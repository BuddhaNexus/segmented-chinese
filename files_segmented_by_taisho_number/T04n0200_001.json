{
    "T04n0200_001:0203a02": "No. 200",
    "T04n0200_001:0203a03": "撰集百緣經卷第一",
    "T04n0200_001:0203a05": "吳月支優婆塞支謙譯",
    "T04n0200_001:0203a06": "1 菩薩授記品菩薩授記品第一",
    "T04n0200_001:0203a07": "1 滿賢婆羅門遙請佛緣（一）滿賢婆羅門遙請佛緣",
    "T04n0200_001:0203a08": "佛在王舍城迦蘭陀竹林。時彼南方有一",
    "T04n0200_001:0203a09": "婆羅門，名曰滿賢，財寶無量，不可稱計，",
    "T04n0200_001:0203a10": "似毘沙門天，德信賢善，體性調順，自利利",
    "T04n0200_001:0203a11": "他，慈愍眾生，如母愛子。於異學所，施設",
    "T04n0200_001:0203a12": "大會種種餚饍，常恒供養百千諸外道等，悕",
    "T04n0200_001:0203a13": "望欲求生梵天上。時彼滿賢有一親友，從",
    "T04n0200_001:0203a14": "王舍城來詣彼國，到滿賢所，歎佛法僧所",
    "T04n0200_001:0203a15": "有功德，名聲遠徹，三達遐鑒，名婆伽婆，",
    "T04n0200_001:0203a16": "今在王舍城迦蘭陀竹林，為諸天、龍、夜叉、",
    "T04n0200_001:0203a17": "揵闥婆、阿修羅、迦樓羅、緊那羅、摩睺羅伽，",
    "T04n0200_001:0203a18": "人非人等，國王長者及諸民眾，皆共供養",
    "T04n0200_001:0203a19": "尊重讚歎。彼所修習，其味精妙，遍于世界，",
    "T04n0200_001:0203a20": "無不欽仰。時婆羅門聞彼親友歎佛功德，",
    "T04n0200_001:0203a21": "深生信敬，尋上高樓，手執香花，長跪合",
    "T04n0200_001:0203a22": "掌，遙請世尊，作如是言：「如來今者實有功",
    "T04n0200_001:0203a23": "德，使我所燒香氣，馚馥遍王舍城，并所散",
    "T04n0200_001:0203a24": "花，當佛頂上於虛空中變成花蓋。」作是",
    "T04n0200_001:0203a25": "誓已，香花尋至，當佛頂上，變成花蓋，香烟",
    "T04n0200_001:0203a26": "垂布遍王舍城。爾時阿難見斯變已，前白",
    "T04n0200_001:0203a27": "佛言：「如此香雲，為從何來？」佛告阿難：「南方",
    "T04n0200_001:0203a28": "有國，名曰金地，彼有長者，字曰滿賢，遙",
    "T04n0200_001:0203a29": "請於我及比丘僧。吾當往彼受其供養，汝",
    "T04n0200_001:0203b01": "等各自皆乘神通，往受彼請。」時諸比丘，受",
    "T04n0200_001:0203b02": "佛勅已，乘虛往彼，去祠不遠，佛以神",
    "T04n0200_001:0203b03": "力，隱千比丘，唯現單己，執持應器，至滿",
    "T04n0200_001:0203b04": "賢所。爾時長者，聞佛來至，將五百徒眾，",
    "T04n0200_001:0203b05": "各各齎持百味飲食，奉迎如來。見佛世",
    "T04n0200_001:0203b06": "尊，三十二相，八十種好，光明暉曜，如百千",
    "T04n0200_001:0203b07": "日，安詳雅步，威儀可觀，前禮佛足。「善來",
    "T04n0200_001:0203b08": "世尊！慈哀憐愍，今見納受我等施食。」佛",
    "T04n0200_001:0203b09": "告長者：「設欲施者，投此鉢中。」及五百徒眾，",
    "T04n0200_001:0203b10": "所齎飲食，各各手自投佛鉢中，不能使",
    "T04n0200_001:0203b11": "滿。「奇哉世尊！有是神力。」心即調伏。千比丘",
    "T04n0200_001:0203b12": "僧，鉢亦皆滿，忽然現前，繞佛世尊。時彼長",
    "T04n0200_001:0203b13": "者歎未曾有，即便以身五體投地，發大",
    "T04n0200_001:0203b14": "誓願：「持此施食善根功德，未來世中，盲",
    "T04n0200_001:0203b15": "冥眾生，為作眼目；無歸依者，為作歸依；無",
    "T04n0200_001:0203b16": "救護者，為作救護；未解脫者，為作解脫；未",
    "T04n0200_001:0203b17": "安隱者，為作安隱；未涅槃者，令入涅槃。」",
    "T04n0200_001:0203b18": "發是願已，佛便微笑，從其面門，出五色光，",
    "T04n0200_001:0203b19": "遍照世界，作種種色，繞佛三匝，還從頂入。",
    "T04n0200_001:0203b20": "爾時阿難前白佛言：「如來尊重，不妄有笑。",
    "T04n0200_001:0203b21": "有何因緣，今者微笑？唯願世尊！敷演解說。」",
    "T04n0200_001:0203b22": "佛告阿難：「汝今頗見富那長者供養我不？」",
    "T04n0200_001:0203b23": "阿難白言：「唯然已見。」「於未來世，過三阿僧",
    "T04n0200_001:0203b24": "祇劫，具菩薩行，修大悲心，滿足六波羅",
    "T04n0200_001:0203b25": "蜜，當得成佛，號曰滿賢，過度眾生，不可",
    "T04n0200_001:0203b26": "限量，是故笑耳。」佛說是滿賢緣時，有得",
    "T04n0200_001:0203b27": "須陀洹者、斯陀含者、阿那含者、阿羅漢者，",
    "T04n0200_001:0203b28": "有發辟支佛心者，有發無上菩提心者。",
    "T04n0200_001:0203b29": "爾時諸比丘聞佛所說，歡喜奉行。",
    "T04n0200_001:0203c01": "2 名稱女請佛緣（二）名稱女請佛緣",
    "T04n0200_001:0203c02": "佛在毘舍離，彌猴河岸重閣講堂。爾時",
    "T04n0200_001:0203c03": "世尊著衣持鉢，將諸比丘入城乞食，到師",
    "T04n0200_001:0203c04": "子家。時彼長者有一兒婦，字曰名稱，見佛威",
    "T04n0200_001:0203c05": "顏種種相好，莊嚴其身，前白大家：「如此之",
    "T04n0200_001:0203c06": "身，叵可得不？」姑即答曰：「汝今若能修諸",
    "T04n0200_001:0203c07": "功德，發於無上廣大心者，亦可獲得所有",
    "T04n0200_001:0203c08": "相好。」時彼兒婦聞此語已，便從姑妐，求索",
    "T04n0200_001:0203c09": "財物，設會請佛。飯食已訖，持種種花，散",
    "T04n0200_001:0203c10": "佛頂上，在虛空中變成花蓋隨佛行住。見",
    "T04n0200_001:0203c11": "是變已，喜不自勝，五體投地，發大誓願：",
    "T04n0200_001:0203c12": "「以此供養所作功德，於未來世，盲冥眾生，",
    "T04n0200_001:0203c13": "為作眼目；無歸依者，為作歸依；無救",
    "T04n0200_001:0203c14": "護者，為作救護；無解脫者為作解脫；",
    "T04n0200_001:0203c15": "無安隱者，為作安隱；未涅槃者，為作",
    "T04n0200_001:0203c16": "涅槃。」爾時世尊觀彼女人發廣大心，即便",
    "T04n0200_001:0203c17": "微笑，從其面門，出五色光，遍照世界，作",
    "T04n0200_001:0203c18": "種種色，繞佛三匝，還從頂入。爾時阿難",
    "T04n0200_001:0203c19": "前白佛言：「如來尊重，不妄有笑。有何因緣，",
    "T04n0200_001:0203c20": "今者微笑？唯願世尊！敷演解說。」佛告阿難：",
    "T04n0200_001:0203c21": "「汝今見此名稱女人供養我不？」阿難白言：",
    "T04n0200_001:0203c22": "「唯然已見。」「今此名稱發廣大心，善根功德，",
    "T04n0200_001:0203c23": "過三阿僧祇劫，具菩薩行，修大悲心，滿足",
    "T04n0200_001:0204a01": "六波羅蜜，當得作佛，名曰寶意，廣度",
    "T04n0200_001:0204a02": "眾生，不可限量，是故笑耳。」佛說是名稱緣",
    "T04n0200_001:0204a03": "時，有得須陀洹者、斯陀含者、阿那含者、",
    "T04n0200_001:0204a04": "阿羅漢者，有發辟支佛心者，有發無上菩",
    "T04n0200_001:0204a05": "提心者。爾時諸比丘聞佛所說，歡喜奉行。",
    "T04n0200_001:0204a06": "3 窳惰子難陀見佛緣（三）窳惰子難陀見佛緣",
    "T04n0200_001:0204a07": "佛在舍衛國祇樹給孤獨園。時彼城中有",
    "T04n0200_001:0204a08": "一長者，財寶無量，不可稱計，唯有一子，",
    "T04n0200_001:0204a09": "名曰難陀，甚為窳惰，常喜睡眠，不肯行",
    "T04n0200_001:0204a10": "坐，然極聰慧，與眾超絕，於寢臥中，聽採",
    "T04n0200_001:0204a11": "經論，無不博達其中義味。時父長者見",
    "T04n0200_001:0204a12": "子聰明善解經論，作是念言：「我今當請",
    "T04n0200_001:0204a13": "富蘭那等外道六師，來至家中，令教我",
    "T04n0200_001:0204a14": "子。」作是念已，設諸餚饍，尋即請呼：「飯食",
    "T04n0200_001:0204a15": "已訖。」白六師言：「我唯一子甚為窳惰，眠",
    "T04n0200_001:0204a16": "不肯起，唯願大師，為我教詔，令修家業及",
    "T04n0200_001:0204a17": "以經論。」時六師等即共相將，往到子所；而臥",
    "T04n0200_001:0204a18": "不起，況復為其請命敷坐？時父長者見",
    "T04n0200_001:0204a19": "子如是，以手榰頰，甚用苦惱憂愁不樂。",
    "T04n0200_001:0204a20": "爾時世尊常以大悲，晝夜六時觀察眾生，",
    "T04n0200_001:0204a21": "誰受苦惱，輒往至彼，為其說法，使令開",
    "T04n0200_001:0204a22": "解，即便見彼長者，為子所惱扶頰而坐，將",
    "T04n0200_001:0204a23": "諸比丘來至其家。於時窳子，忽然驚起，為",
    "T04n0200_001:0204a24": "佛敷坐，前禮佛足，却坐一面。佛即為其",
    "T04n0200_001:0204a25": "種種說法，呵責窳惰多諸過咎。尋自悔責，",
    "T04n0200_001:0204a26": "深生信敬。佛便授其一栴檀杖，與彼窳子：",
    "T04n0200_001:0204a27": "「汝今若能於精勤中，少加用心，扣打此杖，",
    "T04n0200_001:0204a28": "所出音聲甚可愛樂，聞此聲已，能見地中",
    "T04n0200_001:0204a29": "所有伏藏。」時窳惰子，尋即取杖，扣打出聲，",
    "T04n0200_001:0204b01": "皆悉得見地中伏藏，喜不自勝，而作是",
    "T04n0200_001:0204b02": "念：「我今於此精懃之中，少許用心，尚能獲",
    "T04n0200_001:0204b03": "得如是大利，況復懃加役身出力，於將來",
    "T04n0200_001:0204b04": "世，必獲無上大利益事。我今當就懃加役",
    "T04n0200_001:0204b05": "力入海採寶。」作是念已，即便唱令，告眾",
    "T04n0200_001:0204b06": "人言：「誰欲入海採大珍寶？我為商主。」眾人",
    "T04n0200_001:0204b07": "競集共作要誓，入于大海，各獲珍寶，皆安",
    "T04n0200_001:0204b08": "隱還，設諸餚饍請佛及僧，供養訖已，佛即",
    "T04n0200_001:0204b09": "為其種種說法，心開意解，即便以身五體",
    "T04n0200_001:0204b10": "投地，發大誓願：「以此供養善根功德，使",
    "T04n0200_001:0204b11": "未來世盲冥眾生，為作眼目；無歸依者，",
    "T04n0200_001:0204b12": "為作歸依；無救護者，為作救護；無解脫者，",
    "T04n0200_001:0204b13": "為作解脫；無安隱者，為作安隱；未涅槃者，",
    "T04n0200_001:0204b14": "令使涅槃。」發是願已，佛便微笑，從其面門，",
    "T04n0200_001:0204b15": "出五色光，繞佛三匝，還從頂入。爾時阿難",
    "T04n0200_001:0204b16": "前白佛言：「如來尊重，不妄有笑。以何因",
    "T04n0200_001:0204b17": "緣，今者微笑？唯願世尊！敷演解說。」佛告",
    "T04n0200_001:0204b18": "阿難：「汝今叵見是窳惰子入海採寶，設",
    "T04n0200_001:0204b19": "諸餚饍供養我不？」阿難白言：「唯然已見。」「此",
    "T04n0200_001:0204b20": "窳惰子，於未來世，過三阿僧祇劫，當得",
    "T04n0200_001:0204b21": "作佛，號精進力，過度眾生，不可限量，",
    "T04n0200_001:0204b22": "是故笑耳。」爾時諸比丘聞佛所說，歡喜奉",
    "T04n0200_001:0204b23": "行。",
    "T04n0200_001:0204b24": "4 五百商客入海採寶緣（四）五百商客入海採寶緣",
    "T04n0200_001:0204b25": "佛在舍衛國祇樹給孤獨園。時彼城中有一",
    "T04n0200_001:0204b26": "商主，將五百賈客，共入大海，船破還迴，晝",
    "T04n0200_001:0204b27": "夜懃加跪拜諸神，以求福祐；第二第三，重",
    "T04n0200_001:0204b28": "復入海，船壞如前。時彼商主，福德力故，竟",
    "T04n0200_001:0204b29": "不溺水，還達本土，生大苦惱，作是念言：",
    "T04n0200_001:0204c01": "「我每曾聞，有佛世尊，得一切智，諸天世人無",
    "T04n0200_001:0204c02": "有及者，哀愍眾生，自利利他。我今當稱彼",
    "T04n0200_001:0204c03": "佛名號，入于大海；若安隱還，當以所得珍",
    "T04n0200_001:0204c04": "寶之半，奉施彼佛。」作是念已，即集商人，共",
    "T04n0200_001:0204c05": "入大海，稱佛名號，大獲珍寶，安隱迴還。",
    "T04n0200_001:0204c06": "達到家中，觀其寶物，愛戀貪惜，不肯施佛，",
    "T04n0200_001:0204c07": "作是念言：「若減此寶，持半與者，自無已",
    "T04n0200_001:0204c08": "許。我今當就持此寶物，盡持與婦，當從",
    "T04n0200_001:0204c09": "彼邊，索少許錢，市易薰陸，持詣祇桓，燒",
    "T04n0200_001:0204c10": "香供養。」作是念已，如其設計，索得兩錢，",
    "T04n0200_001:0204c11": "市易薰陸，持詣祇桓，燒香供養。佛以神",
    "T04n0200_001:0204c12": "力，令此香烟靉靆垂布遍覆祇桓。時彼商",
    "T04n0200_001:0204c13": "主，覩斯香烟，深於佛前而自悔責：「我今云",
    "T04n0200_001:0204c14": "何向佛世尊，恡惜此寶，而不施與？今者如",
    "T04n0200_001:0204c15": "來，實有神力，令此香烟遍覆祇桓，甚為",
    "T04n0200_001:0204c16": "希有！我今當設餚饍飲食，請佛及僧，就舍",
    "T04n0200_001:0204c17": "供養。」作是念已，即便長跪，請佛世尊。佛默",
    "T04n0200_001:0204c18": "然許。還歸到舍，辦具飲食，明日時到，遣",
    "T04n0200_001:0204c19": "使白佛：「食具已辦，唯聖知時。」爾時如來",
    "T04n0200_001:0204c20": "著衣持鉢，將諸比丘，往到其家。受彼供",
    "T04n0200_001:0204c21": "已，佛為說法慳貪過惡，心開意解，更取寶",
    "T04n0200_001:0204c22": "珠，散佛頂上，於虛空中，變成寶蓋，隨佛行",
    "T04n0200_001:0204c23": "住。見是變已，即便己身五體投地，發大誓",
    "T04n0200_001:0204c24": "願：「以此供養善根功德，於未來世，盲冥眾",
    "T04n0200_001:0204c25": "生，為作眼目；無歸依者，為作歸依；無救",
    "T04n0200_001:0205a01": "護者，為作救護；無解脫者，為作解脫；無安",
    "T04n0200_001:0205a02": "隱者，為作安隱；未涅槃者，使令涅槃。」發",
    "T04n0200_001:0205a03": "是願已，佛即微笑，從其面門出五色光，繞",
    "T04n0200_001:0205a04": "佛三匝，還從頂入。爾時阿難前白佛言：",
    "T04n0200_001:0205a05": "「如來尊重，不妄有笑。以何因緣，今者微",
    "T04n0200_001:0205a06": "笑？唯願世尊！敷演解說。」佛告阿難：「汝今見",
    "T04n0200_001:0205a07": "是商主以慚愧心供養我不？」阿難白佛：",
    "T04n0200_001:0205a08": "「唯然已見。」「今此商主以供養我故，不墮地",
    "T04n0200_001:0205a09": "獄、畜生、餓鬼，生天上、人中，常受快樂，過三",
    "T04n0200_001:0205a10": "阿僧祇劫，當得作佛，號曰寶盛，度脫眾",
    "T04n0200_001:0205a11": "生，不可稱量，是故笑耳。」爾時諸比丘聞",
    "T04n0200_001:0205a12": "佛所說，歡喜奉行。",
    "T04n0200_001:0205a13": "5 貧人須摩持縷施佛緣（五）貧人須摩持縷施佛緣",
    "T04n0200_001:0205a14": "佛在舍衛國祇樹給孤獨園。時彼城中有",
    "T04n0200_001:0205a15": "一織師，名曰須摩，貧窮困苦，家無升斗，常",
    "T04n0200_001:0205a16": "行客織，用自存活。又於一日，作是念言：",
    "T04n0200_001:0205a17": "「我以先身不布施故，今值貧窮，困苦如",
    "T04n0200_001:0205a18": "是；我於今者，復不布施，於將來世，遂貧轉",
    "T04n0200_001:0205a19": "劇。」作是念已，「我今當更懃加役力，推求少",
    "T04n0200_001:0205a20": "物，持用布施，於未來世，儻得是報，即便求",
    "T04n0200_001:0205a21": "索，得少許縷。」涉道歸家至一巷中，遙見世",
    "T04n0200_001:0205a22": "尊，著衣持鉢，將諸比丘，入城乞食。前詣",
    "T04n0200_001:0205a23": "佛所，尋持此縷，奉施世尊。世尊受已，即現",
    "T04n0200_001:0205a24": "衣破，尋用縫衣。時須漫那見佛世尊縫",
    "T04n0200_001:0205a25": "補破衣，心懷歡喜，前禮佛足，發大誓願，即",
    "T04n0200_001:0205a26": "於佛前，而說偈言：",
    "T04n0200_001:0205a27": "「所施雖微少，　　值大良福田，",
    "T04n0200_001:0205a28": "奉施世尊已，　　誓願後成佛。",
    "T04n0200_001:0205a29": "過度群萠類，　　其數不可量，",
    "T04n0200_001:0205b01": "大威德世尊，　　當證知此事。」",
    "T04n0200_001:0205b02": "爾時世尊說偈答曰：",
    "T04n0200_001:0205b03": "「汝今值我故，　　歸誠發信施，",
    "T04n0200_001:0205b04": "未來當成佛，　　號名曰十綖，",
    "T04n0200_001:0205b05": "名聞遍十方，　　度脫不可量。」",
    "T04n0200_001:0205b06": "爾時須摩聞佛世尊說此偈已，深生信敬，",
    "T04n0200_001:0205b07": "五體投地，發大誓願：「持此施綖所有功德，",
    "T04n0200_001:0205b08": "於未來世，盲冥眾生，為作眼目；無歸依者，",
    "T04n0200_001:0205b09": "為作歸依；無救護者，為作救護；無解脫者，",
    "T04n0200_001:0205b10": "為作解脫；無安隱者，為作安隱；未涅槃者，",
    "T04n0200_001:0205b11": "令使涅槃。」發是願已，佛便微笑，從其面",
    "T04n0200_001:0205b12": "門，出五色光，繞佛三匝，還從頂入。爾時",
    "T04n0200_001:0205b13": "阿難前白佛言：「如來尊重，不妄有笑。有",
    "T04n0200_001:0205b14": "何因緣，今者微笑？唯願世尊！敷演解說。」佛",
    "T04n0200_001:0205b15": "告阿難：「汝今見是貧人須摩以綖施我，心",
    "T04n0200_001:0205b16": "懷歡喜發大誓願不？」阿難白言：「唯然已",
    "T04n0200_001:0205b17": "見。」「彼須摩者以殷重心，施我綖故，於未來",
    "T04n0200_001:0205b18": "世，當得作佛，號曰十綖，廣度眾生不可",
    "T04n0200_001:0205b19": "限量，是故笑耳。」爾時諸比丘聞佛所說，歡",
    "T04n0200_001:0205b20": "喜奉行。",
    "T04n0200_001:0205b21": "6 婆持加困病緣（六）婆持加困病緣",
    "T04n0200_001:0205b22": "佛在舍衛國祇樹給孤獨園。時彼城中有",
    "T04n0200_001:0205b23": "一長者，字婆持加，甚大惡性，喜生瞋恚，無",
    "T04n0200_001:0205b24": "有一類與共親善，然於六師生信敬心。",
    "T04n0200_001:0205b25": "於後時間，遇疾困病，無人瞻視飲食",
    "T04n0200_001:0205b26": "醫藥，餘命無幾，作是念言：「我今困苦，理極",
    "T04n0200_001:0205b27": "正爾，誰能救濟我所壽命？我當終身善好",
    "T04n0200_001:0205b28": "奉事。」思惟是已，「唯佛世尊能救我命。」即於",
    "T04n0200_001:0205b29": "佛所，生殷重心，渴仰欲見。爾時世尊，常",
    "T04n0200_001:0205c01": "以大悲，晝夜六時，觀察眾生，誰受苦惱，我",
    "T04n0200_001:0205c02": "當往彼而拔濟之，軟語說法，令彼心悅；若",
    "T04n0200_001:0205c03": "墮惡道，為設方便，而拔濟之，安置人天，",
    "T04n0200_001:0205c04": "使得道果。爾時如來即便觀察，見彼長者，",
    "T04n0200_001:0205c05": "為病所困，燋悴叵濟，無人瞻養，即放光",
    "T04n0200_001:0205c06": "明，照病者身，令得清涼。心即惺悟，喜不",
    "T04n0200_001:0205c07": "自勝，五體投地，歸命於佛。爾時世尊，知",
    "T04n0200_001:0205c08": "婆持加善根已熟應受我化，即便往詣彼",
    "T04n0200_001:0205c09": "長者家。忽然驚起，合掌奉迎：「善來世尊！」敷",
    "T04n0200_001:0205c10": "座而坐。佛問婆持加：「汝今患苦，何者最劇？」答",
    "T04n0200_001:0205c11": "曰：「我今身心俱受苦惱。」佛自念言：「我於曠",
    "T04n0200_001:0205c12": "劫，所修慈悲，誓療眾生身心俱病。」時天帝",
    "T04n0200_001:0205c13": "釋，知佛所念，即詣香山，採拾藥草名曰",
    "T04n0200_001:0205c14": "白乳，以奉世尊。佛得此藥，授與婆持加，令",
    "T04n0200_001:0205c15": "使服盡，病悉除愈，身心快樂。即於佛所，倍",
    "T04n0200_001:0205c16": "生信敬，即便為佛及比丘僧，設諸餚饍，供",
    "T04n0200_001:0205c17": "養已訖，復以上妙好衣價直百千兩金，奉上",
    "T04n0200_001:0205c18": "佛僧，發大誓願：「以此供養善根功德，如今",
    "T04n0200_001:0205c19": "世尊治我身心，一切眾病，快得安樂，使我",
    "T04n0200_001:0205c20": "來世，治諸眾生身心俱病，使得安樂。」發是",
    "T04n0200_001:0205c21": "願已，佛便微笑，從其面門，出五色光，繞佛",
    "T04n0200_001:0205c22": "三匝，還從頂入。爾時阿難前白佛言：「如",
    "T04n0200_001:0205c23": "來尊重，不妄有笑。有何因緣，今者微笑？唯",
    "T04n0200_001:0205c24": "願世尊！敷演解說。」佛告阿難：「汝今頗見彼",
    "T04n0200_001:0205c25": "長者子以其病差設供請我及比丘僧不？」",
    "T04n0200_001:0205c26": "阿難白言：「唯然已見。」「於將來世，得成為",
    "T04n0200_001:0205c27": "佛，號釋迦牟尼，廣度眾生，不可限量，是",
    "T04n0200_001:0205c28": "故笑耳。」爾時諸比丘聞佛所說，歡喜奉行。",
    "T04n0200_001:0205c29": "7 王家守池人花散佛緣（七）王家守池人花散佛緣",
    "T04n0200_001:0206a01": "佛在王舍城迦蘭陀竹林。爾時波斯匿王",
    "T04n0200_001:0206a02": "未聞有佛，晝夜六時，齎持香花，奉事天",
    "T04n0200_001:0206a03": "神。佛以出世，得成正覺，將欲教化波斯",
    "T04n0200_001:0206a04": "匿王，故著衣持鉢，往詣王所。時波斯匿",
    "T04n0200_001:0206a05": "王見佛來至，光明晃昱，照曜天地，威儀庠",
    "T04n0200_001:0206a06": "序，人中挺特，心懷歡喜，請命使坐，設諸",
    "T04n0200_001:0206a07": "餚饍。供養訖竟，佛便為王，種種說法，即於",
    "T04n0200_001:0206a08": "佛所，深生信敬，捨事天神，心不奉拜。於",
    "T04n0200_001:0206a09": "是波斯匿王日復三時，齎持香花，供養如",
    "T04n0200_001:0206a10": "來。時送花人，奉王花已，自捉一花，欲詣",
    "T04n0200_001:0206a11": "市肆，路值外道即問之曰：「汝齎此花，為",
    "T04n0200_001:0206a12": "欲賣不？」答言：「欲賣。」時須達長者復來到邊，",
    "T04n0200_001:0206a13": "復問彼人：「汝捉此花，為欲賣不？」皆言欲",
    "T04n0200_001:0206a14": "賣。時此二主，各共諍競，倍共償價，遂至百",
    "T04n0200_001:0206a15": "千兩金，故不肯止。時齎花人問外道言：「汝",
    "T04n0200_001:0206a16": "買此花，為何所作？」外道答言：「我用供養",
    "T04n0200_001:0206a17": "那羅延天，以求福祐。」次問須達長者：「汝",
    "T04n0200_001:0206a18": "買此花，用作何等？」須達答言：「用供養佛。」",
    "T04n0200_001:0206a19": "齎花人言：「云何為佛？」須達答言：「前覩無窮，",
    "T04n0200_001:0206a20": "却覩無極，三界中尊，諸天世人，皆共敬仰。」",
    "T04n0200_001:0206a21": "時齎花人，聞是語已，密懷歡喜，作是念言：",
    "T04n0200_001:0206a22": "「須達長者安詳審諦而不卒暴，乃於今日，",
    "T04n0200_001:0206a23": "為此一花，共償價數乃至百千兩金，齎持",
    "T04n0200_001:0206a24": "欲去。今者必有大利益事，不計貴賤，必欲",
    "T04n0200_001:0206a25": "得之。」時齎花人，即答二主：「我華不賣，自",
    "T04n0200_001:0206a26": "欲持去用供養佛。」須達聞已，喜不自勝，",
    "T04n0200_001:0206a27": "尋將彼人，見佛世尊，三十二相，八十種好",
    "T04n0200_001:0206a28": "光明普曜，如百千日，甚懷信敬，持所捉花，",
    "T04n0200_001:0206a29": "而散佛上，於虛空中變成花蓋隨佛行住。",
    "T04n0200_001:0206b01": "見是變已，即便以身，五體投地，發大誓",
    "T04n0200_001:0206b02": "願：「以此散花善根功德，使我來世，盲冥眾生，",
    "T04n0200_001:0206b03": "為作眼目；無歸依者，為作歸依；無救護",
    "T04n0200_001:0206b04": "者，為作救護；無解脫者，為作解脫；未涅槃",
    "T04n0200_001:0206b05": "者令使涅槃。」發是願已，佛便微笑，從其面",
    "T04n0200_001:0206b06": "門，出五色光，繞佛三匝，還從頂入。爾時",
    "T04n0200_001:0206b07": "阿難，前白佛言：「如來尊重，不妄有笑。以",
    "T04n0200_001:0206b08": "何因緣，今者微笑？唯願世尊！敷演解說。」佛",
    "T04n0200_001:0206b09": "告阿難：「汝今見此守園人不？持此一花，",
    "T04n0200_001:0206b10": "散我上者，於未來世，過三阿僧祇劫，當",
    "T04n0200_001:0206b11": "得成佛，號曰花盛，度脫眾生，不可限量，",
    "T04n0200_001:0206b12": "是故笑耳。」爾時諸比丘聞佛所說，歡喜奉行。",
    "T04n0200_001:0206b13": "8 二梵志各諍勝如來緣（八）二梵志各諍勝如來緣",
    "T04n0200_001:0206b14": "佛在舍衛國祇樹給孤獨園。時彼城中，有",
    "T04n0200_001:0206b15": "二梵志，一者深信佛法，常說如來所有功",
    "T04n0200_001:0206b16": "德，三界中尊最為第一；其第二者深著邪",
    "T04n0200_001:0206b17": "見，言諸外道六師之徒亦最第一無與等",
    "T04n0200_001:0206b18": "者。如是紛紜，遂共諍競，無有休息，乃至",
    "T04n0200_001:0206b19": "上聞。波斯匿王召二梵志，問其所由，有此",
    "T04n0200_001:0206b20": "諍競？信外道者言：「我所奉事富蘭那等，實",
    "T04n0200_001:0206b21": "有神力，殊勝於彼瞿曇沙門。」王復問彼信",
    "T04n0200_001:0206b22": "佛者曰：「汝今所事瞿曇沙門，有何神力？」梵",
    "T04n0200_001:0206b23": "志答曰：「我所奉事瞿曇沙門絕有神力，無",
    "T04n0200_001:0206b24": "有及者。」時波斯匿王聞其二大梵志語已，",
    "T04n0200_001:0206b25": "而告之曰：「卿等今者，各自稱譽，所奉天神",
    "T04n0200_001:0206b26": "最為第一。我今為汝到七日頭，於平博處，",
    "T04n0200_001:0206b27": "聚集人民百千萬眾，試彼神驗。卿等二人，",
    "T04n0200_001:0206b28": "各自燒香，散花灑水，請汝師等來此會",
    "T04n0200_001:0206b29": "中，當共供養。」時二梵志聞王語已，各相然",
    "T04n0200_001:0206c01": "可。至七日頭，王勅民眾，聚集已訖，時二梵",
    "T04n0200_001:0206c02": "志在大眾前，各發誓願。信富蘭那者，尋取",
    "T04n0200_001:0206c03": "香花并及淨水，在大眾前發大誓願：「若",
    "T04n0200_001:0206c04": "我所奉富蘭那等，有神力者，令此香花并",
    "T04n0200_001:0206c05": "及淨水，於虛空中至我師所，令知我心來",
    "T04n0200_001:0206c06": "赴此會；若無神力，使此香花及以淨水住",
    "T04n0200_001:0206c07": "而不去。」作是誓已，尋散香花并及淨水，",
    "T04n0200_001:0206c08": "皆住不去，即便墮地。時諸大眾見是事已，",
    "T04n0200_001:0206c09": "無有神驗，各相謂言：「今富蘭那等實無神",
    "T04n0200_001:0206c10": "力，虛受國中我等供養。」作是語已，時信",
    "T04n0200_001:0206c11": "佛者，於大眾前，復取香花及以淨水，散",
    "T04n0200_001:0206c12": "於空中作是誓言：「如來今者實有神力，使",
    "T04n0200_001:0206c13": "此香氣所散諸花及以淨水，至如來所，亦",
    "T04n0200_001:0206c14": "知我心來赴此會。」作是誓已，尋即遙散，烟",
    "T04n0200_001:0206c15": "雲垂布，遍覆舍衛；所散諸花，於虛空中，變",
    "T04n0200_001:0206c16": "成花蓋，至如來上，隨佛行住；及以淨水",
    "T04n0200_001:0206c17": "如琉璃，遙灑佛前地，尋即來至。時諸大",
    "T04n0200_001:0206c18": "眾覩斯變已歎未曾有，深於佛所，生信敬",
    "T04n0200_001:0206c19": "心，捨不奉事諸外道等。時彼梵志所願既",
    "T04n0200_001:0206c20": "獲，即便以身五體投地，發大誓願：「以此香",
    "T04n0200_001:0206c21": "氣散華灑水所有功德，於未來世，盲冥眾",
    "T04n0200_001:0206c22": "生，為作眼目；無歸依者，為作歸依；無救護",
    "T04n0200_001:0206c23": "者，為作救護；無解脫者，為作解脫；無安隱者，",
    "T04n0200_001:0207a01": "為作安隱；未涅槃者，使令涅槃。」發是願已，佛即微笑，",
    "T04n0200_001:0207a02": "從其面門，出五色光繞佛三匝，還從頂",
    "T04n0200_001:0207a03": "入。爾時阿難前白佛言：「如來尊重，不妄",
    "T04n0200_001:0207a04": "有笑。以何因緣，今者微笑？唯願世尊！敷演",
    "T04n0200_001:0207a05": "解說。」佛告阿難：「汝今見是彼大梵志香花",
    "T04n0200_001:0207a06": "淨水供養我不？」阿難白言：「唯然已見。」「彼大",
    "T04n0200_001:0207a07": "梵志於未來世，過三阿僧祇劫，當得成佛，",
    "T04n0200_001:0207a08": "號曰不動，度脫眾生，不可限量，是故笑",
    "T04n0200_001:0207a09": "耳。」爾時諸比丘聞佛所說，歡喜奉行。",
    "T04n0200_001:0207a10": "9 佛說法度二王出家緣（九）佛說法度二王出家緣",
    "T04n0200_001:0207a11": "佛在舍衛國祇樹給孤獨園。爾時有二國",
    "T04n0200_001:0207a12": "王，常共忿諍，多害民眾，晝夜陰謀，無有",
    "T04n0200_001:0207a13": "休息。時波斯匿王觀彼二王，流轉生死，恐",
    "T04n0200_001:0207a14": "難拔濟於生死中。欲使解脫，往詣佛所，",
    "T04n0200_001:0207a15": "頭面禮足，却坐一面白言：「世尊！今者如來",
    "T04n0200_001:0207a16": "無上法王，觀諸眾生有苦厄者，為作救護，",
    "T04n0200_001:0207a17": "於鬪諍間，能令和解。今此二王，常共鬪諍，",
    "T04n0200_001:0207a18": "多所傷害，久挾怨讎，不可和解，唯願世尊",
    "T04n0200_001:0207a19": "和彼二王，使不鬪諍。」佛即然許。爾時如",
    "T04n0200_001:0207a20": "來於其後日，著衣持鉢，將諸比丘而自",
    "T04n0200_001:0207a21": "圍繞，詣波羅㮈國鹿野苑中。時彼二王各",
    "T04n0200_001:0207a22": "集兵眾，便欲戰擊，一則怯弱，甚大惶怖，退",
    "T04n0200_001:0207a23": "詣佛所，前禮佛足，却坐一面。佛即為王，",
    "T04n0200_001:0207a24": "說非常偈：",
    "T04n0200_001:0207a25": "「高者亦隨墮，　　常者亦有盡，",
    "T04n0200_001:0207a26": "生者皆有死，　　合會有別離。」",
    "T04n0200_001:0207a27": "爾時國王聞佛世尊說是偈已，心開意",
    "T04n0200_001:0207a28": "解，得須陀洹果，即於佛前，求索出家。佛即",
    "T04n0200_001:0207a29": "告言：「善來比丘！」鬚髮自落，法服著身，便成",
    "T04n0200_001:0207b01": "沙門，精懃修習，得阿羅漢果。彼第二王聞",
    "T04n0200_001:0207b02": "佛世尊度其彼王已令出家，心意泰然，無",
    "T04n0200_001:0207b03": "復怖畏。次來佛所，頂禮佛足，却坐一面，聽",
    "T04n0200_001:0207b04": "佛說法，甚懷歡喜，尋請世尊，佛即然可。",
    "T04n0200_001:0207b05": "還歸本國，設諸餚饍，請佛及僧，飯食已",
    "T04n0200_001:0207b06": "訖，即於佛前，發大誓願：「以此供養善根功",
    "T04n0200_001:0207b07": "德，於未來世，盲冥眾生，為作眼目；無歸依",
    "T04n0200_001:0207b08": "者，為作歸依；無救護者，為作救護；無解脫",
    "T04n0200_001:0207b09": "者，為作解脫；無安隱者，為作安隱；未涅槃",
    "T04n0200_001:0207b10": "者，為作涅槃。」發是願已，佛便微笑，從其",
    "T04n0200_001:0207b11": "面門，出五色光，繞佛三匝，還從頂入。爾",
    "T04n0200_001:0207b12": "時阿難前白佛言：「如來尊重，不妄有笑。",
    "T04n0200_001:0207b13": "以何因緣，今者微笑？唯願世尊！敷演解說。」",
    "T04n0200_001:0207b14": "佛告阿難：「汝見此槃遮耶王供養我不？」阿",
    "T04n0200_001:0207b15": "難白言：「唯然已見。」「由供養我故不墮惡趣，",
    "T04n0200_001:0207b16": "天上人中常受快樂，過三阿僧祇劫，當得",
    "T04n0200_001:0207b17": "成佛，號曰無勝，廣度眾生，不可限量，是",
    "T04n0200_001:0207b18": "故笑耳。」爾時諸比丘聞佛所說，歡喜奉行。",
    "T04n0200_001:0207b19": "10 長者七日作王緣（一〇）長者七日作王緣",
    "T04n0200_001:0207b20": "佛在舍衛國祇樹給孤獨園。時波斯匿王",
    "T04n0200_001:0207b21": "及阿闍世，恒共忿諍，各集四兵，象兵馬兵",
    "T04n0200_001:0207b22": "車兵步兵，而共交戰，時波斯匿王軍眾悉敗。",
    "T04n0200_001:0207b23": "如是三戰，軍故壞敗，唯王單己道入城內，",
    "T04n0200_001:0207b24": "甚懷憂慘，愧恥委地，忘寢不食。時有長",
    "T04n0200_001:0207b25": "者，多財饒寶，不可稱計，聞王愁惱，來白",
    "T04n0200_001:0207b26": "王言：「奴家多有金銀珍寶，恣王所用，可買",
    "T04n0200_001:0207b27": "象馬賞募健兒，還與戰擊，可得勝彼。今者",
    "T04n0200_001:0207b28": "何故，憂慘如是？」王即然可。大出珍寶，奉上",
    "T04n0200_001:0207b29": "與王，募索健兒，遍行諸國，以求策謀。有",
    "T04n0200_001:0207c01": "一健夫，來應其募，到祇洹門中，見二將士",
    "T04n0200_001:0207c02": "共論戰法。一將士言：「於陣前鋒，先置健夫，",
    "T04n0200_001:0207c03": "次置中者，後置劣者。」聞是語已，還歸白",
    "T04n0200_001:0207c04": "王，具說將士所論兵法。王聞是語，即集四",
    "T04n0200_001:0207c05": "兵，如彼所論，健者置前，劣者在後，尋共",
    "T04n0200_001:0207c06": "交戰，即破彼軍，獲其象馬，即便捉得阿闍",
    "T04n0200_001:0207c07": "世王，大用歡慶，與共同載羽寶之車，將",
    "T04n0200_001:0207c08": "詣佛所，白言：「世尊！我於彼王，長夜之中，初",
    "T04n0200_001:0207c09": "無怨嫉，而彼於我返生怨讐。然阿闍世",
    "T04n0200_001:0207c10": "其父先王，是我親友，不忍害命，今欲放去",
    "T04n0200_001:0207c11": "還歸本國。」爾時佛讚波斯匿王：「善哉善哉！",
    "T04n0200_001:0207c12": "於親非親，心常平等，賢聖所讚。」即便為",
    "T04n0200_001:0207c13": "王而說偈言：",
    "T04n0200_001:0207c14": "「負則生憂懼，　　勝則懷欣慶，",
    "T04n0200_001:0207c15": "汝今放彼王，　　二俱生歡喜，",
    "T04n0200_001:0207c16": "若能息勝負，　　最妙第一樂。」",
    "T04n0200_001:0207c17": "時波斯匿王聞佛世尊說是偈已，即放",
    "T04n0200_001:0207c18": "阿闍世還詣本國，自歸舍衛，而自念言：「吾",
    "T04n0200_001:0207c19": "今所以戰鬪獲勝，由彼長者資我珍寶，賞",
    "T04n0200_001:0207c20": "募將士，今得勝耳。」作是念已，即召長者，",
    "T04n0200_001:0207c21": "而告之言：「吾由汝故，資我珍寶賞募勇健，",
    "T04n0200_001:0207c22": "戰鬪得勝。我今當還報卿之恩，恣汝所",
    "T04n0200_001:0207c23": "願。」是時長者跪白王言：「施我無畏，敢有所",
    "T04n0200_001:0207c24": "道。」王即答曰：「聽汝所說。」長者白言：「我今",
    "T04n0200_001:0208a01": "願欲代王七日治政天下。」王尋聽許，滿長",
    "T04n0200_001:0208a02": "者願，即為擊鼓立正為王。擊鼓唱令，使",
    "T04n0200_001:0208a03": "其境內咸令聞知，皆得自在。尋即遣使",
    "T04n0200_001:0208a04": "勅諸小王：「各令七日罷諸王課，來朝拜我，",
    "T04n0200_001:0208a05": "歸依三寶，請佛供養。」七日既滿，甚大歡喜，",
    "T04n0200_001:0208a06": "即便以身五體投地，發大誓願：「持此七日",
    "T04n0200_001:0208a07": "作王功德，於未來世，盲冥眾生，為作眼目；",
    "T04n0200_001:0208a08": "無歸依者，為作歸依；無救護者，為作救護；",
    "T04n0200_001:0208a09": "無安隱者，為作安隱；無解脫者，為作解脫；",
    "T04n0200_001:0208a10": "未涅槃者，令使涅槃。」發是願已，佛便微笑，",
    "T04n0200_001:0208a11": "從其面門，出五色光，繞佛三匝，還從頂入。",
    "T04n0200_001:0208a12": "爾時阿難前白佛言：「如來尊重，不妄有",
    "T04n0200_001:0208a13": "笑。以何因緣，今者微笑？唯願世尊！敷演",
    "T04n0200_001:0208a14": "解說。」佛告阿難：「汝今叵見彼大長者七",
    "T04n0200_001:0208a15": "日作王不？」阿難白言：「唯然已見。」「彼大長者，",
    "T04n0200_001:0208a16": "由請我故，於未來世，過三阿僧祇劫，當",
    "T04n0200_001:0208a17": "得作佛，號曰最勝，廣度眾生，不可限量，",
    "T04n0200_001:0208a18": "是故笑耳。」佛說是長者作王緣時，有得須",
    "T04n0200_001:0208a19": "陀洹者、斯陀含者、阿那含者、阿羅漢者，有",
    "T04n0200_001:0208a20": "發辟支佛心者，有發無上菩提心者。爾",
    "T04n0200_001:0208a21": "時諸比丘聞佛所說，歡喜奉行。",
    "T04n0200_001:0208a22": "撰集百緣經卷第一"
}