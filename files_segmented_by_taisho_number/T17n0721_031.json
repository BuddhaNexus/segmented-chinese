{
    "T17n0721_031:0178a02": "7正法念處經卷第三十一",
    "T17n0721_031:0178a04": "元魏婆羅門瞿曇般若流支譯",
    "T17n0721_031:0178a05": "觀天品之十三十三天之七",
    "T17n0721_031:0178a06": "「時天帝釋復示諸天上布施果，思心具足、福",
    "T17n0721_031:0178a07": "田具足、財物具足，思心功德皆悉具足，福田",
    "T17n0721_031:0178a08": "勝者諸如來等，物具足者謂飲食財物，思具",
    "T17n0721_031:0178a09": "足者深心信等，而修供養。如是布施於人",
    "T17n0721_031:0178a10": "天中得大果報：或生天上有大威德，或生人",
    "T17n0721_031:0178a11": "中為轉輪王，七寶具足，主四天下，七種下",
    "T17n0721_031:0178a12": "寶。是轉輪王，順行正法，一切具足。持戒修智",
    "T17n0721_031:0178a13": "入於涅槃，是名上施。如是等施，於鏡壁中見",
    "T17n0721_031:0178a14": "其果報。",
    "T17n0721_031:0178a15": "「時天帝釋復於清淨毘琉璃壁，示於三種布",
    "T17n0721_031:0178a16": "施之果，鏡壁中現。所謂：資生布施得大富，",
    "T17n0721_031:0178a17": "果報如前所說。無畏布施：生於大國，為王領",
    "T17n0721_031:0178a18": "主，無有兵刀、災儉疾疫橫死，不畏怨敵，無病",
    "T17n0721_031:0178a19": "安隱，離於火畏及以水畏，無疾疫畏，或為王",
    "T17n0721_031:0178a20": "者或為大臣，久住於世，是為無畏施之果報",
    "T17n0721_031:0178a21": "也。於鏡壁中見如是業。",
    "T17n0721_031:0178a22": "「又於鏡壁見勝布施，所謂：法施最為無上，能",
    "T17n0721_031:0178a23": "出一切有為生死之種子也。此無上施，得無",
    "T17n0721_031:0178a24": "上果，三菩提中隨心成就。於鏡壁中復見業",
    "T17n0721_031:0178a25": "果：若為財物故與人說法，不以悲心利益眾",
    "T17n0721_031:0178a26": "生而取財物，是名下品之法施也。是下法施，",
    "T17n0721_031:0178a27": "不以善心為人說法，唯為財利，不能自身如",
    "T17n0721_031:0178a28": "說修行，是名下施。若以說法而得財物，或用",
    "T17n0721_031:0178a29": "飲酒，或與女人共飲共食，如伎兒法，自賣求",
    "T17n0721_031:0178b01": "財，如是法施，其果甚少。於鏡壁中，見如是",
    "T17n0721_031:0178b02": "等法施之人生於天上作智慧鳥，能說偈頌。",
    "T17n0721_031:0178b03": "是則名曰下法施也。",
    "T17n0721_031:0178b04": "「云何名為中法施耶？為名聞故，為勝他故，",
    "T17n0721_031:0178b05": "為欲勝餘大法師故，為人說法，或以妬心為",
    "T17n0721_031:0178b06": "人說法。如是法施，得報亦少，生於天中，受中",
    "T17n0721_031:0178b07": "果報，或生人中。如是帝釋天王於鏡壁中",
    "T17n0721_031:0178b08": "皆悉示之，是則名曰中法施也。",
    "T17n0721_031:0178b09": "「云何名為上法施耶？以清淨心為欲增長眾",
    "T17n0721_031:0178b10": "生智慧而為說法，不為財利，為令邪見諸",
    "T17n0721_031:0178b11": "眾生等住於正法。如是法施，自利利人，無上",
    "T17n0721_031:0178b12": "最勝，乃至涅槃其福不盡，是則名曰上法",
    "T17n0721_031:0178b13": "施也。復有法施，時天帝釋復示諸天餘法施",
    "T17n0721_031:0178b14": "報。知下法施，說布施法，不說智慧；中法施者，",
    "T17n0721_031:0178b15": "說於持戒；上法施者，說於智慧解脫。下智慧",
    "T17n0721_031:0178b16": "者，為人說法少人解悟。說布施法，唯說布施。",
    "T17n0721_031:0178b17": "不說餘法、說法因緣，令知持戒，後得智慧，其",
    "T17n0721_031:0178b18": "人信順，得阿羅漢，盡諸結漏得二解脫。是",
    "T17n0721_031:0178b19": "則名曰下法施也。何以故？說於布施相應法",
    "T17n0721_031:0178b20": "故。",
    "T17n0721_031:0178b21": "「云何名曰中法施耶？說於持戒相應之法，以",
    "T17n0721_031:0178b22": "修其心，是中智慧。於鏡壁中見如是等業之",
    "T17n0721_031:0178b23": "果報：順於智慧，得阿羅漢，速盡諸漏或得緣",
    "T17n0721_031:0178b24": "覺，是中法施。於鏡壁中見如是相，是則名",
    "T17n0721_031:0178b25": "曰中法施也。云何名為上法施耶？說智功德，",
    "T17n0721_031:0178b26": "以修思心，不求恩惠，唯為利他而演說法。說",
    "T17n0721_031:0178b27": "欲過惡，欲味繫縛，出離為樂，令邪見者住於",
    "T17n0721_031:0178b28": "正法，說於清淨離垢之法。是上法施，得無上",
    "T17n0721_031:0178b29": "菩提等正覺果，明行足、無上調御、天人之師",
    "T17n0721_031:0178c01": "無上正法、調伏之法，初中後善，無上成就，一",
    "T17n0721_031:0178c02": "切知見，為諸眾生廣說法要。是則名曰上",
    "T17n0721_031:0178c03": "法施也。",
    "T17n0721_031:0178c04": "「爾時，天主釋迦提婆復於鏡中觀業果報。",
    "T17n0721_031:0178c05": "時天帝釋示諸天眾，諸天見之皆生愧恥，時",
    "T17n0721_031:0178c06": "天帝釋告諸天眾：『汝等天子莫得放逸。何以",
    "T17n0721_031:0178c07": "故？以造其因，生生之處得相似果。汝等天",
    "T17n0721_031:0178c08": "子應至我所，視汝業報。汝觀是業上中下報，",
    "T17n0721_031:0178c09": "汝今應修不放逸行。』「時諸天眾見此業報希",
    "T17n0721_031:0178c10": "有之事，於生死中皆生厭心而說頌曰：",
    "T17n0721_031:0178c11": "「『欲樂虛妄，　　本性羸劣，　　欲樂所迷，",
    "T17n0721_031:0178c12": "不見怖畏。　　若信欲情，　　無所利益，",
    "T17n0721_031:0178c13": "善業既盡，　　臨終乃覺。　　勝樂充滿，",
    "T17n0721_031:0178c14": "必有衰變，　　如是著樂，　　失之增惱。",
    "T17n0721_031:0178c15": "若天世間，　　墮於地獄，　　身心大苦，",
    "T17n0721_031:0178c16": "一切逼惱。　　此苦難量，　　第一辛酸，",
    "T17n0721_031:0178c17": "愛別離苦，　　復過於是。　　愛離現前，",
    "T17n0721_031:0178c18": "諸天常有，　　愚者不見，　　愛心所誑。",
    "T17n0721_031:0178c19": "初美虛誑，　　為欲所欺，　　百千萬億，",
    "T17n0721_031:0178c20": "京姟兆載。　　得欲還失，　　不可常保，",
    "T17n0721_031:0178c21": "善業為因，　　得樂果報。　　無因無果，",
    "T17n0721_031:0178c22": "亦如無樹，　　如毒害命，　　放逸亦然。",
    "T17n0721_031:0178c23": "如火焚燒，　　如刀如戟，　　初如親友，",
    "T17n0721_031:0178c24": "後成怨敵。　　如魚吞鉤，　　放逸亦然。",
    "T17n0721_031:0178c25": "天龍人鬼，　　及阿修羅，　　皆為放逸，",
    "T17n0721_031:0178c26": "得大衰惱。　　天王當知！　　我等福祐，",
    "T17n0721_031:0178c27": "令王於此，　　示生死獄。』",
    "T17n0721_031:0178c28": "「時諸天子說是偈已，復作是言：『天王！云何得",
    "T17n0721_031:0178c29": "知？誰示天王如是之法？』時天帝釋告諸天子：",
    "T17n0721_031:0179a01": "『汝今諦聽，當為汝說。吾於此天初生之時，宿",
    "T17n0721_031:0179a02": "舊天子名須摩羅，是吾第一之親友也。從彼",
    "T17n0721_031:0179a03": "次第聞如是事：如迦葉佛為調諸天，來至",
    "T17n0721_031:0179a04": "於此，迦葉如來見諸天子心大放逸，為欲利",
    "T17n0721_031:0179a05": "益諸天子故，以憶念神通化作如此業影之",
    "T17n0721_031:0179a06": "壁，留此樹中。我於爾時其心放逸，須摩羅天",
    "T17n0721_031:0179a07": "示我此法：「汝於今者勿得放逸。何以故？一切",
    "T17n0721_031:0179a08": "有為，無常破壞。汝等天子若心放逸，當入此",
    "T17n0721_031:0179a09": "樹，自觀己身上中下色，則自愧恥。若有天子",
    "T17n0721_031:0179a10": "信不放逸，當示此法。何以故？此是如來為利",
    "T17n0721_031:0179a11": "眾生，示如是事調伏諸天，於業鏡地，令住善",
    "T17n0721_031:0179a12": "道，還閻浮提。」我從如是大德之天聞此希有",
    "T17n0721_031:0179a13": "難見之事。我時聞已，為離放逸，與諸天眾來",
    "T17n0721_031:0179a14": "至於此，令諸天眾皆得慚愧。是故我今示於",
    "T17n0721_031:0179a15": "汝等，業鏡之壁上中下業，汝等天子慎勿放",
    "T17n0721_031:0179a16": "逸也。』「爾時，天帝釋復告天眾：『當共汝等詣",
    "T17n0721_031:0179a17": "第二樹，觀諸業鏡。往昔之時，迦葉如來於此",
    "T17n0721_031:0179a18": "樹中示現變化，利益一切放逸諸天，觀於生",
    "T17n0721_031:0179a19": "死諸業之網。我今示汝！』釋迦天王說是語",
    "T17n0721_031:0179a20": "已，頭面頂禮迦葉如來，即出其門，出已還閉。",
    "T17n0721_031:0179a21": "有餘天眾歌舞戲笑作眾伎樂，歡娛受樂，見",
    "T17n0721_031:0179a22": "天帝釋即來親近，頭面敬禮，樂行歌舞互相",
    "T17n0721_031:0179a23": "娛樂，以鉢頭摩諸蓮花等互相打擲。時諸天",
    "T17n0721_031:0179a24": "眾從樹出者，向放逸天說其所見希有之事。",
    "T17n0721_031:0179a25": "是時放逸諸天子等，以心放逸，於希有法不",
    "T17n0721_031:0179a26": "聽不信。時天帝釋為攝放逸諸天子故，亦共",
    "T17n0721_031:0179a27": "遊戲於蓮花池，種種音聲，天諸伎樂互相娛",
    "T17n0721_031:0179a28": "樂。以天鬘天衣而自莊嚴，入於種種園林之",
    "T17n0721_031:0179a29": "中遊戲受樂，以善業故。時諸天眾與天帝",
    "T17n0721_031:0179b01": "釋入於業鏡，見業報者皆不遊戲。如無學",
    "T17n0721_031:0179b02": "人，所作已辦，離放逸行，安立而住。見諸天眾",
    "T17n0721_031:0179b03": "耽著放逸，生悲愍心作如是言：『此諸天子",
    "T17n0721_031:0179b04": "心著放逸，不知當退，隨業流轉，墮於地獄、餓",
    "T17n0721_031:0179b05": "鬼、畜生。順煩惱業，不離一切生死業行，隨業",
    "T17n0721_031:0179b06": "所作，或善不善，如是之業得如是報。』如是天",
    "T17n0721_031:0179b07": "子觀放逸天，生悲愍心。",
    "T17n0721_031:0179b08": "「時善法殿諸天子等，白帝釋言：『以天王恩，",
    "T17n0721_031:0179b09": "令我天眾受五欲樂，遊戲諸天，種種園林",
    "T17n0721_031:0179b10": "遊戲受樂。云何天王不攝我等？』「爾時，天帝釋",
    "T17n0721_031:0179b11": "為諸天眾而說頌曰：",
    "T17n0721_031:0179b12": "「『天子汝著樂，　　多行於放逸，",
    "T17n0721_031:0179b13": "放逸愛著故，　　不見真實諦。",
    "T17n0721_031:0179b14": "若常放逸心，　　則無有善報，",
    "T17n0721_031:0179b15": "離於善業者，　　則墮於地獄。",
    "T17n0721_031:0179b16": "一切諸愛著，　　皆當有別離，",
    "T17n0721_031:0179b17": "汝等不覺知，　　須臾必終沒。",
    "T17n0721_031:0179b18": "命欲臨終時，　　諸根皆壞滅，",
    "T17n0721_031:0179b19": "方乃知苦惱，　　忽至無能免。",
    "T17n0721_031:0179b20": "譬如旋火輪，　　如乾闥婆城，",
    "T17n0721_031:0179b21": "三界皆無常，　　亦如水泡沫。",
    "T17n0721_031:0179b22": "譬如水聚沫，　　愚者依覆護，",
    "T17n0721_031:0179b23": "於無常法中，　　而心生喜樂。",
    "T17n0721_031:0179b24": "非天亦非人、　　夜叉龍鬼神，",
    "T17n0721_031:0179b25": "臨終業所繫，　　無人能救護。",
    "T17n0721_031:0179b26": "念死時未至，　　當修於善業，",
    "T17n0721_031:0179b27": "死王甚暴惡，　　莫於後生悔。",
    "T17n0721_031:0179b28": "我今教勅汝，　　慎莫行放逸，",
    "T17n0721_031:0179b29": "汝為愛所覆，　　馳騁諸境界。",
    "T17n0721_031:0179c01": "境界繫縛汝，　　是諸地獄因，",
    "T17n0721_031:0179c02": "是故應捨離，　　以求安隱處。』",
    "T17n0721_031:0179c03": "「時天帝釋為諸天眾說是法時，諸天放逸，曾",
    "T17n0721_031:0179c04": "不在念，唯除已見業鏡地者，皆生厭心，白",
    "T17n0721_031:0179c05": "帝釋言：『願入第二娑羅之樹，此樹乃是迦葉",
    "T17n0721_031:0179c06": "如來為欲利益放逸諸天所化業網，示生死",
    "T17n0721_031:0179c07": "報業鏡之壁示諸天眾。』時天帝釋知放逸天",
    "T17n0721_031:0179c08": "樂於遊戲，令詣異處，與不放逸諸天子等至",
    "T17n0721_031:0179c09": "第二樹。至於樹已，手執金剛擊此大樹，其",
    "T17n0721_031:0179c10": "門即開，釋迦天主及諸天眾心生歡喜，共入",
    "T17n0721_031:0179c11": "樹中。天眾入已，見諸園林，昔所未覩，甚可愛",
    "T17n0721_031:0179c12": "樂，一切所須皆悉具足，多有種種無量眾鳥、",
    "T17n0721_031:0179c13": "蓮花池水、眾花莊嚴，無量金樹，一切愛樂。微",
    "T17n0721_031:0179c14": "風來吹皆大歡喜，七寶山峯眾鳥妙音，如意",
    "T17n0721_031:0179c15": "之樹猶如日光，其光普照如日之光。是娑羅",
    "T17n0721_031:0179c16": "樹復有飲食充滿河中，香味流溢，最妙第",
    "T17n0721_031:0179c17": "一種種妙香。五根所得五種境界相應之樂，",
    "T17n0721_031:0179c18": "甚可愛樂。大德諸天聞之樂著，何況餘天。時",
    "T17n0721_031:0179c19": "天帝釋示諸天眾，一切園林可愛殊妙，樹外",
    "T17n0721_031:0179c20": "蓮花園林流池，十六分中不及其一。時天帝",
    "T17n0721_031:0179c21": "釋悉共諸天，復往詣於毘琉璃山，其山清淨",
    "T17n0721_031:0179c22": "第一無比。於其山頂有千柱殿，毘琉璃寶之",
    "T17n0721_031:0179c23": "所成就，赤蓮花寶以為欄楯，黃金為地。其琉",
    "T17n0721_031:0179c24": "璃殿長五由旬，廣三由旬，迦葉如來化所成",
    "T17n0721_031:0179c25": "就。時天帝釋共諸天眾乘七寶階，昇琉璃",
    "T17n0721_031:0179c26": "殿，得見迦葉如來影像，如迦葉佛在殿說法。",
    "T17n0721_031:0179c27": "「時天帝釋及諸天眾，合掌恭敬禮如來影，深",
    "T17n0721_031:0179c28": "生信敬。禮拜既訖，以偈讚佛：",
    "T17n0721_031:0179c29": "「『如來世間無上尊，　　得真解脫如實諦，",
    "T17n0721_031:0180a01": "其影寂靜妙無比，　　能開無上解脫道。",
    "T17n0721_031:0180a02": "若人常禮如來者，　　淨信無垢心寂靜，",
    "T17n0721_031:0180a03": "其人永脫怖畏有，　　常得安隱勝樂處。",
    "T17n0721_031:0180a04": "如是寂靜奇妙法，　　演說此句寂滅處，",
    "T17n0721_031:0180a05": "此佛如來所說法，　　示諸眾生涅槃道。",
    "T17n0721_031:0180a06": "若有眾生念此法，　　是名勇健無畏人，",
    "T17n0721_031:0180a07": "則能得於無上處，　　常樂無惱心安隱。",
    "T17n0721_031:0180a08": "若有眾生念真諦，　　則如渡者昇船栰，",
    "T17n0721_031:0180a09": "三界之海惡洄澓，　　如是之人能超渡。",
    "T17n0721_031:0180a10": "如來正覺世間眼，　　普觀諸法無不遍，",
    "T17n0721_031:0180a11": "此佛光明無倫匹，　　一切諸光無與等。",
    "T17n0721_031:0180a12": "眾生憶念自濁心，　　愚癡瞋恚慾垢等，",
    "T17n0721_031:0180a13": "智慧大水甚清淨，　　洗除一切眾生垢。",
    "T17n0721_031:0180a14": "一切眾生不能見，　　外道慢心莫能了，",
    "T17n0721_031:0180a15": "其法清淨離塵垢，　　世尊普示諸眾生。",
    "T17n0721_031:0180a16": "喜樂放逸無救者，　　如是眾生導師救，",
    "T17n0721_031:0180a17": "渡於生死到彼岸，　　能度無救諸眾生。",
    "T17n0721_031:0180a18": "饒益一切諸世間，　　唯有如來無上尊，",
    "T17n0721_031:0180a19": "以能利益眾生故，　　是故如來最殊勝。』",
    "T17n0721_031:0180a20": "「如是天帝釋以淨信心歎佛影像，低頭合掌，",
    "T17n0721_031:0180a21": "與諸天眾頭面敬禮如來影像，復與天眾低",
    "T17n0721_031:0180a22": "頭合掌禮於如來所化天衣。如是衣者，如來",
    "T17n0721_031:0180a23": "神力之所任持。時諸天眾見影像已，皆得",
    "T17n0721_031:0180a24": "離慢、離於放逸。如來所化影像之色，端嚴殊",
    "T17n0721_031:0180a25": "妙，千帝釋天不得為比，何況餘天。時天帝",
    "T17n0721_031:0180a26": "釋見如來像神通化影，以此影像示於憍慢",
    "T17n0721_031:0180a27": "放逸諸天，令離憍慢放逸心故。",
    "T17n0721_031:0180a28": "「爾時，諸天子白天王言：『憍尸迦！迦葉如來以",
    "T17n0721_031:0180a29": "何因緣，於此閻摩娑羅樹中示於業網生死",
    "T17n0721_031:0180b01": "之化？何故不於樹外而化？』時天帝釋告諸天",
    "T17n0721_031:0180b02": "子：『我亦如是先疑斯事，彼天示我，令離憍",
    "T17n0721_031:0180b03": "慢。我於往昔亦問斯事，時彼天子即答我",
    "T17n0721_031:0180b04": "言：「希有之法，不可常見。不常見故，見則深",
    "T17n0721_031:0180b05": "信。以是因緣，如來留化不在於外，非一切",
    "T17n0721_031:0180b06": "人皆悉能見。若化在外，諸天見之，不生希",
    "T17n0721_031:0180b07": "有，或生過惡。以是因緣，於此閻摩娑羅樹內",
    "T17n0721_031:0180b08": "示留化像。此二樹中希有神化，樹內之化，",
    "T17n0721_031:0180b09": "第一希有，一切諸天所不能見。以是因緣，迦",
    "T17n0721_031:0180b10": "葉如來於此樹內，化留影像及以鏡壁，示生",
    "T17n0721_031:0180b11": "死業。」』時諸天眾聞天帝釋說如是事，遠離疑",
    "T17n0721_031:0180b12": "悔。",
    "T17n0721_031:0180b13": "「時天帝釋復示諸天宮殿之壁，廣五由旬。於",
    "T17n0721_031:0180b14": "此鏡壁，初觀見於活地獄十六隔處。殺生之",
    "T17n0721_031:0180b15": "人墮此地獄，具受無量種種楚毒，如前所說。",
    "T17n0721_031:0180b16": "從地獄出，生餓鬼中，多起瞋恚，妬心增長，以",
    "T17n0721_031:0180b17": "刀相害。業網所繫，生畜生中，互相殘害，為",
    "T17n0721_031:0180b18": "人所食，以肉因緣殺害其命；或受惡獸虎豹",
    "T17n0721_031:0180b19": "之形，瞋恚增多，為人所殺。畜生中死，生於人",
    "T17n0721_031:0180b20": "中，常愛鬪諍，其心鄙惡，兵刃中死，不得長",
    "T17n0721_031:0180b21": "壽。有餘善業，生於天中，威德色相減劣不如，",
    "T17n0721_031:0180b22": "壽命短促。若諸天眾與阿修羅共鬪戰時，被",
    "T17n0721_031:0180b23": "傷而死。於殿壁中皆悉具見。「如是黑繩地獄",
    "T17n0721_031:0180b24": "十六隔處亦如前說。殺生、偷盜因緣力故，墮",
    "T17n0721_031:0180b25": "此地獄，具受無量種種楚毒。受苦既畢，從地",
    "T17n0721_031:0180b26": "獄出，生餓鬼中，以諸刀杖互相殺害，如前",
    "T17n0721_031:0180b27": "所說。或食屎尿不淨之物，求之難得。有餘餓",
    "T17n0721_031:0180b28": "鬼互相爴裂，身體破壞或喪身命。餓鬼中",
    "T17n0721_031:0180b29": "死，生畜生中，於曠野中受遮吒迦餓鳥之身，",
    "T17n0721_031:0180c01": "焦渴燒身。畜生中死，若生人中，刀兵之處、弊",
    "T17n0721_031:0180c02": "惡國土，或中兵刀、飢餓而死。勤苦得食，為他",
    "T17n0721_031:0180c03": "所奪，設使得食，食不能消。從人中死，若有餘",
    "T17n0721_031:0180c04": "業，生於天中，色相顏貌減劣麁惡，所食之味",
    "T17n0721_031:0180c05": "不如餘天。見餘天時，生大愧恥，伎樂之音皆",
    "T17n0721_031:0180c06": "悉不如，壽命短促。如是之業於此壁上皆悉",
    "T17n0721_031:0180c07": "見之。「時天帝釋復於殿壁中見眾合地獄十",
    "T17n0721_031:0180c08": "六隔處。如前所說，殺生、偷盜、邪婬之人墮此",
    "T17n0721_031:0180c09": "地獄，具受無量種種楚毒。受苦既畢，從地獄",
    "T17n0721_031:0180c10": "出，生餓鬼中，受於食吐餓鬼之身，壽命長遠。",
    "T17n0721_031:0180c11": "若得飲食，為餘餓鬼之所劫奪，若有眷屬亦",
    "T17n0721_031:0180c12": "為餓鬼之所欺奪。復有異鬼以刀斬截，受大",
    "T17n0721_031:0180c13": "苦惱，辛酸而死。從此命終生畜生中，受於水",
    "T17n0721_031:0180c14": "牛、牛馬之形，壽命長遠，設得飲食，為他所奪。",
    "T17n0721_031:0180c15": "畜生中死，若生人中，壽命短促，貧窮下賤，妻",
    "T17n0721_031:0180c16": "不貞良。如是之業於殿壁中皆悉具見。",
    "T17n0721_031:0180c17": "「時天帝釋復觀業果，於殿壁中見叫喚大",
    "T17n0721_031:0180c18": "地獄十六隔處。如前所說，殺生、偷盜、邪婬、妄",
    "T17n0721_031:0180c19": "語墮此地獄，具受眾苦種種楚毒無量辛酸。",
    "T17n0721_031:0180c20": "從地獄出，生餓鬼中，壽命長遠。或受錐身餓",
    "T17n0721_031:0180c21": "鬼之形，或受針頸餓鬼之形，隨業所受，常困",
    "T17n0721_031:0180c22": "飢渴，若有眷屬，為他所奪。或生食毒餓鬼之",
    "T17n0721_031:0180c23": "中，毒火所燒。餓鬼中死，生畜生中，在大曠",
    "T17n0721_031:0180c24": "野互相殘害，迭相食噉。畜生中死，若生人",
    "T17n0721_031:0180c25": "中，身色憔悴無有威德。若有餘業，得生天",
    "T17n0721_031:0180c26": "中，身量形貌皆悉減劣，一切眾寶莊嚴之具",
    "T17n0721_031:0180c27": "光明微少，不為天女之所愛敬。天女背叛，捨",
    "T17n0721_031:0180c28": "至餘天。須陀尠味，智慧薄少，心不正直，為",
    "T17n0721_031:0180c29": "餘天子之所輕笑。若諸天眾與阿修羅鬪戰",
    "T17n0721_031:0181a01": "之時，為他所殺。以餘業故。",
    "T17n0721_031:0181a02": "「爾時，釋迦天王復共諸天眾於寶殿壁，見大",
    "T17n0721_031:0181a03": "叫喚地獄十六隔處，是中眾生受種種苦，如",
    "T17n0721_031:0181a04": "前所說。若有眾生殺生、偷盜、邪婬、妄語、飲酒",
    "T17n0721_031:0181a05": "醉亂，墮此地獄，具受無量種種楚毒。受苦既",
    "T17n0721_031:0181a06": "畢，從地獄出，生餓鬼中，處處逃走，有大惡",
    "T17n0721_031:0181a07": "鬼拔出其舌，出已還生。餓鬼中死，生畜生",
    "T17n0721_031:0181a08": "中，受迦頻闍羅雉鳥之身，以自音聲而喪其",
    "T17n0721_031:0181a09": "命，以其妄語餘業緣故。畜生中死，若生人中，",
    "T17n0721_031:0181a10": "受業果報如前所說，有所言說，人不信受。若",
    "T17n0721_031:0181a11": "有善業生於天中，其聲嘶破麁惡鄙濁，不善",
    "T17n0721_031:0181a12": "歌頌，一切天眾不信其言，不能宣說美愛",
    "T17n0721_031:0181a13": "正語如餘天眾，以本妄語餘業緣故。",
    "T17n0721_031:0181a14": "「時天帝釋復於殿壁觀焦熱地獄十六隔處。",
    "T17n0721_031:0181a15": "是中眾生具受種種無量苦惱、辛酸楚毒業",
    "T17n0721_031:0181a16": "之果報，如前所說。受罪既畢，從地獄出，生餓",
    "T17n0721_031:0181a17": "鬼中，受食不淨餓鬼之身，受大苦惱五倍於",
    "T17n0721_031:0181a18": "前。餓鬼中死，生畜生中，在於大海受摩竭魚",
    "T17n0721_031:0181a19": "身。畜生中死，若生人中，容貌醜陋，脣口麁",
    "T17n0721_031:0181a20": "大，人所惡見。人中命終，若有餘業，得生天",
    "T17n0721_031:0181a21": "中，身光減劣如前所說，一切天眾之所輕",
    "T17n0721_031:0181a22": "賤。",
    "T17n0721_031:0181a23": "「大焦熱地獄、阿鼻地獄，此二地獄業之果報",
    "T17n0721_031:0181a24": "不作化現。何以故？恐天心軟，見之喪命。若",
    "T17n0721_031:0181a25": "見如是二地獄者，則大怖畏，是故不化此生",
    "T17n0721_031:0181a26": "死報。時天王釋觀察是已，以偈頌曰：",
    "T17n0721_031:0181a27": "「『譬如諸微塵，　　在於虛空中，",
    "T17n0721_031:0181a28": "風吹而旋轉，　　諸業亦如是。",
    "T17n0721_031:0181a29": "和合有別離，　　苦樂亦如是，",
    "T17n0721_031:0181b01": "因業之所轉，　　非是無因緣。",
    "T17n0721_031:0181b02": "今此業化處，　　牟尼如實知，",
    "T17n0721_031:0181b03": "化無量業網，　　諸心之種子。",
    "T17n0721_031:0181b04": "心集業難知，　　唯除諸如來，",
    "T17n0721_031:0181b05": "種種諸業繫，　　輪轉於世間。",
    "T17n0721_031:0181b06": "業網有大力，　　能受百千萬，",
    "T17n0721_031:0181b07": "那由他劫數，　　種種諸生死。",
    "T17n0721_031:0181b08": "譬如繩繫鳥，　　雖遠攝則還，",
    "T17n0721_031:0181b09": "業繩繫眾生，　　其事亦如是。』",
    "T17n0721_031:0181b10": "「爾時，天帝釋示諸天子希有事已：眾生無量",
    "T17n0721_031:0181b11": "決定之業及不定業，現報所受、生報所受、餘",
    "T17n0721_031:0181b12": "報所受。復有三種：善、不善業及無記業。示如",
    "T17n0721_031:0181b13": "是等無量業網——迦葉如來所化影像——與諸天",
    "T17n0721_031:0181b14": "眾禮拜既訖，從此閻摩娑羅樹中而出。天眾",
    "T17n0721_031:0181b15": "出已，帝釋還閉娑羅樹門。帝釋既出，見餘天",
    "T17n0721_031:0181b16": "眾放逸遊戲以自娛樂，受五欲樂。「爾時，天王",
    "T17n0721_031:0181b17": "見此事已，心生憐愍而說頌曰：",
    "T17n0721_031:0181b18": "「『畜生雜形類，　　為放逸所誑，",
    "T17n0721_031:0181b19": "若食若受欲，　　貪心常愛樂。",
    "T17n0721_031:0181b20": "本行於善業，　　天中食報盡，",
    "T17n0721_031:0181b21": "如是放逸人，　　命終何所趣？",
    "T17n0721_031:0181b22": "放逸怨自壞，　　業風之所吹，",
    "T17n0721_031:0181b23": "猶如樹傾倒，　　墮於諸道中。",
    "T17n0721_031:0181b24": "百千那由他，　　天中受生死，",
    "T17n0721_031:0181b25": "而不起厭離，　　不生憂怖心。』",
    "T17n0721_031:0181b26": "「爾時，帝釋說此偈已，至諸放逸天子眾中，諸",
    "T17n0721_031:0181b27": "天子等，心生敬重供養恭敬。時天帝釋為攝",
    "T17n0721_031:0181b28": "其心，與此天子遊戲種種園林之中，不入閻",
    "T17n0721_031:0181b29": "摩娑羅樹間，諸園林中遊戲受樂。時天帝釋",
    "T17n0721_031:0181c01": "與其眷屬諸天大眾詣善法堂。閻摩娑羅所",
    "T17n0721_031:0181c02": "住諸天，受天之樂，乃至愛善業盡，命終還",
    "T17n0721_031:0181c03": "退，隨業流轉，墮於地獄、餓鬼、畜生。若生人中，",
    "T17n0721_031:0181c04": "受第一樂，主大園林，常受安樂。以餘業故，",
    "T17n0721_031:0181c05": "生摩羅耶國，主栴檀林，大富豐樂。",
    "T17n0721_031:0181c06": "「復次，比丘知業果報，觀三十三天所住之地。",
    "T17n0721_031:0181c07": "彼以聞慧見：三十三天第二十五地，名速行",
    "T17n0721_031:0181c08": "地。眾生何業而生彼天？見：有眾生行於善業，",
    "T17n0721_031:0181c09": "其心質直離於諂曲，不惱眾生，信於果報，行",
    "T17n0721_031:0181c10": "正見業，大修布施，大富饒財。見有眾生入於",
    "T17n0721_031:0181c11": "大海以求財寶，以大船舫施此商人。諸商人",
    "T17n0721_031:0181c12": "等，得此船舫，多獲財寶，持用布施，修諸福",
    "T17n0721_031:0181c13": "業。如是船主以船施之，不求恩惠、不受其",
    "T17n0721_031:0181c14": "報。云何不盜？若行道路，有諸賊軍破壞",
    "T17n0721_031:0181c15": "村柵，或畏官軍逃避村柵入此村中，乃至不",
    "T17n0721_031:0181c16": "取糠秸草葉，信業果報而生怖畏，非畏王法，",
    "T17n0721_031:0181c17": "是名不盜。云何不殺生？乃至濕生蚰蜒之類，",
    "T17n0721_031:0181c18": "終不故殺，心不念殺。若有眾生造作罝羅罟",
    "T17n0721_031:0181c19": "網、機撥坑陷，殺諸虎狼禽獸之屬，即以財",
    "T17n0721_031:0181c20": "物贖命令脫。其心不悔，亦教他人令住善",
    "T17n0721_031:0181c21": "道，作如是等種種善業。是持戒人不殺不盜，",
    "T17n0721_031:0181c22": "憶念善業皆得成就。若有所作，一切天眾皆",
    "T17n0721_031:0181c23": "共讚善，顏色清淨，諸天供養，是則名曰現業",
    "T17n0721_031:0181c24": "果報。「是善業人從此命終，生於三十三天之",
    "T17n0721_031:0181c25": "上，名速行地。生彼天上，以善業故第一莊",
    "T17n0721_031:0181c26": "嚴，一切眾生不能分別，如是天處甚可愛樂。",
    "T17n0721_031:0181c27": "天子既生，其身光明，受第一樂，身無骨肉",
    "T17n0721_031:0181c28": "亦無垢汗，無有怨敵亦無怖畏，無所追求，離",
    "T17n0721_031:0181c29": "於嫉妬，無不愛樂，無病怖畏唯除退時，無有",
    "T17n0721_031:0182a01": "王怖，心多放逸。遍見諸地皆可愛樂，五欲自",
    "T17n0721_031:0182a02": "娛，無量境界遊戲受樂。毘琉璃樓黃金欄",
    "T17n0721_031:0182a03": "楯，種種樹林蓮花林池七寶所成，鵝鴨鴛",
    "T17n0721_031:0182a04": "鴦以為莊嚴，出於種種微妙音聲。山谷之中",
    "T17n0721_031:0182a05": "多饒眾鳥，須彌山峯七寶莊嚴，蓮花池中金",
    "T17n0721_031:0182a06": "銀真珠以為底沙，種種寶樹如日光明，金毘",
    "T17n0721_031:0182a07": "琉璃以為樹枝，眾花莊嚴，無量眾蜂以為嚴",
    "T17n0721_031:0182a08": "飾。須彌山窟，第一眾寶以為莊嚴。其地柔",
    "T17n0721_031:0182a09": "軟。七寶高峯，其高峯中眾華妙香周匝嚴",
    "T17n0721_031:0182a10": "飾，隨念而生。復有異處燈樹莊嚴，如意之樹",
    "T17n0721_031:0182a11": "百千光明莊嚴奇特，百千天女以為圍遶，歌",
    "T17n0721_031:0182a12": "眾妙音共相娛樂。如是天眾，隨所觸見皆受",
    "T17n0721_031:0182a13": "快樂，耳聞眾音心皆愛樂。若聞諸香，無量功",
    "T17n0721_031:0182a14": "德皆悉具足。若以身觸無不愛樂。隨心所",
    "T17n0721_031:0182a15": "念一切皆得，無有因緣能奪其樂。如是天子，",
    "T17n0721_031:0182a16": "百千天女而為圍遶，共餘天眾往詣山峯。其",
    "T17n0721_031:0182a17": "峯名曰一切勢力，一切皆是如意之樹莊嚴",
    "T17n0721_031:0182a18": "山峯，流泉河池生眾蓮花以為莊嚴，無量百",
    "T17n0721_031:0182a19": "千天眾圍繞，毘琉璃寶以為樹枝遍覆其上，",
    "T17n0721_031:0182a20": "百千重閣以為莊嚴，無量眾鳥出妙音聲。以",
    "T17n0721_031:0182a21": "善業故，此山峯中成就如是種種諸樂，善業",
    "T17n0721_031:0182a22": "為本，非無因生亦非他作。此人受報，非自",
    "T17n0721_031:0182a23": "在天歡喜故與。",
    "T17n0721_031:0182a24": "「爾時，天子上此山峯，見諸天子無量百千光",
    "T17n0721_031:0182a25": "明悉等，與己無異。於此峯中，與諸天子天女",
    "T17n0721_031:0182a26": "作眾伎樂，出妙音聲，娛樂受樂。此諸天眾其",
    "T17n0721_031:0182a27": "身光明、色量受樂皆悉具足，諦視瞻仰，眾蓮",
    "T17n0721_031:0182a28": "花鬘以為莊嚴，聞眾歌音心生愛樂，皆服天",
    "T17n0721_031:0182a29": "衣，無有線縷經緯之別。如是諸天，其身皆悉",
    "T17n0721_031:0182b01": "具足光明。",
    "T17n0721_031:0182b02": "「爾時，天子昇山峯已，見諸地界各各差別，見",
    "T17n0721_031:0182b03": "諸河流光明之輪。以善業故，於此天中住於",
    "T17n0721_031:0182b04": "二處。種種清淨莊嚴之地，眾樂成就，如前所",
    "T17n0721_031:0182b05": "說。何故名曰速行地耶？如此天眾有大勢力。",
    "T17n0721_031:0182b06": "若諸天眾與阿修羅鬪，能於人中一眴目間，",
    "T17n0721_031:0182b07": "打阿修羅還至本處三十三天，故名速行。以",
    "T17n0721_031:0182b08": "前業故，得相似果。以本施人速行之船，令渡",
    "T17n0721_031:0182b09": "大海多獲珍寶，布施修福，是故得此速疾果",
    "T17n0721_031:0182b10": "報。如是天子手執器仗，甚大迅速。以善業故，",
    "T17n0721_031:0182b11": "久受天樂。善業既盡，五衰相現，身體汗流，身",
    "T17n0721_031:0182b12": "光卒滅如燈油盡，一切諸根亦復如是。於",
    "T17n0721_031:0182b13": "五欲中悉無樂味，見餘天眾即生愧恥，一切",
    "T17n0721_031:0182b14": "天女皆悉背叛。是時天子見其天女，背已",
    "T17n0721_031:0182b15": "趣他，生二種苦：一者妬嫉苦；二者愛別離苦。",
    "T17n0721_031:0182b16": "此二種苦，自燒其心過於猛火。若於先世有",
    "T17n0721_031:0182b17": "偷盜業，爾時自見諸天女等，奪其所著莊嚴",
    "T17n0721_031:0182b18": "之具奉餘天子。若於先世有妄語業，諸天女",
    "T17n0721_031:0182b19": "等聞其所說，生顛倒解，謂其惡罵。若於先世",
    "T17n0721_031:0182b20": "以酒施於持戒之人，或破禁戒而自飲酒，或",
    "T17n0721_031:0182b21": "作麴釀，臨命終時，其心迷亂失於正念。為如",
    "T17n0721_031:0182b22": "是等二倍悔熱之所惱亂，墮於地獄。若於先",
    "T17n0721_031:0182b23": "世有殺生業，壽命短促，速疾命終。若於先",
    "T17n0721_031:0182b24": "世有邪婬業，見諸天女皆悉捨已，共餘天",
    "T17n0721_031:0182b25": "子互相娛樂。是則名曰五衰相也。以其持戒",
    "T17n0721_031:0182b26": "五種缺故，業網所縛，受如業報。若行放逸，死",
    "T17n0721_031:0182b27": "王所牽。如是一切缺漏持戒，為生天故而持",
    "T17n0721_031:0182b28": "禁戒，無常速壞，爾時則為業繩所縛，墮於地",
    "T17n0721_031:0182b29": "獄、餓鬼、畜生。「如是觀天無常之樂，如目所見，",
    "T17n0721_031:0182c01": "初雖有愛，畢歸磨滅，動壞無常如電不住，觀",
    "T17n0721_031:0182c02": "於一切諸欲過惡，而說頌曰：",
    "T17n0721_031:0182c03": "「『飲於放逸酒，　　諸天嗜癡飲，",
    "T17n0721_031:0182c04": "退墮於地獄，　　大猛火圍繞。",
    "T17n0721_031:0182c05": "初染於愛欲，　　瞋恚熱惱心，",
    "T17n0721_031:0182c06": "癡心所迷惑，　　但空無有實。",
    "T17n0721_031:0182c07": "為伎樂音聲，　　虛妄所誑惑，",
    "T17n0721_031:0182c08": "不覺退沒苦，　　畢竟不可免。",
    "T17n0721_031:0182c09": "見諸天女時，　　令天心轉變，",
    "T17n0721_031:0182c10": "畢竟當捨離，　　退墮於異趣。",
    "T17n0721_031:0182c11": "觀諸女人性，　　不離於女人，",
    "T17n0721_031:0182c12": "富樂則親近，　　衰變則捨離。",
    "T17n0721_031:0182c13": "如野鹿信遊，　　信欲亦如是，",
    "T17n0721_031:0182c14": "後若得衰變，　　心輕而捨之。",
    "T17n0721_031:0182c15": "不念恩敬養，　　亦不念親友，",
    "T17n0721_031:0182c16": "若遭衰變時，　　即捨不復念。",
    "T17n0721_031:0182c17": "猶如眾蜜蜂，　　捨於萎變花，",
    "T17n0721_031:0182c18": "女人亦如是，　　衰至則捨離。",
    "T17n0721_031:0182c19": "不觀善愛心，　　輕躁念愛欲，",
    "T17n0721_031:0182c20": "女人性如是，　　如蜜雜毒藥。",
    "T17n0721_031:0182c21": "惑慾致愚癡，　　巧辭增癡惑，",
    "T17n0721_031:0182c22": "女人難可信，　　智者所遠離；",
    "T17n0721_031:0182c23": "女色誑天人，　　悉令心迷惑，",
    "T17n0721_031:0182c24": "至於未來世，　　不能少利益。",
    "T17n0721_031:0182c25": "天人及夜叉、　　龍阿修羅等，",
    "T17n0721_031:0182c26": "羅剎毘舍遮，　　皆為女幻誑。",
    "T17n0721_031:0182c27": "如是諸欲樂，　　從於境界生，",
    "T17n0721_031:0182c28": "臨至命終時，　　諸樂皆亡失。",
    "T17n0721_031:0182c29": "一切諸天眾，　　園林而莊嚴，",
    "T17n0721_031:0183a01": "為死繩所縛，　　欲繫而將去。",
    "T17n0721_031:0183a02": "欲樂不能救，　　何用諸婇女？",
    "T17n0721_031:0183a03": "溥天諸世間，　　死王悉將去。』",
    "T17n0721_031:0183a04": "「如是比丘觀諸天子退沒相已，生慈悲心，厭",
    "T17n0721_031:0183a05": "離欲境。如是天子自業所資，隨其至處，業繩",
    "T17n0721_031:0183a06": "所牽，常不放逸。復有餘天放逸愛樂遊戲受",
    "T17n0721_031:0183a07": "樂，馳諸境界如人乘馬，遊戲一切園林之",
    "T17n0721_031:0183a08": "中受放逸樂，乃至愛善業盡，命終還退，隨",
    "T17n0721_031:0183a09": "業流轉，墮於地獄、餓鬼、畜生。若生人中，常生",
    "T17n0721_031:0183a10": "樂處，第一富樂，多饒財寶，或為國王或為大",
    "T17n0721_031:0183a11": "臣，多有象馬駝驢騎乘，行不步涉，無有疲",
    "T17n0721_031:0183a12": "惓。以餘業故。",
    "T17n0721_031:0183a13": "「復次，比丘知業果報，觀三十三天所住之地。",
    "T17n0721_031:0183a14": "彼以聞慧見：第二十六地名曰影照。眾生何",
    "T17n0721_031:0183a15": "業而生彼天？若有眾生能總護持七種之",
    "T17n0721_031:0183a16": "戒，得相似果，以思修心正見相應，不殺不",
    "T17n0721_031:0183a17": "盜，善持禁戒。是持戒人作樂因故，持世間",
    "T17n0721_031:0183a18": "戒，乃至不盜微細之物，離於偷盜。若其住止",
    "T17n0721_031:0183a19": "近於海側他攝之地，海潮所出珂貝魚蜯，",
    "T17n0721_031:0183a20": "如是種種一切眾物，不以盜心取此諸物。此",
    "T17n0721_031:0183a21": "善業人信於未來，畏業果報，非為王法，是名",
    "T17n0721_031:0183a22": "不盜。云何不殺生？是善業人信於未來，畏業",
    "T17n0721_031:0183a23": "果報，善思直心，不惱眾生，離惡知識，以求",
    "T17n0721_031:0183a24": "樂故不殺眾生。或遊河中或行山谷，其人",
    "T17n0721_031:0183a25": "為於影鬼所執，寧捨自身，不害影鬼，不以毒",
    "T17n0721_031:0183a26": "藥置於影中，恐害鬼命，雖知方便而不殘害。",
    "T17n0721_031:0183a27": "若單都鬼，知殺方便，守戒不為。或以水照、",
    "T17n0721_031:0183a28": "或以鏡照、或以日光，其人知殺而不加害，亦",
    "T17n0721_031:0183a29": "不報怨，自捨身命，不殺眾生。是善業人身壞",
    "T17n0721_031:0183b01": "命終生三十三天影照之地。生彼天已，以善",
    "T17n0721_031:0183b02": "業故，其身光明，五樂音聲，受第一樂，眾樂具",
    "T17n0721_031:0183b03": "足。於須彌地遊戲娛樂，與千天女以為圍遶，",
    "T17n0721_031:0183b04": "閻浮檀金以為其地，間錯莊嚴。復於閻浮檀",
    "T17n0721_031:0183b05": "金山峯之中遊戲受樂，如意之樹，隨心所念",
    "T17n0721_031:0183b06": "悉從樹生，如是久時與諸眷屬受於天樂。",
    "T17n0721_031:0183b07": "復往詣於外影之林，閻浮檀金以為樹林，莊",
    "T17n0721_031:0183b08": "嚴園苑。金樹銀葉，青毘琉璃以為其果；銀樹",
    "T17n0721_031:0183b09": "金葉，毘琉璃果以為莊嚴。外影林中，既遊戲",
    "T17n0721_031:0183b10": "已，復詣異處，漸次遊觀，孔雀眾鳥七寶雜",
    "T17n0721_031:0183b11": "色，種種廁填莊嚴其身。天子見已，入彼林",
    "T17n0721_031:0183b12": "中，與孔雀諸鳥互共遊戲。時孔雀鳥見天",
    "T17n0721_031:0183b13": "子來，出於種種美妙之音，天女歌音十六",
    "T17n0721_031:0183b14": "分中不及其一。是時天子作如是念：『我今當",
    "T17n0721_031:0183b15": "乘此孔雀鳥與諸天女遊戲山峯，處處遊觀。』",
    "T17n0721_031:0183b16": "以善業故，隨其所念，孔雀天鳥即近天子，",
    "T17n0721_031:0183b17": "化為大身，有大色力，端正莊嚴殊特轉勝。爾",
    "T17n0721_031:0183b18": "時，天子與諸天女乘此孔雀，於須彌山處處",
    "T17n0721_031:0183b19": "山峯，隨心所念悉往觀察，一一花池、一一山",
    "T17n0721_031:0183b20": "峯，如是一切山峯花池皆遍瞻視。",
    "T17n0721_031:0183b21": "「爾時，四大天王——護世界者——欲至三十三天說",
    "T17n0721_031:0183b22": "閻浮提法以非法。是時天子於虛空中，路逢",
    "T17n0721_031:0183b23": "護世四大天王，而問之言：『汝等相隨從何所",
    "T17n0721_031:0183b24": "來？』爾時，護世答天子曰：『我從第一善業可愛",
    "T17n0721_031:0183b25": "處來，其處多有蓮花園林河池，具足種種莊",
    "T17n0721_031:0183b26": "嚴，而從彼來，欲詣三十三天，向釋迦天王說",
    "T17n0721_031:0183b27": "閻浮提法以非法。』爾時，天子聞於護世四大",
    "T17n0721_031:0183b28": "天王說是語已，生希有心，乘於眾寶大力孔",
    "T17n0721_031:0183b29": "雀，隨念而行無所障礙，從天來下向閻浮",
    "T17n0721_031:0183c01": "提，如第二日。以希有心，遍觀一切閻浮提",
    "T17n0721_031:0183c02": "中園林花池、河流泉源、村營城邑，具足觀",
    "T17n0721_031:0183c03": "之。閻浮提中諸婆羅門、邪見外道、諸相師",
    "T17n0721_031:0183c04": "等，見此相已，作如是說：『是八臂天乘伽樓",
    "T17n0721_031:0183c05": "羅金翅鳥王從天來下，向閻浮提，觀於世",
    "T17n0721_031:0183c06": "間。』但作如是妄分別說。復有邪見異道、諸婆",
    "T17n0721_031:0183c07": "羅門作如是說：『此是摩醯首羅自在天子，名",
    "T17n0721_031:0183c08": "鳩摩羅童子之天，乘於孔雀從天來下，向閻",
    "T17n0721_031:0183c09": "浮提，擁護世間。』復有邪見異道、諸婆羅門作",
    "T17n0721_031:0183c10": "如是說：『摩醯首羅乘於白牛，造作世間，能壞",
    "T17n0721_031:0183c11": "世間名為作者，能作世間。』如是邪見外道、諸",
    "T17n0721_031:0183c12": "婆羅門種種分別、種種讚歎，造作諸論，非實",
    "T17n0721_031:0183c13": "見實。如是一切諸婆羅門破壞正法，第一愚",
    "T17n0721_031:0183c14": "癡，亦教他人令其邪見。",
    "T17n0721_031:0183c15": "「爾時，天子既觀察已，還於天宮。如是外道以",
    "T17n0721_031:0183c16": "愚癡心，不實說實，不如實見。於劫初時，此天",
    "T17n0721_031:0183c17": "來下，外道見已，不如實知。如是邪見外道諸",
    "T17n0721_031:0183c18": "婆羅門自生分別，轉為他說，如是外道不如",
    "T17n0721_031:0183c19": "實見。爾時，天子既至天宮，向餘天眾說如",
    "T17n0721_031:0183c20": "是言：『我至閻浮提見其國界，其地平正，園林",
    "T17n0721_031:0183c21": "花池柔軟可愛。』時諸天子聞其所說，或乘",
    "T17n0721_031:0183c22": "白象或乘孔雀，種種騎乘，或身乘空，悉遍觀",
    "T17n0721_031:0183c23": "察須彌山已，次第而下至閻浮提。或於河池",
    "T17n0721_031:0183c24": "山林靜處，暫下止住，令諸外道、婆羅門等，",
    "T17n0721_031:0183c25": "皆名此處為福德地，在此地中，苦行持戒，謂",
    "T17n0721_031:0183c26": "福德處。如是虛妄次第相傳，聞之心著，謂有",
    "T17n0721_031:0183c27": "真實。",
    "T17n0721_031:0183c28": "「爾時，天子初下之時，有婆羅門見此天子，自",
    "T17n0721_031:0183c29": "生分別：或言此是大梵天王；或言此是摩醯",
    "T17n0721_031:0184a01": "首羅；或言此是八臂天王；或言此是自在天",
    "T17n0721_031:0184a02": "子、鳩摩羅童子天。各生分別：此是梵王所住",
    "T17n0721_031:0184a03": "之地；此是摩醯首羅、自在天王所攝之地；此",
    "T17n0721_031:0184a04": "是八臂天王所攝之地；此是鳩摩羅童子天",
    "T17n0721_031:0184a05": "所攝之地。既分別已，或作邪論或作讚歎，或",
    "T17n0721_031:0184a06": "自立宗，或自說因、自說譬喻，種種邪見。既自",
    "T17n0721_031:0184a07": "邪見，復以邪見轉教他人，餘人聞已，展轉相",
    "T17n0721_031:0184a08": "教。如是次第，非如實見。",
    "T17n0721_031:0184a09": "正法念處經卷第三十一"
}