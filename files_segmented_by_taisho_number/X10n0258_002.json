{
    "X10n0258_002:0494c13": "大方廣圓覺脩多羅了義經直解卷下",
    "X10n0258_002:0494c14": "唐罽賓國沙門佛陀多羅譯",
    "X10n0258_002:0494c15": "明匡山逸臾憨山釋德清解",
    "X10n0258_002:0494c16": "明新安　程夢暘覺我較閱",
    "X10n0258_002:0494c17": "於是。威德自在菩薩。在大眾中。即從座起。頂禮佛足。",
    "X10n0258_002:0494c18": "右繞三帀。長跪叉手。而白佛言。",
    "X10n0258_002:0494c19": "進問威儀。",
    "X10n0258_002:0494c20": "大悲世尊。廣為我等。分別如是隨順覺性。令諸菩薩",
    "X10n0258_002:0494c21": "覺心光明承佛圓音。不因脩習。而得善利。",
    "X10n0258_002:0494c22": "此慶聞讚謝也。以聞佛圓音。所流大智教光。灌大",
    "X10n0258_002:0494c23": "眾心。神力所加。照破無明。各各自心光明頓現。此",
    "X10n0258_002:0494c24": "所以不因脩習而得善利也。下請入門方便。",
    "X10n0258_002:0495a01": "世尊。譬如大城外有四門。隨方來者。非止一路。一切",
    "X10n0258_002:0495a02": "菩薩。莊嚴佛國。及成菩提。非一方便。惟願世尊。廣為",
    "X10n0258_002:0495a03": "我等。宣說一切方便漸次并脩行人總有幾種。令此",
    "X10n0258_002:0495a04": "會菩薩及末世眾生求大乘者速得開悟。遊戲如來",
    "X10n0258_002:0495a05": "大寂滅海。",
    "X10n0258_002:0495a06": "此問行也。由上但聞所證之差別。未聞能證之行。",
    "X10n0258_002:0495a07": "故今特請入門之方便也。城喻圓覺。門喻所入之",
    "X10n0258_002:0495a08": "路。方便正是入證之行。即楞嚴之最初方便。所謂",
    "X10n0258_002:0495a09": "隨方取便。乃下手之工夫也。漸次者。以初圓照二",
    "X10n0258_002:0495a10": "字。為成佛因地故。初云知是空華即無輪轉。知幻",
    "X10n0258_002:0495a11": "即離不作方便。乃圓脩頓悟故。不假方便。乃上上",
    "X10n0258_002:0495a12": "根人之行。今為中下故請漸次。意在開三觀門。即",
    "X10n0258_002:0495a13": "下單復圓脩二十五輪。皆漸次也。",
    "X10n0258_002:0495a14": "作是語已。五體投地。如是三請。終而復始。",
    "X10n0258_002:0495a15": "此敘求法懇誠。",
    "X10n0258_002:0495a16": "爾時世尊。告威德自在菩薩言。善哉善哉。汝等乃能",
    "X10n0258_002:0495a17": "為諸菩薩及末世眾生。問於如來如是方便。汝今諦",
    "X10n0258_002:0495a18": "聽。當為汝說。",
    "X10n0258_002:0495a19": "讚許誡聽。",
    "X10n0258_002:0495a20": "於是。威德自在菩薩。奉教歡喜。及諸大眾。默然而聽。",
    "X10n0258_002:0495a21": "此欣承法音。冥心佇聽也。正示。",
    "X10n0258_002:0495a22": "善男子。無上妙覺。徧諸十方。出生如來與一切法。同",
    "X10n0258_002:0495a23": "體平等。於諸脩行。實無有二。",
    "X10n0258_002:0495a24": "此示法性圓滿本無迷悟平等無二。但契一真。不",
    "X10n0258_002:0495b01": "假多行。故云於諸脩行實無有二。",
    "X10n0258_002:0495b02": "方便隨順。其數無量。圓攝所歸。循性差別。當有三",
    "X10n0258_002:0495b03": "種。",
    "X10n0258_002:0495b04": "此正入證之門也。然覺性徧滿一切諸法。則法法",
    "X10n0258_002:0495b05": "皆為入證之門。但隨機圓攝。不無其要。故但有三",
    "X10n0258_002:0495b06": "門。然此三門。即楞嚴三觀。謂空假中也。且二經列",
    "X10n0258_002:0495b07": "三名同一。梵語謂奢摩他三摩鉢提禪那。古釋奢",
    "X10n0258_002:0495b08": "摩他。此翻云止。以寂靜為相。義當空觀。三摩鉢提",
    "X10n0258_002:0495b09": "此翻云等至。亦名等持。以幻化為相。義當假觀。禪",
    "X10n0258_002:0495b10": "那此翻云靜慮。雙離靜幻。以寂滅為相。下義當中",
    "X10n0258_002:0495b11": "觀。然脩證必須三觀者。以如來藏心具三諦理。謂",
    "X10n0258_002:0495b12": "空。不空。空不空。此以三觀。各照一諦。圓攝一心。故",
    "X10n0258_002:0495b13": "曰圓照。以一心圓照則為頓。三觀次第各照故為",
    "X10n0258_002:0495b14": "漸。其實本無三一次第之差也。後文自明。",
    "X10n0258_002:0495b15": "初奢摩他。",
    "X10n0258_002:0495b16": "善男子。若諸菩薩。悟淨圓覺。",
    "X10n0258_002:0495b17": "此標行本。乃悟後稱性脩。非迷中脩也。謂菩薩脩",
    "X10n0258_002:0495b18": "行。先要了悟本有淨圓真心。依此不生不滅真心。",
    "X10n0258_002:0495b19": "安立觀行。淨治歷劫無明習氣。以此為脩。唯約稱",
    "X10n0258_002:0495b20": "性為脩耳。",
    "X10n0258_002:0495b21": "以淨覺心。取靜為行。由澄諸念。覺識煩動。靜慧發生。",
    "X10n0258_002:0495b22": "身心客塵從此永滅。",
    "X10n0258_002:0495b23": "此示空觀行相也。發覺初心以靜為首。以未悟時",
    "X10n0258_002:0495b24": "一向妄想動亂。今既悟此心。即以所悟覺心。發起",
    "X10n0258_002:0495c01": "觀照。返觀不動之心體。故云取靜為行。由此妄想",
    "X10n0258_002:0495c02": "消歇。則見阿賴耶中習氣生滅之相。故云由澄諸",
    "X10n0258_002:0495c03": "念覺識煩動。久久觀察。則自心光明。忽然發現。故",
    "X10n0258_002:0495c04": "云靜慧發生。心光一發。則頓見身心幻妄本來不",
    "X10n0258_002:0495c05": "有。故如客塵。如此則內脫身心。故云永滅。此最初",
    "X10n0258_002:0495c06": "工夫。一念頓證無生也。",
    "X10n0258_002:0495c07": "便能內發寂靜輕安。由寂靜故。十方世界諸如來心。",
    "X10n0258_002:0495c08": "於中顯現。如鏡中像。",
    "X10n0258_002:0495c09": "此示入觀之效也。以圓覺妙心。向以幻妄身心無",
    "X10n0258_002:0495c10": "明遮障。今身心既脫。則無明重擔歇滅。故云內發",
    "X10n0258_002:0495c11": "寂靜輕安。到此十方廓然。則本有法身挺露。故云。",
    "X10n0258_002:0495c12": "諸如來心顯現。如鏡中像。所謂諸佛法身入我性。",
    "X10n0258_002:0495c13": "我心還共如來合。乃妙契法身。此正楞嚴返流全",
    "X10n0258_002:0495c14": "一。六用不行。十方國土皎然清淨。譬如琉璃內懸",
    "X10n0258_002:0495c15": "明月。乃至一切如來。密圓淨妙。皆現其中。當圓教",
    "X10n0258_002:0495c16": "頓破無明之相也。",
    "X10n0258_002:0495c17": "此方便者。名奢摩他。",
    "X10n0258_002:0495c18": "結名也。奢摩他。此翻云止。寂靜義。在因名止。在果",
    "X10n0258_002:0495c19": "名定。義當空觀。",
    "X10n0258_002:0495c20": "次三摩鉢提。",
    "X10n0258_002:0495c21": "善男子。若諸菩薩。悟淨圓覺。",
    "X10n0258_002:0495c22": "以所悟淨圓覺心。而為行本。",
    "X10n0258_002:0495c23": "以淨覺心。知覺心性及與根塵皆因幻化。即起諸幻。",
    "X10n0258_002:0495c24": "以除幻者。變化諸幻。而開幻眾。由起幻故。便能內發",
    "X10n0258_002:0496a01": "大悲輕安。",
    "X10n0258_002:0496a02": "此示假觀行相也。心性識也。謂依所悟淨圓覺心。",
    "X10n0258_002:0496a03": "發起智照。照彼識與根塵。本來不有。皆因無明之",
    "X10n0258_002:0496a04": "所變現。雖有而性常自空。故云皆因幻化。然幻化",
    "X10n0258_002:0496a05": "指枝末無明也。既了自己識及根塵悉如幻化。則",
    "X10n0258_002:0496a06": "例觀一切眾生。一一如幻故。云即起諸幻以除幻",
    "X10n0258_002:0496a07": "者。諸幻謂幻智。此幻者。推根本無明。謂依如幻始",
    "X10n0258_002:0496a08": "覺之智。頓破根本無明。變化等者。謂除滅無明。自",
    "X10n0258_002:0496a09": "然而有不思議業用。故云變化諸幻。而開幻眾。廣",
    "X10n0258_002:0496a10": "作度生佛事。現十界身。普應一切。此出真涉假之",
    "X10n0258_002:0496a11": "行相也。由起幻等者。謂已證真如。從真如起利生",
    "X10n0258_002:0496a12": "事業。而以同體大悲。廣化眾生。不取眾生之相。故",
    "X10n0258_002:0496a13": "云大悲輕安。",
    "X10n0258_002:0496a14": "一切菩薩。從此起行。漸次增進。彼觀幻者。非同幻故。",
    "X10n0258_002:0496a15": "非同幻觀。皆是幻故。幻相永滅。",
    "X10n0258_002:0496a16": "此示觀行增進之相也。以證性未圓無明未淨。漸",
    "X10n0258_002:0496a17": "漸深入。故云漸次。以對待未忘。先遣所觀之境。猶",
    "X10n0258_002:0496a18": "存能觀之智。故云彼觀幻者非同幻故。觀幻者。觀",
    "X10n0258_002:0496a19": "即能觀之智。幻者即所觀之境。真智獨存。故不同",
    "X10n0258_002:0496a20": "彼幻。然所觀既妄。能觀亦泯。若存能觀。猶未離幻。",
    "X10n0258_002:0496a21": "故云非同幻觀。皆是幻故。能所雙忘。境智俱絕。唯",
    "X10n0258_002:0496a22": "一真心。故云幻相永離。",
    "X10n0258_002:0496a23": "是諸菩薩所圓妙行。如土長苗。",
    "X10n0258_002:0496a24": "此喻增進之相也。謂菩薩觀行。境智雙忘。一真獨",
    "X10n0258_002:0496b01": "立。則法身真地。智種靈苗漸漸增長。土喻法身真",
    "X10n0258_002:0496b02": "地。本覺真如如種子。觀智增明如苗長。",
    "X10n0258_002:0496b03": "此方便者。名三摩鉢提。",
    "X10n0258_002:0496b04": "此結觀名也。梵語三摩鉢提。此云等至。等持之中。",
    "X10n0258_002:0496b05": "能至聖位故。",
    "X10n0258_002:0496b06": "三禪那。",
    "X10n0258_002:0496b07": "善男子。若諸菩薩。悟淨圓覺。",
    "X10n0258_002:0496b08": "此標行本。",
    "X10n0258_002:0496b09": "以淨覺心。不取幻化及諸淨相。了知身心皆為罣礙。",
    "X10n0258_002:0496b10": "無知覺明。不依諸礙。永得超過礙無礙境。受用世界",
    "X10n0258_002:0496b11": "及與身心。相在塵域。如器中鍠聲出於外。煩惱涅槃。",
    "X10n0258_002:0496b12": "不相留礙。",
    "X10n0258_002:0496b13": "此正示中觀行相也。謂依所悟淨圓覺心。建立觀",
    "X10n0258_002:0496b14": "行。直觀中道一心。外忘其境故云不取幻化。內忘",
    "X10n0258_002:0496b15": "其智。不取靜相。境智俱忘。身心寂滅。皆無障礙。故",
    "X10n0258_002:0496b16": "云了知。知覺明。乃根本無明也。謂對待既忘。能所",
    "X10n0258_002:0496b17": "不立。則無明淨盡。故云無知覺明。境智俱空。故云",
    "X10n0258_002:0496b18": "不依諸礙。以離境故超礙。離智故超無礙。畢竟寂",
    "X10n0258_002:0496b19": "滅。故云永得超過。鍠乃鐘鼓之聲。言雖有體質。而",
    "X10n0258_002:0496b20": "不礙聲之遠達。正取器微聲大。以明即礙處能達",
    "X10n0258_002:0496b21": "無礙。意謂向心境未忘。則身心世界為礙。今既了",
    "X10n0258_002:0496b22": "悟法身。即此幻妄身心世界不礙法身。故云受用",
    "X10n0258_002:0496b23": "世界及與身心相在塵域如器中鍠聲出於外。以",
    "X10n0258_002:0496b24": "喻法身出礙也。煩惱約生死法。謂身心世界也。涅",
    "X10n0258_002:0496c01": "槃約理智。唯一真心故。生死涅槃。不相留礙也。",
    "X10n0258_002:0496c02": "便能內發寂滅輕安。妙覺隨順。寂滅境界。自他身心",
    "X10n0258_002:0496c03": "所不能及。眾生壽命皆為浮想。",
    "X10n0258_002:0496c04": "此示觀行成益之相也。以生滅既滅。寂滅現前。三",
    "X10n0258_002:0496c05": "德圓證。涅槃常樂。故云寂靜輕安。心心隨順妙覺",
    "X10n0258_002:0496c06": "寂滅。故云自他身心所不能及。眾生壽命皆為浮",
    "X10n0258_002:0496c07": "想。此則二障永斷。二死永忘。所謂究竟一心之極",
    "X10n0258_002:0496c08": "證也。",
    "X10n0258_002:0496c09": "此方便者。名為禪那。",
    "X10n0258_002:0496c10": "此結名也。",
    "X10n0258_002:0496c11": "善男子。此三法門。皆是圓覺親近隨順。十方如來因",
    "X10n0258_002:0496c12": "此成佛。十方菩薩種種方便一切同異。皆依如是三",
    "X10n0258_002:0496c13": "種事業。若得圓證。即成圓覺。",
    "X10n0258_002:0496c14": "此總結方便之漸次也。謂此三法門。皆是隨順親",
    "X10n0258_002:0496c15": "近圓覺之方便。即如來之因地。諸菩薩之萬行。或",
    "X10n0258_002:0496c16": "漸次。或偏圓。皆依如是三種事業。或單複圓脩。若",
    "X10n0258_002:0496c17": "一念圓證。即成圓覺。",
    "X10n0258_002:0496c18": "善男子。假使有人。脩於聖道。教化成就百千萬億阿",
    "X10n0258_002:0496c19": "羅漢辟支佛果。不如有人聞此圓覺無礙法門。一剎",
    "X10n0258_002:0496c20": "那頃。順脩習。",
    "X10n0258_002:0496c21": "此結行顯勝也。偏圓脩習日劫相倍故。教多多二",
    "X10n0258_002:0496c22": "乘。不若暫聞此法。以是成佛正因故。",
    "X10n0258_002:0496c23": "爾時世尊。欲重宣此義。而說偈言。",
    "X10n0258_002:0496c24": "次以偈重宣。",
    "X10n0258_002:0497a01": "　威德汝當知　　無上大覺心　　本際無二相",
    "X10n0258_002:0497a02": "　隨順諸方便　　其數即無量　　如來總開示",
    "X10n0258_002:0497a03": "　便有三種類",
    "X10n0258_002:0497a04": "總頌標立三種觀行。",
    "X10n0258_002:0497a05": "　寂靜奢摩他　　如鏡照諸像　　如幻三摩地",
    "X10n0258_002:0497a06": "　如苗漸增長　　禪那唯寂滅　　如彼器中鍠",
    "X10n0258_002:0497a07": "此頌三種行相。",
    "X10n0258_002:0497a08": "　三種妙法門　　皆是覺隨順　　十方諸如來",
    "X10n0258_002:0497a09": "　及諸大菩薩　　因地得成道　　三事圓證故",
    "X10n0258_002:0497a10": "此總頌結名。",
    "X10n0258_002:0497a11": "於是。辨音菩薩。在大眾中。即從座起。頂禮佛足。右繞",
    "X10n0258_002:0497a12": "三帀。長跪叉手。而白佛言。",
    "X10n0258_002:0497a13": "初進問威儀。",
    "X10n0258_002:0497a14": "大悲世尊。如是法門。甚為希有。",
    "X10n0258_002:0497a15": "慶讚。",
    "X10n0258_002:0497a16": "世尊。此諸方便。一切菩薩。於圓覺門。有幾脩習。",
    "X10n0258_002:0497a17": "此正陳問意也。謂前佛說三觀。未審菩薩所脩。為",
    "X10n0258_002:0497a18": "一人具三。為三人各一。為同時。為次第。故請開示。",
    "X10n0258_002:0497a19": "以便脩習也。",
    "X10n0258_002:0497a20": "願為大眾及末世眾生。方便開示。令悟實相。",
    "X10n0258_002:0497a21": "此問所為也。",
    "X10n0258_002:0497a22": "作是語已。五體投地。如是三請。終而復始。",
    "X10n0258_002:0497a23": "三展虔誠。",
    "X10n0258_002:0497a24": "爾時世尊。告辨音菩薩言。善哉善哉。善男子。汝等乃",
    "X10n0258_002:0497b01": "能為諸大眾及末世眾生。問於如來如是脩習。汝今",
    "X10n0258_002:0497b02": "諦聽。當為汝說。",
    "X10n0258_002:0497b03": "誡聽許說。",
    "X10n0258_002:0497b04": "時辨音菩薩。奉教歡喜。及諸大眾。默然而聽。",
    "X10n0258_002:0497b05": "佇聽。",
    "X10n0258_002:0497b06": "善男子。一切如來。圓覺清淨。本無脩習及脩習者。一",
    "X10n0258_002:0497b07": "切菩薩及末世眾生。依於未覺幻力脩習。爾時便有",
    "X10n0258_002:0497b08": "二十五種清淨定輪。",
    "X10n0258_002:0497b09": "此總答問意也。圓覺淨性。眾生本具。不假脩習。但",
    "X10n0258_002:0497b10": "今在迷中。以幻脩幻。唯以幻力故。有二十五種之",
    "X10n0258_002:0497b11": "不同。蓋三觀一心。元無別異。第各隨人。意要偏重。",
    "X10n0258_002:0497b12": "所習展轉。而為二十五輪。非定有二十五種也。然",
    "X10n0258_002:0497b13": "二十五種不出三觀。單複圓脩而分差別。初單脩",
    "X10n0258_002:0497b14": "三觀。",
    "X10n0258_002:0497b15": "若諸菩薩。唯取極靜。由靜力故。永斷煩惱。究竟成就。",
    "X10n0258_002:0497b16": "不起於座。便入涅槃。此菩薩者。名單脩奢摩他。",
    "X10n0258_002:0497b17": "此單脩空觀也。然三諦本唯一境故。三觀本乎一",
    "X10n0258_002:0497b18": "心。圓融該攝。舉一即具三。言三體即一。所謂正偏",
    "X10n0258_002:0497b19": "帶兼故。雖單脩一觀。必兼餘二。雖不明說。義即全",
    "X10n0258_002:0497b20": "具。今言唯取極靜。是以觀空為主。由靜力故。永斷",
    "X10n0258_002:0497b21": "煩惱。則義該於假。以煩惱幻化以靜力斷之。若究",
    "X10n0258_002:0497b22": "竟成就。圓證一心。則攝中也。故不起於座。便入涅",
    "X10n0258_002:0497b23": "槃。此單以圓脩空觀而入也。能作如是觀。義方滿",
    "X10n0258_002:0497b24": "足。標名應有悟淨圓覺四字。譯人略耳。",
    "X10n0258_002:0497c01": "若諸菩薩。唯觀如幻。以佛力故。變化世界種種作用。",
    "X10n0258_002:0497c02": "備行菩薩清淨妙行。於陀羅尼。不失寂念及諸靜慧。",
    "X10n0258_002:0497c03": "此菩薩者。名單脩三摩鉢提。",
    "X10n0258_002:0497c04": "此單脩假觀也。佛力者。謂自性本具真如佛性內",
    "X10n0258_002:0497c05": "熏之力故。發起種種變化作用。備脩妙行。此依幻",
    "X10n0258_002:0497c06": "行。於陀羅尼。不失寂念。則全體起用。兼攝一心中",
    "X10n0258_002:0497c07": "道寂滅之體。而起空慧。照破無明。是以假攝中空也。",
    "X10n0258_002:0497c08": "若諸菩薩。唯滅諸幻。不取作用。獨斷煩惱。煩惱斷盡。",
    "X10n0258_002:0497c09": "便證實相。此菩薩者。名單脩禪那。",
    "X10n0258_002:0497c10": "此單脩禪那中觀也。唯滅諸幻。獨斷煩惱。乃攝假",
    "X10n0258_002:0497c11": "入中。煩惱斷盡。便登實相。乃攝空入中。正遮照同",
    "X10n0258_002:0497c12": "時。以顯中也。以唯滅斷盡則雙遮。獨斷便證則雙",
    "X10n0258_002:0497c13": "照。此上單脩三觀也。下複脩二十一輪。每觀領七。",
    "X10n0258_002:0497c14": "故二十一。初空觀頷七。先複二觀二。",
    "X10n0258_002:0497c15": "初先空後假。",
    "X10n0258_002:0497c16": "若諸菩薩。先取至靜。以靜慧心。照諸幻者。便於是中。",
    "X10n0258_002:0497c17": "起菩薩行。此菩薩者。名先脩奢摩他後脩三摩鉢提。",
    "X10n0258_002:0497c18": "次先空後中。",
    "X10n0258_002:0497c19": "若諸菩薩。以靜慧故。證至靜性。便斷煩惱。永出生死。",
    "X10n0258_002:0497c20": "此菩薩者。名先脩奢摩他後脩禪那。",
    "X10n0258_002:0497c21": "即體之智。故云靜慧。還照寂體。故云證至靜性。便",
    "X10n0258_002:0497c22": "斷煩惱。永出生死。因亡果喪。圓證一心。故為中道。",
    "X10n0258_002:0497c23": "次複三觀二。",
    "X10n0258_002:0497c24": "初先空。次假。後中。",
    "X10n0258_002:0498a01": "若諸菩薩。以寂靜慧。復現幻力種種變現。度諸眾生。",
    "X10n0258_002:0498a02": "後斷煩惱。而入寂滅。此菩薩者。名先脩奢摩他次脩",
    "X10n0258_002:0498a03": "三摩鉢提後脩禪那。",
    "X10n0258_002:0498a04": "次先空次中後假。",
    "X10n0258_002:0498a05": "若諸菩薩。以至靜力。斷煩惱已。後起菩薩清淨妙行。",
    "X10n0258_002:0498a06": "度諸眾生。此菩薩者。名先脩奢摩他中脩禪那後脩",
    "X10n0258_002:0498a07": "三摩鉢提。",
    "X10n0258_002:0498a08": "次齊脩三觀有三。初先靜齊寂幻。",
    "X10n0258_002:0498a09": "若諸菩薩。以至靜力。心斷煩惱。復度眾生。建立世界。",
    "X10n0258_002:0498a10": "此菩薩者。名先脩奢摩他齊脩三摩鉢提禪那。",
    "X10n0258_002:0498a11": "次先齊靜幻後寂。",
    "X10n0258_002:0498a12": "若諸菩薩。以至靜力。資發變化。後斷煩惱。此菩薩者。",
    "X10n0258_002:0498a13": "名齊脩奢摩他三摩鉢提後脩禪那。",
    "X10n0258_002:0498a14": "後齊靜寂後幻。",
    "X10n0258_002:0498a15": "若諸菩薩。以至靜力。用資寂滅。後起作用。變化世界。",
    "X10n0258_002:0498a16": "此菩薩者。名齊脩奢摩他禪那後脩三摩鉢提。",
    "X10n0258_002:0498a17": "上靜觀七輪已竟。下幻觀七輪。",
    "X10n0258_002:0498a18": "初先幻後靜。",
    "X10n0258_002:0498a19": "若諸菩薩。以變化力。種種隨順。而取至靜。此菩薩者。",
    "X10n0258_002:0498a20": "名先脩三摩鉢提後脩奢摩他。",
    "X10n0258_002:0498a21": "次先幻後寂。",
    "X10n0258_002:0498a22": "若諸菩薩。以變化力。種種境界。而取寂滅。此菩薩者。",
    "X10n0258_002:0498a23": "名先脩三摩鉢提。後脩禪那。",
    "X10n0258_002:0498a24": "上複二。後複三。",
    "X10n0258_002:0498b01": "初先幻次靜後寂。",
    "X10n0258_002:0498b02": "若諸菩薩。以變化力。而作佛事。安住寂靜。而斷煩惱。",
    "X10n0258_002:0498b03": "此菩薩者。名先脩三摩鉢提中脩奢摩他後脩禪那。",
    "X10n0258_002:0498b04": "次先幻次寂後靜。",
    "X10n0258_002:0498b05": "若諸菩薩。以變化力。無礙作用。斷煩惱故。安住至靜。",
    "X10n0258_002:0498b06": "此菩薩者。名先脩三摩鉢提中脩禪那後脩奢摩他。",
    "X10n0258_002:0498b07": "後齊三觀三。",
    "X10n0258_002:0498b08": "初先幻靜寂。",
    "X10n0258_002:0498b09": "若諸菩薩。以變化力。方便作用。至靜寂滅。二俱隨順。",
    "X10n0258_002:0498b10": "此菩薩者。名先修三摩鉢提齊脩奢摩他禪那。",
    "X10n0258_002:0498b11": "次齊幻靜後寂。",
    "X10n0258_002:0498b12": "若諸菩薩。以變化力。種種起用。資於至靜。後斷煩惱。",
    "X10n0258_002:0498b13": "此菩薩者。名齊脩三摩鉢提奢摩他後脩禪那。",
    "X10n0258_002:0498b14": "後齊幻寂後靜。",
    "X10n0258_002:0498b15": "若諸菩薩。以變化力。資於寂滅。後住清淨無作靜慮。",
    "X10n0258_002:0498b16": "此菩薩者。名齊脩三摩鉢提禪那後脩奢摩他。",
    "X10n0258_002:0498b17": "三寂觀領七。複二有二。",
    "X10n0258_002:0498b18": "先寂後靜。",
    "X10n0258_002:0498b19": "若諸菩薩。以寂滅力。而起至靜。住於清淨。此菩薩者。",
    "X10n0258_002:0498b20": "名先脩禪那。後脩奢摩他。",
    "X10n0258_002:0498b21": "次先寂後幻。",
    "X10n0258_002:0498b22": "若諸菩薩。以寂滅力。而起作用。於一切境。寂用隨順。",
    "X10n0258_002:0498b23": "此菩薩者。名先脩禪那後脩三摩鉢提。",
    "X10n0258_002:0498b24": "次複三有二。初先寂次靜後幻。",
    "X10n0258_002:0498c01": "若諸菩薩。以寂滅力種種自性。安於靜慮。而起變化。",
    "X10n0258_002:0498c02": "此菩薩者。名先脩禪那中脩奢摩他後脩三摩鉢提。",
    "X10n0258_002:0498c03": "次先寂次幻後靜。",
    "X10n0258_002:0498c04": "若諸菩薩。以寂滅力無作自性。起於作用。清淨境界。",
    "X10n0258_002:0498c05": "歸於靜慮。此菩薩者。名先脩禪那中脩三摩鉢提後",
    "X10n0258_002:0498c06": "脩奢摩他。",
    "X10n0258_002:0498c07": "後齊三有三。初先寂齊靜幻。",
    "X10n0258_002:0498c08": "若諸菩薩。以寂滅力。種種清淨。而住靜慮。起於變化。",
    "X10n0258_002:0498c09": "此菩薩者。名先脩禪那齊脩奢摩他三摩鉢提。",
    "X10n0258_002:0498c10": "次齊寂靜後幻。",
    "X10n0258_002:0498c11": "若諸菩薩。以寂滅力。資於至靜。而起變化。此菩薩者。",
    "X10n0258_002:0498c12": "名齊脩禪那奢摩他後脩三摩鉢提。",
    "X10n0258_002:0498c13": "後齊寂幻後靜。",
    "X10n0258_002:0498c14": "若諸菩薩。以寂滅力。資於變化。而起至靜清明境慧。",
    "X10n0258_002:0498c15": "此菩薩者。名齊脩禪那三摩鉢提後脩奢摩他。",
    "X10n0258_002:0498c16": "後圓脩三觀。",
    "X10n0258_002:0498c17": "若諸菩薩。以圓覺慧。圓合一切。於諸性相。無離覺性。",
    "X10n0258_002:0498c18": "此菩薩者。名為圓脩三種自性清淨隨順。",
    "X10n0258_002:0498c19": "此圓脩三觀。乃三觀一心。一念具足。即初云圓照",
    "X10n0258_002:0498c20": "清淨覺相。圓覺圓合。即圓照一切。則該十法界。於",
    "X10n0258_002:0498c21": "諸性相。無離覺性。即清淨覺相。諸佛本起因地。唯",
    "X10n0258_002:0498c22": "一心圓照法界。以為妙行故。二十五輪。究竟歸極",
    "X10n0258_002:0498c23": "於此。意顯此一觀以為圓脩。其二十四。皆隨根耳。",
    "X10n0258_002:0498c24": "善男子。是名菩薩二十五輪。一切菩薩脩行如是。若",
    "X10n0258_002:0499a01": "諸菩薩及末世眾生。依此輪者。當持梵行寂靜思惟。",
    "X10n0258_002:0499a02": "求哀懺悔。經三七日。於二十五輪各安標記。至心求",
    "X10n0258_002:0499a03": "哀。隨手結取。依結開示便知頓漸。一念疑悔即不成",
    "X10n0258_002:0499a04": "就。",
    "X10n0258_002:0499a05": "此總結勸脩也。當持梵行者。所謂因戒生定。即楞",
    "X10n0258_002:0499a06": "嚴三種漸次。乃入禪之基本也。寂靜思惟懺悔。即",
    "X10n0258_002:0499a07": "觀罪性空。所謂若欲懺悔者。端坐念實相也。求哀",
    "X10n0258_002:0499a08": "結標。以驗根之頓漸。乃請諸聖神力加持。起決定",
    "X10n0258_002:0499a09": "信耳。",
    "X10n0258_002:0499a10": "爾時世尊。欲重宣此義。而說偈言。",
    "X10n0258_002:0499a11": "　辨音汝當知　　一切諸菩薩　　無礙清淨覺",
    "X10n0258_002:0499a12": "　皆依禪定生　　所謂奢摩他　　三摩提禪那",
    "X10n0258_002:0499a13": "　三法漸次脩　　有二十五種　　十方諸如來",
    "X10n0258_002:0499a14": "　三世脩行者　　無不因此法　　而得成菩提",
    "X10n0258_002:0499a15": "　唯除頓覺人　　并法不隨順",
    "X10n0258_002:0499a16": "二十五輪。皆菩薩因行。頌言十方如來。意約所趣",
    "X10n0258_002:0499a17": "之果。此正如來因地法行也。頓覺人。則不須漸次",
    "X10n0258_002:0499a18": "法。不隨順者。乃闡提不信之人。則漸亦不能入矣。",
    "X10n0258_002:0499a19": "　一切諸菩薩　　及末世眾生　　常當持此輪",
    "X10n0258_002:0499a20": "　隨順勤脩習　　依佛大悲力　　不久證涅槃",
    "X10n0258_002:0499a21": "此頌結勸也。",
    "X10n0258_002:0499a22": "於是。淨諸業障菩薩。在大眾中。即從座起。頂禮佛足。",
    "X10n0258_002:0499a23": "右繞三帀。長跪叉手。而白佛言。",
    "X10n0258_002:0499a24": "問法威儀。",
    "X10n0258_002:0499b01": "大悲世尊為我等輩。廣說如是不思議事一切如來",
    "X10n0258_002:0499b02": "因地行相。令諸大眾得未曾有。覩見調御歷恒沙劫",
    "X10n0258_002:0499b03": "勤苦境界一切功用。猶如一念。我等菩薩。深自慶慰。",
    "X10n0258_002:0499b04": "此慶所聞也。謂從一心。建諸定輪。乃諸如來因地",
    "X10n0258_002:0499b05": "行相勤苦境界。一念具見。故深自慶也。",
    "X10n0258_002:0499b06": "世尊。若此覺性本性清淨。因何染污。使諸眾生迷悶",
    "X10n0258_002:0499b07": "不入。",
    "X10n0258_002:0499b08": "此正問也。上章佛說一切如來圓覺清淨本無脩",
    "X10n0258_002:0499b09": "習。然清淨則本來無染。今因何有染污更假脩耶。",
    "X10n0258_002:0499b10": "唯願如來。廣為我等。開悟法性。今此大眾。及末世眾",
    "X10n0258_002:0499b11": "生。作將來眼。",
    "X10n0258_002:0499b12": "此請意也。",
    "X10n0258_002:0499b13": "說是語已。五體投地。如是三請。終而復始。",
    "X10n0258_002:0499b14": "求法懇誠。",
    "X10n0258_002:0499b15": "爾時世尊。告淨諸業障菩薩言。善哉善哉。善男子。汝",
    "X10n0258_002:0499b16": "等乃能為諸大眾及末世眾生。咨問如來如是方便。",
    "X10n0258_002:0499b17": "汝今諦聽。當為汝說。",
    "X10n0258_002:0499b18": "讚許。",
    "X10n0258_002:0499b19": "時淨諸業障菩薩。奉教歡喜。及諸大眾。默然而聽。",
    "X10n0258_002:0499b20": "默佇。",
    "X10n0258_002:0499b21": "善男子。一切眾生。從無始來。妄想執有我人眾生及",
    "X10n0258_002:0499b22": "與壽命。認四顛倒實為我體。由此更生憎愛二境。於",
    "X10n0258_002:0499b23": "虗妄體重執虗妄。二妄相依生妄業道。有妄業故妄",
    "X10n0258_002:0499b24": "見流轉。厭流轉者妄見涅槃。",
    "X10n0258_002:0499c01": "此正答染污所以也。一切眾生從無始來妄想執",
    "X10n0258_002:0499c02": "有我人等者。正初所云。妄認四大為自身相。六塵",
    "X10n0258_002:0499c03": "緣影為自心相者也。由諸眾生最初不覺迷本法",
    "X10n0258_002:0499c04": "身故。妄認五蘊幻妄身心。為實我體。故名我相。計",
    "X10n0258_002:0499c05": "我展轉趣於餘趣。故名人相。計我盛哀苦樂變異",
    "X10n0258_002:0499c06": "相續。為眾生相。計有一期命根不斷。為壽者相。以不",
    "X10n0258_002:0499c07": "達無我。執妄為真。故云顛倒。然執虗妄為我。已是",
    "X10n0258_002:0499c08": "顛倒。且於此妄我。起憎愛之心。故云重執虗妄。此",
    "X10n0258_002:0499c09": "起惑也。心境二妄相依造種種業。故云生妄業道。",
    "X10n0258_002:0499c10": "此造業也。故有妄業。必受苦報流轉生死。此苦果",
    "X10n0258_002:0499c11": "也。惑業苦三。皆因妄認我執。以取三界輪迴。故云",
    "X10n0258_002:0499c12": "流轉。此分段生死也。若二乘人。厭生死苦。斷煩惱",
    "X10n0258_002:0499c13": "集。出三界外。復妄見涅槃。以取變易生死之苦。皆",
    "X10n0258_002:0499c14": "由執我之故也。故云由此更生等。然此四相。有迷",
    "X10n0258_002:0499c15": "識迷智麤細之分。麤者迷識。乃凡夫妄認五蘊為",
    "X10n0258_002:0499c16": "我。妄生憎愛。乃金剛經前半所明者。是也。細者迷",
    "X10n0258_002:0499c17": "智。乃一切聖賢。妄有證得。能所未忘。即此經所說。",
    "X10n0258_002:0499c18": "乃金剛經後半所明者。是也。此中麤細二種我執。",
    "X10n0258_002:0499c19": "正屬俱生。此經眾生意該九界。此中先舉凡夫之",
    "X10n0258_002:0499c20": "四相。以顯三乘之四相。以凡夫四相由憎愛而有。",
    "X10n0258_002:0499c21": "三乘四相由證取而有。以證取發於愛根種子故。",
    "X10n0258_002:0499c22": "凡聖雙舉。",
    "X10n0258_002:0499c23": "由此不能入清淨覺。非覺違拒諸能入者。有諸能入。",
    "X10n0258_002:0499c24": "非覺入故。是故動念及與息念。皆歸迷悶。",
    "X10n0258_002:0500a01": "此正答不能入覺之所以也。由上所說妄執我故。",
    "X10n0258_002:0500a02": "染污真性。由此不能入清淨覺。蓋非覺性違拒不",
    "X10n0258_002:0500a03": "容入也。以執我能入覺故。云有諸能入。非覺入覺",
    "X10n0258_002:0500a04": "耳。若以覺入覺。則如空合空。又何拒之有。以我執",
    "X10n0258_002:0500a05": "未忘故。凡夫動念二乘息念皆歸迷悶。",
    "X10n0258_002:0500a06": "下重徵釋迷悶之本。",
    "X10n0258_002:0500a07": "何以故。由有無始本起無明為己主宰。",
    "X10n0258_002:0500a08": "此徵釋迷悶之根本也。本起無明。謂最初一念不",
    "X10n0258_002:0500a09": "覺生相無明也。法身無我。由一念無明。迷本法身。",
    "X10n0258_002:0500a10": "成陀那識。為我相根本。自此皆是無明用事。故云",
    "X10n0258_002:0500a11": "為己主宰。我者主宰義。謂從無始至今。一向皆是",
    "X10n0258_002:0500a12": "無明主宰。是為我相。自等覺已還。未破生相無明。",
    "X10n0258_002:0500a13": "異熟未空。皆屬我相。然此我相。與諸教所說不同。",
    "X10n0258_002:0500a14": "後文自明。",
    "X10n0258_002:0500a15": "一切眾生生無慧目。身心等性皆是無明。譬如有人",
    "X10n0258_002:0500a16": "不自斷命。",
    "X10n0258_002:0500a17": "此重釋無始無明至今難斷之所以也。謂全體無",
    "X10n0258_002:0500a18": "明。變成五蘊身心。然此根本無明。非根本智照不",
    "X10n0258_002:0500a19": "能破。以諸眾生從來未逢知識開發慧眼照破。豈",
    "X10n0258_002:0500a20": "有無明能斷無明之理耶。故云譬如有人不自斷",
    "X10n0258_002:0500a21": "命。",
    "X10n0258_002:0500a22": "是故當知。有愛我者。我與隨順。非隨順者便生憎怨。",
    "X10n0258_002:0500a23": "為憎愛心養無明故相續求道皆不成就。",
    "X10n0258_002:0500a24": "此序無明相續長劫之所以也。謂此無明相續長",
    "X10n0258_002:0500b01": "劫而難斷者。以有憎愛二惑以滋養之也。以執我",
    "X10n0258_002:0500b02": "故則偏愛我。若有愛我者。則更增長我之愛見。若",
    "X10n0258_002:0500b03": "違我者必生憎怨。然憎怨亦從愛起。以不順其愛",
    "X10n0258_002:0500b04": "故憎怨耳。以此憎愛。資熏無明種子。發起現行故。",
    "X10n0258_002:0500b05": "劫劫生生愛憎未斷。故無明日厚。所以相續長劫",
    "X10n0258_002:0500b06": "生死耳。今以愛憎之心。而求佛道。豈有成道之理",
    "X10n0258_002:0500b07": "耶。故云皆不就。下示相。",
    "X10n0258_002:0500b08": "善男子。云何我相。謂諸眾生心所證者。",
    "X10n0258_002:0500b09": "此正示我相之體也。此我等四相。舊解都分麤細。",
    "X10n0258_002:0500b10": "今詳佛意。指無始無明。為己主宰。是為我體。是則",
    "X10n0258_002:0500b11": "四相單約生相無明。今以觀照研窮對待未忘。展",
    "X10n0258_002:0500b12": "轉有四。原非麤細之分也。何以明之。謂妙性圓明",
    "X10n0258_002:0500b13": "本無能所。良由最初一念障此妙性。失其本明。故",
    "X10n0258_002:0500b14": "名無明。自爾以來。一向皆是無明為己主宰。而為",
    "X10n0258_002:0500b15": "我體。今以始覺觀照。欲證圓覺。未能圓合。中間。皆",
    "X10n0258_002:0500b16": "因根本無明而為障礙。故對待未忘。即此所對所",
    "X10n0258_002:0500b17": "證者。乃是無明。非覺性也。故云心所證者乃我相",
    "X10n0258_002:0500b18": "也。按此始起無明為我。豈有麤細之分耶。永嘉一",
    "X10n0258_002:0500b19": "念中五陰。正此意耳。智者請深觀之。下以喻明。",
    "X10n0258_002:0500b20": "善男子。譬如有人百骸調適。忽忘我身。四肢絃緩。攝",
    "X10n0258_002:0500b21": "養乖方。微加針艾則知有我。是故證取方現我體。",
    "X10n0258_002:0500b22": "此以喻明我相也。謂眾生向以無明用事不知有",
    "X10n0258_002:0500b23": "我任運而已故。如人調適忘身。今以觀照研窮方",
    "X10n0258_002:0500b24": "顯無明之體故。如人針艾知有我身也。以觀心所",
    "X10n0258_002:0500c01": "取證者。乃是無明非覺性也。故云取證方現我體",
    "X10n0258_002:0500c02": "前佛明言。無始無明為己主宰。乃的指根本無明",
    "X10n0258_002:0500c03": "為我。豈可以麤惑目之耶。下結指。",
    "X10n0258_002:0500c04": "善男子。其心乃至證於如來畢竟了知清淨涅槃。皆",
    "X10n0258_002:0500c05": "是我相。",
    "X10n0258_002:0500c06": "此結指我相根本也。意謂不獨三賢十聖之所證",
    "X10n0258_002:0500c07": "者為我。乃至證於如來究竟涅槃。若一念證性未",
    "X10n0258_002:0500c08": "忘。乃生相無明未破。正是我相根本。雲門云。法身",
    "X10n0258_002:0500c09": "亦有兩般病。得到法身邊。若法執不忘。己見猶存。",
    "X10n0258_002:0500c10": "亦是病。問曰。三乘教中說。俱生我執七地已破。其",
    "X10n0258_002:0500c11": "八地後乃俱生法執。破此法執即入妙覺。今經等",
    "X10n0258_002:0500c12": "覺後心猶未破我相。何相懸若此耶。答曰。然我法",
    "X10n0258_002:0500c13": "二執。總屬一我。謂我之我。我之法。然俱生法執。正",
    "X10n0258_002:0500c14": "是我所執之法故。法亦名我。以異熟未空故。但約",
    "X10n0258_002:0500c15": "證取為我耳。此經不同諸說。以四相總屬一我。故",
    "X10n0258_002:0500c16": "云皆是我相。",
    "X10n0258_002:0500c17": "次人相。",
    "X10n0258_002:0500c18": "善男子。云何人相。謂諸眾生心悟證者。善男子。悟有",
    "X10n0258_002:0500c19": "我者。不復認我。所悟非我。悟亦如是。悟己超過一切",
    "X10n0258_002:0500c20": "證者。悉為人相。",
    "X10n0258_002:0500c21": "此示人相也。謂前所證者是我。則不復認我。若存",
    "X10n0258_002:0500c22": "我能悟之心。即為人相。以約對我為人。非他人也。",
    "X10n0258_002:0500c23": "善男子。其心乃至圓悟涅槃。俱是我者。心存少悟。備",
    "X10n0258_002:0500c24": "殫證理。皆名人相。",
    "X10n0258_002:0501a01": "此釋人相也。謂縱然悟得涅槃是我不自證取。即",
    "X10n0258_002:0501a02": "此能悟之心皆名人相。彈盡也。謂了悟涅槃極盡",
    "X10n0258_002:0501a03": "之理為我。若存絲毫悟心未忘。即名人相。",
    "X10n0258_002:0501a04": "善男子。云何眾生相。謂諸眾生。心自證悟。所不及者。",
    "X10n0258_002:0501a05": "此示眾生相也。謂覺前證悟。二皆是妄。即此覺了",
    "X10n0258_002:0501a06": "之心名眾生相。以此覺了之心。非證悟之可及者。",
    "X10n0258_002:0501a07": "以見有證悟之可離故。名眾生相。",
    "X10n0258_002:0501a08": "善男子。譬如有人。作如是言。我是眾生。則知彼人說",
    "X10n0258_002:0501a09": "眾生者。非我非彼。云何非我。我是眾生則非是我。云",
    "X10n0258_002:0501a10": "云何非彼。我是眾生非彼我故。",
    "X10n0258_002:0501a11": "此借明眾生相也。以凡夫之眾生相。乃計我所感",
    "X10n0258_002:0501a12": "苦樂變異相續。為眾生相。今聖人。但以了悟證取。",
    "X10n0258_002:0501a13": "兩忘能所。只存能了之心。為眾生相。以不屬能所",
    "X10n0258_002:0501a14": "故。借世人彼此之語。以喻明之。謂言我是眾生故。",
    "X10n0258_002:0501a15": "非我非彼。",
    "X10n0258_002:0501a16": "下結指。",
    "X10n0258_002:0501a17": "善男子。但諸眾生了證了悟。皆為我人。而我人相所",
    "X10n0258_002:0501a18": "不及者。存有所了。名眾生相。",
    "X10n0258_002:0501a19": "此正示其相。謂了前證悟二皆不及。只此了心不",
    "X10n0258_002:0501a20": "忘。為眾生相耳。",
    "X10n0258_002:0501a21": "善男子。云何壽命相。謂諸眾生心照清淨覺所了者。",
    "X10n0258_002:0501a22": "一切業智。所不自見。猶如命根。",
    "X10n0258_002:0501a23": "此示壽命相也。謂前能了之心。為眾生相。今觀智",
    "X10n0258_002:0501a24": "增明。照此了心。亦不可得。唯一清淨覺體所謂覺",
    "X10n0258_002:0501b01": "心源故。名究竟覺。到此境智俱泯。一切俱離。謂以",
    "X10n0258_002:0501b02": "即心之智。還照寂滅之體。境智一如。如眼不見眼。",
    "X10n0258_002:0501b03": "故云一切業知所不自見。以返妄歸真。至法身極。",
    "X10n0258_002:0501b04": "則處但守住寂滅。不能轉位迴機。所謂抱守竿頭",
    "X10n0258_002:0501b05": "靜沉死水宗門。名為尊貴墮。即此墮處。不能超越",
    "X10n0258_002:0501b06": "故。猶如命根。為壽命相。語云。百尺竿頭坐的人。雖",
    "X10n0258_002:0501b07": "然得入未為真。百尺竿頭重進步。大千世界現全",
    "X10n0258_002:0501b08": "身。故以坐守玄微。命根不斷。前云不住生死不住",
    "X10n0258_002:0501b09": "涅槃。此正住涅槃相耳。",
    "X10n0258_002:0501b10": "善男子。若心照見一切覺者皆為塵垢。覺所覺者。不",
    "X10n0258_002:0501b11": "離塵故。如湯消氷。無別有氷知氷消者。存我覺我。亦",
    "X10n0258_002:0501b12": "復如是。",
    "X10n0258_002:0501b13": "此直示妄源也。一切覺者。前三相也。謂心照清淨。",
    "X10n0258_002:0501b14": "覺前三相。皆為塵垢。即此覺心亦未離塵。然以真",
    "X10n0258_002:0501b15": "照妄。妄即是真。故如湯消氷氷即是湯。今存我覺",
    "X10n0258_002:0501b16": "我。則如氷知氷。以不能自遣。如不自斷命。所以為",
    "X10n0258_002:0501b17": "壽者相也。",
    "X10n0258_002:0501b18": "下明我為法障。",
    "X10n0258_002:0501b19": "善男子。末世眾生。不了四相。雖經多劫勤苦脩道。終",
    "X10n0258_002:0501b20": "不能成一切聖果。是故名為正法末世。",
    "X10n0258_002:0501b21": "此明我為障道之本也。謂末世眾生。若不了此四",
    "X10n0258_002:0501b22": "相。縱多劫勤苦。終不能成聖果。以執我見而脩故",
    "X10n0258_002:0501b23": "也。正法末世。謂末世眾生。幸遇此圓教法門。可為",
    "X10n0258_002:0501b24": "正法。若錯亂脩習。與不脩等。故無行證。所以為末",
    "X10n0258_002:0501c01": "法也。釋迦法中。正法一千年。教理行果四法皆全。",
    "X10n0258_002:0501c02": "像法一千年。有教理行而證果者少。末法一萬年。",
    "X10n0258_002:0501c03": "但有教理而無行證。今教理雖存。而徒勞無益者",
    "X10n0258_002:0501c04": "多矣。下有三徵三釋。此久脩無證之義。",
    "X10n0258_002:0501c05": "何以故。",
    "X10n0258_002:0501c06": "此徵何故久脩無證耶。下釋。",
    "X10n0258_002:0501c07": "認一切我為涅槃故。有證有悟名成就故。譬如有人",
    "X10n0258_002:0501c08": "認賊為子。其家財寶終不成就。",
    "X10n0258_002:0501c09": "釋義。謂所以久脩不證者。以認一切我為涅槃故。",
    "X10n0258_002:0501c10": "以證悟未忘。得少為足故。言認一切我者。謂凡所",
    "X10n0258_002:0501c11": "脩行皆依我見。將此我見。以為涅槃。故終不成就",
    "X10n0258_002:0501c12": "耳。認賊為子。喻終不成就。",
    "X10n0258_002:0501c13": "何以故。",
    "X10n0258_002:0501c14": "此徵何故認我便妨於道耶。",
    "X10n0258_002:0501c15": "有愛我者亦愛涅槃。伏我愛根為涅槃相。有憎我者",
    "X10n0258_002:0501c16": "亦憎生死。不知愛根真生死故。別憎生死名不解脫。",
    "X10n0258_002:0501c17": "釋義。所以認我妨道。者以我為愛憎之根本故也。",
    "X10n0258_002:0501c18": "謂凡執我者必愛我。今以我愛而求涅槃。則涅槃",
    "X10n0258_002:0501c19": "但資愛根。非真涅槃也。故云。伏我愛根為涅槃相。",
    "X10n0258_002:0501c20": "故非真也。凡不順我愛者。必起憎心。以有憎我者。",
    "X10n0258_002:0501c21": "亦憎生死。然此憎心。本從愛起。不知此愛真生死",
    "X10n0258_002:0501c22": "本故。今脩行人。不知斷己愛根。而別憎生死。迷之",
    "X10n0258_002:0501c23": "甚也。故不解脫。然說認我妨道者。以愛資愛故也。",
    "X10n0258_002:0501c24": "云何當知法不解脫。",
    "X10n0258_002:0502a01": "此徵。云何當知愛涅槃者本解脫法。何以返不解",
    "X10n0258_002:0502a02": "脫耶。",
    "X10n0258_002:0502a03": "善男子。末世眾生習菩提者。以己微證為自清淨。猶",
    "X10n0258_002:0502a04": "未能盡我相根本。",
    "X10n0258_002:0502a05": "釋義。所以於涅槃法不解脫者。以執我而求。以取",
    "X10n0258_002:0502a06": "微證。便自以為清淨。得少為足。未盡我相根本。故",
    "X10n0258_002:0502a07": "不解脫耳。",
    "X10n0258_002:0502a08": "下以境驗知不解脫處。",
    "X10n0258_002:0502a09": "若復有人讚嘆彼法。即生歡喜。便欲濟度。若復誹謗",
    "X10n0258_002:0502a10": "彼所得者。便生嗔恨。潛伏藏識。遊戲諸根。曾不間斷。",
    "X10n0258_002:0502a11": "此以違順二境。以驗我相未忘也。言脩行人自謂",
    "X10n0258_002:0502a12": "已得涅槃法矣。假若有人。讚嘆彼法則生歡喜。誹",
    "X10n0258_002:0502a13": "謗彼法則生嗔恨。然涅槃乃空法也。何有喜怒於",
    "X10n0258_002:0502a14": "其間。今聞讚誹而生喜怒。即此喜怒。本於我相。非",
    "X10n0258_002:0502a15": "涅槃也。以此驗知。其人我相堅固執持。以此種子",
    "X10n0258_002:0502a16": "潛伏藏識。遇境擊發現行。則遊戲諸根。曾不間斷。",
    "X10n0258_002:0502a17": "以此求道。云何而得解脫耶。",
    "X10n0258_002:0502a18": "善男子。彼脩道者。不除我相。是故不能入清淨覺。",
    "X10n0258_002:0502a19": "此總結執我求道之過也。",
    "X10n0258_002:0502a20": "下翻顯病源。",
    "X10n0258_002:0502a21": "善男子。若知我空。無毀我者。有我說法。我未斷故。眾",
    "X10n0258_002:0502a22": "生壽命亦復如是。",
    "X10n0258_002:0502a23": "此以法驗病。翻顯我相未忘也。然涅槃乃空法也。",
    "X10n0258_002:0502a24": "若果證涅槃。則我相必空。我相若空。則何有讚毀",
    "X10n0258_002:0502b01": "哉。今因讚毀其法。而生喜怒。正是我相未斷。若我",
    "X10n0258_002:0502b02": "相未斷。則人及眾生壽命四相。居然全在。如此正",
    "X10n0258_002:0502b03": "是眾生病根。又豈可為得涅槃耶。",
    "X10n0258_002:0502b04": "下正示病源。",
    "X10n0258_002:0502b05": "善男子。末世眾生。說病為法。是故名為可憐愍者。雖",
    "X10n0258_002:0502b06": "勤精進。增益諸病。是故不能入清淨覺。",
    "X10n0258_002:0502b07": "此正示病源也。謂末世脩行之人。未斷我相。以認",
    "X10n0258_002:0502b08": "我為法故。所說者乃說其我相之病。非說涅槃之",
    "X10n0258_002:0502b09": "法也。故云說病為法。以此之故。雖精進脩行但增",
    "X10n0258_002:0502b10": "益諸病。故不能入清淨覺耳。是故名為可憐愍者",
    "X10n0258_002:0502b11": "下示執病之過。",
    "X10n0258_002:0502b12": "善男子。末世眾生。不了四相。以如來解及所行處。為",
    "X10n0258_002:0502b13": "自脩行。終不成就。",
    "X10n0258_002:0502b14": "此示執病為法之過也。謂脩行之人。不了四相。但",
    "X10n0258_002:0502b15": "以如來解行。迴為己有。非己親證。故終不成就。",
    "X10n0258_002:0502b16": "或有眾生。未得謂得。未證謂證。見勝進者。心生嫉妬。",
    "X10n0258_002:0502b17": "由彼眾生未斷我見。是故不能入清淨覺。",
    "X10n0258_002:0502b18": "此示執病之過。必墮增上慢人也。其實未得未證。",
    "X10n0258_002:0502b19": "而自謂為證得。得少為足。故為增上慢。乃是我愛",
    "X10n0258_002:0502b20": "未斷者。何以知之。但於見勝進者。心生嫉妬。然此",
    "X10n0258_002:0502b21": "嫉妬之心。發於我愛。故知此人乃未斷我愛者。是",
    "X10n0258_002:0502b22": "故不能入清淨覺。此甚言我愛為病根也。",
    "X10n0258_002:0502b23": "下誡訪過。",
    "X10n0258_002:0502b24": "善男子。末世眾生希望成道。無令求悟。唯益多聞。增",
    "X10n0258_002:0502c01": "長我見。",
    "X10n0258_002:0502c02": "此深誡防過也。謂上執病為法之人。所以四相未",
    "X10n0258_002:0502c03": "除者。秪是將心待悟一事。為病根耳。苟有待悟之",
    "X10n0258_002:0502c04": "心。則必廣求經教。執相似語。迴為己解故。此但只",
    "X10n0258_002:0502c05": "增益多聞。增長我見。非真脩也。末法志道之士。可",
    "X10n0258_002:0502c06": "不懼哉。",
    "X10n0258_002:0502c07": "但當精進降伏煩惱起大勇猛未得令得未斷令斷。",
    "X10n0258_002:0502c08": "貪嗔愛慢諂曲嫉妬對境不生。彼我恩愛一切寂滅。",
    "X10n0258_002:0502c09": "佛說是人。漸次成就。求善知識。不墮邪見。",
    "X10n0258_002:0502c10": "此勸真脩也。真修之士。不必將心待悟。亦不必廣",
    "X10n0258_002:0502c11": "求多聞。只當降伏煩惱。為第一行。亦不可得少為",
    "X10n0258_002:0502c12": "足。其未得涅槃必志得之。其於未斷煩惱決欲斷",
    "X10n0258_002:0502c13": "之。但歷境驗心。若貪嗔愛慢一切煩惱對境果然",
    "X10n0258_002:0502c14": "不生否。至若彼我恩愛果然一切寂滅否。如此自",
    "X10n0258_002:0502c15": "驗其心。即如古德云。學道不必將心求悟。但於一",
    "X10n0258_002:0502c16": "切煩惱境界上透得過。便是悟處。故佛說此人漸",
    "X10n0258_002:0502c17": "次可以成就。雖然如是。更要求善知識。決擇邪正",
    "X10n0258_002:0502c18": "分明。亦不墮於邪見。如此脩行。方有少分相應耳。",
    "X10n0258_002:0502c19": "學者可不勉哉。",
    "X10n0258_002:0502c20": "若有所求。別生憎愛。則不能入清淨覺海。",
    "X10n0258_002:0502c21": "此重勉真脩。誡令離過也。謂必如上所說。乃是真",
    "X10n0258_002:0502c22": "脩。若捨此外。別起欣厭取捨憎愛之心。則畢竟不",
    "X10n0258_002:0502c23": "能入清淨覺矣。",
    "X10n0258_002:0502c24": "爾時世尊。欲重宣此義。而說偈言。",
    "X10n0258_002:0503a01": "　淨業汝當知　　一切諸眾生　　皆由執我愛",
    "X10n0258_002:0503a02": "　無始妄流轉　　未除四種相　　不得成菩提",
    "X10n0258_002:0503a03": "　愛憎生於心　　諂曲存諸念　　是故多迷悶",
    "X10n0258_002:0503a04": "　不能入覺城",
    "X10n0258_002:0503a05": "城喻涅槃。謂此涅槃。魔外不能侵。萬德之所聚。眾",
    "X10n0258_002:0503a06": "聖之所歸。萬行之所入。故喻如城。",
    "X10n0258_002:0503a07": "　若能歸悟剎　　先去貪嗔痴　　法愛不存心",
    "X10n0258_002:0503a08": "　漸次可成就　　我身本不有　　憎愛何由生",
    "X10n0258_002:0503a09": "　此人求善友　　終不墮邪見　　所求別生心",
    "X10n0258_002:0503a10": "　究竟非成就",
    "X10n0258_002:0503a11": "剎乃世界之都稱。亦取喻涅槃。心愛涅槃。故云法",
    "X10n0258_002:0503a12": "愛。餘頌可知。",
    "X10n0258_002:0503a13": "於是。普覺菩薩。在大眾中。即從座起。頂禮佛足。右繞",
    "X10n0258_002:0503a14": "三帀。長跪叉手。而白佛言。",
    "X10n0258_002:0503a15": "進問威儀。",
    "X10n0258_002:0503a16": "大悲世尊。快說禪病。令諸大眾得未曾有。心意蕩然",
    "X10n0258_002:0503a17": "獲大安隱。",
    "X10n0258_002:0503a18": "讚謝。",
    "X10n0258_002:0503a19": "世尊。末世眾生。去佛漸遠。賢聖隱伏。邪法增熾。使諸",
    "X10n0258_002:0503a20": "眾生求何等人。依何等法。行何等行。除去何病。云何",
    "X10n0258_002:0503a21": "發心。令彼羣盲不墮邪見。",
    "X10n0258_002:0503a22": "此正陳所問也。此問有五。一問求何等人。下答求",
    "X10n0258_002:0503a23": "善知識。二問依何等法。三問依何等行。四問除去",
    "X10n0258_002:0503a24": "何病。此三總答。依所證法。應離四病。五問云何發",
    "X10n0258_002:0503b01": "心。末後發廣大等心。下文俱明。",
    "X10n0258_002:0503b02": "作是語已。五體投地。如是三請。終而復始。",
    "X10n0258_002:0503b03": "三展翹勤。",
    "X10n0258_002:0503b04": "爾時世尊。告普覺菩薩言。善哉善哉。善男子。汝等乃",
    "X10n0258_002:0503b05": "能諮問如來如是脩行。能施末世一切眾生無畏道",
    "X10n0258_002:0503b06": "眼。令彼眾生得成聖道。汝今諦聽。當為汝說。",
    "X10n0258_002:0503b07": "讚許誡聽。",
    "X10n0258_002:0503b08": "時普覺菩薩。奉教歡喜。及諸大眾。默然而聽。",
    "X10n0258_002:0503b09": "佇聽。下答有五。初答求人。",
    "X10n0258_002:0503b10": "善男子。末世眾生。將發大心求善知識欲脩行者。當",
    "X10n0258_002:0503b11": "求一切正知見人。心不住相。不著聲聞緣覺境界。雖",
    "X10n0258_002:0503b12": "現塵勞心恒清淨。示有諸過讚歎梵行。不令眾生入",
    "X10n0258_002:0503b13": "不律儀。求如是人。即得成就阿耨多羅三藐三菩提。",
    "X10n0258_002:0503b14": "此答求何等人也。善知識。謂善知眾生根器。應機",
    "X10n0258_002:0503b15": "說法。知病說藥。令得安隱也。正知見人。即心不住",
    "X10n0258_002:0503b16": "相。不著二乘之行者。雖現塵勞等六句。言善知識",
    "X10n0258_002:0503b17": "之行也。菩薩居塵不染。故云心恒清淨。以同事攝。",
    "X10n0258_002:0503b18": "故云示有諸過。先以欲鈎牽。後令入佛智。故云不",
    "X10n0258_002:0503b19": "令眾生入不律儀。求如是人。即得成就無上正道",
    "X10n0258_002:0503b20": "也。",
    "X10n0258_002:0503b21": "末世眾生。見如是人。應當供養不借身命。彼善知識。",
    "X10n0258_002:0503b22": "四威儀中常現清淨。乃至示現種種過患。心無憍慢。",
    "X10n0258_002:0503b23": "況復摶財妻子眷屬。若善男子。於彼善友不起惡念。",
    "X10n0258_002:0503b24": "即能究竟成就正覺。心華發明。照十方剎。",
    "X10n0258_002:0503c01": "此教承事知識之法範也。不惜身命。如雪山捨身",
    "X10n0258_002:0503c02": "常啼破骨乃至身為床座等。四儀常現清淨者。乃",
    "X10n0258_002:0503c03": "善知識之順行也。固當盡命承事。即有逆行。示現",
    "X10n0258_002:0503c04": "貪嗔痴等。如婆須密女無厭足王之類。亦不敢起",
    "X10n0258_002:0503c05": "憍慢心。況復摶財等耶。摶乃摶食。財乃財寶。意謂",
    "X10n0258_002:0503c06": "內現貪嗔。尚不敢慢。何況身外摶食財寶妻子眷",
    "X10n0258_002:0503c07": "屬。乃人道之常。如淨名之類。又豈可慢之耶。若脩",
    "X10n0258_002:0503c08": "行者。於彼逆行知識。不起惡念。所謂依法不依人。",
    "X10n0258_002:0503c09": "即能究竟成就也。永斷疑根。直心正念。故得心華",
    "X10n0258_002:0503c10": "發明。照十方剎。下答所依法。",
    "X10n0258_002:0503c11": "善男子。彼善知識所證妙法。應離四病。",
    "X10n0258_002:0503c12": "此答所依法。意在擇師。乃求正知見人也。脩行依",
    "X10n0258_002:0503c13": "法。法必依師。故在所擇正知見人。乃可依也。如何",
    "X10n0258_002:0503c14": "得知是正知見人。但於法驗之。若所說法。心住相",
    "X10n0258_002:0503c15": "者。則為法病。若離法病。則知見自正。故從上諸祖。",
    "X10n0258_002:0503c16": "拈情去縛。曾無實法繫人。是為不住相者。若此乃",
    "X10n0258_002:0503c17": "可依也。",
    "X10n0258_002:0503c18": "云何四病。一者作病。若復有人作如是言。我於本心",
    "X10n0258_002:0503c19": "作種種行。欲求圓覺。彼圓覺性非作得故。說名為病。",
    "X10n0258_002:0503c20": "此徵釋四病之相。一作病也。然作為病者。以圓覺",
    "X10n0258_002:0503c21": "之性天然本具。不假作為。今以有作之脩。而求圓",
    "X10n0258_002:0503c22": "覺妙性。且此妙性。豈作為而可求耶。故說為病。若",
    "X10n0258_002:0503c23": "復有人作如是言者。假若彼知識自作此言也。",
    "X10n0258_002:0503c24": "二者任病。若復有人作如是言。我等今者不斷生死",
    "X10n0258_002:0504a01": "不求涅槃。涅槃生死無起滅念。任彼一切。隨諸法性。",
    "X10n0258_002:0504a02": "欲求圓覺。彼圓覺性非任有故。說名為病。",
    "X10n0258_002:0504a03": "此示任為病也。然此任病。乃狂解之人。悠悠任性。",
    "X10n0258_002:0504a04": "縱放身心。自謂無拘無礙得大解脫。返借口本無",
    "X10n0258_002:0504a05": "生死可斷本無涅槃可證。以為放逸之資。非真知",
    "X10n0258_002:0504a06": "見善知識也。若依此等之人。則墮狂妄。故說任性",
    "X10n0258_002:0504a07": "為病也。",
    "X10n0258_002:0504a08": "三者止病。若復有人作如是言。我今自心永息諸念。",
    "X10n0258_002:0504a09": "得一切性。寂然平等。欲求圓覺。彼圓覺性非止合故。",
    "X10n0258_002:0504a10": "說名為病。",
    "X10n0258_002:0504a11": "此示止為病也。然圓覺普照。大用無方。豈可以永",
    "X10n0258_002:0504a12": "息諸念躭著枯寂之行以求之耶。以圓覺妙性非",
    "X10n0258_002:0504a13": "止可合。故說為病耳。",
    "X10n0258_002:0504a14": "四者滅病。若復有人作如是言。我今永斷一切煩惱。",
    "X10n0258_002:0504a15": "身心畢竟空無所有。何況根塵虗妄境界。一切永寂。",
    "X10n0258_002:0504a16": "欲求圓覺。彼圓覺性非寂相故。說名為病。",
    "X10n0258_002:0504a17": "此示滅為病也。覺性圓滿。隨緣應現。寂而常照。今",
    "X10n0258_002:0504a18": "以畢竟空無所有。則幾淪斷滅。以永寂滅而求圓",
    "X10n0258_002:0504a19": "覺。久則不沉。無想則墮二乘。故為病耳。",
    "X10n0258_002:0504a20": "離四病者。則知清淨。作是觀者名為正觀。若他觀者",
    "X10n0258_002:0504a21": "名為邪觀。",
    "X10n0258_002:0504a22": "此結示正觀也。初云。圓照清淨覺相。以圓覺妙性",
    "X10n0258_002:0504a23": "本不屬於作止任滅。今離此四。則自性圓明。本無",
    "X10n0258_002:0504a24": "欠缺。故云清淨。然作止等四。皆屬脩行功用。今說",
    "X10n0258_002:0504b01": "為病者。以在未悟門頭。此四皆藥。今就圓覺自性",
    "X10n0258_002:0504b02": "言之。本自天然。不假功用。故說為病耳。古德云。脩",
    "X10n0258_002:0504b03": "行即不無。染污即不得。所謂但形文彩即屬染污。",
    "X10n0258_002:0504b04": "故離此四則名清淨。作是觀者。乃約法觀人。非觀",
    "X10n0258_002:0504b05": "智也。謂觀離病之人。乃不住相。為正知見人。方取",
    "X10n0258_002:0504b06": "為師。可依之也。",
    "X10n0258_002:0504b07": "善男子。末世眾生欲脩行者。應當盡命供養善友事",
    "X10n0258_002:0504b08": "善知識。彼善知識欲來親近。應斷憍慢。若復遠離。應",
    "X10n0258_002:0504b09": "斷嗔恨。現逆順境。猶如虗空。了知身心畢竟平等。與",
    "X10n0258_002:0504b10": "諸眾生同體無異。如是脩行。方入圓覺。",
    "X10n0258_002:0504b11": "此答脩何等行也。此中脩行。不說六度萬行。但只",
    "X10n0258_002:0504b12": "事善知識斷憍慢心一行為本。即如善財童子一",
    "X10n0258_002:0504b13": "生圓曠劫之果。唯以參善知識一事。即得圓滿無",
    "X10n0258_002:0504b14": "量法門。所謂依善知識教。不生二念故。觀合離逆",
    "X10n0258_002:0504b15": "順之境。猶如虗空。且了知身心與眾生平等。此無",
    "X10n0258_002:0504b16": "人我相。乃受道之器也。以此心此行。方與圓覺法",
    "X10n0258_002:0504b17": "體相應。故能入耳。",
    "X10n0258_002:0504b18": "善男子。末世眾生。不得成道。由有無始自他憎愛一",
    "X10n0258_002:0504b19": "切種子。故未解脫。若復有人。觀彼怨家如己父母。心",
    "X10n0258_002:0504b20": "無有二。即除諸病。於諸法中自他憎愛。亦復如是。",
    "X10n0258_002:0504b21": "此答除去何病也。眾生所以流轉生死者。以有無",
    "X10n0258_002:0504b22": "始無明愛憎種子。為障道之病根。故雖脩行。未得",
    "X10n0258_002:0504b23": "解脫。今事善知識。不起憍慢嗔恨之心。則折伏現",
    "X10n0258_002:0504b24": "行。了知自己身心與眾生平等。則了無人我。愛憎",
    "X10n0258_002:0504c01": "種子自伏。至若視怨如親。則愛憎種子自斷。而障",
    "X10n0258_002:0504c02": "道之病自斷。故云即除諸病。此正除病之妙藥也。",
    "X10n0258_002:0504c03": "善男子。末世眾生欲求圓覺。應當發心作如是言。盡",
    "X10n0258_002:0504c04": "一切虗空一切眾生。我皆令入究竟圓覺。於圓覺中",
    "X10n0258_002:0504c05": "無取覺者。除彼我相一切諸相。如是發心。不墮邪見。",
    "X10n0258_002:0504c06": "此答發何等心也。般若彌勒頌云。廣大第一常。其",
    "X10n0258_002:0504c07": "心不顛倒。此言盡空一切眾生。廣大心也。皆入究",
    "X10n0258_002:0504c08": "竟圓覺。第一心也。於圓覺中無取覺者。常心也。除",
    "X10n0258_002:0504c09": "彼我人一切諸相。即除四病。不顛倒心也。凡諸行",
    "X10n0258_002:0504c10": "人。親師授法脩行之要。無出此者。捨此即墮邪見",
    "X10n0258_002:0504c11": "矣。故云如是不墮。",
    "X10n0258_002:0504c12": "爾時世尊。欲重宣此義。而說偈言。",
    "X10n0258_002:0504c13": "　普覺汝當知　　末世諸眾生　　欲求善知識",
    "X10n0258_002:0504c14": "　應當求正見　　心遠二乘者",
    "X10n0258_002:0504c15": "此頌求師。",
    "X10n0258_002:0504c16": "　法中除四病　　謂作止任滅",
    "X10n0258_002:0504c17": "此頌依法去病。",
    "X10n0258_002:0504c18": "　親近無憍慢　　遠離無嗔恨　　見種種境界",
    "X10n0258_002:0504c19": "　心當生希有　　還如佛出世　　不犯非律戒",
    "X10n0258_002:0504c20": "　戒根永清淨",
    "X10n0258_002:0504c21": "此頌脩行。不犯非律儀二句。長行言在師示現有",
    "X10n0258_002:0504c22": "過不令眾生入不律儀。此中正言。弟子事師。倘見",
    "X10n0258_002:0504c23": "逆行。不得隨之。便犯非律。必以戒根永清淨。而為",
    "X10n0258_002:0504c24": "正行。舊解為追頌求師中文。非本指也。",
    "X10n0258_002:0505a01": "　度一切眾生　　究竟入圓覺　　無彼我人相",
    "X10n0258_002:0505a02": "　當依正智慧　　便得超邪見　　證覺般涅槃",
    "X10n0258_002:0505a03": "此頌發心也。五句頌四心因行。末句顯果證。",
    "X10n0258_002:0505a04": "於是。圓覺菩薩。在大眾中。即從座起。頂禮佛足。右繞",
    "X10n0258_002:0505a05": "三帀。長跪叉手。而白佛言。",
    "X10n0258_002:0505a06": "進問威儀。",
    "X10n0258_002:0505a07": "大悲世尊。為我等輩。廣說淨覺種種方便。令末世眾",
    "X10n0258_002:0505a08": "生有大增益。",
    "X10n0258_002:0505a09": "慶前所聞。",
    "X10n0258_002:0505a10": "世尊。我等今者。以得開悟。若佛滅後末世眾生未得",
    "X10n0258_002:0505a11": "悟者。云何安居。脩此圓覺清淨境界。此圓覺中三種",
    "X10n0258_002:0505a12": "淨觀。以何為首。唯願大悲。為諸大眾及末世眾生。施",
    "X10n0258_002:0505a13": "大饒益。",
    "X10n0258_002:0505a14": "正陳請詞。以何為首。即最初方便也。",
    "X10n0258_002:0505a15": "作是語已。五體投地。如是三請。終而復始。",
    "X10n0258_002:0505a16": "三展虔誠。",
    "X10n0258_002:0505a17": "爾時世尊。告圓覺菩薩言。善哉善哉。善男子。汝等乃",
    "X10n0258_002:0505a18": "能問於如來如是方便。以大饒益。施諸眾生。汝今諦",
    "X10n0258_002:0505a19": "聽當為汝說。",
    "X10n0258_002:0505a20": "許說誡聽。",
    "X10n0258_002:0505a21": "時圓覺菩薩。奉教歡喜。及諸大眾。默然而聽。",
    "X10n0258_002:0505a22": "默佇。",
    "X10n0258_002:0505a23": "善男子。一切眾生。若佛住世。若佛滅後。若法末時。有",
    "X10n0258_002:0505a24": "諸眾生。具大乘性。信佛祕密大圓覺心。欲脩行者。若",
    "X10n0258_002:0505b01": "在伽藍。安居徒眾。有緣事故。隨分思察。如我已說。",
    "X10n0258_002:0505b02": "此下正答所請也。性謂種性。猶根器也。以圓覺乃",
    "X10n0258_002:0505b03": "祕密妙心。非上根人。不能脩習。故許具大乘根性",
    "X10n0258_002:0505b04": "者可脩也。意謂若無外緣。則當安居伽藍。與眾同",
    "X10n0258_002:0505b05": "脩。若有外緣不能安居者。則當隨分思察也。已說",
    "X10n0258_002:0505b06": "者如前當觀此身等。",
    "X10n0258_002:0505b07": "若復無有他事因緣。即建道場。當立期限。若立長期",
    "X10n0258_002:0505b08": "百二十日。中期百日。下期八十日。安置淨居。",
    "X10n0258_002:0505b09": "此教結制規則也。意謂苟無外緣。必以安居為上。",
    "X10n0258_002:0505b10": "易入道也。三期隨意。長短元無一定。但取克期進",
    "X10n0258_002:0505b11": "道耳。",
    "X10n0258_002:0505b12": "若復現在。當正思惟。若佛滅後。施設形像。心存目想。",
    "X10n0258_002:0505b13": "生正憶念。還同如來常住之日。懸諸幡華。經三七日。",
    "X10n0258_002:0505b14": "稽首十方諸佛名字。求哀懺悔。遇善境界。得心輕安。",
    "X10n0258_002:0505b15": "過三七日。一向攝念。",
    "X10n0258_002:0505b16": "此教安居進脩之法則也。若如來在世。則當正思",
    "X10n0258_002:0505b17": "惟佛。若佛滅後。則當設像觀佛法身。故云還同常",
    "X10n0258_002:0505b18": "住。懸諸幡華。廣如楞嚴壇場。今此中至簡故。但舉",
    "X10n0258_002:0505b19": "幡華。言懺悔得善境界者。謂見光覩瑞感夢等。乃",
    "X10n0258_002:0505b20": "滅罪之相也。一向攝念。則脩正觀。應如二十五輪",
    "X10n0258_002:0505b21": "各安標記。結取單複圓脩。乃正行也。",
    "X10n0258_002:0505b22": "若經夏首。三月安居。當為菩薩清淨住止。心離聲聞。",
    "X10n0258_002:0505b23": "不假徒眾。",
    "X10n0258_002:0505b24": "此言入期之法。言菩薩住止意揀小乘之眾也。前",
    "X10n0258_002:0505c01": "言三期。乃克定期限。今結安居。乃入期之法。西域",
    "X10n0258_002:0505c02": "佛制。三月安居通名結夏。今言夏首。乃入期之初",
    "X10n0258_002:0505c03": "也。律制。當結制時。必先集眾布薩作法。然後安居。",
    "X10n0258_002:0505c04": "多小乘人。今言菩薩住止者。謂不同彼小乘多眾。",
    "X10n0258_002:0505c05": "但隨一類脩觀行菩薩自便。不必念彼小乘布薩",
    "X10n0258_002:0505c06": "法事。亦不假彼徒眾也。此言不假小乘徒眾。非與",
    "X10n0258_002:0505c07": "前文安處徒眾相違也。",
    "X10n0258_002:0505c08": "至安居日。即於佛前。作如是言。我比丘。比丘尼。優婆",
    "X10n0258_002:0505c09": "塞。優婆夷。(某甲)踞菩薩乘。脩寂滅行。同入清淨。實相住",
    "X10n0258_002:0505c10": "持。以大圓覺為我伽藍。身心安居平等性智。涅槃自",
    "X10n0258_002:0505c11": "性無繫屬故。今我敬請。不依聲聞。當與十方如來及",
    "X10n0258_002:0505c12": "大菩薩三月安居。為脩菩薩無上妙覺大因緣故。不",
    "X10n0258_002:0505c13": "繫徒眾。",
    "X10n0258_002:0505c14": "此示入期安心之法也。上言心離聲聞。此正示菩",
    "X10n0258_002:0505c15": "薩所脩。乃離相寂滅之行。不比聲聞著相而脩也。",
    "X10n0258_002:0505c16": "以大圓覺為伽藍者。謂不依世界住止。乃住心境",
    "X10n0258_002:0505c17": "雙忘平等寂滅之地。謂涅槃自性。本無身心世界",
    "X10n0258_002:0505c18": "可繫屬故。殊非聲聞境界。故云不依。唯依如來法",
    "X10n0258_002:0505c19": "身實際故。為菩薩所脩妙覺因緣。乃自覺聖智之",
    "X10n0258_002:0505c20": "境。為自證處也。此乃菩薩獨詣之地。故云不繫徒",
    "X10n0258_002:0505c21": "眾。某甲者。以甲乙為名之次。乃當自稱己名也。今",
    "X10n0258_002:0505c22": "諸方後進。見善知識。不自稱名。但曰某甲。無知之",
    "X10n0258_002:0505c23": "甚也。",
    "X10n0258_002:0505c24": "善男子。此名菩薩示現安居。過三期日。隨往無礙。",
    "X10n0258_002:0506a01": "此結示休夏也。言示現安居者。以上言菩薩脩寂",
    "X10n0258_002:0506a02": "滅行安居平等性智。此又何假期限耶。然必以三",
    "X10n0258_002:0506a03": "期為限者。以示同權小引發未悟耳。過期隨往無",
    "X10n0258_002:0506a04": "礙者。以小乘解制之後。有新學者。凡所出遊。侶須",
    "X10n0258_002:0506a05": "三人。以妨誤失。今菩薩以觀知安心。不必伴侶。故",
    "X10n0258_002:0506a06": "云隨往無礙。",
    "X10n0258_002:0506a07": "善男子。若末世脩行眾生。求菩薩道。入三期者。非彼",
    "X10n0258_002:0506a08": "所聞一切境界終不可取。",
    "X10n0258_002:0506a09": "此示妨悞失也。所聞者。即上三觀單複圓脩二十",
    "X10n0258_002:0506a10": "五輪。及根塵識界一一清淨等。乃正觀也。若非所",
    "X10n0258_002:0506a11": "聞一切境界皆不可取。如楞嚴五十重陰魔及起",
    "X10n0258_002:0506a12": "信論中所說魔事。皆不可取。恐墮邪誤也。初有二",
    "X10n0258_002:0506a13": "問。一問安居。二問三觀。以何為首。上答安居竟。下",
    "X10n0258_002:0506a14": "答初首方便。",
    "X10n0258_002:0506a15": "善男子。若諸眾生。脩奢摩他。先取至靜。不起思念。靜",
    "X10n0258_002:0506a16": "極便覺。如是初靜。從於一身。至一世界。一復如是。善",
    "X10n0258_002:0506a17": "男子。若覺徧滿一切界者。一世界中。有一眾生。起一",
    "X10n0258_002:0506a18": "念者。皆悉能知。百千世界亦復如是。非彼所聞一切",
    "X10n0258_002:0506a19": "境界終不可取。",
    "X10n0258_002:0506a20": "此答三觀。初首先空觀方便也。言脩奢摩他先取",
    "X10n0258_002:0506a21": "至靜者。以止為前方便也。言至靜者。即天台三止",
    "X10n0258_002:0506a22": "中體真止。謂體合真空。故云至靜。一念不生。故不",
    "X10n0258_002:0506a23": "起思念。靜極光生。故云便覺。初從一身等者。謂內",
    "X10n0258_002:0506a24": "脫身心外遺世界。內外平等。寂然不動。以身心世",
    "X10n0258_002:0506b01": "界蕩然一空。則與一切融為一心。一切世界合為",
    "X10n0258_002:0506b02": "一界故。凡眾生起心動念。即從自心中現故。凡起",
    "X10n0258_002:0506b03": "一念。無不了知。所謂靜極光通達。寂照含虗空。却",
    "X10n0258_002:0506b04": "來觀世間。猶如夢中事。此空觀之極則也。如此方",
    "X10n0258_002:0506b05": "名正觀。非彼所聞。皆不可取。",
    "X10n0258_002:0506b06": "善男子。若諸眾生脩三摩鉢提。先當憶想十方如來",
    "X10n0258_002:0506b07": "十方世界一切菩薩依種種門漸次脩行勤苦三昧。",
    "X10n0258_002:0506b08": "廣發大願。自熏成種。非彼所聞一切境界終不可取。",
    "X10n0258_002:0506b09": "此示三摩鉢提假觀方便也。三摩鉢提。義當幻觀。",
    "X10n0258_002:0506b10": "言憶想十方如來一切菩薩種種脩行勤苦三昧",
    "X10n0258_002:0506b11": "者。謂思惟諸佛菩薩因中。脩種種難行苦行。度諸",
    "X10n0258_002:0506b12": "眾生。於三昧中起如幻觀。以己身心。自歷其境。內",
    "X10n0258_002:0506b13": "驗其心。種種境界。備歷如幻。以此幻觀。發度生願。",
    "X10n0258_002:0506b14": "久熏成種。久久純熟。便能內發大悲輕安。而起菩",
    "X10n0258_002:0506b15": "薩利生妙行。所謂以如幻觀而開幻眾。作如幻佛",
    "X10n0258_002:0506b16": "事也。此則三摩鉢提。以如幻為首也。非彼所聞。終",
    "X10n0258_002:0506b17": "不可取。",
    "X10n0258_002:0506b18": "善男子。若諸眾生脩於禪那。先取數門。心中了知生",
    "X10n0258_002:0506b19": "住滅念分劑頭數。如是周遍。四威儀中。分別念數。無",
    "X10n0258_002:0506b20": "不了知。漸次增進。乃至得知百千世界一滴之雨。猶",
    "X10n0258_002:0506b21": "如目覩所受用物。非彼所聞一切境界終不可取。",
    "X10n0258_002:0506b22": "此示寂觀方便初首也。禪那義當中道一心。名為",
    "X10n0258_002:0506b23": "寂觀。言先取數門者。正入禪最初工夫也。以脩禪",
    "X10n0258_002:0506b24": "人一向心多雜亂。難得寂靜故。先以數門為首。謂",
    "X10n0258_002:0506c01": "初攝心。先歸一息。依息出入。為度數之。從一至十。",
    "X10n0258_002:0506c02": "又從十至一。如此往復。息息不斷。心心不昧。生滅",
    "X10n0258_002:0506c03": "頭數。一一分明。自少至多。以驗定力淺深。若久久",
    "X10n0258_002:0506c04": "純熟。數到一念不生。則其息自斷寂然一心。湛然",
    "X10n0258_002:0506c05": "安住。是為定相。如此周遍。四威儀中。念念了知。久",
    "X10n0258_002:0506c06": "則百千世界唯心所現。乃至一滴之雨分明了知。",
    "X10n0258_002:0506c07": "如目覩物。此寂靜觀之成功也。如起信所說。脩止",
    "X10n0258_002:0506c08": "觀者。不依氣息。彼以內脫身心為要。此依之者。以",
    "X10n0258_002:0506c09": "初機攝心為方便。非究竟依之也。若以息為得。則",
    "X10n0258_002:0506c10": "墮邪道。非彼所聞也。",
    "X10n0258_002:0506c11": "是名三觀初首方便。",
    "X10n0258_002:0506c12": "此結名也。前問三種淨觀以何為首。故具答已於",
    "X10n0258_002:0506c13": "此結指。是知前二十五輪。但說觀相。此三方便。乃",
    "X10n0258_002:0506c14": "最初下手工夫。即楞嚴二十五聖。一一皆說最初",
    "X10n0258_002:0506c15": "下手工功夫。即此義也。",
    "X10n0258_002:0506c16": "若諸眾生。徧脩三觀。勤行精進。即名如來出現於世。",
    "X10n0258_002:0506c17": "此示三觀之益也。以此三觀。乃一切如來本起因",
    "X10n0258_002:0506c18": "地。故有圓根眾生。能徧脩三觀者。即名如來出現",
    "X10n0258_002:0506c19": "於世。言畢竟成就無礙也。有此勝益。故勸應脩。",
    "X10n0258_002:0506c20": "若後末世鈍根眾生。心欲求道。不得成就。由昔業根。",
    "X10n0258_002:0506c21": "當勤懺悔。常起希望。先斷憎愛嫉妬諂曲。求勝上心。",
    "X10n0258_002:0506c22": "三種淨觀。隨學一事。此觀不得。復脩彼觀。心不放捨。",
    "X10n0258_002:0506c23": "漸次求證。",
    "X10n0258_002:0506c24": "此言鈍根障重眾生。當以懺悔斷障為要也。由昔",
    "X10n0258_002:0507a01": "業障者。乃夙習種子。今脩行時。熏發現行作障道",
    "X10n0258_002:0507a02": "緣。所謂好正而固邪。欲潔而偏染者。乃夙習使然",
    "X10n0258_002:0507a03": "也。故當精勤懺悔消宿業障。業障若消則道緣可",
    "X10n0258_002:0507a04": "辦也。常起希望者。謂希望願斷業障也。故下即云",
    "X10n0258_002:0507a05": "先斷憎愛等。乃貪嗔痴也。勝上心慢也。謂根本煩",
    "X10n0258_002:0507a06": "惱既斷。現行不行。則習氣可除。觀行易成。此觀不",
    "X10n0258_002:0507a07": "得乃復脩彼觀者。乃二十五輪標記之意。故云漸",
    "X10n0258_002:0507a08": "次求證。",
    "X10n0258_002:0507a09": "爾時世尊。欲重宣此義。而說偈言。",
    "X10n0258_002:0507a10": "　圓覺汝當知　　一切諸眾生　　欲求無上道",
    "X10n0258_002:0507a11": "　先當結三期　　懺悔無始業　　經於三七日",
    "X10n0258_002:0507a12": "　然後正思惟　　非彼所聞境　　畢竟不可取",
    "X10n0258_002:0507a13": "　奢摩他至靜　　三摩正憶持　　禪那名數門",
    "X10n0258_002:0507a14": "　是名三淨觀　　若能勤脩習　　是名佛出世",
    "X10n0258_002:0507a15": "　鈍根未成者　　常當勤心悔　　無始一切罪",
    "X10n0258_002:0507a16": "　諸障若消滅　　佛境便現前",
    "X10n0258_002:0507a17": "上正宗分竟。下流通分。",
    "X10n0258_002:0507a18": "於是。賢首菩薩。在大眾中。即從座起。頂禮佛足。右繞",
    "X10n0258_002:0507a19": "三帀。長跪叉手。而白佛言。",
    "X10n0258_002:0507a20": "進問威儀。",
    "X10n0258_002:0507a21": "大悲世尊。廣為我等及末世眾生。開悟如來不思議事。",
    "X10n0258_002:0507a22": "慶前所聞全經大義。",
    "X10n0258_002:0507a23": "下正陳請意。",
    "X10n0258_002:0507a24": "世尊。此大乘教。名字何等。云何奉持。眾生脩習得何",
    "X10n0258_002:0507b01": "功德。云何使我護持經人。流布此教。至於何地。",
    "X10n0258_002:0507b02": "此問經名并流通此法也。此問有五。一問經名二",
    "X10n0258_002:0507b03": "問奉持。三問功德。四問護持。五問流布至何地位。",
    "X10n0258_002:0507b04": "作是語已。五體投地。如是三請。終而復始。",
    "X10n0258_002:0507b05": "三展虔誠。",
    "X10n0258_002:0507b06": "爾時世尊。告賢善首菩薩言。善哉善哉。善男子。汝等",
    "X10n0258_002:0507b07": "乃能為諸菩薩及末世眾生。問於如來如是經教功",
    "X10n0258_002:0507b08": "德名字。汝今諦聽。當為汝說。",
    "X10n0258_002:0507b09": "許說誡聽。",
    "X10n0258_002:0507b10": "時賢善首菩薩。奉教歡喜。及諸大眾。默然而聽。",
    "X10n0258_002:0507b11": "默佇。",
    "X10n0258_002:0507b12": "善男子。是經。百千萬億恒河沙諸佛所說。三世如來",
    "X10n0258_002:0507b13": "之所守護。十方菩薩之所歸依。十二部經清淨眼目。",
    "X10n0258_002:0507b14": "此總歎法勝。令生信重也。此經。乃諸佛如來本起",
    "X10n0258_002:0507b15": "因地法行故。是諸佛所說。如來守護。教授菩薩故",
    "X10n0258_002:0507b16": "為菩薩之所歸依。流出一切清淨真如菩提涅槃",
    "X10n0258_002:0507b17": "故。為十二部經之眼目。",
    "X10n0258_002:0507b18": "是經。名大方廣圓覺陀羅尼。亦名脩多羅了義。亦名",
    "X10n0258_002:0507b19": "祕密王三昧。亦名如來決定境界。亦名如來藏自性",
    "X10n0258_002:0507b20": "差別。汝當奉持。",
    "X10n0258_002:0507b21": "此答名字。示經名有五種也。今結集經題但存其",
    "X10n0258_002:0507b22": "二。舊解五名約教理行。脩多羅約教。祕密王三昧",
    "X10n0258_002:0507b23": "約行。餘皆約理。中道一心故曰祕密。非密語也。依",
    "X10n0258_002:0507b24": "如來藏。建立差別。義盡於此。當如是持。",
    "X10n0258_002:0507c01": "善男子。是經。唯顯如來境界。唯佛如來能盡宣說。若",
    "X10n0258_002:0507c02": "菩薩及末世眾生。依此脩行。漸次增進至於佛地。",
    "X10n0258_002:0507c03": "此歎法勝。意令脩習。答至何地也。佛佛成道。皆依",
    "X10n0258_002:0507c04": "圓覺為本因。及成佛利生。亦唯說此法教化菩薩。",
    "X10n0258_002:0507c05": "此外更無別法故。勸令脩習可至佛地也。",
    "X10n0258_002:0507c06": "善男子。是經名為頓教大乘。頓機眾生從此開悟。亦",
    "X10n0258_002:0507c07": "攝漸脩一切羣品。譬如大海不讓小流。乃至蚊蚋及",
    "X10n0258_002:0507c08": "阿脩羅。飲其水者皆得充滿。",
    "X10n0258_002:0507c09": "此答何功德也。獨被上根故。教稱圓頓。普攝三根",
    "X10n0258_002:0507c10": "故。功德最大。以是一切眾生清淨覺地。皆證圓覺",
    "X10n0258_002:0507c11": "故。無不充足故。如大海不讓細流飲者大小皆足",
    "X10n0258_002:0507c12": "也。",
    "X10n0258_002:0507c13": "善男子。假使有人。純以七寶。積滿三千大千世界。以",
    "X10n0258_002:0507c14": "用布施。不如有人聞此經名及一句義。",
    "X10n0258_002:0507c15": "此較量顯勝也。世寶盈剎。但資有漏。至理一言必",
    "X10n0258_002:0507c16": "轉凡成聖。故功倍天淵。",
    "X10n0258_002:0507c17": "善男子。假使有人。教百千恒沙眾生得阿羅漢果。不",
    "X10n0258_002:0507c18": "如有人宣說此經分別半偈。",
    "X10n0258_002:0507c19": "此以人較法。更顯益也。小果雖多。終無實證。此經",
    "X10n0258_002:0507c20": "半偈。為成佛正因。故難比也。",
    "X10n0258_002:0507c21": "善男子。若復有人。聞此經名信心不惑。當知是人非",
    "X10n0258_002:0507c22": "於一佛二佛種諸福慧。如是乃至盡恒河沙一切佛",
    "X10n0258_002:0507c23": "所。種諸善根。聞此經教。",
    "X10n0258_002:0507c24": "此歎勝機能受也。謂能信受此法者。蓋從多佛廣",
    "X10n0258_002:0508a01": "脩福慧。殊非小福薄德之人可堪也。",
    "X10n0258_002:0508a02": "汝善男子。當護末世是脩行者。無令惡魔及諸外道",
    "X10n0258_002:0508a03": "惱其身心令生退屈。",
    "X10n0258_002:0508a04": "此正囑流通。以護脩行者。為第一也。以脩習此法",
    "X10n0258_002:0508a05": "者乃慧命所係。若惡魔惱亂生退。則慧命斷絕。故",
    "X10n0258_002:0508a06": "當護持也。",
    "X10n0258_002:0508a07": "爾時會中。有火首金剛。摧碎金剛。尼藍婆金剛等八",
    "X10n0258_002:0508a08": "萬金剛。并其眷屬。即從座起。頂禮佛足。右繞三帀。而",
    "X10n0258_002:0508a09": "白佛言。世尊。若後末世一切眾生。有能持此決定大",
    "X10n0258_002:0508a10": "乘。我當守護如護眼目。乃至道場所脩行處。我等金",
    "X10n0258_002:0508a11": "剛。自領徒眾。晨夕守護令不退轉。其家乃至永無災",
    "X10n0258_002:0508a12": "障。疫病消滅。財寶豐足常不乏少。",
    "X10n0258_002:0508a13": "此敘金剛受囑發願守護持經人也。金剛者。以護",
    "X10n0258_002:0508a14": "法神執此寶杵。故此得名。以金剛寶能碎一切故。",
    "X10n0258_002:0508a15": "言火首金剛。謂頭有火燄。即楞嚴所云。化多婬心",
    "X10n0258_002:0508a16": "成智慧火者。乃菩薩示現者也。尼藍婆。未詳所譯。",
    "X10n0258_002:0508a17": "言此諸神皆夙習發願護法者也。故常在佛會。",
    "X10n0258_002:0508a18": "爾時。大梵天王。二十八天王。并須彌山王。護國天王",
    "X10n0258_002:0508a19": "等。即從座起。頂禮佛足。右繞三帀。而白佛言。世尊。我",
    "X10n0258_002:0508a20": "亦守護是持經者。常令安隱心不退轉。",
    "X10n0258_002:0508a21": "此敘諸天受囑護持經者也。大梵天王乃初禪王。",
    "X10n0258_002:0508a22": "為娑婆世界主。佛佛出世。此王為請主。二十八天",
    "X10n0258_002:0508a23": "總舉三界諸天。謂六欲天。十八禪天。四空天也。須",
    "X10n0258_002:0508a24": "彌山王。特舉帝釋。乃欲界主。護國天王乃四王天。",
    "X10n0258_002:0508b01": "為守護國界之主。意列三界諸天皆為護法也。",
    "X10n0258_002:0508b02": "爾時。有力鬼王。名吉槃茶。與十萬鬼王。即從座起。頂",
    "X10n0258_002:0508b03": "禮佛足。右繞三帀。而白佛言。世尊。我等亦守護是持",
    "X10n0258_002:0508b04": "經人。朝夕侍衛令不退屈。其人所居一由旬內。若有",
    "X10n0258_002:0508b05": "鬼神。侵其境界我當使其碎如微塵。",
    "X10n0258_002:0508b06": "此敘鬼神受囑護持經者也。吉槃茶亦名鳩槃茶。",
    "X10n0258_002:0508b07": "此云可畏鬼。食人精氣。其疾如風。變化無端。住於",
    "X10n0258_002:0508b08": "林野管諸鬼眾。故號為王。不屬人天。單居鬼趣。此",
    "X10n0258_002:0508b09": "鬼既發願守護。則一切惡鬼無能為害者矣。一由",
    "X10n0258_002:0508b10": "旬四十里。言守護方隅可四十里內無災害也。",
    "X10n0258_002:0508b11": "問此經。乃佛住大光明藏中。入於三昧。為地上一",
    "X10n0258_002:0508b12": "類大菩薩說。二乘絕分故。前法會不列。又何有諸",
    "X10n0258_002:0508b13": "天鬼神。發願守護耶。答曰。此非常情可測也。然",
    "X10n0258_002:0508b14": "佛住大光明藏。義當常寂光土。則自他平等。說聽",
    "X10n0258_002:0508b15": "皆無。既曰於不二境現諸淨土。則不特實報。而同",
    "X10n0258_002:0508b16": "居必該。若華藏實報。必攝同居故。華嚴法會。諸天",
    "X10n0258_002:0508b17": "神王。各各讚佛。各得一種法門。豈絕無耶。是以。約",
    "X10n0258_002:0508b18": "法則二乘絕分。約境則凡聖該通。況圓音落落。十",
    "X10n0258_002:0508b19": "剎頓周。豈此界諸天神王而不仰其嘉會耶。況影",
    "X10n0258_002:0508b20": "響示現。住佛境界。無足疑也。",
    "X10n0258_002:0508b21": "佛說此經已。一切菩薩。天龍鬼神。八部眷屬。及諸天",
    "X10n0258_002:0508b22": "王梵王等。一切大眾。聞佛所說。皆大歡喜。信受奉行。",
    "X10n0258_002:0508b23": "此結會也。舊解。此天龍八部。必內證法性。示現此",
    "X10n0258_002:0508b24": "形者。然會初不列。義顯法勝。結會該眾。義必同聞。",
    "X10n0258_002:0508c01": "故皆大歡喜。信受奉行。",
    "X10n0258_002:0508c03": "圓覺經直解卷下(終)",
    "X10n0258_002:0508c08": "刻圓覺經解後跋",
    "X10n0258_002:0508c10": "法身流轉五道。名曰眾生。是則眾生清淨覺地。即諸",
    "X10n0258_002:0508c11": "佛本起因地。但以無明障蔽。日用而不知。故勞我世",
    "X10n0258_002:0508c12": "尊。特特現身三界。俯順群機。指示各人本有佛性。以",
    "X10n0258_002:0508c13": "眾生迷來久矣。無明日厚。障蔽日深。非觀照無以通",
    "X10n0258_002:0508c14": "之。故設三觀妙門。為悟心之要。良由根鈍不能圓脩",
    "X10n0258_002:0508c15": "故。散出一代時中。初說空觀。以破見愛煩惱。次說假",
    "X10n0258_002:0508c16": "觀。以破塵沙。後說中觀。以破無明。又以先後歷別漸",
    "X10n0258_002:0508c17": "次不能圓證一心。故說首楞嚴大定。以統攝三觀。圓",
    "X10n0258_002:0508c18": "照一心。頓破無明。是為圓頓法門。然其文該三藏。教",
    "X10n0258_002:0508c19": "攝五時。十界聖凡。迷悟因果。纖悉備殫。而學者智淺",
    "X10n0258_002:0508c20": "心麤。以文廣義幽。艱澁難通。況離言得意。妙契一心",
    "X10n0258_002:0508c21": "者乎。若夫至簡而精。至切而要者。無尚",
    "X10n0258_002:0508c22": "圓覺之最勝法門也。其文不過一萬三千餘言。統攝",
    "X10n0258_002:0508c23": "無邊教海。該羅法界圓宗。徹一心之源。歷三觀之旨。",
    "X10n0258_002:0508c24": "偏正互換。單複圓脩。搜窮妄宰。批剝禪病。而悟心妙",
    "X10n0258_002:0509a01": "門。一超直入。是所謂法界之真經。成佛之妙行也。頓",
    "X10n0258_002:0509a02": "悟頓證。如觀掌果。西來直指。祕密妙義。此外無餘蘊",
    "X10n0258_002:0509a03": "矣。凡學佛者。莫不以此為指南。昔圭峰禪師。著有略",
    "X10n0258_002:0509a04": "疏。則似簡。別有小鈔。若太繁。然文有所捍格。則義有",
    "X10n0258_002:0509a05": "所不達。義不達則理觀難明。理觀不明則恍忽技岐。",
    "X10n0258_002:0509a06": "而無決定之趣矣。予山居禪暇。時一展卷。深有慨焉。",
    "X10n0258_002:0509a07": "於是。祖疏義而直通經文。貴了佛意。而不事文言。故",
    "X10n0258_002:0509a08": "作直解。以結法緣。草成。適新安覺我居士程君夢暘。",
    "X10n0258_002:0509a09": "聞而欣仰。乃因居士吳啟高特請以梓之。予因歎曰。",
    "X10n0258_002:0509a10": "佛說持四句偈勝施恒沙七寶之福。以寶乃有漏之",
    "X10n0258_002:0509a11": "因法乃成佛之本。較之天淵。此吾　佛金口稱讚也。",
    "X10n0258_002:0509a12": "程君法施之福無量。當與虗空等矣。敬題於後。令觀",
    "X10n0258_002:0509a13": "者知所自云。",
    "X10n0258_002:0509a14": "時",
    "X10n0258_002:0509a15": "天啟二年歲次壬戌仲夏望日",
    "X10n0258_002:0509a16": "中興曹溪嗣法沙門憨山釋德清撰",
    "X10n0258_002:0509a21": "大方廣圓覺經直解後序",
    "X10n0258_002:0509a23": "原夫。羲畫文繫。聖人緣此標言。什譯安研。梵氏因而",
    "X10n0258_002:0509a24": "衍教。非生智識。莫問鑽求。夏虫不可語氷。火齊方能",
    "X10n0258_002:0509b01": "照夜。自漢徵宵夢華徙胡像。八聲九部。篇籍競埒於",
    "X10n0258_002:0509b02": "五車。四辯三空。授受不摹於一貫。望門而入者。每挂",
    "X10n0258_002:0509b03": "於眉。尋岸而登者。厥躓其步。雖慈雲普蔭法雨頻傾。",
    "X10n0258_002:0509b04": "而能借灑潤以濬心。仰覆被而超神者。抑亦鮮矣。若",
    "X10n0258_002:0509b05": "乃圓覺真經。尤是佛祖妙諦。圓何所圓。覺何所覺。至",
    "X10n0258_002:0509b06": "矣哉。孰得而思議焉。維唐圭峯禪師。了其旨歸。精為",
    "X10n0258_002:0509b07": "疏註。可謂獨豎幡幢。直提今古。然鏡華水月。何常有",
    "X10n0258_002:0509b08": "定影定形。美玉鈍金。不妨於再彫再鑄。屬有匡廬大",
    "X10n0258_002:0509b09": "師憨山者。稟姿擢幹。秀含耆闍崛之山。滌慮澡情。淨",
    "X10n0258_002:0509b10": "引阿耨達之水。猛力精進於披鎧。戒行瑩徹於懷珠。",
    "X10n0258_002:0509b11": "一汎慧舟。長遊覺海。牙籤縑袠。現於墳開。壁壞者。靡",
    "X10n0258_002:0509b12": "不賅融。玉檢金函。載夫地涌。粒藏者。悉從淹洽。稔持",
    "X10n0258_002:0509b13": "圓覺。透其包括。西來務殫參窮。闡是圓靈上品。句詳",
    "X10n0258_002:0509b14": "節解。理串脉聯。拔新濯故之餘。筆華逐寶華齊墜。相",
    "X10n0258_002:0509b15": "印合符之際。字葉等貝葉呈芬。顯隱畢彰。光明逈放",
    "X10n0258_002:0509b16": "龍宮遽失其深。鷲岳詎云其峻。蓋真源實相。久伴於",
    "X10n0258_002:0509b17": "跏趺。故闢戶開牖卓立。夫見解比常。踞座揮麈。吐論",
    "X10n0258_002:0509b18": "展義。洋洋匹長河之潟流。隱隱擬洪鐘之待叩。茲者",
    "X10n0258_002:0509b19": "藉銀不律。代鐵如意。劙鴻濛之未分。收象罔之所得。",
    "X10n0258_002:0509b20": "遂令四八慈容更生歡喜。二六大士共作威儀。洵乎",
    "X10n0258_002:0509b21": "先悟後悟俱具法眼。此說彼說。總啟禪關。且天孫鮫",
    "X10n0258_002:0509b22": "人。不必同機。而織摩尼纓絡。允堪並篋而珍。圭峰無",
    "X10n0258_002:0509b23": "二。憨山惟一矣。暘也。根凡不穎。器鈍欲鎔。睇法橋。企",
    "X10n0258_002:0509b24": "足知趨。對經藏。牆面難覩。捧斯註集。得未曾聞。竊意",
    "X10n0258_002:0509c01": "憨師婆心最熱。佛願克弘。特付棗梨。為廣流布。又遡",
    "X10n0258_002:0509c02": "憨師。劫來災難。憑向磨礲。業非設阨於推山。自應消",
    "X10n0258_002:0509c03": "危於醉象。因緣闡發盛護慈悲。大眾奉傳宜加默體。",
    "X10n0258_002:0509c04": "沾甘露以解惑霜。傍慧炬而躧覺路。則人不負師旨。",
    "X10n0258_002:0509c05": "師可報佛恩矣。凡若干卷。勒成一部。題曰圓覺直解。",
    "X10n0258_002:0509c06": "其佗所註。儒書釋典。已行於世。未易縷數。幸寶輪之",
    "X10n0258_002:0509c07": "常轉法。併金鐸不難辨聲。倘云此為文字之禪。則世",
    "X10n0258_002:0509c08": "誰稱緘默之慧。敬圖讚歎。致妄敷揚。",
    "X10n0258_002:0509c09": "明天啟壬戌中秋日新安內史程夢暘拜　述"
}