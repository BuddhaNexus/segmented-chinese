{
    "X04n0223_038:0260b04": "大方廣佛新華嚴經合論卷第三十八",
    "X04n0223_038:0260b05": "唐于闐國三藏沙門實叉難陀譯經",
    "X04n0223_038:0260b06": "唐太原方山長者李通玄造論",
    "X04n0223_038:0260b07": "唐福州開元寺沙門志寧釐經合論",
    "X04n0223_038:0260b08": "十行品第二十一之餘",
    "X04n0223_038:0260b09": "【經】佛子何等為菩薩摩訶薩善現行此菩薩身業清",
    "X04n0223_038:0260b10": "淨語業清淨意業清淨住無所得示無所得身語意",
    "X04n0223_038:0260b11": "業能知三業皆無所有無虗妄故無有繫縛凡所示",
    "X04n0223_038:0260b12": "現無性無依住如實心知無量心自性知一切法自",
    "X04n0223_038:0260b13": "性無得無相甚深難入住於正位真如法性方便出",
    "X04n0223_038:0260b14": "生而無業報不生不滅住涅槃界住寂靜性住於真",
    "X04n0223_038:0260b15": "實無性之性言語道斷超諸世間無有所依入離分",
    "X04n0223_038:0260b16": "別無縛著法入最勝智真實之法入非諸世間所能",
    "X04n0223_038:0260b17": "了知出世間法此是菩薩善巧方便示現生相佛子",
    "X04n0223_038:0260b18": "此菩薩作如是念一切眾生無性為性一切諸法無",
    "X04n0223_038:0260b19": "為為性一切國土無相為相一切三世唯是言說一",
    "X04n0223_038:0260b20": "切言說於諸法中無有依處一切諸法於言說中亦",
    "X04n0223_038:0260b21": "無依處菩薩如是解一切法皆悉甚深一切世間皆",
    "X04n0223_038:0260b22": "悉寂靜一切佛法無所增益佛法不異世間法世間",
    "X04n0223_038:0260b23": "法不異佛法佛法世間法無有雜亂亦無差別了知",
    "X04n0223_038:0260b24": "法界體性平等普入三世永不捨離大菩提心恒不",
    "X04n0223_038:0260c01": "退轉化眾生心轉更增長大慈悲心與一切眾生作",
    "X04n0223_038:0260c02": "所依處菩薩爾時復作是念我不成熟眾生誰當成",
    "X04n0223_038:0260c03": "熟我不調伏眾生誰當調伏我不教化眾生誰當教",
    "X04n0223_038:0260c04": "化我不覺悟眾生誰當覺悟我不清淨眾生誰當清",
    "X04n0223_038:0260c05": "淨此我所宜我所應作復作是念若我自解此甚深",
    "X04n0223_038:0260c06": "法唯我一人於阿耨多羅三藐三菩提獨得解脫而",
    "X04n0223_038:0260c07": "諸眾生盲冥無目入大險道為諸煩惱之所纏縛如",
    "X04n0223_038:0260c08": "重病人恒受苦痛處貪愛獄不能自出不離地獄餓",
    "X04n0223_038:0260c09": "鬼畜生閻羅王界不能滅苦不捨惡業常處癡闇不",
    "X04n0223_038:0260c10": "見真實輪迴生死無得出離住於八難眾垢所著種",
    "X04n0223_038:0260c11": "種煩惱覆障其心邪見所迷不行正道菩薩如是觀",
    "X04n0223_038:0260c12": "諸眾生作是念言若此眾生未成熟未調伏捨而取",
    "X04n0223_038:0260c13": "證得阿耨多羅三藐三菩提是所不應我當先化眾",
    "X04n0223_038:0260c14": "生於不可說不可說劫行菩薩行未成熟者先令成",
    "X04n0223_038:0260c15": "熟未調伏者先令調伏是菩薩住此行時諸天魔梵",
    "X04n0223_038:0260c16": "沙門婆羅門一切世間乾闥婆阿脩羅等若有得見",
    "X04n0223_038:0260c17": "暫同住止恭敬尊重承事供養及暫耳聞一經心者",
    "X04n0223_038:0260c18": "如是所作悉不唐捐必定當成阿耨多羅三藐三菩",
    "X04n0223_038:0260c19": "提是名菩薩摩訶薩第六善現行。",
    "X04n0223_038:0260c20": "【論】第六善現行以般若波羅蜜為體有四十行半",
    "X04n0223_038:0260c21": "經分為四段一佛子已下至方便現生相有十行",
    "X04n0223_038:0260c22": "半經明知生之無性示現方便現生分二佛子已",
    "X04n0223_038:0260c23": "下至與一切眾生作所依處有十行經明菩薩達",
    "X04n0223_038:0260c24": "心境一切法無性無依而教化眾生與作依處分",
    "X04n0223_038:0261a01": "三菩薩爾時已下至不行正道有十一行經明念",
    "X04n0223_038:0261a02": "度眾生分四菩薩如是觀諸眾生已下至善現行",
    "X04n0223_038:0261a03": "有九行經明度眾生未盡不取自證涅槃分。",
    "X04n0223_038:0261a04": "【經】佛子何等為菩薩摩訶薩無著行佛子此菩薩以",
    "X04n0223_038:0261a05": "無著心於念念中能入阿僧祇世界嚴淨阿僧祇世",
    "X04n0223_038:0261a06": "界於諸世界心無所著往詣阿僧祇諸如來所恭敬",
    "X04n0223_038:0261a07": "禮拜承事供養以阿僧祇華阿僧祇香阿僧祇鬘阿",
    "X04n0223_038:0261a08": "僧祇塗香粖香衣服珍寶幢幡妙蓋諸莊嚴具各阿",
    "X04n0223_038:0261a09": "僧祇以用供養如是供養為究竟無作法故為住不",
    "X04n0223_038:0261a10": "思議法故於念念中見無數佛於諸佛所心無所著",
    "X04n0223_038:0261a11": "於諸佛剎亦無所著於佛相好亦無所著見佛光明",
    "X04n0223_038:0261a12": "聽佛說法亦無所著於十方世界及佛菩薩所有眾",
    "X04n0223_038:0261a13": "會亦無所著聽佛法已心生歡喜志力廣大能攝能",
    "X04n0223_038:0261a14": "行諸菩薩行然於佛法亦無所著此菩薩於不可說",
    "X04n0223_038:0261a15": "劫見不可說佛出興於世一一佛所承事供養皆悉",
    "X04n0223_038:0261a16": "盡於不可說劫心無厭足見佛聞法及見菩薩眾會",
    "X04n0223_038:0261a17": "莊嚴皆無所著見不淨世界亦無憎惡何以故此菩",
    "X04n0223_038:0261a18": "薩如諸佛法而觀察故諸佛法中無垢無淨無闇無",
    "X04n0223_038:0261a19": "明無異無一無實無妄無安隱無險難無正道無邪",
    "X04n0223_038:0261a20": "道菩薩如是深入法界教化眾生而於眾生不生執",
    "X04n0223_038:0261a21": "著受持諸法而於諸法不生執著發菩提心住於佛",
    "X04n0223_038:0261a22": "住而於佛住不生執著雖有言說而於言說心無所",
    "X04n0223_038:0261a23": "著入眾生趣於眾生趣心無所著了知三昧能入能",
    "X04n0223_038:0261a24": "住而於三昧心無所著往詣無量諸佛國土若入若",
    "X04n0223_038:0261b01": "見若於中住而於佛土心無所著捨去之時亦無顧",
    "X04n0223_038:0261b02": "戀菩薩摩訶薩以能如是無所著故於佛法中心無",
    "X04n0223_038:0261b03": "障礙了佛菩提證法毗尼住佛正教修菩薩行住菩",
    "X04n0223_038:0261b04": "薩心思惟菩薩解脫之法於菩薩住處心無所染於",
    "X04n0223_038:0261b05": "菩薩所行亦無所著淨菩薩道受菩薩記得受記已",
    "X04n0223_038:0261b06": "作如是念凡夫愚癡無知無見無信無解無聰敏行",
    "X04n0223_038:0261b07": "頑嚚貪著流轉生死不求見佛不隨明導不信調御",
    "X04n0223_038:0261b08": "迷誤失錯入於險道不敬十力王不知菩薩恩戀著",
    "X04n0223_038:0261b09": "住處聞諸法空心大驚怖遠離正法住於邪法捨夷",
    "X04n0223_038:0261b10": "坦道入險難道棄背佛意隨逐魔意於諸有中堅執",
    "X04n0223_038:0261b11": "不捨菩薩如是觀諸眾生增長大悲生諸善根而無",
    "X04n0223_038:0261b12": "所著菩薩爾時復作是念我當為一眾生於十方世",
    "X04n0223_038:0261b13": "界一一國土經不可說不可說劫教化成熟如為一",
    "X04n0223_038:0261b14": "眾生為一切眾生皆亦如是終不以此而生疲厭捨",
    "X04n0223_038:0261b15": "而餘去又以毛端徧量法界於一毛端處盡不可說",
    "X04n0223_038:0261b16": "不可說劫教化調伏一切眾生如一毛端處一一毛",
    "X04n0223_038:0261b17": "端處皆亦如是乃至不於一彈指頃執著於我起我",
    "X04n0223_038:0261b18": "我所想於一一毛端處盡未來劫修菩薩行不著身",
    "X04n0223_038:0261b19": "不著法不著念不著願不著三昧不著觀察不著寂",
    "X04n0223_038:0261b20": "定不著境界不著教化調伏眾生亦復不著入於法",
    "X04n0223_038:0261b21": "界何以故菩薩作是念我應觀一切法界如幻諸佛",
    "X04n0223_038:0261b22": "如影菩薩行如夢佛說法如響一切世間如化業報",
    "X04n0223_038:0261b23": "所持故差別身如幻行力所起故一切眾生如心種",
    "X04n0223_038:0261b24": "種雜染故一切法如實際不可變異故又作是念我",
    "X04n0223_038:0261c01": "當盡虗空徧法界於十方國土中行菩薩行念念明",
    "X04n0223_038:0261c02": "達一切佛法正念現前無所取著菩薩如是觀身無",
    "X04n0223_038:0261c03": "我見佛無礙為化眾生演說諸法令於佛法發生無",
    "X04n0223_038:0261c04": "量歡喜淨信救護一切心無疲厭無疲厭故於一切",
    "X04n0223_038:0261c05": "世界若有眾生未成就未調伏處悉詣於彼方便化",
    "X04n0223_038:0261c06": "度其中眾生種種音聲種種諸業種種取著種種施",
    "X04n0223_038:0261c07": "設種種和合種種流轉種種所作種種境界種種生",
    "X04n0223_038:0261c08": "種種歿以大誓願安住其中而教化之不令其心有",
    "X04n0223_038:0261c09": "動有退亦不一念生染著想何以故得無所著無所",
    "X04n0223_038:0261c10": "依故自利利他清淨滿足是名菩薩摩訶薩第七無",
    "X04n0223_038:0261c11": "著行。",
    "X04n0223_038:0261c12": "【論】第七無著行以方便波羅蜜為體有六十五行",
    "X04n0223_038:0261c13": "經分為六段一佛子已下至然於佛法亦無所著",
    "X04n0223_038:0261c14": "有十二行半經明菩薩嚴淨佛剎供養諸佛心無",
    "X04n0223_038:0261c15": "所著分二此菩薩已下至能如是無所著故有十",
    "X04n0223_038:0261c16": "五行經明菩薩供佛無厭處事法而常行中無所",
    "X04n0223_038:0261c17": "著分三於佛法中心無障礙已下至諸善根而無",
    "X04n0223_038:0261c18": "所著有十一行經明觀眾生苦長自大悲分四菩",
    "X04n0223_038:0261c19": "薩爾時已下至何以故有十行半經明菩薩常住",
    "X04n0223_038:0261c20": "生死教化眾生無著分五菩薩作是念已下至心",
    "X04n0223_038:0261c21": "無疲厭有九行經明教化眾生觀法如幻分六無",
    "X04n0223_038:0261c22": "疲厭故已下至無著行有七行半經明菩薩見未",
    "X04n0223_038:0261c23": "調伏眾生而往彼生分。",
    "X04n0223_038:0261c24": "【經】佛子何等為菩薩摩訶薩難得行此菩薩成就難",
    "X04n0223_038:0262a01": "得善根難伏善根最勝善根不可壞善根無能過善",
    "X04n0223_038:0262a02": "根不思議善根無盡善根自在力善根大威德善根",
    "X04n0223_038:0262a03": "與一切佛同一性善根此菩薩修諸行時於佛法中",
    "X04n0223_038:0262a04": "得最勝解於佛菩提得廣大解於菩薩願未曾休息",
    "X04n0223_038:0262a05": "盡一切劫心無疲倦於一切苦不生厭離一切眾魔",
    "X04n0223_038:0262a06": "所不能動一切諸佛之所護念具行一切菩薩苦行",
    "X04n0223_038:0262a07": "修菩薩行精勤匪懈於大乘願恒不退轉是菩薩安",
    "X04n0223_038:0262a08": "住此難得行已於念念中能轉阿僧祇劫生死而不",
    "X04n0223_038:0262a09": "捨菩薩大願若有眾生承事供養乃至見聞皆於阿",
    "X04n0223_038:0262a10": "耨多羅三藐三菩提得不退轉此菩薩雖了眾生非",
    "X04n0223_038:0262a11": "有而不捨一切眾生界譬如船師不住此岸不住彼",
    "X04n0223_038:0262a12": "岸不住中流而能運渡此岸眾生至於彼岸以往返",
    "X04n0223_038:0262a13": "無休息故菩薩摩訶薩亦復如是不住生死不住涅",
    "X04n0223_038:0262a14": "槃亦復不住生死中流而能運渡此岸眾生置於彼",
    "X04n0223_038:0262a15": "岸安隱無畏無憂惱處亦不於眾生數而有所著不",
    "X04n0223_038:0262a16": "捨一眾生著多眾生不捨多眾生著一眾生不增眾",
    "X04n0223_038:0262a17": "生界不減眾生界不生眾生界不滅眾生界不盡眾",
    "X04n0223_038:0262a18": "生界不長眾生界不分別眾生界不二眾生界何以",
    "X04n0223_038:0262a19": "故菩薩深入眾生界如法界眾生界法界無有二無",
    "X04n0223_038:0262a20": "二法中無增無減無生無滅無有無無無取無依無",
    "X04n0223_038:0262a21": "著無二何以故菩薩了一切法法界無二故菩薩如",
    "X04n0223_038:0262a22": "是以善方便入深法界住於無相以清淨相莊嚴其",
    "X04n0223_038:0262a23": "身了法無性而能分別一切法相不取眾生而能了",
    "X04n0223_038:0262a24": "知眾生之數不著世界而現身佛剎不分別法而善",
    "X04n0223_038:0262b01": "入佛法深達義理而廣演言教了一切法離欲真際",
    "X04n0223_038:0262b02": "而不斷菩薩道不退菩薩行常勤修習無盡之行自",
    "X04n0223_038:0262b03": "在入於清淨法界譬如鑽木以出於火火事無量而",
    "X04n0223_038:0262b04": "火不滅菩薩如是化眾生事無有窮盡而在世間常",
    "X04n0223_038:0262b05": "住不滅非究竟非不究竟非取非不取非依非無依",
    "X04n0223_038:0262b06": "非世法非佛法非凡夫非得果菩薩成就如是難得",
    "X04n0223_038:0262b07": "心修菩薩行時不說二乘法不說佛法不說世間不",
    "X04n0223_038:0262b08": "說世間法不說眾生不說無眾生不說垢不說淨何",
    "X04n0223_038:0262b09": "以故菩薩知一切法無染無取不轉不退故菩薩於",
    "X04n0223_038:0262b10": "如是寂滅微妙甚深最勝法中修行時亦不生念我",
    "X04n0223_038:0262b11": "現修此行已修此行當修此行不著蘊界處內世間",
    "X04n0223_038:0262b12": "外世間內外世間所起大願諸波羅蜜及一切法皆",
    "X04n0223_038:0262b13": "無所著何以故法界中無有法名向聲聞乘向獨覺",
    "X04n0223_038:0262b14": "乘無有法名向菩薩乘向阿耨多羅三藐三菩提無",
    "X04n0223_038:0262b15": "有法名向凡夫界無有法名向染向淨向生死向涅",
    "X04n0223_038:0262b16": "槃何以故諸法無二無不二故譬如虗空於十方中",
    "X04n0223_038:0262b17": "若去來今求不可得然非無虗空菩薩如是觀一切",
    "X04n0223_038:0262b18": "法皆不可得然非無一切法如實無異不失所作普",
    "X04n0223_038:0262b19": "示修行菩薩諸行不捨大願調伏眾生轉正法輪不",
    "X04n0223_038:0262b20": "壞因果亦不違於平等妙法普與三世諸如來等不",
    "X04n0223_038:0262b21": "斷佛種不壞實相深入於法辯才無盡聞法不著至",
    "X04n0223_038:0262b22": "法淵底善能開演心無所畏不捨佛住不違世法普",
    "X04n0223_038:0262b23": "現世間而不著世間菩薩如是成就難得智慧心修",
    "X04n0223_038:0262b24": "習諸行於三惡趣拔出眾生教化調伏安置三世諸",
    "X04n0223_038:0262c01": "佛道中令不動搖復作是念世間眾生不知恩報更",
    "X04n0223_038:0262c02": "相讎對邪見執著迷惑顛倒愚癡無智無有信心隨",
    "X04n0223_038:0262c03": "逐惡友起諸惡慧貪愛無明種種煩惱皆悉充滿是",
    "X04n0223_038:0262c04": "我所修菩薩行處設有知恩聰明慧解及善知識充",
    "X04n0223_038:0262c05": "滿世間我不於中修菩薩行何以故我於眾生無所",
    "X04n0223_038:0262c06": "適莫無所冀望乃至不求一縷一毫及以一字讚美",
    "X04n0223_038:0262c07": "之言盡未來劫修菩薩行未曾一念自為於己但欲",
    "X04n0223_038:0262c08": "度脫一切眾生令其清淨永得出離何以故於眾生",
    "X04n0223_038:0262c09": "中為明導者法應如是不取不求但為眾生修菩薩",
    "X04n0223_038:0262c10": "道令其得至安隱彼岸成阿耨多羅三藐三菩提是",
    "X04n0223_038:0262c11": "名菩薩摩訶薩第八難得行。",
    "X04n0223_038:0262c12": "【論】第八難得行以願波羅蜜為體有七十行經分",
    "X04n0223_038:0262c13": "為六段一佛子已下至一性善根有四行經明此",
    "X04n0223_038:0262c14": "位中十善根分二此菩薩已下至得不退轉有八",
    "X04n0223_038:0262c15": "行半經明處苦無疲厭分三此菩薩了眾生非有",
    "X04n0223_038:0262c16": "已下至何以故有十行經明不捨不著眾生界分",
    "X04n0223_038:0262c17": "四菩薩深入眾生界已下至非得果有十三行半",
    "X04n0223_038:0262c18": "經明菩薩入眾生界不著而亦不廢常在世間現",
    "X04n0223_038:0262c19": "身度眾生分五菩薩成就如是已下至不著世間",
    "X04n0223_038:0262c20": "有十九行半經明不說而說法自在分六菩薩如",
    "X04n0223_038:0262c21": "是已下至第八難得行有十四行半經明行菩薩",
    "X04n0223_038:0262c22": "行不求果報分。",
    "X04n0223_038:0262c23": "【經】佛子何等為菩薩摩訶薩善法行此菩薩為一切",
    "X04n0223_038:0262c24": "世間天人魔梵沙門婆羅門乾闥婆等作清涼法池",
    "X04n0223_038:0263a01": "攝持正法不斷佛種得清淨光明陀羅尼故說法授",
    "X04n0223_038:0263a02": "記辯才無盡得具足義陀羅尼故義辯無盡得覺悟",
    "X04n0223_038:0263a03": "實法陀羅尼故法辯無盡得訓釋言詞陀羅尼故詞",
    "X04n0223_038:0263a04": "辯無盡得無邊文句無盡義無礙門陀羅尼故無礙",
    "X04n0223_038:0263a05": "辯無盡得佛灌頂陀羅尼灌其頂故歡喜辯無盡得",
    "X04n0223_038:0263a06": "不由他悟陀羅尼門故光明辯無盡得同辯陀羅尼",
    "X04n0223_038:0263a07": "門故同辯無盡得種種義身句身文身中訓釋陀羅",
    "X04n0223_038:0263a08": "尼門故訓釋辯無盡得無邊旋陀羅尼故無邊辯無",
    "X04n0223_038:0263a09": "盡此菩薩大悲堅固普攝眾生於三千大千世界變",
    "X04n0223_038:0263a10": "身金色施作佛事隨諸眾生根性欲樂以廣長舌於",
    "X04n0223_038:0263a11": "一音中現無量音應時說法皆令歡喜假使有不可",
    "X04n0223_038:0263a12": "說種種業報無數眾生共會一處其會廣大充滿不",
    "X04n0223_038:0263a13": "可說世界菩薩於彼眾會中坐是中眾生一一皆有",
    "X04n0223_038:0263a14": "不可說阿僧祇口一一口能出百千億那由他音同",
    "X04n0223_038:0263a15": "時發聲各別言詞各別所問菩薩於一念中悉能領",
    "X04n0223_038:0263a16": "受皆為詶對令除疑惑如一眾會中於不可說眾會",
    "X04n0223_038:0263a17": "中悉亦如是復次假使一毛端處念念出不可說不",
    "X04n0223_038:0263a18": "可說道場眾會一切毛端處皆亦如是盡未來劫彼",
    "X04n0223_038:0263a19": "劫可盡眾會無盡是諸眾會於念念中以各別言辭",
    "X04n0223_038:0263a20": "各別所問菩薩於一念中悉能領受無怖無怯無疑",
    "X04n0223_038:0263a21": "無謬而作是念設一切眾生以如是語業俱來問我",
    "X04n0223_038:0263a22": "我為說法無斷無盡皆令歡喜住於善道復令善解",
    "X04n0223_038:0263a23": "一切言辭能為眾生說種種法而於言語無所分別",
    "X04n0223_038:0263a24": "假使不可說不可說種種言辭而來問難一念悉領",
    "X04n0223_038:0263b01": "一音咸答普使開悟無有遺餘以得一切智灌頂故",
    "X04n0223_038:0263b02": "以得無礙藏故以得一切法圓滿光明故具足一切",
    "X04n0223_038:0263b03": "智智故佛子此菩薩摩訶薩安住善法行已能自清",
    "X04n0223_038:0263b04": "淨亦能以無所著方便而普饒益一切眾生不見有",
    "X04n0223_038:0263b05": "眾生得出離者如於此三千大千世界如是乃至於",
    "X04n0223_038:0263b06": "不可說三千大千世界變身金色妙音具足於一切",
    "X04n0223_038:0263b07": "法無所障礙而作佛事佛子此菩薩摩訶薩成就十",
    "X04n0223_038:0263b08": "種身所謂入無邊法界非趣身滅一切世間故入無",
    "X04n0223_038:0263b09": "邊法界諸趣身生一切世間故不生身住無生平等",
    "X04n0223_038:0263b10": "法故不滅身一切滅言說不可得故不實身得如實",
    "X04n0223_038:0263b11": "故不妄身隨應現故不遷身離死此生彼故不壞身",
    "X04n0223_038:0263b12": "法界性無壞故一相身三世語言道斷故無相身善",
    "X04n0223_038:0263b13": "能觀察法相故菩薩成就如是十種身為一切眾生",
    "X04n0223_038:0263b14": "舍長養一切善根故為一切眾生救令其得大安隱",
    "X04n0223_038:0263b15": "故為一切眾生歸與其作大依處故為一切眾生導",
    "X04n0223_038:0263b16": "令得無上出離故為一切眾生師令入真實法中故",
    "X04n0223_038:0263b17": "為一切眾生燈令其明見業報故為一切眾生光令",
    "X04n0223_038:0263b18": "照甚深妙法故為一切三世炬令其曉悟實法故為",
    "X04n0223_038:0263b19": "一切世間照令入光明地中故為一切諸趣明示現",
    "X04n0223_038:0263b20": "如來自在故佛子是名菩薩摩訶薩第九善法行菩",
    "X04n0223_038:0263b21": "薩安住此行為一切眾生作清涼法池能盡一切佛",
    "X04n0223_038:0263b22": "法源故。",
    "X04n0223_038:0263b23": "【論】第九善法行以力波羅蜜為體於此段中分為",
    "X04n0223_038:0263b24": "五段一佛子已下至旋陀羅尼辯無盡有十二行",
    "X04n0223_038:0263c01": "經明十無盡辯分二此菩薩已下至悉亦如是有",
    "X04n0223_038:0263c02": "九行半經明大千界現身成佛辯才無礙分三復",
    "X04n0223_038:0263c03": "次已下至而作佛事有十六行半經明於一毛端",
    "X04n0223_038:0263c04": "處道場無盡一切毛端處及不可說三千界示身",
    "X04n0223_038:0263c05": "成佛分四佛子此菩薩已下至善能觀察法相故",
    "X04n0223_038:0263c06": "有六行半經明十種自在身分五菩薩成就如是",
    "X04n0223_038:0263c07": "十種身已下至一切佛法源故有十行半經明與",
    "X04n0223_038:0263c08": "一切眾生所為依處分。",
    "X04n0223_038:0263c09": "【經】佛子何等為菩薩摩訶薩真實行此菩薩成就第",
    "X04n0223_038:0263c10": "一誠諦之語如說能行如行能說此菩薩學三世諸",
    "X04n0223_038:0263c11": "佛真實語入三世諸佛種性與三世諸佛善根同等",
    "X04n0223_038:0263c12": "得三世諸佛無二語隨如來學智慧成就此菩薩成",
    "X04n0223_038:0263c13": "就知眾生是處非處智去來現在業報智諸根利鈍",
    "X04n0223_038:0263c14": "智種種界智種種解智一切至處道智諸禪解脫三",
    "X04n0223_038:0263c15": "昧垢淨起時非時智一切世界宿住隨念智天眼智",
    "X04n0223_038:0263c16": "漏盡智而不捨一切菩薩行何以故欲教化一切眾",
    "X04n0223_038:0263c17": "生悉令清淨故此菩薩復生如是增上心若我不令",
    "X04n0223_038:0263c18": "一切眾生住無上解脫道而我先成阿耨多羅三藐",
    "X04n0223_038:0263c19": "三菩提者則違我本願是所不應是故要當先令一",
    "X04n0223_038:0263c20": "切眾生得無上菩提無餘涅槃然後成佛何以故非",
    "X04n0223_038:0263c21": "眾生請我發心我自為眾生作不請之友欲先令一",
    "X04n0223_038:0263c22": "切眾生滿足善根成一切智是故我為最勝不著一",
    "X04n0223_038:0263c23": "切世間故我為最上住無上調御地故我為離翳解",
    "X04n0223_038:0263c24": "眾生無際故我為已辦本願成就故我為善變化菩",
    "X04n0223_038:0264a01": "薩功德莊嚴故我為善依怙三世諸佛攝受故此菩",
    "X04n0223_038:0264a02": "薩摩訶薩不捨本願故得入無上智慧莊嚴利益眾",
    "X04n0223_038:0264a03": "生悉令滿足隨本誓願皆得究竟於一切法中智慧",
    "X04n0223_038:0264a04": "自在令一切眾生普得清淨念念徧遊十方世界念",
    "X04n0223_038:0264a05": "念普詣不可說不可說諸佛國土念念悉見不可說",
    "X04n0223_038:0264a06": "不可說諸佛及佛莊嚴清淨國土示現如來自在神",
    "X04n0223_038:0264a07": "力普徧法界虗空界此菩薩現無量身普入世間而",
    "X04n0223_038:0264a08": "無所依於其身中現一切剎一切眾生一切諸法一",
    "X04n0223_038:0264a09": "切諸佛此菩薩知眾生種種想種種欲種種解種種",
    "X04n0223_038:0264a10": "業報種種善根隨其所應為現其身而調伏之觀諸",
    "X04n0223_038:0264a11": "菩薩如幻一切法如化佛出世如影一切世間如夢",
    "X04n0223_038:0264a12": "得義身文身無盡藏正念自在決定了知一切諸法",
    "X04n0223_038:0264a13": "智慧最勝入一切三昧真實相住一性無二地菩薩",
    "X04n0223_038:0264a14": "摩訶薩以諸眾生皆著於二安住大悲修行如是寂",
    "X04n0223_038:0264a15": "滅之法得佛十力入因陀羅網法界成就如來無礙",
    "X04n0223_038:0264a16": "解脫人中雄猛大師子吼得無所畏能轉無礙清淨",
    "X04n0223_038:0264a17": "法輪得智慧解脫了知一切世間境界絕生死迴流",
    "X04n0223_038:0264a18": "入智慧大海為一切眾生護持三世諸佛正法到一",
    "X04n0223_038:0264a19": "切佛法海實相源底菩薩住此真實行已一切世間",
    "X04n0223_038:0264a20": "天人魔梵沙門婆羅門乾闥婆阿脩羅等有親近者",
    "X04n0223_038:0264a21": "皆令開悟歡喜清淨是名菩薩摩訶薩第十真實行。",
    "X04n0223_038:0264a22": "【論】第十真實行以智波羅蜜為體於此段中分為",
    "X04n0223_038:0264a23": "三段一佛子已下至悉令清淨故有十行經明此",
    "X04n0223_038:0264a24": "位菩薩學三世諸佛誠實身語智得佛十種智分",
    "X04n0223_038:0264b01": "二此菩薩復生如是增上心已下至法界虗空界",
    "X04n0223_038:0264b02": "有十六行半經明以願力教化眾生不取菩提分",
    "X04n0223_038:0264b03": "三此菩薩已下至第十真實行可十七行經明身",
    "X04n0223_038:0264b04": "含眾剎知根利生自在分。",
    "X04n0223_038:0264b05": "【經】爾時佛神力故十方各有佛剎微塵數世界六種",
    "X04n0223_038:0264b06": "震動所謂動徧動等徧動起徧起等徧起踴徧踴等",
    "X04n0223_038:0264b07": "徧踴震徧震等徧震吼徧吼等徧吼擊徧擊等徧擊",
    "X04n0223_038:0264b08": "雨天妙華天香天末香天鬘天衣天寶天莊嚴具奏",
    "X04n0223_038:0264b09": "天樂音放天光明演暢諸天微妙音聲如此世界夜",
    "X04n0223_038:0264b10": "摩天宮說十行法所現神變十方世界悉亦如是復",
    "X04n0223_038:0264b11": "以佛神力故十方各過十萬佛剎微塵數世界外有",
    "X04n0223_038:0264b12": "十萬佛剎微塵數菩薩俱來詣此土充滿十方語功",
    "X04n0223_038:0264b13": "德林菩薩言佛子善哉善哉善能演說諸菩薩行我",
    "X04n0223_038:0264b14": "等一切同名功德林所住世界皆名功德幢彼土如",
    "X04n0223_038:0264b15": "來同名普功德我等佛所亦說此法眾會眷屬言辭",
    "X04n0223_038:0264b16": "義理悉亦如是無有增減佛子我等皆承佛神力來",
    "X04n0223_038:0264b17": "入此會為汝作證十方世界悉亦如是。",
    "X04n0223_038:0264b18": "【論】已下動地興供分中有十五行經義分為三段",
    "X04n0223_038:0264b19": "一爾時已下至天微妙音聲有五行半經明動地",
    "X04n0223_038:0264b20": "興供分二如此世界已下至悉亦如是有一行半",
    "X04n0223_038:0264b21": "經明都結十方同然分三復以佛神力故已下至",
    "X04n0223_038:0264b22": "十方世界悉亦如是有八行經明十方功德林菩",
    "X04n0223_038:0264b23": "薩來集作證分如十方十萬佛剎微塵數世界外",
    "X04n0223_038:0264b24": "有十萬佛剎微塵數菩薩皆名功德林者為明十",
    "X04n0223_038:0264c01": "行徧周故佛號普功德者為明此十行徧周即功",
    "X04n0223_038:0264c02": "德徧周即是此位之中所得之果以行徧周所招",
    "X04n0223_038:0264c03": "功德故佛號普功德舉十方各過十萬佛剎微塵",
    "X04n0223_038:0264c04": "為數者明智所達法亦明行門之量廣大即佛果",
    "X04n0223_038:0264c05": "功德廣大已上十行約十波羅蜜為昇進經自具",
    "X04n0223_038:0264c06": "分明不煩更釋如是十行總是一時一念無前後",
    "X04n0223_038:0264c07": "之行門莫作前後延促之見皆須約法界智體用",
    "X04n0223_038:0264c08": "成進修之門。",
    "X04n0223_038:0264c09": "【經】爾時功德林菩薩承佛神力普觀十方一切眾會",
    "X04n0223_038:0264c10": "暨于法界欲令佛種性不斷故欲令菩薩種性清淨",
    "X04n0223_038:0264c11": "故欲令願種性不退轉故欲令行種性常相續故欲",
    "X04n0223_038:0264c12": "令三世種性悉平等故欲攝三世一切佛種性故欲",
    "X04n0223_038:0264c13": "開演所種諸善根故欲觀察一切諸根故欲解煩惱",
    "X04n0223_038:0264c14": "習氣心行所作故欲照了一切佛菩提故而說頌言。",
    "X04n0223_038:0264c15": "【論】如說頌歎法中有七行經明十種種性不斷故",
    "X04n0223_038:0264c16": "以頌重申如暨于法界者暨者及也云及于法界",
    "X04n0223_038:0264c17": "也。",
    "X04n0223_038:0264c18": "【經】　一心敬禮十力尊　　離垢清淨無礙見",
    "X04n0223_038:0264c19": "　境界深遠無倫疋　　住如虗空道中者",
    "X04n0223_038:0264c20": "　過去人中諸最勝　　功德無量無所著",
    "X04n0223_038:0264c21": "　勇猛第一無等倫　　彼離塵者行斯道",
    "X04n0223_038:0264c22": "　現在十方諸國土　　善能開演第一義",
    "X04n0223_038:0264c23": "　離諸過惡最清淨　　彼無依者行斯道",
    "X04n0223_038:0264c24": "　未來所有人師子　　周徧遊行於法界",
    "X04n0223_038:0265a01": "　已發諸佛大悲心　　彼饒益者行斯道",
    "X04n0223_038:0265a02": "　三世所有無比尊　　自然除滅愚癡闇",
    "X04n0223_038:0265a03": "　於一切法皆平等　　彼大力人行此道",
    "X04n0223_038:0265a04": "　普見無量無邊界　　一切諸有及諸趣",
    "X04n0223_038:0265a05": "　見已其心不分別　　彼無動者行斯道",
    "X04n0223_038:0265a06": "　法界所有皆明了　　於第一義最清淨",
    "X04n0223_038:0265a07": "　永破瞋慢及愚癡　　彼功德者行斯道",
    "X04n0223_038:0265a08": "　於諸眾生善分別　　悉入法界真實性",
    "X04n0223_038:0265a09": "　自然覺悟不由他　　彼等空者行斯道",
    "X04n0223_038:0265a10": "　盡空所有諸國土　　悉往說法廣開喻",
    "X04n0223_038:0265a11": "　所說清淨無能壞　　彼勝牟尼行此道",
    "X04n0223_038:0265a12": "　具足堅固不退轉　　成就尊重最勝法",
    "X04n0223_038:0265a13": "　願力無盡到彼岸　　彼善修者所行道",
    "X04n0223_038:0265a14": "　無量無邊一切地　　廣大甚深妙境界",
    "X04n0223_038:0265a15": "　悉能知見靡有遺　　彼論師子所行道",
    "X04n0223_038:0265a16": "　一切句義皆明了　　所有異論悉摧伏",
    "X04n0223_038:0265a17": "　於法決定無所疑　　彼大牟尼行此道",
    "X04n0223_038:0265a18": "　遠離世間諸過患　　普與眾生安隱樂",
    "X04n0223_038:0265a19": "　能為無等大導師　　彼勝德者行斯道",
    "X04n0223_038:0265a20": "　恒以無畏施眾生　　普令一切皆欣慶",
    "X04n0223_038:0265a21": "　其心清淨離染濁　　彼無等者行斯道",
    "X04n0223_038:0265a22": "　意業清淨極調善　　離諸戲論無口過",
    "X04n0223_038:0265a23": "　威光圓滿眾所欽　　彼最勝者行斯道",
    "X04n0223_038:0265a24": "　入真實義到彼岸　　住功德處心永寂",
    "X04n0223_038:0265b01": "　諸佛護念恒不忘　　彼滅有者行斯道",
    "X04n0223_038:0265b02": "　遠離於我無惱害　　恒以大音宣正法",
    "X04n0223_038:0265b03": "　十方國土靡不周　　彼絕譬者行斯道",
    "X04n0223_038:0265b04": "　檀波羅蜜已成滿　　百福相好所莊嚴",
    "X04n0223_038:0265b05": "　眾生見者皆欣悅　　彼最勝慧行斯道",
    "X04n0223_038:0265b06": "　智地甚深難可入　　能以妙慧善安住",
    "X04n0223_038:0265b07": "　其心究竟不動搖　　彼堅固行行斯道",
    "X04n0223_038:0265b08": "　法界所有悉能入　　隨所入處咸究竟",
    "X04n0223_038:0265b09": "　神通自在靡不該　　彼法光明行此道",
    "X04n0223_038:0265b10": "　諸無等等大牟尼　　勤修三昧無二相",
    "X04n0223_038:0265b11": "　心常在定樂寂靜　　彼普見者行斯道",
    "X04n0223_038:0265b12": "　微細廣大諸國土　　更相涉入各差別",
    "X04n0223_038:0265b13": "　如其境界悉了知　　彼智山王行此道",
    "X04n0223_038:0265b14": "　意常明潔離諸垢　　於三界中無所著",
    "X04n0223_038:0265b15": "　護持眾戒到彼岸　　此淨心者行斯道",
    "X04n0223_038:0265b16": "　智慧無邊不可說　　普徧法界虗空界",
    "X04n0223_038:0265b17": "　善能修學住其中　　彼金剛慧行斯道",
    "X04n0223_038:0265b18": "　三世一切佛境界　　智慧善入悉周徧",
    "X04n0223_038:0265b19": "　未嘗暫起疲厭心　　彼最勝者行斯道",
    "X04n0223_038:0265b20": "　善能分別十力法　　了知一切至處道",
    "X04n0223_038:0265b21": "　身業無礙得自在　　彼功德身行此道",
    "X04n0223_038:0265b22": "　十方無量無邊界　　所有一切諸眾生",
    "X04n0223_038:0265b23": "　我皆救護而不捨　　彼無畏者行斯道",
    "X04n0223_038:0265b24": "　於諸佛法勤修習　　心常精進不懈倦",
    "X04n0223_038:0265c01": "　淨治一切諸世間　　彼大龍王行此道",
    "X04n0223_038:0265c02": "　了知眾生根不同　　欲解無量各差別",
    "X04n0223_038:0265c03": "　種種諸界皆明達　　此普入者行斯道",
    "X04n0223_038:0265c04": "　十方世界無量剎　　悉往受生無有數",
    "X04n0223_038:0265c05": "　未曾一念生疲厭　　彼歡喜者行斯道",
    "X04n0223_038:0265c06": "　普放無量光別網　　照耀一切諸世間",
    "X04n0223_038:0265c07": "　其光所照入法性　　此善慧者行斯道",
    "X04n0223_038:0265c08": "　震動十方諸國土　　無量億數那由他",
    "X04n0223_038:0265c09": "　不令眾生有驚怖　　此利世者所行道",
    "X04n0223_038:0265c10": "　善解一切語言法　　問難詶對悉究竟",
    "X04n0223_038:0265c11": "　聰哲辯慧靡不知　　此無畏者所行道",
    "X04n0223_038:0265c12": "　善解覆仰諸國土　　分別思惟得究竟",
    "X04n0223_038:0265c13": "　悉使住於無盡地　　此勝慧者所行道",
    "X04n0223_038:0265c14": "　功德無量那由他　　為求佛道皆修習",
    "X04n0223_038:0265c15": "　於其一切到彼岸　　此無盡行所行道",
    "X04n0223_038:0265c16": "　超出世間大論師　　辯才第一師子吼",
    "X04n0223_038:0265c17": "　普使羣生到彼岸　　此淨心者所行道",
    "X04n0223_038:0265c18": "　諸佛灌頂第一法　　已得此法灌其頂",
    "X04n0223_038:0265c19": "　心恒安住正法門　　彼廣大心行此道",
    "X04n0223_038:0265c20": "　一切眾生無量別　　了達其心悉周徧",
    "X04n0223_038:0265c21": "　決定護持佛法藏　　彼如須彌行此道",
    "X04n0223_038:0265c22": "　能於一一語言中　　普為示現無量音",
    "X04n0223_038:0265c23": "　令彼眾生隨類解　　此無礙見行斯道",
    "X04n0223_038:0265c24": "　一切文字語言法　　智皆善入不分別",
    "X04n0223_038:0266a01": "　住於真實境界中　　此見性者所行道",
    "X04n0223_038:0266a02": "　安住甚深大法海　　善能印定一切法",
    "X04n0223_038:0266a03": "　了法無相真實門　　此見實者所行道",
    "X04n0223_038:0266a04": "　一一佛土皆往詣　　盡於無量無邊劫",
    "X04n0223_038:0266a05": "　觀察思惟靡暫停　　此匪懈者所行道",
    "X04n0223_038:0266a06": "　無量無數諸如來　　種種名號各不同",
    "X04n0223_038:0266a07": "　於一毛端悉明見　　此淨福者所行道",
    "X04n0223_038:0266a08": "　一毛端處見諸佛　　其數無量不可說",
    "X04n0223_038:0266a09": "　一切法界悉亦然　　彼諸佛子行斯道",
    "X04n0223_038:0266a10": "　無量無邊無數劫　　於一念中悉明見",
    "X04n0223_038:0266a11": "　知其脩促無定相　　此解脫行所行道",
    "X04n0223_038:0266a12": "　能令見者無空過　　皆於佛法種因緣",
    "X04n0223_038:0266a13": "　而於所作心無著　　彼諸最勝所行道",
    "X04n0223_038:0266a14": "　那由他劫常遇佛　　終不一念生疲厭",
    "X04n0223_038:0266a15": "　其心歡喜轉更增　　此不空見所行道",
    "X04n0223_038:0266a16": "　盡於無量無邊劫　　觀察一切眾生界",
    "X04n0223_038:0266a17": "　未曾見有一眾生　　此堅固士所行道",
    "X04n0223_038:0266a18": "　修習無邊福智藏　　普作清涼功德池",
    "X04n0223_038:0266a19": "　利益一切諸羣生　　彼第一人行此道",
    "X04n0223_038:0266a20": "　法界所有諸品類　　普徧虗空無數量",
    "X04n0223_038:0266a21": "　了彼皆依言說住　　此師子吼所行道",
    "X04n0223_038:0266a22": "　能於一一三昧中　　普入無數諸三昧",
    "X04n0223_038:0266a23": "　悉至法門幽奧處　　此月輪者行斯道",
    "X04n0223_038:0266a24": "　忍力勤修到彼岸　　能忍最勝寂滅法",
    "X04n0223_038:0266b01": "　其心平等不動搖　　此無邊智所行道",
    "X04n0223_038:0266b02": "　於一世界一坐處　　其身不動恒寂然",
    "X04n0223_038:0266b03": "　而於一切普現身　　彼無邊身行此道",
    "X04n0223_038:0266b04": "　無量無邊諸國土　　悉令共入一塵中",
    "X04n0223_038:0266b05": "　普得包容無障礙　　彼無邊思行此道",
    "X04n0223_038:0266b06": "　了達是處及非處　　於諸力處普能入",
    "X04n0223_038:0266b07": "　成就如來最上力　　彼第一力所行道",
    "X04n0223_038:0266b08": "　過去未來現在世　　無量無邊諸業報",
    "X04n0223_038:0266b09": "　恒以智慧悉了知　　此達解者所行道",
    "X04n0223_038:0266b10": "　了達世間時非時　　如應調伏諸眾生",
    "X04n0223_038:0266b11": "　悉順其宜而不失　　此善了者所行道",
    "X04n0223_038:0266b12": "　善守身語及意業　　恒令依法而修行",
    "X04n0223_038:0266b13": "　離諸取著降眾魔　　此智心者所行道",
    "X04n0223_038:0266b14": "　於諸法中得善巧　　能入真如平等處",
    "X04n0223_038:0266b15": "　辯才宣說無有窮　　此佛行者所行道",
    "X04n0223_038:0266b16": "　陀羅尼門已圓滿　　善能安住無礙藏",
    "X04n0223_038:0266b17": "　於諸法界悉通達　　此深入者所行道",
    "X04n0223_038:0266b18": "　三世所有一切佛　　悉與等心同智慧",
    "X04n0223_038:0266b19": "　一性一相無有殊　　此無礙種所行道",
    "X04n0223_038:0266b20": "　已抉一切愚癡膜　　深入廣大智慧海",
    "X04n0223_038:0266b21": "　普施眾生清淨眼　　此有目者所行道",
    "X04n0223_038:0266b22": "　已具一切諸導師　　平等神通無二行",
    "X04n0223_038:0266b23": "　獲於如來自在力　　此善修者所行道",
    "X04n0223_038:0266b24": "　徧遊一切諸世間　　普雨無邊妙法雨",
    "X04n0223_038:0266c01": "　悉令於義得決了　　此法雲者所行道",
    "X04n0223_038:0266c02": "　能於佛智及解脫　　深生淨信永不退",
    "X04n0223_038:0266c03": "　以信而生智慧根　　此善學者所行道",
    "X04n0223_038:0266c04": "　能於一念悉了知　　一切眾生無有餘",
    "X04n0223_038:0266c05": "　了彼眾生心自性　　達無性者所行道",
    "X04n0223_038:0266c06": "　法界一切諸國土　　悉能化往無有數",
    "X04n0223_038:0266c07": "　其身最妙絕等倫　　此無比行所行道",
    "X04n0223_038:0266c08": "　佛剎無邊無有數　　無量諸佛在其中",
    "X04n0223_038:0266c09": "　菩薩於彼悉現前　　親近供養生尊重",
    "X04n0223_038:0266c10": "　菩薩能以獨一身　　入於三昧而寂定",
    "X04n0223_038:0266c11": "　令見其身無有數　　一一皆從三昧起",
    "X04n0223_038:0266c12": "　菩薩所住最深妙　　所行所作超戲論",
    "X04n0223_038:0266c13": "　其心清淨常悅樂　　能令眾生悉歡喜",
    "X04n0223_038:0266c14": "　諸根方便各差別　　能以智慧悉明見",
    "X04n0223_038:0266c15": "　而了諸根無所依　　調難調者所行道",
    "X04n0223_038:0266c16": "　能以方便巧分別　　於一切法得自在",
    "X04n0223_038:0266c17": "　十方世界各不同　　悉在其中作佛事",
    "X04n0223_038:0266c18": "　諸根微妙行亦然　　能為眾生廣說法",
    "X04n0223_038:0266c19": "　誰其聞者不欣慶　　此等虗空所行道",
    "X04n0223_038:0266c20": "　智眼清淨無與等　　於一切法悉明見",
    "X04n0223_038:0266c21": "　如是智慧巧分別　　此無等者所行道",
    "X04n0223_038:0266c22": "　所有無盡廣大福　　一切修行使究竟",
    "X04n0223_038:0266c23": "　令諸眾生悉清淨　　此無比者所行道",
    "X04n0223_038:0266c24": "　普勸修成助道法　　悉令得住方便地",
    "X04n0223_038:0267a01": "　度脫眾生無有數　　未曾暫起眾生想",
    "X04n0223_038:0267a02": "　一切機緣悉觀察　　先護彼意令無諍",
    "X04n0223_038:0267a03": "　普示眾生安隱處　　此方便者所行道",
    "X04n0223_038:0267a04": "　成就最上第一智　　具足無量無邊智",
    "X04n0223_038:0267a05": "　於諸四眾無所畏　　此方便智所行道",
    "X04n0223_038:0267a06": "　一切世界及諸法　　悉能徧入得自在",
    "X04n0223_038:0267a07": "　亦入一切眾會中　　度脫羣生無有數",
    "X04n0223_038:0267a08": "　十方一切國土中　　擊大法鼓悟羣生",
    "X04n0223_038:0267a09": "　為法施主最無上　　此不滅者所行道",
    "X04n0223_038:0267a10": "　一身結跏而正坐　　充滿十方無量剎",
    "X04n0223_038:0267a11": "　而令其身不迫隘　　此法身者所行道",
    "X04n0223_038:0267a12": "　能於一義一文中　　演說無量無邊法",
    "X04n0223_038:0267a13": "　而其邊際不可得　　此無邊智所行道",
    "X04n0223_038:0267a14": "　於佛解脫善修學　　得佛智慧無障礙",
    "X04n0223_038:0267a15": "　成就無畏為世雄　　此方便者所行道",
    "X04n0223_038:0267a16": "　了知十方世界海　　亦知一切佛剎海",
    "X04n0223_038:0267a17": "　智海法海悉了知　　眾生見者咸欣慶",
    "X04n0223_038:0267a18": "　或現入胎及初生　　或現道場成正覺",
    "X04n0223_038:0267a19": "　如是皆令世間見　　此無邊者所行道",
    "X04n0223_038:0267a20": "　無量億數國土中　　示現其身入涅槃",
    "X04n0223_038:0267a21": "　實不捨願歸寂滅　　此雄論者所行道",
    "X04n0223_038:0267a22": "　堅固微密一妙身　　與佛平等無差別",
    "X04n0223_038:0267a23": "　隨諸眾生各異見　　一實身者所行道",
    "X04n0223_038:0267a24": "　法界平等無差別　　具足無量無邊義",
    "X04n0223_038:0267b01": "　樂觀一相心不移　　三世智者所行道",
    "X04n0223_038:0267b02": "　於諸眾生及佛法　　建立加持悉究竟",
    "X04n0223_038:0267b03": "　所有持力同於佛　　最上持者行斯道",
    "X04n0223_038:0267b04": "　神足無礙猶如佛　　天眼無礙最清淨",
    "X04n0223_038:0267b05": "　耳根無礙善聽聞　　此無礙意所行道",
    "X04n0223_038:0267b06": "　所有神通皆具足　　隨其智慧悉成就",
    "X04n0223_038:0267b07": "　善知一切靡所儔　　此賢智者所行道",
    "X04n0223_038:0267b08": "　其心正定不搖動　　其智廣大無邊際",
    "X04n0223_038:0267b09": "　所有境界皆明達　　一切見者所行道",
    "X04n0223_038:0267b10": "　已到一切功德岸　　能隨次第度眾生",
    "X04n0223_038:0267b11": "　其心畢竟無厭足　　此常勤者所行道",
    "X04n0223_038:0267b12": "　三世所有諸佛法　　於此一切咸知見",
    "X04n0223_038:0267b13": "　從於如來種性生　　彼諸佛子行斯道",
    "X04n0223_038:0267b14": "　隨順言辭已成就　　乖違談論善摧伏",
    "X04n0223_038:0267b15": "　常能趣向佛菩提　　無邊慧者所行道",
    "X04n0223_038:0267b16": "　一光照燭無涯限　　十方國土悉充徧",
    "X04n0223_038:0267b17": "　普使世間得大明　　此破闇者所行道",
    "X04n0223_038:0267b18": "　隨其應現應供養　　為現如來清淨身",
    "X04n0223_038:0267b19": "　教化眾生百千億　　莊嚴佛剎亦如是",
    "X04n0223_038:0267b20": "　為令眾生出世間　　一切妙行皆修習",
    "X04n0223_038:0267b21": "　此行廣大無邊際　　云何而有能知者",
    "X04n0223_038:0267b22": "　假使分身不可說　　而與法界虗空等",
    "X04n0223_038:0267b23": "　悉共稱揚彼功德　　百千萬劫無能盡",
    "X04n0223_038:0267b24": "　菩薩功德無有邊　　一切修行皆具足",
    "X04n0223_038:0267c01": "　假使無量無邊佛　　於無量劫說不盡",
    "X04n0223_038:0267c02": "　何況世間天及人　　一切聲聞及緣覺",
    "X04n0223_038:0267c03": "　能於無量無邊劫　　讚歎稱揚得究竟",
    "X04n0223_038:0267c04": "【論】如下說頌分中有二百二行頌兩行一頌如文",
    "X04n0223_038:0267c05": "具明。",
    "X04n0223_038:0267c07": "大方廣佛新華嚴經合論卷第三十八",
    "X04n0223_038:0267c09": "音切",
    "X04n0223_038:0267c10": "憎(會音)。顧(古故切)。戀(良願切)。頑(五還切)。嚚(魚巾切)。聰(倉紅切)。敏(眉允",
    "X04n0223_038:0267c11": "切)。誤(牛故切)。彈(徒干切)。匪(方尾切)。懈(戒音)。縷(力語切)。冀(居利切)。變",
    "X04n0223_038:0267c12": "(補面切)。辭(詳慈切)。鈍(直定切)。踴(勇音)。讎(市流切)。適(丁力切)。雄(胡弓切)。",
    "X04n0223_038:0267c13": "哲(之列切)。欽(佉今切)。靡(亡悲切)。淵(烏玄切)。抉(於決切)。儔(直由切)。廢",
    "X04n0223_038:0267c14": "(方吠切)。"
}