{
    "T39n1796_019:0769b02": "大毘盧遮那成佛經疏卷第十九",
    "T39n1796_019:0769b04": "沙門一行阿闍梨記",
    "T39n1796_019:0769b05": "次百字位成品第二十一",
    "T39n1796_019:0769b06": "爾時金剛手祕密主。白佛言。希有世尊。以下",
    "T39n1796_019:0769b07": "偈說真言救世者(謂上百門王也)謂能生諸真言也。真",
    "T39n1796_019:0769b08": "言救世者。真言諸真言生知。云何誰於何處。",
    "T39n1796_019:0769b09": "大牟尼諸真言誰生。云何誰說。此一切大勇",
    "T39n1796_019:0769b10": "士說。與願者說。以上經文也。時祕密主。聞佛",
    "T39n1796_019:0769b11": "所說得未曾有。白言希有世尊。說此真言救",
    "T39n1796_019:0769b12": "世者。救世者即是佛也。如佛於一切眾生中。",
    "T39n1796_019:0769b13": "有大歸依救護之處。此真言亦爾。於一切真",
    "T39n1796_019:0769b14": "言中同於救世者。為彼諸真言救護之處也。",
    "T39n1796_019:0769b15": "如佛是一切歸趣之處。此真言亦爾。為一切",
    "T39n1796_019:0769b16": "真言歸趣之處也。是大聖者聞佛說。即以一",
    "T39n1796_019:0769b17": "字能生無量真言身口意差別。隨眾生性示",
    "T39n1796_019:0769b18": "種種身。說種種法現種種神變。因問此真言",
    "T39n1796_019:0769b19": "云何生。又誰證知。生在何處。問此三事也",
    "T39n1796_019:0769b20": "(更問未審)大牟尼歎也。云何知一。知者誰二。於何",
    "T39n1796_019:0769b21": "處謂經何得也三。誰生諸真言四也。前問誰",
    "T39n1796_019:0769b22": "得知。此四後問生者是誰。大勇士是佛也。此",
    "T39n1796_019:0769b23": "一切願說。中上者說之也。願一切智與願",
    "T39n1796_019:0769b24": "者說。此即歎佛之德。能與一切願而滿足之。",
    "T39n1796_019:0769b25": "故名與願者。因請佛說也。佛大法自在牟尼",
    "T39n1796_019:0769b26": "滿。如是說已。世尊大法自在牟尼。普皆遍諸",
    "T39n1796_019:0769b27": "世界。毘盧遮那佛一切智告言。善哉善哉摩",
    "T39n1796_019:0769b28": "訶薩具德金剛手。吾當一切說(謂為汝一切說之也)祕密",
    "T39n1796_019:0769b29": "最希有諸佛之祕要。一切諸外道不能知。諸",
    "T39n1796_019:0769c01": "大乘灌頂悲生漫荼羅(從此生壇灌頂也)調柔具善行。",
    "T39n1796_019:0769c02": "常悲利他者。有緣觀菩提。彼常不能見(不可得見也)",
    "T39n1796_019:0769c03": "普遍皆世間悉遍者。時佛為欲說此真言心",
    "T39n1796_019:0769c04": "法。即以神力加持遍周法界。悉有此言音而",
    "T39n1796_019:0769c05": "告金剛手也。一切智毘盧遮那。善哉善哉大",
    "T39n1796_019:0769c06": "眾生金剛手大德。說吾一切祕密第一希有諸",
    "T39n1796_019:0769c07": "佛之最祕。一切不知諸外道。以上經文也。佛",
    "T39n1796_019:0769c08": "歎金剛手。善哉善哉執金剛大德。大德具萬",
    "T39n1796_019:0769c09": "德也。此法乃是一切如來祕密中之祕密。於諸",
    "T39n1796_019:0769c10": "祕藏最在其上。共所守護不妄與人。第一希",
    "T39n1796_019:0769c11": "有難得之法也。今此諸法之祕。一切外道所",
    "T39n1796_019:0769c12": "不能知。然外道有二種。一者世間種種外道。",
    "T39n1796_019:0769c13": "二謂佛法內有諸外道也。以雖入佛法中。而",
    "T39n1796_019:0769c14": "未能知如來祕密。猶是邪見心行理外之道。",
    "T39n1796_019:0769c15": "故亦名外也。此法乃二種外道所不能知。此",
    "T39n1796_019:0769c16": "佛法中外道。即二乘中人也。佛既不妄與人。",
    "T39n1796_019:0769c17": "久默斯要待機而與。今何人合聞此法耶。故",
    "T39n1796_019:0769c18": "次言若人於大乘中。得入大悲生灌頂之法",
    "T39n1796_019:0769c19": "者。乃合聞之。不然不得也。次又以問之。誰",
    "T39n1796_019:0769c20": "引入灌頂然須灌之。若其人性調柔質直具",
    "T39n1796_019:0769c21": "諸善行。如是之人。乃可引入灌頂之法也。又",
    "T39n1796_019:0769c22": "有常悲者。乃合引入漫荼羅也。常悲者。謂如",
    "T39n1796_019:0769c23": "有人。於此時中有悲。此時中無。或有此方有",
    "T39n1796_019:0769c24": "此方中無。或親處有而怨處無。今則不爾。於",
    "T39n1796_019:0769c25": "一切時處常有悲心。又復廣普平等。如是之",
    "T39n1796_019:0769c26": "人。乃合引入灌頂。既得灌頂方合聞此。非",
    "T39n1796_019:0769c27": "如常流布之經也。此法華偈中。亦廣說簡人。",
    "T39n1796_019:0769c28": "可引之耳。復次有緣觀者。亦不合得聞此法",
    "T39n1796_019:0769c29": "也。佛法離一切相離一切緣。若有相有緣。即",
    "T39n1796_019:0770a01": "不離斷常見。故不得聞此法也。今言無緣者。",
    "T39n1796_019:0770a02": "豈是撥一切法。都無無所有耶。非如是也。佛",
    "T39n1796_019:0770a03": "法雖離緣離相。而以方便。具足一切善功德",
    "T39n1796_019:0770a04": "神力不思議種種境界。即相無相。即無相而",
    "T39n1796_019:0770a05": "具一切相。即緣無緣。即無緣具一切緣。非謂",
    "T39n1796_019:0770a06": "但空直無所有而已也。其大意者。謂具菩薩",
    "T39n1796_019:0770a07": "大行大願發於大心。如是之人乃可為說也。",
    "T39n1796_019:0770a08": "前問從何生者。今答從佛心生也。導師即是",
    "T39n1796_019:0770a09": "佛也。若隨導師隨所住處。此真言即彼有能",
    "T39n1796_019:0770a10": "知內心之大我。謂歎此心也。隨彼生。謂從一",
    "T39n1796_019:0770a11": "切支分生也。隨其自心位。導師所住處。八葉",
    "T39n1796_019:0770a12": "從意生。蓮華極端嚴。圓滿月輪中。無垢同於",
    "T39n1796_019:0770a13": "鏡。於彼常安住。真言救世尊。金色具光炎。害",
    "T39n1796_019:0770a14": "毒住三昧。如日難可觀。彼一切眾生。如是八",
    "T39n1796_019:0770a15": "葉意生。蓮華極端嚴。圓月中無垢鏡同。彼住",
    "T39n1796_019:0770a16": "常居真言救世大德。金色具光焰三昧住者。",
    "T39n1796_019:0770a17": "謂此華臺從心意生也。即是觀於自心八葉",
    "T39n1796_019:0770a18": "蓮華。此花不從餘處生。即從意生。意即是花。",
    "T39n1796_019:0770a19": "無二無別也。此華臺圓明如月。清淨無垢同",
    "T39n1796_019:0770a20": "於圓鏡。以世間更無物可以為喻。唯有圓",
    "T39n1796_019:0770a21": "鏡可以喻況。令彼得意忘言。然實過於彼百",
    "T39n1796_019:0770a22": "千萬倍。不可為喻也。今此圓中有真言救世",
    "T39n1796_019:0770a23": "者。具大功德。真金色具有焰光。住三昧寂然",
    "T39n1796_019:0770a24": "而住此。當觀此一字真言王。從此真言王。即",
    "T39n1796_019:0770a25": "觀本尊或大毘盧遮那。如上瑜伽法中說耳。",
    "T39n1796_019:0770a26": "說未分明當更問之。然上文彼具可引撿也。",
    "T39n1796_019:0770a27": "害謂一切煩惱。悉以除害。其威光如和合百",
    "T39n1796_019:0770a28": "千日威光猛盛。猶七日童子。不能仰觀烈日",
    "T39n1796_019:0770a29": "而觀其明。今此光亦爾也。彼一切眾生觀於",
    "T39n1796_019:0770b01": "日輪。而不能見其本質。今此佛光亦如此也。",
    "T39n1796_019:0770b02": "恒常於內外。普周遍加持。以如是慧眼。而知",
    "T39n1796_019:0770b03": "於意鏡。作心鏡亦得也。真言者慧眼。而觀是",
    "T39n1796_019:0770b04": "圓鏡。當見自形色(自見身形也)寂然正覺相。身及",
    "T39n1796_019:0770b05": "從身所生影像。身身所生像。上身有為有漏。",
    "T39n1796_019:0770b06": "下身無為也。心生心。謂垢心生淨心也。常出",
    "T39n1796_019:0770b07": "生清淨。種種自作業(染污阿賴耶之業能生淨業也)不淨業除。",
    "T39n1796_019:0770b08": "淨業當現。淨業現已。生光如電普照也。次當",
    "T39n1796_019:0770b09": "彼光現。圓照如電焰。亦不取電義也。但取種",
    "T39n1796_019:0770b10": "種雜色光圓滿也。圓滿雜色光照也。真言者",
    "T39n1796_019:0770b11": "能作一切諸佛事。普遍內外當鏡意知者。鏡",
    "T39n1796_019:0770b12": "即是圓明中華臺。當知此鏡即是意。當知此",
    "T39n1796_019:0770b13": "鏡即是自心也。以何方便而得觀知耶。謂即",
    "T39n1796_019:0770b14": "如上方便。於二日置囉字。以此慧眼而觀實",
    "T39n1796_019:0770b15": "相圓鏡之心。故得明了現前也。誰能觀之。",
    "T39n1796_019:0770b16": "謂真言行人也此行人即以囉字之眼妙慧光",
    "T39n1796_019:0770b17": "明。而觀花臺之鏡。初作意外觀。宛然炳著。",
    "T39n1796_019:0770b18": "於此圓明中。如來乃至音聲色像皆悉無邊。",
    "T39n1796_019:0770b19": "既如是明了。即引此而為內身。謂前來所",
    "T39n1796_019:0770b20": "觀毘盧遮那之身。寂然正受威光無際。之",
    "T39n1796_019:0770b21": "觀為己身。即令己身同於彼尊。於圓明之",
    "T39n1796_019:0770b22": "中寂然而住。同於彼佛也。以離一切相而現",
    "T39n1796_019:0770b23": "示相。名真實相也。所以然者。此蓮從意而生。",
    "T39n1796_019:0770b24": "謂先以囉字置眼而觀於心花臺之鏡。即是",
    "T39n1796_019:0770b25": "外見。即以外見而成內見。即自了其心也。故",
    "T39n1796_019:0770b26": "經云。慧眼如是。慧眼持誦者。鏡觀見自形色。",
    "T39n1796_019:0770b27": "寂然佛相。身身生緣意心生出。常淨種種",
    "T39n1796_019:0770b28": "自業。次光彼電焰。彼圍持真言者。作一切諸",
    "T39n1796_019:0770b29": "佛事。見若淨我亦說。作一切事意思。以上經",
    "T39n1796_019:0770c01": "文也。所云生者。謂身語意生。先觀圓明佛像",
    "T39n1796_019:0770c02": "金色等。當知從意而生。即引外向內。如身同",
    "T39n1796_019:0770c03": "佛身印。語同佛真言言音。心同佛心。生皆從",
    "T39n1796_019:0770c04": "意生也。即以生此生。而能淨一切業。故云常",
    "T39n1796_019:0770c05": "淨種種自業。謂離一切業也。若離一切業。即",
    "T39n1796_019:0770c06": "名諸佛也。若如是覺知。即能以圓光遍照。遍",
    "T39n1796_019:0770c07": "照者即是作佛事也。隨身口意遍照莊嚴。當",
    "T39n1796_019:0770c08": "作一切佛事。即同毘盧遮那也。誰能作此佛",
    "T39n1796_019:0770c09": "事耶。謂持真言者也。此皆佛答金剛手。真言",
    "T39n1796_019:0770c10": "所生處也。謂此真言。即從行者身口意而生。",
    "T39n1796_019:0770c11": "若如是知。即是內外清淨而作佛事也。經云。",
    "T39n1796_019:0770c12": "自業者即是佛事也謂普現色身。或示處處",
    "T39n1796_019:0770c13": "行菩薩道八相成佛。諸本生事業無量無邊。",
    "T39n1796_019:0770c14": "以要言之。皆是如來自業也。若能如是知。是",
    "T39n1796_019:0770c15": "成佛也。持真言者。由住前觀。次第方便此真",
    "T39n1796_019:0770c16": "言行。是身有緣起。更無殊勝異於佛也。故經",
    "T39n1796_019:0770c17": "云。若見者成清淨。聞等亦復然。見聞觸知",
    "T39n1796_019:0770c18": "者悉得清淨。此中能字是含多義也。如意所",
    "T39n1796_019:0770c19": "思念。能作一切事。次光彼電焰彼。圍持真言",
    "T39n1796_019:0770c20": "者。作一切諸佛事。若淨我亦說作一切事意思。",
    "T39n1796_019:0770c21": "亦爾。祕密主真言門菩薩行行菩薩。如是心",
    "T39n1796_019:0770c22": "中生緣起。無有佛殊勝是也。以上經文也。師",
    "T39n1796_019:0770c23": "說未分明可更問之(且可思其義次第配像)像也緣起者。",
    "T39n1796_019:0770c24": "謂觀心八葉之花。花上圓明。同於淨鏡之類。",
    "T39n1796_019:0770c25": "初時未即明了。以囉字慧眼方便故。漸自明",
    "T39n1796_019:0770c26": "了。乃至於圓鏡中見自身。即同一切佛等。如",
    "T39n1796_019:0770c27": "是法生。即是從因緣起。若從緣起者。觀此不",
    "T39n1796_019:0770c28": "生門。即入法界體性也。以慧眼為因。淨鏡",
    "T39n1796_019:0770c29": "為所緣。無量自業等佛事。從因緣而生。然實",
    "T39n1796_019:0771a01": "不自生不他生。不共不無因。如中論等所說",
    "T39n1796_019:0771a02": "也。此法殊勝更無過上也。如上皆說離一切",
    "T39n1796_019:0771a03": "相無對無緣。而今作此觀等豈不相違耶。如",
    "T39n1796_019:0771a04": "從阿字生一切字。生一切字時即本不生義。",
    "T39n1796_019:0771a05": "此亦如是。佛以方便力故。故無相寂滅法中。",
    "T39n1796_019:0771a06": "而作此瑜伽之行。無相之中而說諸相。即此",
    "T39n1796_019:0771a07": "諸相即是無相也。所謂相者。即是從緣所生",
    "T39n1796_019:0771a08": "之法。然實不自生不他生。離於八不。即是第",
    "T39n1796_019:0771a09": "一無相。不離於相而說別有無相也。若別作",
    "T39n1796_019:0771a10": "此說。即同外人之斷空矣。然有難云。今此觀",
    "T39n1796_019:0771a11": "本尊身語意等種種境界。又祕密主。真言門",
    "T39n1796_019:0771a12": "修菩薩。從身所生影像。謂身影像起也。身謂",
    "T39n1796_019:0771a13": "垢身。影謂淨身也。此所起莫過於佛也。意言。",
    "T39n1796_019:0771a14": "影像起中殊勝。莫過於佛也。如眼耳鼻舌身",
    "T39n1796_019:0771a15": "意等取如是。彼自性空唯有名字。所執同於",
    "T39n1796_019:0771a16": "虛空。無執著從因業生。等於影像者。即是相。",
    "T39n1796_019:0771a17": "相者即是世間法。今佛說真言成佛之行。而",
    "T39n1796_019:0771a18": "乃更明世間三昧有相之法何也。故佛次引",
    "T39n1796_019:0771a19": "喻明之。如眼耳鼻舌身等四大種。攝取彼自",
    "T39n1796_019:0771a20": "性空。唯有名字。所執當知同於虛空無所執",
    "T39n1796_019:0771a21": "取。從因業生影。經文也。因如鏡業如身。如對",
    "T39n1796_019:0771a22": "鏡而影現也。如行者先觀外緣心之明鏡。然",
    "T39n1796_019:0771a23": "引入己身。若自他平等無二。即是瑜伽成也。",
    "T39n1796_019:0771a24": "自身為因所緣是緣。因緣合故有影像生。若",
    "T39n1796_019:0771a25": "了此因緣即成等正覺也。誰成正覺。謂真言",
    "T39n1796_019:0771a26": "行人也。此意者如世間五根等。從四大因緣",
    "T39n1796_019:0771a27": "生。業等生。雖有相有緣。然自性空。即同第一",
    "T39n1796_019:0771a28": "無相之法。今此瑜伽亦爾。雖若有相而從緣",
    "T39n1796_019:0771a29": "生。緣生實相。即是阿字法界之體。何得難言",
    "T39n1796_019:0771b01": "是有相也。若了如是義即成正覺也。故經云。",
    "T39n1796_019:0771b02": "如眼耳鼻舌身意等四大種。攝取彼自性空。",
    "T39n1796_019:0771b03": "如是空名唯取著。虛空同無執著。因業生影",
    "T39n1796_019:0771b04": "等。如來成正覺。彼互相緣起。無間斷中相續",
    "T39n1796_019:0771b05": "若緣生。彼即影像生。是故諸神尊即我。我即",
    "T39n1796_019:0771b06": "神尊。互相發起。尊身身生像天形生。以上經",
    "T39n1796_019:0771b07": "文也。我之所起。因於圓鏡見明鏡時。自身影",
    "T39n1796_019:0771b08": "像現。由未見圓明故。即無影像。如來成正覺。",
    "T39n1796_019:0771b09": "彼互相緣起。如鏡中生像像互相生。因緣不",
    "T39n1796_019:0771b10": "斷中。自垢身生淨身。彼互相生不間斷也。間",
    "T39n1796_019:0771b11": "斷中相續。即是無間斷也。若從緣生。彼即如",
    "T39n1796_019:0771b12": "影像生。此明不離因緣也。是故諸尊即是我。",
    "T39n1796_019:0771b13": "我即是本尊。互相發起。由互相生故。從身生",
    "T39n1796_019:0771b14": "身(謂生淨身)如是尊形像生。身生於身。謂垢身生",
    "T39n1796_019:0771b15": "淨身。淨身即是佛本尊之形。當如是解也。己",
    "T39n1796_019:0771b16": "身心己身淨已。又即同彼。互相緣起無有間",
    "T39n1796_019:0771b17": "斷故。云緣生即是影像生也。以內外相因。更",
    "T39n1796_019:0771b18": "相分發展轉相見故。諸尊即是我。我亦即是",
    "T39n1796_019:0771b19": "諸尊。佛即是我。我即是佛也。身生形相生者。",
    "T39n1796_019:0771b20": "謂從自身生也。觀己祕密主。法緣通達慧。通",
    "T39n1796_019:0771b21": "達慧緣法。彼等互相作業。不住性空。云何祕",
    "T39n1796_019:0771b22": "密主意意生。影像能生。通達是證果義。至於",
    "T39n1796_019:0771b23": "所至處也。此通達當言證也。祕密主觀此。如",
    "T39n1796_019:0771b24": "前說鏡喻。心中明鏡現像影時。無有分別但",
    "T39n1796_019:0771b25": "從緣起。今觀此法。為從鏡生耶從面生耶。如",
    "T39n1796_019:0771b26": "是求之皆無實處。若從鏡有。無面亦應常有。",
    "T39n1796_019:0771b27": "若從面有。鏡無亦合不無。然俱不可。故知但",
    "T39n1796_019:0771b28": "從緣有。而實常空。此是法也。因觀此法得成",
    "T39n1796_019:0771b29": "證慧。然此慧。戲論永絕不可顯示談說。若不",
    "T39n1796_019:0771c01": "說不度人。復違本願。更從證智還生法。緣從",
    "T39n1796_019:0771c02": "佛因見法成佛。成佛已復說法也。亦可此從",
    "T39n1796_019:0771c03": "緣生復成法也。譬如白黃赤等。意作者作時",
    "T39n1796_019:0771c04": "染著意生。彼同類如是身轉。以上經文也。意",
    "T39n1796_019:0771c05": "言。祕密主觀法。法性空寂之相。因緣此相。以",
    "T39n1796_019:0771c06": "慧而能通達也。法是離諸相法。法即是緣。由",
    "T39n1796_019:0771c07": "觀此入法性而通達法也。若通達法即是達",
    "T39n1796_019:0771c08": "緣。達緣即是達法。互相發起也。同知法空寂",
    "T39n1796_019:0771c09": "即是達法也。由有分別起。知法是空無智緣。",
    "T39n1796_019:0771c10": "緣依法法依緣。互相緣起。是名諸法性空也。",
    "T39n1796_019:0771c11": "若法如是性空。云何從意生起願。經文彼",
    "T39n1796_019:0771c12": "等互相不住性空。祕密主云何意能生影像。",
    "T39n1796_019:0771c13": "祕密主。譬如若白若黃若赤作意者。此引喻",
    "T39n1796_019:0771c14": "也。如人眼初見白時未明了。次即生心分別",
    "T39n1796_019:0771c15": "此是緣耶。此上無問也。金剛手非為不知。為",
    "T39n1796_019:0771c16": "眾生故而發起疑問。若如是者彼意從心生。",
    "T39n1796_019:0771c17": "誰能得知耶。佛即說喻由如白。何以故。以異",
    "T39n1796_019:0771c18": "青黃等故。心生此解。即是起從心生心。世間",
    "T39n1796_019:0771c19": "尚爾。當知從染心生淨心亦然也。染著意生",
    "T39n1796_019:0771c20": "者。如見白時心作白解。由此白故令心亦白",
    "T39n1796_019:0771c21": "也。如比丘觀白者見一切亦白。見青者一切",
    "T39n1796_019:0771c22": "亦青也。作時為於白上作白意成就也。識心",
    "T39n1796_019:0771c23": "從白心生不從外起。如人觀白時即見一切",
    "T39n1796_019:0771c24": "白也。如月燈三昧說。如女人好自莊嚴。照鏡",
    "T39n1796_019:0771c25": "自見還自生愛著。若智者觀此從何生何處",
    "T39n1796_019:0771c26": "來。一一觀之不可得也。由此言之。從心生像",
    "T39n1796_019:0771c27": "還自染。若了知此但從緣生即無染著。以此",
    "T39n1796_019:0771c28": "證於自。是自心而生於心也。彼同類如是身",
    "T39n1796_019:0771c29": "轉。謂即是童女自見其身也。若染即是生死。",
    "T39n1796_019:0772a01": "若稱但從緣生無有自性。即是涅槃。故云同",
    "T39n1796_019:0772a02": "類身轉也。從內觀意中下是偈也。祕密主。",
    "T39n1796_019:0772a03": "又如內觀意中漫荼羅。以療熱病。彼眾生熱",
    "T39n1796_019:0772a04": "病即除。謂一剎那頃即是也。剎那提婆無疑。",
    "T39n1796_019:0772a05": "不用此天字也。非意異曼非曼異意。何以故。",
    "T39n1796_019:0772a06": "彼曼一相故。作意者。觀青黃赤白等。如修十",
    "T39n1796_019:0772a07": "遍處等。想青色時一切皆青。此青但由心生",
    "T39n1796_019:0772a08": "也。以久久用作意。意能生之。此色隨心而現。",
    "T39n1796_019:0772a09": "心既能緣。能生彼類也。染是執取義。當知從",
    "T39n1796_019:0772a10": "心意生與彼同類。心既如是身語亦然也。次",
    "T39n1796_019:0772a11": "又引喻。又如意中起立漫荼羅。作三角等如",
    "T39n1796_019:0772a12": "上說。且如除熱方便。作圓漫荼羅。白色中有",
    "T39n1796_019:0772a13": "鑁字。或種子字。面上安點等。餘類此可解也。",
    "T39n1796_019:0772a14": "此點即除熱惱為甘露味。由作此法從心作",
    "T39n1796_019:0772a15": "之。而能除熱。乃至剎那之頃彼病即除。彼從",
    "T39n1796_019:0772a16": "心起也。當知彼心不異於漫荼羅。漫荼羅不",
    "T39n1796_019:0772a17": "異於心。以一相故也。言此漫荼羅。與心無二",
    "T39n1796_019:0772a18": "無別。今此法亦如是可解也。次佛又引喻。如",
    "T39n1796_019:0772a19": "幻者。化為男女等。即此祕密主。又如諸幻者",
    "T39n1796_019:0772a20": "變化作男子。次幻男子復作變化。於意云何。",
    "T39n1796_019:0772a21": "祕密主何者為勝。金剛手答言。世尊此二人",
    "T39n1796_019:0772a22": "者無相異也。何以故。世尊不實生故。二男子",
    "T39n1796_019:0772a23": "本性空。等同於幻。如是祕密主。事謂悉地等",
    "T39n1796_019:0772a24": "事。等謂多也。意中所生事。皆從意生。此二性",
    "T39n1796_019:0772a25": "空無所分別(謂無二無別也)從意及意所生。彼二俱空",
    "T39n1796_019:0772a26": "無二無別也。化人又復作化也。如是二幻何",
    "T39n1796_019:0772a27": "者居尊何優何劣。何長何短何好何醜耶。經",
    "T39n1796_019:0772a28": "云誰勝者。即是問此二幻何者尊勝也。答言",
    "T39n1796_019:0772a29": "此二無異。何以故以皆從不實生故。二俱本",
    "T39n1796_019:0772b01": "性空故。夫幻而作幻。而作幻者有何殊異耶。",
    "T39n1796_019:0772b02": "佛因言汝且觀此法。如從心生圓鏡等。心即",
    "T39n1796_019:0772b03": "是鏡鏡即是心。無二無別。不可論其差別之",
    "T39n1796_019:0772b04": "相也。若染心者即是世間。若染離心即是出",
    "T39n1796_019:0772b05": "世間心也。右此成百字位品。說未分明當更",
    "T39n1796_019:0772b06": "問之。然其大意。以先修瑜伽故。成乃至極大",
    "T39n1796_019:0772b07": "廣普。然不以此慧方便。觀空實相洗滌其心。",
    "T39n1796_019:0772b08": "即猶是世間之法。故須作此觀行。令入漫荼",
    "T39n1796_019:0772b09": "羅實相。成大空之壇無所不有。常恒畢竟",
    "T39n1796_019:0772b10": "清淨。此其大略也。",
    "T39n1796_019:0772b11": "次百字成就持誦品第二十二",
    "T39n1796_019:0772b12": "經云。諦聽祕密主。真言救世者。身身不異。",
    "T39n1796_019:0772b13": "謂身不異彼身。所謂處於心。是而用彼真言",
    "T39n1796_019:0772b14": "之身。意從意生。前是有生之意。後是淨意也。",
    "T39n1796_019:0772b15": "能令意淨除也。普皆有光彼處流出。從淨心",
    "T39n1796_019:0772b16": "中流出。言彼即指前意也。光與瑜伽相應而",
    "T39n1796_019:0772b17": "生。由與瑜伽相應。從彼心而生是光也。愚夫",
    "T39n1796_019:0772b18": "常所不能知。謂愚夫所不能知。於此道不能",
    "T39n1796_019:0772b19": "了達也。乃至身所生分分不異於身。從身所",
    "T39n1796_019:0772b20": "生身也。有無量多種也。身既無量如是真言",
    "T39n1796_019:0772b21": "言說有無量。如如意寶。謂吉祥如意珠也。隨",
    "T39n1796_019:0772b22": "所欲利而得成。如是世間照世者身一切利",
    "T39n1796_019:0772b23": "成。祕密主云何無分別。法界一切所作隨轉。",
    "T39n1796_019:0772b24": "祕密主又如虛空界云云。佛告祕密主。諦聽",
    "T39n1796_019:0772b25": "真言救世。身身不異。意生意。善令淨除。彼處",
    "T39n1796_019:0772b26": "流出普皆有光。相應支分處。愚夫所不知此",
    "T39n1796_019:0772b27": "道。乃至身所生分無量多種。經文也。猶持真",
    "T39n1796_019:0772b28": "言故。此言有異。從意生意。能善淨除。彼所流",
    "T39n1796_019:0772b29": "出。即以此身不異彼身從自身生。即是從意",
    "T39n1796_019:0772c01": "生。由淨除諸垢故一切事成也。由有是德隨",
    "T39n1796_019:0772c02": "諸支分。流出光明而作佛事。如斯等事凡愚",
    "T39n1796_019:0772c03": "所不能知。由不知此道故得愚夫之名。此道",
    "T39n1796_019:0772c04": "者即真言行也。以成真言得悉地故。從於此",
    "T39n1796_019:0772c05": "身更有身生。謂欲色界等其類眾多。皆從一",
    "T39n1796_019:0772c06": "真言而出無量身口意。如上所說從佛上中",
    "T39n1796_019:0772c07": "下分生於無量身。此行人亦如是。能隨身分",
    "T39n1796_019:0772c08": "上中下。或現四佛四菩薩乃至諸八部等。猶",
    "T39n1796_019:0772c09": "如大悲藏中所說。其數無量也。又疑難云。上",
    "T39n1796_019:0772c10": "說真言。無相無緣同於大虛。不可分別。云何",
    "T39n1796_019:0772c11": "而有此種種事耶。答喻如如意珠滿一切願。",
    "T39n1796_019:0772c12": "乃至三事亦能淨也。若人欲其身淨。珠力故",
    "T39n1796_019:0772c13": "令其身如琉璃。若欲語意淨。亦隨意分而淨",
    "T39n1796_019:0772c14": "世法尚爾。何況如來如意珠妙寶。而不能作",
    "T39n1796_019:0772c15": "如此事耶。如世珠。雖作種種事滿種種願。而",
    "T39n1796_019:0772c16": "寂然不動無思無為不來不去也。為成一切。",
    "T39n1796_019:0772c17": "何況如來大寶耶。是故無分別法界。如大龍",
    "T39n1796_019:0772c18": "在宮不興心動念。而隨業力等降差別之味",
    "T39n1796_019:0772c19": "也。以是義故於無相空中。而現無量身口意",
    "T39n1796_019:0772c20": "普門之事。即身可得。不須疑也。又喻如虛空",
    "T39n1796_019:0772c21": "非眾生數而眾生所依。非身壽者非摩納婆",
    "T39n1796_019:0772c22": "作者受者等。一切妄想皆除。悉離分別無去",
    "T39n1796_019:0772c23": "無來。然不異眾生界。一切眾生依止作業皆",
    "T39n1796_019:0772c24": "由此成。滋益眾生成種種事。不可以虛空能",
    "T39n1796_019:0772c25": "成一切事故。便謂虛空有為有相也。今此大",
    "T39n1796_019:0772c26": "空漫荼羅亦如是。畢竟清淨無所不為。常住",
    "T39n1796_019:0772c27": "寂然而不空成就。故經勸信云。當如是知勿",
    "T39n1796_019:0772c28": "生疑惑也。爾時世尊。又復無盡眾生界淨除",
    "T39n1796_019:0772c29": "句。三昧流出句。不思議句。轉他門句宣說",
    "T39n1796_019:0773a01": "若本生無所有。隨順世法。當空云何知。生修",
    "T39n1796_019:0773a02": "行者。若自性如是。覺不可得。當虛空等心。生",
    "T39n1796_019:0773a03": "菩提生。當發悲生。一切世間隨順。以上經文",
    "T39n1796_019:0773a04": "也。住無盡眾生界淨除。謂本立誓願。欲淨除",
    "T39n1796_019:0773a05": "無盡世界一切眾生也。以眾生有垢故不能自",
    "T39n1796_019:0773a06": "度。今欲為彼普開如來知見使得清淨。令彼",
    "T39n1796_019:0773a07": "身口意地皆得淨無垢穢也。當知此淨除無",
    "T39n1796_019:0773a08": "盡眾生句。即是三昧流出句。三昧流出句。即",
    "T39n1796_019:0773a09": "是不思議句。不思議句即是轉他門句。轉他",
    "T39n1796_019:0773a10": "有垢為自性淨。轉他無明為如來明。故名轉",
    "T39n1796_019:0773a11": "他門句。他謂眾生也。以轉穢為淨。而說是法",
    "T39n1796_019:0773a12": "門也。本生無所有者。若本無所有。隨順世間",
    "T39n1796_019:0773a13": "生。云何當知空。謂當云何。謂知諸法空也。生",
    "T39n1796_019:0773a14": "此瑜伽者。偈中自有問也。是承佛神力有此",
    "T39n1796_019:0773a15": "問也。若言本生無所有。有隨順世間者。彼修",
    "T39n1796_019:0773a16": "行者。云何當令修行者生此空。謂淨空也。若",
    "T39n1796_019:0773a17": "言無有者。云何生此淨空也。若本無所有者。",
    "T39n1796_019:0773a18": "此生亦隨於本無。即是本不生也。云何瑜伽",
    "T39n1796_019:0773a19": "者云何識於空。此空即是真言之性也。云何",
    "T39n1796_019:0773a20": "生瑜伽者也。若自性如是。覺名不可得。謂觀",
    "T39n1796_019:0773a21": "名字不可得也。正合為觀。觀與覺同也。當等",
    "T39n1796_019:0773a22": "空心生。謂菩提心生。此引上明十喻也。以覺",
    "T39n1796_019:0773a23": "本不生無相不可得故得此等空之心。清淨無",
    "T39n1796_019:0773a24": "分別等。如上非但空而即有智生。謂菩提也。",
    "T39n1796_019:0773a25": "應發起慈悲。隨順諸世間。住於唯想行。即名",
    "T39n1796_019:0773a26": "為諸佛。謂如來了達諸法本自不生本無所有。",
    "T39n1796_019:0773a27": "謂隨順世法度眾生故。有有。謂普門示現種",
    "T39n1796_019:0773a28": "種方便利眾生事。從機感因緣故有。而本無",
    "T39n1796_019:0773a29": "所有也。眾生之性本性無所有。由修行故。知",
    "T39n1796_019:0773b01": "此眾生之性本性空寂。由覺知是性空故。唯",
    "T39n1796_019:0773b02": "有名字而不可得也。謂空空性唯有名字。畢",
    "T39n1796_019:0773b03": "竟求不可得。此即是不可得空。非如劣慧者執",
    "T39n1796_019:0773b04": "是空性以為實有也。觀眾生同諸虛空。虛空",
    "T39n1796_019:0773b05": "本性離於觀照。離一切妄念戲論。於如是了知",
    "T39n1796_019:0773b06": "虛空。即知真實之理。不應取是空法也。此虛",
    "T39n1796_019:0773b07": "空以不可得故。非是都無所有。而實有其自",
    "T39n1796_019:0773b08": "性。所謂空自性者即不空也。當知此不空者。",
    "T39n1796_019:0773b09": "即是虛空等心。虛空等心者。即是淨菩提。從",
    "T39n1796_019:0773b10": "此淨菩提心而生大悲心也。所以然者。行人",
    "T39n1796_019:0773b11": "了是菩提心已。而作是念。一切眾生皆悉如",
    "T39n1796_019:0773b12": "是。具有如來寶藏。而不自覺知。以是因緣。",
    "T39n1796_019:0773b13": "唐受疲苦而無利益。菩薩以此四緣故。而起",
    "T39n1796_019:0773b14": "大悲心也。由不了知此心。即生死浩然輪迴",
    "T39n1796_019:0773b15": "無已。了知即是菩薩。菩薩以一切眾生。皆有",
    "T39n1796_019:0773b16": "可覺之性而不能自悟。為是事故而生大悲。",
    "T39n1796_019:0773b17": "將說方便而加救護也。即以此大悲。為除無",
    "T39n1796_019:0773b18": "盡眾生垢故。隨順世間而設方便。以無盡眾",
    "T39n1796_019:0773b19": "生界種類。若干性欲根緣展轉差別。菩薩順",
    "T39n1796_019:0773b20": "彼而化導之。故云隨順世間也。想唯心住。即",
    "T39n1796_019:0773b21": "名諸佛。當知從想造立生。所謂空。從於想中",
    "T39n1796_019:0773b22": "建立之。住於唯心已。還得此唯心。建立一切",
    "T39n1796_019:0773b23": "法。觀此為空空。意謂空空之號。從觀而有。亦",
    "T39n1796_019:0773b24": "但有名。空從心生也。下數之法轉。從一二三",
    "T39n1796_019:0773b25": "之分異(言謂此一二等別異也)此分去聲也。勤勇彼空如",
    "T39n1796_019:0773b26": "是。乃至增長如次第。即此阿字等。想言唯想",
    "T39n1796_019:0773b27": "義也。如上此阿字即是想也。亦自然智。是佛",
    "T39n1796_019:0773b28": "謂佛所加持也。若造立想空不空。觀察下數",
    "T39n1796_019:0773b29": "之法轉。彼從一二三為始分異。如是彼空勇",
    "T39n1796_019:0773c01": "士。乃至增長隨其次第。阿字此首字相應加持",
    "T39n1796_019:0773c02": "自然智。經文也。前說得虛空心。即是菩提心",
    "T39n1796_019:0773c03": "生。菩提者覺也。此心豈是空耶。而實具足恒",
    "T39n1796_019:0773c04": "沙功德。雖具如來無量功德。而無相無名不",
    "T39n1796_019:0773c05": "可顯示也。如法相家說十六種空。大般若說",
    "T39n1796_019:0773c06": "十八種空等。皆為明此義也。若但空都無所",
    "T39n1796_019:0773c07": "有性者。云何成就如是不思議神變德度眾",
    "T39n1796_019:0773c08": "生。當知此空是自證之理也。想既空無所有。",
    "T39n1796_019:0773c09": "名亦如是。是處不可示。言辭相寂滅。若以如",
    "T39n1796_019:0773c10": "是自證之法。為凡愚說之。終不可得也。當知",
    "T39n1796_019:0773c11": "此但有空名。於十八空中最在其上。即是諸",
    "T39n1796_019:0773c12": "佛大空。而實不虛也。此中算數喻者。猶如世",
    "T39n1796_019:0773c13": "間人下算之法。最初畫置一字以為其本(西方算皆",
    "T39n1796_019:0773c14": "於土中畫之未已還畫之耳)乃至億載阿僧祇等。皆從是生。",
    "T39n1796_019:0773c15": "然最初未下算時本無是數。從此空地本無",
    "T39n1796_019:0773c16": "算數之中。而下一算。若二若三乃至無量。乃",
    "T39n1796_019:0773c17": "算畢已除去眾位。還空如本。然所校計之數。",
    "T39n1796_019:0773c18": "下算者心自證知宛然不失。雖從本無中立",
    "T39n1796_019:0773c19": "數。今已如本而實無有。然數法持在於心而",
    "T39n1796_019:0773c20": "無所失。即是不有而有。有不有也。今此阿字",
    "T39n1796_019:0773c21": "門亦如是。從本不生中。為隨順世間故。隨次",
    "T39n1796_019:0773c22": "出身無量法門。雖出是無量方便。然亦不異",
    "T39n1796_019:0773c23": "於阿字本性不生之義。猶如彼數不離於一",
    "T39n1796_019:0773c24": "也。以初算法從一起故。一切數法皆不離於",
    "T39n1796_019:0773c25": "一。乃至一萬。即是萬一不得相離。餘一切數",
    "T39n1796_019:0773c26": "可解也。今此一切法不得離於阿字。亦由是",
    "T39n1796_019:0773c27": "也。然有論師又復引喻。猶如虫行。有無量虫",
    "T39n1796_019:0773c28": "相隨不斷而成導徑。或有種種方圓屈曲等",
    "T39n1796_019:0773c29": "相。若離而異之。各各自是一虫。無復曲直長",
    "T39n1796_019:0774a01": "短等相也。今此法亦爾。於畢竟自證不思議",
    "T39n1796_019:0774a02": "空法之中。而具一切功德。然從緣生無有本",
    "T39n1796_019:0774a03": "生。不離於一本不性理也。此阿字為首。相應",
    "T39n1796_019:0774a04": "加持自然智者。由自然智加持此字門故。生",
    "T39n1796_019:0774a05": "無量語。語有無量聲。聲有無量理。即同彼數",
    "T39n1796_019:0774a06": "之一一遍一切。大空亦爾。具一切法遍一切",
    "T39n1796_019:0774a07": "法。此阿字亦然。一切真言門。皆從阿字而有。",
    "T39n1796_019:0774a08": "猶如萬像從空而有。非直生一切字。即此所",
    "T39n1796_019:0774a09": "生之字一一門中。即顯不生之理也。次云。祕",
    "T39n1796_019:0774a10": "密主觀此空中流散假立。阿字之所加持。成",
    "T39n1796_019:0774a11": "就三昧道。祕密主如是阿字。種種間布圖位。",
    "T39n1796_019:0774a12": "乃至有形無形有相無相。一切從阿字也。置",
    "T39n1796_019:0774a13": "位謂種種莊嚴也。觀者謂令祕密主觀此也。",
    "T39n1796_019:0774a14": "謂住種種形像莊嚴。而分別其位也。此諸法",
    "T39n1796_019:0774a15": "本不生故。顯示自形。自形即是阿字也。於自",
    "T39n1796_019:0774a16": "形中。顯示本不生也。阿字如是。祕密主種種",
    "T39n1796_019:0774a17": "置位間布。我觀住不生。諸法自形顯示。是經",
    "T39n1796_019:0774a18": "文也。觀此阿字。於空中流出世間萬像。一切",
    "T39n1796_019:0774a19": "世間皆從此生。然本不生也。阿字假立加持",
    "T39n1796_019:0774a20": "三昧成就。證三昧具般若成萬行。皆由此阿",
    "T39n1796_019:0774a21": "字。得福慧圓滿皆從此阿字門也。此字能生",
    "T39n1796_019:0774a22": "種種色。謂青黃赤白黑。乃至雜間有無量種。",
    "T39n1796_019:0774a23": "及種種形。謂三角方圓半月之類。及本尊等",
    "T39n1796_019:0774a24": "無量不同。若識此中真實之義。無不舉體入",
    "T39n1796_019:0774a25": "於阿字之門同於毘盧遮那也。上來所說阿字",
    "T39n1796_019:0774a26": "門。即是顯示自身我。即我自身本不生亦無",
    "T39n1796_019:0774a27": "滅。不生不滅者。即是如來之身。當如是觀察",
    "T39n1796_019:0774a28": "也。故云阿字以自形顯示其德也。次或無所",
    "T39n1796_019:0774a29": "得義也。從嚩字形顯示不可得義。此嚩以證",
    "T39n1796_019:0774b01": "本不生也。嚩字形現即是下文言語道斷之",
    "T39n1796_019:0774b02": "義也。此明何義。佛言。阿字具有一切功德。或",
    "T39n1796_019:0774b03": "直從阿字門。以本不生而顯說之。或從異門",
    "T39n1796_019:0774b04": "顯之。即是嚩等諸字門也。其義雖異門亦有",
    "T39n1796_019:0774b05": "殊。然所示我之自身本不生義。無有異也。若",
    "T39n1796_019:0774b06": "法有一是生。即是可說之相。非言語道斷之",
    "T39n1796_019:0774b07": "法。以嚩字言語斷心行滅故。入阿字門。以阿",
    "T39n1796_019:0774b08": "字故。即知此嚩不可說示也。以下皆是異門",
    "T39n1796_019:0774b09": "之相。或一切法中造作離故。 迦字形現。此",
    "T39n1796_019:0774b10": "即明一阿字門。然欲明一切法本來無作故。",
    "T39n1796_019:0774b11": "現此迦字。然此迦字。即明阿字義也。如迦字。",
    "T39n1796_019:0774b12": "若上不置橫畫。即不成迦字聲。所以不成者",
    "T39n1796_019:0774b13": "以迦中闕阿聲也。此迦字上頭即有阿形。當",
    "T39n1796_019:0774b14": "知此百字皆爾。下例可解。若無阿聲在中。即",
    "T39n1796_019:0774b15": "不開口亦自無有聲也。或一切法虛空等故。",
    "T39n1796_019:0774b16": " 佉字形現。或行不可得。 哦字形現。或",
    "T39n1796_019:0774b17": "一合相不可得。 伽字形現(阿賴耶含一切染淨種子是含藏義)或",
    "T39n1796_019:0774b18": "諸法離生滅故。 字形現(遮正翻即是死滅之義也)或諸法無",
    "T39n1796_019:0774b19": "影像故。 車字形現(如世間法因日樹等和合即有影生也)或一切",
    "T39n1796_019:0774b20": "法離生不可得故。 惹字形現。或一切法",
    "T39n1796_019:0774b21": "離戰敵。 社字形現(此是有此有彼義有此彼即有戰敵也)或一切",
    "T39n1796_019:0774b22": "法離卑下。 吒字形現(吒是我慢自高之義。對此即有卑下。若有慢有卑下。",
    "T39n1796_019:0774b23": "即有生滅義不與阿字相應。以阿聲在中故。即明無卑無慢之義也)或一切法離養育",
    "T39n1796_019:0774b24": "故。 咤字形現(是滋養成立義。如調和水土等而養株木等即得滋養。然一切法入阿字",
    "T39n1796_019:0774b25": "也)或怨離故。 拏字形現(怨謂一向自身於一切處作惡。惡即對非惡",
    "T39n1796_019:0774b26": "處為二也)或災變離故。 荼字形現(是災變義。謂世間蝗虫水火之異。及",
    "T39n1796_019:0774b27": "盜賊侵伐來是也)或諸法如如離故。 多字形現(若觀有如如即",
    "T39n1796_019:0774b28": "有所觀。有所觀故即有生有滅。即不與阿字相應。故如如亦須離也)或諸法離住處故。",
    "T39n1796_019:0774b29": " 他字形現(若有是處有非處。即有是非心生。不與阿字相應)或一切法離",
    "T39n1796_019:0774c01": "施。 娜字形現(若有此彼所施之物等。即不與道相應也。如般若說)或一切",
    "T39n1796_019:0774c02": "法界不可得。 馱字形現(界謂各持本位也。諸法界其像萬端。界者眾像",
    "T39n1796_019:0774c03": "在中之意也。此界不可得)或一切法諦不可得。 波字形現",
    "T39n1796_019:0774c04": "(第一義諦亦不可得也)或一切法同沫不堅。 頗字形現(沫是",
    "T39n1796_019:0774c05": "不堅義。猶離不堅即阿字之德也)或一切法離縛故。 摩字形",
    "T39n1796_019:0774c06": "現(若見有縛解。即有執心故也。入阿字即無縛無脫以不生故)或一切法觀無所",
    "T39n1796_019:0774c07": "得。 婆字形現(觀即觀照也。以觀照成即有受生處。若了本無即無生無觀也)此中",
    "T39n1796_019:0774c08": "釋字。不合釋此麼字也。此是空義別釋之。",
    "T39n1796_019:0774c09": "文誤也。或諸乘不可得一切法。 野字形現",
    "T39n1796_019:0774c10": "(乘謂三乘。凡乘船車之類有所至到。皆皆義也。若有所乘即有所得也)或一切法塵離。",
    "T39n1796_019:0774c11": " 囉字形現(囉是染義。染污謂令清淨色染污此即是塵染也。諸法離一切垢)或一",
    "T39n1796_019:0774c12": "切法無相。 邏字形現(若有相者即對無相。與阿字不相應也)。或一",
    "T39n1796_019:0774c13": "切法離言說。 嚩字形現。或一切法離寂故。",
    "T39n1796_019:0774c14": " 奢字形現(奢謂寂然義。若有寂然即有散亂。無寂無亂法體如是也)或本性愚",
    "T39n1796_019:0774c15": "鈍一切法。 沙字形現(沙是愚夫無所識義。愚智為失不與本體相應)或",
    "T39n1796_019:0774c16": "諦不可得。 娑字形現(此諦是真實之義。諦非諦為二是世間法)此是",
    "T39n1796_019:0774c17": "現字形也。言現字者(一切法門功德皆在此中也)或一切法離",
    "T39n1796_019:0774c18": "因。訶字形現(訶是因義。若有因即有果。即是生滅法也。入不生門即無因無果他效此)祕",
    "T39n1796_019:0774c19": "密主。隨入此等一一三昧門。祕密主觀是。乃",
    "T39n1796_019:0774c20": "至卅二大人相等。皆從此中生。仰壤拏曩莾",
    "T39n1796_019:0774c21": "等於。一切法自在而轉。此等隨現三藐三佛",
    "T39n1796_019:0774c22": "陀隨形好。成就及此等三藐三佛陀隨形好。",
    "T39n1796_019:0774c23": "祕密主一一三昧門隨入見是。祕密主。乃至",
    "T39n1796_019:0774c24": "卅二大人相等皆此中生。經文也。即此一一",
    "T39n1796_019:0774c25": "字。有卅二三昧門。此卅二門互相入故。能成",
    "T39n1796_019:0774c26": "卅二相也。謂上迦等廿字。也囉等八字。及此",
    "T39n1796_019:0774c27": "四字。并為卅二也。一一字中三昧。皆具卅二",
    "T39n1796_019:0774c28": "相也。次俄惹拏那麼五字。一切法中自在而",
    "T39n1796_019:0774c29": "轉。此等正等覺成隨形好成就隨現經文也。",
    "T39n1796_019:0775a01": "此五字遍於定慧中。亦能成三昧。亦能成智",
    "T39n1796_019:0775a02": "慧。能遍成如來八十隨形好也。是故修真言",
    "T39n1796_019:0775a03": "行者。當識此等字義。若真言中有此等字者。",
    "T39n1796_019:0775a04": "隨義相應即知意。明如此事也。以明如此義",
    "T39n1796_019:0775a05": "故。即知此真言有如是功德力用等也。此中",
    "T39n1796_019:0775a06": "有一偈。從祕密主真言門菩薩。乃至百字生",
    "T39n1796_019:0775a07": "三昧耶。此是別處文。不和入此。本文誤也。亦",
    "T39n1796_019:0775a08": "解此諸佛廣作我。亦得成一切佛人中尊者。",
    "T39n1796_019:0775a09": "如上三十二相八十種好等。一切成佛之因",
    "T39n1796_019:0775a10": "一切功德。皆由此廣行。而得成就一切佛。由",
    "T39n1796_019:0775a11": "此行得成天人中尊。若行者如是行者。亦得",
    "T39n1796_019:0775a12": "成人中尊也。右百字成就持誦品竟。",
    "T39n1796_019:0775a13": "次百字真言法品第二十三(復次祕密主。於此三昧門句。以空加持。",
    "T39n1796_019:0775a14": "於一切法自在得成正覺。是故此字。即本尊阿宇第一句)。復次祕密主。三昧門",
    "T39n1796_019:0775a15": "句。於此中空。加持一切法自在佛得是故字",
    "T39n1796_019:0775a16": "本尊。阿字第一句。明法普周遍。以字而圍遶。",
    "T39n1796_019:0775a17": "彼尊無有相。遠離於見相。無相諸聖尊。而現",
    "T39n1796_019:0775a18": "相中來。阿字第一句。明法普皆圍遶。無相彼",
    "T39n1796_019:0775a19": "尊。現離相無相尊相中而來者。佛為欲滿彼",
    "T39n1796_019:0775a20": "修真言行者令圓滿故。復說此三昧句也。於",
    "T39n1796_019:0775a21": "此中。空者謂阿字也。阿字即本不生不可得",
    "T39n1796_019:0775a22": "空也。猶此畢竟不可得不可得空具足眾德。",
    "T39n1796_019:0775a23": "普攝一切佛法也。此攝。於梵音是攝取之攝。",
    "T39n1796_019:0775a24": "如攝取諸物令在己身之義也。由以此空加",
    "T39n1796_019:0775a25": "持力故。能攝一切法成佛也。此中自在者。梵",
    "T39n1796_019:0775a26": "音與觀自在之自在有異。此是攝取義。謂能",
    "T39n1796_019:0775a27": "攝取一切法也。如王者於其境內。隨意攝取",
    "T39n1796_019:0775a28": "皆得自在。如來法王於一切法自在。亦如是",
    "T39n1796_019:0775a29": "也。是故此字最為尊者。言此字即是尊。即為",
    "T39n1796_019:0775b01": "天為神。天者眾中之首。此字亦如是。於一切",
    "T39n1796_019:0775b02": "法中最為其尊。猶如世間地居中帝釋為第",
    "T39n1796_019:0775b03": "一。諸世仙聖中梵王為第一。諸聖智中佛為",
    "T39n1796_019:0775b04": "第一。此阿字於一切真言門中。最為第一也。",
    "T39n1796_019:0775b05": "由此一字成無量功德。故無上也。明即真言",
    "T39n1796_019:0775b06": "之別號也。明法普皆字圍遶者。謂從一字亦",
    "T39n1796_019:0775b07": "無量字生。無量明周匝圍遶。如前所說字輪",
    "T39n1796_019:0775b08": "也。雖有如是圍遶。而體即空寂無相。於無相",
    "T39n1796_019:0775b09": "中見相。即此相中而離於相。又於無相之中。",
    "T39n1796_019:0775b10": "而現有去來等事。普應世間。當知皆是真言",
    "T39n1796_019:0775b11": "不思議加持之力也。以阿字加持自身故。即",
    "T39n1796_019:0775b12": "同於空。於此空中而成就一切佛法。猶如世",
    "T39n1796_019:0775b13": "間萬物因空得成。而空本體無相。於無相中",
    "T39n1796_019:0775b14": "而現種種形聲也。尊是義字是相。即前品義",
    "T39n1796_019:0775b15": "同也。聲字出字真言生。真言真言生果成就。",
    "T39n1796_019:0775b16": "一切救世者聲。聲從於字出。字生於真言。真",
    "T39n1796_019:0775b17": "言成立果。諸救世者所說。當知聲性空。即空",
    "T39n1796_019:0775b18": "所造作。一切眾生類。如言而妄執。非空亦非",
    "T39n1796_019:0775b19": "聲。為修行者故說空知空所作世間一切隨",
    "T39n1796_019:0775b20": "類。如是而妄執非彼空非及聲修行故說。即",
    "T39n1796_019:0775b21": "聲通達入。即三昧證。依法置相應。字照阿字",
    "T39n1796_019:0775b22": "句多種真言相。經文也。依於阿字同虛空。當",
    "T39n1796_019:0775b23": "知本來離於諸相。離相而有來去之相。從阿",
    "T39n1796_019:0775b24": "字而有聲生。阿字既本空也。所以者何。此聲",
    "T39n1796_019:0775b25": "者眾緣而有。謂依喉舌腭等眾緣相觸。而有",
    "T39n1796_019:0775b26": "聲生。但屬眾緣無有自性。而此能生眾緣亦",
    "T39n1796_019:0775b27": "得從緣。當知即是本不生也。而因緣有真言",
    "T39n1796_019:0775b28": "生。真言即有果成就。如是即救世者所說也。",
    "T39n1796_019:0775b29": "若識此聲即空等。從空而有。聲表於字。空聲",
    "T39n1796_019:0775c01": "相依。若知此者。所作世間事業其相萬端皆",
    "T39n1796_019:0775c02": "不出阿字門也。以隨順世間故。有分別而起。",
    "T39n1796_019:0775c03": "不了者。依此而生種種位想執取之心。然實",
    "T39n1796_019:0775c04": "虛空及聲。二俱離故。即是真言行者所說也。",
    "T39n1796_019:0775c05": "若了知者。即此偈互相釋也。即入聲解脫也。",
    "T39n1796_019:0775c06": "是謂於聲得自在。了知本性空即證於三昧。",
    "T39n1796_019:0775c07": "以聲表於空空示於緣。互相釋也。此令入二",
    "T39n1796_019:0775c08": "俱空中也。聲耳即空。即此理即具萬德。以識",
    "T39n1796_019:0775c09": "空聲等故。即入真性之理。入真性即是住三",
    "T39n1796_019:0775c10": "昧也。與此三昧相應。即是法也(更問)雖本不生",
    "T39n1796_019:0775c11": "而生一切法。即百字輪青黃等種種色。方圓",
    "T39n1796_019:0775c12": "三角等種種形。乃至無量不可說等差別之",
    "T39n1796_019:0775c13": "相。依此而照明也。自他皆空。從空立理。皆是",
    "T39n1796_019:0775c14": "加持用也。進入者通達也。由住斯理即是住",
    "T39n1796_019:0775c15": "三昧也。證此依法置相應。此相應作和合亦",
    "T39n1796_019:0775c16": "得也。置與布同也。此字為照明。照明謂成其",
    "T39n1796_019:0775c17": "德也。復阿字等類。意例一切字也。多種真",
    "T39n1796_019:0775c18": "言想。想謂有所分別義。例此一字。稱於一切",
    "T39n1796_019:0775c19": "真言義也。想改為分別。種種真言名。謂由一",
    "T39n1796_019:0775c20": "字中。現無量義現無量說。於一切眾生類中。",
    "T39n1796_019:0775c21": "各現無量言語。皆從此一字生也。於此中立",
    "T39n1796_019:0775c22": "眾多真言名也。現證此理者。依法置相應字。",
    "T39n1796_019:0775c23": "即是上來一字中。置無量字。形色各異。如百",
    "T39n1796_019:0775c24": "字輪等。皆依此現。應如是照知而觀察之。當",
    "T39n1796_019:0775c25": "知阿字有無量義。無量種種差別真言亦如",
    "T39n1796_019:0775c26": "是也。此字義乃至自本來。今佛佛道同有。此",
    "T39n1796_019:0775c27": "真理之字義。及此成自然慧之妙門真言等",
    "T39n1796_019:0775c28": "行。非世間人所立也。此即如來自然智門。非",
    "T39n1796_019:0775c29": "是他起。亦非如來為一類眾生故創立。乃佛",
    "T39n1796_019:0776a01": "佛道同法位常住。雖從本自成。亦要因緣方",
    "T39n1796_019:0776a02": "便。乃得明白顯現也。此中但明一字。然百字",
    "T39n1796_019:0776a03": "法門皆可知。故言百字門。謂舉一字則百字",
    "T39n1796_019:0776a04": "可知也。此百字法品竟(法謂眾多義。非達磨之法也謂百字之軌儀也於百字中",
    "T39n1796_019:0776a05": "生種種德名法也。最後卷并第二。弘記入經初品少許)。",
    "T39n1796_019:0776a06": "說菩提性品第二十四",
    "T39n1796_019:0776a07": "次菩提性品。即騰百字法品中義而說喻",
    "T39n1796_019:0776a08": "也。故經云。猶如虛空方。猶如虛空一切方遍",
    "T39n1796_019:0776a09": "依常。如是一切法真言救世者。常遍一切無",
    "T39n1796_019:0776a10": "所依。亦如是真言救世者。於一切法無所依。",
    "T39n1796_019:0776a11": "猶如虛空物(謂烟雲等)雖見無所依(謂空等雖見一切日月烟雲等然空",
    "T39n1796_019:0776a12": "無所依也)物等不依彼空也。真言救世亦然。非彼",
    "T39n1796_019:0776a13": "之所依。如教說世所極成也。虛空遠離於三",
    "T39n1796_019:0776a14": "世。真言救世者。亦離於三世。真言救世者同",
    "T39n1796_019:0776a15": "於虛空。三世等離。經文也。猶如虛空遍一切",
    "T39n1796_019:0776a16": "方所。一切萬有皆依之而得成立。然虛空無",
    "T39n1796_019:0776a17": "所依。如是一切真言。皆依於此真言救世者。",
    "T39n1796_019:0776a18": "此見是現見。現量見烟等。不染空亦然也。住",
    "T39n1796_019:0776a19": "於唯名行。遠離作者等虛空假名等。等謂有",
    "T39n1796_019:0776a20": "種種假名也。謂世人說為虛空。但是假名也。",
    "T39n1796_019:0776a21": "導師所宣說。而此真言本不生體。教無所依",
    "T39n1796_019:0776a22": "同彼虛空遍一切處也。又如世間觀於虛空。",
    "T39n1796_019:0776a23": "謂有所見。而實虛空觀一切觀。不與眼對",
    "T39n1796_019:0776a24": "也。約虛空具一切相而非此空。具一切相空",
    "T39n1796_019:0776a25": "亦不入彼相中。自他俱離。當知此真言救世",
    "T39n1796_019:0776a26": "者亦如是。與虛空無異也。雖無所不有。而畢",
    "T39n1796_019:0776a27": "竟清淨體同虛空。雖同虛空畢竟清淨無法",
    "T39n1796_019:0776a28": "可得。而無所不有無所不成也。又如虛空離",
    "T39n1796_019:0776a29": "於三世。即過去未來現在也。真言亦爾。隨世",
    "T39n1796_019:0776b01": "間故說有三世。謂當修已修正修。當證已證",
    "T39n1796_019:0776b02": "現證之類。而真言之體。出過於三世等同於",
    "T39n1796_019:0776b03": "虛空況。隨順世人說三世爾。救世者。謂分別",
    "T39n1796_019:0776b04": "空見種種法。此法既從本不生而生。當知此",
    "T39n1796_019:0776b05": "體亦同根本也。亦唯名行諸作者。等離虛空",
    "T39n1796_019:0776b06": "假名字等。宣說導師非名依所有。如虛空真",
    "T39n1796_019:0776b07": "言亦然。真言自在此字見。經文也。如虛空唯",
    "T39n1796_019:0776b08": "住於名行。此行亦可趣。謂有名趣。謂唯名之",
    "T39n1796_019:0776b09": "趣只名是趣也。唯立之名趣。亦合謂即是",
    "T39n1796_019:0776b10": "言語之義也。虛空假名等(此等是順世間故立此名也)假施設",
    "T39n1796_019:0776b11": "也。前偈云。空但有名。後偈意云。此名亦同於",
    "T39n1796_019:0776b12": "空不可得也。唯有名字而不可得。離於作者。",
    "T39n1796_019:0776b13": "如世間人。以分別戲論相故。取是空相以為",
    "T39n1796_019:0776b14": "實有。而生種種妄計。或言虛空是常。或言眾",
    "T39n1796_019:0776b15": "色所圍。此孔穴中是虛空等。或言此空依作",
    "T39n1796_019:0776b16": "者處而生。此等諸見無量無邊。如經論廣說。",
    "T39n1796_019:0776b17": "以要言之。皆不離斷常二見。乃至世小乘師。",
    "T39n1796_019:0776b18": "亦立空法以為實有。以是因緣有無量過失。",
    "T39n1796_019:0776b19": "名亦無所有。亦同於虛空。真言主亦然。見住",
    "T39n1796_019:0776b20": "於假名。謂無量假立也。諸非云云。非淨穢受",
    "T39n1796_019:0776b21": "生。或果亦不可生。此或是多種義也。諸果亦",
    "T39n1796_019:0776b22": "不生也。若無如是等種種世分別。於彼常勤",
    "T39n1796_019:0776b23": "修求一切智句。謂志求此也。今此中云虛空。",
    "T39n1796_019:0776b24": "即是不可得空。即是大空空。又復空但有名",
    "T39n1796_019:0776b25": "字。而實體即不空。離空與不空之相也。導師",
    "T39n1796_019:0776b26": "以方便故。假以言說以開悟眾生。然亦空名",
    "T39n1796_019:0776b27": "亦不可得。若有名可存。即是有相。有相即心",
    "T39n1796_019:0776b28": "生滅不入實智。云何得名阿字自然之慧實",
    "T39n1796_019:0776b29": "相之智耶。如空無所依。當知真言亦如是。",
    "T39n1796_019:0776c01": "畢竟無所依。佛以方便。欲令眾生普入於佛",
    "T39n1796_019:0776c02": "慧。從空立假。令依此假而至於理。空既本體",
    "T39n1796_019:0776c03": "無生。從空所依之假。從何而有。當知是生於",
    "T39n1796_019:0776c04": "實見也。如是知見。即是菩提之性。菩提性者",
    "T39n1796_019:0776c05": "不離真言耳。此真言之義即是菩提。離此之",
    "T39n1796_019:0776c06": "外別有菩提。無有是處也。非火水風地。非日",
    "T39n1796_019:0776c07": "月等執。非晝夜。非生死。非損傷。非剎那牟",
    "T39n1796_019:0776c08": "呼栗多。非年歲等。非成壞劫數。非淨非非淨。",
    "T39n1796_019:0776c09": "受生果或亦不生。若無如是等分別種種世",
    "T39n1796_019:0776c10": "所。於彼勤修。當作一切智句樂欲。經文也。言",
    "T39n1796_019:0776c11": "真言之性。非地水火風等。如虛空遍地水火",
    "T39n1796_019:0776c12": "風。此四依空成一切事。而空無依。此真言中",
    "T39n1796_019:0776c13": "地水火風等不思議用。依阿字門。而此阿字",
    "T39n1796_019:0776c14": "非地水火風之句也。非日非月即九執等曜。",
    "T39n1796_019:0776c15": "皆世人所立。非真實也。今此菩提之性。無明",
    "T39n1796_019:0776c16": "無無明等差別。云何得有晝夜之異耶。離於",
    "T39n1796_019:0776c17": "因緣實相常住。即是大日如來之體。云何不",
    "T39n1796_019:0776c18": "離生死耶。害是損傷義。亦是衰秏義也。而",
    "T39n1796_019:0776c19": "此真言之性常恒無變。離諸衰惱變秏之事。",
    "T39n1796_019:0776c20": "無有時分劫數成壞之相。當如是正觀真言",
    "T39n1796_019:0776c21": "之性。不依於妄執也。乃至劫初時不成。劫盡",
    "T39n1796_019:0776c22": "時不壞。其本無始。其未無終。故離劫數分等",
    "T39n1796_019:0776c23": "也。以無所不有故非淨畢竟空。故非非淨。一",
    "T39n1796_019:0776c24": "切眾生以此阿字。而具一切垢穢之法。如來",
    "T39n1796_019:0776c25": "即以此而成一切功德。故非淨非非淨也。若",
    "T39n1796_019:0776c26": "言從觀而生。以有所觀有所成故。隨行受生。",
    "T39n1796_019:0776c27": "真言皆離此也。乃至從淨觀功德。從無量功",
    "T39n1796_019:0776c28": "德而受意生之身。亦復皆無故。無受生之果",
    "T39n1796_019:0776c29": "也。以此等皆是有所得法。而真言之性自然",
    "T39n1796_019:0777a01": "實智。於一切法都無所得。當知如上種種分",
    "T39n1796_019:0777a02": "別非真實見。其數無量。以要言之。真言之性",
    "T39n1796_019:0777a03": "皆離如是世間分別之見也。若了知此。而如",
    "T39n1796_019:0777a04": "是修真言之行。即是一切智句也。樂欲者隨",
    "T39n1796_019:0777a05": "意即成也。句是住處義。一切智之住處。即是",
    "T39n1796_019:0777a06": "佛住也。當知菩提性等於虛空。空等於菩提",
    "T39n1796_019:0777a07": "性。菩提性者。即是阿字門一切智句也。",
    "T39n1796_019:0777a08": "次三三昧耶行品第二十五",
    "T39n1796_019:0777a09": "時金剛手。問此三三昧耶法言者爾時執金",
    "T39n1796_019:0777a10": "剛祕密主。白佛言。世尊說言三三昧耶。云何",
    "T39n1796_019:0777a11": "說此法為三三昧耶。如是說已。次佛告執金",
    "T39n1796_019:0777a12": "剛手祕密主言。善哉善哉祕密主。汝問吾如",
    "T39n1796_019:0777a13": "是義。祕密主汝當諦聽。極善作意吾當演說。",
    "T39n1796_019:0777a14": "金剛手言。如是世尊願樂欲聞。前已說之而",
    "T39n1796_019:0777a15": "不周備。騰上而起問。故言此也。問意言。此",
    "T39n1796_019:0777a16": "三三昧耶者。何法是三三昧耶。佛以此問是",
    "T39n1796_019:0777a17": "大事因緣故。加歎已而誡令諦受。乃至唯然",
    "T39n1796_019:0777a18": "受教。如文可解也。此三三昧耶。大本中廣釋。",
    "T39n1796_019:0777a19": "可有一千二百偈。今此中舉其大宗。餘義不",
    "T39n1796_019:0777a20": "出此門也。佛言有三種法相續(相續是生也)除其為",
    "T39n1796_019:0777a21": "障與無障相應。言障除。即是無障相應生也。",
    "T39n1796_019:0777a22": "名三三昧耶(由與瑜伽相應無障即三三昧耶也)云何彼法相續。次",
    "T39n1796_019:0777a23": "佛答中初三法者。相續不間斷。是三昧耶義。",
    "T39n1796_019:0777a24": "然梵音相續。與障義同。亦可具含二音也。以",
    "T39n1796_019:0777a25": "相續若有間斷即非三昧耶。此即障生。故兼",
    "T39n1796_019:0777a26": "二義也。所謂無間相續者。即是言行相續心",
    "T39n1796_019:0777a27": "口相應。一發心已。身口所行不相違越。口有",
    "T39n1796_019:0777a28": "所誓心行亦如是。修之名三昧耶也。經云。初",
    "T39n1796_019:0777a29": "心不觀己性。自此發慧。次如實智生。無盡分",
    "T39n1796_019:0777b01": "別網。離菩提心相。第二非分別佛句。如實見。",
    "T39n1796_019:0777b02": "無盡眾生界觀。祕密主悲自在轉。無緣觀。菩",
    "T39n1796_019:0777b03": "提心生。謂一切戲論離。無相菩提心眾生住",
    "T39n1796_019:0777b04": "安置。此三三昧耶。經文也。初心不觀自性",
    "T39n1796_019:0777b05": "(本性也初也)從此發慧如實智生。謂了實相了是智",
    "T39n1796_019:0777b06": "也。離無盡分別網。是名第二心菩提相。無分",
    "T39n1796_019:0777b07": "別三菩提句。祕密主彼如實見已。觀無盡眾",
    "T39n1796_019:0777b08": "生界。悲自在轉。無緣觀。菩提心生。所謂離一",
    "T39n1796_019:0777b09": "切戲論。安置眾生。皆住無相菩提。心生所",
    "T39n1796_019:0777b10": "謂離一切戲論安置眾生皆住無相菩提。謂此",
    "T39n1796_019:0777b11": "大悲願也。是名三三昧耶句。此三中。最初但",
    "T39n1796_019:0777b12": "能發心誓欲成佛。然未能正觀如來功德。不",
    "T39n1796_019:0777b13": "能了知以何法而得成佛。未能具有觀照之",
    "T39n1796_019:0777b14": "慧。但有求佛之心。而未能了達自己身之本",
    "T39n1796_019:0777b15": "性有何功德。但有此慧性。能於生死中。最初",
    "T39n1796_019:0777b16": "發心而求佛果。此是初三昧耶也。從此心後",
    "T39n1796_019:0777b17": "得如實智生。謂能以慧決擇。了知此是功德",
    "T39n1796_019:0777b18": "此非功德等。是處非處邪正之相。以得如實",
    "T39n1796_019:0777b19": "智故。能離無盡分別妄見之網。善滅諸戲論。",
    "T39n1796_019:0777b20": "安住真實相中。然此實智。即是菩提心。三昧",
    "T39n1796_019:0777b21": "耶是等義。然此心等發名三昧耶也。初心雖",
    "T39n1796_019:0777b22": "未具實智。然亦誓成佛度人。即是等心。故亦",
    "T39n1796_019:0777b23": "得三昧耶名也。從此心第二心相續。無間無",
    "T39n1796_019:0777b24": "障故。次即於此真實句中。了真假已。於一切",
    "T39n1796_019:0777b25": "無盡眾生。而起大悲心。是第三三昧耶也。以",
    "T39n1796_019:0777b26": "一切眾生皆同此性。而不能自了。而受生死",
    "T39n1796_019:0777b27": "輪迴無際。我今已自覺了。當普開佛之慧光",
    "T39n1796_019:0777b28": "令悉如我。即大悲也。由見實故。非實自除。",
    "T39n1796_019:0777b29": "非從外有法來入身也。除妄時實相自現也。",
    "T39n1796_019:0777c01": "上說此經有三句義。菩提心為種子即初句",
    "T39n1796_019:0777c02": "也。大悲為根即第二也。前以大悲為根。今乃",
    "T39n1796_019:0777c03": "居第三何耶。此中以照了為根。以能照了是",
    "T39n1796_019:0777c04": "非故。方能生悲。義相成也。第三方便為究竟。",
    "T39n1796_019:0777c05": "此云大悲。亦相成也。由興大悲故。施方便而",
    "T39n1796_019:0777c06": "攝一切。此三事從初至後相續不間。名三三",
    "T39n1796_019:0777c07": "昧耶也。以住真了妄。為彼眾生故。而興大",
    "T39n1796_019:0777c08": "悲。除一切眾生戲論。從此以後。即以方便而",
    "T39n1796_019:0777c09": "作佛事也。戲論者。如世戲人以散亂心。動作",
    "T39n1796_019:0777c10": "種種身口。但悅前人而無實義。今妄見者所",
    "T39n1796_019:0777c11": "作者。亦同於彼。故名戲論也。菩提眾生住者。",
    "T39n1796_019:0777c12": "為令眾生住於斯法如我無異。即是安住諸",
    "T39n1796_019:0777c13": "子祕密藏中之義也。次三三昧耶。初以大悲",
    "T39n1796_019:0777c14": "方便成佛已。復次祕密主。云何三三昧耶。最",
    "T39n1796_019:0777c15": "初名佛也。初心等正覺。第二名為法。彼續次",
    "T39n1796_019:0777c16": "生心。所謂和合僧也。此三三昧耶導師如是",
    "T39n1796_019:0777c17": "說。住於此三等。修行菩提行。次種種導首",
    "T39n1796_019:0777c18": "(謂廣流布種種導門)為利諸眾生。當得成菩提。三身自在",
    "T39n1796_019:0777c19": "轉。復次從佛有法。次從法有僧。此三即一體。",
    "T39n1796_019:0777c20": "其實無二性。以是等故名三昧耶也(前別時解云娑是佛",
    "T39n1796_019:0777c21": "麼是法也耶是僧義也)復次三三昧耶者。謂住此三昧耶",
    "T39n1796_019:0777c22": "即成菩提。住菩提為眾生故。現種種色說種",
    "T39n1796_019:0777c23": "種道。當知即以此心能攝三身。是三昧耶義",
    "T39n1796_019:0777c24": "也。如上說。三寶是三三昧耶也。三昧耶是等",
    "T39n1796_019:0777c25": "義。即此三寶等故。名三三昧耶。從此三三昧",
    "T39n1796_019:0777c26": "耶。次具三身。亦名三三昧耶也。住三身故。有",
    "T39n1796_019:0777c27": "利益之事。利益何等。即是利益眾生也。住三",
    "T39n1796_019:0777c28": "身中示現種種道。亦攝得眾生。攝是自在攝取",
    "T39n1796_019:0777c29": "義也。祕密主。佛正教表示作一身加持。所謂",
    "T39n1796_019:0778a01": "初化身者。教即十二分教也。此中種種方便。",
    "T39n1796_019:0778a02": "祕密主。三藐三佛陀。安立教故。以一身加持。",
    "T39n1796_019:0778a03": "所謂初變化身。復次祕密主。次於一身示現",
    "T39n1796_019:0778a04": "三種。所謂佛法僧。復次祕密主。從此成立說",
    "T39n1796_019:0778a05": "三種乘。當廣作佛事現般涅槃成就眾生。利",
    "T39n1796_019:0778a06": "益眾生皆一身所持。所謂變化身也。猶住三",
    "T39n1796_019:0778a07": "昧耶故。有如斯利益也。次於一身中示三身。",
    "T39n1796_019:0778a08": "謂佛法僧也。即是一體三寶。當知皆是從一",
    "T39n1796_019:0778a09": "身之中起也。此中三三昧耶。皆相承次因前",
    "T39n1796_019:0778a10": "生後也。次承上復有所生。謂示說三乘廣作",
    "T39n1796_019:0778a11": "佛事導引眾生。所作辦已入於涅槃。於涅槃",
    "T39n1796_019:0778a12": "之後。復成就無量眾生也。謂一類眾生。佛在",
    "T39n1796_019:0778a13": "時未能發心。因佛滅度或於像法之中。乃成",
    "T39n1796_019:0778a14": "就者皆是也。祕密主觀彼三三昧耶。知諸真",
    "T39n1796_019:0778a15": "言門。祕密主。觀彼解了三三昧耶。諸真言門",
    "T39n1796_019:0778a16": "修菩提行諸菩薩。於真言法則而作成就。彼",
    "T39n1796_019:0778a17": "不著一切妄執。無能為障礙者。對此有異名",
    "T39n1796_019:0778a18": "為除不欲懈怠無利談話。不能生信心積集",
    "T39n1796_019:0778a19": "資財。復應不作二事。謂飲諸酒及臥床上。行",
    "T39n1796_019:0778a20": "修行菩薩。真言法則持誦。彼不著一切妄執。",
    "T39n1796_019:0778a21": "住無為障者。經文也。佛告金剛手。觀上來所",
    "T39n1796_019:0778a22": "說。皆由住三三昧耶。由住此三昧耶如法持",
    "T39n1796_019:0778a23": "誦。心心不間。所謂不著一切妄執也。由妄",
    "T39n1796_019:0778a24": "執故諸障得生。若住此三平等者。即不著一",
    "T39n1796_019:0778a25": "一妄執。即此三平等者即是菩提。諸障何由",
    "T39n1796_019:0778a26": "得生耶。此即是離一切障之大宗也。復有餘",
    "T39n1796_019:0778a27": "障生之由。謂不欲。即於此真言行中以有障",
    "T39n1796_019:0778a28": "故。頓爾無由樂欲爾也。或由不欲心生故。障",
    "T39n1796_019:0778a29": "得入之也。不欲即是不願求等。懈怠(以不勤進故。如鑽",
    "T39n1796_019:0778b01": "火未熱數息即障入之也)又無益談論。於真言行不念誦不",
    "T39n1796_019:0778b02": "勤修行。以此虛度時日亦爾。障得其便也。",
    "T39n1796_019:0778b03": "不信。由不信故障得便也。又廣聚資財。以求",
    "T39n1796_019:0778b04": "時忿動守護勤勞。失時受苦。以如是等種種",
    "T39n1796_019:0778b05": "因緣。令行者為障所得便也。以上皆是障生",
    "T39n1796_019:0778b06": "之緣。復有二種。謂不得飲酒。酒是生障之緣。",
    "T39n1796_019:0778b07": "此第一也。以飲酒故。諸不善得生。又不臥床",
    "T39n1796_019:0778b08": "上。此第二也。以安寢床上。生種種欲心放逸",
    "T39n1796_019:0778b09": "之想。故不得也。當敷草藉。西方持誦者多",
    "T39n1796_019:0778b10": "用吉祥茅為籍也。此有多利益。一者以如來",
    "T39n1796_019:0778b11": "成道時所坐故。一切世間以為吉祥故。持誦",
    "T39n1796_019:0778b12": "者藉之障不生也。又諸毒虫等。若敷此者皆",
    "T39n1796_019:0778b13": "不得至其所也。又性甚香潔也。又此草極利。",
    "T39n1796_019:0778b14": "觸身便破。如兩刃形也。行人持誦餘暇。而休",
    "T39n1796_019:0778b15": "息時寢此草藉。若放逸自縱即為傷。故不得",
    "T39n1796_019:0778b16": "縱慢也。又佛所以自藉此草者。除世間憍慢",
    "T39n1796_019:0778b17": "心。故為太子時種種放逸。坐臥寶床寶几承",
    "T39n1796_019:0778b18": "足等。若出家猶習之。即與本在家無異。以此",
    "T39n1796_019:0778b19": "能捨如是事而坐草藉。一切人天皆生敬心。",
    "T39n1796_019:0778b20": "亦効除慢心入正法。佛尚如此何況我等耶。",
    "T39n1796_019:0778b21": "觀如是功德故修行。",
    "T39n1796_019:0778b22": "次明如來品第二十六",
    "T39n1796_019:0778b23": "爾時執金剛祕密主。白世尊言。云何為如來。",
    "T39n1796_019:0778b24": "云何人中尊。云何為菩薩云何說名佛。導師",
    "T39n1796_019:0778b25": "大牟尼。願斷我等疑。菩薩大名稱。棄捨疑慮",
    "T39n1796_019:0778b26": "心。當修行大乘。行王無有上。次品。金剛手",
    "T39n1796_019:0778b27": "又白佛。云何如來。云何人中尊。菩薩云何。爾",
    "T39n1796_019:0778b28": "時毘盧遮那世尊。觀察諸大眾會。告執金剛",
    "T39n1796_019:0778b29": "祕密主言。善哉善哉金剛手。汝能問吾如是",
    "T39n1796_019:0778c01": "義。汝當諦聽極善作意。吾今演說摩訶衍道。",
    "T39n1796_019:0778c02": "菩提虛空相。離一切分別。樂求彼菩提。名菩",
    "T39n1796_019:0778c03": "提薩埵。成就十地等。自在善通達。諸法空如",
    "T39n1796_019:0778c04": "幻。知此一切皆同也。謂知此一切皆同也。",
    "T39n1796_019:0778c05": "知諸世間之所趣。故說為佛陀。法如虛空相。",
    "T39n1796_019:0778c06": "無二唯一相。正覺十力具。是名三菩提。唯慧",
    "T39n1796_019:0778c07": "害者。唯作以亦得。謂以慧害煩惱也。自性無",
    "T39n1796_019:0778c08": "言說。自證之智慧。故說為如來。云何覺此我",
    "T39n1796_019:0778c09": "疑。導師除。大牟尼疑慮棄捨。菩薩大名稱。當",
    "T39n1796_019:0778c10": "行大乘。行王無有上。以上問也。意言。佛上來",
    "T39n1796_019:0778c11": "說法已。處處云佛或菩薩。然我雖聞此。猶未",
    "T39n1796_019:0778c12": "蒙決擇名義之相。以何義故。得菩薩名得佛",
    "T39n1796_019:0778c13": "名。得如來名得人中尊名。為自從父母所生",
    "T39n1796_019:0778c14": "便有此號。為德成行滿方得此號耶。大乘行",
    "T39n1796_019:0778c15": "王無有上。是歎佛德方問也。佛次又歎善哉。",
    "T39n1796_019:0778c16": "乃至勅其諦聽方答也。大乘道虛空菩提。一",
    "T39n1796_019:0778c17": "切分別離。若彼菩提樂求菩薩名。此答菩薩",
    "T39n1796_019:0778c18": "名也。虛空無有相。菩提亦如是。猶如虛空無",
    "T39n1796_019:0778c19": "相無分別。又虛空無相而眾德所依。萬像依",
    "T39n1796_019:0778c20": "之而立。菩提亦如是。畢竟無相無分別。而具",
    "T39n1796_019:0778c21": "一切功德也。於如實相欲求證達。是名菩提",
    "T39n1796_019:0778c22": "也。次釋佛義。十地得成。自在善通達。知法",
    "T39n1796_019:0778c23": "空如幻。此一切同趣行。知一切世間於佛得",
    "T39n1796_019:0778c24": "名。此答佛義也。謂滿足十地自在通達。於一",
    "T39n1796_019:0778c25": "一地中。皆善通達而得自在。了知諸法同於",
    "T39n1796_019:0778c26": "空幻。又知眾生深心所行各各趣向。以有斯",
    "T39n1796_019:0778c27": "德故。一切世間號之為佛。佛之名字因斯而",
    "T39n1796_019:0778c28": "起也。虛空相法。無二唯一相。十力佛是名正",
    "T39n1796_019:0778c29": "覺號。亦釋佛義也。前但云知法空如幻。今云",
    "T39n1796_019:0779a01": "虛空之法一相無相。即以此中了達故。以十",
    "T39n1796_019:0779a02": "力遍知一切法。無所不知。如菩薩藏經中說",
    "T39n1796_019:0779a03": "十力甚廣也。此菩提如虛空無二相。於一相",
    "T39n1796_019:0779a04": "中心無所住。以此故得佛十力。由正住此十",
    "T39n1796_019:0779a05": "力。名正等覺也。佛與正覺。名號殊而體一也。",
    "T39n1796_019:0779a06": "善調身口意。攝伏自在故。能降諸魔。非但降",
    "T39n1796_019:0779a07": "於外魔。內障亦遍降伏之。世出世中以為尊。",
    "T39n1796_019:0779a08": "故復號人中尊。此義經中闕文不釋。餘文如",
    "T39n1796_019:0779a09": "是解也。慧害唯無言說自性。自證智。說此",
    "T39n1796_019:0779a10": "是如來。此答如來名也。此慧能害無明。故云",
    "T39n1796_019:0779a11": "慧害。雖不云無明。然所害者即是無明。其義",
    "T39n1796_019:0779a12": "自顯也。此自證境界。出過語言道。以知自證",
    "T39n1796_019:0779a13": "非可宣說而授與人。住如斯智故。得如來名",
    "T39n1796_019:0779a14": "也。又如佛之理自然而證知。名為如來。又如",
    "T39n1796_019:0779a15": "諸佛所行之道。自然證處我亦如是而去。故",
    "T39n1796_019:0779a16": "名如去也。大本中具答此。各有百餘偈。傳法",
    "T39n1796_019:0779a17": "者但略其宗要。各一偈答之。其大意亦具也。",
    "T39n1796_019:0779a18": "次護摩品第二十七",
    "T39n1796_019:0779a19": "外典淨行圍陀論中。有火祠之法。然大乘真",
    "T39n1796_019:0779a20": "言門亦有火法。所以爾者。為攝伏一類故。",
    "T39n1796_019:0779a21": "以言韋陀事而攝伏之。然其義趣。猶如天地",
    "T39n1796_019:0779a22": "不可相並。今欲分其邪正之相。令行者無復",
    "T39n1796_019:0779a23": "餘疑故。傳法人。於此品中廣出緣起也。佛欲",
    "T39n1796_019:0779a24": "除彼未來世中諸淨行者我慢心故。自說本",
    "T39n1796_019:0779a25": "生作梵王時。演外韋陀之法。令彼邪宗心伏。",
    "T39n1796_019:0779a26": "然後說此真言門正行也。復次祕密主。往昔",
    "T39n1796_019:0779a27": "一時我為菩薩。住於梵天行菩薩行。即是梵",
    "T39n1796_019:0779a28": "住此梵天也。時梵天問之。大梵欲知火有幾",
    "T39n1796_019:0779a29": "種。時我如是說言。謂對彼作如是說也。彼火",
    "T39n1796_019:0779b01": "名我慢自然。次梵天子所生火。名簸嚩句。是",
    "T39n1796_019:0779b02": "世間最初之火。謂我先世行菩薩道時。示作",
    "T39n1796_019:0779b03": "梵王。爾時有諸梵行學者。而來問我。火祠之",
    "T39n1796_019:0779b04": "法有幾種火。我具說之。今成正覺。乃證前說",
    "T39n1796_019:0779b05": "為非今說為正。是故行者。當從今正行之火",
    "T39n1796_019:0779b06": "法。不宜用先虛妄不正之法也。以下次列邪",
    "T39n1796_019:0779b07": "宗火祠之法。皆是韋陀典中所明也。先說火",
    "T39n1796_019:0779b08": "神之本。最初是大梵王。以彼有如是計一切",
    "T39n1796_019:0779b09": "皆從我生。有如是我慢故。又計自說常故。得",
    "T39n1796_019:0779b10": "我慢名及自然之號。即大梵王也。次梵天子",
    "T39n1796_019:0779b11": "即是梵王。意念欲有眾生而彼應念而生。梵",
    "T39n1796_019:0779b12": "王。以為己所生子者。此是彼天火初也。自然",
    "T39n1796_019:0779b13": "生者。次梵天子以下是偈。所生簸嚩句。此是",
    "T39n1796_019:0779b14": "世間火名也。從此已下次第相生。皆是彼法",
    "T39n1796_019:0779b15": "中火神。但供養而無用處也。梵飯子(是火天名即梵子之",
    "T39n1796_019:0779b16": "子也)畢怛羅(又其子)吠稅婆囊囉(又其子)訶嚩奴(又子)合",
    "T39n1796_019:0779b17": "毘嚩訶囊(又子)簸說三鼻都(又子)阿闥末拏(又子者也)鉢",
    "T39n1796_019:0779b18": "體多(又子)補色迦路陶(又子)以上皆供養者也。置",
    "T39n1796_019:0779b19": "胎時用者(是淨行者初娶婦置胎時。忙路多火用也。用此火神名而加之也。火名在經中此不出也",
    "T39n1796_019:0779b20": "下同)欲後澡浴時者(彼受胎六月。夫為其浴。仍結髮為相。以此火神名真言也。縛訶忙囊",
    "T39n1796_019:0779b21": "火)浴妻之時用。[口*夢]蘗盧火(生子之後者。生子七日後。浴妻。又母解髮用",
    "T39n1796_019:0779b22": "此火神也。鉢伽補火也)立名時者(其子既生。請仙人作法立名之時用也。簸體無火)食時",
    "T39n1796_019:0779b23": "用此火者(謂子能喫食時。父母先以此火神呪。加持蘇等然後噉之。韋陀一一有方用也。戎脂火)",
    "T39n1796_019:0779b24": "為子作髮時(謂子漸長剃胎毛髮時。留朱荼之髮。用此火神也。剎毘火)受禁戒",
    "T39n1796_019:0779b25": "時(是童子漸長與持本族戒時也。有文闍草似此間佛箭竹。治之作繩。三股線繫身絡背持曲杖即古之三岐杖",
    "T39n1796_019:0779b26": "也。三謨婆嚩火)軍持被鹿皮。依其服戒也。持戒十二",
    "T39n1796_019:0779b27": "年常乞食。持赤銅鉢乞食。作是言。有施者住。",
    "T39n1796_019:0779b28": "少時不得即去。歸至火鑪分食為三分。自浴",
    "T39n1796_019:0779b29": "已取一。分食供養火。取灰印三處。參父母師",
    "T39n1796_019:0779c01": "已。以一分食。與其隨彼食與不食任意也。然",
    "T39n1796_019:0779c02": "後自食一分。於十二年中勤苦學韋陀法。十",
    "T39n1796_019:0779c03": "二年滿方出梵種。謂娶妻也。禁滿施牛時。謂",
    "T39n1796_019:0779c04": "戒滿十二年已。謂報師恩。以物報償。并牸",
    "T39n1796_019:0779c05": "牛及犢子施師。師受已。又令彼婚。故說娶妻",
    "T39n1796_019:0779c06": "因緣。告言。過去劫初索里耶火大梵王。下世",
    "T39n1796_019:0779c07": "間作牛形而行婬欲。因生種類。由此有婆羅",
    "T39n1796_019:0779c08": "門種。今此母牛子。即是其遺體。爾宜劾之繼",
    "T39n1796_019:0779c09": "存梵種。乃至廣說。爾時用此火加護彼。皆火",
    "T39n1796_019:0779c10": "神名也。童子婚時。然彼婚法。娶妻時誦火神",
    "T39n1796_019:0779c11": "梵天本呪。大意言。梵天本意云云。乃行牛行",
    "T39n1796_019:0779c12": "也(用瑜赭迦火)造作時者。即以下供養等諸業。初",
    "T39n1796_019:0779c13": "受此法時。火神名別。以後造作。又隨事別有",
    "T39n1796_019:0779c14": "火神呪等也。用鄔波那迦火。供養天神者。然",
    "T39n1796_019:0779c15": "彼法供養時。取銅作椀有柄。即華菓葉及是",
    "T39n1796_019:0779c16": "等諸食滿盛之。其法云。一切天神皆共供養",
    "T39n1796_019:0779c17": "也。用簸嚩句火。謂如家中井竈門戶堂屋類。",
    "T39n1796_019:0779c18": "一一皆遍。每處持一攝食與之。而誦其神神",
    "T39n1796_019:0779c19": "呪。乃至戶門施竟。餘食置屋上。以與先祖等",
    "T39n1796_019:0779c20": "及餓鬼也。次造房。用梵火(造立房等亦須也)鉢羅羅梵",
    "T39n1796_019:0779c21": "火也。以法加之使成淨法。不然不淨也。行",
    "T39n1796_019:0779c22": "惠施時。即施其本類也。此淨行者。不與三性",
    "T39n1796_019:0779c23": "語。物亦不與之。但於自類而行施也。施時稱",
    "T39n1796_019:0779c24": "此火神名。以呪加之。本意云也扇都火。為此",
    "T39n1796_019:0779c25": "物從梵天得。今還施梵天。汝亦施梵天也下",
    "T39n1796_019:0779c26": "句亦云莎訶。",
    "T39n1796_019:0779c27": "大毘盧遮那成佛經疏卷第十九"
}