{
    "T29n1558_027:0140a20": "阿毘達磨俱舍論卷第二十七",
    "T29n1558_027:0140a22": "尊者世親造",
    "T29n1558_027:0140a23": "三藏法師玄奘奉　詔譯",
    "T29n1558_027:0140a24": "分別智品第七之二",
    "T29n1558_027:0140a25": "如是已辯諸智差別。智所成德今當顯示。",
    "T29n1558_027:0140a26": "於中先辯佛不共德。且初成佛盡智位修不",
    "T29n1558_027:0140a27": "共佛法有十八種。何謂十八。頌曰。",
    "T29n1558_027:0140a28": "　十八不共法　　謂佛十力等",
    "T29n1558_027:0140a29": "論曰。佛十力四無畏三念住及大悲。如是",
    "T29n1558_027:0140b01": "合名為十八不共法。唯於諸佛盡智時修。",
    "T29n1558_027:0140b02": "餘聖所無故名不共。且佛十力相別云何。",
    "T29n1558_027:0140b03": "頌曰。",
    "T29n1558_027:0140b04": "　力處非處十　　業八除滅道",
    "T29n1558_027:0140b05": "　定根解界九　　遍趣九或十",
    "T29n1558_027:0140b06": "　宿住死生俗　　盡六或十智",
    "T29n1558_027:0140b07": "　宿住死生智　　依靜慮餘通",
    "T29n1558_027:0140b08": "　贍部男佛身　　於境無礙故",
    "T29n1558_027:0140b09": "論曰。佛十力者。一處非處智力。具以如來",
    "T29n1558_027:0140b10": "十智為性。二業異熟智力。八智為性。謂除",
    "T29n1558_027:0140b11": "滅道。三靜慮解脫等持等至智力。四根上下",
    "T29n1558_027:0140b12": "智力。五種種勝解智力。六種種界智力。如是",
    "T29n1558_027:0140b13": "四力皆九智性。謂除滅智。七遍趣行智力。或",
    "T29n1558_027:0140b14": "聲顯此義有二途。若謂但緣能趣為境九",
    "T29n1558_027:0140b15": "智除滅。若謂亦緣所趣為境十智為性。八",
    "T29n1558_027:0140b16": "宿住隨念智力。九死生智力。如是二力皆俗",
    "T29n1558_027:0140b17": "智性。十漏盡智力。或聲亦顯義有二途。若",
    "T29n1558_027:0140b18": "謂但緣漏盡為境六智。除道苦集他心。若",
    "T29n1558_027:0140b19": "謂漏盡身中所得十智為性。已辯自性。依",
    "T29n1558_027:0140b20": "地別者。第八第九依四靜慮。餘八通依十一",
    "T29n1558_027:0140b21": "地起。欲四靜慮未至中間。并四無色名十一",
    "T29n1558_027:0140b22": "地。已辯依地。依身別者。皆依贍部男子佛",
    "T29n1558_027:0140b23": "身。已辯依身。何故名力。以於一切所知境",
    "T29n1558_027:0140b24": "中智無礙轉故名為力。由此十力唯依佛",
    "T29n1558_027:0140b25": "身。唯佛已除諸惑習氣於一切境隨欲能",
    "T29n1558_027:0140b26": "知。餘此相違故不名力。如舍利子捨求度",
    "T29n1558_027:0140b27": "人不能觀知鷹所逐鴿前後二際生多少",
    "T29n1558_027:0140b28": "等。如是諸佛遍於所知心力無邊。云何身",
    "T29n1558_027:0140b29": "力。頌曰。",
    "T29n1558_027:0140c01": "　身那羅延力　　或節節皆然",
    "T29n1558_027:0140c02": "　象等七十增　　此觸處為性",
    "T29n1558_027:0140c03": "論曰。佛生身力等那羅延。有餘師言。佛身",
    "T29n1558_027:0140c04": "支節一一皆具那羅延力。大德法救說。諸",
    "T29n1558_027:0140c05": "如來身力無邊。猶如心力。若異此者則諸佛",
    "T29n1558_027:0140c06": "身應不能持無邊心力。大覺獨覺及轉輪",
    "T29n1558_027:0140c07": "王支節相連如其次第似龍蟠結連鎖相鈎。",
    "T29n1558_027:0140c08": "故三相望力有勝劣。那羅延力其量云何。十",
    "T29n1558_027:0140c09": "十倍增象等七力。謂凡象。香象。摩訶諾健",
    "T29n1558_027:0140c10": "那。鉢羅塞建提。伐浪伽。遮怒羅。那羅延。",
    "T29n1558_027:0140c11": "後後力增前前十倍。有說。前六十十倍增",
    "T29n1558_027:0140c12": "敵那羅延半身之力。此力一倍成那羅延。於",
    "T29n1558_027:0140c13": "所說中唯多應理。如是身力觸處為性。謂",
    "T29n1558_027:0140c14": "所觸中大種差別。有說。是造觸離七外別有",
    "T29n1558_027:0140c15": "佛四無畏相別云何。頌曰。",
    "T29n1558_027:0140c16": "　四無畏如次　　初十二七力",
    "T29n1558_027:0140c17": "論曰。佛四無畏如經廣說。一正等覺無畏。十",
    "T29n1558_027:0140c18": "智為性。猶如初力。二漏永盡無畏。六十智",
    "T29n1558_027:0140c19": "性。如第十力。三說障法無畏。八智為性。如",
    "T29n1558_027:0140c20": "第二力。四說出道無畏。九十智性。如第七",
    "T29n1558_027:0140c21": "力。如何於智立無畏名。此無畏名目無怯",
    "T29n1558_027:0140c22": "懼。由有智故不怯懼他。故無畏名目諸智",
    "T29n1558_027:0140c23": "體。理實無畏是智所成。不應說言體即是",
    "T29n1558_027:0140c24": "智。佛三念住相別云何。頌曰。",
    "T29n1558_027:0140c25": "　三念住念慧　　緣順違俱境",
    "T29n1558_027:0140c26": "論曰。佛三念住如經廣說。諸弟子眾一向恭",
    "T29n1558_027:0140c27": "敬能正受行。如來緣之不生歡喜。捨而安",
    "T29n1558_027:0140c28": "住正念正知。是謂如來第一念住。諸弟子眾",
    "T29n1558_027:0140c29": "唯不恭敬不正受行。如來緣之不生憂慼。",
    "T29n1558_027:0141a01": "捨而安住正念正知。是謂如來第二念住。諸",
    "T29n1558_027:0141a02": "弟子眾一類恭敬能正受行。一類不敬不正",
    "T29n1558_027:0141a03": "受行。如來緣之不生歡慼。捨而安住正念",
    "T29n1558_027:0141a04": "正知。是謂如來第三念住。此三皆用念慧",
    "T29n1558_027:0141a05": "為體。諸大聲聞亦於弟子順違俱境離歡",
    "T29n1558_027:0141a06": "慼俱。此何名為不共佛法。唯佛於此并習",
    "T29n1558_027:0141a07": "斷故。或諸弟子隨屬如來有順違俱。應甚",
    "T29n1558_027:0141a08": "歡慼。佛能不起可謂希奇。非屬諸聲聞",
    "T29n1558_027:0141a09": "不起非奇特故。唯在佛得不共名。諸佛大",
    "T29n1558_027:0141a10": "悲云何相別。頌曰。",
    "T29n1558_027:0141a11": "　大悲唯俗智　　資糧行相境",
    "T29n1558_027:0141a12": "　平等上品故　　異悲由八因",
    "T29n1558_027:0141a13": "論曰。如來大悲俗智為性。若異此者則不",
    "T29n1558_027:0141a14": "能緣一切有情。亦不能作三苦行相。如",
    "T29n1558_027:0141a15": "共有悲。此大悲名依何義立。依五義故此",
    "T29n1558_027:0141a16": "立大名。一由資糧故大。謂大福德智慧資",
    "T29n1558_027:0141a17": "糧所成辦故。二由行相故大。謂此力能於",
    "T29n1558_027:0141a18": "三苦境作行相故。三由所緣故大。謂此總",
    "T29n1558_027:0141a19": "以三界有情為所緣故。四由平等故大。謂",
    "T29n1558_027:0141a20": "此等於一切有情作利樂故。五由上品故",
    "T29n1558_027:0141a21": "大。謂最上品更無餘悲能齊此故。此與悲",
    "T29n1558_027:0141a22": "異由八種因。一由自性。無癡無瞋自性異",
    "T29n1558_027:0141a23": "故。二由行相。三苦一苦行相異故。三由所",
    "T29n1558_027:0141a24": "緣。三界一界所緣異故。四由依地。第四靜慮",
    "T29n1558_027:0141a25": "通餘異故。五由依身。唯佛通餘身有異故。",
    "T29n1558_027:0141a26": "六由證得。離有頂欲證得異故。七由救濟。",
    "T29n1558_027:0141a27": "事成希望救濟異故。八由哀愍。平等不等哀",
    "T29n1558_027:0141a28": "愍異故。已辯佛德異餘有情。諸佛相望法",
    "T29n1558_027:0141a29": "皆等不。頌曰。",
    "T29n1558_027:0141b01": "　由資糧法身　　利他佛相似",
    "T29n1558_027:0141b02": "　壽種姓量等　　諸佛有差別",
    "T29n1558_027:0141b03": "論曰。由三事故諸佛皆等。一由資糧等圓",
    "T29n1558_027:0141b04": "滿故。二由法身等成辦故。三由利他等究",
    "T29n1558_027:0141b05": "竟故。由壽種姓身量等殊。諸佛相望容有",
    "T29n1558_027:0141b06": "差別。壽異謂佛壽有短長。種異謂佛生剎",
    "T29n1558_027:0141b07": "帝利婆羅門種。姓異謂佛姓喬答摩迦葉",
    "T29n1558_027:0141b08": "波等。量異謂佛身有小大。等言顯諸佛法",
    "T29n1558_027:0141b09": "住久近等。如是有異由出世時所化有情機",
    "T29n1558_027:0141b10": "宜別故。諸有智者思惟如來三種圓德深",
    "T29n1558_027:0141b11": "生愛敬。其三者何。一因圓德。二果圓德。",
    "T29n1558_027:0141b12": "三恩圓德。初因圓德復有四種。一無餘修。",
    "T29n1558_027:0141b13": "福德智慧二種資糧修無遺故。二長時修。",
    "T29n1558_027:0141b14": "經三大劫阿僧企耶修無倦故。三無間修。",
    "T29n1558_027:0141b15": "精勤勇猛剎那剎那修無廢故。四尊重修。恭",
    "T29n1558_027:0141b16": "敬所學無所顧惜修無慢故。次果圓德亦",
    "T29n1558_027:0141b17": "有四種。一智圓德。二斷圓德。三威勢圓德。",
    "T29n1558_027:0141b18": "四色身圓德。智圓德有四種。一無師智。二一",
    "T29n1558_027:0141b19": "切智。三一切種智。四無功用智斷圓德有四",
    "T29n1558_027:0141b20": "種。一一切煩惱斷。二一切定障斷。三畢竟斷。",
    "T29n1558_027:0141b21": "四并習斷。威勢圓德有四種。一於外境化",
    "T29n1558_027:0141b22": "變住持自在威勢。二於壽量若促若延自在",
    "T29n1558_027:0141b23": "威勢。三於空障極遠速行小大相入自在威",
    "T29n1558_027:0141b24": "勢。四令世間種種本性法爾轉勝希奇威",
    "T29n1558_027:0141b25": "勢。威勢圓德復有四種。一難化必能化。二",
    "T29n1558_027:0141b26": "答難必決疑。三立教必出離。四惡黨必能",
    "T29n1558_027:0141b27": "伏。色身圓德有四種。一具眾相。二具隨好。",
    "T29n1558_027:0141b28": "三具大力。四內身骨堅越金剛。外發神光",
    "T29n1558_027:0141b29": "踰百千日。後恩圓德亦有四種。謂令永解",
    "T29n1558_027:0141c01": "脫三惡趣生死。或能安置善趣三乘。總說如",
    "T29n1558_027:0141c02": "來圓德如是。若別分析則有無邊。唯佛世",
    "T29n1558_027:0141c03": "尊能知能說。要留命行經多大劫阿僧企",
    "T29n1558_027:0141c04": "耶說乃可盡。如是則顯佛世尊身具有無",
    "T29n1558_027:0141c05": "邊殊勝奇特因果恩德如大寶山。有諸愚",
    "T29n1558_027:0141c06": "夫自乏眾德。雖聞如是佛功德山及所說",
    "T29n1558_027:0141c07": "法不能信重。諸有智者聞說如斯生信",
    "T29n1558_027:0141c08": "重心徹於骨髓。彼由一念極信重心轉滅",
    "T29n1558_027:0141c09": "無邊不定惡業。攝受殊勝人天涅槃。故說如",
    "T29n1558_027:0141c10": "來出現於世為諸智者無上福田。依之引",
    "T29n1558_027:0141c11": "生不空可愛殊勝速疾究竟果故。如薄伽梵",
    "T29n1558_027:0141c12": "自說頌言。",
    "T29n1558_027:0141c13": "　若於佛福田　　能殖少分善",
    "T29n1558_027:0141c14": "　初獲勝善趣　　後必得涅槃",
    "T29n1558_027:0141c15": "已說如來不共功德。共功德今當辯。頌曰。",
    "T29n1558_027:0141c16": "　復有餘佛法　　共餘聖異生",
    "T29n1558_027:0141c17": "　謂無諍願智　　無礙解等德",
    "T29n1558_027:0141c18": "論曰。世尊復有無量功德。與餘聖者及異",
    "T29n1558_027:0141c19": "生共。謂無諍願智無礙解通靜慮無色等至",
    "T29n1558_027:0141c20": "等持無量解脫勝處遍處等。隨其所應。謂前",
    "T29n1558_027:0141c21": "三門唯共餘聖。通靜慮等亦共異生。前三門",
    "T29n1558_027:0141c22": "中且辯無諍。頌曰。",
    "T29n1558_027:0141c23": "　無諍世俗智　　後靜慮不動",
    "T29n1558_027:0141c24": "　三洲緣未生　　欲界有事惑",
    "T29n1558_027:0141c25": "論曰。言無諍者。謂阿羅漢觀有情苦由煩",
    "T29n1558_027:0141c26": "惱生。自知己身福田中勝。恐他煩惱復緣",
    "T29n1558_027:0141c27": "己生。故思引發如是相智。由此方便令他",
    "T29n1558_027:0141c28": "有情不緣己身生貪瞋等。此行能息諸有",
    "T29n1558_027:0141c29": "情類煩惱諍故得無諍名。此行但以俗智",
    "T29n1558_027:0142a01": "為性。第四靜慮為其所依。樂通行中最為",
    "T29n1558_027:0142a02": "勝故。不動應果能起非餘。餘尚不能自防",
    "T29n1558_027:0142a03": "起惑。況能止息他身煩惱。此唯依止三洲",
    "T29n1558_027:0142a04": "人身。緣欲未來有事煩惱。勿他煩惱緣己",
    "T29n1558_027:0142a05": "生故。諸無事惑不可遮防。內起隨應總緣",
    "T29n1558_027:0142a06": "境故。辯無諍已。次辯願智。頌曰。",
    "T29n1558_027:0142a07": "　願智能遍緣　　餘如無諍說",
    "T29n1558_027:0142a08": "論曰。以願為先引妙智起如願而了故名",
    "T29n1558_027:0142a09": "願智。此智自性地種性身與無諍同。但所",
    "T29n1558_027:0142a10": "緣別。以一切法為所緣故。毘婆沙者作如",
    "T29n1558_027:0142a11": "是言。願智不能證知無色。觀彼因行及彼",
    "T29n1558_027:0142a12": "等流差別。故知如田夫類。諸有欲起此願",
    "T29n1558_027:0142a13": "智時。先發誠願求知彼境。便入邊際第四",
    "T29n1558_027:0142a14": "靜慮以為加行。從此無間隨所入定勢力",
    "T29n1558_027:0142a15": "勝劣。如先願力引正智起。於所求境皆如",
    "T29n1558_027:0142a16": "實知。已辯願智。無礙解者。頌曰。",
    "T29n1558_027:0142a17": "　無礙解有四　　謂法義詞辯",
    "T29n1558_027:0142a18": "　名義言說道　　無退智為性",
    "T29n1558_027:0142a19": "　法詞唯俗智　　五二地為依",
    "T29n1558_027:0142a20": "　義十六辯九　　皆依一切地",
    "T29n1558_027:0142a21": "　但得必具四　　餘如無諍說",
    "T29n1558_027:0142a22": "論曰。諸無礙解總說有四。一法無礙解。二",
    "T29n1558_027:0142a23": "義無礙解。三詞無礙解。四辯無礙解。此四總",
    "T29n1558_027:0142a24": "說如其次第以緣名義言及說道不可退",
    "T29n1558_027:0142a25": "轉智為自性。謂無退智緣能詮法名句文",
    "T29n1558_027:0142a26": "身立為第一。緣所詮義立為第二。緣方言",
    "T29n1558_027:0142a27": "詞立為第三。緣應正理無滯礙說及緣自",
    "T29n1558_027:0142a28": "在定慧二道立為第四。此則總說無礙解",
    "T29n1558_027:0142a29": "體兼顯所緣。於中法詞二無礙解唯俗智",
    "T29n1558_027:0142b01": "攝。緣名身等及世言詞事境界故。法無礙解",
    "T29n1558_027:0142b02": "通依五地。謂欲界四靜慮。以於上地無名",
    "T29n1558_027:0142b03": "等故。詞無礙解唯依二地。謂欲界初靜慮。",
    "T29n1558_027:0142b04": "以於上地無尋伺故。義無礙解十六智攝。",
    "T29n1558_027:0142b05": "謂若諸法皆名為義。義無礙解則十智攝。若",
    "T29n1558_027:0142b06": "唯涅槃名為義者。義無礙解則六智攝。謂俗",
    "T29n1558_027:0142b07": "法類滅盡無生。辯無礙解九智所攝。謂唯除",
    "T29n1558_027:0142b08": "滅。緣說道故此二通依一切地起。謂依",
    "T29n1558_027:0142b09": "欲界乃至有頂。辯無礙解於說道中許隨",
    "T29n1558_027:0142b10": "緣一皆得起故。施設足論釋此四言。緣",
    "T29n1558_027:0142b11": "名句文此所詮義即此一二多男女等言別此",
    "T29n1558_027:0142b12": "無滯說及所依道無退轉智。如次建立法",
    "T29n1558_027:0142b13": "義詞辯無礙解名。由此顯成四種次第。有餘",
    "T29n1558_027:0142b14": "師說。詞謂一切訓釋言詞。如有說言有變",
    "T29n1558_027:0142b15": "礙故名為色等。辯謂展轉言無滯礙。傳說。",
    "T29n1558_027:0142b16": "此四無礙解生如次串習算計佛語聲明",
    "T29n1558_027:0142b17": "因明為前加行。若於四處未得善巧必不",
    "T29n1558_027:0142b18": "能生無礙解故。理實一切無礙解生唯學",
    "T29n1558_027:0142b19": "佛語能為加行。如是四種無礙解中。隨得",
    "T29n1558_027:0142b20": "一時必具得四。非不具四可名為得。此四",
    "T29n1558_027:0142b21": "所緣自性依地與前無諍差別如是。種性",
    "T29n1558_027:0142b22": "依身如無諍說。如是所說無諍行等。頌曰。",
    "T29n1558_027:0142b23": "　六依邊際得　　邊際六後定",
    "T29n1558_027:0142b24": "　遍順至究竟　　佛餘加行得",
    "T29n1558_027:0142b25": "論曰。無諍願智四無礙解六種皆依邊際定",
    "T29n1558_027:0142b26": "得。邊際靜慮體有六種。前六除詞加餘邊",
    "T29n1558_027:0142b27": "際。詞無礙解雖依彼得而體非彼靜慮所",
    "T29n1558_027:0142b28": "收。邊際名但依第四靜慮故。此一切地遍",
    "T29n1558_027:0142b29": "所隨順故增至究竟故。得邊際名。云何此",
    "T29n1558_027:0142c01": "名遍所隨順。謂正修學此靜慮時。從欲界",
    "T29n1558_027:0142c02": "心入初靜慮。次第順入乃至有頂。復從有",
    "T29n1558_027:0142c03": "頂入無所有。次第逆入乃至欲界。復從欲",
    "T29n1558_027:0142c04": "界次第順入。展轉乃至第四靜慮。名一切",
    "T29n1558_027:0142c05": "地遍所隨順。云何此名增至究竟。謂專修",
    "T29n1558_027:0142c06": "習第四靜慮。從下至中從中至上。如是三",
    "T29n1558_027:0142c07": "品復各分三。上上品生名至究竟。如是靜",
    "T29n1558_027:0142c08": "慮得邊際名。此中邊名顯無越義。勝無越",
    "T29n1558_027:0142c09": "此故名為邊。際言為顯類義極義。如說四",
    "T29n1558_027:0142c10": "際及實際言。除佛所餘一切聖者。所說六種",
    "T29n1558_027:0142c11": "唯加行得。非離染得。非皆得故。唯佛於此",
    "T29n1558_027:0142c12": "亦離染得。諸佛功德初盡智時由離染故一",
    "T29n1558_027:0142c13": "切頓得。後時隨欲能引現前。不由加行。以",
    "T29n1558_027:0142c14": "佛世尊於一切法自在轉故。已辯前三唯",
    "T29n1558_027:0142c15": "共餘聖德。於亦共凡德。且應辯通。頌曰。",
    "T29n1558_027:0142c16": "　通六謂神境　　天眼耳他心",
    "T29n1558_027:0142c17": "　宿住漏盡通　　解脫道慧攝",
    "T29n1558_027:0142c18": "　四俗他心五　　漏盡通如力",
    "T29n1558_027:0142c19": "　五依四靜慮　　自下地為境",
    "T29n1558_027:0142c20": "　聲聞麟喻佛　　二三千無數",
    "T29n1558_027:0142c21": "　未曾由加行　　曾修離染得",
    "T29n1558_027:0142c22": "　念住初三身　　他心三餘四",
    "T29n1558_027:0142c23": "　天眼耳無記　　餘四通唯善",
    "T29n1558_027:0142c24": "論曰。通有六種。一神境智證通。二天眼智證",
    "T29n1558_027:0142c25": "通。三天耳智證通。四他心智證通。五宿住隨",
    "T29n1558_027:0142c26": "念智證通。六漏盡智證通。雖六通中第六",
    "T29n1558_027:0142c27": "唯聖然其前五異生亦得。依總相說亦共",
    "T29n1558_027:0142c28": "異生。如是六通解脫道攝。慧為自性。如沙",
    "T29n1558_027:0142c29": "門果。解脫道言顯出障義。神境等四唯俗智",
    "T29n1558_027:0143a01": "攝。他心通五智攝。謂法類道世俗他心。漏盡",
    "T29n1558_027:0143a02": "通如力說。謂或六或十智。由此已顯漏盡",
    "T29n1558_027:0143a03": "智通依一切地緣一切境。前之五通依四",
    "T29n1558_027:0143a04": "靜慮。何緣此五不依無色。初三別緣色為",
    "T29n1558_027:0143a05": "境故。修他心通色為門故。修宿住通漸次",
    "T29n1558_027:0143a06": "憶念分位差別方得成故。成時能緣處性",
    "T29n1558_027:0143a07": "等故。依無色地無如是能。諸有欲修他",
    "T29n1558_027:0143a08": "心通者。先審觀己身心二相前後變異展轉",
    "T29n1558_027:0143a09": "相隨。後復審觀他身心相。由此加行漸次得",
    "T29n1558_027:0143a10": "成。成已不觀自心諸色。於他心等能如實",
    "T29n1558_027:0143a11": "知。諸有欲修宿住通者。先自審察次前滅",
    "T29n1558_027:0143a12": "心。漸復逆觀此生分位前前差別至結生",
    "T29n1558_027:0143a13": "心。乃至能憶知中有前一念名自宿住加行",
    "T29n1558_027:0143a14": "已成。為憶念他加行亦爾。此通初起唯次",
    "T29n1558_027:0143a15": "第知。串習成時亦能超憶。諸所憶事要曾領",
    "T29n1558_027:0143a16": "受。憶淨居者昔曾聞故。從無色歿來生此",
    "T29n1558_027:0143a17": "者。依他相續初起此通。所餘亦依自相續",
    "T29n1558_027:0143a18": "起。修神境等前三通時。思輕光聲以為",
    "T29n1558_027:0143a19": "加行。成已自在隨所應為。故此五通不依",
    "T29n1558_027:0143a20": "無色。又諸無色觀減止增。五通必依止觀均",
    "T29n1558_027:0143a21": "地。未至等地由此已遮。如是五通境唯自下。",
    "T29n1558_027:0143a22": "且如神境隨依何地。於自下地行化自在。",
    "T29n1558_027:0143a23": "於上不然。勢力劣故。餘四亦爾。隨其所應。",
    "T29n1558_027:0143a24": "是故無能取無色界他心宿住為二通境。",
    "T29n1558_027:0143a25": "即此五通於世界境作用廣陜諸聖不同。",
    "T29n1558_027:0143a26": "謂大聲聞麟喻大覺不極作意如次能於一",
    "T29n1558_027:0143a27": "二三千諸世界境。起行化等自在作用。若",
    "T29n1558_027:0143a28": "極作意如次能於二千三千無數世界。如是",
    "T29n1558_027:0143a29": "五通若有殊勝勢用猛利從無始來曾未",
    "T29n1558_027:0143b01": "得者由加行得。若曾串習無勝勢用及",
    "T29n1558_027:0143b02": "彼種類由離染得。若起現前皆由加行。佛",
    "T29n1558_027:0143b03": "於一切皆離染得。隨欲現前不由加行。六",
    "T29n1558_027:0143b04": "中前三唯身念住。但緣色故。謂神境通緣",
    "T29n1558_027:0143b05": "四外處色香味觸。天眼緣色。天耳緣聲。若",
    "T29n1558_027:0143b06": "爾何緣說死生智知有情類由現身中成身",
    "T29n1558_027:0143b07": "語意諸惡行等。非天眼通能知此事。有別",
    "T29n1558_027:0143b08": "勝智是通眷屬。依聖身起能如是知。是天",
    "T29n1558_027:0143b09": "眼通力所引故。與通合立死生智名。他心",
    "T29n1558_027:0143b10": "智通三念住攝。謂受心法。緣心等故。宿住漏",
    "T29n1558_027:0143b11": "盡四念住攝。通緣五蘊一切境故。此六通中",
    "T29n1558_027:0143b12": "天眼天耳無記性攝。許此二體是眼耳識相",
    "T29n1558_027:0143b13": "應慧故。若爾寧說依四靜慮。隨根說故亦",
    "T29n1558_027:0143b14": "無有失。謂所依止眼耳二根由四靜慮力",
    "T29n1558_027:0143b15": "所引起即彼地攝故。依四地通依根故說",
    "T29n1558_027:0143b16": "依四言。或此依通無間道說。通無間道依",
    "T29n1558_027:0143b17": "四地故。餘之四通性皆是善。若爾何故品類",
    "T29n1558_027:0143b18": "足言通云何謂善慧。彼據多分。或就勝說。",
    "T29n1558_027:0143b19": "如契經說。無學三明。彼於六通以何為性。",
    "T29n1558_027:0143b20": "頌曰。",
    "T29n1558_027:0143b21": "　第五二六明　　治三際愚故",
    "T29n1558_027:0143b22": "　後真二假說　　學有闇非明",
    "T29n1558_027:0143b23": "論曰。言三明者。一宿住智證明。二死生智證",
    "T29n1558_027:0143b24": "明。三漏盡智證明。如其次第以無學位攝",
    "T29n1558_027:0143b25": "第五二六通為其自性。六中三種獨名明",
    "T29n1558_027:0143b26": "者。如次對治三際愚故。謂宿住智通治前",
    "T29n1558_027:0143b27": "際愚。死生智通治後際愚。漏盡智通治中際",
    "T29n1558_027:0143b28": "愚。此三皆名無學明者。俱在無學身中起",
    "T29n1558_027:0143b29": "故。於中最後容有是真。通無漏故。餘二假",
    "T29n1558_027:0143c01": "說。體唯非學非無學故。有學身中有愚闇",
    "T29n1558_027:0143c02": "故。雖有前二不立為明。雖有暫時伏滅",
    "T29n1558_027:0143c03": "愚闇。後還被蔽故不名明。契經說有三種",
    "T29n1558_027:0143c04": "示導。彼於六通以何為體。頌曰。",
    "T29n1558_027:0143c05": "　第一四六導　　教誡導為尊",
    "T29n1558_027:0143c06": "　定由通所成　　引利樂果故",
    "T29n1558_027:0143c07": "論曰。三示導者。一神變示導。二記心示導。",
    "T29n1558_027:0143c08": "三教誡示導。如其次第以六通中第一四",
    "T29n1558_027:0143c09": "六為其自性。唯此三種引所化生令初發",
    "T29n1558_027:0143c10": "心最為勝故。或此能引憎背正法及處中",
    "T29n1558_027:0143c11": "者令發心故。能示能導得示導名。又唯此",
    "T29n1558_027:0143c12": "三令於佛法如次歸伏信受修行得示導",
    "T29n1558_027:0143c13": "名。餘三不爾。於二示導教誡最尊。唯此定",
    "T29n1558_027:0143c14": "由通所成故。定能引他利樂果故。謂前二",
    "T29n1558_027:0143c15": "導呪術亦能。不但由通故非決定。如有呪",
    "T29n1558_027:0143c16": "術名健馱梨持此便能騰空自在。復有呪",
    "T29n1558_027:0143c17": "術名伊剎尼。持此便能知他心念。教誡示",
    "T29n1558_027:0143c18": "導除漏盡通餘不能為。故是決定。又前二",
    "T29n1558_027:0143c19": "導有但令他暫時迴心。非引勝果。教誡示",
    "T29n1558_027:0143c20": "導亦定令他引當利益及安樂果。以能如",
    "T29n1558_027:0143c21": "實方便說故。由是教誡最勝非餘。神境二",
    "T29n1558_027:0143c22": "言為目何義。頌曰。",
    "T29n1558_027:0143c23": "　神體謂等持　　境二謂行化",
    "T29n1558_027:0143c24": "　行三意勢佛　　運身勝解通",
    "T29n1558_027:0143c25": "　化二謂欲色　　四二外處性",
    "T29n1558_027:0143c26": "　此各有二種　　謂似自他身",
    "T29n1558_027:0143c27": "論曰。依毘婆沙所說理趣。神名所目唯勝",
    "T29n1558_027:0143c28": "等持。由此能為神變事故。諸神變事說名",
    "T29n1558_027:0143c29": "為境。此有二種。謂行及化。行復三種。一者",
    "T29n1558_027:0144a01": "運身。謂乘空行猶如飛鳥。二者勝解。謂極",
    "T29n1558_027:0144a02": "遠方作近思惟便能速至。三者意勢。謂極遠",
    "T29n1558_027:0144a03": "方舉心緣時身即能至。此勢如意得意勢",
    "T29n1558_027:0144a04": "名。於此三中意勢唯佛。運身勝解亦通餘",
    "T29n1558_027:0144a05": "乘。謂我世尊神通迅速隨方遠近舉心即",
    "T29n1558_027:0144a06": "至。由此世尊作如是說。諸佛境界不可思",
    "T29n1558_027:0144a07": "議。故意勢行唯世尊有。勝解兼餘聖。運身并",
    "T29n1558_027:0144a08": "異生。化復二種。謂欲色界。若欲界化外四處。",
    "T29n1558_027:0144a09": "除聲。若色界化唯二。謂色觸。以色界中無",
    "T29n1558_027:0144a10": "香味故。此二界化各有二種。謂屬自身他",
    "T29n1558_027:0144a11": "身別故。身在欲界化有四種。在色亦然。故",
    "T29n1558_027:0144a12": "總成八。若生在色作欲界化。如何不有成",
    "T29n1558_027:0144a13": "香味失。如衣嚴具作而不成。有說。在色唯",
    "T29n1558_027:0144a14": "化二處。化作化事為即是通不。不爾。云",
    "T29n1558_027:0144a15": "何。是通之果。此有幾種。差別云何。頌曰。",
    "T29n1558_027:0144a16": "　能化心十四　　定果二至五",
    "T29n1558_027:0144a17": "　如所依定得　　從淨自生二",
    "T29n1558_027:0144a18": "　化事由自地　　語通由自下",
    "T29n1558_027:0144a19": "　化身與化主　　語必俱非佛",
    "T29n1558_027:0144a20": "　先立願留身　　後起餘心語",
    "T29n1558_027:0144a21": "　有死留堅體　　餘說無留義",
    "T29n1558_027:0144a22": "　初多一心化　　成滿此相違",
    "T29n1558_027:0144a23": "　修得無記攝　　餘得通三性",
    "T29n1558_027:0144a24": "論曰。神境通果能變化心力能化生一切化",
    "T29n1558_027:0144a25": "事。此有十四。謂依根本四靜慮生有差別",
    "T29n1558_027:0144a26": "故。依初靜慮有二化心。一欲界攝。二初靜",
    "T29n1558_027:0144a27": "慮。第二靜慮有三化心。二種如前。加二靜",
    "T29n1558_027:0144a28": "慮。第三有四。第四有五。謂各自下。如理應",
    "T29n1558_027:0144a29": "思諸果化心依自上地必無依下。下地定",
    "T29n1558_027:0144b01": "心不生上果。勢力劣故。第二定等果下地化",
    "T29n1558_027:0144b02": "心對初定等果上地化心由依及行亦得",
    "T29n1558_027:0144b03": "名勝。如得靜慮化心亦然。果與所依俱",
    "T29n1558_027:0144b04": "時得故。諸從靜慮起果化心。此心必無直",
    "T29n1558_027:0144b05": "出觀義。謂從淨定起初化心。此後後心",
    "T29n1558_027:0144b06": "從自類起。此前前念生自類心。最後化心",
    "T29n1558_027:0144b07": "還生淨定。故此從二能生二心。非定果心",
    "T29n1558_027:0144b08": "無記性攝。不還入定有直出義。如從門入",
    "T29n1558_027:0144b09": "還從門出。諸所化事由自地心。無異地化",
    "T29n1558_027:0144b10": "心起餘地化故。化所發言通由自下。謂欲",
    "T29n1558_027:0144b11": "初定化所發言。此言必由自地心起。上化起",
    "T29n1558_027:0144b12": "語由初定心。上地自無起表心故。若一化",
    "T29n1558_027:0144b13": "主起多化身。要化主語時諸化身方語。言音",
    "T29n1558_027:0144b14": "詮表一切皆同故。有伽他作如是說。",
    "T29n1558_027:0144b15": "　一化主語時　　諸所化皆語",
    "T29n1558_027:0144b16": "　一化主若默　　諸所化亦然",
    "T29n1558_027:0144b17": "此但說餘佛則不爾。佛諸定力最自在故。",
    "T29n1558_027:0144b18": "與所化語容不俱時。言音所詮亦容有別。",
    "T29n1558_027:0144b19": "發語心起化心既無。應無化身。化如何語。",
    "T29n1558_027:0144b20": "由先願力留所化身後起餘心發語表業。",
    "T29n1558_027:0144b21": "故雖化語二心不俱。而依化身亦得發語。",
    "T29n1558_027:0144b22": "非唯化主命現在時能留化身令久時住。亦",
    "T29n1558_027:0144b23": "有令住至命終後。即如尊者大迦葉波留",
    "T29n1558_027:0144b24": "骨瑣身至慈尊世。唯堅實體可得久留。故",
    "T29n1558_027:0144b25": "迦葉波不留肉等。有餘師說。願力留身必無",
    "T29n1558_027:0144b26": "有能令至死後。飲光尊者留骨瑣身。由",
    "T29n1558_027:0144b27": "諸天神持令久住。初習業者由多化心方能",
    "T29n1558_027:0144b28": "化生一所化事。習成滿者由一化心隨欲",
    "T29n1558_027:0144b29": "化生多少化事。如是十四能變化心皆是修",
    "T29n1558_027:0144c01": "得。無記性攝。即是通果無記攝義。餘生得等",
    "T29n1558_027:0144c02": "能變化心通善不善無記性攝。如天龍等",
    "T29n1558_027:0144c03": "能變化心。彼亦能為自他身化。於十色處",
    "T29n1558_027:0144c04": "化九除聲。理實無能化為根者。然所化境",
    "T29n1558_027:0144c05": "不離根故。言化九處亦無有失。天眼耳",
    "T29n1558_027:0144c06": "言為目何義。頌曰。",
    "T29n1558_027:0144c07": "　天眼耳謂根　　即定地淨色",
    "T29n1558_027:0144c08": "　恒同分無缺　　取障細遠等",
    "T29n1558_027:0144c09": "論曰。此言唯目天眼耳根。即四靜慮所生淨",
    "T29n1558_027:0144c10": "色。謂緣光聲修加行故。依四靜慮於眼",
    "T29n1558_027:0144c11": "耳邊引起彼地微妙大種所造淨色眼耳二",
    "T29n1558_027:0144c12": "根。見色聞聲名天眼耳。如是眼耳何故名",
    "T29n1558_027:0144c13": "天。體即是天。定地攝故。然天眼耳種類有",
    "T29n1558_027:0144c14": "三。一修得天。即如前說。二者生得。謂生天",
    "T29n1558_027:0144c15": "中。三者似天。謂生餘趣由勝業等之所引",
    "T29n1558_027:0144c16": "生能遠見聞似天眼耳。如藏臣寶菩薩輪王",
    "T29n1558_027:0144c17": "諸龍鬼神及中有等。修得眼耳過現當生恒",
    "T29n1558_027:0144c18": "是同分。以至現在必與識俱能見聞故。處",
    "T29n1558_027:0144c19": "所必具無翳無缺。如生色界一切有情。能",
    "T29n1558_027:0144c20": "隨所應取被障隔極細遠等諸方色聲。故",
    "T29n1558_027:0144c21": "於此中有如是頌。",
    "T29n1558_027:0144c22": "　肉眼於諸方　　被障細遠色",
    "T29n1558_027:0144c23": "　無能見功用　　天眼見無遺",
    "T29n1558_027:0144c24": "前說化心修餘得異。神境等五各有異耶",
    "T29n1558_027:0144c25": "亦有。云何。頌曰。",
    "T29n1558_027:0144c26": "　神境五修生　　呪藥業成故",
    "T29n1558_027:0144c27": "　他心修生呪　　又加占相成",
    "T29n1558_027:0144c28": "　三修生業成　　除修皆三性",
    "T29n1558_027:0144c29": "　人唯無生得　　地獄初能知",
    "T29n1558_027:0145a01": "論曰。神境智類總有五種。一修得。二生得。",
    "T29n1558_027:0145a02": "三呪成。四藥成。五業成。曼馱多王及中",
    "T29n1558_027:0145a03": "有等諸神境智是業成攝。他心智類總有四",
    "T29n1558_027:0145a04": "種前三如上。加占相成。餘三各三。謂修生",
    "T29n1558_027:0145a05": "業。除修所得皆通善等。非定果故不得",
    "T29n1558_027:0145a06": "通名。人中都無生所得者。餘皆容有。隨其",
    "T29n1558_027:0145a07": "所應本性生念業所成攝。於地獄趣初受",
    "T29n1558_027:0145a08": "生時。唯以生得他心宿住知他心等及過去",
    "T29n1558_027:0145a09": "生。苦受逼已更無知義。若生餘趣如應當",
    "T29n1558_027:0145a10": "知。",
    "T29n1558_027:0145a11": "說一切有部俱舍論卷第二十七"
}