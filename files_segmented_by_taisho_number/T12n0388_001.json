{
    "T12n0388_001:1107b15": "大雲無想經卷九",
    "T12n0388_001:1107b17": "盲今已□□□□□□□□□□□□□□以",
    "T12n0388_001:1107b18": "憐愍心，受我等□□□□□□□□□□於",
    "T12n0388_001:1107b19": "先所，作眾罪心，□□□□□□□□□□重",
    "T12n0388_001:1107b20": "罪得滅，漸生善法，□□□□□□□□□量",
    "T12n0388_001:1107b21": "眾生，得無根信。無量□□□□□□□□眾",
    "T12n0388_001:1107b22": "生，發阿耨多羅三藐三菩提心。□□□□。",
    "T12n0388_001:1107b23": "爾時，會中有一梵志，名曰直道，即從坐起，驚",
    "T12n0388_001:1107b24": "愕舉手，而作是言：「大眾盡知，瞿曇沙門是大",
    "T12n0388_001:1107b25": "妄語。先常說言：『作五逆罪，誹謗正法，毀呰聖",
    "T12n0388_001:1107b26": "人，用招提僧物及佛法物，犯四重禁，污比丘、",
    "T12n0388_001:1107b27": "比丘尼，邪見，是十種人，是地獄種。現在不能",
    "T12n0388_001:1107b28": "斷欲界結，證沙門果，不能增長無上正法。』今",
    "T12n0388_001:1107b29": "者乃說：『有正信心，悔先所作，罪則得滅，還能",
    "T12n0388_001:1107c01": "增長，如來正法。不信之者，名地獄人；有正信",
    "T12n0388_001:1107c02": "者，名如法住。』云何瞿曇作二種說？信我法者，",
    "T12n0388_001:1107c03": "名為正見；不信我法，名為邪見。瞿曇沙門不",
    "T12n0388_001:1107c04": "觀先言，復說是語：『如是一切，云何得名一切",
    "T12n0388_001:1107c05": "智也？』瞿曇沙門，非一切智、非一切見，說一切",
    "T12n0388_001:1107c06": "見。諸外道等，亦作是說：『我一切智、我一切",
    "T12n0388_001:1107c07": "見。信我道者，名為正見；信瞿曇者，名為邪",
    "T12n0388_001:1107c08": "見。』如是二語，有何差別？若無差別，云何分別",
    "T12n0388_001:1107c09": "是正、是邪？」爾時，世尊告大雲密藏菩薩摩訶",
    "T12n0388_001:1107c10": "薩言：「善男子！諦聽，諦聽！一切眾生，為四顛倒",
    "T12n0388_001:1107c11": "之所圍遶，復有四不具法，所謂戒、見、威儀、正",
    "T12n0388_001:1107c12": "命。因是八法，能令眾生行黑闇處，不能分別",
    "T12n0388_001:1107c13": "邪之與正，法與非法。「善男子！是直道梵志，於",
    "T12n0388_001:1107c14": "大眾中，驚舉手言：『沙門瞿曇，作虛妄語。』是言",
    "T12n0388_001:1107c15": "即虛。善男子！一切法虛，如來能說，是故，如來",
    "T12n0388_001:1107c16": "不為妄語。一切諸法，無性、無定、無體、無緣，不",
    "T12n0388_001:1107c17": "可定說，空無出滅，不名為物，無淨不淨，如夢",
    "T12n0388_001:1107c18": "如幻，如水中月，如熱時炎，如[口*兮]聲嚮，如乾闥",
    "T12n0388_001:1107c19": "婆城、龜毛、兔角；貪瞋癡體，無有真實，因惡",
    "T12n0388_001:1107c20": "覺觀，而便出生。本無今有，以有還無。善男",
    "T12n0388_001:1107c21": "子！一切眾生，不知是相，是故唱言：『沙門瞿",
    "T12n0388_001:1107c22": "曇，作二種語，虛妄而說。』「如來雖說，十種眾生，",
    "T12n0388_001:1107c23": "信者，則能除滅眾罪；不生信者，則入地獄。善",
    "T12n0388_001:1107c24": "男子！若有罪人，能作如是觀法相者，是人名",
    "T12n0388_001:1107c25": "信，能滅眾罪；如其不能如是觀者，名為無信，",
    "T12n0388_001:1107c26": "是地獄人。「善男子！有師子吼無上梯智，回復",
    "T12n0388_001:1107c27": "無生忍，無邊神足法門陀羅尼，菩薩摩訶薩",
    "T12n0388_001:1107c28": "若有成熟是陀羅尼，於大會中，宣說一偈，",
    "T12n0388_001:1107c29": "則能摧滅一切邪見，破顛倒心及心數法；離",
    "T12n0388_001:1108a01": "一切疑，能破慳貪瞋恚癡垢。「善男子！若復有",
    "T12n0388_001:1108a02": "人，具無量罪，聞是持已，於七日中，至心念",
    "T12n0388_001:1108a03": "佛，不念一切世間之事、諸煩惱結，是人即見",
    "T12n0388_001:1108a04": "一切三界、三世、陰入界；猶如大風，是人爾時，",
    "T12n0388_001:1108a05": "心如風等，觀一切法，三界、三世、諸陰入界，都",
    "T12n0388_001:1108a06": "無所著，不可宣說。是人名為，不著三界諸陰",
    "T12n0388_001:1108a07": "入界。作是觀時，於三界中，不名清淨，不名不",
    "T12n0388_001:1108a08": "淨，不名解脫，不名繫縛，不名為此，不名為",
    "T12n0388_001:1108a09": "彼，不名凡夫，不名聖人，不名為去，不名為",
    "T12n0388_001:1108a10": "住。是人終不為凡夫法之所誑惑；斷一切想，",
    "T12n0388_001:1108a11": "見倒心倒，見五欲樂，如風如空。雖從世法，說",
    "T12n0388_001:1108a12": "有五欲，而其內心，都不染著，不生不滅，而能",
    "T12n0388_001:1108a13": "斷除一切惡法，如先所說，十種眾生。「善男子！",
    "T12n0388_001:1108a14": "是梵志者，以不解故，唱如是言：『沙門瞿曇，作",
    "T12n0388_001:1108a15": "二種言，虛妄所說。』善男子！若人能觀如是法",
    "T12n0388_001:1108a16": "相，是人即得無生法忍。若得是忍，當知是人",
    "T12n0388_001:1108a17": "決定得成無上道果。若有善男子、善女人，獲",
    "T12n0388_001:1108a18": "得如是陀羅尼門，心喜讚誦，惠念三寶，至心",
    "T12n0388_001:1108a19": "供養，是人則為，一切人天之所恭敬，亦為天",
    "T12n0388_001:1108a20": "人四大天王之所擁護。雖未解脫，亦能除滅",
    "T12n0388_001:1108a21": "一切重罪——業障、煩惱障、報障、法障。乃至夢中，",
    "T12n0388_001:1108a22": "終不失於菩提之心。具足獲得四無礙智，不",
    "T12n0388_001:1108a23": "為世法之所染污，猶如蓮花。離諸怖畏，四魔",
    "T12n0388_001:1108a24": "大怨，不能為惡。能增長善法，凡有所說，眾樂",
    "T12n0388_001:1108a25": "聽受。見皆生憐，憐已能救。遠離邪書，不善惡",
    "T12n0388_001:1108a26": "友。身無四百四病，能濟眾生一切患苦。常施",
    "T12n0388_001:1108a27": "眾生，歡喜快樂。隨所生處，諸根完具。四無量",
    "T12n0388_001:1108a28": "心，無能動轉。見怖畏者，心生愍念，如親父",
    "T12n0388_001:1108a29": "母，常為眾生。樂見愛念，雖不貪利，而為一切",
    "T12n0388_001:1108b01": "之所供養。遠離五蓋，樂順善法。「若客因緣，暫",
    "T12n0388_001:1108b02": "時睡眠，夢中則見，十方如來諸菩薩等。如是",
    "T12n0388_001:1108b03": "菩薩初未聞法，悉皆得聞，分別十善及十惡",
    "T12n0388_001:1108b04": "法，示生死苦；開大方便，說菩薩戒。即聞法已",
    "T12n0388_001:1108b05": "生喜信，以是因緣，捨命之時，心不退轉，不生",
    "T12n0388_001:1108b06": "怖畏，見十方佛，所言不錯，捨身即得生淨妙",
    "T12n0388_001:1108b07": "土，見佛聞法。常親近佛，修五神通，習自然",
    "T12n0388_001:1108b08": "生，不由他得。常得化生，不由三惡。不失見",
    "T12n0388_001:1108b09": "佛，樂聞正法，供養眾僧。「何以故？善男子！是",
    "T12n0388_001:1108b10": "陀羅尼法門，乃是一切過去諸佛之所宣說，",
    "T12n0388_001:1108b11": "為滅惡世眾生罪故。過去諸佛，了了喜見。未",
    "T12n0388_001:1108b12": "來之世，諸惡眾生，不能親近，諸善知識，遠離",
    "T12n0388_001:1108b13": "正道，行於黑闇，修習邪見，常住煩惱重病之",
    "T12n0388_001:1108b14": "中，去菩提道。以是因緣，過去諸佛，悉共演說，",
    "T12n0388_001:1108b15": "是陀羅尼。善男子！若有現在十方諸佛，亦共",
    "T12n0388_001:1108b16": "宣說，是陀羅尼；若有未來十方諸佛，亦共宣",
    "T12n0388_001:1108b17": "說是陀羅尼，皆共為滅，直道梵志！等逆罪故。」",
    "T12n0388_001:1108b18": "爾時，世尊告直道梵志：「善男子！汝說：『眾生五",
    "T12n0388_001:1108b19": "大身者，是名五陰、十二入、十八界。』是五陰中，",
    "T12n0388_001:1108b20": "乃至十八界中，眾生顛倒，生於我想；因我想",
    "T12n0388_001:1108b21": "故，流轉生死，猶如車輪。眾生以是四倒因緣，",
    "T12n0388_001:1108b22": "盲生、盲死，受無量苦，離人天樂及無上樂，心",
    "T12n0388_001:1108b23": "無慚愧、正信、智慧。是故，便說：『四大、五陰、十二",
    "T12n0388_001:1108b24": "入、十八界，是我、我所。』善男子！我今問汝，隨汝",
    "T12n0388_001:1108b25": "意答。汝法地大，即是我、我所耶？」「不也，世尊！因",
    "T12n0388_001:1108b26": "是地大，則便有我。」「善男子！若從地大而有",
    "T12n0388_001:1108b27": "我者，我即是地，地即是我。是故，地亦名地，",
    "T12n0388_001:1108b28": "亦名為我，亦名眾生，亦名壽命，亦名欲器，",
    "T12n0388_001:1108b29": "亦名增長，亦名士夫，亦名摩納，亦名為作，",
    "T12n0388_001:1108c01": "亦名使作，亦名為起，亦名使起，亦名說者，",
    "T12n0388_001:1108c02": "亦名使說，亦名為受，亦名使受，亦名為知，",
    "T12n0388_001:1108c03": "亦名使知，其餘諸大及法入界，亦復如是。善",
    "T12n0388_001:1108c04": "男子！一切諸大陰入界等，悉不名我，乃至使",
    "T12n0388_001:1108c05": "知，悉不名我。善男子！一切諸大陰入界等，過",
    "T12n0388_001:1108c06": "去、未來、現在，非我、我所。是故，諸大陰入界等，",
    "T12n0388_001:1108c07": "不可取持，不生、不滅、不作，不可見聞。善男子！",
    "T12n0388_001:1108c08": "眼空、色空、眼識空，三法因緣觸亦空，四法因",
    "T12n0388_001:1108c09": "緣受亦空。是故，一切諸法無主，不得自在，無",
    "T12n0388_001:1108c10": "此無彼。善男子！如是諸大陰入界等，非男非",
    "T12n0388_001:1108c11": "女，心心數法，不名為男，不名為女。以是因",
    "T12n0388_001:1108c12": "緣，一切諸法，皆如虛空，念念生滅，無自性",
    "T12n0388_001:1108c13": "故，猶如電光，不可宣說。「若人殺人，得殺罪",
    "T12n0388_001:1108c14": "者，是人為以現在身心得罪；為以過去身心",
    "T12n0388_001:1108c15": "得罪；為以未來身心得罪。」梵志言：「世尊！過去",
    "T12n0388_001:1108c16": "已滅；未來未生；現在無住。」佛言：「以是因緣，",
    "T12n0388_001:1108c17": "應無殺罪。若言有殺，云何名殺？地不殺地，餘",
    "T12n0388_001:1108c18": "一切大陰入界等，亦復如是。」梵志言：「世尊！因",
    "T12n0388_001:1108c19": "緣惡心故，名之為殺。」佛言：「善男子！汝云何",
    "T12n0388_001:1108c20": "言，因惡心故，得名殺者？如是惡心，住在何",
    "T12n0388_001:1108c21": "處？為在欲界，為在色界，無色界耶？虛空耶？",
    "T12n0388_001:1108c22": "意界耶？有為界耶？無想界耶？有漏界耶？無漏",
    "T12n0388_001:1108c23": "界耶？有界耶？無界耶？善男子！若有人發於惡",
    "T12n0388_001:1108c24": "心，作五逆罪，誰是發耶？如是心者，以何為",
    "T12n0388_001:1108c25": "性？誰轉是心，作善、不善？住在何處，而作此",
    "T12n0388_001:1108c26": "轉？若無作者及無受者，汝云何言，有我、我",
    "T12n0388_001:1108c27": "所？」爾時，梵志默然不言。「善男子！以何因緣，默",
    "T12n0388_001:1108c28": "然不答。」梵志言：「世尊！我今已得入是法門，見",
    "T12n0388_001:1108c29": "一切法，無作、無取、無住、無性、無體，不可宣說；",
    "T12n0388_001:1109a01": "猶如虛空，熱時之炎，夢幻水月。世尊！一切諸",
    "T12n0388_001:1109a02": "法，無有住處，無彼、無此。是故，我今默然無言。」",
    "T12n0388_001:1109a03": "佛言：「善哉，善哉！善男子！是名師子吼無上梯",
    "T12n0388_001:1109a04": "智，回復無生忍，無邊神足法行陀羅尼法門，",
    "T12n0388_001:1109a05": "斷一切苦，入大智門，是菩提道之初行也，斷",
    "T12n0388_001:1109a06": "二種生，遠離煩惱塵埃。如是法門，不與一切",
    "T12n0388_001:1109a07": "聲聞、辟支佛共。「善男子！汝等雖復殺父、殺母，",
    "T12n0388_001:1109a08": "唯得重業，不得逆罪。汝今復得入是法門，生",
    "T12n0388_001:1109a09": "大信心，漸漸當得，消滅無餘。」梵志聞已，心大",
    "T12n0388_001:1109a10": "歡喜，即前禮佛，長跪叉手白佛言：「世尊，我",
    "T12n0388_001:1109a11": "頑闇，謗佛所說，今以逆罪，并謗佛咎，於如來",
    "T12n0388_001:1109a12": "前，誠心懺悔。」「善男子！汝今此罪，欲留餘不？」",
    "T12n0388_001:1109a13": "「世尊！云何名為餘？」「善男子！雖生慚愧，發露懺",
    "T12n0388_001:1109a14": "悔，若不發阿耨多羅三藐三菩提心，是名為",
    "T12n0388_001:1109a15": "餘；若能憐愍一切眾生，發阿耨多羅三藐三",
    "T12n0388_001:1109a16": "菩提心，是名無餘。是人亦能斷四顛倒，亦得",
    "T12n0388_001:1109a17": "聖智，親近梵住，增長善法，善根堅固，雖有氷",
    "T12n0388_001:1109a18": "緣，不能令退得無礙智。」爾時，直道梵志等，無",
    "T12n0388_001:1109a19": "量那由他眾生白佛言：「世尊！我等今者，至心",
    "T12n0388_001:1109a20": "憐愍，為一切眾生故，發阿耨多羅三藐三菩",
    "T12n0388_001:1109a21": "提心，悔先所作。唯願！如來大慈憐愍，受我重",
    "T12n0388_001:1109a22": "懺。重願如來為我等故，說師子吼無上梯智，",
    "T12n0388_001:1109a23": "回復無生忍，無邊神足法門陀羅尼。是陀羅",
    "T12n0388_001:1109a24": "尼，不與聲聞、辟支佛共。雖有共者，我所不求；",
    "T12n0388_001:1109a25": "我今所求，如來第一義，無上智陀羅尼，能莊",
    "T12n0388_001:1109a26": "嚴一切善法，一切世法，佛無上智無畏施等陀",
    "T12n0388_001:1109a27": "羅尼。為大眾增長善法，不忘不失，至心受持，",
    "T12n0388_001:1109a28": "能破四倒，成菩提道，壞一切結及諸惡業。是",
    "T12n0388_001:1109a29": "陀羅尼，是諸菩薩摩訶薩等之大寶聚，無上",
    "T12n0388_001:1109b01": "三昧。以是因緣，能令菩薩，乃至夢中，心無退",
    "T12n0388_001:1109b02": "轉。有所至處，若沙門眾、婆羅門眾、剎利眾",
    "T12n0388_001:1109b03": "中，心無所畏。常樂惠施，懃行精進。遠離一",
    "T12n0388_001:1109b04": "切惡、不善業。能令怨敵，生歡喜心。離諸放逸、",
    "T12n0388_001:1109b05": "邪書、邪見及惡知識，亦能調伏如是等人。常",
    "T12n0388_001:1109b06": "能演說無礙法門，令說法者，無有病苦及諸",
    "T12n0388_001:1109b07": "惡事，不為諸魔之所得便。常知宿命。得化生",
    "T12n0388_001:1109b08": "身，離諸惡有。常得親近十方諸佛，聽受正法，",
    "T12n0388_001:1109b09": "供養眾僧。世尊！是陀羅尼，名為一切菩薩摩",
    "T12n0388_001:1109b10": "訶薩祕密之藏。唯願！如來！生憐愍故，分別解",
    "T12n0388_001:1109b11": "說。」佛言：「善哉，善哉！善男子！是陀羅尼，悉能",
    "T12n0388_001:1109b12": "成就無量善法，如法所說。諦聽，諦聽！當為汝",
    "T12n0388_001:1109b13": "說。」爾時，世尊即為說之：「波囄　迦囄　啵",
    "T12n0388_001:1109b14": "迦囄　多迦囄　陀邏毘[口*伐]提　波邏半遮那",
    "T12n0388_001:1109b15": "目呿　波邏朱那坭　波邏坭　毘喏[口*((局-口+、)/一)][口*伐]提",
    "T12n0388_001:1109b16": "扇[口*((局-口+、)/一)]　波邏[口*(罩-卓+(口/田))]那因提梨　遠離色香味[口*((局-口+、)/一)]",
    "T12n0388_001:1109b17": "遠離顛倒　能燒一切毒　能遠離一切惡",
    "T12n0388_001:1109b18": "鬼惡道病　無礙法門　具足法門　真實智",
    "T12n0388_001:1109b19": "法門　無礙心　大法施　具足法施　能破",
    "T12n0388_001:1109b20": "五蓋莎呵",
    "T12n0388_001:1109b21": "「善男子！若佛弟子，比丘、比丘尼、優婆塞、優婆",
    "T12n0388_001:1109b22": "夷，受持如是陀羅尼呪，讀誦、書寫。若月八日，",
    "T12n0388_001:1109b23": "淨自洗浴，著新衣服，淨其內心，在佛前像前、",
    "T12n0388_001:1109b24": "塔前、舍利前，千遍讀誦，以劫貝縷一百八結，",
    "T12n0388_001:1109b25": "以用繫頭，是人若與惡眾共行，能令一切不",
    "T12n0388_001:1109b26": "見其形，臥無惡夢，是名陀羅尼一句。「善男子！",
    "T12n0388_001:1109b27": "復有一句，所謂：「雖埿　優牟埿　頗藍牟",
    "T12n0388_001:1109b28": "埿　優波闍[仁-二+兮]　拘嘶　[口*伐]闍　不失意心堅",
    "T12n0388_001:1109b29": "[革*卬]　電心如法住　次等住　能生如來智光",
    "T12n0388_001:1109c01": "未[口*((局-口+、)/一)]　毘頭末[口*((局-口+、)/一)]　藪鉢[口*((局-口+、)/一)]　[口*(仁-二+質)][口*((局-口+、)/一)]　無礙",
    "T12n0388_001:1109c02": "寂靜　念心增長　莎呵",
    "T12n0388_001:1109c03": "「若有善男子！善女人！受持如是陀羅尼句，讀",
    "T12n0388_001:1109c04": "誦、書寫。當於佛前、像前、塔前、舍利前，千遍讀",
    "T12n0388_001:1109c05": "誦，飲黑蜜蓮化鬘漿，一日之中，能誦千偈，得",
    "T12n0388_001:1109c06": "他心智。善男子！若有善男子、善女人、比丘、比",
    "T12n0388_001:1109c07": "丘尼、優婆塞、優婆夷，在寂靜處，誠心如法，行",
    "T12n0388_001:1109c08": "是陀羅尼，是人不過七日，獲得四禪，壞欲界",
    "T12n0388_001:1109c09": "結，見十方佛，得如證意三昧，能化眾生，滅一",
    "T12n0388_001:1109c10": "切障，所謂業障、報障、煩惱障；能淨眾生，所謂",
    "T12n0388_001:1109c11": "諸根；能燋眾生，一切煩惱、顛倒等結；親近住",
    "T12n0388_001:1109c12": "於賢聖之道，無能令其退轉菩提；親近一切",
    "T12n0388_001:1109c13": "智，不從他因，而生智慧，得一切佛，三世無礙",
    "T12n0388_001:1109c14": "無畏法門。以是三昧因緣力故，得發願力，能",
    "T12n0388_001:1109c15": "淨一切諸惡眾生，速得阿耨多羅三藐三菩",
    "T12n0388_001:1109c16": "提。」說是陀羅尼時，是大會中，八萬四千那由",
    "T12n0388_001:1109c17": "他眾生，得是陀羅尼；八那由他眾生，除重業",
    "T12n0388_001:1109c18": "因緣，得如法忍；無量眾生，未發聲聞心令發，",
    "T12n0388_001:1109c19": "未發緣覺心令發；無量眾生，未發阿耨多羅",
    "T12n0388_001:1109c20": "三藐三菩提心令發；無量眾生，於菩提心，得",
    "T12n0388_001:1109c21": "不退轉。",
    "T12n0388_001:1109c22": "爾時，大雲密藏菩薩摩訶薩白佛言：「世尊！未",
    "T12n0388_001:1109c23": "來之世，若有比丘、比丘尼、優婆塞、優婆夷，受",
    "T12n0388_001:1109c24": "持讀誦是大雲經，是等當得何等功德？復能",
    "T12n0388_001:1109c25": "滅除何等煩惱？復能遠離何等果報？復得何",
    "T12n0388_001:1109c26": "等智慧之力？何時當得，大乘智慧，能度無邊，",
    "T12n0388_001:1109c27": "生死大海？何時當轉無上法輪，施諸眾生清",
    "T12n0388_001:1109c28": "淨法眼？」佛言：「善男子！如是義者，悉不應答。」",
    "T12n0388_001:1109c29": "大雲菩薩，如是三請，佛亦不答。爾時，文殊師",
    "T12n0388_001:1110a01": "利白佛言：「世尊！如是經典，當付囑誰，調伏",
    "T12n0388_001:1110a02": "未來諸惡眾生？世尊！未來之世，有剎利旃陀",
    "T12n0388_001:1110a03": "羅，婆羅門、毘舍、首陀旃陀羅；或有未聞如是",
    "T12n0388_001:1110a04": "經時；或以惡事，加於四部。以是業緣，無量歲",
    "T12n0388_001:1110a05": "中，於三惡道，受是果報。唯願！如來！為滅如是",
    "T12n0388_001:1110a06": "旃陀羅等惡業果故，以是果故，經典付囑侍",
    "T12n0388_001:1110a07": "者。」佛言：「文殊師利！我涅槃後，此佛世界，真",
    "T12n0388_001:1110a08": "正王種，斷滅無餘；弊惡之人，當為王者。如是",
    "T12n0388_001:1110a09": "惡人，斷正王法，憍慢嫉妬，心無慚愧，多行放",
    "T12n0388_001:1110a10": "逸，非歸依處，而作歸依。如是國土，所有大臣、",
    "T12n0388_001:1110a11": "長者、沙門、婆羅門等，亦復如是，破戒慳貪，心",
    "T12n0388_001:1110a12": "無慚愧，具十惡法，不信三寶，無供養心，不能",
    "T12n0388_001:1110a13": "求請，常樂宣說無因、無果。菩薩摩訶薩見是",
    "T12n0388_001:1110a14": "國土所有眾生，如是習惡，即便移至他方淨",
    "T12n0388_001:1110a15": "土。諸菩薩等，既移去已，此之世界，惡世惡時，",
    "T12n0388_001:1110a16": "即便熾盛，眾生多病，穀米勇貴，四兵競起，互",
    "T12n0388_001:1110a17": "相抄劫，皆由眾生不知足故！「善男子！我當付",
    "T12n0388_001:1110a18": "誰如是經典？誰能於是惡眾生中，分別解說？",
    "T12n0388_001:1110a19": "善男子！若有人能堪忍飢渴，種種苦惱，罵詈、撾",
    "T12n0388_001:1110a20": "打，不惜身命，是人乃能流布是典於未來世。",
    "T12n0388_001:1110a21": "若有是者，我當以是無上正典，而付囑之！」爾",
    "T12n0388_001:1110a22": "時會中，有一菩薩，名曰無畏功德疾行，即從",
    "T12n0388_001:1110a23": "坐起，頭面作禮，長跪白佛言：「世尊！我能於是",
    "T12n0388_001:1110a24": "無量世中，受無量苦，若刖手足、破頭、出目、飢",
    "T12n0388_001:1110a25": "渴、寒熱、撾打、罵詈，乃至三惡道苦，當為流布",
    "T12n0388_001:1110a26": "如來是經。我能通於如來世界，所有大城村",
    "T12n0388_001:1110a27": "邑聚落，若龍、若鬼，流布是經。為斷眾生四顛",
    "T12n0388_001:1110a28": "倒故，令其持戒，懃行精進，正見具足，成就六",
    "T12n0388_001:1110a29": "波羅蜜，得無上菩提故。」佛言：「善哉，善哉！善男",
    "T12n0388_001:1110b01": "子！如汝所願，汝悉能作，令無量眾生，施作佛",
    "T12n0388_001:1110b02": "事。善男子！汝所願者，能得具足六波羅蜜，速",
    "T12n0388_001:1110b03": "成阿耨多羅三藐三菩提。善男子！雖有無量",
    "T12n0388_001:1110b04": "大眾，如汝等輩，實為難得；未來世中，受汝語",
    "T12n0388_001:1110b05": "者，亦復難得；雖有受者，生於重信、持讀誦",
    "T12n0388_001:1110b06": "說、分別示教，亦復難得。若未來世中，有能",
    "T12n0388_001:1110b07": "受持、讀誦、解說、書寫、樂教，是人則得十事功",
    "T12n0388_001:1110b08": "德：身常無病；不求供養衣服、飲食、臥具、醫藥",
    "T12n0388_001:1110b09": "自然而得；不求善友，而得親近；十方諸佛，所",
    "T12n0388_001:1110b10": "共愛念；凡所說法，人樂聽受；得舍摩他、毘婆",
    "T12n0388_001:1110b11": "舍那；具足世義及出世義；身心寂靜；增長三",
    "T12n0388_001:1110b12": "寶；得無上陀羅尼。善男子！我雖說其十事功",
    "T12n0388_001:1110b13": "德，若能教人懺悔，除滅無量惡罪，亦復獲得",
    "T12n0388_001:1110b14": "無量福德。復次，善男子！如是之人，若能至心，",
    "T12n0388_001:1110b15": "於未來世，受持、讀誦、廣為人說，得無量福。是",
    "T12n0388_001:1110b16": "人捨命，了了得見十方諸佛。諸佛各言：『汝善",
    "T12n0388_001:1110b17": "男子！生我世界，聽我正法，斷於四倒，滅諸惡",
    "T12n0388_001:1110b18": "法，成就聖智，住於梵住。受我法已，常得化",
    "T12n0388_001:1110b19": "生，斷三惡道，速得阿耨多羅三藐三菩提，乃",
    "T12n0388_001:1110b20": "至得入大般涅槃。』是人聞已，生歡喜心，即得",
    "T12n0388_001:1110b21": "生彼諸淨佛土。「善男子！如是之人，受是法已，",
    "T12n0388_001:1110b22": "所在生處，諸根具足，得上妙色，一切眾生",
    "T12n0388_001:1110b23": "之所樂見。得三寶信，能設供養。若聞正法，即",
    "T12n0388_001:1110b24": "得解脫，壞一切業。所受正法，堅持不失，獲得",
    "T12n0388_001:1110b25": "一切陀羅尼門。聲聞、緣覺、菩薩三昧，能過聲",
    "T12n0388_001:1110b26": "聞、辟支佛道，復能教化無量眾生，住於梵住。",
    "T12n0388_001:1110b27": "若有未來，受持是語，當得成就，如是功德。」文",
    "T12n0388_001:1110b28": "殊師利白佛言：「世尊！是菩薩能發如是難得",
    "T12n0388_001:1110b29": "之心，正應當以是經付囑。」爾時，世尊告無畏",
    "T12n0388_001:1110c01": "功德疾行菩薩：「今以此經，付囑於汝！」爾時無",
    "T12n0388_001:1110c02": "畏功德疾行菩薩與無量菩薩，敬承佛教，受",
    "T12n0388_001:1110c03": "是經典。梵住等無量梵天，紺目等無量帝釋，",
    "T12n0388_001:1110c04": "四天王等無量鬼神，難陀、婆難陀等無量龍",
    "T12n0388_001:1110c05": "王，亦共受持。無量眾生，發阿耨多羅三藐三",
    "T12n0388_001:1110c06": "菩提心。",
    "T12n0388_001:1110c07": "大雲無想經卷第九",
    "T12n0388_001:1110c08": "清信女張宣愛所供養經",
    "T12n0388_001:1110c09": "歲在水卯正月十一日寫訖"
}
