{
    "T10n0292_001:0617b11": "No. 292 [Nos. 278(33), 279(38)]",
    "T10n0292_001:0617b13": "度世品經卷第一",
    "T10n0292_001:0617b14": "西晉月氏三藏竺法護譯",
    "T10n0292_001:0617b15": "聞如是：一時佛遊摩竭國法閑道場普光講",
    "T10n0292_001:0617b16": "堂蓮華藏師子座——覺了真諦，無有二行；度無",
    "T10n0292_001:0617b17": "想法，如佛遊居以致平等；一切諸佛進退遊",
    "T10n0292_001:0617b18": "行無所罣礙亦無蔭蔽；法無退還、行無等",
    "T10n0292_001:0617b19": "倫，所見奉敬不可思議；現等三世，其身所",
    "T10n0292_001:0617b20": "顯普周世界；分別諸法，慧無猶豫；具足諸",
    "T10n0292_001:0617b21": "法，坐佛樹下究暢經典；不疑正覺、不想計",
    "T10n0292_001:0617b22": "身，一切菩薩志願、道慧、佛行無二；所濟第",
    "T10n0292_001:0617b23": "一，度於彼岸，不壞如來建立脫門；諸佛土",
    "T10n0292_001:0617b24": "地不可限量，所遊平等，所修法境曠若虛",
    "T10n0292_001:0617b25": "空。十方國土不可計會億百那術一切塵限",
    "T10n0292_001:0617b26": "諸菩薩數其亦如此，菩薩大士皆生補處，當",
    "T10n0292_001:0617b27": "成無上正真之道，各各他異十方佛國來會",
    "T10n0292_001:0617b28": "此土——皆成開士、皆發慧目，德門無極；開化一",
    "T10n0292_001:0617b29": "切眾生諸界，順律唱道，權方便門，曉了隨",
    "T10n0292_001:0617c01": "時，住菩薩法；一切世界講堂、樓閣越升慧定，",
    "T10n0292_001:0617c02": "而以觀察滅度之地；尊敬道慧，蠲除一切言",
    "T10n0292_001:0617c03": "辭、行陰，所可釋去明識因宜；攝取眾生，入於",
    "T10n0292_001:0617c04": "無量，道遊其中；一切眾生所作禍福皆有報",
    "T10n0292_001:0617c05": "應，終不腐朽；分別應時，所試觀察永無所",
    "T10n0292_001:0617c06": "獲；解知眾生諸界志性，達了諸根，省應可",
    "T10n0292_001:0617c07": "度，從其緣便，應病授藥；去來今佛所可頒",
    "T10n0292_001:0617c08": "宣章句議理，輒受奉持，已受其決，執懷",
    "T10n0292_001:0617c09": "平等，解發正藏；所當歸者，入於現世、度世",
    "T10n0292_001:0617c10": "無量；法自所入真正悉已暢解，有為、無為觀",
    "T10n0292_001:0617c11": "之無二。去來今佛一切如來所入道場、一時",
    "T10n0292_001:0617c12": "道御、建平解、成平等覺，悉能示現。心閑、心",
    "T10n0292_001:0617c13": "懅，已了佛道。不離一切眾生發心，入一人心",
    "T10n0292_001:0617c14": "則能普入一切眾生所知、所樂。自於其慧而",
    "T10n0292_001:0617c15": "不動轉。諸菩薩身逮得普智、諸通慧心，住於",
    "T10n0292_001:0617c16": "其地而不退轉。菩薩所行力無休懈，周旋往",
    "T10n0292_001:0617c17": "來慧無所行一切人故。於無數劫在於生",
    "T10n0292_001:0617c18": "死曉了建立，不可計劫難可值見。諸菩薩",
    "T10n0292_001:0617c19": "寶真正難遇，常轉法輪未曾勞廢，開化眾",
    "T10n0292_001:0617c20": "生令入律品，過去、當來、現在如來嚴淨斯處",
    "T10n0292_001:0617c21": "逮成眾生。具足本行，所誓已具，功行殊特。",
    "T10n0292_001:0617c22": "如是菩薩及餘學士，十方諸佛所可諮嗟，劫",
    "T10n0292_001:0617c23": "數無際所歎無限，其無元底與眾超異。",
    "T10n0292_001:0617c24": "其名曰：普賢菩薩、普因一作目菩薩、普化菩薩、",
    "T10n0292_001:0617c25": "普智菩薩、普眼菩薩、普光菩薩、普觀菩薩、普",
    "T10n0292_001:0617c26": "明菩薩、普英菩薩、普覺菩薩，如是之等不可",
    "T10n0292_001:0617c27": "稱計億百那術十方諸佛國土塵數。如是，普",
    "T10n0292_001:0617c28": "賢成就所願——其所誓志志願超殊：若諸佛",
    "T10n0292_001:0617c29": "興，普往求請；曉了隨時，皆持諸佛所化法",
    "T10n0292_001:0618a01": "目，不斷一切如來之教；諸佛興世，速疾受",
    "T10n0292_001:0618a02": "決成最正覺，名號、國土已淨畢了；所住法",
    "T10n0292_001:0618a03": "輪見無佛國示現為佛，嚴治一切凶弊、穢濁、",
    "T10n0292_001:0618a04": "難化世界，休息滅除諸菩薩眾罣礙禍福，入",
    "T10n0292_001:0618a05": "無陰蓋正諦法界。於是，普賢菩薩即以佛藏",
    "T10n0292_001:0618a06": "三昧正受。這三昧已，應時遍入十方諸佛之",
    "T10n0292_001:0618a07": "所遊居，靡不周暢、皆以通達，無有餘土而不",
    "T10n0292_001:0618a08": "徹者，講堂、法境、其虛空界，悉至無際。十方剎",
    "T10n0292_001:0618a09": "土六反震動，其大光明靡所不照，謦揚洪",
    "T10n0292_001:0618a10": "音莫不聞聲。普賢菩薩從三昧興，見諸菩",
    "T10n0292_001:0618a11": "薩咸來俱會，欣然大悅。普智菩薩覩諸菩",
    "T10n0292_001:0618a12": "薩皆來雲集亦復踊躍，前問普賢菩薩大士：",
    "T10n0292_001:0618a13": "「善哉，佛子！今諸菩薩十方來會，渴仰經典，瞻",
    "T10n0292_001:0618a14": "戴仁者如冥思明。唯為解說諸菩薩行，從始",
    "T10n0292_001:0618a15": "至終令無疑——結者亘然，如病得愈、盲者得",
    "T10n0292_001:0618a16": "目。「何謂菩薩有所依怙而無所著？何謂菩薩",
    "T10n0292_001:0618a17": "未曾有想？何謂為行？何謂善友？何謂精進？何",
    "T10n0292_001:0618a18": "謂勸信？何謂化眾生？何謂禁戒？何謂受決？何",
    "T10n0292_001:0618a19": "謂菩薩不相求短？何謂入如來？何謂得入眾",
    "T10n0292_001:0618a20": "生性行？何謂逮入於諸世界？何謂曉入諸念",
    "T10n0292_001:0618a21": "劫數靡所不達？何謂暢說於三世事？何謂得",
    "T10n0292_001:0618a22": "入三處？何謂無厭其所發心，無所缺漏？何謂",
    "T10n0292_001:0618a23": "菩薩分別諸辯？何謂菩薩逮得總持？何謂菩",
    "T10n0292_001:0618a24": "薩頒宣佛道？」",
    "T10n0292_001:0618a25": "普賢菩薩緣普智問，欲令來者皆得開解，讚",
    "T10n0292_001:0618a26": "言：「善哉！諸會菩薩皆共咸聽。菩薩有十事法，",
    "T10n0292_001:0618a27": "有所依怙而無所著。何謂為十？依菩薩心令",
    "T10n0292_001:0618a28": "不違失、依於善友常修專精、倚于德本而植",
    "T10n0292_001:0618a29": "福慶、順度無極能奉行故、恃一切法無所歸",
    "T10n0292_001:0618b01": "故、怙誓諸願使親道故、專於諸行習具足故、",
    "T10n0292_001:0618b02": "附諸菩薩一生補故、歸奉諸佛心歡然故、奉",
    "T10n0292_001:0618b03": "諸如來歎如父故，是為菩薩十事法，有所依",
    "T10n0292_001:0618b04": "怙為無所著。菩薩住此，疾逮無上如來大慧",
    "T10n0292_001:0618b05": "至無極依。」於是頌曰：",
    "T10n0292_001:0618b06": "「依者無所依，　　自歸於諸佛，",
    "T10n0292_001:0618b07": "解法無所望，　　乃至於大願。",
    "T10n0292_001:0618b08": "見諸佛歡然，　　依之而奉敬，",
    "T10n0292_001:0618b09": "恃怙諸如來，　　因具足道行。",
    "T10n0292_001:0618b10": "「菩薩有十事，未曾有想。何謂為十？念諸德本",
    "T10n0292_001:0618b11": "如己無異，身積眾善以施眾生；一切功訓以",
    "T10n0292_001:0618b12": "為道想；解達眾生為道器想；願濟一切如己",
    "T10n0292_001:0618b13": "願想；皆以諸法施不及想；察一切法念如佛",
    "T10n0292_001:0618b14": "法；為一切行如奉身想；一切言辭於諸所行",
    "T10n0292_001:0618b15": "無所妄想；覩見諸佛為父母想；於眾如來為",
    "T10n0292_001:0618b16": "無二想。是，族姓子！諸菩薩眾未曾有想，菩薩",
    "T10n0292_001:0618b17": "住此，疾成無上、逮眾德本。」於是頌曰：",
    "T10n0292_001:0618b18": "「為一切積德，　　念之如己身，",
    "T10n0292_001:0618b19": "觀察於眾生，　　亦如道法器。",
    "T10n0292_001:0618b20": "諸眾生造願，　　與身等無異，",
    "T10n0292_001:0618b21": "歸命於道法，　　令致無從生。",
    "T10n0292_001:0618b22": "「菩薩有十事為行。何謂為十？講說分別眾生",
    "T10n0292_001:0618b23": "所行、而求一切諸法所行、普學禁戒尋即奉",
    "T10n0292_001:0618b24": "行、積累諸行眾德之本、一心專精奉修三昧、",
    "T10n0292_001:0618b25": "曉了聖慧所當歸趣、慇懃謹勅無所違失、遊",
    "T10n0292_001:0618b26": "於剎土欲莊嚴故、修善知識不離恭恪、奉如",
    "T10n0292_001:0618b27": "來行敬如師子，是為十事。」於時頌曰：",
    "T10n0292_001:0618b28": "「一切有所行，　　當開化眾生，",
    "T10n0292_001:0618b29": "勤求於諸法，　　而奉行禁戒。",
    "T10n0292_001:0618c01": "積累眾德本，　　一心歸定意，",
    "T10n0292_001:0618c02": "曉了聖明慧，　　所遊淨剎土。",
    "T10n0292_001:0618c03": "「菩薩有十事為善友。何謂為十？建立道意、能",
    "T10n0292_001:0618c04": "修德本、入度無極、頒宣道法、開化眾生、分別",
    "T10n0292_001:0618c05": "辯才、稱舉群萌、除眾妄想、住無患厭、立普賢",
    "T10n0292_001:0618c06": "行入諸佛慧則為善友，是為十事。」於是頌",
    "T10n0292_001:0618c07": "曰：",
    "T10n0292_001:0618c08": "「心建立於道，　　精勤修德本，",
    "T10n0292_001:0618c09": "入諸度無極，　　頒宣諸經典，",
    "T10n0292_001:0618c10": "開化度眾生，　　辯才決眾疑，",
    "T10n0292_001:0618c11": "稱譽於黎庶，　　除去眾想念。",
    "T10n0292_001:0618c12": "「菩薩有十事為精進。何謂為十？講說一切眾",
    "T10n0292_001:0618c13": "生之界、識念經典之所歸趣、嚴淨一切諸佛",
    "T10n0292_001:0618c14": "世界、又當奉行諸菩薩戒、常忍一切眾難之",
    "T10n0292_001:0618c15": "患、為斷地獄餓鬼畜生燒煮之痛、降伏一切",
    "T10n0292_001:0618c16": "眾魔官屬、不令眾生懷瞋恨心、當奉十方諸",
    "T10n0292_001:0618c17": "佛世尊、常遇諸佛歸命諮受，是，族姓子！應行",
    "T10n0292_001:0618c18": "菩薩十事精進。」於時頌曰：",
    "T10n0292_001:0618c19": "「歸命於諸佛，　　嚴淨眾佛土，",
    "T10n0292_001:0618c20": "奉修菩薩行，　　忍一切苦惱，",
    "T10n0292_001:0618c21": "斷三塗之難，　　降伏魔官屬，",
    "T10n0292_001:0618c22": "能悅於眾生，　　常見諸如來。",
    "T10n0292_001:0618c23": "「菩薩有十事為勸信。何謂為十？常建立意，亦",
    "T10n0292_001:0618c24": "勸他人使發道心；仁和第一，無所諍訟，亦化",
    "T10n0292_001:0618c25": "他人立於欣悅；蠲除愚法，亦化他人令棄邪",
    "T10n0292_001:0618c26": "典，使住佛道；務求德本，亦勸他人使志善原；",
    "T10n0292_001:0618c27": "歸度無極，亦勸他人求波羅蜜；己生佛種，亦",
    "T10n0292_001:0618c28": "誘他人令務佛性；身已得入無所有法，開進",
    "T10n0292_001:0618c29": "他人使立空法；讚諸佛慧無所譏謗，示宣他",
    "T10n0292_001:0619a01": "人不毀正覺；具足普智，諸願純備，亦導他人",
    "T10n0292_001:0619a02": "成諸通慧；究竟道誓以得嚴淨如來、至真無",
    "T10n0292_001:0619a03": "盡之慧，亦當建立一切眾人入如來道；是為",
    "T10n0292_001:0619a04": "十事。」於時頌曰：",
    "T10n0292_001:0619a05": "「已建立在道，　　亦化於他人，",
    "T10n0292_001:0619a06": "心不懷諍訟，　　和悅忿恚者。",
    "T10n0292_001:0619a07": "棄捐眾愚冥，　　開化癡邪徑，",
    "T10n0292_001:0619a08": "常求眾德本，　　誘之住道義。",
    "T10n0292_001:0619a09": "「菩薩有十事開化眾生。何謂為十？菩薩布施",
    "T10n0292_001:0619a10": "誘進眾生，和顏悅色而勸進之；班宣經道令",
    "T10n0292_001:0619a11": "其亘然；誘進分別己身無異；所施無量發起",
    "T10n0292_001:0619a12": "人界；顯佛菩薩行誘眾生種；示諸世間如火",
    "T10n0292_001:0619a13": "然熾；訓教眾生無上道法；神足變化若干感",
    "T10n0292_001:0619a14": "動；曉了若干善權方便；隨其習俗度脫眾生；",
    "T10n0292_001:0619a15": "是為十事。」於時頌曰：",
    "T10n0292_001:0619a16": "「菩薩行布施，　　已用化眾生，",
    "T10n0292_001:0619a17": "常和顏悅色，　　誘進諸不及。",
    "T10n0292_001:0619a18": "覩世如然熾，　　顯示佛大道，",
    "T10n0292_001:0619a19": "神足現變化，　　若干權方便。",
    "T10n0292_001:0619a20": "「菩薩禁戒有十事。何謂為十？不捨道心、捐聲",
    "T10n0292_001:0619a21": "聞緣覺意、觀察一切眾生愍行、開化群萌令",
    "T10n0292_001:0619a22": "住佛法、奉修菩薩所應學者、解一切法悉不",
    "T10n0292_001:0619a23": "可得、所造德本勸助至道、未曾猗著於諸佛",
    "T10n0292_001:0619a24": "身、能忍諸法亦無所倚、濟護諸根以為禁戒；",
    "T10n0292_001:0619a25": "是為十事。」於時頌曰：",
    "T10n0292_001:0619a26": "「常和於道心，　　捨聲聞、緣覺，",
    "T10n0292_001:0619a27": "愍傷於眾生，　　勸使立佛法。",
    "T10n0292_001:0619a28": "學諸菩薩行，　　解法無所有，",
    "T10n0292_001:0619a29": "一切所行德，　　勸助於佛道。",
    "T10n0292_001:0619b01": "「菩薩有十事受決，所見受決能自知之。何謂",
    "T10n0292_001:0619b02": "為十？發仁和心、自然道意、不厭菩薩行、棄捐",
    "T10n0292_001:0619b03": "一切諸所妄想而能奉修諸佛之法、皆能篤",
    "T10n0292_001:0619b04": "信諸如來身所可宣說、亦以究暢成就德本、",
    "T10n0292_001:0619b05": "化於一切使住佛道、等敬親友而無二心、視",
    "T10n0292_001:0619b06": "諸善友如見諸佛、古昔所願將護佛道，是為",
    "T10n0292_001:0619b07": "十事受決。」於時頌曰：",
    "T10n0292_001:0619b08": "「等心敬善友，　　利義皆由之，",
    "T10n0292_001:0619b09": "將護古昔願，　　清和發道意。",
    "T10n0292_001:0619b10": "不厭菩薩行，　　棄捐眾妄想，",
    "T10n0292_001:0619b11": "使住諸佛法，　　篤信如來教。",
    "T10n0292_001:0619b12": "「菩薩有十事不相求短。何謂為十？入於宿世",
    "T10n0292_001:0619b13": "本所誓願、隨時入行導習其便、不失正義皆",
    "T10n0292_001:0619b14": "得通入、諸度無極具足成就、隨其宜便、所可",
    "T10n0292_001:0619b15": "入者順從所願、隨其所樂以開化之、莊嚴剎",
    "T10n0292_001:0619b16": "土勸使入道、神足變化使從其教、普為示現",
    "T10n0292_001:0619b17": "所生之處，是為十事不相求短。」於時頌曰：",
    "T10n0292_001:0619b18": "「入於宿世願，　　世行隨宜便，",
    "T10n0292_001:0619b19": "遵習不失節，　　順諸度無極。",
    "T10n0292_001:0619b20": "因得大成就，　　從若干信樂，",
    "T10n0292_001:0619b21": "為莊嚴佛土，　　以神足變化。",
    "T10n0292_001:0619b22": "「菩薩有十事入於如來，去、來、現在一切諸佛所",
    "T10n0292_001:0619b23": "可由成。何謂為十？入於無量平等道教、而轉",
    "T10n0292_001:0619b24": "無限經法之輪、宣傳無量慧義之要、順從無",
    "T10n0292_001:0619b25": "際音聲通暢、開化無底眾生之類、顯暢無數",
    "T10n0292_001:0619b26": "神足變化、隨時遍至若干種形、入於無喻諸",
    "T10n0292_001:0619b27": "三昧定、照耀開悟不可計量、示力無畏顯現",
    "T10n0292_001:0619b28": "無限使入滅度，是為十事如來所入。」於是頌",
    "T10n0292_001:0619b29": "曰：",
    "T10n0292_001:0619c01": "「過去、來、現在，　　一切諸如來，",
    "T10n0292_001:0619c02": "入無量道教，　　轉無限法輪，",
    "T10n0292_001:0619c03": "順無際道法，　　宣無底慧場，",
    "T10n0292_001:0619c04": "開化無數人，　　神足不可計。",
    "T10n0292_001:0619c05": "「菩薩有十事入眾生性行。何謂為十？入於本",
    "T10n0292_001:0619c06": "行眾生所解；隨時開度當來受身；一切人民",
    "T10n0292_001:0619c07": "遍於群萌；現在所作入於眾生；善行本末；隨",
    "T10n0292_001:0619c08": "時救濟諸非法行；當宣道；眾生心性所入，",
    "T10n0292_001:0619c09": "曉了一切根原所趣；分別若干，隨所愛樂；發",
    "T10n0292_001:0619c10": "起諸礙、塵勞、愛欲，數數說法以度脫之；是為",
    "T10n0292_001:0619c11": "十事入眾生性。」於時頌曰：",
    "T10n0292_001:0619c12": "「曉了過世行，　　亦復知當來，",
    "T10n0292_001:0619c13": "分別現在事，　　眾生所可行。",
    "T10n0292_001:0619c14": "入於眾德行，　　亦遊於無德，",
    "T10n0292_001:0619c15": "其心靡不周，　　使諸根成就。",
    "T10n0292_001:0619c16": "「菩薩有十事入於世界。何謂為十？常知止足、",
    "T10n0292_001:0619c17": "在於世間而修清淨無所沾污、處於俗間心",
    "T10n0292_001:0619c18": "存少求、演無極香薰諸迷惑、所入方俗如一",
    "T10n0292_001:0619c19": "土塵、周於無量微妙之義、亦遍曠然無量世",
    "T10n0292_001:0619c20": "界、度脫有身四大之患、恭敬自歸於諸佛道、",
    "T10n0292_001:0619c21": "亦復遊入無道天下，是為十事遊入世界。」於",
    "T10n0292_001:0619c22": "時頌曰：",
    "T10n0292_001:0619c23": "「在世知止足，　　所行常清淨，",
    "T10n0292_001:0619c24": "所入而少求，　　周遍無極業，",
    "T10n0292_001:0619c25": "猶如塵世界，　　解微妙之行，",
    "T10n0292_001:0619c26": "小大無不達，　　入於諸所有。",
    "T10n0292_001:0619c27": "「菩薩有十事，曉入諸念劫數靡所不達。何謂",
    "T10n0292_001:0619c28": "為十？知過去劫、曉當來對、知現在事、知有",
    "T10n0292_001:0619c29": "限世、識無限礙、入於有限無限之事、了諸有",
    "T10n0292_001:0620a01": "數無數劫事、於諸有數使入無為、令諸無念",
    "T10n0292_001:0620a02": "暢入有念、暢諸有念使入無念，是為十事曉",
    "T10n0292_001:0620a03": "了諸劫靡所不達。」於時頌曰：",
    "T10n0292_001:0620a04": "「入於過去念，　　當來亦如是，",
    "T10n0292_001:0620a05": "遊步在現世，　　而皆悉念之。",
    "T10n0292_001:0620a06": "周流無量劫，　　有數若無數、",
    "T10n0292_001:0620a07": "無念入有念、　　一切想無想。",
    "T10n0292_001:0620a08": "「菩薩有十事，暢說三世而無二言。何謂為十",
    "T10n0292_001:0620a09": "事？以過去而宣說之、往古以沒豫說當來、滅",
    "T10n0292_001:0620a10": "來久遠演現在處、尚未當來豫說過去、尚未",
    "T10n0292_001:0620a11": "欲至輒宣現在、亦復班宣未來生者、傳於現",
    "T10n0292_001:0620a12": "在忽以過去、解於現在謂之未來、目所覩者",
    "T10n0292_001:0620a13": "宣之平等、現了三世一時悉達，是為十事暢",
    "T10n0292_001:0620a14": "說三世。」於時頌曰：",
    "T10n0292_001:0620a15": "「能說過去事，　　演古如是來，",
    "T10n0292_001:0620a16": "說過為現在，　　亦暢當來事。",
    "T10n0292_001:0620a17": "過去、今、現在，　　未至豫演生，",
    "T10n0292_001:0620a18": "解生現以過，　　目見今當來。",
    "T10n0292_001:0620a19": "「菩薩有十事入於三處。何謂為十？入諸有數、",
    "T10n0292_001:0620a20": "至無所念、到有所獲、趣諸有教、遊眾想處、歸",
    "T10n0292_001:0620a21": "眾方俗、暢眾言辭、達不可盡、諮嗟寂然、暢眾",
    "T10n0292_001:0620a22": "憺怕，是為十事入於三處。」於時頌曰：",
    "T10n0292_001:0620a23": "「入眾有所念，　　有所得教授，",
    "T10n0292_001:0620a24": "在想眾方俗，　　所念不可盡。",
    "T10n0292_001:0620a25": "宣傳寂然事，　　亦入於憺怕，",
    "T10n0292_001:0620a26": "滅除諸惡事，　　如是成道意。",
    "T10n0292_001:0620a27": "「菩薩有十事，無厭其所發心，無所缺漏。何謂",
    "T10n0292_001:0620a28": "為十？供養諸佛，住在眾色而不懈惓；敬順一",
    "T10n0292_001:0620a29": "切諸善、親友；求諸經典，不以為難；博聞眾經，",
    "T10n0292_001:0620b01": "啟受不逮；發意之頃頒宣經道；開化眾生，示",
    "T10n0292_001:0620b02": "以法律；發起一切使至佛道；於無數劫住一",
    "T10n0292_001:0620b03": "世界修菩薩行；普遊諸國，靡不周遍；未曾懷",
    "T10n0292_001:0620b04": "疑佛諸經典，問則發遣；是為十事發心無厭，",
    "T10n0292_001:0620b05": "無所缺漏。」於時頌曰：",
    "T10n0292_001:0620b06": "「供養諸佛身，　　不以為厭足，",
    "T10n0292_001:0620b07": "亦順眾善友，　　務求諸經典。",
    "T10n0292_001:0620b08": "所求不懈倦，　　見諸發心者，",
    "T10n0292_001:0620b09": "為說道訓教，　　開化諸菩薩。",
    "T10n0292_001:0620b10": "「菩薩有十事分別諸辯。何謂為十？分別眾生",
    "T10n0292_001:0620b11": "所入辯慧、曉了諸根當可歸趣、了諸罪福諸",
    "T10n0292_001:0620b12": "所報應、覩其所生在於何處、皆知世間諸所",
    "T10n0292_001:0620b13": "有無、覩見諸佛之所遊居、曉了經法義理深",
    "T10n0292_001:0620b14": "淺、暢解法界之所存沒、達於三世——去、來、現——事、",
    "T10n0292_001:0620b15": "亦能分別不可計數所行言慈，是為十事菩",
    "T10n0292_001:0620b16": "薩諸辯。」於時頌曰：",
    "T10n0292_001:0620b17": "「曉眾生所知；　　諸根之所趣，",
    "T10n0292_001:0620b18": "隨所立罪福，　　見之當所生。",
    "T10n0292_001:0620b19": "分別諸世界；　　亦曉了法品，",
    "T10n0292_001:0620b20": "究暢佛道慧，　　三世之本末。",
    "T10n0292_001:0620b21": "「菩薩有十事逮得總持。何謂為十？博有所聞",
    "T10n0292_001:0620b22": "輒則奉持；懷抱經典，悉不忘失；執法錠燎，有",
    "T10n0292_001:0620b23": "所宣化皆從方便解諸經典；曉法自然，逮法",
    "T10n0292_001:0620b24": "光明，致諸佛道不可思議；執諸定意，現在聞",
    "T10n0292_001:0620b25": "佛，面前啟受尋奉行法；入道場音，能隨方俗",
    "T10n0292_001:0620b26": "演出言辭不可思議；念三世事、去來今佛不",
    "T10n0292_001:0620b27": "可計法，隨時宣傳；懷若干辯一切諸佛經典",
    "T10n0292_001:0620b28": "之要；耳所聞誼不可稱限，所興聖慧能暢",
    "T10n0292_001:0620b29": "諸聽；持諸佛法，建立如來十力、無畏；是為十",
    "T10n0292_001:0620c01": "事菩薩總持。」於時頌曰：",
    "T10n0292_001:0620c02": "「博聞輒執持，　　不忘一切法，",
    "T10n0292_001:0620c03": "曉了隨時說，　　解諸法自然。",
    "T10n0292_001:0620c04": "以法大光明，　　不可思議慧，",
    "T10n0292_001:0620c05": "現在得三昧，　　目前聞經典。",
    "T10n0292_001:0620c06": "「菩薩有十事為頒宣佛道。何謂為十？曉了道",
    "T10n0292_001:0620c07": "議、志誓大願、分別罪福之所歸趣、常住正",
    "T10n0292_001:0620c08": "覺、不懷自大、暢達法界、識知定意、明解心",
    "T10n0292_001:0620c09": "本、曉了本淨、隨本而覺使成佛道，是為十",
    "T10n0292_001:0620c10": "事菩薩班宣佛道。」於時頌曰：",
    "T10n0292_001:0620c11": "「曉了於佛道，　　解願知罪福，",
    "T10n0292_001:0620c12": "為諸佛所立，　　解法無自大，",
    "T10n0292_001:0620c13": "分別心本淨，　　定意之所歸，",
    "T10n0292_001:0620c14": "本淨亦自然，　　隨本而覺悟。」",
    "T10n0292_001:0620c15": "佛說是時，三千世界為大震動，其大光明普",
    "T10n0292_001:0620c16": "照十方。諸天、龍、神皆來散華，以諸音樂來娛",
    "T10n0292_001:0620c17": "樂佛，歡喜悅豫，皆共欣慶：「幸哉！吾等宿世其",
    "T10n0292_001:0620c18": "德純厚得豫此會，服深妙議無極道慧，何",
    "T10n0292_001:0620c19": "其祿厚。世尊能仁十方慈恩開示法藏，療",
    "T10n0292_001:0620c20": "治盲冥，消化五陰、六衰、三毒、五蓋、十二因",
    "T10n0292_001:0620c21": "緣、六十二見。示以五事：戒、定、慧、解、度知見",
    "T10n0292_001:0620c22": "品，五眼，六通，六度無極——布施、持戒、忍辱、精進、",
    "T10n0292_001:0620c23": "一心、智慧——以成佛道。班宣開示十二部經，開",
    "T10n0292_001:0620c24": "化邪見六十二疑使發道意，諸佛遙讚、菩薩",
    "T10n0292_001:0620c25": "悅豫。」普智菩薩復問普賢：「何謂發菩薩心？何",
    "T10n0292_001:0620c26": "謂行法？何謂大哀？何謂緣發道心，以其所緣",
    "T10n0292_001:0620c27": "而興其意？何謂見善友發恭恪心？何謂菩薩",
    "T10n0292_001:0620c28": "逮得清淨？何謂度無極？何謂佛慧？何謂所歷？",
    "T10n0292_001:0620c29": "何謂菩薩力？何謂平等？何謂生覺聖？何謂說",
    "T10n0292_001:0621a01": "法？何謂而行奉持？何謂辯才？何謂無數？何謂",
    "T10n0292_001:0621a02": "為行等心？何謂行慧？何謂菩薩而不自大？」",
    "T10n0292_001:0621a03": "普賢菩薩答曰：「善哉！佛子所問甚為深妙，何",
    "T10n0292_001:0621a04": "其快哉。諦聽諦聽，今為仁說。」普智菩薩與諸",
    "T10n0292_001:0621a05": "大眾受教而聽。普賢菩薩言：「有十事發菩",
    "T10n0292_001:0621a06": "薩心。何謂為十？發心之時常懷大慈，護持",
    "T10n0292_001:0621a07": "一切眾生之類；所行憐愍，察於人民勤苦之",
    "T10n0292_001:0621a08": "惱如身自更，一切所有皆能惠施；念一切智，",
    "T10n0292_001:0621a09": "心則為原首；念一切智故能發意不毀聖",
    "T10n0292_001:0621a10": "誼；興從嚴心，學諸菩薩禁戒之要；其心堅固",
    "T10n0292_001:0621a11": "亦如金剛，蠲除一切諸惡垢濁；其所生意若",
    "T10n0292_001:0621a12": "如江海，導御一切諸清白法；其志強固如須",
    "T10n0292_001:0621a13": "彌山，則能堪忍眾庶言辭、善惡音聲；其所發",
    "T10n0292_001:0621a14": "心造立永安，施於眾生大誠信業而心獨",
    "T10n0292_001:0621a15": "步；智度無極，曉了諸法，隨便將護；是為十",
    "T10n0292_001:0621a16": "事發菩薩心。」於時頌曰：",
    "T10n0292_001:0621a17": "「而發大哀心，　　將護於眾生，",
    "T10n0292_001:0621a18": "見之在苦惱，　　愍之如己身。",
    "T10n0292_001:0621a19": "思惟一切智，　　得志所莊嚴，",
    "T10n0292_001:0621a20": "其心如金剛，　　智慧如江海。",
    "T10n0292_001:0621a21": "「菩薩有十事行普賢法。何謂為十？於當來劫",
    "T10n0292_001:0621a22": "與一切俱，普願行仁；奉敬未至如來、至真等",
    "T10n0292_001:0621a23": "處色法；開化眾生立菩薩行；積眾德本而誓",
    "T10n0292_001:0621a24": "普賢；皆能遊入諸度無極；所願和雅，具菩薩",
    "T10n0292_001:0621a25": "行，遵修諸法；皆欲莊嚴諸佛世界平等諸",
    "T10n0292_001:0621a26": "議，受生一切十方佛國；曉了方便，求眾經",
    "T10n0292_001:0621a27": "典；悉樂現生於諸佛土；逮成無上正真之道；",
    "T10n0292_001:0621a28": "是為十事菩薩行法。」於時頌曰：",
    "T10n0292_001:0621a29": "「悉知當來劫，　　奉敬諸如來，",
    "T10n0292_001:0621b01": "菩薩等眾生，　　所誓普賢行。",
    "T10n0292_001:0621b02": "積累眾德本，　　入諸度無極，",
    "T10n0292_001:0621b03": "莊嚴諸佛土，　　疾成無上覺。",
    "T10n0292_001:0621b04": "「菩薩有十事常行大哀。何謂為十？觀於眾生",
    "T10n0292_001:0621b05": "孤獨無種為興大哀、察之無道化以大悲、見",
    "T10n0292_001:0621b06": "貧厄眾令殖德本、將久眠寐使得覺悟、見眾",
    "T10n0292_001:0621b07": "生界無有方便化之隨時、為諸貪欲所繫縛",
    "T10n0292_001:0621b08": "者而勸護之、瞻於群萌所遭厄難愍之令濟、",
    "T10n0292_001:0621b09": "覩久疾病療之以慈哀、離善法者顯示道議、",
    "T10n0292_001:0621b10": "若見眾生失於佛法愍哀悅豫，是為十事菩",
    "T10n0292_001:0621b11": "薩大哀。」於時頌曰：",
    "T10n0292_001:0621b12": "「在世行大哀，　　觀察於眾生，",
    "T10n0292_001:0621b13": "久遠遭疾厄，　　由斷德本故。",
    "T10n0292_001:0621b14": "為興無蓋哀，　　建立於佛道，",
    "T10n0292_001:0621b15": "菩薩行大慈，　　以開化眾生。",
    "T10n0292_001:0621b16": "「菩薩有十事緣發道心。何謂為十？教誨眾生",
    "T10n0292_001:0621b17": "令順誼律而發道心、欲除一切眾苦惱患、建",
    "T10n0292_001:0621b18": "立人民使意永安、見於群萌在無明地使發",
    "T10n0292_001:0621b19": "道意、好勸眾生使入佛慧、順隨正覺奉敬一",
    "T10n0292_001:0621b20": "切諸佛最聖、皆欲得見如來、至真、亦復樂覩",
    "T10n0292_001:0621b21": "諸佛色像相好威容、亦復愛喜入諸佛道故",
    "T10n0292_001:0621b22": "發大意、亦復敬愛十力無畏，是為十事緣發",
    "T10n0292_001:0621b23": "道心。」於時頌曰：",
    "T10n0292_001:0621b24": "「見眾生所滅，　　為惱患所縛，",
    "T10n0292_001:0621b25": "欲令至永安，　　故發菩薩心。",
    "T10n0292_001:0621b26": "人民在無智，　　勸示以佛慧，",
    "T10n0292_001:0621b27": "令奉三界將，　　常覩諸如來。",
    "T10n0292_001:0621b28": "「菩薩見善友發恭恪心，菩薩初發正真道意，",
    "T10n0292_001:0621b29": "與善友俱謙下恭順，欲得務成佛一切智，故",
    "T10n0292_001:0621c01": "習善友為之屈意。「見善友發意有十事。何",
    "T10n0292_001:0621c02": "謂為十？奉敬自歸、心無愛欲、如所聞音則能",
    "T10n0292_001:0621c03": "奉行、心愛樂之、志不瑕穢、常一其心、以諸",
    "T10n0292_001:0621c04": "德本合為一業、懷抱一願發世尊意、其志平",
    "T10n0292_001:0621c05": "等、所行具足，是為十見善親友發恭恪心。」於",
    "T10n0292_001:0621c06": "時頌曰：",
    "T10n0292_001:0621c07": "「心常懷恭恪，　　如所聞奉行，",
    "T10n0292_001:0621c08": "如喜無瑕穢，　　其意常專一。",
    "T10n0292_001:0621c09": "合集眾德本，　　自歸於世尊，",
    "T10n0292_001:0621c10": "常尊平等行，　　道心乃具成。",
    "T10n0292_001:0621c11": "「菩薩清淨有十事。何謂為十？淨如虛空，究竟",
    "T10n0292_001:0621c12": "無失；於諸色淨，隨眾生本而開化之；諸音清",
    "T10n0292_001:0621c13": "淨，演不可誼言辭眾響；其辯才淨，分別無",
    "T10n0292_001:0621c14": "量佛所說法；其慧清淨，皆棄無智；所生亦淨，",
    "T10n0292_001:0621c15": "得諸菩薩自在由己；眷屬微妙，曉了眾生宿",
    "T10n0292_001:0621c16": "世所行而開化之；報應亦淨，除去一切罣礙、",
    "T10n0292_001:0621c17": "陰蓋；所願解明，解諸菩薩所生一品；其行",
    "T10n0292_001:0621c18": "皦然，出普賢乘；是為十事得清淨。」於時頌",
    "T10n0292_001:0621c19": "曰丹本注云，諸本闕頌。",
    "T10n0292_001:0621c20": "「菩薩有十事逮度無極。何謂為十？行度無極，",
    "T10n0292_001:0621c21": "一切所有皆能布施；戒度無極，具足佛禁；",
    "T10n0292_001:0621c22": "忍度無極，能行仁和，逮佛淨力；進度無極，所",
    "T10n0292_001:0621c23": "行勤修而不退轉；寂度無極，使意一定；智度",
    "T10n0292_001:0621c24": "無極，觀一切法本自然諦；慧度無極，入佛十",
    "T10n0292_001:0621c25": "力；願度無極，具足普賢；神足度無極，多所變",
    "T10n0292_001:0621c26": "化，無所不現；法度無極，等御一切諸法本末；",
    "T10n0292_001:0621c27": "是為菩薩十度無極。菩薩住此，得歸無上如",
    "T10n0292_001:0621c28": "來、正真無極大慧，具足六度。」於時頌曰：",
    "T10n0292_001:0621c29": "「布施度無極，　　皆能施所有；",
    "T10n0292_001:0622a01": "持戒度無極，　　清淨佛諸行；",
    "T10n0292_001:0622a02": "忍辱度無極，　　仁和不懷恚；",
    "T10n0292_001:0622a03": "精進度無極，　　勤修不退還；",
    "T10n0292_001:0622a04": "一心度無極，　　志定無憒亂；",
    "T10n0292_001:0622a05": "智慧度無極，　　觀諸法自然；",
    "T10n0292_001:0622a06": "神通度無極，　　普入佛道力；",
    "T10n0292_001:0622a07": "所願行平等，　　神足道諸法。",
    "T10n0292_001:0622a08": "「菩薩有十事慧。何謂為十？曉解一切十方世",
    "T10n0292_001:0622a09": "界其眾生種不可思議；識別諸宗、曉了諸",
    "T10n0292_001:0622a10": "法，不失時節；若干種形若以一品皆令覺",
    "T10n0292_001:0622a11": "知；達諸法界，能班宣慧；曉了一切虛空本",
    "T10n0292_001:0622a12": "末，通使無餘第一佛慧；十方世界諸過去",
    "T10n0292_001:0622a13": "事皆能知之；十方佛土諸當來事悉能見",
    "T10n0292_001:0622a14": "之；十方佛國今現在事普入教化；曉願如",
    "T10n0292_001:0622a15": "來一切諸行，具入一切慧；解知去來今現在",
    "T10n0292_001:0622a16": "佛皆同一行，是為菩薩十慧義。菩薩住此，",
    "T10n0292_001:0622a17": "其大光明自在照耀，具足所願，信諸佛法，",
    "T10n0292_001:0622a18": "則以一慧解諸佛法。」於時頌曰：",
    "T10n0292_001:0622a19": "「能知十方界，　　眾生不可計，",
    "T10n0292_001:0622a20": "普令入道慧，　　使無若干念。",
    "T10n0292_001:0622a21": "能分別諸法，　　平等如虛空，",
    "T10n0292_001:0622a22": "佛慧為第一，　　能達三世事。",
    "T10n0292_001:0622a23": "「菩薩有十事而有所歷。何謂為十？悉解諸法",
    "T10n0292_001:0622a24": "為一品義、一切經典而有節限、曉了諸慧則",
    "T10n0292_001:0622a25": "為一相、分別眾生心念行慧無為無數、見諸",
    "T10n0292_001:0622a26": "群黎皆以一等、明識眾生所行塵勞、人民志",
    "T10n0292_001:0622a27": "性繫縛在行、明識眾生所行善惡、一切菩薩",
    "T10n0292_001:0622a28": "所行志願樂不自大、如來十力建立無餘而",
    "T10n0292_001:0622a29": "上正覺，是為十事菩薩經歷。」於時頌曰：",
    "T10n0292_001:0622b01": "「知諸法為一，　　解了際限故，",
    "T10n0292_001:0622b02": "眾慧合一相，　　眾生心無數。",
    "T10n0292_001:0622b03": "解見諸人民，　　塵勞行所迷、",
    "T10n0292_001:0622b04": "眾結所縛束，　　不得普智心。",
    "T10n0292_001:0622b05": "「菩薩有十事力。何謂為十？一切諸法皆入自",
    "T10n0292_001:0622b06": "然；諸有經典悉如所化，眾義若幻；計諸法數",
    "T10n0292_001:0622b07": "皆為佛法；諸所經典悉無所倚；一切所有歸",
    "T10n0292_001:0622b08": "三脫門；見眾善友重事奉敬；心習勢力；以眾",
    "T10n0292_001:0622b09": "德本入無上慧道王之堂；未曾誹謗深微之",
    "T10n0292_001:0622b10": "慧；信樂諸佛一切智心，終不退轉善權力故；",
    "T10n0292_001:0622b11": "是為十事菩薩之力。」於時頌曰：",
    "T10n0292_001:0622b12": "「一切法自然，　　皆如幻化力；",
    "T10n0292_001:0622b13": "諸法悉佛法，　　義歸三脫門。",
    "T10n0292_001:0622b14": "奉敬眾善友，　　常積眾德本，",
    "T10n0292_001:0622b15": "入無上慧堂，　　篤信佛深法。",
    "T10n0292_001:0622b16": "「菩薩平等有十事。何謂為十？等心眾生、亦等",
    "T10n0292_001:0622b17": "諸法、普觀佛土、性行無二、因諸德本、等諸菩",
    "T10n0292_001:0622b18": "薩、所願無異、諸度無極亦無差別、一切諸",
    "T10n0292_001:0622b19": "行皆歸同像、十方諸佛悉為一佛，是為十平",
    "T10n0292_001:0622b20": "等。」於時頌曰：",
    "T10n0292_001:0622b21": "「等心念眾生，　　普觀眾經典；",
    "T10n0292_001:0622b22": "亦等諸剎土，　　性行不懷二。",
    "T10n0292_001:0622b23": "皆合諸德本，　　菩薩常行慈，",
    "T10n0292_001:0622b24": "所願無若干，　　具諸度無極。",
    "T10n0292_001:0622b25": "「菩薩有十事發覺聖。何謂為十？一切諸法但",
    "T10n0292_001:0622b26": "有音耳、皆歸寂然、諸法如幻、經義若影、目",
    "T10n0292_001:0622b27": "所見者悉因緣合、諸義業淨、一切諸法悉假",
    "T10n0292_001:0622b28": "文字、諸事之業因其本淨、道慧無想究盡本",
    "T10n0292_001:0622b29": "原、諸有形者皆由法界，是為十生覺聖。」於時",
    "T10n0292_001:0622c01": "頌曰：",
    "T10n0292_001:0622c02": "「諸法悉寂然，　　譬之如幻化，",
    "T10n0292_001:0622c03": "假喻若影響，　　皆由因緣生。",
    "T10n0292_001:0622c04": "諸法本末淨，　　一切無所生，",
    "T10n0292_001:0622c05": "悉因其本際，　　無想為真諦。",
    "T10n0292_001:0622c06": "「菩薩說法有十事。何謂為十？演深妙法、所說",
    "T10n0292_001:0622c07": "義者隨時得入、講若干事、當多宣暢諸通",
    "T10n0292_001:0622c08": "慧事、亦能分別諸度無極、宣示如來十種力",
    "T10n0292_001:0622c09": "事、解三世義、常說菩薩不退轉法、諮嗟諸佛",
    "T10n0292_001:0622c10": "功訓之德、班宣菩薩、諸佛、如來平等出家，",
    "T10n0292_001:0622c11": "是為十事菩薩說法。」於時頌曰：",
    "T10n0292_001:0622c12": "「講說深妙法，　　悉使入道義，",
    "T10n0292_001:0622c13": "演若干之慧，　　多宣一切智。",
    "T10n0292_001:0622c14": "演諸度無極，　　顯示十種力，",
    "T10n0292_001:0622c15": "三世無罣礙，　　菩薩不退轉。",
    "T10n0292_001:0622c16": "「菩薩有十事而行奉行。何謂為十？積累一切",
    "T10n0292_001:0622c17": "諸善德本；聞諸如來講說經典輒能受持；執",
    "T10n0292_001:0622c18": "一切現，舉喻說之；御導一切奉行法門；懷",
    "T10n0292_001:0622c19": "抱總持道義慧門；皆能斷除狐疑、諸著；悉以",
    "T10n0292_001:0622c20": "具足諸菩薩行；一切如來辯才平等開化說",
    "T10n0292_001:0622c21": "法，演其光輝；言皆受諸佛；所娛樂業而建立",
    "T10n0292_001:0622c22": "之，使得至於無上正真；是為十事說平等門",
    "T10n0292_001:0622c23": "而奉行之。」於時頌曰：",
    "T10n0292_001:0622c24": "「積累眾德本，　　諮嗟如來法，",
    "T10n0292_001:0622c25": "觀諸法平等，　　奉宣道慧門。",
    "T10n0292_001:0622c26": "棄捐諸疑著，　　具足菩薩行，",
    "T10n0292_001:0622c27": "諸法為世門，　　皆令入道室。",
    "T10n0292_001:0622c28": "「菩薩有十事分別辯才。何謂為十？所演諸法",
    "T10n0292_001:0622c29": "永無想念、分別諸經悉無所行、諸義辯才亦",
    "T10n0292_001:0623a01": "無所著、解諸法空班宣無量、一切諸法悉佛",
    "T10n0292_001:0623a02": "所立、一切所有悉無所依、皆能分別諸法章",
    "T10n0292_001:0623a03": "句、宣暢經典真諦之義、常以等心愍於眾生、",
    "T10n0292_001:0623a04": "應意說法令得悅豫，是為十辯才。」於時頌",
    "T10n0292_001:0623a05": "曰：",
    "T10n0292_001:0623a06": "「講經無想念，　　一切無想行，",
    "T10n0292_001:0623a07": "不著於諸法，　　解之悉為空；",
    "T10n0292_001:0623a08": "辯才無限量，　　諸法佛所立，",
    "T10n0292_001:0623a09": "一切無所猗，　　解之悉本無。",
    "T10n0292_001:0623a10": "「菩薩有十事得自在。何謂為十？開化眾生、照",
    "T10n0292_001:0623a11": "耀諸法、修諸德本、行無極慧、不著禁戒、所造",
    "T10n0292_001:0623a12": "善本勸助佛道、所行精進而不退還、降伏眾",
    "T10n0292_001:0623a13": "魔、其所愛喜解了道心一切佛道、在於邪",
    "T10n0292_001:0623a14": "見而成正覺，是為十得自在。」於時頌曰：",
    "T10n0292_001:0623a15": "「曉開教眾生，　　得照耀諸法，",
    "T10n0292_001:0623a16": "奉行眾德本，　　自在無極慧。",
    "T10n0292_001:0623a17": "心皆無所著，　　精進不懈惓，",
    "T10n0292_001:0623a18": "降伏於眾魔，　　道心得由己。",
    "T10n0292_001:0623a19": "「菩薩有十事所施無數。何謂為十？開化一切",
    "T10n0292_001:0623a20": "諸世間難，眾生本末亦不可計、經典之事亦",
    "T10n0292_001:0623a21": "不可量、一切所作亦無崖底、有計諸法崖",
    "T10n0292_001:0623a22": "際難盡、眾德之本亦無儔匹、一切諸惡悉無",
    "T10n0292_001:0623a23": "能宣、諸所志願亦無邊際、眾行所趣無能為",
    "T10n0292_001:0623a24": "喻、一切菩薩獨步無侶、諸佛、正覺獨尊無雙，",
    "T10n0292_001:0623a25": "是為十事所施無數。」於時頌曰：",
    "T10n0292_001:0623a26": "「世計不可計、　　眾生無有數、",
    "T10n0292_001:0623a27": "諸法無邊際、　　所造亦無限、",
    "T10n0292_001:0623a28": "德本無儔匹、　　諸惡無處所、",
    "T10n0292_001:0623a29": "菩薩無等侶、　　諸佛無儔匹。」",
    "T10n0292_001:0623b01": "「菩薩有十事為行等心。何謂為十？等心積德、",
    "T10n0292_001:0623b02": "志願同等、眾生身意亦無有二、入於人民罪",
    "T10n0292_001:0623b03": "福所趣、普遊諸法、視諸佛土淨穢同一、勸化",
    "T10n0292_001:0623b04": "眾生使入篤信、等心諸行及眾妄想、皆入諸",
    "T10n0292_001:0623b05": "佛十力無畏、悉由如來平等之慧，是為十等",
    "T10n0292_001:0623b06": "心。」於時頌曰：",
    "T10n0292_001:0623b07": "「等心積德本，　　興顯一切願，",
    "T10n0292_001:0623b08": "平等眾生心，　　罪福無殊異。",
    "T10n0292_001:0623b09": "普入諸經典、　　等觀諸佛土，",
    "T10n0292_001:0623b10": "愍念諸眾生，　　使入無異行。",
    "T10n0292_001:0623b11": "「菩薩有十事行慧。何謂為十？曉了眾生當歸",
    "T10n0292_001:0623b12": "解慧；遍入諸國若干剎土，未入者入之；遊諸",
    "T10n0292_001:0623b13": "貪網，除去臭穢；所遊諸界知其增減；曉了",
    "T10n0292_001:0623b14": "諸法各各有異；或復一品普能周旋；眾界音",
    "T10n0292_001:0623b15": "聲解世間眾想、所住顛倒、所念各異；以一",
    "T10n0292_001:0623b16": "言辭普入一切諸法言教；如來威變建立法",
    "T10n0292_001:0623b17": "界；一切眾生處在三世，諸佛入中訓誨無",
    "T10n0292_001:0623b18": "廢，皆令入道；是為十事菩薩行慧。」於時頌",
    "T10n0292_001:0623b19": "曰：",
    "T10n0292_001:0623b20": "「信解眾生界，　　普入諸佛土，",
    "T10n0292_001:0623b21": "悉至於十方，　　等觀諸世界。",
    "T10n0292_001:0623b22": "諸法無若干，　　入不可計身，",
    "T10n0292_001:0623b23": "如來所變化，　　開度於三界。",
    "T10n0292_001:0623b24": "「菩薩有十事而不自大。何謂為十？不輕慢人、",
    "T10n0292_001:0623b25": "蚑行、喘息；身心謙下，不輕易人；不以剎土而",
    "T10n0292_001:0623b26": "自貢高；若得奉敬，不懷自大；不以好音而自",
    "T10n0292_001:0623b27": "歎譽；行願備悉，不以綺飾；開化眾生離於懈",
    "T10n0292_001:0623b28": "怠；成至正覺；常懷哀愍講說經典；不諮嗟",
    "T10n0292_001:0623b29": "身，有所建立而不自大；是為十事不自大。」",
    "T10n0292_001:0623c01": "於時頌曰：",
    "T10n0292_001:0623c02": "「不輕慢眾生、　　得剎土不悅、",
    "T10n0292_001:0623c03": "而奉敬不歡、　　離於好音聲、",
    "T10n0292_001:0623c04": "無貪諸所願，　　開化於眾生，",
    "T10n0292_001:0623c05": "得成最正覺，　　頒宣大道慧。」",
    "T10n0292_001:0623c06": "說是法時，天、龍、鬼神、世間人民、阿須倫、迦留",
    "T10n0292_001:0623c07": "羅、甄陀羅、摩睺勒莫不歡喜，咸發道意。師子、",
    "T10n0292_001:0623c08": "虎、狼、熊、羆、鹿黨、魚、鼈、黿、鼉、諸小小虫，皆有",
    "T10n0292_001:0623c09": "慈心，無相害意，聞所說法各各歡喜而發道",
    "T10n0292_001:0623c10": "意。諸天散華，其落如雨；燒眾名香，欝如雲",
    "T10n0292_001:0623c11": "興；箜篌、樂器不鼓自鳴。當爾之時，莫不喜",
    "T10n0292_001:0623c12": "敬。",
    "T10n0292_001:0623c13": "度世品經卷第一"
}