{
    "T09n0278_041:0656b23": "大方廣佛華嚴經卷第四十一",
    "T09n0278_041:0656b25": "東晉天竺三藏佛馱跋陀羅譯",
    "T09n0278_041:0656b26": "之六離世間品第三十三之六",
    "T09n0278_041:0656b27": "「佛子！菩薩摩訶薩有十種足。何等為十？",
    "T09n0278_041:0656b28": "所謂：淨戒足，積集成滿一切大願故；精進",
    "T09n0278_041:0656b29": "足，積集一切菩提枝至不退轉故；諸通足，",
    "T09n0278_041:0656c01": "隨眾生願令歡喜故；身通足，不離一坐",
    "T09n0278_041:0656c02": "而能悉詣一切佛剎故；深心足，究竟一切",
    "T09n0278_041:0656c03": "勝妙法故；堅誓足，所求諸事悉究竟故；攝",
    "T09n0278_041:0656c04": "右法足，不違一切尊重教故；聞法無厭足，",
    "T09n0278_041:0656c05": "聞持一切佛所說法無疲倦故；如法資生",
    "T09n0278_041:0656c06": "具足，入一切眾諸根無異故；正向菩薩行",
    "T09n0278_041:0656c07": "足，離一切惡故。佛子！是為菩薩摩訶薩十",
    "T09n0278_041:0656c08": "種足；若菩薩摩訶薩安住此足，則得一切",
    "T09n0278_041:0656c09": "諸佛無上勝足，能一舉足皆悉遍至一切世",
    "T09n0278_041:0656c10": "界。「佛子！菩薩摩訶薩有十種手。何等為十？",
    "T09n0278_041:0656c11": "所謂：信手，於一切佛所說正法，一向信心究",
    "T09n0278_041:0656c12": "竟受持故；不著財施手，有來乞者令歡喜",
    "T09n0278_041:0656c13": "故；先意善來問訊手，右掌相顯現故；恭敬",
    "T09n0278_041:0656c14": "供養一切佛手，長養無量功德無疲厭故；",
    "T09n0278_041:0656c15": "善解多聞手，除一切眾生諸疑惑故；遠離三",
    "T09n0278_041:0656c16": "界離生寂靜手，拔欲污泥眾生類故；安置",
    "T09n0278_041:0656c17": "彼岸手，救濟四流漂沒眾生故；離吝法手，",
    "T09n0278_041:0656c18": "盡能開說一切法故；一切世間離世間諸論",
    "T09n0278_041:0656c19": "智手，除滅一切身心病故；智慧寶手，除滅",
    "T09n0278_041:0656c20": "一切煩惱癡闇，示現一切不可稱說法光明",
    "T09n0278_041:0656c21": "故。佛子！是為菩薩摩訶薩十種手；若菩薩摩",
    "T09n0278_041:0656c22": "訶薩安住此手，則得一切諸佛無上之手，",
    "T09n0278_041:0656c23": "能以一掌普覆十方一切世界。",
    "T09n0278_041:0656c24": "「佛子！菩薩摩訶薩有十種腹。何等為十？",
    "T09n0278_041:0656c25": "所謂：離諂曲腹，直心清淨故；離幻偽腹，身、口、",
    "T09n0278_041:0656c26": "意業皆真正故；不為事腹，離藏惡故；無窮",
    "T09n0278_041:0656c27": "盡腹，於一切法無所著故；滅煩惱腹，智明",
    "T09n0278_041:0656c28": "淨故；清淨心腹，離一切惡故；觀察一切食",
    "T09n0278_041:0656c29": "想腹，正念真實法故；觀察一切行腹，善覺",
    "T09n0278_041:0657a01": "緣起故；善覺一切道腹，具足成就正希望",
    "T09n0278_041:0657a02": "故；離一切煩惱諸邪見腹，令一切眾生得如",
    "T09n0278_041:0657a03": "來腹故。佛子！是為菩薩摩訶薩十種腹；若",
    "T09n0278_041:0657a04": "菩薩摩訶薩安住此腹，則得一切諸佛無上",
    "T09n0278_041:0657a05": "之腹，悉能容受一切眾生。「佛子！菩薩摩訶",
    "T09n0278_041:0657a06": "薩有十種藏。何等為十？所謂：不斷如來種",
    "T09n0278_041:0657a07": "姓是菩薩藏，廣說佛法長養無量諸善法",
    "T09n0278_041:0657a08": "故；受持守護如來正法是菩薩藏，開示眾",
    "T09n0278_041:0657a09": "生大智明故；長養僧寶是菩薩藏，攝取不",
    "T09n0278_041:0657a10": "退正法輪故；覺悟正定眾生是菩薩藏，度",
    "T09n0278_041:0657a11": "脫眾生不失時故；教化成熟不定眾生",
    "T09n0278_041:0657a12": "是菩薩藏，善根相續因不斷故；發大悲心",
    "T09n0278_041:0657a13": "救護邪定眾生是菩薩藏，起彼未來善根因",
    "T09n0278_041:0657a14": "緣故；滿足如來十力不可沮壞是菩薩",
    "T09n0278_041:0657a15": "藏，降伏眾魔具足成就不退善根故；住四",
    "T09n0278_041:0657a16": "無畏大師子吼是菩薩藏，令一切眾生悉歡",
    "T09n0278_041:0657a17": "喜故；得佛十八不共法是菩薩藏，一切智",
    "T09n0278_041:0657a18": "慧無不至故；平等覺悟一切眾生、一切剎、一",
    "T09n0278_041:0657a19": "切法、一切佛是菩薩藏，於一念中深入平",
    "T09n0278_041:0657a20": "等故。佛子！是為菩薩摩訶薩十種藏；若菩",
    "T09n0278_041:0657a21": "薩摩訶薩安住此藏，則得一切諸佛無上",
    "T09n0278_041:0657a22": "善根大智慧藏。「佛子！菩薩摩訶薩有十種",
    "T09n0278_041:0657a23": "心。何等為十？所謂：勇猛心，所發事業悉究",
    "T09n0278_041:0657a24": "竟故；無懈怠心，積集相好諸善根故；勇健",
    "T09n0278_041:0657a25": "力心，摧伏一切諸惡魔故；正思惟心，除滅",
    "T09n0278_041:0657a26": "一切煩惱垢故；不退轉心，往詣道場究竟",
    "T09n0278_041:0657a27": "菩提故；性清淨心，覺心無所至、無所著故；",
    "T09n0278_041:0657a28": "知眾生心，隨眾生性令彼覺悟得解脫",
    "T09n0278_041:0657a29": "故；入大梵天住住佛法心，種種眾生性悉",
    "T09n0278_041:0657b01": "救護故；空無相無願無行心，遠離相見不",
    "T09n0278_041:0657b02": "著三界故；金剛莊嚴心，眾生數等魔乃至",
    "T09n0278_041:0657b03": "不能動一毛故。佛子！是為菩薩摩訶薩十",
    "T09n0278_041:0657b04": "種心；若菩薩摩訶薩安住此心，則得一切",
    "T09n0278_041:0657b05": "諸佛無上金剛藏心。「佛子！菩薩摩訶薩有十",
    "T09n0278_041:0657b06": "種莊嚴。何等為十？所謂：大慈莊嚴，救護一",
    "T09n0278_041:0657b07": "切眾生故；大悲莊嚴，堪忍一切苦故；大願",
    "T09n0278_041:0657b08": "莊嚴，所可發願悉究竟故；迴向莊嚴，建立",
    "T09n0278_041:0657b09": "一切諸佛功德妙莊嚴故；功德莊嚴，饒益",
    "T09n0278_041:0657b10": "一切眾生故；波羅蜜莊嚴，度脫一切眾生",
    "T09n0278_041:0657b11": "故；智慧莊嚴，除滅一切眾生煩惱愚癡闇",
    "T09n0278_041:0657b12": "故；方便莊嚴，出生普門諸善根故；一切智",
    "T09n0278_041:0657b13": "心堅固不亂莊嚴，不樂異乘故；決定莊嚴，",
    "T09n0278_041:0657b14": "於正法中滅疑惑故。佛子！是為菩薩摩訶",
    "T09n0278_041:0657b15": "薩十種莊嚴；若菩薩摩訶薩安住此法，則",
    "T09n0278_041:0657b16": "得一切諸佛無上莊嚴，降一切魔。「佛子！菩",
    "T09n0278_041:0657b17": "薩摩訶薩有十種器仗。何等為十？所謂：遠",
    "T09n0278_041:0657b18": "離慳吝惠施心仗，除滅一切慳貪垢故；持戒",
    "T09n0278_041:0657b19": "仗，拔出一切諸惡戒故；平等觀察一切法",
    "T09n0278_041:0657b20": "仗，遠離一切虛妄法故；智慧仗，除滅眾生",
    "T09n0278_041:0657b21": "諸煩惱故；正命仗，遠離一切諸邪命故；方",
    "T09n0278_041:0657b22": "便仗，一切示現故；略說貪、恚、癡一切煩惱是",
    "T09n0278_041:0657b23": "菩薩仗，以煩惱門化眾生故；生死仗，不",
    "T09n0278_041:0657b24": "斷菩薩行教化眾生故；說實法仗，一切無",
    "T09n0278_041:0657b25": "著故；一切智門仗，不離菩薩行門故。佛子！",
    "T09n0278_041:0657b26": "是為菩薩摩訶薩十種器仗；若菩薩摩訶薩",
    "T09n0278_041:0657b27": "安住此法，則能除滅一切眾生長夜積集煩",
    "T09n0278_041:0657b28": "惱、結使、習氣。「佛子！菩薩摩訶薩有十種頭。",
    "T09n0278_041:0657b29": "何等為十？所謂：涅槃首，無見頂故；恭敬尊重",
    "T09n0278_041:0657c01": "首，一切世間，天人恭敬供養故；深妙首，於一",
    "T09n0278_041:0657c02": "切三千大千世界最第一故；一切善根首，三",
    "T09n0278_041:0657c03": "界眾生應供養故；荷負一切眾生首，得無",
    "T09n0278_041:0657c04": "上金剛頂故；無量無邊首，攝取一切最勝",
    "T09n0278_041:0657c05": "法故；般若波羅蜜首，樂法王法故；方便首，",
    "T09n0278_041:0657c06": "示現一切眾生平等首故；教化成熟一切眾",
    "T09n0278_041:0657c07": "生首，為一切眾生無上師故；守護如來正法",
    "T09n0278_041:0657c08": "首，不斷三寶故。佛子！是為菩薩摩訶薩十",
    "T09n0278_041:0657c09": "種頭；若菩薩摩訶薩安住此法，則得一切",
    "T09n0278_041:0657c10": "諸佛無上智頂。「佛子！菩薩摩訶薩有十種",
    "T09n0278_041:0657c11": "眼。何等為十？所謂：肉眼，見一切色故；天",
    "T09n0278_041:0657c12": "眼，見一切眾生死此生彼故；慧眼，見一切",
    "T09n0278_041:0657c13": "眾生諸根故；法眼，見一切法真實相故；佛",
    "T09n0278_041:0657c14": "眼，見如來十力故；智眼，分別一切法故；",
    "T09n0278_041:0657c15": "明眼，見一切佛光明故；出生死眼，見涅槃",
    "T09n0278_041:0657c16": "故；無礙眼，見一切法無障礙故；普眼，平等",
    "T09n0278_041:0657c17": "法門見法界故。佛子！是為菩薩摩訶薩十",
    "T09n0278_041:0657c18": "種眼；若菩薩摩訶薩成就此眼，則得一切",
    "T09n0278_041:0657c19": "諸佛無上大智慧眼。「佛子！菩薩摩訶薩有十",
    "T09n0278_041:0657c20": "種耳。何等為十？所謂：聞讚歎聲，斷除貪愛；",
    "T09n0278_041:0657c21": "聞毀訾聲，斷除瞋恚；聞聲聞、緣覺聲，不起",
    "T09n0278_041:0657c22": "求心；聞菩薩道聲，發起歡喜奇特之心；聞",
    "T09n0278_041:0657c23": "地獄、畜生、餓鬼、閻羅王、阿脩羅、一切難處貧苦",
    "T09n0278_041:0657c24": "音聲，發起大悲莊嚴而自莊嚴；聞天人趣",
    "T09n0278_041:0657c25": "勝妙音聲，觀一切法皆悉無常；聞佛功德音",
    "T09n0278_041:0657c26": "聲，勤修精進究竟滿足一切功德；聞波羅",
    "T09n0278_041:0657c27": "蜜、四攝、菩薩、經藏音聲，發究竟心到於彼",
    "T09n0278_041:0657c28": "岸；聞十方世界一切音聲，悉了如響。菩薩",
    "T09n0278_041:0657c29": "摩訶薩從初發心乃至道場，常正受法耳，",
    "T09n0278_041:0658a01": "而亦不捨教化成熟一切眾生。佛子！是為",
    "T09n0278_041:0658a02": "菩薩摩訶薩十種耳；若菩薩摩訶薩成就此",
    "T09n0278_041:0658a03": "耳，則得一切諸佛無上大智慧耳。「佛子！菩",
    "T09n0278_041:0658a04": "薩摩訶薩有十種鼻。何等為十？所謂：所聞",
    "T09n0278_041:0658a05": "穢氣，觀察不臭所；聞香氣，觀察不香所；聞",
    "T09n0278_041:0658a06": "香臭，觀察平等；聞非香、非臭，觀察捨離；聞",
    "T09n0278_041:0658a07": "衣服、床褥、臥具及身肢節香，則知彼人貪恚",
    "T09n0278_041:0658a08": "愚癡等分煩惱；聞大寶藏諸藥草香，悉能了",
    "T09n0278_041:0658a09": "知一切寶藏；聞下至阿鼻地獄，上至非想、",
    "T09n0278_041:0658a10": "非非想處眾生之香，悉能了知諸根本行；",
    "T09n0278_041:0658a11": "聞聲、聞施戒、聞慧香，住一切智心未曾散",
    "T09n0278_041:0658a12": "亂；聞一切菩薩行香，攝取如來智地；聞一",
    "T09n0278_041:0658a13": "切佛智境界香，不斷菩薩所行。佛子！是為",
    "T09n0278_041:0658a14": "菩薩摩訶薩十種鼻；若菩薩摩訶薩成就此",
    "T09n0278_041:0658a15": "鼻，則得一切諸佛無量無邊無上清淨鼻。「佛",
    "T09n0278_041:0658a16": "子！菩薩摩訶薩有十種舌。何等為十？所謂：",
    "T09n0278_041:0658a17": "分別解說一切眾生無盡行舌；分別解說",
    "T09n0278_041:0658a18": "無盡法舌；讚歎諸佛無盡功德舌；無盡辯",
    "T09n0278_041:0658a19": "舌；演說無盡大乘法舌；普覆十方虛空界",
    "T09n0278_041:0658a20": "舌；普照一切佛世界舌；平等讚歎一切眾",
    "T09n0278_041:0658a21": "生舌；隨順諸佛令歡喜舌；降一切魔及諸",
    "T09n0278_041:0658a22": "外道，除滅一切生死煩惱，悉令眾生至涅",
    "T09n0278_041:0658a23": "槃舌。佛子！是為菩薩摩訶薩十種舌；若菩",
    "T09n0278_041:0658a24": "薩摩訶薩成就此舌，則得諸佛無上大金剛",
    "T09n0278_041:0658a25": "舌，普覆一切世界。「佛子！菩薩摩訶薩有十",
    "T09n0278_041:0658a26": "種身。何等為十？所謂：人身，教化成熟一切",
    "T09n0278_041:0658a27": "人故；非人身，教化成熟地獄、畜生、餓鬼、閻",
    "T09n0278_041:0658a28": "羅王故；天身，教化成熟欲界、色界、無色界",
    "T09n0278_041:0658a29": "眾生故；學身，示現學地故；無學身，示現",
    "T09n0278_041:0658b01": "阿羅漢地故；緣覺身，教化令入緣覺地故；",
    "T09n0278_041:0658b02": "菩薩身，積集大乘故；如來身，授如來智",
    "T09n0278_041:0658b03": "記故；摩㝹摩身，巧方便出生無量功德故；",
    "T09n0278_041:0658b04": "無漏法身，以少方便普現一切眾生身故。",
    "T09n0278_041:0658b05": "佛子！是為菩薩摩訶薩十種身；若菩薩摩訶",
    "T09n0278_041:0658b06": "薩成就此身，則得一切諸佛無上法身。「佛",
    "T09n0278_041:0658b07": "子！菩薩摩訶薩有十種意。何等為十？所謂：",
    "T09n0278_041:0658b08": "上首意，出生一切善根故；隨順佛教意，如",
    "T09n0278_041:0658b09": "說修行故；深入意，解一切佛法故；內意，深",
    "T09n0278_041:0658b10": "入眾生希望故；不亂意，不為煩惱所亂故；",
    "T09n0278_041:0658b11": "清淨意，不受垢染故；善調伏意，不失時",
    "T09n0278_041:0658b12": "故；正思惟業意，遠離一切惡故；調伏諸根",
    "T09n0278_041:0658b13": "意，於境界中諸根不馳騁故；深定意，佛",
    "T09n0278_041:0658b14": "三昧不可稱量故。佛子！是為菩薩摩訶薩",
    "T09n0278_041:0658b15": "十種意；若菩薩摩訶薩成就此意，則得一",
    "T09n0278_041:0658b16": "切諸佛無上意。「佛子！菩薩摩訶薩有十種",
    "T09n0278_041:0658b17": "行。何等為十？所謂：聞法行，樂聽受法故；說",
    "T09n0278_041:0658b18": "法行，利益眾生故；不隨愛、瞋、癡、怖行，調伏",
    "T09n0278_041:0658b19": "自心故；欲界行，教化成熟欲界眾生故；色、",
    "T09n0278_041:0658b20": "無色界三昧行，令速轉故；義法行，速成",
    "T09n0278_041:0658b21": "淨慧故；一切趣行，教化眾生故；一切佛剎",
    "T09n0278_041:0658b22": "行，恭敬、禮拜、供養一切佛故；涅槃行，斷生",
    "T09n0278_041:0658b23": "死相續故；成滿諸佛行，不斷菩薩行故。佛",
    "T09n0278_041:0658b24": "子！是為菩薩摩訶薩十種行；若菩薩摩訶薩",
    "T09n0278_041:0658b25": "成就此行，則得一切諸佛行、非行、如來行。",
    "T09n0278_041:0658b26": "「佛子！菩薩摩訶薩有十種住。何等為十？所",
    "T09n0278_041:0658b27": "謂：菩提心住，未曾忘失故；波羅蜜住，不厭",
    "T09n0278_041:0658b28": "功德故；樂聞正義住，明淨智慧故；阿練若處",
    "T09n0278_041:0658b29": "住，成就諸大三昧故；隨順一切智頭陀威儀",
    "T09n0278_041:0658c01": "四聖種住，少欲知足故；隨順住，順正法故；",
    "T09n0278_041:0658c02": "親近如來住，成滿佛威儀故；諸明住，滿足",
    "T09n0278_041:0658c03": "大智故；無生忍住，受記滿足故；道場菩提",
    "T09n0278_041:0658c04": "住，滿足力無畏一切佛法故。佛子！是為菩",
    "T09n0278_041:0658c05": "薩摩訶薩十種住；若菩薩摩訶薩安住此住，",
    "T09n0278_041:0658c06": "則得一切諸佛無上一切智住。「佛子！菩薩摩",
    "T09n0278_041:0658c07": "訶薩有十種坐。何等為十？所謂：轉輪王坐，",
    "T09n0278_041:0658c08": "興十善故；四天王坐，欲於一切世界諸佛",
    "T09n0278_041:0658c09": "正法得自在故；帝釋坐，於一切眾生最第",
    "T09n0278_041:0658c10": "一故；梵天坐，自心、他心得自在故；師子坐，",
    "T09n0278_041:0658c11": "分別演說甚深義故；正法坐，欲明陀羅尼",
    "T09n0278_041:0658c12": "諸力辯故；堅固三昧坐，究竟大誓故；大慈",
    "T09n0278_041:0658c13": "坐，令惡心眾生悉歡喜故；大悲坐，能忍一",
    "T09n0278_041:0658c14": "切諸苦惱故；金剛坐，調伏眾魔諸外道故。",
    "T09n0278_041:0658c15": "佛子！是為菩薩摩訶薩十種坐；若菩薩摩訶",
    "T09n0278_041:0658c16": "薩安住此坐，則得一切諸佛無上尊坐。「佛",
    "T09n0278_041:0658c17": "子！菩薩摩訶薩有十種臥。何等為十？所謂：",
    "T09n0278_041:0658c18": "寂靜臥，身心憺怕故；禪定臥，正念思惟觀",
    "T09n0278_041:0658c19": "諸法故；諸三昧臥，身心柔軟故；梵天臥，不",
    "T09n0278_041:0658c20": "惱自他故；思惟業臥，後心無悔故；順正法",
    "T09n0278_041:0658c21": "臥，不可傾動故；正道臥，善知識覺悟故；",
    "T09n0278_041:0658c22": "妙願臥，善知迴向故；一切事畢臥，所作究",
    "T09n0278_041:0658c23": "竟故；捨方便臥，究竟本事故。佛子！是為",
    "T09n0278_041:0658c24": "菩薩摩訶薩十種臥；若菩薩摩訶薩安住此",
    "T09n0278_041:0658c25": "法，則得一切諸佛無上道臥，悉能覺悟一",
    "T09n0278_041:0658c26": "切眾生。「佛子！菩薩摩訶薩有十種住。何等",
    "T09n0278_041:0658c27": "為十？所謂：大慈住，等心觀察一切眾生故；",
    "T09n0278_041:0658c28": "大悲住，不輕未學眾生故；大喜住，滅憂惱",
    "T09n0278_041:0658c29": "故；大捨住，有為、無為悉平等故；一切波羅蜜",
    "T09n0278_041:0659a01": "住，菩提心為首故；一切種空住，善解諸法",
    "T09n0278_041:0659a02": "故；無相住，離生受證不退轉故；無願住，捨",
    "T09n0278_041:0659a03": "受生故；念慧住，忍法成滿故；一切法平等",
    "T09n0278_041:0659a04": "住，得授記法故。佛子！是為菩薩摩訶薩十",
    "T09n0278_041:0659a05": "種住；若菩薩摩訶薩安住此住，則得一切",
    "T09n0278_041:0659a06": "諸佛無上無礙住。「佛子！菩薩摩訶薩有十種",
    "T09n0278_041:0659a07": "行。何等為十？所謂：正念行，滿足四念處故；",
    "T09n0278_041:0659a08": "諸趣行，正覺法趣故；慧行，隨順諸佛故；",
    "T09n0278_041:0659a09": "波羅蜜行，滿足一切智故；四攝行，教化成",
    "T09n0278_041:0659a10": "熟諸眾生故；生死行，長養一切諸善根故；",
    "T09n0278_041:0659a11": "一切眾生言戲行，拔出眾生故；貪熾然行，",
    "T09n0278_041:0659a12": "覺悟一切眾生諸根故；巧方便行，長養般",
    "T09n0278_041:0659a13": "若波羅蜜故；道場行，覺一切智不斷菩薩",
    "T09n0278_041:0659a14": "行故。佛子！是為菩薩摩訶薩十種行；若菩",
    "T09n0278_041:0659a15": "薩摩訶薩安住此行，則得一切諸佛無上大",
    "T09n0278_041:0659a16": "智慧行。",
    "T09n0278_041:0659a17": "「佛子！菩薩摩訶薩有十種觀察。何等為十？",
    "T09n0278_041:0659a18": "所謂：觀察善業，乃至微色，悉照見故；觀察死",
    "T09n0278_041:0659a19": "此生彼，不著一切眾生故；觀察一切眾生",
    "T09n0278_041:0659a20": "諸根，決定了知無根法故；觀察妙法，法界",
    "T09n0278_041:0659a21": "不可壞故；觀察現前於一切佛法，修佛",
    "T09n0278_041:0659a22": "眼故；觀察智慧，隨器說法故；觀察無生法",
    "T09n0278_041:0659a23": "忍，決定得佛法故；觀察不退佛地，除滅一",
    "T09n0278_041:0659a24": "切煩惱，超出三界、二乘地故；觀察甘露灌",
    "T09n0278_041:0659a25": "頂法地，於一切佛法得自在不動故；觀察",
    "T09n0278_041:0659a26": "佛三昧，於一切十方作佛事故。佛子！是為",
    "T09n0278_041:0659a27": "菩薩摩訶薩十種觀察；若菩薩摩訶薩安住",
    "T09n0278_041:0659a28": "此法，則得一切諸佛無上大智觀察。「佛子！",
    "T09n0278_041:0659a29": "菩薩摩訶薩有十種周遍觀察。何等為十？",
    "T09n0278_041:0659b01": "所謂：周遍觀察諸來求者，慈心施與滿彼",
    "T09n0278_041:0659b02": "意故；周遍觀察諸犯戒者，安置如來清淨",
    "T09n0278_041:0659b03": "戒故；周遍觀察害心眾生，安置如來堪忍",
    "T09n0278_041:0659b04": "力故；周遍觀察諸懈怠者，令彼眾生勤修",
    "T09n0278_041:0659b05": "精進究竟大乘故；周遍觀察亂心眾生，除",
    "T09n0278_041:0659b06": "彼亂心安置如來一切智地故；周遍觀察",
    "T09n0278_041:0659b07": "愚癡眾生，除彼疑惑一切有見故；周遍觀",
    "T09n0278_041:0659b08": "察諸善知識，隨如來教住佛法故；周遍觀",
    "T09n0278_041:0659b09": "察隨所聞法，具足成就無上義故；周遍觀",
    "T09n0278_041:0659b10": "察一切眾生，不捨大悲故；周遍觀察一切",
    "T09n0278_041:0659b11": "佛法，覺一切智故。佛子！是為菩薩摩訶薩",
    "T09n0278_041:0659b12": "十種周遍觀察；若菩薩摩訶薩安住此法，",
    "T09n0278_041:0659b13": "則得一切諸佛無上大智周遍觀察。「佛子！菩",
    "T09n0278_041:0659b14": "薩摩訶薩有十種奮迅。何等為十？所謂：色",
    "T09n0278_041:0659b15": "奮迅，於天、龍、夜叉、乾闥婆、阿脩羅、迦樓羅、緊",
    "T09n0278_041:0659b16": "那羅、摩睺羅伽等一切眾中現最勝故；象奮",
    "T09n0278_041:0659b17": "迅，示現象寶心故；龍奮迅，興大法雲普覆",
    "T09n0278_041:0659b18": "一切，曜明解脫電光，震實義雷，降諸根力",
    "T09n0278_041:0659b19": "覺意禪定解脫三昧甘露法雨故；大金翅鳥",
    "T09n0278_041:0659b20": "王奮迅，壞滅愚癡闇曀㲉膜消竭愛水，於",
    "T09n0278_041:0659b21": "大苦海搏撮煩惱諸惡龍故；師子奮迅，安",
    "T09n0278_041:0659b22": "住無畏，被執平等大智鎧仗，摧伏眾魔諸",
    "T09n0278_041:0659b23": "外道故；勇健奮迅，能於生死大戰陣中，摧",
    "T09n0278_041:0659b24": "滅一切煩惱大怨敵故；智慧奮迅，決定了",
    "T09n0278_041:0659b25": "知陰界諸入十二緣起，現一切佛自在法故；",
    "T09n0278_041:0659b26": "陀羅尼奮迅，聞持一切法未曾忘失，廣為",
    "T09n0278_041:0659b27": "群生分別說故；辯才奮迅，分別一切句身、",
    "T09n0278_041:0659b28": "味身無所罣礙，隨問即答，悉令歡喜，言不",
    "T09n0278_041:0659b29": "虛故；如來奮迅，坐師子座，降伏眾魔，調",
    "T09n0278_041:0659c01": "伏外道，滿足一切智，具一念相應慧，所得、",
    "T09n0278_041:0659c02": "所知、所覺、所成，皆悉覺知成無上菩提故。",
    "T09n0278_041:0659c03": "佛子！是為菩薩摩訶薩十種奮迅；若菩薩摩",
    "T09n0278_041:0659c04": "訶薩安住此法，則得一切諸佛無上自在奮",
    "T09n0278_041:0659c05": "迅。「佛子！菩薩摩訶薩有十種師子吼。何等",
    "T09n0278_041:0659c06": "為十？所謂：我必成佛，是菩提心師子吼；於",
    "T09n0278_041:0659c07": "一切眾生起大悲心，未度者度、未脫者脫、",
    "T09n0278_041:0659c08": "未安者安、未涅槃者令得涅槃，是大悲師子",
    "T09n0278_041:0659c09": "吼；守護受持不斷三寶性，是報如來恩師",
    "T09n0278_041:0659c10": "子吼；令一切佛剎皆悉清淨，是究竟大誓師",
    "T09n0278_041:0659c11": "子吼；除滅一切惡道諸難，是自持淨戒師子",
    "T09n0278_041:0659c12": "吼；滿足如來身、口、意相好莊嚴，是積集功德",
    "T09n0278_041:0659c13": "無厭足師子吼；成滿一切諸佛智慧，是積",
    "T09n0278_041:0659c14": "集智慧眾具無厭足師子吼；除滅一切魔",
    "T09n0278_041:0659c15": "事專求正道，是除滅煩惱師子吼；知一切",
    "T09n0278_041:0659c16": "法無我、無我所，無命、無福伽羅，空、無相願，觀",
    "T09n0278_041:0659c17": "一切法淨如虛空，是於一切法得無生忍",
    "T09n0278_041:0659c18": "師子吼；一生補處菩薩摩訶薩，嚴淨震動一",
    "T09n0278_041:0659c19": "切佛剎，釋、梵、四天王咸悉請求降神下生，以",
    "T09n0278_041:0659c20": "無礙慧眼普觀世間一切眾生無勝我",
    "T09n0278_041:0659c21": "者，示現出生遊行七步大師子吼；我於世間",
    "T09n0278_041:0659c22": "最勝第一，我永究竟生老死法，是如說修行",
    "T09n0278_041:0659c23": "師子吼。佛子！是為菩薩摩訶薩十種師子吼；",
    "T09n0278_041:0659c24": "若菩薩摩訶薩安住此法，則得一切諸佛無",
    "T09n0278_041:0659c25": "上大師子吼。「佛子！菩薩摩訶薩有十種淨",
    "T09n0278_041:0659c26": "施。何等為十？所謂：平等心施，無惡眾生故；",
    "T09n0278_041:0659c27": "隨意施，滿一切願故；無亂心施，不退轉故；",
    "T09n0278_041:0659c28": "隨應供施，分別了知福伽羅故；不選擇",
    "T09n0278_041:0659c29": "施，不求果報故；一向施，於一切物心無著",
    "T09n0278_041:0660a01": "故；內外一切施，究竟清淨故；迴向菩提施，",
    "T09n0278_041:0660a02": "遠離有為無為故；教化成熟眾生施，乃至",
    "T09n0278_041:0660a03": "道場不捨離故；三種圓滿清淨施，施者、受",
    "T09n0278_041:0660a04": "者、財物平等清淨如虛空故。佛子！是為",
    "T09n0278_041:0660a05": "菩薩摩訶薩十種淨施；若菩薩摩訶薩安住",
    "T09n0278_041:0660a06": "此施，則得一切諸佛無上清淨大施。「佛子！",
    "T09n0278_041:0660a07": "菩薩摩訶薩有十種淨戒。何等為十？所謂：",
    "T09n0278_041:0660a08": "身淨戒，防護身三惡故；口淨戒，遠離口四",
    "T09n0278_041:0660a09": "過故；心淨戒，永離貪恚諸邪見故；具一切",
    "T09n0278_041:0660a10": "淨戒，於天人中最勝妙故；守護菩提心淨",
    "T09n0278_041:0660a11": "戒，不樂小智故；守護如來所說淨戒，乃至",
    "T09n0278_041:0660a12": "微細罪大怖畏故；微密淨戒，善拔犯戒諸眾",
    "T09n0278_041:0660a13": "生故；不作一切惡淨戒，積集一切諸善法",
    "T09n0278_041:0660a14": "故；遠離一切有見淨戒，於戒無著故；守護一",
    "T09n0278_041:0660a15": "切眾生淨戒，出生大悲故。佛子！是為菩薩",
    "T09n0278_041:0660a16": "摩訶薩十種淨戒；若菩薩摩訶薩安住此戒，",
    "T09n0278_041:0660a17": "則得一切諸佛遠離眾惡無上淨戒。「佛子！菩",
    "T09n0278_041:0660a18": "薩摩訶薩有十種淨忍。何等為十？所謂：若",
    "T09n0278_041:0660a19": "他罵辱悉能堪忍，護彼心故；若他刀杖加",
    "T09n0278_041:0660a20": "害亦能堪忍，護彼我故；知一切瞋恚忍，自",
    "T09n0278_041:0660a21": "然不動故；自在處忍，能害不害故；眾生歸",
    "T09n0278_041:0660a22": "趣忍，不惜身命故；遠離我慢忍，不輕未",
    "T09n0278_041:0660a23": "學故；割截肢節忍，觀察如幻故；一切惡事",
    "T09n0278_041:0660a24": "忍，離自他想故；煩惱忍，遠離煩惱境界故；",
    "T09n0278_041:0660a25": "隨順一切菩薩方便智忍，得無生忍，於一切",
    "T09n0278_041:0660a26": "智境界不由他悟故。佛子！是為菩薩摩訶",
    "T09n0278_041:0660a27": "薩十種淨忍；若菩薩摩訶薩安住此忍，則",
    "T09n0278_041:0660a28": "得一切諸佛無上法忍，不由他悟。「佛子！菩",
    "T09n0278_041:0660a29": "薩摩訶薩有十種淨精進。何等為十？所謂：",
    "T09n0278_041:0660b01": "淨身業精進，恭敬、供養、奉給一切諸佛菩",
    "T09n0278_041:0660b02": "薩，尊重福田，不退轉故；淨口業精進，聞持",
    "T09n0278_041:0660b03": "一切諸佛正法，未曾忘失，讚歎如來，隨所",
    "T09n0278_041:0660b04": "聞法廣為人說，無疲倦故；淨意業精進，巧",
    "T09n0278_041:0660b05": "方便入慈悲喜捨禪定解脫三昧，相續起無",
    "T09n0278_041:0660b06": "退轉故；淨直心精進；遠離諂曲正直一切",
    "T09n0278_041:0660b07": "事，一切方便究竟不退轉故；淨深心精進，",
    "T09n0278_041:0660b08": "常趣勝趣，積集無上智慧白淨法故；行不",
    "T09n0278_041:0660b09": "虛妄淨精進，攝取布施、戒、忍、多聞及不放逸，",
    "T09n0278_041:0660b10": "乃至道場不中息故；降伏一切眾魔怨敵淨",
    "T09n0278_041:0660b11": "精進，悉能除滅貪、恚、愚癡、煩惱、邪見，諸纏障",
    "T09n0278_041:0660b12": "蓋故；滿足慧光淨精進，有所施作悉善思",
    "T09n0278_041:0660b13": "惟，心無中悔，究竟眾事得一切佛不共法",
    "T09n0278_041:0660b14": "故；無所染著淨精進，離心境界身、口、心相",
    "T09n0278_041:0660b15": "非相甚深法門，普觀境界決定了知真實",
    "T09n0278_041:0660b16": "如如故；具足成就法明淨精進，次第進入一",
    "T09n0278_041:0660b17": "切諸地，於諸佛所得甘露灌頂，受法王記",
    "T09n0278_041:0660b18": "無漏法身，現捨天壽降神世間，出家、成道、",
    "T09n0278_041:0660b19": "轉淨法輪、入大涅槃，究竟具足普賢行故。",
    "T09n0278_041:0660b20": "佛子！是為菩薩摩訶薩十種淨精進；若菩薩",
    "T09n0278_041:0660b21": "摩訶薩安住此法，則得一切諸佛無上大淨",
    "T09n0278_041:0660b22": "精進。「佛子！菩薩摩訶薩有十種淨禪。何等",
    "T09n0278_041:0660b23": "為十？所謂：常樂出家淨禪，捨離一切有故；",
    "T09n0278_041:0660b24": "親近善知識淨禪，諮受修習正法道故；樂",
    "T09n0278_041:0660b25": "阿練若處淨禪，遠離我、我所法故；離言戲",
    "T09n0278_041:0660b26": "憒閙處淨禪，樂寂滅故；心柔軟淨禪，諸根",
    "T09n0278_041:0660b27": "不亂故；智慧寂靜淨禪，一切音聲諸禪定刺",
    "T09n0278_041:0660b28": "不能亂故；七覺八道淨禪，於一切智境界",
    "T09n0278_041:0660b29": "智慧決定故；離味禪等諸煩惱垢淨禪，不",
    "T09n0278_041:0660c01": "取欲界故；諸通明內淨禪，決定了知一",
    "T09n0278_041:0660c02": "切眾生諸根故；以少方便現前遊戲神通",
    "T09n0278_041:0660c03": "淨禪，如來三昧不可稱量故。佛子！是為菩",
    "T09n0278_041:0660c04": "薩摩訶薩十種淨禪；若菩薩摩訶薩安住",
    "T09n0278_041:0660c05": "此禪，則得一切諸佛無上淨禪。",
    "T09n0278_041:0660c06": "「佛子！菩薩摩訶薩有十種淨慧。何等為",
    "T09n0278_041:0660c07": "十？所謂：知因淨慧，不壞果報故；解一切",
    "T09n0278_041:0660c08": "緣淨慧，不壞和合故；解一切法不常不斷",
    "T09n0278_041:0660c09": "淨慧，了緣起如如故；拔出一切邪見淨慧，",
    "T09n0278_041:0660c10": "不取眾生相故；解一切眾生心、心所行淨",
    "T09n0278_041:0660c11": "慧，觀一切法皆如幻故；諸辯勝智淨慧，隨",
    "T09n0278_041:0660c12": "問能答無罣礙故；降伏眾魔及諸外道出",
    "T09n0278_041:0660c13": "過聲聞、緣覺淨慧，深入如來方便智故；見",
    "T09n0278_041:0660c14": "一切佛清淨法身、見一切眾生皆悉清淨、見",
    "T09n0278_041:0660c15": "一切法皆悉寂滅、見一切世界皆悉虛空淨",
    "T09n0278_041:0660c16": "慧，於一切相智慧無礙故；攝取一切陀羅尼，",
    "T09n0278_041:0660c17": "辯諸波羅蜜巧方便淨慧，得一切勝智故；一",
    "T09n0278_041:0660c18": "念相應金剛智，覺一切法平等淨慧，具足成",
    "T09n0278_041:0660c19": "就無上智故。佛子！是為菩薩摩訶薩十種",
    "T09n0278_041:0660c20": "淨慧；若菩薩摩訶薩安住此慧，則得一切",
    "T09n0278_041:0660c21": "諸佛無上大智。「佛子！菩薩摩訶薩有十種淨",
    "T09n0278_041:0660c22": "慈。何等為十？所謂：等心淨慈，不選擇眾生",
    "T09n0278_041:0660c23": "故；饒益淨慈，於一切眾生有所施作，悉能",
    "T09n0278_041:0660c24": "辦故；救護淨慈，究竟度脫一切眾生，生死嶮",
    "T09n0278_041:0660c25": "難故；哀愍不捨一切眾生淨慈，長養有為",
    "T09n0278_041:0660c26": "善根故；解脫淨慈，滅一切眾生諸煩惱故；",
    "T09n0278_041:0660c27": "出生菩提淨慈，令一切眾生樂求菩提故；",
    "T09n0278_041:0660c28": "於一切眾生無礙淨慈，放無量光明普照",
    "T09n0278_041:0660c29": "眾生故；虛空淨慈，救護一切眾生故；法緣",
    "T09n0278_041:0661a01": "淨慈，覺悟真實法故；無緣淨慈，證取菩薩",
    "T09n0278_041:0661a02": "離生法故。佛子！是為菩薩摩訶薩十種淨",
    "T09n0278_041:0661a03": "慈；若菩薩摩訶薩安住此慈，則得一切諸",
    "T09n0278_041:0661a04": "佛無上清淨大慈。「佛子！菩薩摩訶薩有十",
    "T09n0278_041:0661a05": "種淨悲。何等為十？所謂：不共淨悲，自大悲",
    "T09n0278_041:0661a06": "故；不厭淨悲，代一切眾生受大苦故；處一",
    "T09n0278_041:0661a07": "切惡道淨悲，受生死度眾生故；一切天人",
    "T09n0278_041:0661a08": "中受生淨悲，示現一切法悉無常故；為邪定",
    "T09n0278_041:0661a09": "眾生淨悲，於無量劫大誓莊嚴不捨離故；",
    "T09n0278_041:0661a10": "不著己樂淨悲，與眾生樂故；不求報淨悲，",
    "T09n0278_041:0661a11": "自心清淨故；除滅一切眾生倒惑淨悲，說實",
    "T09n0278_041:0661a12": "法故；知一切法自性清淨，空無所有，客塵",
    "T09n0278_041:0661a13": "所染，菩薩於彼而起淨悲，說真淨法故；",
    "T09n0278_041:0661a14": "解一切法如虛空足迹，眾生癡曀不知真",
    "T09n0278_041:0661a15": "實，菩薩於彼而起淨悲，欲令眾生發大乘",
    "T09n0278_041:0661a16": "心，究竟涅槃故。佛子！是為菩薩摩訶薩十",
    "T09n0278_041:0661a17": "種淨悲；若菩薩摩訶薩安住此悲，則得一",
    "T09n0278_041:0661a18": "切諸佛無上清淨大悲。",
    "T09n0278_041:0661a19": "大方廣佛華嚴經卷第四十一"
}