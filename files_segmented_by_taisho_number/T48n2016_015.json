{
    "T48n2016_015:0494a16": "15宗鏡錄卷第十五",
    "T48n2016_015:0494a18": "慧日永明寺主智覺禪師延壽集",
    "T48n2016_015:0494a19": "問。既博地凡夫。位齊諸佛者。云何不具諸佛",
    "T48n2016_015:0494a20": "神通作用。答。非是不具。但眾生不知。故華",
    "T48n2016_015:0494a21": "嚴宗云。諸佛證眾生之體。用眾生之用。所以",
    "T48n2016_015:0494a22": "志公和尚歌云。日昳未。心地。何曾安了義。他",
    "T48n2016_015:0494a23": "家文字有親疎。莫起功夫求的意。任蹤橫絕",
    "T48n2016_015:0494a24": "忌諱。長在人間不居世。運用元來聲色中。凡",
    "T48n2016_015:0494a25": "夫不了爭為計。如有學人問大安和尚。如何",
    "T48n2016_015:0494a26": "是諸佛神通。師云。汝從何處來。對云。江西",
    "T48n2016_015:0494a27": "來。師云。莫不謾語不。對云。終不謬言。學人",
    "T48n2016_015:0494a28": "再問。如何是神通。師云。果然妄語。斯皆可",
    "T48n2016_015:0494a29": "驗。並是現前日用不知故。諸佛將眾生心中",
    "T48n2016_015:0494b01": "真如體相用三大之因。為法報化三身之果。",
    "T48n2016_015:0494b02": "豈可更論具不具耶。如今若實未薦者。但非",
    "T48n2016_015:0494b03": "生因之所生。唯在了因之所了。大涅槃經云。",
    "T48n2016_015:0494b04": "生因者。如泥作瓶。了因者。如燈照物。若智燈",
    "T48n2016_015:0494b05": "纔照。凡聖一如。若意解觀之。真俗似別。然世",
    "T48n2016_015:0494b06": "間多執事相。迷於真理。故法華經云。取相凡",
    "T48n2016_015:0494b07": "夫。隨宜為說。金剛經云。但凡夫之人。貪著其",
    "T48n2016_015:0494b08": "事。所以一切經論。皆破眾生身心事相等執。",
    "T48n2016_015:0494b09": "如寶藏論離微品云。夫經論者。莫不就彼凡",
    "T48n2016_015:0494b10": "情。破彼根量。種種方便。皆不住於形事。若不",
    "T48n2016_015:0494b11": "住形事者。則不須一切言說。及以離微也。故",
    "T48n2016_015:0494b12": "經云。隨宜說法。意趣難解。雖說種種之乘。皆",
    "T48n2016_015:0494b13": "是權接方便助道法也。然非究竟解脫涅槃。",
    "T48n2016_015:0494b14": "如有人於虛空中畫作種種色相。及種種音",
    "T48n2016_015:0494b15": "聲。然彼虛空。實無異相。受入變動。故知諸佛",
    "T48n2016_015:0494b16": "化身。及以說法。亦復如是。於實際中。都無一",
    "T48n2016_015:0494b17": "異。是以天地合離。虛空合微。萬物動作。變化",
    "T48n2016_015:0494b18": "無為。夫神中有智。智中有通。通有五種。智有",
    "T48n2016_015:0494b19": "三種。何為五種通。一曰道通。二曰神通。三曰",
    "T48n2016_015:0494b20": "依通。四曰報通。五曰妖通。妖通者。狐狸老變。",
    "T48n2016_015:0494b21": "木石精化。附傍人神。聰慧奇異。此謂妖通。何",
    "T48n2016_015:0494b22": "謂報通。鬼神逆知。諸天變化。中陰了生。神龍",
    "T48n2016_015:0494b23": "隱變。此謂報通。何謂依通。約法而知。緣身而",
    "T48n2016_015:0494b24": "用。乘符往來。藥餌靈變。此謂依通。何謂神",
    "T48n2016_015:0494b25": "通。靜心照物。宿命記持。種種分別。皆隨定力。",
    "T48n2016_015:0494b26": "此謂神通。何謂道通。無心應物。緣化萬有。水",
    "T48n2016_015:0494b27": "月空華。影像無主。此謂道通。何謂三智。一曰",
    "T48n2016_015:0494b28": "真智。二曰內智。三曰外智。何謂外智。謂分別",
    "T48n2016_015:0494b29": "根門。識了塵境。博覽古今。皆通俗事。此名外",
    "T48n2016_015:0494c01": "智。何謂內智。自覺無明。割斷煩惱。心意寂靜。",
    "T48n2016_015:0494c02": "滅無有餘。此名內智。何謂真智。體解無物。本",
    "T48n2016_015:0494c03": "來寂靜。通達無涯。淨穢不二。故名真智。真智",
    "T48n2016_015:0494c04": "道通不可名目。餘所有者。皆是邪偽。偽則不",
    "T48n2016_015:0494c05": "真。邪則不正。惑亂心生。迷於本性。是以深解",
    "T48n2016_015:0494c06": "離微。達彼諸有。自性本真。出於群品。夫智有",
    "T48n2016_015:0494c07": "邪正。通有真偽。若非法眼精明。難可辯了。是",
    "T48n2016_015:0494c08": "以俗間多信邪偽。少信正真。大教偃行。小乘",
    "T48n2016_015:0494c09": "現用。故知妙理難顯也。百丈廣語云。應物隨",
    "T48n2016_015:0494c10": "形。變現諸趣。離我我所。猶屬小用。是佛事門",
    "T48n2016_015:0494c11": "收。大用者。大身隱於無形。大音匿於希聲。龐",
    "T48n2016_015:0494c12": "居士偈云。世人多重金。我愛剎那靜。金多亂",
    "T48n2016_015:0494c13": "人心。靜見真如性。心通法亦通。十八斷行蹤。",
    "T48n2016_015:0494c14": "但自心無礙。何愁神不通。如是解者。方入宗",
    "T48n2016_015:0494c15": "鏡之中。所有施為。皆入律行。自然成辦一切",
    "T48n2016_015:0494c16": "佛事。如淨名私記云。得入律行者。如優波離",
    "T48n2016_015:0494c17": "章。是名奉律。是名善解。端坐不用。經營辦供",
    "T48n2016_015:0494c18": "養具。而常作佛事。心行中求。已上並約性用",
    "T48n2016_015:0494c19": "心通。不約事解。或諸家兼事說者。或云眾生",
    "T48n2016_015:0494c20": "理具。諸佛事圓。或云眾生在因。諸佛證果。或",
    "T48n2016_015:0494c21": "云眾生客塵所遮。諸佛種現俱盡。或云眾生",
    "T48n2016_015:0494c22": "妄見所隔。諸佛五眼。圓通。又台教。多約本迹。",
    "T48n2016_015:0494c23": "明凡聖不二。辯生佛之因果。故肇法師云。本",
    "T48n2016_015:0494c24": "迹雖殊。不思議一。所以湛然尊者。約三觀四",
    "T48n2016_015:0494c25": "教十如十乘。一念三千等。於此迹門。論其十",
    "T48n2016_015:0494c26": "妙。若知迹門尚妙。本門可知。遂撮略色心不",
    "T48n2016_015:0494c27": "二等十門。明權實之宗。辯能所之化。故云。為",
    "T48n2016_015:0494c28": "實施權。則不二而二。開權顯實。則二而不二。",
    "T48n2016_015:0494c29": "斯則始終明不二。十門者。一色心不二門者。",
    "T48n2016_015:0495a01": "且十如鏡乃至無諦。一一皆有總別二意。總",
    "T48n2016_015:0495a02": "在一念。分別色心。何者。初十如中。相唯在色。",
    "T48n2016_015:0495a03": "性唯在心。體力作緣。義兼色心。因果唯心。報",
    "T48n2016_015:0495a04": "唯約色。十二因緣。苦業兩兼。惑唯在心。四諦。",
    "T48n2016_015:0495a05": "則三兼色心。滅唯在心。二諦三諦。皆俗具色",
    "T48n2016_015:0495a06": "心。真中唯心。一實諦及無諦。准此可見。既",
    "T48n2016_015:0495a07": "知別已。攝別入總。一切諸法。無非心性。一性",
    "T48n2016_015:0495a08": "無性。三千宛然。當知心之色心。即心名變。變",
    "T48n2016_015:0495a09": "名為造。造謂體用。是則非色非心。而色而心。",
    "T48n2016_015:0495a10": "唯色唯心。良由於此。故知但識一念。遍見己",
    "T48n2016_015:0495a11": "他生佛。他生他佛。尚與心同。況己心生佛。寧",
    "T48n2016_015:0495a12": "乖一念。故彼彼境法。差而不差。二內外不二",
    "T48n2016_015:0495a13": "門者。凡所觀境。不出內外。外謂託彼依正色",
    "T48n2016_015:0495a14": "心。即空假中。即空假中妙故。色心體絕。唯一",
    "T48n2016_015:0495a15": "實性。無空假中。色心宛然。豁同真淨。無復眾",
    "T48n2016_015:0495a16": "生七方便異。不見國土淨穢差品。而帝網依",
    "T48n2016_015:0495a17": "正。終自炳然。所言內者。先了外色心一念無",
    "T48n2016_015:0495a18": "念。唯內體三千即空假中。是則外法全為心",
    "T48n2016_015:0495a19": "性。心性無外。攝無不周。十方諸佛法界有情。",
    "T48n2016_015:0495a20": "性體無殊。一切咸遍。誰云內外色心己他。此",
    "T48n2016_015:0495a21": "即用向色心不二門成。三修性不二門者。性",
    "T48n2016_015:0495a22": "德只是界如一念。此內界如。三法具足。性雖",
    "T48n2016_015:0495a23": "本爾籍智起修。由修照性。由性發修。在性",
    "T48n2016_015:0495a24": "則全修成性。起修則全性成修。性無所移。修",
    "T48n2016_015:0495a25": "常宛爾。修又二種。順修逆修。順謂了性為行。",
    "T48n2016_015:0495a26": "逆謂背性成迷。迷了二心。心雖不二。逆順",
    "T48n2016_015:0495a27": "二性。性事恆殊。可由事不移心。則令迷修",
    "T48n2016_015:0495a28": "成了。故須一期迷了。照性成修。見性修心。二",
    "T48n2016_015:0495a29": "心俱泯。又了順修對性。有離有合。離謂修性",
    "T48n2016_015:0495b01": "各三。合謂修二性一。修二各三共發性三。是",
    "T48n2016_015:0495b02": "則修雖具九。九只是三。為對性明修。故合修",
    "T48n2016_015:0495b03": "為二。二與一性。如水為波。二亦無二亦無波",
    "T48n2016_015:0495b04": "水。應知性指三障。是故具三。修從性成。成三",
    "T48n2016_015:0495b05": "法爾。達無修性。唯一妙乘。無所分別。法界洞",
    "T48n2016_015:0495b06": "朗。此由內外不二門成。四因果不二門者。眾",
    "T48n2016_015:0495b07": "生心因。既具三軌。此因成果。名三涅槃。因果",
    "T48n2016_015:0495b08": "無殊。始終理一。若爾因德已具。何不住因。但",
    "T48n2016_015:0495b09": "由迷因。各自謂實。若了迷性。實唯住因故。久",
    "T48n2016_015:0495b10": "研此因。因顯名果。只緣因果理一。用此一理",
    "T48n2016_015:0495b11": "為因。理顯無復果名。豈可仍存因號。因果既",
    "T48n2016_015:0495b12": "泯。理性自忘。只由忘智親疎。致使迷成厚薄。",
    "T48n2016_015:0495b13": "迷厚薄故強分三惑。義開六即。名智淺深。故",
    "T48n2016_015:0495b14": "如夢勤加。空冥惑絕。幻因既滿。鏡像果圓。空",
    "T48n2016_015:0495b15": "像雖即義同。而空虛像實。像實。故稱理本有。",
    "T48n2016_015:0495b16": "空虛故迷轉成性。是則不二而二。立因果殊。",
    "T48n2016_015:0495b17": "二而不二。始終體一。若謂因異果。因亦非因。",
    "T48n2016_015:0495b18": "曉果從因。因方剋果。所以三千在理。同名無",
    "T48n2016_015:0495b19": "明。三千果成。咸稱常樂。三千無改。無明即明。",
    "T48n2016_015:0495b20": "三千並常。俱體俱用。此以修性不二門成。五。",
    "T48n2016_015:0495b21": "染淨不二門者。若識無始即法性為無明。故",
    "T48n2016_015:0495b22": "可了。今無明為法性。法性之與無明。遍造諸",
    "T48n2016_015:0495b23": "法。名之為染。無明之與法性。遍應眾緣。號之",
    "T48n2016_015:0495b24": "為淨。濁水清水。波濕無殊。清濁雖即。由緣而",
    "T48n2016_015:0495b25": "濁成本有。濁雖本有。而全體是清。以二波理",
    "T48n2016_015:0495b26": "通。舉體是用故。三千因果。俱名緣起。迷悟緣",
    "T48n2016_015:0495b27": "起。不離剎那。剎那性常。緣起理一一理之內。",
    "T48n2016_015:0495b28": "而分淨穢。別則六穢四淨。通則十通淨穢。故",
    "T48n2016_015:0495b29": "知剎那。染體悉淨。三千未顯。驗體仍迷。故相",
    "T48n2016_015:0495c01": "似位。成六根遍照。照分十界各具灼然。豈六",
    "T48n2016_015:0495c02": "根淨人。謂十定十。分真垂跡。十界亦然。乃至",
    "T48n2016_015:0495c03": "果成。等彼百界。故須初心。而遮而照。照故三",
    "T48n2016_015:0495c04": "千恒具。遮故法爾空中。終日雙亡。終日雙照。",
    "T48n2016_015:0495c05": "不動此念。遍應無方。隨感而施。淨穢斯泯。",
    "T48n2016_015:0495c06": "亡淨穢故。以空以中。仍由空中。轉染為淨。由",
    "T48n2016_015:0495c07": "了染淨。空中自亡。此以因果不二門成。六依",
    "T48n2016_015:0495c08": "正不二門者。已證遮那。一體不二。良由無始。",
    "T48n2016_015:0495c09": "一念三千。以三千中。生陰二千為正。國土一",
    "T48n2016_015:0495c10": "千屬依。依正既居一心。一心豈分能所。雖無",
    "T48n2016_015:0495c11": "能所。依正宛然。是則理性名字觀行。已有不",
    "T48n2016_015:0495c12": "二依正之相。故使自他。因果相攝。但眾生在",
    "T48n2016_015:0495c13": "理。果雖未辦。一切莫非遮那妙境。然應復了。",
    "T48n2016_015:0495c14": "諸佛法體。非遍而遍。眾生理性。非局而局。始。",
    "T48n2016_015:0495c15": "終不改。大小無妨。因果理同。依正何別。故淨",
    "T48n2016_015:0495c16": "穢之土。勝劣之身。塵身與法身量同。塵國與",
    "T48n2016_015:0495c17": "寂光無異。是則一一塵剎一切剎。一一塵身",
    "T48n2016_015:0495c18": "一切身。廣狹勝劣難思議。淨穢方所無窮盡。",
    "T48n2016_015:0495c19": "若非三千空假中。安能成茲自在用。如是方",
    "T48n2016_015:0495c20": "知生佛等。彼此事理互相收。此以染淨不二",
    "T48n2016_015:0495c21": "門成。七自他不二門者。隨機利他。事乃憑本。",
    "T48n2016_015:0495c22": "本為一性。具足自他。方至果位。自即益他。如",
    "T48n2016_015:0495c23": "理性三德三諦。三千。自行。唯在空中。利他三",
    "T48n2016_015:0495c24": "千赴物。物機無量。不出三千。能應雖多。不出",
    "T48n2016_015:0495c25": "十界。十界轉現。不出一念。土土互生。不出寂",
    "T48n2016_015:0495c26": "光。眾生由理具三千故能感。諸佛由三千理",
    "T48n2016_015:0495c27": "滿故能應。應遍機遍。欣赴不差。不然。豈能如",
    "T48n2016_015:0495c28": "鏡現像。鏡有現像之理。形有生像之性。若一",
    "T48n2016_015:0495c29": "形對不能現像。則理鏡有窮。形事未通。若與",
    "T48n2016_015:0496a01": "鏡像隔。則容有是理。無有形對而不像者。若",
    "T48n2016_015:0496a02": "鏡未現像。由塵所遮。去塵由人磨。現像非關",
    "T48n2016_015:0496a03": "磨者。以喻觀法。大旨可知。應知理雖自他具",
    "T48n2016_015:0496a04": "足。必籍緣了為利他功。復由緣了與性一",
    "T48n2016_015:0496a05": "合。方能稱性施設萬端。則不起自性。化無方",
    "T48n2016_015:0496a06": "所。此由依正不二門成。八三業不二門者。於",
    "T48n2016_015:0496a07": "化他門。事分三密。隨順物理得名。不同。心輪",
    "T48n2016_015:0496a08": "鑒機。二輪設化。現身說法。未曾毫差。在身分",
    "T48n2016_015:0496a09": "於真應。在法分於權實。二身若異。何故乃云",
    "T48n2016_015:0496a10": "即是法身。二說若乖。何故乃云皆成佛道。若",
    "T48n2016_015:0496a11": "唯法身。應無垂世。若唯佛道。誰施三乘。身尚",
    "T48n2016_015:0496a12": "無身。說必非說。身口平等。等彼意輪。心色一",
    "T48n2016_015:0496a13": "如。不謀而化。常冥至極。稱物施為。豈非百界",
    "T48n2016_015:0496a14": "一心。界界無非三業。界尚一念。三業豈殊。果",
    "T48n2016_015:0496a15": "用無虧。因必稱果。若信因果。方知三密有本。",
    "T48n2016_015:0496a16": "百界三業。俱空假中。故使稱宜遍赴為果。一",
    "T48n2016_015:0496a17": "一應色。一一言音。無不百界。三業具足。化復",
    "T48n2016_015:0496a18": "作化。斯之謂歟。故一念凡心。已有理性三密",
    "T48n2016_015:0496a19": "相海。一塵報色。同在本理毘盧遮那。方乃",
    "T48n2016_015:0496a20": "名為三無差別。此以自他不二門成。九明權",
    "T48n2016_015:0496a21": "實不二門者。平等大慧。常鑑法界。亦由理性。",
    "T48n2016_015:0496a22": "九權一實。實復九界。權亦復然。權實相冥。百",
    "T48n2016_015:0496a23": "界一念。亦不可分別。任運常然。至果。乃由契",
    "T48n2016_015:0496a24": "本一理。非權非實。而權而實。此即如前。心輪",
    "T48n2016_015:0496a25": "自在。致令身口。赴權實機。三業一念。無乖權",
    "T48n2016_015:0496a26": "實。不動而施。豈應隔異。對說。即以權實立稱。",
    "T48n2016_015:0496a27": "在身。則以真應為名。三業理同。權實冥合。此",
    "T48n2016_015:0496a28": "以三業不二門成。十受潤不二門者。物理本",
    "T48n2016_015:0496a29": "來。性具權實。無始熏習。或權或實。權實由熏。",
    "T48n2016_015:0496b01": "理恒平等。遇時成習。願行所資。若無本因。熏",
    "T48n2016_015:0496b02": "亦徒設。遇熏自異。非由性殊。性雖無殊。必藉",
    "T48n2016_015:0496b03": "幻發。幻機幻感。幻應幻赴。能化所化。並非權",
    "T48n2016_015:0496b04": "實。然由生具非權非實。成權實機。佛亦果具",
    "T48n2016_015:0496b05": "非權非實。為權實應。物機應契。身土無偏。同",
    "T48n2016_015:0496b06": "常寂光。無非法界。故知三千同在心地。與佛",
    "T48n2016_015:0496b07": "心地三千不殊。四微體同。權實益等。此以權",
    "T48n2016_015:0496b08": "實不二門成。已上並是約理事權實因果能",
    "T48n2016_015:0496b09": "所等解釋。大凡理事二門。非一非異。如大智",
    "T48n2016_015:0496b10": "度論云。有二種門。一畢竟空門。二分別好惡",
    "T48n2016_015:0496b11": "門。今依分別門中。則理是所依為本。事是能",
    "T48n2016_015:0496b12": "依為末。又理妙難知為勝。事麁易見為劣。",
    "T48n2016_015:0496b13": "如今秖可從勝。不可徇劣。但得理本。本立而",
    "T48n2016_015:0496b14": "道生。事則自然成矣。又理實應緣。無礙事之",
    "T48n2016_015:0496b15": "理。事因理立。無失理之事。如今不入圓信之",
    "T48n2016_015:0496b16": "者。皆自鄙下凡。遠推極聖。斯乃不唯失事。理",
    "T48n2016_015:0496b17": "亦全無。但悟一心無礙自在之宗。自然理事",
    "T48n2016_015:0496b18": "融通。真俗交徹。若執事而迷理。永劫沈淪。或",
    "T48n2016_015:0496b19": "悟理而遺事。此非圓證。何者。理事不出自心。",
    "T48n2016_015:0496b20": "性相寧乖一旨。若入宗鏡。頓悟真心。尚無非",
    "T48n2016_015:0496b21": "理非事之文。豈有若理若事之執。但得本之",
    "T48n2016_015:0496b22": "後。亦不廢圓修。如有學人問本淨和尚云。師",
    "T48n2016_015:0496b23": "還修行也無。對云。我修行與汝別。汝先修而",
    "T48n2016_015:0496b24": "後悟。我先悟而後修。是以若先修而後悟。斯",
    "T48n2016_015:0496b25": "則有功之功。功歸生滅。若先悟而後修。此乃",
    "T48n2016_015:0496b26": "無功之功。功不虛棄。所以融大師信心銘云。",
    "T48n2016_015:0496b27": "欲得心淨。無心用功。又若具智眼之人。豈得",
    "T48n2016_015:0496b28": "妄生叨濫。況似明目之者。終不墮於溝坑。若",
    "T48n2016_015:0496b29": "盲禪闇證之徒。焉知六即。狂慧徇文之等。奚",
    "T48n2016_015:0496c01": "識一心。如今但先令圓信無疑。自居觀行之",
    "T48n2016_015:0496c02": "位。古人云。一生可辦。豈虛言哉。切不可迷性",
    "T48n2016_015:0496c03": "徇修執權害實。棄本逐末。認妄遺真。據世諦",
    "T48n2016_015:0496c04": "之名言。執無始之熏習。將言定旨。立解明宗。",
    "T48n2016_015:0496c05": "一向合塵。背於本覺。如昔人云。妄情牽引何",
    "T48n2016_015:0496c06": "年了。辜負靈臺一點光。又真覺大師歌云。覺",
    "T48n2016_015:0496c07": "即了。不施功。一切有為法不同。住相布施生",
    "T48n2016_015:0496c08": "天福。猶如仰箭射虛空。勢力盡。箭還墜。招得",
    "T48n2016_015:0496c09": "來生不如意。爭似無為實相門。一超直入如",
    "T48n2016_015:0496c10": "來地。但得本。莫愁末。如淨瑠璃含寶月。既能",
    "T48n2016_015:0496c11": "解此如意珠。自利利他終不歇且如世間有",
    "T48n2016_015:0496c12": "福之人。於伏藏內。得摩尼珠。法爾以種種磨",
    "T48n2016_015:0496c13": "治。然後自然雨寶。況悟心得道之者。亦復如",
    "T48n2016_015:0496c14": "是。既入佛位。法爾萬行莊嚴。悲智相續。如華",
    "T48n2016_015:0496c15": "嚴經中。第十法雲地菩薩。況如大摩尼珠。有",
    "T48n2016_015:0496c16": "十種性。十地品云。佛子。譬如大摩尼珠。有十",
    "T48n2016_015:0496c17": "種性。出過眾寶。何等為十。一者。從大海出。二",
    "T48n2016_015:0496c18": "者。巧匠治理。三者。圓滿無缺。四者。清淨離垢。",
    "T48n2016_015:0496c19": "五者。內外明徹。六者。善巧鑽穿。七者。貫以寶",
    "T48n2016_015:0496c20": "縷。八者。置在瑠璃高幢之上。九者。普放一切",
    "T48n2016_015:0496c21": "種種光明。十者。能隨王意。雨眾寶物。如眾生",
    "T48n2016_015:0496c22": "心。充滿其願。佛子。當知。菩薩。亦復如是。有十",
    "T48n2016_015:0496c23": "種事。出過眾聖。何等為十。一者。發一切智心。",
    "T48n2016_015:0496c24": "二者。持戒頭陀。正行明淨。三者。諸禪三昧。圓",
    "T48n2016_015:0496c25": "滿無缺。四者。道行清白。離諸垢穢。五者。方便",
    "T48n2016_015:0496c26": "神通。內外明徹。六者。緣起智慧善能鑽穿。七",
    "T48n2016_015:0496c27": "者。貫以種種方便智縷。八者。置於自在高幢",
    "T48n2016_015:0496c28": "之上。九者。觀眾生行。放聞持光。十者。受佛智",
    "T48n2016_015:0496c29": "職墮在佛數。能為眾生。廣作佛事。故知悟道",
    "T48n2016_015:0497a01": "如得珠。豈無磨治莊嚴等事。問。若不具神",
    "T48n2016_015:0497a02": "變。將何攝化。答。若純取事相神通。有違真",
    "T48n2016_015:0497a03": "趣。如輔行記云。修三昧者。忽發神通。須急棄",
    "T48n2016_015:0497a04": "之。有漏之法。虛妄故也。故止觀云。能障般若。",
    "T48n2016_015:0497a05": "何者。種智般若。自具諸法。能泯諸相。未具已",
    "T48n2016_015:0497a06": "來。但安於理。何須事通。若專於通。是則障理。",
    "T48n2016_015:0497a07": "又不唯障理。反受其殃。如欝頭勝意之徒。即",
    "T48n2016_015:0497a08": "斯類矣。夫言真實神變者。無非演一乘門。談",
    "T48n2016_015:0497a09": "無生理。一言契道。當生死而證涅槃。目擊明",
    "T48n2016_015:0497a10": "宗。即塵勞而成正覺。剎那而革凡為聖。須臾",
    "T48n2016_015:0497a11": "而變有歸空。如此作用。豈非神變耶。所以寶",
    "T48n2016_015:0497a12": "積經云。文殊師利白佛言。世尊。夫說法者。為",
    "T48n2016_015:0497a13": "大神變。若是下劣根機。之者。諸佛大慈不令",
    "T48n2016_015:0497a14": "孤棄。一期方便。黃葉止啼。如維摩經云。以神",
    "T48n2016_015:0497a15": "通惠化愚癡眾生。若上上根人。只令觀身實",
    "T48n2016_015:0497a16": "相。觀佛亦然。如昔有彭城王問諸大德等。貴",
    "T48n2016_015:0497a17": "若證果。即得成聖者。與我左腋出水。右腋出",
    "T48n2016_015:0497a18": "火。飛騰虛空。放光動地。我即禮拜汝為師。牛",
    "T48n2016_015:0497a19": "頭融大師答云。善哉善哉。不可思議。今若責",
    "T48n2016_015:0497a20": "我如此證果者。恐與道乖。審如是成佛者。幻",
    "T48n2016_015:0497a21": "師亦得作佛。且與諸大德及諸人士證者。昔",
    "T48n2016_015:0497a22": "釋迦在於。僧中演無上道。與僧不異。維摩在",
    "T48n2016_015:0497a23": "俗說解脫果。與俗不殊。勝鬘女人說大乘法。",
    "T48n2016_015:0497a24": "女相不改。善星比丘行闡提行。僧相不移。",
    "T48n2016_015:0497a25": "此乃正據其內心解與不解。以為差隔。何關",
    "T48n2016_015:0497a26": "色身。男女相貌。衣服好醜。若言形隨證改。貌",
    "T48n2016_015:0497a27": "逐悟遷是聖者。則瞿曇形改。方成釋迦。維摩",
    "T48n2016_015:0497a28": "相遷。乃成金粟。即知證是心證。非是形遷。悟",
    "T48n2016_015:0497a29": "是智變。非關相異。譬如世間任官之人。為遷",
    "T48n2016_015:0497b01": "改官。官高豈即貌別。又古人云。不改舊時人。",
    "T48n2016_015:0497b02": "只改舊時行履處。設或改形換質。千變萬化。",
    "T48n2016_015:0497b03": "皆是一心所為。乃至神通作用。出沒自在。易",
    "T48n2016_015:0497b04": "小令大。展促為長。豈離一心之內。故知萬事",
    "T48n2016_015:0497b05": "無有不由心者。但證自心。言下成聖。若不識",
    "T48n2016_015:0497b06": "道。具相奚為。故金剛經云。若以三十二相觀",
    "T48n2016_015:0497b07": "如來者。轉輪聖王。即是如來。又偈云。若以色",
    "T48n2016_015:0497b08": "見我。以音聲求我。是人行邪道。不能見如來。",
    "T48n2016_015:0497b09": "古人云。若不達此理。縱然步步脚踏蓮華。亦",
    "T48n2016_015:0497b10": "同魔作。龐居士偈云。色聲求佛道。結果反",
    "T48n2016_015:0497b11": "成魔。若決定取神通勝相作佛者。不唯幻士",
    "T48n2016_015:0497b12": "成聖。乃至天魔外道。妖狐精魅。鬼神龍蜃等。",
    "T48n2016_015:0497b13": "皆悉成佛。彼咸具業報五通。盡能變化故。若",
    "T48n2016_015:0497b14": "不一一以實相勘之。何辯真偽。但先悟宗鏡。",
    "T48n2016_015:0497b15": "法眼圓明。則何理而不通。何事而不徹。一切",
    "T48n2016_015:0497b16": "佛事攝化之門。自然成就。如華嚴論云。經云。",
    "T48n2016_015:0497b17": "入深禪定。得佛神通者。以心稱理原。無出入",
    "T48n2016_015:0497b18": "體。無靜亂體。無造作性。任理自真。不生不",
    "T48n2016_015:0497b19": "滅。理真智應。性自遍周。三世十方。一時普應。",
    "T48n2016_015:0497b20": "對現色身。隨智應而化群品。而無來往。亦不",
    "T48n2016_015:0497b21": "變化。名佛神通。智無依止。無形無色。體無來",
    "T48n2016_015:0497b22": "去。性自遍周。非三世攝。而能普應三世之法。",
    "T48n2016_015:0497b23": "名曰神通。是故經云。智入三世。而無來往。為",
    "T48n2016_015:0497b24": "三世是眾生情所妄立。非實有故。為智體無",
    "T48n2016_015:0497b25": "形無色。不造不作。而應群品。名之為神。圓滿",
    "T48n2016_015:0497b26": "十方。無法不知。無根不識。名之為通。又云。法",
    "T48n2016_015:0497b27": "華經云。種種性相義。我及十方佛。乃能知是",
    "T48n2016_015:0497b28": "事。聲聞及緣覺。不退諸菩薩。皆悉不能知。此",
    "T48n2016_015:0497b29": "等即是門前三乘也。為未明。世間相常住。是",
    "T48n2016_015:0497c01": "法住法位。為三乘同厭苦集。樂修滅道之心。",
    "T48n2016_015:0497c02": "未明苦集。本唯智起。不了滅道。本自無修無",
    "T48n2016_015:0497c03": "造無作。化諸群品。如幻住世。性絕無明。即是",
    "T48n2016_015:0497c04": "佛故。一念相應一念佛。一日相應一日佛。何",
    "T48n2016_015:0497c05": "須苦死要三僧祇。但自了三界業。能空業處。",
    "T48n2016_015:0497c06": "任運接生。即是佛也。何須變易。方言成佛。龍",
    "T48n2016_015:0497c07": "天變易。豈為佛耶。三乘之人亦變易。何故待",
    "T48n2016_015:0497c08": "三僧祗佛方成故。十地之上。方能見性。是故",
    "T48n2016_015:0497c09": "經云。若以色性大神力。而欲望見調御士。彼。",
    "T48n2016_015:0497c10": "即瞖目顛倒見。彼。為不識最勝法。佛者。覺也。",
    "T48n2016_015:0497c11": "覺業性真。業無生滅。無得無證。不出不沒。性",
    "T48n2016_015:0497c12": "無變化。本來如。即是佛故。隨緣六道。行菩薩",
    "T48n2016_015:0497c13": "行。變化神通。接引迷流。佛非變化。淨名經",
    "T48n2016_015:0497c14": "云。雖成正覺。轉于法輪。不捨菩薩之道。是菩",
    "T48n2016_015:0497c15": "薩行故。以此善財。十住初心。於妙峯山上德",
    "T48n2016_015:0497c16": "雲比丘所。得憶念一切諸佛境界智慧光明",
    "T48n2016_015:0497c17": "普見法門。即便成正覺。然後始詣諸友求菩",
    "T48n2016_015:0497c18": "薩道。行菩薩行。當知正覺體用之時。即心無",
    "T48n2016_015:0497c19": "作處。即是佛故。不須修行。設當行滿。亦不移",
    "T48n2016_015:0497c20": "今。故如化佛示成化相之時。苦行麻麥。剃髮",
    "T48n2016_015:0497c21": "持衣。捨諸飾好。藉草等事。為化外道。經中佛",
    "T48n2016_015:0497c22": "自和會。非佛自須如是等行。無增上慢者。豈",
    "T48n2016_015:0497c23": "須如是。一念任無作性。佛智慧現前。無得無",
    "T48n2016_015:0497c24": "證。即是佛也。還如善財證覺之後。方求菩提",
    "T48n2016_015:0497c25": "道。菩薩行。所以然者。為覺道之後。方堪入纏",
    "T48n2016_015:0497c26": "處俗無縛。始能為眾生說法解縛。若自有縛。",
    "T48n2016_015:0497c27": "能解彼縛。無有是處。說時前後。法是一時故。",
    "T48n2016_015:0497c28": "當知若欲行菩薩行。須先成正覺。又經頌云。",
    "T48n2016_015:0497c29": "文殊法常爾者。為文殊是諸佛之慧。不動智",
    "T48n2016_015:0498a01": "是體。文殊是用。以將此一切諸佛一切眾生",
    "T48n2016_015:0498a02": "根本智之體用門。與一切信心者作因果體",
    "T48n2016_015:0498a03": "用故。使依本故。迄至究竟果滿。與因不異。無",
    "T48n2016_015:0498a04": "二性故。方名初發心畢竟心。二種不別。明此",
    "T48n2016_015:0498a05": "十信心難發難信難入。聞之者。皆云。我是凡",
    "T48n2016_015:0498a06": "夫。何猶可得是佛。故設少分信者。即責神",
    "T48n2016_015:0498a07": "通道力。是故當知。且須如是正信。方始以正",
    "T48n2016_015:0498a08": "信正見法力加行。如法進修。分分無明薄。解",
    "T48n2016_015:0498a09": "脫智慧明。依自得法淺深。漸當神通德用。隨",
    "T48n2016_015:0498a10": "自己得。信猶未得。何索神通。說言漸漸者。不",
    "T48n2016_015:0498a11": "移一時。一法性一智慧。無依住無所得中漸",
    "T48n2016_015:0498a12": "漸故。以十玄六相義圓之。法性理中。無有漸",
    "T48n2016_015:0498a13": "頓。但為無始無明慣習熟。卒令契理。純熟難",
    "T48n2016_015:0498a14": "故。而有漸漸。問。佛稱覺義。覺何等法。答。",
    "T48n2016_015:0498a15": "無法之法。是名真法。無覺之覺。是名真覺。則",
    "T48n2016_015:0498a16": "妙性無寄。天真朗然。華嚴經頌云。佛法不可",
    "T48n2016_015:0498a17": "覺。了此名覺法。諸佛如是修。一法不可得。無",
    "T48n2016_015:0498a18": "字寶篋經云。爾時勝思惟菩薩白佛言。何等",
    "T48n2016_015:0498a19": "一法。是如來所證覺知。善男子。無有一法如",
    "T48n2016_015:0498a20": "來所覺。善男子。於法無覺。是如來覺。善男子。",
    "T48n2016_015:0498a21": "一切法不生。而如來證覺。一切法不滅。而如",
    "T48n2016_015:0498a22": "來證覺。是以若有覺乃眾生。無覺同木石。俱",
    "T48n2016_015:0498a23": "非真性。不契無緣。無覺之覺。方齊大旨。無覺",
    "T48n2016_015:0498a24": "故不同眾生。覺故不如木石。則一覺一切覺。",
    "T48n2016_015:0498a25": "無覺無不覺。無覺故慧解寂然。無不覺故虛",
    "T48n2016_015:0498a26": "懷朗鑒。又見心常住。稱之曰覺。一成一切成。",
    "T48n2016_015:0498a27": "一覺一切覺。言窮慮絕。不壞假名。故云始成",
    "T48n2016_015:0498a28": "正覺。問。初發心時。便成正覺者。云何復說",
    "T48n2016_015:0498a29": "後心菩提。答。非初非後。不離初後。如大智",
    "T48n2016_015:0498b01": "度論云。不但以初心得。亦不離初心得。所以",
    "T48n2016_015:0498b02": "者何。若但以初心得。不以後心者。菩薩初發",
    "T48n2016_015:0498b03": "心便應是佛。若無初心。云何有第二第三心。",
    "T48n2016_015:0498b04": "第二第三心。以初心為根本因緣。亦不但後",
    "T48n2016_015:0498b05": "心。亦不離後心者。是後心亦不離初心。若無",
    "T48n2016_015:0498b06": "初心。則無後心。初心集種種無量功德。後心",
    "T48n2016_015:0498b07": "則具足。具足故。能斷煩惱習。得無上道。須菩",
    "T48n2016_015:0498b08": "提。此中自說難因緣。初後心心數法不俱。不",
    "T48n2016_015:0498b09": "俱者。則過去已滅。不得和合。若無和合。則善",
    "T48n2016_015:0498b10": "根不集。善根不集。云何成無上道。佛以現事",
    "T48n2016_015:0498b11": "譬喻答。如燈炷非獨初焰燋。亦不離初焰。非",
    "T48n2016_015:0498b12": "獨後焰燋。亦不離後焰。而燈炷燋。佛語須菩",
    "T48n2016_015:0498b13": "提。汝自見炷燋。非初非後而炷燋。我亦以佛",
    "T48n2016_015:0498b14": "眼見菩薩得無上道。不以初心得。亦不離初",
    "T48n2016_015:0498b15": "心。亦不以後心得。亦不離後心。而得無上道。",
    "T48n2016_015:0498b16": "燈譬菩薩道。炷喻無明等煩惱。焰如初地相",
    "T48n2016_015:0498b17": "應智慧。乃至金剛三昧相應智慧。燋無明等",
    "T48n2016_015:0498b18": "煩惱炷。亦非初心智焰。亦非後心智焰。而無",
    "T48n2016_015:0498b19": "明等煩惱炷燋盡。得成無上道。又如燈雖念",
    "T48n2016_015:0498b20": "念滅。而能相續破闇。心亦如是。雖念念不住。",
    "T48n2016_015:0498b21": "前後不俱。而能相續。成其覺慧。成無上道。清",
    "T48n2016_015:0498b22": "涼疏云。華嚴經云。了知境界。如幻如夢。如影",
    "T48n2016_015:0498b23": "如響。亦如變化。若諸菩薩。能與如是觀行相",
    "T48n2016_015:0498b24": "應。於諸法中不生二解。一切佛法疾得現前。",
    "T48n2016_015:0498b25": "初發心時。即得阿耨多羅三藐三菩提。知一",
    "T48n2016_015:0498b26": "切法。即心自性。成就慧身。不由他悟者。夫初",
    "T48n2016_015:0498b27": "心為始。正覺為終。何以初心便成正覺。故云",
    "T48n2016_015:0498b28": "知一切法。即心自性故。覺法自性。即名為佛。",
    "T48n2016_015:0498b29": "故經頌云。佛心豈有他。正覺覺世間。斯良證",
    "T48n2016_015:0498c01": "也。斯則發者。是開發之發。非發起之發也。何",
    "T48n2016_015:0498c02": "謂現前之相。夫佛智非深。情迷謂遠。情亡智",
    "T48n2016_015:0498c03": "現。則一體非遙。既言知一切法。即心自性。則",
    "T48n2016_015:0498c04": "知此心。即一切法性。今理現自心。即心之性。",
    "T48n2016_015:0498c05": "已備無邊之德矣。成就慧身者。上觀法盡也。",
    "T48n2016_015:0498c06": "正法當興。今諸見亡也。佛智爰起。覺心則理",
    "T48n2016_015:0498c07": "現。理現則智圓。若鏡淨明生。非前非後。非新",
    "T48n2016_015:0498c08": "非故。寂照湛然。不由他悟者。成上慧身。即無",
    "T48n2016_015:0498c09": "師自然智也。又不由他悟。是自覺也。知一切",
    "T48n2016_015:0498c10": "法。是覺他也。成就慧身。為覺滿也。成就慧身。",
    "T48n2016_015:0498c11": "必資理發。見夫心性。豈更有他。若見有他。安",
    "T48n2016_015:0498c12": "稱為悟。既曰心性。自亦不存。寂而能知。名為",
    "T48n2016_015:0498c13": "正覺。故法華經云。為一大事因緣故出現於",
    "T48n2016_015:0498c14": "世。開示悟入佛之知見。夫一者。即古今不易",
    "T48n2016_015:0498c15": "之一道。大者。是凡聖之心體故。十方諸佛。為",
    "T48n2016_015:0498c16": "此一大事出現於世。皆令眾生。於自心中。開",
    "T48n2016_015:0498c17": "此知見。若立種種差別。是眾生知見。若融歸",
    "T48n2016_015:0498c18": "一道。是二乘知見。若一亦非一是菩薩知見。",
    "T48n2016_015:0498c19": "若佛知見者。當一念心開之時。如千日並照。",
    "T48n2016_015:0498c20": "不俟更言。即是祖師西來。即是諸佛普現。故",
    "T48n2016_015:0498c21": "云念念釋迦出世。步步彌勒下生。何處於自",
    "T48n2016_015:0498c22": "心外。別求祖佛。則知眾生佛智。本自具足。若",
    "T48n2016_015:0498c23": "欲起心別求。即成遍計之性。故六祖云。本性",
    "T48n2016_015:0498c24": "自有般若之智。自用智慧觀照。不假文字。若",
    "T48n2016_015:0498c25": "如是者。何用更立文字。今為未知者。假以文",
    "T48n2016_015:0498c26": "字指歸。令見自性。若發明時。即是豁然還得",
    "T48n2016_015:0498c27": "本心。於本心中。無法不了。故云悟無念法者。",
    "T48n2016_015:0498c28": "萬法盡通。悟無念法者。見諸佛境界。是知若",
    "T48n2016_015:0498c29": "入無念法門。成佛不出剎那之際。若起心求",
    "T48n2016_015:0499a01": "道。徒勞神於塵劫之中。如釋迦文佛。從過去",
    "T48n2016_015:0499a02": "無量劫來。承事供養無數恒河沙等諸佛。皆",
    "T48n2016_015:0499a03": "不得記。何以故。以依止所行有所得故。至燃",
    "T48n2016_015:0499a04": "燈佛時。因獻五莖蓮華。乃得授記釋迦之號。",
    "T48n2016_015:0499a05": "方達五陰性空。心無所著。始見天真之佛。頓",
    "T48n2016_015:0499a06": "入無得之門。故將蓮華獻佛。用表證明。所以",
    "T48n2016_015:0499a07": "華嚴經頌云。性空即是佛。不可得思量。尚不",
    "T48n2016_015:0499a08": "用瞥起思量。豈況勞功永劫。",
    "T48n2016_015:0499a09": "宗鏡錄卷第十五",
    "T48n2016_015:0499a10": "　　　　　　丁未歲分司大藏都監開板"
}