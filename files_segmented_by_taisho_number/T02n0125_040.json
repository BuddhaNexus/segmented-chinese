{
    "T02n0125_040:0764c16": "增壹阿含經卷第四十",
    "T02n0125_040:0764c18": "東晉罽賓三藏瞿曇僧伽提婆譯",
    "T02n0125_040:0764c19": "44 九眾生居品九眾生居品第四十四",
    "T02n0125_040:0764c20": "1（一）聞如是：一時，佛在舍衛國祇樹給孤獨",
    "T02n0125_040:0764c21": "園。爾時，世尊告諸比丘：「有九眾生居處，是",
    "T02n0125_040:0764c22": "眾生所居之處。云何為九？或有眾生，若干",
    "T02n0125_040:0764c23": "種身，若干種想，所謂天及人也；或有眾生，若",
    "T02n0125_040:0764c24": "干種身一想，所謂梵迦夷天，最初出現也；",
    "T02n0125_040:0764c25": "或有眾生，一身若干想，所謂光音天也；或",
    "T02n0125_040:0764c26": "有眾生，一身一想，所謂遍淨天也；或有眾",
    "T02n0125_040:0764c27": "生無量空，所謂空處天也；或有眾生無量",
    "T02n0125_040:0764c28": "識，識處天也；或有眾生不用處，所謂",
    "T02n0125_040:0764c29": "不用處天也；或有眾生有想無想，有想無",
    "T02n0125_040:0765a01": "想處天也；諸所生之處名為九也。是謂，比",
    "T02n0125_040:0765a02": "丘！九眾生居處，群萌之類，曾居、已居、當居。是",
    "T02n0125_040:0765a03": "故，比丘！當求方便，離此九處。如是，諸比丘！",
    "T02n0125_040:0765a04": "當作是學。」爾時，諸比丘聞佛所說，歡喜奉",
    "T02n0125_040:0765a05": "行。",
    "T02n0125_040:0765a06": "2（二）聞如是：一時，佛在舍衛國祇樹給孤獨",
    "T02n0125_040:0765a07": "園。爾時，世尊告諸比丘：「當說嚫願有九種",
    "T02n0125_040:0765a08": "之德，汝等善思念之！吾今當敷演其義。」是",
    "T02n0125_040:0765a09": "時，諸比丘受佛教誡。佛告比丘：「彼云何名",
    "T02n0125_040:0765a10": "為嚫願九種之德？比丘當知，檀越施主成",
    "T02n0125_040:0765a11": "就三法；所施之物亦成就三法；受物之人亦",
    "T02n0125_040:0765a12": "成就三法。彼檀越施主云何成就三法？於",
    "T02n0125_040:0765a13": "是，檀越施主信成就，誓願成就，亦不殺生，",
    "T02n0125_040:0765a14": "是謂檀越施主成就此三法。所施之物云何",
    "T02n0125_040:0765a15": "成就此三法？於是，施物色成就、香成就、味",
    "T02n0125_040:0765a16": "成就，是謂施物三事成就。云何受物之人成",
    "T02n0125_040:0765a17": "就三事？於是，受物之人戒成就、智慧成就、",
    "T02n0125_040:0765a18": "三昧成就，是謂受施之人成就三法。如是，",
    "T02n0125_040:0765a19": "達嚫成就此九法，獲大果報，至甘露滅盡",
    "T02n0125_040:0765a20": "之處。夫為施主欲求其福者，當求方便，",
    "T02n0125_040:0765a21": "成就此九法。如是，比丘！當作是學。」爾時，諸",
    "T02n0125_040:0765a22": "比丘聞佛所說，歡喜奉行。",
    "T02n0125_040:0765a23": "3（三）聞如是：一時，佛在舍衛國祇樹給孤獨",
    "T02n0125_040:0765a24": "園。爾時，世尊告諸比丘：「為成就九法。云何",
    "T02n0125_040:0765a25": "為九？強顏、耐辱、貪心、慳著、心念不捨離、健",
    "T02n0125_040:0765a26": "忘、少睡、隱匿婬泆、亦無返復為九。是",
    "T02n0125_040:0765a27": "謂，比丘！為成就此九法。惡比丘亦復成就",
    "T02n0125_040:0765a28": "九法。云何為九？於是，惡比丘強顏、耐辱、貪",
    "T02n0125_040:0765a29": "心、慳著、健忘、少睡、婬泆靜匿、亦無返",
    "T02n0125_040:0765b01": "復、念不捨離為九。「云何惡比丘強顏？於",
    "T02n0125_040:0765b02": "是，惡比丘不應求者而求之，違沙門之行。",
    "T02n0125_040:0765b03": "如是比丘名為強顏。「云何惡比丘耐辱？於",
    "T02n0125_040:0765b04": "是，惡比丘在諸賢善比丘所，自稱歎說，毀",
    "T02n0125_040:0765b05": "呰他人。如是比丘名為耐辱。「云何比丘生",
    "T02n0125_040:0765b06": "貪心？於是，比丘見他財物皆生貪心，此名",
    "T02n0125_040:0765b07": "為貪也。「云何比丘慳著？於是，比丘所得衣",
    "T02n0125_040:0765b08": "鉢不與人共，恒自藏舉。如是名為慳著。「云",
    "T02n0125_040:0765b09": "何比丘健忘？於是，惡比丘恒多漏失妙善之",
    "T02n0125_040:0765b10": "言，亦不思惟方便，論說國事兵戰之法。如",
    "T02n0125_040:0765b11": "是惡比丘成就此健忘。「云何惡比丘少於睡",
    "T02n0125_040:0765b12": "眠？於是，惡比丘所應思惟法而不思惟，如",
    "T02n0125_040:0765b13": "是惡比丘少於睡眠。「云何惡比丘匿處淫",
    "T02n0125_040:0765b14": "泆？於是，惡比丘所為隱匿，不向人說。『我",
    "T02n0125_040:0765b15": "今行婬勿令人知。』如是比丘所隱匿",
    "T02n0125_040:0765b16": "淫泆。「云何惡比丘無返復？於是，惡比丘",
    "T02n0125_040:0765b17": "無恭敬之心，不奉事師長、尊貴重之人。",
    "T02n0125_040:0765b18": "如是惡比丘無有返復。「若惡比丘成就此",
    "T02n0125_040:0765b19": "九法，念不捨離者，終不成道果。是故，比丘！",
    "T02n0125_040:0765b20": "諸惡之法念當捨之。如是，比丘！當作是",
    "T02n0125_040:0765b21": "學。」爾時，諸比丘聞佛所說，歡喜奉行。",
    "T02n0125_040:0765b22": "4（四）聞如是：一時，佛在舍衛國祇樹給孤獨",
    "T02n0125_040:0765b23": "園。爾時，世尊告諸比丘：「孔雀鳥成就九法。",
    "T02n0125_040:0765b24": "云何為九？於是，孔雀鳥顏貌端政，音響",
    "T02n0125_040:0765b25": "清徹，行步庠序，知時而行，飲食知節，常念",
    "T02n0125_040:0765b26": "知足，念不分散，少於睡眠，亦復少欲知於",
    "T02n0125_040:0765b27": "返復。是謂，比丘！孔雀之鳥成就此九法。賢",
    "T02n0125_040:0765b28": "哲比丘亦復成就九法。云何為九？於是，賢",
    "T02n0125_040:0765b29": "善比丘顏貌端政，音響清徹，行步庠序，知",
    "T02n0125_040:0765c01": "時而行，飲食知節，常念知足，念不分散，少",
    "T02n0125_040:0765c02": "於睡眠，亦復少欲知於返復。「云何賢善比",
    "T02n0125_040:0765c03": "丘顏貌端政？所謂彼比丘出入行來進止之",
    "T02n0125_040:0765c04": "宜，終不失敘。如是賢善比丘顏貌端政。",
    "T02n0125_040:0765c05": "「云何比丘音響清徹？於是，比丘善別義理，",
    "T02n0125_040:0765c06": "終不錯亂。如是比丘音響清徹。「云何比丘",
    "T02n0125_040:0765c07": "行步庠序？於是，比丘知時而行，不失次敘，",
    "T02n0125_040:0765c08": "又知可誦知誦，可習知習，可默知默，可",
    "T02n0125_040:0765c09": "起知起。如是比丘知於時節。「云何比丘知",
    "T02n0125_040:0765c10": "時而行？於是，比丘應往即往，應住即住，隨",
    "T02n0125_040:0765c11": "節聽法。如是比丘知時而行。「云何比丘飲",
    "T02n0125_040:0765c12": "食知節？於是，比丘所得遺餘，與人共分，不",
    "T02n0125_040:0765c13": "惜所有。如是比丘飲食知節。「云何比丘",
    "T02n0125_040:0765c14": "少睡眠？於是，比丘初夜時，習於警寤，習",
    "T02n0125_040:0765c15": "三十七品無有漏脫，恒以經行、臥覺而淨",
    "T02n0125_040:0765c16": "其意；復於中夜思惟深奧，至後夜時，右",
    "T02n0125_040:0765c17": "脇著地，脚脚相累，思惟計明之想，復起經",
    "T02n0125_040:0765c18": "行而淨其意。如是，比丘少於睡眠。「云何比",
    "T02n0125_040:0765c19": "丘少欲知於返復？於是，比丘承事三尊，",
    "T02n0125_040:0765c20": "奉敬師長。如是比丘少欲知於返復。如",
    "T02n0125_040:0765c21": "是，賢善比丘成就九法。今此九法當念奉",
    "T02n0125_040:0765c22": "行！如是，比丘！當作是學。」爾時，諸比丘聞佛",
    "T02n0125_040:0765c23": "所說，歡喜奉行。",
    "T02n0125_040:0765c24": "5（五）聞如是：一時，佛在舍衛國祇樹給孤獨",
    "T02n0125_040:0765c25": "園。爾時，世尊告諸比丘：「女人成就九法繫",
    "T02n0125_040:0765c26": "縛男子。云何為九？所謂歌、舞、伎、樂、笑、啼、常求",
    "T02n0125_040:0765c27": "方宜、自以幻術、顏色形體。計爾許事中，唯",
    "T02n0125_040:0765c28": "有更樂，縛人最急，百倍、千倍，終不相比。如",
    "T02n0125_040:0765c29": "我今日觀察諸義，更樂縛人最急，無出是",
    "T02n0125_040:0766a01": "者，隨彼男子繫之牢固也。是故，諸比丘！當",
    "T02n0125_040:0766a02": "念捨此九法。如是，比丘！當作是學。」爾時，諸",
    "T02n0125_040:0766a03": "比丘聞佛所說，歡喜奉行。",
    "T02n0125_040:0766a04": "6（六）聞如是：一時，佛在優迦羅竹園中，與大",
    "T02n0125_040:0766a05": "比丘眾五百人俱。爾時，世尊告諸比丘：「我今",
    "T02n0125_040:0766a06": "與汝當說妙法，初善、中善、竟善，義理深邃，",
    "T02n0125_040:0766a07": "清淨修行梵行，此經名曰一切諸法之本。汝",
    "T02n0125_040:0766a08": "等善思念之。」諸比丘對曰：「如是。世尊！」是時，",
    "T02n0125_040:0766a09": "諸比丘從佛受教。佛告之曰：「彼云何名為",
    "T02n0125_040:0766a10": "一切諸法之本？於是，比丘！凡夫之人不覩",
    "T02n0125_040:0766a11": "賢聖之教，亦不掌護如來言教，不親近善",
    "T02n0125_040:0766a12": "知識，不受善知識言教。彼觀此地如實",
    "T02n0125_040:0766a13": "知之，此是地如審是地；如實是地，亦復是",
    "T02n0125_040:0766a14": "水，亦復是火，亦復是風，四事合以為人，愚",
    "T02n0125_040:0766a15": "者之所娛樂。天自知為天，樂於天中天；",
    "T02n0125_040:0766a16": "梵天自知為梵天，大梵自知為大梵，無能",
    "T02n0125_040:0766a17": "出者；光音天還自相知由光音天來；遍淨天",
    "T02n0125_040:0766a18": "自知為遍淨天；果實天自知為果實天而",
    "T02n0125_040:0766a19": "不錯亂；阿毘耶陀天自知為阿毘耶陀天；",
    "T02n0125_040:0766a20": "空處天自知為空處天；識處天自知為識",
    "T02n0125_040:0766a21": "處天；不用處天自知為不用處天；有想無想",
    "T02n0125_040:0766a22": "處天自知為有想無想處天；見者自知為",
    "T02n0125_040:0766a23": "見；聞者自知為聞；欲者自知為欲；智者",
    "T02n0125_040:0766a24": "自知為智；一類自知為一類；若干類自知",
    "T02n0125_040:0766a25": "為若干類；悉具足自知為悉具足；涅槃自",
    "T02n0125_040:0766a26": "知為涅槃，於中而自娛樂。所以然者，非",
    "T02n0125_040:0766a27": "智者之所說也。「若聖弟子往覲聖人，承受",
    "T02n0125_040:0766a28": "其法，與善知識從事，恒親近善知識，觀此",
    "T02n0125_040:0766a29": "地種皆悉分明，知所來處，亦不著於地，無",
    "T02n0125_040:0766b01": "有污染之心。水、火、風亦復如是。人、天、梵王、",
    "T02n0125_040:0766b02": "光音、遍淨、果實、阿毘耶陀天、空處、識處、不用",
    "T02n0125_040:0766b03": "處、有想無想處，見、聞、念、知，一種、若干種，乃至",
    "T02n0125_040:0766b04": "於涅槃，亦不著於涅槃，不起涅槃之想。所",
    "T02n0125_040:0766b05": "以然者，皆由善分別、善觀察。若彼比丘漏",
    "T02n0125_040:0766b06": "盡阿羅漢，所作已辦，捨於重擔，盡生死原",
    "T02n0125_040:0766b07": "本，平等解脫，彼能分別地種，都不起想",
    "T02n0125_040:0766b08": "著。地種、人、天、梵王，乃至有想無想處，亦復如",
    "T02n0125_040:0766b09": "是。至於涅槃，不著涅槃，不起涅槃之想。",
    "T02n0125_040:0766b10": "所以然者，皆由壞婬、怒、癡之所致也。比",
    "T02n0125_040:0766b11": "丘當知，如來、至真、等正覺善能分別於地，亦",
    "T02n0125_040:0766b12": "不著於地種，不起地種之想。所以然者，皆",
    "T02n0125_040:0766b13": "由破愛網之所致，因有有生，因生有",
    "T02n0125_040:0766b14": "老死，皆悉除盡，是故如來成最正覺。」佛說",
    "T02n0125_040:0766b15": "此語時，是時諸比丘不受其教。所以然",
    "T02n0125_040:0766b16": "者，由魔波旬閉塞心意故。「此經名曰一切",
    "T02n0125_040:0766b17": "諸法之本，我今具足說之。諸佛世尊所應",
    "T02n0125_040:0766b18": "修行，我今已具足施行。汝等當念閑居樹",
    "T02n0125_040:0766b19": "下，端意坐禪，思惟妙義。今不為者，後悔無",
    "T02n0125_040:0766b20": "益。此是我之教誡也。」爾時，諸比丘聞佛所",
    "T02n0125_040:0766b21": "說，歡喜奉行。",
    "T02n0125_040:0766b22": "7（七）聞如是：一時，佛在羅閱城迦蘭陀竹園",
    "T02n0125_040:0766b23": "所，與大比丘眾五百人俱。爾時，羅閱城中",
    "T02n0125_040:0766b24": "有一比丘，身遇疾病，至為困悴，臥大小便，",
    "T02n0125_040:0766b25": "不能自起止，亦無比丘往瞻視者，晝夜稱",
    "T02n0125_040:0766b26": "佛名號：「云何世尊獨不見愍？」是時，如來以",
    "T02n0125_040:0766b27": "天耳聞彼比丘稱怨，喚呼投歸如來。爾時，",
    "T02n0125_040:0766b28": "世尊告諸比丘：「吾與汝等，悉案行諸房，觀",
    "T02n0125_040:0766b29": "諸住處。」諸比丘對曰：「如是。世尊！」是時，世尊",
    "T02n0125_040:0766c01": "與比丘僧前後圍繞，諸房間案行。爾時，病",
    "T02n0125_040:0766c02": "比丘遙見世尊來，即欲從座起而不能自",
    "T02n0125_040:0766c03": "轉搖。是時，如來到彼比丘所，而告之曰：「止！",
    "T02n0125_040:0766c04": "止！比丘！勿自動轉，吾自有坐具，足得坐耳。」",
    "T02n0125_040:0766c05": "是時，毘沙門天王知如來所念，從野馬世",
    "T02n0125_040:0766c06": "界沒，來至佛所，頭面禮足，在一面立。是時，",
    "T02n0125_040:0766c07": "釋提桓因知如來心中所念，即來至佛所。梵",
    "T02n0125_040:0766c08": "天王亦復知如來心中所念，從梵天沒，來",
    "T02n0125_040:0766c09": "至佛所，頭面禮足，在一面坐。時，四天王知如",
    "T02n0125_040:0766c10": "來心中所念，來至佛所，頭面禮足，在一面",
    "T02n0125_040:0766c11": "立。是時，佛告病比丘曰：「汝今患苦有損不",
    "T02n0125_040:0766c12": "至增乎？」比丘對曰：「弟子患苦遂增不損，極",
    "T02n0125_040:0766c13": "為少賴。」佛告比丘：「瞻病人今為所在？何人",
    "T02n0125_040:0766c14": "來相瞻視？」比丘白佛言：「今遇此病，無人",
    "T02n0125_040:0766c15": "相瞻視也。」佛告比丘：「汝昔日未病之時，頗",
    "T02n0125_040:0766c16": "往問訊病人乎？」比丘白佛言：「不往問訊",
    "T02n0125_040:0766c17": "諸病人。」佛告比丘：「汝今無有善利於正法",
    "T02n0125_040:0766c18": "中。所以然者，皆由不往瞻視病故也。汝",
    "T02n0125_040:0766c19": "今，比丘！勿懷恐懼，當躬供養，令不有乏。",
    "T02n0125_040:0766c20": "如我今日天上、人中獨步無侶，亦能瞻視",
    "T02n0125_040:0766c21": "一切病人，無救護者與作救護，盲者與作",
    "T02n0125_040:0766c22": "眼目，救諸疾人。」是時，世尊自除不淨，更與",
    "T02n0125_040:0766c23": "敷坐具。是時，毘沙門天王及釋提桓因白佛",
    "T02n0125_040:0766c24": "言：「我等自當瞻此病比丘，如來勿復執勞。」",
    "T02n0125_040:0766c25": "佛告諸天曰：「汝等且止！如來自當知時。如",
    "T02n0125_040:0766c26": "我自憶昔日未成佛道，修菩薩行，由一鴿",
    "T02n0125_040:0766c27": "故，自投命根，何況今日以成佛道，當捨",
    "T02n0125_040:0766c28": "此比丘乎？終無此處。又釋提桓因先不瞻",
    "T02n0125_040:0766c29": "此病比丘，毘沙門天王、護世之主亦不相瞻",
    "T02n0125_040:0767a01": "視。」是時，釋提桓因及毘沙門天王皆默然不",
    "T02n0125_040:0767a02": "對。爾時，如來手執掃篲除去污泥，更施",
    "T02n0125_040:0767a03": "設坐具，復與浣衣裳，三法視之，扶病比丘",
    "T02n0125_040:0767a04": "令坐，淨水沐浴。有諸天在上，以香水灌",
    "T02n0125_040:0767a05": "之。是時，世尊以沐浴比丘已，還坐床上，",
    "T02n0125_040:0767a06": "手自授食。爾時，世尊見比丘食訖，除去",
    "T02n0125_040:0767a07": "鉢器，告彼比丘曰：「汝今當捨三世之病。",
    "T02n0125_040:0767a08": "所以然者，比丘當知，生有處胎之厄，因生",
    "T02n0125_040:0767a09": "有老。夫為老者，形羸氣竭。因老有病。夫為",
    "T02n0125_040:0767a10": "病者，坐臥呻吟，四百四病一時俱臻。因病有",
    "T02n0125_040:0767a11": "死。夫為死者，形神分離，往趣善惡。設罪多",
    "T02n0125_040:0767a12": "者，當入地獄，刀山、劍樹，火車、爐炭、吞飲融",
    "T02n0125_040:0767a13": "銅；或為畜生，為人所使，食以芻草，受苦",
    "T02n0125_040:0767a14": "無量；復於不可稱計無數劫中，作餓鬼形，",
    "T02n0125_040:0767a15": "身長數十由旬，咽細如針，復以融銅而灌",
    "T02n0125_040:0767a16": "其口，經歷無數劫中得作人身，榜笞拷",
    "T02n0125_040:0767a17": "掠，不可稱計。復於無數劫中得生天上，",
    "T02n0125_040:0767a18": "亦經恩愛合會，又遇恩愛別離，欲無厭",
    "T02n0125_040:0767a19": "足；得賢聖道，爾乃離苦。「今有九種之人，",
    "T02n0125_040:0767a20": "離於苦患。云何為九？所謂向阿羅漢、得阿",
    "T02n0125_040:0767a21": "羅漢、向阿那含、得阿那含、向斯陀含、得斯",
    "T02n0125_040:0767a22": "陀含、向須陀洹、得須陀洹、種性人為九。是",
    "T02n0125_040:0767a23": "謂，比丘！如來出現世間，甚為難值，人身難",
    "T02n0125_040:0767a24": "得，生正國中，亦復難遭，與善知識相遇，亦",
    "T02n0125_040:0767a25": "復如是，聞說法言，亦不可遇，法法相生，",
    "T02n0125_040:0767a26": "時時乃有。比丘當知，如來今日現在世間，",
    "T02n0125_040:0767a27": "得聞正法，諸根不缺，堪任聞其正法，今不",
    "T02n0125_040:0767a28": "慇勤，後悔無及。此是我之教誡。」爾時，彼比",
    "T02n0125_040:0767a29": "丘聞如來教已，熟視尊顏，即於座上得",
    "T02n0125_040:0767b01": "三明，漏盡意解。佛告比丘：「汝以解病之原",
    "T02n0125_040:0767b02": "本乎？」比丘白佛：「我以解病之原本，去離",
    "T02n0125_040:0767b03": "此生、老、病、死。皆是如來神力所加，以四等之",
    "T02n0125_040:0767b04": "心，覆護一切，無量無限不可稱計，身、口、意",
    "T02n0125_040:0767b05": "淨。」是時，世尊具足說法已，即從座起而去。",
    "T02n0125_040:0767b06": "爾時，世尊告阿難曰：「汝今速打揵椎，諸有",
    "T02n0125_040:0767b07": "比丘在羅閱城者，盡集普會講堂。」是時，阿",
    "T02n0125_040:0767b08": "難從佛受教，即集諸比丘在普會講堂，前",
    "T02n0125_040:0767b09": "白佛言：「比丘已集，唯願世尊宜知是時。」",
    "T02n0125_040:0767b10": "爾時，世尊往至講堂所，就座而坐。爾時，世",
    "T02n0125_040:0767b11": "尊告諸比丘：「汝等學道為畏國王、盜賊而",
    "T02n0125_040:0767b12": "出家乎？比丘！信堅固修無上梵行，欲得捨",
    "T02n0125_040:0767b13": "生、老、病、死、憂、悲、苦、惱，亦欲離十二牽連。」諸比",
    "T02n0125_040:0767b14": "丘對曰：「如是。世尊！」佛告諸比丘：「汝等所以",
    "T02n0125_040:0767b15": "出家者，共一師、同一水乳，然各不相瞻視。",
    "T02n0125_040:0767b16": "自今已往，當展轉相瞻視。設病比丘無弟",
    "T02n0125_040:0767b17": "子者，當於眾中差次使看病人。所以然",
    "T02n0125_040:0767b18": "者，離此已，更不見所為之處，福勝視病",
    "T02n0125_040:0767b19": "之人者；其瞻病者瞻我無異。」爾時，世尊便",
    "T02n0125_040:0767b20": "說斯偈：",
    "T02n0125_040:0767b21": "「設有供養我，　　及過去諸佛，",
    "T02n0125_040:0767b22": "施我之福德，　　瞻病而無異。」",
    "T02n0125_040:0767b23": "爾時，世尊說此教已，告阿難曰：「自今已後",
    "T02n0125_040:0767b24": "諸比丘各各相瞻視：若復比丘知而不為者，",
    "T02n0125_040:0767b25": "當案法律。此是我之教誡。」爾時，諸比丘",
    "T02n0125_040:0767b26": "聞佛所說，歡喜奉行。",
    "T02n0125_040:0767b27": "8（八）聞如是：一時，佛在舍衛國祇樹給孤獨",
    "T02n0125_040:0767b28": "園。爾時，世尊告諸比丘：「有九種之人可",
    "T02n0125_040:0767b29": "敬可貴，供之得福。云何為九？所謂向阿",
    "T02n0125_040:0767c01": "羅漢、得阿羅漢、向阿那含、得阿那含、向",
    "T02n0125_040:0767c02": "斯陀含、得斯陀含、向須陀洹、得須陀洹、",
    "T02n0125_040:0767c03": "向種性人為九。是謂，比丘！九種之人，供之",
    "T02n0125_040:0767c04": "得福，終無耗減。」爾時，諸比丘聞佛所說，歡",
    "T02n0125_040:0767c05": "喜奉行。",
    "T02n0125_040:0767c06": "9（九）聞如是：一時，佛在羅閱城迦蘭陀竹園",
    "T02n0125_040:0767c07": "所，與大比丘眾五百人俱。是時，滿呼王子",
    "T02n0125_040:0767c08": "至世尊所，頭面禮足，在一面坐。是時，滿",
    "T02n0125_040:0767c09": "呼王子白世尊言：「我曾聞：『朱利槃特比丘",
    "T02n0125_040:0767c10": "與盧迦延梵志共論，然此比丘不能答對。』",
    "T02n0125_040:0767c11": "我又曾聞：『如來弟子眾中，諸根闇鈍無有慧",
    "T02n0125_040:0767c12": "明，無出此比丘上者。如來優婆塞中在居",
    "T02n0125_040:0767c13": "家者，迦毘羅衛城中瞿曇釋種，諸根闇鈍，",
    "T02n0125_040:0767c14": "情意閉塞。』」佛告王子曰：「朱利槃特比丘有",
    "T02n0125_040:0767c15": "神足之力，得上人之法，不習世間談論之",
    "T02n0125_040:0767c16": "宜。又王子當知，此比丘者極有妙義。」是時，",
    "T02n0125_040:0767c17": "滿呼王子白世尊言：「佛所說雖爾，然我",
    "T02n0125_040:0767c18": "意中猶生此念：『云何有大神力，而不能與",
    "T02n0125_040:0767c19": "彼外道異學而共論議？』我今請佛及比丘",
    "T02n0125_040:0767c20": "僧，唯除朱利槃特一人。」是時，世尊默然受",
    "T02n0125_040:0767c21": "請。是時，王子已見世尊受請已，即從座",
    "T02n0125_040:0767c22": "起，頭面禮世尊足，右遶三匝，便退而去。即",
    "T02n0125_040:0767c23": "其夜辦種種甘饌、飲食，敷好坐具，而白：「時",
    "T02n0125_040:0767c24": "到，今正是時。」爾時，世尊以鉢使朱利槃特",
    "T02n0125_040:0767c25": "比丘捉在後住，將諸比丘眾，前後圍遶，入",
    "T02n0125_040:0767c26": "羅閱城，至彼王子所，各次第坐。爾時，王子",
    "T02n0125_040:0767c27": "白世尊言：「唯願如來手授我鉢，我今躬",
    "T02n0125_040:0767c28": "欲自飯如來。」佛告王子曰：「今鉢在朱利",
    "T02n0125_040:0767c29": "槃特比丘所，竟不持來。」王子白佛言：「願世",
    "T02n0125_040:0768a01": "尊遣一比丘往取鉢來。」佛告王子：「汝今自",
    "T02n0125_040:0768a02": "往取如來鉢來。」爾時，朱利槃特比丘化作",
    "T02n0125_040:0768a03": "五百華樹，其樹下皆有朱利槃特比丘坐。爾",
    "T02n0125_040:0768a04": "時，王子聞佛教已，往取鉢。遙見五百樹下，",
    "T02n0125_040:0768a05": "皆有朱利槃特比丘於樹下坐禪，繫念在前，",
    "T02n0125_040:0768a06": "無有分散。見已，便作是念：「何者是朱利槃",
    "T02n0125_040:0768a07": "特比丘？」是滿呼王子即還來世尊所，而",
    "T02n0125_040:0768a08": "白佛言：「往彼園中，均是朱利槃特比丘。不",
    "T02n0125_040:0768a09": "知何者是朱利槃特比丘？」佛告王子曰：「還",
    "T02n0125_040:0768a10": "至園中，最在中央住，而彈指作是說：『其實",
    "T02n0125_040:0768a11": "是朱利槃特比丘者，唯願從座起！』」是時，滿",
    "T02n0125_040:0768a12": "呼王子受教已，復至園中，在中央立，而作",
    "T02n0125_040:0768a13": "是說：「其實是朱利槃特比丘者，便從座起。」",
    "T02n0125_040:0768a14": "王子作是語已。其餘五百化比丘自然消滅，",
    "T02n0125_040:0768a15": "唯有一朱利槃特比丘在。是時，滿呼王子",
    "T02n0125_040:0768a16": "共朱利槃特比丘至世尊所，頭面禮足，在",
    "T02n0125_040:0768a17": "一面立。爾時，滿呼王子白佛言：「唯願世尊！",
    "T02n0125_040:0768a18": "今自悔責，不信如來言教：『此比丘有神足",
    "T02n0125_040:0768a19": "大威力。』」佛告王子曰：「聽汝懺悔！如來所說",
    "T02n0125_040:0768a20": "終無有二。又此世間有九種人周旋往來。",
    "T02n0125_040:0768a21": "云何為九？一者豫知人情，二者聞已便知，",
    "T02n0125_040:0768a22": "三者觀相然後乃知，四者觀察義理然後乃",
    "T02n0125_040:0768a23": "知，五者知味然後乃知，六者知義、知味然",
    "T02n0125_040:0768a24": "後乃知，七者不知義、不知味，八者學於",
    "T02n0125_040:0768a25": "思惟神足之力，九者所受義尠。是謂，王子！",
    "T02n0125_040:0768a26": "九種之人出現世間。如是，王子！彼觀相之",
    "T02n0125_040:0768a27": "人，於八人中最為第一，無過是者。今此朱",
    "T02n0125_040:0768a28": "利槃特比丘習於神足，不學餘法，此比丘",
    "T02n0125_040:0768a29": "恒以神足與人說法。我今阿難比丘觀相",
    "T02n0125_040:0768b01": "便知，豫知人情，知如來須是、不用是，亦知",
    "T02n0125_040:0768b02": "如來應當說是、離是，皆令分明，如今無",
    "T02n0125_040:0768b03": "有出阿難比丘上者，博覽諸經義，靡不",
    "T02n0125_040:0768b04": "周遍。又此朱利槃特比丘能化一形作若",
    "T02n0125_040:0768b05": "干形，復還合為一。此比丘後日當於虛空",
    "T02n0125_040:0768b06": "中取滅度。吾更不見餘人取滅度，如阿難",
    "T02n0125_040:0768b07": "比丘、朱利槃特比丘之比也。」是時，佛復告諸",
    "T02n0125_040:0768b08": "比丘曰：「我聲聞中第一比丘，變化身形，能",
    "T02n0125_040:0768b09": "大能小，無有如朱利槃特比丘之比。」是時，",
    "T02n0125_040:0768b10": "滿呼王子手自斟酌，供養眾僧，除去鉢器，",
    "T02n0125_040:0768b11": "更取小座，在如來前，叉手白世尊言：「唯",
    "T02n0125_040:0768b12": "願世尊聽朱利槃特比丘恒至我家，隨其",
    "T02n0125_040:0768b13": "所須衣被、雜物、沙門之法，盡在我家取之，",
    "T02n0125_040:0768b14": "當盡形壽供給所須。」佛告王子：「汝今，王子！",
    "T02n0125_040:0768b15": "還向朱利槃特比丘懺悔，躬自請之！所以",
    "T02n0125_040:0768b16": "然者，非智之人欲別智者，此事難遇；欲",
    "T02n0125_040:0768b17": "言智者能別有智之人，可有此理耳。」是時，",
    "T02n0125_040:0768b18": "滿呼王子即時向朱利槃特比丘禮，自稱",
    "T02n0125_040:0768b19": "姓名，求其懺悔：「大神足比丘，生意輕慢，自",
    "T02n0125_040:0768b20": "今之後更不敢犯。唯願受懺悔，更不敢",
    "T02n0125_040:0768b21": "犯。」朱利槃特比丘報曰：「聽汝悔過，後莫復",
    "T02n0125_040:0768b22": "犯，亦莫復誹謗賢聖。王子當知，其有眾生",
    "T02n0125_040:0768b23": "誹謗聖人者，必當墮三惡趣生地獄中。",
    "T02n0125_040:0768b24": "如是，王子！當作是學。」爾時，佛與滿呼王",
    "T02n0125_040:0768b25": "子說極妙之法，勸發令喜，即於座上，得",
    "T02n0125_040:0768b26": "演此呪願：",
    "T02n0125_040:0768b27": "「祠祀火為上，　　經書頌為最，",
    "T02n0125_040:0768b28": "人中王為尊，　　眾流海為首，",
    "T02n0125_040:0768b29": "星中月為先，　　光明日第一。",
    "T02n0125_040:0768c01": "上下及四方，　　諸所有形物，",
    "T02n0125_040:0768c02": "天及世間人，　　佛者最為尊，",
    "T02n0125_040:0768c03": "欲求其福者，　　供養三佛業。」",
    "T02n0125_040:0768c04": "爾時，世尊說此偈已，即從座起。是時，滿",
    "T02n0125_040:0768c05": "呼王子聞佛所說，歡喜奉行。",
    "T02n0125_040:0768c06": "10（一〇）聞如是：一時，佛在舍衛國祇樹給孤獨",
    "T02n0125_040:0768c07": "園。爾時，阿難白世尊言：「所謂善知識者，即",
    "T02n0125_040:0768c08": "是半梵行之人也，將引善道以至無為。」佛",
    "T02n0125_040:0768c09": "告阿難：「勿作是言：『言善知識者，即是半",
    "T02n0125_040:0768c10": "梵行之人。』所以然者，夫善知識之人，即是",
    "T02n0125_040:0768c11": "全梵行之人，與共從事，將視好道。我亦由",
    "T02n0125_040:0768c12": "善知識成無上正真、等正覺；以成道果，度",
    "T02n0125_040:0768c13": "脫眾生不可稱計，皆悉免生、老、病、死。以此",
    "T02n0125_040:0768c14": "方便，知夫善知識之人，全梵行之人也。",
    "T02n0125_040:0768c15": "「復次，阿難！若善男子、善女人與善知識共從",
    "T02n0125_040:0768c16": "事者，信根增益，聞、施、慧德皆悉備具。猶如月",
    "T02n0125_040:0768c17": "欲盛滿，光明漸增，倍於常時。此亦如是，若",
    "T02n0125_040:0768c18": "有善男子、善女人親近善知識，信、聞、念、施、慧",
    "T02n0125_040:0768c19": "皆悉增益。以此方便，知其善知識者即是全",
    "T02n0125_040:0768c20": "梵行之人也。「若我昔日不與善知識從事，",
    "T02n0125_040:0768c21": "終不為燈光佛所見授決也。以與善知",
    "T02n0125_040:0768c22": "識從事故，得為與提和竭羅佛所見授",
    "T02n0125_040:0768c23": "決。以此方便，知其善知識者，即是全梵行",
    "T02n0125_040:0768c24": "之人也。「若當，阿難！世間無善知識者，則",
    "T02n0125_040:0768c25": "無有尊卑之敘，父母、師長、兄弟、宗親，則與",
    "T02n0125_040:0768c26": "彼猪犬之屬與共一類，造諸惡緣，種地獄",
    "T02n0125_040:0768c27": "罪緣；有善知識故，便別有父母、師長、兄弟、",
    "T02n0125_040:0768c28": "宗親。」是時，世尊便說此偈：",
    "T02n0125_040:0768c29": "「善知識非惡，　　親法非為食，",
    "T02n0125_040:0769a01": "將導於善路，　　此親最尊說。",
    "T02n0125_040:0769a02": "「是故，阿難！勿復更說言：『善知識者是半梵行",
    "T02n0125_040:0769a03": "之人也。』」爾時，阿難從佛受教聞佛所說，歡",
    "T02n0125_040:0769a04": "喜奉行。",
    "T02n0125_040:0769a05": "11（一一）聞如是：一時，佛在羅閱城耆闍崛山中，",
    "T02n0125_040:0769a06": "與大比丘之眾五百人俱。是時，釋提桓因",
    "T02n0125_040:0769a07": "從三十三天沒，來至佛所，頭面禮足，在一",
    "T02n0125_040:0769a08": "面立，白世尊言：「天及人民有何想念？意",
    "T02n0125_040:0769a09": "何所求？」佛告之曰：「世間流浪，其性不同，所",
    "T02n0125_040:0769a10": "趣各異，想念非一。天帝當知，昔我無數阿僧",
    "T02n0125_040:0769a11": "祇劫亦生此念：『天及眾生之類，意何所趣",
    "T02n0125_040:0769a12": "向？為求何願？』從彼劫至今日，不見一人",
    "T02n0125_040:0769a13": "心共同者。釋提桓因當知，世間眾生起顛倒",
    "T02n0125_040:0769a14": "之想，無常計常之想，無樂計樂之想，無",
    "T02n0125_040:0769a15": "我有我之想，不淨有淨之想，正路有邪路",
    "T02n0125_040:0769a16": "之想，惡有福想，福有惡想，以此方便，知眾",
    "T02n0125_040:0769a17": "生之類，其根難量，性行各異。「若當眾生盡同",
    "T02n0125_040:0769a18": "一想，無若干想者，九眾生居處，則不可",
    "T02n0125_040:0769a19": "知，亦難分別九眾生居，神識所止亦復難",
    "T02n0125_040:0769a20": "明，亦復不知有八大地獄，畜生所趣亦復難",
    "T02n0125_040:0769a21": "知。不別有地獄之苦，不知有四姓之豪",
    "T02n0125_040:0769a22": "貴，不知有阿須倫所趣之道，亦復不知三",
    "T02n0125_040:0769a23": "十三天。設當盡共同一心者，當如光音天。",
    "T02n0125_040:0769a24": "以眾生若干種，想念亦若干種。是故，知有",
    "T02n0125_040:0769a25": "九眾生居處、九神所止處，知有八大地獄、",
    "T02n0125_040:0769a26": "三惡道，至三十三天，亦復如是。以此方",
    "T02n0125_040:0769a27": "便，知眾生類，其性不同，所行各異。」是時，釋",
    "T02n0125_040:0769a28": "提桓因白世尊言：「如來所說甚為奇雅：『眾",
    "T02n0125_040:0769a29": "生之性，其行不同，想念各異，以其眾生所行",
    "T02n0125_040:0769b01": "不同故，致有青、黃、白、黑、長、短不均。』又且，世",
    "T02n0125_040:0769b02": "尊！諸天事猥，欲還天上。」佛告釋提桓因",
    "T02n0125_040:0769b03": "曰：「宜知是時。」是時，釋提桓因即從座起，",
    "T02n0125_040:0769b04": "頭面禮足，便退而去。爾時，釋提桓因聞佛所",
    "T02n0125_040:0769b05": "說，歡喜奉行。",
    "T02n0125_040:0769b06": "九止、嚫、孔雀　　繫縛、法之本",
    "T02n0125_040:0769b07": "病、供養、槃特　　梵行、若干想",
    "T02n0125_040:0769b08": "增壹阿含經卷第四十"
}