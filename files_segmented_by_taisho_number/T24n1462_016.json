{
    "T24n1462_016:0782c11": "善見律毘婆沙卷第十六",
    "T24n1462_016:0782c13": "蕭齊外國三藏僧伽跋陀羅譯",
    "T24n1462_016:0782c14": "「今當說般陀根本因緣。般陀者，漢言路",
    "T24n1462_016:0782c15": "邊生也。何以故？般陀母本是大富長者女，長",
    "T24n1462_016:0782c16": "者唯有此一女，作七層樓安置此女，遣",
    "T24n1462_016:0782c17": "一奴子供給所須。奴子長大，此女便與私通，",
    "T24n1462_016:0782c18": "即共奴籌量：『我今共汝叛往餘國。』如是三",
    "T24n1462_016:0782c19": "問奴子，奴子言：『不能去。』女語奴言：『汝若",
    "T24n1462_016:0782c20": "不去，我父母知，必當殺汝。』奴答言：『我若往",
    "T24n1462_016:0782c21": "他方，貧無錢寶，云何生活？』女語奴言：『汝隨",
    "T24n1462_016:0782c22": "我去，我當偷取珍寶共汝將去。』奴答言：『若",
    "T24n1462_016:0782c23": "如是者我共去。』此女日日偷取珍寶，與奴",
    "T24n1462_016:0782c24": "將出在外藏。舉計得二人重以，遣奴前出",
    "T24n1462_016:0782c25": "在外共期，此女便假著婢服反鑰戶而出，",
    "T24n1462_016:0782c26": "共奴相隨遠到他國，安處住止。一二年中即",
    "T24n1462_016:0782c27": "懷胎。臨欲產時，心自念言：『我今在此，若產",
    "T24n1462_016:0782c28": "時無人料理，思念憶母欲得還家。』共婿",
    "T24n1462_016:0782c29": "籌量：『我若產時，唯有我母能料理，我今欲",
    "T24n1462_016:0783a01": "去，君去以不？』奴婿答言：『不能去，我等叛來，",
    "T24n1462_016:0783a02": "云何得歸？大家必當殺我等。』婦語婿言：『女",
    "T24n1462_016:0783a03": "人法雖瞋不能殺子，是以欲去。』婿答言：『若",
    "T24n1462_016:0783a04": "不殺汝必當殺我，不能去也。』婿入山斫",
    "T24n1462_016:0783a05": "樵不在，於後閉戶而去，婿還不見其婦，",
    "T24n1462_016:0783a06": "即問比隣：『見我婦不？』答言：『汝婦已去。』其夫",
    "T24n1462_016:0783a07": "聞已即隨後逐，至半路便及其婦，已生一",
    "T24n1462_016:0783a08": "男，夫語婦言：『汝為欲產故去，汝今已產，何",
    "T24n1462_016:0783a09": "須去也？』婦聞此語，慚愧父母故，即俱還家",
    "T24n1462_016:0783a10": "料理生活。其後未久以復懷胎，臨欲產時，",
    "T24n1462_016:0783a11": "思憶母故，復叛還家，至半路復生一男，",
    "T24n1462_016:0783a12": "其婿追逐半路共還。其二兒於路邊生故，字",
    "T24n1462_016:0783a13": "為般陀。般陀兄弟，與諸同類共戲，二兒力",
    "T24n1462_016:0783a14": "大打諸同類，同類罵言：『汝無六親眷屬，孤",
    "T24n1462_016:0783a15": "單在此，何敢打我？』兒聞此呵責已，還家啼",
    "T24n1462_016:0783a16": "泣問母：『他人皆有六親眷屬，我等何以獨無？』",
    "T24n1462_016:0783a17": "其母默然不答，其兒啼哭不肯飲食。母見",
    "T24n1462_016:0783a18": "不食、啼哭如是，其母慈念二兒故，便語",
    "T24n1462_016:0783a19": "其實：『我是某國大富長者女，汝父是長者",
    "T24n1462_016:0783a20": "家奴，遣供給我，我便與其通不能相離，",
    "T24n1462_016:0783a21": "我與其逃避在此生汝。』二人聞母語已，",
    "T24n1462_016:0783a22": "語母言：『可送我還外家，不能住此生活。』",
    "T24n1462_016:0783a23": "其母不許，二兒啼泣不已，母即共婿籌量：",
    "T24n1462_016:0783a24": "『此兒啼哭不肯住此，我等云何可共送還",
    "T24n1462_016:0783a25": "其外家？』婿言：『可爾。』即共往送。到已，父母及",
    "T24n1462_016:0783a26": "兒俱住門外，見家人出語言：『汝可還向長",
    "T24n1462_016:0783a27": "者道，長者女將兒婿今在門外。』父母聞已",
    "T24n1462_016:0783a28": "答言：『可使二兒入，汝不須相見。』長者即",
    "T24n1462_016:0783a29": "遣人迎二兒入，兒入已即以香湯洗浴，以",
    "T24n1462_016:0783b01": "香塗身著衣瓔珞。長者抱取二兒置兩膝",
    "T24n1462_016:0783b02": "上，問言：『汝母在他方云何生活？不甚貧乏",
    "T24n1462_016:0783b03": "也？』二兒答言：『我父母在他方貧窮，以賣樵",
    "T24n1462_016:0783b04": "自活。』母聞是語心生慈念，即開庫藏以囊",
    "T24n1462_016:0783b05": "盛金，遣人送與女語言：『汝留二兒我自",
    "T24n1462_016:0783b06": "養活，汝將此金還先所住處，好自生活，不",
    "T24n1462_016:0783b07": "須與我相見。』二兒年已長大，為其娶婦。",
    "T24n1462_016:0783b08": "父母年老臨欲終時，以家業悉付二兒，其",
    "T24n1462_016:0783b09": "父母命終。「爾時佛為四眾說法，爾時摩訶",
    "T24n1462_016:0783b10": "般陀，即往佛所聽說法，既聞法已心樂",
    "T24n1462_016:0783b11": "出家，還家共弟籌量：『我今欲出家，以家事",
    "T24n1462_016:0783b12": "付汝。』弟聞兄語心中懊惱，白兄言：『我今孤",
    "T24n1462_016:0783b13": "露無所依憑，兄今捨我出家，我云何得活？』",
    "T24n1462_016:0783b14": "其弟如是三請，兄心堅固無有退轉，以家",
    "T24n1462_016:0783b15": "事付弟即便出家，出家不久即得羅漢。其",
    "T24n1462_016:0783b16": "弟久後心自念言：『我兄捨家業與我，如人",
    "T24n1462_016:0783b17": "嘔吐無異，我云何受而生貪著？』以厭世故，",
    "T24n1462_016:0783b18": "即往兄所求欲出家。兄即度令出家，教其",
    "T24n1462_016:0783b19": "一偈，四月不得忘前失後，兄摩訶般陀心",
    "T24n1462_016:0783b20": "自念言：『此人於佛法無緣，當遣還家。』即",
    "T24n1462_016:0783b21": "語周羅般陀言：『汝今鈍根。』即牽袈裟驅令",
    "T24n1462_016:0783b22": "出門，於門外啼哭不欲還家。",
    "T24n1462_016:0783b23": "「爾時世尊，以天眼觀看眾生，見周羅般陀",
    "T24n1462_016:0783b24": "應可度因緣，世尊往至其所，問周羅般陀",
    "T24n1462_016:0783b25": "言：『何以啼哭在此？』答佛言：『我既鈍根，誦一",
    "T24n1462_016:0783b26": "偈四月不得，兄摩訶般陀，以我鈍根故，驅",
    "T24n1462_016:0783b27": "我出寺。』佛言：『汝止，莫懊惱，我當教汝。』」法",
    "T24n1462_016:0783b28": "師曰：「摩訶般陀，可不見其得道因緣，何以",
    "T24n1462_016:0783b29": "牽其出也？」答言：「周羅般陀非聲聞能度，唯",
    "T24n1462_016:0783c01": "佛能度，是以牽出。世尊安慰其心，即以少",
    "T24n1462_016:0783c02": "許白疊與周羅般陀，汝捉此疊向日而",
    "T24n1462_016:0783c03": "帑，當作是念言：『取垢取垢。』佛教已入聚",
    "T24n1462_016:0783c04": "落，受毘舍佉母請，佛臨中觀周羅般陀將",
    "T24n1462_016:0783c05": "得道，即說偈言：",
    "T24n1462_016:0783c06": "「『入寂者歡喜，　　見法得安樂，",
    "T24n1462_016:0783c07": "　　世無恚最樂，　　不害於眾生。",
    "T24n1462_016:0783c08": "　　世間無欲樂，　　出離於愛欲，",
    "T24n1462_016:0783c09": "　　若調伏我慢，　　是為第一樂。』",
    "T24n1462_016:0783c10": "「周羅般陀遙聞此偈，即得阿羅漢果。」問曰：",
    "T24n1462_016:0783c11": "「有比丘往比丘尼寺說八敬，得三波夜提",
    "T24n1462_016:0783c12": "不？」答曰：「有，一者僧不差，二者往比丘尼寺，",
    "T24n1462_016:0783c13": "三者至日沒，是三波夜提。往比丘尼寺說",
    "T24n1462_016:0783c14": "餘法，得一波夜提二突吉羅。何者是？一者",
    "T24n1462_016:0783c15": "僧不差，二者往比丘尼寺，此二突吉羅，至",
    "T24n1462_016:0783c16": "日沒，一波夜提。提婆達多、三文陀達多、騫",
    "T24n1462_016:0783c17": "馱達多、俱伽利伽、迦留提舍讚歎者，顯其名",
    "T24n1462_016:0783c18": "字也。別眾食者，別眾食有二種：一者請，二",
    "T24n1462_016:0783c19": "者乞。云何成別眾食？有一優婆塞，往至四",
    "T24n1462_016:0783c20": "比丘所，以政食請比丘，願大德受之。是",
    "T24n1462_016:0783c21": "名請成別眾食。一時受請，或明日或後日一",
    "T24n1462_016:0783c22": "時受一處食，成別眾食，四人俱得罪。一時",
    "T24n1462_016:0783c23": "受請已，各去至檀越家，以一時受食還各",
    "T24n1462_016:0783c24": "處食，得罪如故。」法師曰：「何以故？為一時受",
    "T24n1462_016:0783c25": "食故。一時受請，各去各受各食，不得罪。別",
    "T24n1462_016:0783c26": "請別去，至檀越家一時受，得罪，是名受請",
    "T24n1462_016:0783c27": "得罪。云何從乞得罪者？有四乞食比丘，或",
    "T24n1462_016:0783c28": "坐或立，見優婆塞，語優婆塞言：『與我等四",
    "T24n1462_016:0783c29": "人飯。』或一一人乞言與我飯亦如是，或俱",
    "T24n1462_016:0784a01": "去或各去，一時受食得，是名從乞得罪。病",
    "T24n1462_016:0784a02": "者，脚破沙土入中，不能行故，得受別眾",
    "T24n1462_016:0784a03": "食，是名病。作衣時者，若得衣裁，或先割截",
    "T24n1462_016:0784a04": "作衣，是名作衣時，乃至衣上安鉤紐。行",
    "T24n1462_016:0784a05": "者，下至半由旬，船行亦如是。飢儉時乃至",
    "T24n1462_016:0784a06": "食不足四人食，名大飢儉時。沙門施食者，",
    "T24n1462_016:0784a07": "或同法沙門、外道沙門，有七因緣得別眾",
    "T24n1462_016:0784a08": "食不犯：不請足四，第二乞食足四，第三未受",
    "T24n1462_016:0784a09": "具戒足四，第四鉢盂足四，第五病人足四，此",
    "T24n1462_016:0784a10": "五四今當廣說。云何不請足四？有檀越請",
    "T24n1462_016:0784a11": "四人，一人知已，不去至檀越家，檀越問：『上",
    "T24n1462_016:0784a12": "座來不？』三比丘答言：『不來。』檀越臨欲中，見",
    "T24n1462_016:0784a13": "一比丘，即喚入與食，四人俱食不犯，是名",
    "T24n1462_016:0784a14": "不請足四。何以不犯罪？一者非請故。云何乞",
    "T24n1462_016:0784a15": "食足四？三人受請，一人乞食不受請，是故不",
    "T24n1462_016:0784a16": "得罪。沙彌足四，請三道人一沙彌不犯。",
    "T24n1462_016:0784a17": "鉢盂足四，云何鉢盂足四？請三道人一鉢請",
    "T24n1462_016:0784a18": "食不犯。病人足四者，請三道人一病比丘，足",
    "T24n1462_016:0784a19": "成四人不犯。請四人有一解律比丘，欲俱",
    "T24n1462_016:0784a20": "食，畏犯罪，即作方便。檀越行食時，覆鉢不",
    "T24n1462_016:0784a21": "受，檀越問言：『何以不受？』答言：『但與三人食，",
    "T24n1462_016:0784a22": "我欲呪願。』三比丘食竟，後便受食不犯。若請",
    "T24n1462_016:0784a23": "與飯，至家與肉亦犯，請與飯，至家與粥",
    "T24n1462_016:0784a24": "不犯。「若有檀越欲飯僧，遣人往寺，請僧",
    "T24n1462_016:0784a25": "受我等飯。僧中有解律比丘，自念言：『此僧中",
    "T24n1462_016:0784a26": "多有行頭陀法，使者不解法，故作是請。』解",
    "T24n1462_016:0784a27": "律比丘答言：『明日當知。』使者復來，故如前",
    "T24n1462_016:0784a28": "不解語請僧，知法比丘答言：『明日當知。』如",
    "T24n1462_016:0784a29": "是展轉乃至半月，若猶不解，知法比丘語",
    "T24n1462_016:0784b01": "言：『若檀越如是請僧者，但得沙彌不得大",
    "T24n1462_016:0784b02": "僧。』使者言：『諸大德亦受餘家請，今者何以不",
    "T24n1462_016:0784b03": "受我請？』答言：『非不受請，猶汝不知法故，",
    "T24n1462_016:0784b04": "但言請僧，莫言與飯麨魚肉等。但言請",
    "T24n1462_016:0784b05": "僧，比丘得受不犯。』若如是教示，使者猶不",
    "T24n1462_016:0784b06": "解語，畏人譏嫌，語言：『汝但去。』眾僧明日入",
    "T24n1462_016:0784b07": "聚落乞食，往至所請檀越家受食不犯。別眾",
    "T24n1462_016:0784b08": "食戒廣說竟。此是制罪，從身心起。「展轉食",
    "T24n1462_016:0784b09": "者，若比丘受請已，檀越未來，比丘畏日晚，",
    "T24n1462_016:0784b10": "恐檀越不來，便入聚落乞食。乞食還，見所",
    "T24n1462_016:0784b11": "請檀越來，比丘不食，請主問言：『大德何以不",
    "T24n1462_016:0784b12": "食？』比丘答言：『以受檀越請故不得食。』檀越",
    "T24n1462_016:0784b13": "語言：『但食。』若如是語者食不犯。若眾多檀越",
    "T24n1462_016:0784b14": "同一時請，如是食不犯。展轉食戒竟。此制",
    "T24n1462_016:0784b15": "罪，從身心起。歸婦賈客道路糧，若取一",
    "T24n1462_016:0784b16": "鉢出，隨意自食若施人，若取二鉢，一鉢自",
    "T24n1462_016:0784b17": "食，一鉢與比丘僧，若取三鉢，一鉢自食，二",
    "T24n1462_016:0784b18": "鉢與比丘僧，不得與知識白衣若親里或",
    "T24n1462_016:0784b19": "自恣請檀越，亦不得取過三鉢。」法師曰：「餘",
    "T24n1462_016:0784b20": "文句易可解。此是制罪，從身心起，不以",
    "T24n1462_016:0784b21": "不知故得脫。歸婦道路糧戒竟。五正食者，",
    "T24n1462_016:0784b22": "粳米飯、穄米飯、粟米飯、赤粳米飯、麥飯，此五",
    "T24n1462_016:0784b23": "種米作粥，初出釜畫成字不得食，若米合",
    "T24n1462_016:0784b24": "菜作粥亦如是。若少飯和多水食，以離威",
    "T24n1462_016:0784b25": "儀，應作殘食法。米雜肉及魚作粥肉，若",
    "T24n1462_016:0784b26": "現如芥子大，應作殘食法。肉爛與水無別，",
    "T24n1462_016:0784b27": "不須作殘食法。一切草根及樹木子作飯，",
    "T24n1462_016:0784b28": "不須作殘食法。乾飯者，若粟作乾飯，或粳",
    "T24n1462_016:0784b29": "米作、或麥作。乾飯者，日曝令燥，若以豆及",
    "T24n1462_016:0784c01": "樹木子作乾飯，不須作殘食法。麨者，粳米",
    "T24n1462_016:0784c02": "麨、粟米麨、麥麨，食竟應作殘食法。麨有二",
    "T24n1462_016:0784c03": "種：一者散麨，二者以糖蜜摶令相著麨。米",
    "T24n1462_016:0784c04": "不碎故，是米不須作殘食法。若麨穀米出",
    "T24n1462_016:0784c05": "食，不須作殘食法。若受五政食者，鉢中",
    "T24n1462_016:0784c06": "手中有食，人行食，在申手內遮離威儀，",
    "T24n1462_016:0784c07": "應作殘食法。申手外遮不成遮，在申手內",
    "T24n1462_016:0784c08": "口中咽食盡遮不成遮，若口中有飯申手內",
    "T24n1462_016:0784c09": "遮成遮，若不淨肉一切不中食者遮不成遮。",
    "T24n1462_016:0784c10": "何以故？不淨不中噉。若噉不淨肉，申手內遮",
    "T24n1462_016:0784c11": "不成遮。若遮與他不成遮。何以故？未罷",
    "T24n1462_016:0784c12": "食想。若正食，遮與他不成遮。申手內者，",
    "T24n1462_016:0784c13": "去身二肘半內遮成遮，二肘半外遮不成",
    "T24n1462_016:0784c14": "遮。若持食來置地，一申手內不授與比",
    "T24n1462_016:0784c15": "丘，若遮不成遮。若淨人手捉食遮成遮。若",
    "T24n1462_016:0784c16": "與他比丘食謂與己，若遮不成遮。遮有二",
    "T24n1462_016:0784c17": "種：一者身遮，二者口遮。云何身遮？若手遮或",
    "T24n1462_016:0784c18": "搖頭，或以手覆鉢口，遮者言罷不受。若以",
    "T24n1462_016:0784c19": "菜雜魚肉作羹，若言受菜羹，遮不成遮，若",
    "T24n1462_016:0784c20": "言受肉羹遮成遮。若正不正雜為粥，若說",
    "T24n1462_016:0784c21": "正名成遮，說不正名不成遮。行威儀者，",
    "T24n1462_016:0784c22": "唯除船車乘不犯。「病人殘食者，或食殘或",
    "T24n1462_016:0784c23": "未食亦成。殘食戒廣說竟。此是制罪，從身",
    "T24n1462_016:0784c24": "口起。一切樹木及草不任為食，根莖花",
    "T24n1462_016:0784c25": "果得盡形受服。有樹草木舉體時食，有樹",
    "T24n1462_016:0784c26": "果心時食，餘者盡形受藥。有樹舉體盡形受",
    "T24n1462_016:0784c27": "藥。非時食戒廣說竟。若乞美食乳酪魚及",
    "T24n1462_016:0784c28": "肉，得波夜提，乞餘食突吉羅，除為病人",
    "T24n1462_016:0784c29": "乞不犯。乞美食戒竟。",
    "T24n1462_016:0785a01": "「除水及楊枝者，若天人授食，或鬼神授食，",
    "T24n1462_016:0785a02": "畜生及飛鳥授食，皆成受。若頭戴食、若肩",
    "T24n1462_016:0785a03": "擔食，授與比丘，教比丘自取，不成受。若",
    "T24n1462_016:0785a04": "低身流落比丘手中成受。若擔長乃至二十",
    "T24n1462_016:0785a05": "尋，兩頭安食，淨人合擔授與比丘，受得一",
    "T24n1462_016:0785a06": "頭，一頭亦成受。若乞食值風雨，塵土落鉢",
    "T24n1462_016:0785a07": "中，比丘作念：『當為沙彌乞食。』得食還，語",
    "T24n1462_016:0785a08": "沙彌言：『我今乞食，值風雨塵土落鉢中，不",
    "T24n1462_016:0785a09": "成受。為汝乞食，今持與汝。』沙彌受已，語比",
    "T24n1462_016:0785a10": "丘言：『此是沙彌食，今施與大德。』如是施者",
    "T24n1462_016:0785a11": "得食不犯。若比丘手捉鉢，食時眠睡，人持",
    "T24n1462_016:0785a12": "食置鉢中，比丘不覺，不成受。若臨受食",
    "T24n1462_016:0785a13": "時睡，人持食著鉢中，成受。何以故？作受",
    "T24n1462_016:0785a14": "食意故。若塵大，可除去食不犯，若塵細落",
    "T24n1462_016:0785a15": "不可除，應使人度。若二人並食，若行食，餘",
    "T24n1462_016:0785a16": "食迸落比丘鉢中，成受。若食時，額頭汗流",
    "T24n1462_016:0785a17": "落鉢中，應更受。若臂中汗流入手，不須受。",
    "T24n1462_016:0785a18": "搖擲從地轉來，落比丘手上，成受。若淨人",
    "T24n1462_016:0785a19": "在樹上，以繩繫果授與比丘，不成受。若",
    "T24n1462_016:0785a20": "人長手，乃至十由旬，度食與比丘，成受。若",
    "T24n1462_016:0785a21": "比丘病，沙彌若淨人抱比丘行見果，比丘",
    "T24n1462_016:0785a22": "從淨人乞，淨人取果已，迴手就身上，度",
    "T24n1462_016:0785a23": "與比丘，成受。若比丘患熱，捉果樹枝行，以",
    "T24n1462_016:0785a24": "為遮日，後見枝中有果莫動，教沙彌擿",
    "T24n1462_016:0785a25": "果，授與比丘，得受。若船或車載飲食，比丘",
    "T24n1462_016:0785a26": "篙船牽車動飯食，得食無罪。若眾多比丘",
    "T24n1462_016:0785a27": "共行，唯有一小沙彌，比丘各自擔糧，至食",
    "T24n1462_016:0785a28": "時各自分分，沙彌得分已，語比丘言：『今持",
    "T24n1462_016:0785b01": "沙彌分與大德易。』得易已，復持與第二上",
    "T24n1462_016:0785b02": "座易，得第二上座食已，復與第三上座易，",
    "T24n1462_016:0785b03": "如是展轉乃至眾多，如是食皆無罪。若沙彌",
    "T24n1462_016:0785b04": "不解法，比丘自持食分與沙彌易，第一上",
    "T24n1462_016:0785b05": "座得易已。第二上座復與沙彌易，第二上座",
    "T24n1462_016:0785b06": "得易已。第三上座復求易，如是展轉眾多，",
    "T24n1462_016:0785b07": "皆得換易食不犯。「共宿惡觸，若比丘擔米",
    "T24n1462_016:0785b08": "行，沙彌小不能作食，比丘得自作，唯除不",
    "T24n1462_016:0785b09": "得然火。教沙彌然火，食熟已分，如前展",
    "T24n1462_016:0785b10": "轉與沙彌換易食不犯。自作食，若食沸涌",
    "T24n1462_016:0785b11": "出，比丘不得用氣吹、持物攪，皆犯突吉羅",
    "T24n1462_016:0785b12": "罪。若食吐，未出咽喉還咽不犯。若出咽喉",
    "T24n1462_016:0785b13": "入口還咽，犯波夜提。若受生薑後生芽，",
    "T24n1462_016:0785b14": "不失受。若火淨以後生芽，生芽處應更淨，",
    "T24n1462_016:0785b15": "非生芽得食無罪。先受鹽，鹽變成水，不",
    "T24n1462_016:0785b16": "失受。若急病因緣，大小便及灰土，得自取",
    "T24n1462_016:0785b17": "服。若無灰，得破樹然火作灰。云何病？得毒",
    "T24n1462_016:0785b18": "若蛇嚙。」法師曰：「餘文句易可解。此是制罪，",
    "T24n1462_016:0785b19": "從身口起。此二食家中坐戒，二不定法已",
    "T24n1462_016:0785b20": "解。與女人獨露處坐者，若二人共坐床語，",
    "T24n1462_016:0785b21": "彼此相解，申手內以還，得波夜提。言語不",
    "T24n1462_016:0785b22": "相解，申手內以還，犯突吉羅罪。釋摩男",
    "T24n1462_016:0785b23": "者，是佛叔之子，大佛一月日，得斯陀含道",
    "T24n1462_016:0785b24": "也。若檀越施藥，應作藥用，不得作食用。",
    "T24n1462_016:0785b25": "與油乞酥，犯突吉羅。象軍者，象上有四",
    "T24n1462_016:0785b26": "人，下有八人，是名象軍。馬軍者，一人在馬",
    "T24n1462_016:0785b27": "上，二人在下，是名馬軍。車軍者，四人逐車，",
    "T24n1462_016:0785b28": "是名車軍。步軍者，四人相逐，是名步軍。若",
    "T24n1462_016:0785c01": "酒煮食煮藥故，有酒香味，犯突吉羅，無酒",
    "T24n1462_016:0785c02": "香味得食。水深沒脚背水中戲，得波夜",
    "T24n1462_016:0785c03": "提。若搖船弄水得突吉羅。青色者，或銅青",
    "T24n1462_016:0785c04": "或藍青，或木蘭色。木蘭色者，泥點也。以此",
    "T24n1462_016:0785c05": "三種色點淨，下如麻子大，若不點淨得波",
    "T24n1462_016:0785c06": "夜提。若比丘知水有虫飲用，隨息咽咽波",
    "T24n1462_016:0785c07": "夜提罪。知水有虫，以火熱湯澆亦如是。虫",
    "T24n1462_016:0785c08": "水戒說竟。「若比丘知他比丘麁罪已覆藏，",
    "T24n1462_016:0785c09": "第二比丘復覆藏，如是百千人共覆藏，皆犯",
    "T24n1462_016:0785c10": "波夜提。此是性罪，因身心起。覆藏他罪戒",
    "T24n1462_016:0785c11": "竟。若年不滿二十，欲受具足戒，聽數胎",
    "T24n1462_016:0785c12": "月閏月數，十四日布薩，足滿二十得受戒。",
    "T24n1462_016:0785c13": "與賊眾議共道行者，此是制罪。與比丘尼",
    "T24n1462_016:0785c14": "議共道行者，此是制罪。律中已說。阿栗",
    "T24n1462_016:0785c15": "挓邪見者，摩著細滑，不遮天道，不遮解",
    "T24n1462_016:0785c16": "脫道。阿栗咤所以生此邪見者，言須陀洹、",
    "T24n1462_016:0785c17": "斯陀含有婦兒亦不障道，牽此自比，言摩",
    "T24n1462_016:0785c18": "著細滑不能障道。若言細滑能障道者，一",
    "T24n1462_016:0785c19": "切氈褥及隱囊亦細滑，那獨言女人細滑能障",
    "T24n1462_016:0785c20": "道耶？阿栗咤邪見戒廣說竟。「若學比尼",
    "T24n1462_016:0785c21": "者，有五德、有六德、有七德、有八德、有九",
    "T24n1462_016:0785c22": "德、有十德、有十一德。何謂為五德？一者身",
    "T24n1462_016:0785c23": "自護戒，二者能斷他疑，三者入眾無畏，四",
    "T24n1462_016:0785c24": "者能伏怨家，五者令正法久住。云何身自護",
    "T24n1462_016:0785c25": "戒？持戒清淨無有缺漏，是名護戒。律師",
    "T24n1462_016:0785c26": "以六法不得罪，一者不無趣，二者無知，",
    "T24n1462_016:0785c27": "三者不狐疑，四者不淨言淨，五者淨言不",
    "T24n1462_016:0786a01": "淨，六者不迷惛。云何不無趣？知而故作，是",
    "T24n1462_016:0786a02": "名無趣。如律本中說，知而故作得罪，以知",
    "T24n1462_016:0786a03": "而覆藏，往不應行處，是名無趣。云何無知？",
    "T24n1462_016:0786a04": "此人不知戒相，欲作而作，是名無知得罪。",
    "T24n1462_016:0786a05": "云何狐疑得罪？欲作心生狐疑而作，是名",
    "T24n1462_016:0786a06": "狐疑得罪。云何不淨言淨？是熊肉不淨，言是",
    "T24n1462_016:0786a07": "猪肉而噉，是名不淨言淨。虎肉言是鹿肉，",
    "T24n1462_016:0786a08": "非時食言是時食，是名不淨言淨。云何淨",
    "T24n1462_016:0786a09": "言不淨？實是鹿肉，作虎肉想噉，如是乃至",
    "T24n1462_016:0786a10": "時言非時而食，是名淨言不淨。云何迷惛？",
    "T24n1462_016:0786a11": "與未受具足戒人，過二宿不知，是名迷惛",
    "T24n1462_016:0786a12": "得罪。有迷惛不知時與非時，離衣宿亦復",
    "T24n1462_016:0786a13": "不知，是名迷惛。「云何能斷他疑？有比丘犯",
    "T24n1462_016:0786a14": "罪，狐疑不能決判，若來諮問，依律為判，是",
    "T24n1462_016:0786a15": "名能斷他疑。云何入眾無畏？以知律故，隨",
    "T24n1462_016:0786a16": "事能作，是名入眾無畏。云何能伏怨家？如",
    "T24n1462_016:0786a17": "離車子起十非法，能依律除滅，是名能伏",
    "T24n1462_016:0786a18": "怨家。云何令正法久住？一者身自隨法，二",
    "T24n1462_016:0786a19": "者能令他得法，因得法故正心持律，因持",
    "T24n1462_016:0786a20": "律故得入禪定，因禪定故而得道果，是",
    "T24n1462_016:0786a21": "名令正法久住。如律本中說，佛語阿難：『若",
    "T24n1462_016:0786a22": "我滅度後，毘尼即是汝大師也。』是名令正法",
    "T24n1462_016:0786a23": "久住。下至五比丘解律，在世能令正法久住，",
    "T24n1462_016:0786a24": "若中天竺佛法滅，若邊地有五人受戒，滿十",
    "T24n1462_016:0786a25": "人往中天竺，得與人具足戒，是名令正法",
    "T24n1462_016:0786a26": "久住。如是乃至二十人得出罪，是名令正",
    "T24n1462_016:0786a27": "法久住。因律師故，令正法久住，是名持律",
    "T24n1462_016:0786a28": "五德。「云何持律六德？一者守領波羅提木叉，",
    "T24n1462_016:0786a29": "二者知布薩，三者知自恣，四者知授人具足",
    "T24n1462_016:0786b01": "戒法，五者受人依止，六者得畜沙彌。是",
    "T24n1462_016:0786b02": "名六德。云何守領波羅提木叉？知十四日",
    "T24n1462_016:0786b03": "布薩、十五日布薩、和合布薩、僧布薩、眾布",
    "T24n1462_016:0786b04": "薩、一人布薩、說波羅提木叉布薩、淨布薩、勅",
    "T24n1462_016:0786b05": "布薩，是名九布薩，此是律師所知。有九自",
    "T24n1462_016:0786b06": "恣：一者十四日，二者十五日自恣，三者和合",
    "T24n1462_016:0786b07": "自恣，四者僧自恣，五者眾自恣，六者一人自",
    "T24n1462_016:0786b08": "恣，七者三語自恣，八者二語自恣，九者等歲",
    "T24n1462_016:0786b09": "自恣，此是律師所知。眾僧有四法：一者白",
    "T24n1462_016:0786b10": "僧，二者白羯磨，三者白二羯磨，四者白四羯",
    "T24n1462_016:0786b11": "磨，此四法是律師所知，非修多羅師、阿毘曇",
    "T24n1462_016:0786b12": "師所知。若不解律，但知修多羅、阿毘曇，不",
    "T24n1462_016:0786b13": "得度沙彌受人依止。「有五德六德僧，成",
    "T24n1462_016:0786b14": "律師十一德。以律師持律故，佛法住世五",
    "T24n1462_016:0786b15": "千歲，是故多諸比丘，就優波離學律。云何",
    "T24n1462_016:0786b16": "學律？讀誦解義是名學律。雜碎者，從二",
    "T24n1462_016:0786b17": "不定乃至眾學，是名雜碎。若向大比丘毀",
    "T24n1462_016:0786b18": "呰戒，得波夜提，向未受具戒毀呰戒，得突",
    "T24n1462_016:0786b19": "吉羅罪，餘文句易可解，不須廣說。毀呰戒",
    "T24n1462_016:0786b20": "竟。此是性罪，從身口起。打者，六群比丘恒",
    "T24n1462_016:0786b21": "驅使十七群比丘，以不從語故便打之，若",
    "T24n1462_016:0786b22": "瞋心打乃至死，得波夜提罪。瞋心打者，乃至",
    "T24n1462_016:0786b23": "頭破手脚折，波夜提罪，若打未受具戒下至",
    "T24n1462_016:0786b24": "畜生，得突吉羅，若欲心打女人，得僧殘。",
    "T24n1462_016:0786b25": "若虎狼師子乃至梵行難，以手打求脫不",
    "T24n1462_016:0786b26": "犯。手搏者，手不著身手搏也。手搏戒竟。",
    "T24n1462_016:0786b27": "屏處聽者，或壁障或蔭處往去，步步得突吉",
    "T24n1462_016:0786b28": "羅罪，往至聞處得波夜提罪，為欲自改往",
    "T24n1462_016:0786c01": "聽不犯。此是性罪。「若比丘與欲竟後悔戒，無",
    "T24n1462_016:0786c02": "解。(七十六)若僧斷事未竟默起去戒，無解。",
    "T24n1462_016:0786c03": "若比丘先歡喜聽，後如是說，諸比丘隨親",
    "T24n1462_016:0786c04": "友迴僧物與戒，無解。佛語阿難：『入王宮",
    "T24n1462_016:0786c05": "有十過失。何謂為十？一者若王與夫人共",
    "T24n1462_016:0786c06": "坐一處，夫人見比丘而笑，比丘見夫人亦",
    "T24n1462_016:0786c07": "笑，王見已生疑，是比丘當與夫人共通，是",
    "T24n1462_016:0786c08": "名第一過失。』佛語阿難：『入王宮復有過失，",
    "T24n1462_016:0786c09": "若王與宮中婇女共交會而忘，後生兒，王",
    "T24n1462_016:0786c10": "言：「我不近此婇女，云何有兒？當是比丘所",
    "T24n1462_016:0786c11": "為。」是第二過失。』佛語阿難：『復有過失，若宮",
    "T24n1462_016:0786c12": "中失寶物，求覓不得。王言：「更無餘人，當是",
    "T24n1462_016:0786c13": "比丘取。」是名第三過失。』佛語阿難：『復有過",
    "T24n1462_016:0786c14": "失，若王宮中私語已，聲徹於外，王念言：「當",
    "T24n1462_016:0786c15": "是比丘傳出於外。」是名第四過失。』佛語阿",
    "T24n1462_016:0786c16": "難：『復有過失，若王退大為小、遷小為大。",
    "T24n1462_016:0786c17": "「無人得入王宮，當是比丘教王所為。」是",
    "T24n1462_016:0786c18": "名第五過失。』佛語阿難：『入王宮復有過",
    "T24n1462_016:0786c19": "失，若王退長者位遣兒代，諸人譏嫌：「當是",
    "T24n1462_016:0786c20": "比丘出入王宮，教王所為。」是名第七過失。』",
    "T24n1462_016:0786c21": "佛語阿難：『比丘入王宮復有過失，若王非",
    "T24n1462_016:0786c22": "時遣軍，諸人譏嫌：「當是比丘教王所為。」是",
    "T24n1462_016:0786c23": "名第八過失。』佛語阿難：『入王宮復有過",
    "T24n1462_016:0786c24": "失，若王非時遣軍，中路退還，諸人譏嫌",
    "T24n1462_016:0786c25": "言：「當是比丘教王所為。」是名第九過失。』",
    "T24n1462_016:0786c26": "佛語阿難：『入王宮復有過失，若王調象",
    "T24n1462_016:0786c27": "馬車以寶嚴飾，諸人譏嫌：「當是比丘教",
    "T24n1462_016:0786c28": "王所為。」是名第十過失。』入王宮戒廣說竟。",
    "T24n1462_016:0787a01": "「若為佛僧捉寶舉，得突吉羅罪。若僧坊內",
    "T24n1462_016:0787a02": "若住處內，得遺落寶，為掌護故，若去時應",
    "T24n1462_016:0787a03": "付與知法畏罪者，付囑言：『有主來索當還。』",
    "T24n1462_016:0787a04": "若久久無主來索，得為房舍用、若池井用，",
    "T24n1462_016:0787a05": "不得為己身用。若久後有主來索，應將",
    "T24n1462_016:0787a06": "示僧房、若池井：『此是檀越物。』若棄布施善。",
    "T24n1462_016:0787a07": "若不布施，欲還得本物者，比丘應入聚",
    "T24n1462_016:0787a08": "落向信心檀越道：『某月某日寺中得遺落",
    "T24n1462_016:0787a09": "寶，掌護久無人來索，以用作僧房池井。主",
    "T24n1462_016:0787a10": "今來索，欲還本直，檀越能以物贖，布施眾",
    "T24n1462_016:0787a11": "僧不？』若能贖布施善。若無人能贖，比丘應",
    "T24n1462_016:0787a12": "廣教化，求索覓直還。捉寶戒廣說竟。此是",
    "T24n1462_016:0787a13": "制罪，從身業起。非時入聚落戒，無解。高床",
    "T24n1462_016:0787a14": "戒，無解。兜羅紵坐褥戒，無解。針筒戒，無",
    "T24n1462_016:0787a15": "解。「尼師檀氈，作長二磔手、廣一磔手半。",
    "T24n1462_016:0787a16": "益縷者，益一磔手，長六尺破頭，一磔手作",
    "T24n1462_016:0787a17": "三破，名為縷。修伽陀磔手尼師檀戒竟。覆",
    "T24n1462_016:0787a18": "瘡衣戒，無解。雨浴衣戒，無解。第一波羅",
    "T24n1462_016:0787a19": "提提舍尼，不解。若夫婦俱得須陀洹道，若有",
    "T24n1462_016:0787a20": "百千兩金布施，亦盡由得道故，於財無有",
    "T24n1462_016:0787a21": "慳惜，布施太過居家貧窮，是以佛制不得受",
    "T24n1462_016:0787a22": "食。尸沙者，學也。迦羅尼者，應學作或脚",
    "T24n1462_016:0787a23": "大或股小得下著。洗鉢水棄白衣家內者，",
    "T24n1462_016:0787a24": "若飯粒撩與眾生，餘水棄不犯，或碎令與",
    "T24n1462_016:0787a25": "水合棄不犯，不得淨用水大小便。不犯者，",
    "T24n1462_016:0787a26": "若水人所不用，或海水不犯。水雖中用，曠",
    "T24n1462_016:0787a27": "遠無人用不犯。「佛塔中止宿及藏物，此二戒",
    "T24n1462_016:0787a28": "梵本無有。所以無者，佛在世未有塔，此",
    "T24n1462_016:0787b01": "戒佛在世制，是故無著革屣入佛塔，手",
    "T24n1462_016:0787b02": "捉革屣入佛塔，著腹羅入佛塔，手捉腹",
    "T24n1462_016:0787b03": "羅入佛塔，佛塔下食擔死尸，塔下燒死尸，",
    "T24n1462_016:0787b04": "向塔燒死尸，繞塔四邊燒死尸，不得擔",
    "T24n1462_016:0787b05": "死人衣及床從塔下過，佛塔下大小便，向",
    "T24n1462_016:0787b06": "佛塔大小便，繞佛塔大小便，不得持佛像",
    "T24n1462_016:0787b07": "至大小便處，不得佛塔下嚼楊枝，不得",
    "T24n1462_016:0787b08": "向佛塔嚼楊枝，不得繞佛塔四邊嚼楊",
    "T24n1462_016:0787b09": "枝，不得佛塔下涕唾，不得向佛塔涕唾，",
    "T24n1462_016:0787b10": "不得繞佛塔四邊涕唾，向佛塔舒脚，安",
    "T24n1462_016:0787b11": "佛置下房，此上二十戒，梵本無有，如來在",
    "T24n1462_016:0787b12": "世塔無佛故。",
    "T24n1462_016:0787b13": "「爾時佛呵責六群比丘：『何以自在下、人在",
    "T24n1462_016:0787b14": "高而為說法？』佛語比丘：『往昔於波羅[木*奈]",
    "T24n1462_016:0787b15": "國，有一居士，名曰車波加。其婦懷妊，思",
    "T24n1462_016:0787b16": "菴羅果，語其婿言：「我思菴羅果，君為我覓。」",
    "T24n1462_016:0787b17": "其夫答言：「此非菴羅果時，我云何得？」婦語",
    "T24n1462_016:0787b18": "夫言：「君若不得菴羅果，我必當死矣。」夫聞",
    "T24n1462_016:0787b19": "婦語，心自念言：「唯王園中，有非時菴羅果，",
    "T24n1462_016:0787b20": "我當往偷取。」作是念已，即夜入王園偷菴",
    "T24n1462_016:0787b21": "羅果。取果未得時明相已出，不得出園，",
    "T24n1462_016:0787b22": "於是樹上藏住。時王與婆羅門入園，欲食",
    "T24n1462_016:0787b23": "菴羅果。婆羅門在下，王在高座，婆羅門為",
    "T24n1462_016:0787b24": "王說法。偷果人在樹上，心自念言：「我今偷",
    "T24n1462_016:0787b25": "果事應合死，因王聽婆羅門說法故，我今",
    "T24n1462_016:0787b26": "得脫。我無法、王亦無法，婆羅門亦無法。何",
    "T24n1462_016:0787b27": "以故？我為女人故，而偷王果；王猶憍慢故，",
    "T24n1462_016:0787b28": "師在下、自在高座而聽法；婆羅門為貪利",
    "T24n1462_016:0787b29": "養故，自在下坐為王說法。我與王、婆羅門",
    "T24n1462_016:0787c01": "相與無法，我今得脫。」作是念已，即便下樹",
    "T24n1462_016:0787c02": "往至王前，而說偈言：",
    "T24n1462_016:0787c03": "「『「二人不知法，　　二人不見法，",
    "T24n1462_016:0787c04": "　　　教者不依法，　　聽者不解法，",
    "T24n1462_016:0787c05": "　　　為食粳米飯，　　及餘諸餚饍，",
    "T24n1462_016:0787c06": "　　　為是飲食故，　　我言是無法，",
    "T24n1462_016:0787c07": "　　　為以名利故，　　毀碎汝家法。」",
    "T24n1462_016:0787c08": "「『我為凡人時，見人在上、說法者在下，言其",
    "T24n1462_016:0787c09": "非法，何況我今汝諸弟子，為在高人、自在",
    "T24n1462_016:0787c10": "下而為說法。時偷果人者，我身是也。』眾學",
    "T24n1462_016:0787c11": "戒廣說竟。七滅諍法，後騫陀迦中當廣說。",
    "T24n1462_016:0787c12": "「次說比丘尼戒。摩觸者，缺瓫骨以下，至",
    "T24n1462_016:0787c13": "肘膝以上，摩觸波羅夷。若比丘尼摩觸比丘，",
    "T24n1462_016:0787c14": "比丘受樂不動身，比丘不得罪。若比丘來",
    "T24n1462_016:0787c15": "摩觸比丘尼，比丘尼身不動受樂，隨處得",
    "T24n1462_016:0787c16": "罪。後四波羅夷竟。若比丘尼言人共往官",
    "T24n1462_016:0787c17": "所，若比丘尼語居士言：『汝先說理。』若居士",
    "T24n1462_016:0787c18": "說理時，比丘尼得突吉羅。居士說已，比丘",
    "T24n1462_016:0787c19": "尼復向官說，比丘尼得偷蘭遮罪。若居士復",
    "T24n1462_016:0787c20": "說，比丘尼得理，犯僧殘，不得理亦犯僧",
    "T24n1462_016:0787c21": "殘。若居士言比丘尼，官喚比丘尼來，來已",
    "T24n1462_016:0787c22": "語比丘尼言：『但還去，官自判。』得理不得理，",
    "T24n1462_016:0787c23": "比丘尼不犯。若比丘尼至官前言人，若官",
    "T24n1462_016:0787c24": "問何物人，不得道名字，若教官罰物，隨",
    "T24n1462_016:0787c25": "直多少犯罪，應償。若官問，不道名字不犯。",
    "T24n1462_016:0787c26": "若官後自尋訪知主，官自罰不犯。「若人偷比",
    "T24n1462_016:0787c27": "丘尼衣，不得言是賊，但言此人取貧道衣",
    "T24n1462_016:0787c28": "去。若人當劫奪比丘尼，得就王乞護身，",
    "T24n1462_016:0787c29": "不得稱名字，若道名字犯，如前說。王聞",
    "T24n1462_016:0788a01": "比丘尼乞護身已，王打鼓宣令：『若有犯比",
    "T24n1462_016:0788a02": "丘尼者，依法治罪。』後有人犯比丘尼，王自",
    "T24n1462_016:0788a03": "依法治罪，比丘尼不犯。若人入比丘尼寺",
    "T24n1462_016:0788a04": "斫伐樹木，不得奪刀斧及打壞，若打壞應",
    "T24n1462_016:0788a05": "還直，不還計直多少犯罪。餘文句易可",
    "T24n1462_016:0788a06": "解。言人戒廣說竟。度賊女戒，不解(第五)。輒出",
    "T24n1462_016:0788a07": "界外為解羯磨戒，無解(第六)。若比丘尼獨船",
    "T24n1462_016:0788a08": "渡水亦僧殘(第七)。十七僧殘竟。三十事無解。",
    "T24n1462_016:0788a09": "「蒜者，唯大蒜，食咽咽波夜提，餘細蒜葱不犯。",
    "T24n1462_016:0788a10": "亦得以大蒜與食中作調和不犯。若洗",
    "T24n1462_016:0788a11": "小便處，兩指齊一節，不得過，若一指洗，",
    "T24n1462_016:0788a12": "得入兩節，不得過，不得用二指洗，入",
    "T24n1462_016:0788a13": "便犯罪。若乞穀麥，波夜提，乞豆及苽菜不",
    "T24n1462_016:0788a14": "犯，為造房舍乞穀麥不犯。一切不得在",
    "T24n1462_016:0788a15": "生菜果樹及禾穀上大小便，得波夜提罪。一",
    "T24n1462_016:0788a16": "切餘果木及穀子未出芽大小便上突吉",
    "T24n1462_016:0788a17": "羅。往觀看伎樂者，下至獼猴孔雀共戲，",
    "T24n1462_016:0788a18": "往看波夜提，若寺中作伎往看不犯。若夏安",
    "T24n1462_016:0788a19": "居竟，應去寺六由旬，若不去波夜提罪。八",
    "T24n1462_016:0788a20": "波羅提提舍尼，無解。比丘尼戒竟。「騫陀伽",
    "T24n1462_016:0788a21": "(漢言雜揵度)。爾時佛過七日已從禪定起，天帝釋",
    "T24n1462_016:0788a22": "奉呵羅勒果，如來受食已便利，天帝釋復",
    "T24n1462_016:0788a23": "授楊枝淨水。時賈客兄弟二人，從優加",
    "T24n1462_016:0788a24": "羅村來，車載財物欲往中國，至菩提樹",
    "T24n1462_016:0788a25": "邊，車自然而住，不肯前進。兄弟二人見車",
    "T24n1462_016:0788a26": "不進，以為不祥，即設飲食祠祀鬼神。時樹",
    "T24n1462_016:0788a27": "神即現半身，語賈人言：『汝車不去，是我留",
    "T24n1462_016:0788a28": "耳。賈人當知，白淨王子出家學道，今在菩",
    "T24n1462_016:0788a29": "提樹下得一切智，於七日中未有所食，汝",
    "T24n1462_016:0788b01": "可以麨蜜奉上如來，令汝等長夜得利益",
    "T24n1462_016:0788b02": "安隱快樂。』時兄弟二人聞樹神語，即以麨蜜",
    "T24n1462_016:0788b03": "奉上佛。此次第文句律中已說，最初受三",
    "T24n1462_016:0788b04": "歸者，獻佛麨蜜二賈人。是兄弟受歸依已",
    "T24n1462_016:0788b05": "欲還，白佛言：『我等二人云何得供養佛？』佛",
    "T24n1462_016:0788b06": "以手自摩頭，髮即隨手落，語賈人言：『汝可",
    "T24n1462_016:0788b07": "供養此髮以為汝大師。』」問曰：「先受乳糜鉢，",
    "T24n1462_016:0788b08": "今何所在？今復受四天王獻鉢？」答曰：「佛前",
    "T24n1462_016:0788b09": "受乳糜鉢，度尼連禪河，于時鉢沒在水",
    "T24n1462_016:0788b10": "中，海龍王將供養，是故更受四天王獻鉢，鉢",
    "T24n1462_016:0788b11": "色如玉。若人求欲出家，父母已聽，離諸疾",
    "T24n1462_016:0788b12": "病，無有障礙，來至僧中。若眾集應白僧，",
    "T24n1462_016:0788b13": "若不集人人語令知。白僧已，先為洗浴，",
    "T24n1462_016:0788b14": "洗浴已和上應生兒想，不得生污賤心。",
    "T24n1462_016:0788b15": "何以故？若如是好心料理，弟子於和上阿闍",
    "T24n1462_016:0788b16": "梨，便生父想。臨剃髮，和上應為說五法。何",
    "T24n1462_016:0788b17": "者為五？一者髮，二者毛，三者爪，四者齒，五",
    "T24n1462_016:0788b18": "者皮。所以說此五法者，有人前身曾觀此",
    "T24n1462_016:0788b19": "五法，今為剃髮落地，即發先業，便得羅",
    "T24n1462_016:0788b20": "漢。是故先教五法，然後為剃髮。如羅睺",
    "T24n1462_016:0788b21": "羅，髮落未竟便成羅漢，如癰熟須人為刺",
    "T24n1462_016:0788b22": "然後得破，亦如蓮花須待日出而得開敷。",
    "T24n1462_016:0788b23": "此欲出家人亦復如是，因說五法便得悟",
    "T24n1462_016:0788b24": "道。為剃髮時，當頂留五三髮置，以香湯",
    "T24n1462_016:0788b25": "洗浴，除白衣氣，來至和上前胡跪，和上問",
    "T24n1462_016:0788b26": "言：『今為汝去頂髮，許不？』答言：『爾。』和上自為",
    "T24n1462_016:0788b27": "剃去頂髮。剃頂髮已，在和上前胡跪，和上",
    "T24n1462_016:0788b28": "授與袈裟，得以頂戴受，受已還和上。如是",
    "T24n1462_016:0788b29": "第二、第三受。頂戴受已，和上為著，不得自",
    "T24n1462_016:0788c01": "取自著袈裟，要須和上授。次第禮諸比丘，",
    "T24n1462_016:0788c02": "往阿闍梨所，禮足胡跪合掌，阿闍梨教言：",
    "T24n1462_016:0788c03": "『汝當隨我語，教汝受三歸。』答言：『爾。』與三",
    "T24n1462_016:0788c04": "歸竟，次與十戒。」「云何與三歸？」答曰：「受三",
    "T24n1462_016:0788c05": "歸有二種：一者別受，二者總受。」「云何別受？」",
    "T24n1462_016:0788c06": "「別受者，歸依佛歸依佛歸依佛竟，歸依法歸",
    "T24n1462_016:0788c07": "依法歸依法竟，歸依僧歸依僧歸依僧竟，是",
    "T24n1462_016:0788c08": "名別受。總受者，歸依佛、歸依法、歸依僧，歸依",
    "T24n1462_016:0788c09": "佛竟、歸依法竟、歸依僧竟，如是三說，是名總",
    "T24n1462_016:0788c10": "受。不得先歸依僧後歸依法佛，亦不得",
    "T24n1462_016:0788c11": "雜說，若師教言歸依佛，弟子語不政，言歸",
    "T24n1462_016:0788c12": "依佛，亦成受。若師教言歸依佛，弟子言",
    "T24n1462_016:0788c13": "歸依佛，亦成受三歸。若師與弟子，語俱不",
    "T24n1462_016:0788c14": "正，言歸依佛，不成受三歸。若師教歸依",
    "T24n1462_016:0788c15": "佛，弟子答言爾，或語不出口，或逐語不具",
    "T24n1462_016:0788c16": "足，皆不成受三歸。受三歸竟，次與授十",
    "T24n1462_016:0788c17": "戒。受十戒有二種：一者別受，二者總受。云",
    "T24n1462_016:0788c18": "何別受？我受不殺我受不殺我受不殺",
    "T24n1462_016:0788c19": "竟，如是次第亦如是說，是名別受。云何總",
    "T24n1462_016:0788c20": "受？我受一不殺生；二不偷盜；三不婬；四不",
    "T24n1462_016:0788c21": "妄語；五不飲酒；六不過中食；七不歌舞作",
    "T24n1462_016:0788c22": "唱嚴飾樂器，亦不故往觀聽，乃至鬪諍悉",
    "T24n1462_016:0788c23": "不得看；八不著香花瓔珞以香塗身；九",
    "T24n1462_016:0788c24": "不高廣大床上坐臥；十不得捉持生像。生",
    "T24n1462_016:0788c25": "像者，此是金與銀，及一切寶，皆不得捉。若",
    "T24n1462_016:0788c26": "言音不同者，如傖吳不相解，應教其義，如",
    "T24n1462_016:0788c27": "是不解，弟子答言能持，亦成受戒。若鈍根",
    "T24n1462_016:0788c28": "者，不知著衣，不知捉鉢，食亦不知，行住",
    "T24n1462_016:0788c29": "坐臥皆悉不知，不得離和上，一一應隨和",
    "T24n1462_016:0789a01": "上學，和上看弟子如兒想。度沙彌法竟。「弟",
    "T24n1462_016:0789a02": "子法者，明相出早起，嚼楊枝洗手面，脫",
    "T24n1462_016:0789a03": "革屣，往至和上所。師起已，與師三種楊枝",
    "T24n1462_016:0789a04": "大中小，一時授與師三種楊枝，若師日日恒",
    "T24n1462_016:0789a05": "取大者，置中小恒與大者。若師取中置大",
    "T24n1462_016:0789a06": "小，若師取小置大中。若有時取大，有時",
    "T24n1462_016:0789a07": "取中，有時取小，三種隨意與。應授水，水",
    "T24n1462_016:0789a08": "有二種：一者冷，二者溫水，若師恒用冷水，",
    "T24n1462_016:0789a09": "置溫水；若師恒用溫水，置冷水；若師有時",
    "T24n1462_016:0789a10": "用冷有時用溫，二種水隨意授與。供給水",
    "T24n1462_016:0789a11": "已，若和上入圊，便轉應往和上房掃除，",
    "T24n1462_016:0789a12": "料理床席卷牒衣裳。授僧伽梨者，先安",
    "T24n1462_016:0789a13": "僧伽梨襯已，度與和上，若和上將去，著衣",
    "T24n1462_016:0789a14": "持鉢隨和上後，不得近不得遠，去和上",
    "T24n1462_016:0789a15": "七尺而行。師應教弟子持戒，若有犯罪，應",
    "T24n1462_016:0789a16": "教懺悔。有長衣鉢，弟子若無應與，若弟子",
    "T24n1462_016:0789a17": "疾病應料理。若和上多有弟子，一人供給，",
    "T24n1462_016:0789a18": "餘者隨意讀誦。「爾時婆羅門欲求出家，比",
    "T24n1462_016:0789a19": "丘不許，婆羅門便啼哭懊惱。時佛見婆羅門",
    "T24n1462_016:0789a20": "形體羸瘦，問諸比丘：『此婆羅門何以羸瘦？』比",
    "T24n1462_016:0789a21": "丘答言：『此婆羅門求欲出家，諸比丘不許，",
    "T24n1462_016:0789a22": "是故羸瘦。』佛問諸比丘：『此婆羅門與誰有",
    "T24n1462_016:0789a23": "恩？』舍利弗答言：『此婆羅門在王舍城，曾施",
    "T24n1462_016:0789a24": "我食，是故我識。』佛語舍利弗：『汝當度此婆",
    "T24n1462_016:0789a25": "羅門。』時舍利弗白佛言：『云何度此婆羅門？』",
    "T24n1462_016:0789a26": "佛告舍利弗：『汝當為白四羯磨授此婆",
    "T24n1462_016:0789a27": "羅門。』爾時佛集諸比丘為說法已，語諸",
    "T24n1462_016:0789a28": "比丘：『自今以去斷三語受戒。』眾中有了了",
    "T24n1462_016:0789a29": "智慧比丘，為作白四羯磨受戒。受戒已，多",
    "T24n1462_016:0789b01": "作諸惡不按威儀。有少欲知足比丘，呵責",
    "T24n1462_016:0789b02": "言：『汝等云何作諸惡行不按威儀？』比丘答",
    "T24n1462_016:0789b03": "言：『誰請大德與我戒？誰請大德為作和",
    "T24n1462_016:0789b04": "上？』時有少欲比丘，白佛言：『諸比丘，不請",
    "T24n1462_016:0789b05": "作和上、不乞戒，與受具足戒。』佛因此制",
    "T24n1462_016:0789b06": "戒，人不請不作和上、不乞戒，不得授具",
    "T24n1462_016:0789b07": "足戒，若與受得突吉羅。請和上乞戒。在律",
    "T24n1462_016:0789b08": "中。爾時諸比丘或二人或三人白四羯磨，為",
    "T24n1462_016:0789b09": "人受具足戒，中有少欲知足比丘，呵責已",
    "T24n1462_016:0789b10": "往白佛，佛以此因緣集比丘僧，自今以",
    "T24n1462_016:0789b11": "去應制十僧授人具足戒，若減十人授具",
    "T24n1462_016:0789b12": "足，得突吉羅。或一歲或二歲，為人受具",
    "T24n1462_016:0789b13": "戒，不知教授，弟子不按威儀，將諸弟子",
    "T24n1462_016:0789b14": "往至佛所，頭面禮足却坐一面。爾時佛勞",
    "T24n1462_016:0789b15": "問：『汝等四大調和不？乞食易得不？』答佛言：",
    "T24n1462_016:0789b16": "『四大調和乞食易得。』於是佛知而故問：『此",
    "T24n1462_016:0789b17": "諸比丘，誰弟子也？』答言：『我弟子。』問言：『汝幾",
    "T24n1462_016:0789b18": "歲？』答言：『二歲。』『汝弟子幾歲？』答言：『一歲。』佛即",
    "T24n1462_016:0789b19": "呵責言：『汝自未斷乳，云何度人？』呵責已集",
    "T24n1462_016:0789b20": "諸比丘，自今以去不滿十歲，不得度人",
    "T24n1462_016:0789b21": "受具戒，若受戒得罪；雖滿十臘，愚癡",
    "T24n1462_016:0789b22": "無智慧，不得受人具戒。與受戒竟。」法師",
    "T24n1462_016:0789b23": "曰：「今明失依止不失依止法。弟子與依止",
    "T24n1462_016:0789b24": "師共行，遙見和上失依止，若見和上作",
    "T24n1462_016:0789b25": "非和上想，不失依止。若和上來入界內或",
    "T24n1462_016:0789b26": "入屋中，弟子不知失依止。若和上來入界",
    "T24n1462_016:0789b27": "內或屋中，或聚落乞食，聞聲不見形，皆失",
    "T24n1462_016:0789b28": "依止。若聞聲作非和上想，不失依止。「若外",
    "T24n1462_016:0789b29": "道初入佛法中，應與波利婆沙，得波利婆",
    "T24n1462_016:0789c01": "沙已，若好往五不應行處，懈怠不肯學佛",
    "T24n1462_016:0789c02": "法，若聞毀佛法生歡喜心，若聞毀僧生",
    "T24n1462_016:0789c03": "歡喜心，不得與具戒行。波利婆沙外道，修",
    "T24n1462_016:0789c04": "得四禪乃至能飛騰虛空，亦不得與具",
    "T24n1462_016:0789c05": "戒，要滿四月。若佛法中修得須陀洹道，即",
    "T24n1462_016:0789c06": "日為受具戒，不須與波利婆沙。若在外",
    "T24n1462_016:0789c07": "道，或聞說法得須陀洹道，來至僧中求欲",
    "T24n1462_016:0789c08": "出家，即與出家與具戒，不須與波利婆",
    "T24n1462_016:0789c09": "沙。若波利婆沙垂滿四月，聞毀佛法生歡",
    "T24n1462_016:0789c10": "喜心，聞毀外道瞋恚，好往五不應行處，應",
    "T24n1462_016:0789c11": "更與四月。若結髮外道、事火外道，不須波",
    "T24n1462_016:0789c12": "利婆沙。何以故？此二外道有業信因果，過去",
    "T24n1462_016:0789c13": "諸佛為菩薩時，出家波羅蜜皆於此道學。",
    "T24n1462_016:0789c14": "外道波利婆沙竟。「癩者，有數癩、有白癩，",
    "T24n1462_016:0789c15": "有黑癩疥癬，皆入癩，亦不得出家。癩癬",
    "T24n1462_016:0789c16": "下至如指甲大，亦不得出家。如指甲大若",
    "T24n1462_016:0789c17": "在露處，增長不增長，悉不得出家。若屏處",
    "T24n1462_016:0789c18": "不現，增長不得出家，若不增長得出家。若",
    "T24n1462_016:0789c19": "瘤病在露處，增長不增長，不得出家。若屏",
    "T24n1462_016:0789c20": "處不增長得出家，若小時有疣病、大便失，",
    "T24n1462_016:0789c21": "得度出家，此非瘤病，是故得出家。若身體",
    "T24n1462_016:0789c22": "細起，猶如棘刺，皆入癩數，不得出家。「度",
    "T24n1462_016:0789c23": "王人者。時諸比丘度鬪將出家，後有賊起，",
    "T24n1462_016:0789c24": "王覓諸鬪將，欲使破賊，遣人求覓至僧",
    "T24n1462_016:0789c25": "坊中，見諸比丘已度出家，使人來白王",
    "T24n1462_016:0789c26": "言：『諸比丘已度出家。』王聞已集諸臣共論，",
    "T24n1462_016:0789c27": "王問臣言：『度官人者其罪云何？』臣答王言：",
    "T24n1462_016:0789c28": "『若和上應斫頭，羯磨師應截舌，餘臨壇人",
    "T24n1462_016:0789c29": "應打肋折。』時王得須陀洹道，聞諸臣語已，",
    "T24n1462_016:0790a01": "往至佛所白佛言：『自今以後願莫度王",
    "T24n1462_016:0790a02": "人。未來世王，若不信三寶者，諸比丘若度",
    "T24n1462_016:0790a03": "王人，便依法治罪。』若王人、大臣人，下至食",
    "T24n1462_016:0790a04": "王俸祿者，皆是王人。若父食王祿、兒不食",
    "T24n1462_016:0790a05": "王祿，父不得出家，兒得出家。若食祿有期",
    "T24n1462_016:0790a06": "限未盡，不得出家，食祿盡然後得出家。若",
    "T24n1462_016:0790a07": "必欲出家，轉祿與兄弟兒子，後得出家。若",
    "T24n1462_016:0790a08": "食祿白王，王聽亦得出家。「賊者，抄劫竊盜",
    "T24n1462_016:0790a09": "斷道殺人，知姓字，不得度出家。若圖國賊，",
    "T24n1462_016:0790a10": "若捨惡心欲出家，得度出家，為國除患，",
    "T24n1462_016:0790a11": "王聞出家亦大歡喜。若捨惡業降出投王，",
    "T24n1462_016:0790a12": "王許得度出家。不得度患鞭杖瘡人，若瘡",
    "T24n1462_016:0790a13": "差得度。若犯罪人以鐵烙為字，不得度出",
    "T24n1462_016:0790a14": "家，若治護得差得出家。負債者，若自負債，",
    "T24n1462_016:0790a15": "若祖負債，若父負債，若兒負債，若債由己，",
    "T24n1462_016:0790a16": "不得出家，有人為償債，得出家。奴者，",
    "T24n1462_016:0790a17": "有四種奴：一者家生，二者買得，三者破得，",
    "T24n1462_016:0790a18": "四者自成奴。自成奴者，為衣食故自求",
    "T24n1462_016:0790a19": "為奴，是名自成奴。若奴主放奴出家，語諸",
    "T24n1462_016:0790a20": "比丘言：『奴有道心者放，若無道心還復",
    "T24n1462_016:0790a21": "為奴。』若如是語者，不得度出家。時有一居",
    "T24n1462_016:0790a22": "士家，有疫病起，初殺蠅蜈蚣百足，次殺雞",
    "T24n1462_016:0790a23": "猪，次殺牛羊，次及婢奴，後及好人。此疫",
    "T24n1462_016:0790a24": "病起時，不得從戶中出，應破壁出直去，",
    "T24n1462_016:0790a25": "不得反顧，若反顧即死，若不即死，至他方",
    "T24n1462_016:0790a26": "亦死。時父子三人破壁得出，直去不反顧，",
    "T24n1462_016:0790a27": "是故得活。既至他方，貧窮不能自立，往",
    "T24n1462_016:0790a28": "至比丘所求欲出家，比丘即度為出家。得",
    "T24n1462_016:0790a29": "出家已，將二兒乞食。",
    "T24n1462_016:0790b01": "善見律毘婆沙卷第十六"
}