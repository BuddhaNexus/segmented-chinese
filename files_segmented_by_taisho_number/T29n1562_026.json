{
    "T29n1562_026:0485c18": "阿毘達磨順正理論卷第二十六",
    "T29n1562_026:0485c20": "尊者眾賢造",
    "T29n1562_026:0485c21": "三藏法師玄奘奉　詔譯",
    "T29n1562_026:0485c22": "6 六辯緣起品第三之六",
    "T29n1562_026:0485c23": "結生識後、六處生前，中間諸位總稱名色。豈",
    "T29n1562_026:0485c24": "不已生身意二處，應言此在四處生前？大德",
    "T29n1562_026:0485c25": "邏摩率自意釋，度名色已方立處名。意體雖",
    "T29n1562_026:0485c26": "恒，有非意處，要是觸處方得處名。滅盡定",
    "T29n1562_026:0485c27": "中意處不壞，由斯亦許有意識生，然闕餘緣",
    "T29n1562_026:0485c28": "故無有觸，是故非識。名色位中，身意二根可",
    "T29n1562_026:0485c29": "得名處，故說名色在六處前。名色為緣生於",
    "T29n1562_026:0486a01": "六處，此唯率意妄設虛言，都無正理及正教",
    "T29n1562_026:0486a02": "故。謂無理教可以證成意法為緣生於意",
    "T29n1562_026:0486a03": "識。於中亦有不名三和，或有三和而無有觸。",
    "T29n1562_026:0486a04": "若謂此位有劣三和，觸亦應然，寧全非有？彼",
    "T29n1562_026:0486a05": "宗許觸即三和故。又彼亦許有處無觸，由彼",
    "T29n1562_026:0486a06": "自說滅盡定中意處不壞而無有觸。既爾，於",
    "T29n1562_026:0486a07": "識名色位中，何法壞心令非意處？又彼執",
    "T29n1562_026:0486a08": "離根境識三，有何別緣親能生觸，而言闕故",
    "T29n1562_026:0486a09": "識有觸無？非佛世尊曾有此說，但如童竪自",
    "T29n1562_026:0486a10": "室戲言。又說名色為觸緣故，如告慶喜：若有",
    "T29n1562_026:0486a11": "問言觸有緣耶？應答言有。彼若復問此觸何",
    "T29n1562_026:0486a12": "緣？應正答言所謂名色。既爾，豈不六處生前",
    "T29n1562_026:0486a13": "有名色故必應有觸，是則無時意非意處。若",
    "T29n1562_026:0486a14": "謂如是，生觸名色非六處前名色支位，如世",
    "T29n1562_026:0486a15": "尊告阿難陀言：識在嬰孩及童子位便斷壞",
    "T29n1562_026:0486a16": "者，名色必無增長廣大。如是名色豈六處前？",
    "T29n1562_026:0486a17": "故今觸緣即彼名色。此救亦非理，說識為緣",
    "T29n1562_026:0486a18": "故。謂能為緣生觸名色，世尊即說彼結生識",
    "T29n1562_026:0486a19": "為緣，如契經言：識若不入母胎中者，此名色",
    "T29n1562_026:0486a20": "成羯剌藍不？不也？世尊！乃至廣說。次說名色",
    "T29n1562_026:0486a21": "與觸為緣，非此位中可得即說為嬰孩等，故",
    "T29n1562_026:0486a22": "不成救。今此位中已有何色為緣生觸，而言",
    "T29n1562_026:0486a23": "此位名色為緣生於觸耶？有說此位唯名生",
    "T29n1562_026:0486a24": "觸，約位總說名色為緣。有言此約名色滿位，",
    "T29n1562_026:0486a25": "身觸為緣能生身識，故說名色與觸為緣。今",
    "T29n1562_026:0486a26": "謂此中名色緣觸，就位總說言具二緣，若別",
    "T29n1562_026:0486a27": "說緣或名或二。或即六處為緣生觸，故說名",
    "T29n1562_026:0486a28": "色與觸為緣。然名色位非無有觸，以許此中",
    "T29n1562_026:0486a29": "有意識故。曾無處說離根境等別有觸緣，而",
    "T29n1562_026:0486b01": "說此中有識無觸，有言無理。又彼所說，意體",
    "T29n1562_026:0486b02": "雖恒，有非意處。此何所表？若是處體而不施",
    "T29n1562_026:0486b03": "設，此何所以竟不說因？又言觸處方立處",
    "T29n1562_026:0486b04": "名，許是處體，此言便壞。若非處體，便違契",
    "T29n1562_026:0486b05": "經。一切法者謂十二處，然佛世尊處處顯",
    "T29n1562_026:0486b06": "示，離十二處無別有法。亦不可說於諸法",
    "T29n1562_026:0486b07": "中，有非處體而處所攝。雖一極微不能生觸，",
    "T29n1562_026:0486b08": "而無現在唯一極微。非五識身所依緣者亦",
    "T29n1562_026:0486b09": "是處體，得彼相故。是故所說，意體雖恒有非",
    "T29n1562_026:0486b10": "意處，非應理說。若爾，何故不作是言：四處",
    "T29n1562_026:0486b11": "生前說為名色，識名色位用減劣故。謂二位",
    "T29n1562_026:0486b12": "中諸內處體，用猶減劣，不立處名。若此位",
    "T29n1562_026:0486b13": "中處用圓勝，即於此位可立處名。或位不",
    "T29n1562_026:0486b14": "同，體有異故。謂六處位所得意身，用勝體",
    "T29n1562_026:0486b15": "圓，非前所得。如是六處，名色為緣，故說名",
    "T29n1562_026:0486b16": "色緣生六處。或此位方得全分現行故，謂要",
    "T29n1562_026:0486b17": "支開位方得男女根，爾時諸識身乃容皆現",
    "T29n1562_026:0486b18": "起。故身意處六處位中，體用現行方得全",
    "T29n1562_026:0486b19": "分。由斯故說六處生前是名色位。此說為善。",
    "T29n1562_026:0486b20": "餘廣分別此名色支，於此後文當更顯示。即",
    "T29n1562_026:0486b21": "此名色為緣所生，具眼等根未三和合，中間",
    "T29n1562_026:0486b22": "諸蘊說名六處。謂名色後六處已生，乃至根",
    "T29n1562_026:0486b23": "境識未具和合位，下中上品次第漸增，於此",
    "T29n1562_026:0486b24": "位中總名六處。豈於此位諸識不生，而得說",
    "T29n1562_026:0486b25": "三未具和合？且無一位意識不生，名色位中",
    "T29n1562_026:0486b26": "身識亦起，況六處位言無三和？所餘識身亦",
    "T29n1562_026:0486b27": "容得起，然非恒勝，故未立三和名。於此位中",
    "T29n1562_026:0486b28": "唯六處勝，故約六處以標位別。既許六處緣",
    "T29n1562_026:0486b29": "名色生，一念名色後即應立六處，如一念識",
    "T29n1562_026:0486c01": "後即立名色支。此責不然，六處要待名色成",
    "T29n1562_026:0486c02": "熟方得生故。何法說為名色成熟？無別有法，",
    "T29n1562_026:0486c03": "然名色位下中品時，未能為緣引生六處，要",
    "T29n1562_026:0486c04": "增上位方能為緣引生六處，即名成熟。要待",
    "T29n1562_026:0486c05": "名色熟六處方生，如因種轉變芽方得起",
    "T29n1562_026:0486c06": "或非離名色六處可得生，如要依雲方得降",
    "T29n1562_026:0486c07": "雨。若爾，六處非名色生，如何可說言名色緣",
    "T29n1562_026:0486c08": "六處？諸為緣者，謂有助能，未必親生方成緣",
    "T29n1562_026:0486c09": "義。如果雖為引業所牽，滿業若無，果終不起。",
    "T29n1562_026:0486c10": "如是六處雖業所招，無名色緣必無起義。即",
    "T29n1562_026:0486c11": "先行業所招六處，要由名色緣助乃生，同一",
    "T29n1562_026:0486c12": "相續勢力引故。雖名色為緣亦生色等，而即",
    "T29n1562_026:0486c13": "初念識滋潤所生，故不說彼緣名色起。又彼",
    "T29n1562_026:0486c14": "色等通情非情，今此唯明有情緣起，故唯",
    "T29n1562_026:0486c15": "說名色為緣生六處。或先已辯，識緣名色即",
    "T29n1562_026:0486c16": "已總說緣生色等。今名色後，色等與前更有",
    "T29n1562_026:0486c17": "何殊？義用可得，而須說彼從名色生，故如本",
    "T29n1562_026:0486c18": "文所說無失。此中上座欲令眼等唯有世俗",
    "T29n1562_026:0486c19": "和合用故，作如是說：眼等五根唯世俗有，乃",
    "T29n1562_026:0486c20": "至廣說。如是所欲，於理匪宜。救療彼方，如初",
    "T29n1562_026:0486c21": "品說，有少差別，今應更辯。謂上座言：五根所",
    "T29n1562_026:0486c22": "發識，唯緣世俗有，無分別故，猶如明鏡照眾",
    "T29n1562_026:0486c23": "色像。即由此理，識不任依。如佛世尊言：依智",
    "T29n1562_026:0486c24": "不依識。意識通緣世俗勝義，故體兼有依及",
    "T29n1562_026:0486c25": "非依。此亦不然，智應同故。若眼等識緣世俗",
    "T29n1562_026:0486c26": "故、無分別故不任依者，智亦應然，豈唯依",
    "T29n1562_026:0486c27": "性？謂彼說智是思差別，依五根門亦有智起。",
    "T29n1562_026:0486c28": "彼緣世俗、無分別故，亦應同識不任為依。若",
    "T29n1562_026:0486c29": "謂智生有緣勝義及有分別，識亦應然。謂有",
    "T29n1562_026:0487a01": "意識能緣勝義，有分別故，亦任為依。若智唯",
    "T29n1562_026:0487a02": "由意所引起，亦不應說唯智是依，以許意識",
    "T29n1562_026:0487a03": "通緣二故，及許體兼依非依故。由此如意識，",
    "T29n1562_026:0487a04": "智亦通非依，意識應如智，亦有任依者。又無",
    "T29n1562_026:0487a05": "漏智亦應非依，以於多法一行轉故、無分別",
    "T29n1562_026:0487a06": "故。上座意許如是法智不緣勝義，故即於此",
    "T29n1562_026:0487a07": "說如是言：多分有情所起諸智，於多法上一",
    "T29n1562_026:0487a08": "相智生，謂於多法取一合相，此智難成緣勝",
    "T29n1562_026:0487a09": "義起。若謂此智雖緣多法生，而不於諸法取",
    "T29n1562_026:0487a10": "一合相，眼等諸識應亦許然，謂彼雖緣多法",
    "T29n1562_026:0487a11": "為境起，無分別故，不取一合相。如是應許五",
    "T29n1562_026:0487a12": "識唯依意識，貫通依非依性，有取一合相，有",
    "T29n1562_026:0487a13": "緣勝義故。曾無處說意識是依，上座或時說",
    "T29n1562_026:0487a14": "為依性，是則上座於經義中進退躊躇，不能",
    "T29n1562_026:0487a15": "定顯；設復定顯，便違理教，故上座意不任為",
    "T29n1562_026:0487a16": "依。餘處別當辯此經義，恐文煩重故應且止，",
    "T29n1562_026:0487a17": "但應思擇此正所明。上座此中廣為方便立",
    "T29n1562_026:0487a18": "無境識，此於第五隨眠品中當廣遮遣。應知",
    "T29n1562_026:0487a19": "如是辯六處中，亦可遍摧彼諸妄計。薄伽梵",
    "T29n1562_026:0487a20": "說：根境識三具和合時說名為觸。謂未能了",
    "T29n1562_026:0487a21": "三受因異，但具三和，彼位名觸。觸差別義後",
    "T29n1562_026:0487a22": "當廣辯。已了三受因差別相，未起婬貪，此位",
    "T29n1562_026:0487a23": "名受。謂已能了苦樂等緣，婬愛未行，說名受",
    "T29n1562_026:0487a24": "位。受差別義後當廣辯。貪妙資具，婬愛現行，",
    "T29n1562_026:0487a25": "未廣追求，此位名愛。妙資具者，謂妙資財，貪",
    "T29n1562_026:0487a26": "此及婬總名為愛。廣辯愛義，如隨眠品。上座",
    "T29n1562_026:0487a27": "於此復作是說：受望於愛，非作生因。若爾，如",
    "T29n1562_026:0487a28": "何說受緣愛？受為境故，說為愛緣。謂諸愛生，",
    "T29n1562_026:0487a29": "緣受為境。故契經說：若有於受，不如實知是",
    "T29n1562_026:0487b01": "集沒味過患出離，彼於受喜，即名為取。云何",
    "T29n1562_026:0487b02": "知此？契經中說愛緣受生。豈不所言彼於受",
    "T29n1562_026:0487b03": "憙，即是緣受生憙愛義？此非誠證，於因義中",
    "T29n1562_026:0487b04": "亦可得說第七聲故。謂因於受，憙愛得生，是",
    "T29n1562_026:0487b05": "依受因生憙愛義，由此故說受為愛緣。若不",
    "T29n1562_026:0487b06": "爾者，要愛生已方有所緣，非愛未生可能緣",
    "T29n1562_026:0487b07": "受，未有體故。既餘緣力愛體已生，如何復言",
    "T29n1562_026:0487b08": "受緣生愛？若餘緣力愛體已生，受為所緣亦",
    "T29n1562_026:0487b09": "名緣者，如是便有太過之失。謂受有時緣愛",
    "T29n1562_026:0487b10": "為境，亦應說受以愛為緣。又愛有時緣觸為",
    "T29n1562_026:0487b11": "境，亦應說觸為緣生愛。又無漏智亦緣愛為",
    "T29n1562_026:0487b12": "境，亦應說此愛為緣故生。設許此經約緣受",
    "T29n1562_026:0487b13": "境說於受憙，何緣知說受緣愛者非謂生因？",
    "T29n1562_026:0487b14": "上座所宗亦許一切所說緣起皆據生因，如",
    "T29n1562_026:0487b15": "何此中撥生因義？故彼論說：緣起為繩，繫縛",
    "T29n1562_026:0487b16": "有情令住生死。若能遍知受，名為斷繩。若緣",
    "T29n1562_026:0487b17": "受生，即名為縛。說所緣受為令遍知，為愛",
    "T29n1562_026:0487b18": "即能遍知於受，而言說受為令遍知？不爾。云",
    "T29n1562_026:0487b19": "何？謂遍知智知受集等智所知受，即愛所緣，",
    "T29n1562_026:0487b20": "無有定因。證能治境，即是所治愛等所緣，故",
    "T29n1562_026:0487b21": "不應言愛緣受起。說所緣受為令遍知，設為",
    "T29n1562_026:0487b22": "令遍知說愛所緣受，許所緣受為愛生因，於",
    "T29n1562_026:0487b23": "理何違？因為誹撥，誹許意識，以意為所緣",
    "T29n1562_026:0487b24": "便撥意根為因生識義。又彼上座於自論中",
    "T29n1562_026:0487b25": "數處有言因受生愛，謂有無明受能為愛緣，",
    "T29n1562_026:0487b26": "無明觸生受，為緣生愛。又說愛是果，必以受",
    "T29n1562_026:0487b27": "為因，由說果名知有因故。又說無明助受，能",
    "T29n1562_026:0487b28": "為愛生因故。如是所說，存前違後、存後違前，",
    "T29n1562_026:0487b29": "前後二言互相違害。不觀理趣率爾發言，故",
    "T29n1562_026:0487c01": "彼所言不可依信。尊者世親作如是釋：彼於",
    "T29n1562_026:0487c02": "愛憙即名取者，愛攝在取中，故經不別說。上",
    "T29n1562_026:0487c03": "座於此妄撥言非，因果二門理應別故。謂愛",
    "T29n1562_026:0487c04": "與取因果性殊，以愛為因生取果故。如彼尊",
    "T29n1562_026:0487c05": "者說愛為因還能生愛，有何別失？理必不然，",
    "T29n1562_026:0487c06": "說異相故。謂於緣起中說異相因果，為辯生",
    "T29n1562_026:0487c07": "死相續次第，不可言愛攝在取中。若也愛生",
    "T29n1562_026:0487c08": "還因於愛，如是展轉便致無窮，何所遍知令",
    "T29n1562_026:0487c09": "愛止息？即應生死無斷絕期。如是所言，皆不",
    "T29n1562_026:0487c10": "應理。自宗許觸即是觸因，和合性故，非彼許",
    "T29n1562_026:0487c11": "觸與觸所因有別異相，或應許觸離因而有。",
    "T29n1562_026:0487c12": "若彼意許觸與觸因，雖無異相而有因果，愛",
    "T29n1562_026:0487c13": "取亦然，何容非斥？若言假實相有異者，理亦",
    "T29n1562_026:0487c14": "不然，非如受等類有別故。謂彼宗觸離觸所",
    "T29n1562_026:0487c15": "因，非如受等體類有別，如何可言其相有異？",
    "T29n1562_026:0487c16": "非諸假法離假所依別有相體，依何辯異？或",
    "T29n1562_026:0487c17": "如六處與觸為緣，非許為緣唯望自類，望自",
    "T29n1562_026:0487c18": "他類皆許為緣，然於此中非無因果。如是說",
    "T29n1562_026:0487c19": "愛與取為緣，亦應許非唯望自類，望自他類",
    "T29n1562_026:0487c20": "皆得為緣，而於此中非無因果。又如六處名",
    "T29n1562_026:0487c21": "色為緣，雖無相別而有因果。亦如名色用識",
    "T29n1562_026:0487c22": "為緣，識體即在名中所攝，前識後識雖無相",
    "T29n1562_026:0487c23": "異，而識名色非無因果。從愛生取類亦應",
    "T29n1562_026:0487c24": "然，故緣起中相雖無別亦有因果，由此說取",
    "T29n1562_026:0487c25": "即攝於愛亦無有失。所言因果其相定異，如",
    "T29n1562_026:0487c26": "是言義無理證成。為辯生死相續次第，必",
    "T29n1562_026:0487c27": "說因果其相有殊，非相無別。有何因證？若謂",
    "T29n1562_026:0487c28": "因果相若無別，則所化生難知故者，亦不成",
    "T29n1562_026:0487c29": "證。所以者何？愛取義名有差別故。如識等名",
    "T29n1562_026:0488a01": "義與名色等別，既不說愛即為愛因。如何可",
    "T29n1562_026:0488a02": "言二愛因果別難知故，生死相續次第難",
    "T29n1562_026:0488a03": "知。分明說愛能生取果，如是因果別豈難",
    "T29n1562_026:0488a04": "知？如彼所宗說名色因識、六處因名色、觸",
    "T29n1562_026:0488a05": "因六處，非難了知。又佛世尊親演說故，謂契",
    "T29n1562_026:0488a06": "經說：若於受喜即名為取，取為有緣，乃至廣",
    "T29n1562_026:0488a07": "說。故取攝愛，其理極成。上座復言：此經非了",
    "T29n1562_026:0488a08": "義，或誦者失，別說對治故。彼謂此經非了義",
    "T29n1562_026:0488a09": "攝，世尊為令速斷滅故，於取因上假說取聲。",
    "T29n1562_026:0488a10": "或應誦言，若於受憙，便能生取。所以者何？餘",
    "T29n1562_026:0488a11": "處別說彼對治故。以契經言：若能滅此，於諸",
    "T29n1562_026:0488a12": "受憙以憙滅故，取亦隨滅。悲哉東土聖教無",
    "T29n1562_026:0488a13": "依，如是不知了不了義，仍隨自樂決判眾經，",
    "T29n1562_026:0488a14": "為立己宗緣受生愛，及破他立取攝愛言，真",
    "T29n1562_026:0488a15": "了義經判為不了，實可依者執作非依。非了",
    "T29n1562_026:0488a16": "義經可名不了，勿不了義名了義經。若爾，總",
    "T29n1562_026:0488a17": "無可依聖教，唯有無義、不可依言，是則便成",
    "T29n1562_026:0488a18": "壞聖法者。若取因愛攝在取中，如取蘊因攝",
    "T29n1562_026:0488a19": "在取蘊，如是取體及與取因，二種皆以取",
    "T29n1562_026:0488a20": "聲而說，於令速斷彌是勝緣，何所乖違判",
    "T29n1562_026:0488a21": "非了義？又彼不可改本誦言，於教義中無勝",
    "T29n1562_026:0488a22": "用故，非本所誦於聖教中義有所闕，何煩輒",
    "T29n1562_026:0488a23": "改？又彼所引，證此契經非了義言，亦非誠證，",
    "T29n1562_026:0488a24": "謂因愛滅，果愛及餘亦隨滅故。薄伽梵說：若",
    "T29n1562_026:0488a25": "能滅此，於諸愛憙以憙滅故，取亦隨滅。為顯",
    "T29n1562_026:0488a26": "一因有多果故。又何不信如是契經？由此經",
    "T29n1562_026:0488a27": "說憙即名取，故餘經言：以憙滅故取亦隨",
    "T29n1562_026:0488a28": "滅。世尊為顯取所攝憙即是取因，故作是說。",
    "T29n1562_026:0488a29": "若作是說，彌令速斷，以於取中攝多過故。又",
    "T29n1562_026:0488b01": "若餘處分明顯說，愛之與取條然異類，可",
    "T29n1562_026:0488b02": "判此經憙即名取為不了義。然無是說，仍有",
    "T29n1562_026:0488b03": "餘經判愛即取，謂世尊說：我當為汝說順取",
    "T29n1562_026:0488b04": "法及諸取體，廣說乃至云何為取體？謂此中",
    "T29n1562_026:0488b05": "欲貪。上座自言：若薄伽梵自標自釋是了",
    "T29n1562_026:0488b06": "義經。不可判斯為不了義。又薄伽梵告諸苾",
    "T29n1562_026:0488b07": "芻：取非即五蘊，亦非離五蘊。然取即是此中",
    "T29n1562_026:0488b08": "欲貪，是故此經言憙即取，無容判是不了義",
    "T29n1562_026:0488b09": "經。又取攝愛，理定應爾，以諸煩惱皆業因故，",
    "T29n1562_026:0488b10": "如前際惑皆謂無明。故契經言：取緣有者，是",
    "T29n1562_026:0488b11": "因煩惱發諸業義。愛於發業是最勝因，攝在",
    "T29n1562_026:0488b12": "取中為緣發有，於理何失而不信依？如前際",
    "T29n1562_026:0488b13": "緣起，說無明緣行，一切煩惱皆能發業，是",
    "T29n1562_026:0488b14": "業因故皆謂無明，故後際中能發業惑皆取",
    "T29n1562_026:0488b15": "所攝，其理極成。又彼所言：愛還因愛，如是展",
    "T29n1562_026:0488b16": "轉便致無窮。理實無窮，於宗何失？謂許後愛",
    "T29n1562_026:0488b17": "因前愛生，前愛復因前前愛起，因無始故，理",
    "T29n1562_026:0488b18": "實無窮，此於我宗是德非失。又彼所說何所",
    "T29n1562_026:0488b19": "遍知令愛息者，遍知自性故及遍知因故，能",
    "T29n1562_026:0488b20": "令愛息。如是愛因略有二種：一異類謂受、二",
    "T29n1562_026:0488b21": "同類謂愛。有何因證令愛止息，唯由遍知異",
    "T29n1562_026:0488b22": "類因受，非由遍知同類因愛？縱許愛息唯",
    "T29n1562_026:0488b23": "由遍知，異類因受豈能違愛攝在取中？故",
    "T29n1562_026:0488b24": "說愛因亦取中攝，理無傾動。為得種種可意",
    "T29n1562_026:0488b25": "境界周遍馳求，此位名取。取有四種，謂欲及",
    "T29n1562_026:0488b26": "見、戒禁、我語取差別故。以能取故，說名為取，",
    "T29n1562_026:0488b27": "即諸煩惱作相想業。謂欲界繫煩惱隨煩惱，",
    "T29n1562_026:0488b28": "除見，名欲取，如馬等車。三界四見，名為見取。",
    "T29n1562_026:0488b29": "彼戒禁取，名戒禁取。色無色界繫，煩惱隨煩",
    "T29n1562_026:0488c01": "惱，唯除五見，名我語取。如是語取，隨眠品",
    "T29n1562_026:0488c02": "中當廣分別。唯與上座決擇相應，此中略辯",
    "T29n1562_026:0488c03": "不立無明為別取者，自力無明，不猛利故、非",
    "T29n1562_026:0488c04": "解性故；相應無明，他煩惱力令能取故。由斯",
    "T29n1562_026:0488c05": "義故，不別立取。離餘見立戒禁取者，於能集",
    "T29n1562_026:0488c06": "業力最勝故。由斯故說一戒禁取，於集業門",
    "T29n1562_026:0488c07": "力齊四見，由此一見令業熾然，乖違聖道、遠",
    "T29n1562_026:0488c08": "離解脫，故戒禁取別立取名。以諸取名表依",
    "T29n1562_026:0488c09": "執義，雖煩惱類皆為依執，而此二取依執義",
    "T29n1562_026:0488c10": "勝，故唯此二俱得取名，以二於他最堅執故。",
    "T29n1562_026:0488c11": "然於此二，戒禁取強，如所蔽執熾然行故，由",
    "T29n1562_026:0488c12": "是離餘別立為取。四見皆以慧為性故，對餘",
    "T29n1562_026:0488c13": "煩惱依執義強，攝四簡餘立為見取。諸餘煩",
    "T29n1562_026:0488c14": "惱，定不定地有差別故、不善無記因差別",
    "T29n1562_026:0488c15": "故，立餘二取。我語之取名我語取，是於我",
    "T29n1562_026:0488c16": "語能執取義。此有我語說為我語，是於此",
    "T29n1562_026:0488c17": "中有我語義。此體是何？謂有情數諸法聚",
    "T29n1562_026:0488c18": "集，於此我語有能執著，名我語取。若爾，一",
    "T29n1562_026:0488c19": "切煩惱皆應名我語取。我宗許爾，為難唐",
    "T29n1562_026:0488c20": "捐。何故少分說我語取？為欲成立一切煩惱",
    "T29n1562_026:0488c21": "皆我語取，故說別名。謂以別名說餘三取，顯",
    "T29n1562_026:0488c22": "我語取是立總名，如色處界及如行蘊、法念",
    "T29n1562_026:0488c23": "住等，於聖教中多見此例。為總攝餘所應說",
    "T29n1562_026:0488c24": "義，故於少分安立總名，如初力無畏及法處",
    "T29n1562_026:0488c25": "界等。復有異門釋我語取，謂依此故能引我",
    "T29n1562_026:0488c26": "言，此即我見，名為我語。色無色纏、貪慢疑",
    "T29n1562_026:0488c27": "等，能令我見增長堅多，朋我語故，名我語取，",
    "T29n1562_026:0488c28": "是令我語能堅執義。或取能令我語盛義，非",
    "T29n1562_026:0488c29": "欲貪等亦得此名，唯定地惑，能於我語，極增",
    "T29n1562_026:0489a01": "盛中為近因故，非散地惑朋助我見令其增",
    "T29n1562_026:0489a02": "盛如定地惑。欲界有情多遊外境令心散動，",
    "T29n1562_026:0489a03": "故此地惑非令內緣我執增盛，是故不說為",
    "T29n1562_026:0489a04": "我語取。於此對法所立理中，寡學上座謬興",
    "T29n1562_026:0489a05": "彈斥，如是所說理不相應，聖教曾無如是說",
    "T29n1562_026:0489a06": "故。謂曾無有少聖教中以我語聲說上二界",
    "T29n1562_026:0489a07": "惑彼所繫我見煩惱，及以取聲說彼餘惑。",
    "T29n1562_026:0489a08": "又前後說自相違故，謂對法中自作是說：",
    "T29n1562_026:0489a09": "出家外道於長夜中執我有情命者生者",
    "T29n1562_026:0489a10": "及養育者。補特伽羅彼尚不能記別無我，況",
    "T29n1562_026:0489a11": "能施設斷我語取？上座於此畢竟無能顯對",
    "T29n1562_026:0489a12": "法宗違於法性，但如歌末無義餘聲。言聖教",
    "T29n1562_026:0489a13": "曾無如是說故者，且問上座聖教是何？於三",
    "T29n1562_026:0489a14": "藏中曾未聞有佛以法印決定印言：齊爾所",
    "T29n1562_026:0489a15": "來名為聖教。若謂聖教是佛所言，寧知此言",
    "T29n1562_026:0489a16": "非佛所說？未見有一於佛所言能決定知量",
    "T29n1562_026:0489a17": "邊際故。謂曾未見有於佛語能達其邊，如何",
    "T29n1562_026:0489a18": "定言對法宗義非聖教說？上座於此乍可",
    "T29n1562_026:0489a19": "斥言，此所釋理違於法性，不應總撥聖",
    "T29n1562_026:0489a20": "教中無。世尊每言諸有所說順法性理",
    "T29n1562_026:0489a21": "堪為定量，如契經說：隨順契經、顯毘柰",
    "T29n1562_026:0489a22": "耶、不違法性，如是所說方可為依。阿毘達",
    "T29n1562_026:0489a23": "磨既名總攝，不違一切聖教理言，故所釋理",
    "T29n1562_026:0489a24": "無違法性。然佛世尊亦嘗稱讚非契佛意符",
    "T29n1562_026:0489a25": "正理言，如契經言：汝等所說雖非我本意，而",
    "T29n1562_026:0489a26": "所說皆善符正理，故皆可受持。若聖教中現",
    "T29n1562_026:0489a27": "無說處言非量者，有太過失，謂聖教中何處",
    "T29n1562_026:0489a28": "顯了定說樹等皆無有命、定說諸行皆剎那",
    "T29n1562_026:0489a29": "滅、定說瓶等非別實有、定說過去非未來為",
    "T29n1562_026:0489b01": "因、定說有情非本無今有？又佛世尊曾於何",
    "T29n1562_026:0489b02": "處定釋密說殺父等言，謂有漏業名為父等？",
    "T29n1562_026:0489b03": "又自所執舊隨界等，佛於何處曾說此言？設",
    "T29n1562_026:0489b04": "為證成，引相似教，非正顯故，可作餘釋。由",
    "T29n1562_026:0489b05": "是所言，無經說故便非有者，非決定因。又阿",
    "T29n1562_026:0489b06": "難陀尚不應說如是釋理全無說處，況彼上",
    "T29n1562_026:0489b07": "座於聖教中少分受持便應定判？故嗢怛羅",
    "T29n1562_026:0489b08": "契經中說，天帝釋白嗢怛羅言：我今遍觀贍",
    "T29n1562_026:0489b09": "部洲內諸佛弟子，無能受持如是法門，唯除",
    "T29n1562_026:0489b10": "大德，是故大德應自正勤持此法門無令忘",
    "T29n1562_026:0489b11": "失，世尊自說此法門故。由是比知，今亦無有",
    "T29n1562_026:0489b12": "於佛聖教能具受持。佛初涅槃及正住世，阿",
    "T29n1562_026:0489b13": "難陀等聞持海人尚不遍知佛語邊際，況今",
    "T29n1562_026:0489b14": "得有能遍知人？故上座說謂曾無有少聖教",
    "T29n1562_026:0489b15": "中以我語聲說上界等，此欲顯己知聖教邊，",
    "T29n1562_026:0489b16": "於自所知增益之甚。然契經說：取為有緣。",
    "T29n1562_026:0489b17": "一切煩惱皆能發業，故取應攝一切煩惱，應",
    "T29n1562_026:0489b18": "具攝理已如前說。此與理教無片相違，故知",
    "T29n1562_026:0489b19": "經中定有說處。是故憎背他宗善說，苟欲成",
    "T29n1562_026:0489b20": "立自所宗承，如是未為順聖教理，毀他成己",
    "T29n1562_026:0489b21": "豈曰仁師？有智學徒皆依對法，採正理食以",
    "T29n1562_026:0489b22": "增慧命，飲濯如是善說清流，諸所願求無不",
    "T29n1562_026:0489b23": "成辦。自無淨信又闕多聞，越路而行誹毀正",
    "T29n1562_026:0489b24": "法，顯己有濫外道異生，豈謂自障稟賢聖法？",
    "T29n1562_026:0489b25": "豈不此釋違於聖教？如世尊告諸苾芻言：汝",
    "T29n1562_026:0489b26": "等昔時執我語取為常恒住不變易法，謂正",
    "T29n1562_026:0489b27": "住耶？實爾。世尊！乃至廣說。此中意說，於內法",
    "T29n1562_026:0489b28": "中執取為我名我語取，故對法釋違此契經。",
    "T29n1562_026:0489b29": "此亦不然，迷經義故。且應審察，為依我見問",
    "T29n1562_026:0489c01": "諸苾芻：汝等昔時執我語取，為常恒等、為依",
    "T29n1562_026:0489c02": "所取我語事耶？我見且無常恒等相，亦無有",
    "T29n1562_026:0489c03": "執謂常恒等。如何世尊問苾芻眾：汝等昔時",
    "T29n1562_026:0489c04": "執我語取為常恒等，謂正住耶？苾芻云何答",
    "T29n1562_026:0489c05": "言實爾？故應但約所執取事為常等問。此意",
    "T29n1562_026:0489c06": "假說所取我語名我語取。或應誦言：汝等昔",
    "T29n1562_026:0489c07": "時由我語取，執常恒等謂正住耶？或復應",
    "T29n1562_026:0489c08": "言：汝等昔時執我語體為常恒住，乃至廣",
    "T29n1562_026:0489c09": "說。雖為此釋，非意所存，理實但應所取名",
    "T29n1562_026:0489c10": "取。若謂此釋理不應然，於能作用中多置屢",
    "T29n1562_026:0489c11": "吒故；如是所引理不定然，於業差別中亦有",
    "T29n1562_026:0489c12": "屢吒故。如是經義，證對法宗釋我語取義更",
    "T29n1562_026:0489c13": "明了。謂我語者是說我言，世共於中說此",
    "T29n1562_026:0489c14": "為我，此有我語得我語名。我語能為取依著",
    "T29n1562_026:0489c15": "處，故亦得說為我語取。此體是何？謂五取蘊。",
    "T29n1562_026:0489c16": "世於取蘊起我有情命者等想，故契經說：諸",
    "T29n1562_026:0489c17": "有沙門或婆羅門，乃至廣說。此意則說，汝等",
    "T29n1562_026:0489c18": "昔時執五取蘊為常恒住，乃至廣說。故所引",
    "T29n1562_026:0489c19": "經所說取義，不能決定證彼所執，亦不能",
    "T29n1562_026:0489c20": "遮諸對法者如前所辯我語取相。然彼具",
    "T29n1562_026:0489c21": "壽引此契經，但能顯己誦文迷義。言前後說",
    "T29n1562_026:0489c22": "自相違者，此宗前後都不相違，於對法文不",
    "T29n1562_026:0489c23": "了義意，隨己謬解謂有相違。由彼出家諸外",
    "T29n1562_026:0489c24": "道類，不了取義，唯聞取名，但隨取名自稱我",
    "T29n1562_026:0489c25": "等說斷三取，唯除第四。所以者何？彼諸外",
    "T29n1562_026:0489c26": "道謂我語取即所取我，然彼計我是常恒",
    "T29n1562_026:0489c27": "住不變易法，體不可斷。又於我斷，彼生大怖，",
    "T29n1562_026:0489c28": "故不施設斷我語取。此意說言，彼若真實善",
    "T29n1562_026:0489c29": "解取義，於我語取亦應施設能斷少分；以",
    "T29n1562_026:0490a01": "於取義不善了知，唯聞取名妄推實義，故除",
    "T29n1562_026:0490a02": "第四，言唯斷三。亦如今時一譬喻者，不應立",
    "T29n1562_026:0490a03": "義而強立之、應立義中而倒不立。又彼依自",
    "T29n1562_026:0490a04": "所執取門，施設斷三非我語取。然彼所執，取",
    "T29n1562_026:0490a05": "體不同。且欲取中，有言體是諸妙欲境，有謂",
    "T29n1562_026:0490a06": "婬貪。他宗戒禁名戒禁取，他宗諸見名為見",
    "T29n1562_026:0490a07": "取，於我見中執為正智，故不建立我語取",
    "T29n1562_026:0490a08": "名，故說斷三非我語取。故諸外道有作是",
    "T29n1562_026:0490a09": "言：如彼大師可敬可愛，我師亦爾。如彼大",
    "T29n1562_026:0490a10": "師於法究竟，我師亦爾。如彼法侶互相敬",
    "T29n1562_026:0490a11": "愛，我等亦爾。如彼於戒圓滿護持，我等亦爾。",
    "T29n1562_026:0490a12": "如彼施設能斷諸取，我等亦爾。彼與我等有",
    "T29n1562_026:0490a13": "何差別？故我宗義前後無違，上座如何安立",
    "T29n1562_026:0490a14": "諸取？彼言欲取，於契經中世尊分明親自開",
    "T29n1562_026:0490a15": "示，如有請問：欲者謂何？世尊答言：謂五妙",
    "T29n1562_026:0490a16": "欲。然非妙欲即是欲體，此中欲貪說名為欲。",
    "T29n1562_026:0490a17": "又世尊勸依了義經，此了義經不應異釋。我",
    "T29n1562_026:0490a18": "今於此見如是意，謂由愛力，五妙欲中欲貪",
    "T29n1562_026:0490a19": "生故而有所取，是名欲取。經與彼義都不相",
    "T29n1562_026:0490a20": "應，謂此經中都不依彼所執欲取而興問",
    "T29n1562_026:0490a21": "答。又經所說，亦不乖違我對法宗所說欲義，",
    "T29n1562_026:0490a22": "我等亦說五妙欲中所有欲貪是真欲故。又",
    "T29n1562_026:0490a23": "彼引此，竟何所成？世尊於此中，非辯欲取故。",
    "T29n1562_026:0490a24": "又此所引非了義經，復應觀察別意趣故，謂",
    "T29n1562_026:0490a25": "經後句世尊自遮言非妙欲即是欲體，有何",
    "T29n1562_026:0490a26": "密意於前句中正答問言謂五妙欲。若更有",
    "T29n1562_026:0490a27": "別意而名了義經，更無別意者應名不了義，",
    "T29n1562_026:0490a28": "則了不了義應無定建立。又何意說，五妙欲",
    "T29n1562_026:0490a29": "中欲貪生故而有所取是名欲取？為執欲",
    "T29n1562_026:0490b01": "貪、為執妙欲名為欲取？除此二種更作餘",
    "T29n1562_026:0490b02": "執，則無所依。且彼所宗取不攝愛，不應欲取",
    "T29n1562_026:0490b03": "體是欲貪，或彼前後自相違害。若執妙欲名",
    "T29n1562_026:0490b04": "欲取者，豈非煩惱能為業因？又取不應緣愛",
    "T29n1562_026:0490b05": "而起，唯應許愛緣取而生。彼上座言：取非二",
    "T29n1562_026:0490b06": "種，但於妙欲欲貪生故，執而不捨，說名欲",
    "T29n1562_026:0490b07": "取。巧為如是響像言詞，惑亂東方愚信族",
    "T29n1562_026:0490b08": "類。何名為執？何名不捨？豈不於彼五妙欲中",
    "T29n1562_026:0490b09": "有欲貪生即名為執，耽著不棄即名不捨。故",
    "T29n1562_026:0490b10": "先說彼不應立義而強立之，應立義中而倒",
    "T29n1562_026:0490b11": "不立，言成無謬。或彼應辯執不捨相，非即前",
    "T29n1562_026:0490b12": "二而名欲取。彼言見取即是五見，謂愛力故",
    "T29n1562_026:0490b13": "執而不捨。故契經說：由有彼故，應知是諸沙",
    "T29n1562_026:0490b14": "門梵志成不聰叡，墮無明趣，愛廣滋長。彼謂",
    "T29n1562_026:0490b15": "諸見由愛勢力種種熾盛名廣滋長，如是所",
    "T29n1562_026:0490b16": "說前後相違不了經義，引之無益。如何彼說",
    "T29n1562_026:0490b17": "前後相違？謂能執故說名為執，如是執體即",
    "T29n1562_026:0490b18": "是五見，彼即不棄故名不捨，是謂後言違於",
    "T29n1562_026:0490b19": "前說。謂彼前說，於內法中執取為我名我語",
    "T29n1562_026:0490b20": "取，或我語取，見取所收，無別性故，應唯三",
    "T29n1562_026:0490b21": "取。理不應許取體相雜，如何說彼不了經義？",
    "T29n1562_026:0490b22": "謂經但言愛廣滋長，如何知說是由愛力種",
    "T29n1562_026:0490b23": "種熾盛名廣滋長，非由見力愛滋長耶？我於",
    "T29n1562_026:0490b24": "此中見如是義，謂由見力愛廣滋長。由彼經",
    "T29n1562_026:0490b25": "言：沙門梵志依前際執說常住論，言我世間",
    "T29n1562_026:0490b26": "皆悉是常，於四事中而興諍論。由有彼故，應",
    "T29n1562_026:0490b27": "知是諸沙門梵志成不聰叡，墮無明趣，愛廣",
    "T29n1562_026:0490b28": "滋長。此中意說，愛由見力而廣滋長，非見由",
    "T29n1562_026:0490b29": "愛。此分明說愛廣滋長，如何翻謂見滋長耶？",
    "T29n1562_026:0490c01": "如何此經引之無益？謂縱如彼釋，引之何所",
    "T29n1562_026:0490c02": "成？非由此能成彼見取，豈由此故便能證成？",
    "T29n1562_026:0490c03": "離彼諸見外，有執而不捨，然執不捨即是諸",
    "T29n1562_026:0490c04": "見，故所引經於彼無益。彼言此中戒禁取者，",
    "T29n1562_026:0490c05": "非五見中戒禁取攝。然即戒禁其體是何？謂",
    "T29n1562_026:0490c06": "有外道，由愛力故，受持牛鹿猪狗戒禁，願我",
    "T29n1562_026:0490c07": "由斯持戒禁力，當受快樂、或當永斷。觀察為",
    "T29n1562_026:0490c08": "先所起執見，是五見中戒禁取攝。希欲為",
    "T29n1562_026:0490c09": "先所受戒禁，是四取中戒禁取攝。故此與",
    "T29n1562_026:0490c10": "彼取體不同。如是立中有二種失，取體支",
    "T29n1562_026:0490c11": "體俱雜亂故。且無有一但希求果受持戒",
    "T29n1562_026:0490c12": "禁，非見為先；要見為先，方希求故。設許彼",
    "T29n1562_026:0490c13": "說希欲為先，所受戒禁非五見中戒禁取",
    "T29n1562_026:0490c14": "攝，則定應許觀察為先所受戒禁是五見",
    "T29n1562_026:0490c15": "中戒禁取攝。此戒禁取於四取中，為是見取、",
    "T29n1562_026:0490c16": "為戒禁取？隨許是一，取應雜亂，或違先許。彼",
    "T29n1562_026:0490c17": "先許言：希欲為先，所受戒禁，是四取中戒禁",
    "T29n1562_026:0490c18": "取攝，非五見中戒禁取攝，無如是失，以能執",
    "T29n1562_026:0490c19": "見是四取中見取所攝，所執戒禁是四取中",
    "T29n1562_026:0490c20": "戒禁取攝。此救非理，四見亦應如戒禁取而",
    "T29n1562_026:0490c21": "建立故。謂餘四見亦應能執，是四取中見取",
    "T29n1562_026:0490c22": "所攝，所執境界別立餘取。又應欲貪立為欲",
    "T29n1562_026:0490c23": "取，所貪境界別立餘取，此彼差別無定因",
    "T29n1562_026:0490c24": "故，是則諸取數應不定。如對法宗，於五見",
    "T29n1562_026:0490c25": "內獨立一見，名戒禁取；我宗亦然，強者別",
    "T29n1562_026:0490c26": "立。若爾，應唯四見立一，如戒禁取；欲貪與境",
    "T29n1562_026:0490c27": "應立別取，何理能遮？故彼所宗非善立取。又",
    "T29n1562_026:0490c28": "諸有支體應雜亂，謂取支中有有支故，以契",
    "T29n1562_026:0490c29": "經說，告阿難陀：能感當來後有諸業，應知即",
    "T29n1562_026:0491a01": "是此中有支。又業為生因，餘契經說故。所受",
    "T29n1562_026:0491a02": "戒禁是有是業，後有即生應如前際，則當生",
    "T29n1562_026:0491a03": "有應取為緣。上座救言：此後所起方名為",
    "T29n1562_026:0491a04": "有，用取為緣。此救不然，有業非有，即此種",
    "T29n1562_026:0491a05": "類有業是有，此必應遭外道所魅。又應說愛",
    "T29n1562_026:0491a06": "與有為緣，彼許有戒禁從希望生故。由此",
    "T29n1562_026:0491a07": "定知越對法理，必無於取無過安立。今應思",
    "T29n1562_026:0491a08": "擇：應諸煩惱皆是取緣，展轉相因諸惑生故，",
    "T29n1562_026:0491a09": "何故但說愛為取緣？不可取緣說餘煩惱，夫",
    "T29n1562_026:0491a10": "取緣者謂能為緣，令取體生、不捨所取。愛望",
    "T29n1562_026:0491a11": "於取具有二能，餘惑但能令取體起，故唯說",
    "T29n1562_026:0491a12": "愛能為取緣。上座釋言：所以不說餘煩惱者，",
    "T29n1562_026:0491a13": "理無有故。謂若離愛，現在前行我語等取終",
    "T29n1562_026:0491a14": "不行故。未了彼言何意故說，若遮諸惑展轉",
    "T29n1562_026:0491a15": "力生，是則應違聖教正理。故契經說，佛告苾",
    "T29n1562_026:0491a16": "芻：愛由愛生，愛復生恚；恚由恚起，恚復生",
    "T29n1562_026:0491a17": "愛。如是亦說，取為愛緣。又契經說：愛用無",
    "T29n1562_026:0491a18": "明為集為因為生為類。前已成立無明是取",
    "T29n1562_026:0491a19": "故亦應說愛用取為緣。但由前說因，是故不",
    "T29n1562_026:0491a20": "說，理亦應爾。慢起無間遇恚生緣，然恚不生",
    "T29n1562_026:0491a21": "反生於愛，斯有何理？愛恚生緣定有差別，由",
    "T29n1562_026:0491a22": "是證知愛亦緣餘惑生。故非取生但緣於愛，",
    "T29n1562_026:0491a23": "而偏說者由具二能。上座此中妄釋經義，謂",
    "T29n1562_026:0491a24": "非離愛恚得現行。未審此言欲詮何義？豈不",
    "T29n1562_026:0491a25": "愛恚不俱起故，必應離愛恚得現行。若謂恚",
    "T29n1562_026:0491a26": "行必由前愛是經義者，此但虛言，以契經言：",
    "T29n1562_026:0491a27": "恚由恚起，恚復生愛。故但虛言。由是所言理",
    "T29n1562_026:0491a28": "無有故，愛必非賴餘煩惱生，取但因愛理不",
    "T29n1562_026:0491a29": "成立。是故對法所說取支，總攝諸惑，其理為",
    "T29n1562_026:0491b01": "善。",
    "T29n1562_026:0491b02": "說一切有部順正理論卷第二十六"
}