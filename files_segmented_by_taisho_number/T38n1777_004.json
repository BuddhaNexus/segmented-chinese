{
    "T38n1777_004:0540b10": "維摩經玄疏卷第四",
    "T38n1777_004:0540b12": "天台山修禪寺沙門智顗撰",
    "T38n1777_004:0540b13": "第四、約圓教明位，釋淨、無垢、稱義者，此教詮",
    "T38n1777_004:0540b14": "因緣即一實諦、不思議解脫、虛空佛性、大般涅",
    "T38n1777_004:0540b15": "槃、諸佛法界之理。若菩薩稟此教門，理雖非",
    "T38n1777_004:0540b16": "深非淺，而證者不無深淺之位。今明此教入",
    "T38n1777_004:0540b17": "道，亦具有四門，而諸大乘經多用「非空非有",
    "T38n1777_004:0540b18": "門」也。正如此經諸菩薩各說「入不二法門」，一",
    "T38n1777_004:0540b19": "往雖同，細檢不無四門之別，而多用「非空非",
    "T38n1777_004:0540b20": "有門」入不思議解脫也。此義在下，自當可見，",
    "T38n1777_004:0540b21": "就此略為三意：一，簡別、圓兩教明位不同；二，",
    "T38n1777_004:0540b22": "正明此教辨位；三，約圓教位，釋淨、無、垢稱義。",
    "T38n1777_004:0540b23": "第一、簡別圓兩教明位不同者，圓教既詮圓",
    "T38n1777_004:0540b24": "理，略明圓義有八，異於八別，已如前說；今但",
    "T38n1777_004:0540b25": "約斷無明、判位高下不同也。若別教明，三十",
    "T38n1777_004:0540b26": "心斷界內結，即伏界外無明，至迴向後心，發",
    "T38n1777_004:0540b27": "真智，見佛性中道之理，斷一品無明，名登初",
    "T38n1777_004:0540b28": "地；乃至斷十品無明，名為十地；等覺後心，斷",
    "T38n1777_004:0540b29": "無明方盡；妙覺蕭然累外，此如前分別。若圓",
    "T38n1777_004:0540c01": "教所明，從初假名發心即一心三觀，修隨喜",
    "T38n1777_004:0540c02": "心，入十信位，斷界內惑盡，即伏界外無明；十",
    "T38n1777_004:0540c03": "住初心，發圓真智慧，斷無明初品；從此四十",
    "T38n1777_004:0540c04": "心，皆斷無明，至等覺後心方盡；妙覺極地，蕭",
    "T38n1777_004:0540c05": "然累外，名究竟菩提無上大涅槃也。此則判",
    "T38n1777_004:0540c06": "位，高下殊別，故有別、圓兩教明位不同也。第",
    "T38n1777_004:0540c07": "二、正明圓教位者，亦還約七位，明五十二位不",
    "T38n1777_004:0540c08": "同：一，十信；二，十住；三，十行；四，十迴向；五，十",
    "T38n1777_004:0540c09": "地；六，等覺地；七，妙覺地。但解者不同，有師",
    "T38n1777_004:0540c10": "言「圓教頓悟，一悟即是佛，無復位別之殊。說",
    "T38n1777_004:0540c11": "十地位者，為鈍根人耳。如《思益經》云『如此學",
    "T38n1777_004:0540c12": "者，即不從一地至一地』」，又有師解言「圓教既",
    "T38n1777_004:0540c13": "是頓悟，初心一悟，即究竟圓極。而有四十二",
    "T38n1777_004:0540c14": "位者，但是化物方便，立淺深之名耳。故《楞伽",
    "T38n1777_004:0540c15": "經》云『初地即二地，二地即三地。』寂滅真如，有",
    "T38n1777_004:0540c16": "何次也」，又有師言「圓教頓悟，至十住即是十",
    "T38n1777_004:0540c17": "地；而說有十行、十迴向、十地者，此是重說」，意",
    "T38n1777_004:0540c18": "謂此諸解釋，悉是偏取。但平等法界，尚不論",
    "T38n1777_004:0540c19": "悟與不悟，孰論淺之與深？不悟而論悟者，不",
    "T38n1777_004:0540c20": "淺不深論淺深也。尋諸大乘經明理究竟，無",
    "T38n1777_004:0540c21": "過《華嚴》、《大集》、《大品》、《法華》、《涅槃》明法界平等，無",
    "T38n1777_004:0540c22": "說無示，而菩薩位行，終自炳然。是以今還約",
    "T38n1777_004:0540c23": "七位，以明圓教菩薩之位也。一、十信者，若利",
    "T38n1777_004:0540c24": "根頓悟，深妙善根，聞說「一切眾生即大涅槃，",
    "T38n1777_004:0540c25": "不可復滅；一切眾生悉菩提相」，即發大慈大",
    "T38n1777_004:0540c26": "悲，緣無作四實諦，起四弘誓願，是名圓教發",
    "T38n1777_004:0540c27": "菩提心。信心者，信一切眾生即是真性解脫，",
    "T38n1777_004:0540c28": "具足一體三寶，一心三觀；觀二諦、三諦理，通",
    "T38n1777_004:0540c29": "達無閡，成隨喜心，五品弟子因；是若得三昧，",
    "T38n1777_004:0541a01": "及陀羅尼六根清淨，即是入十信之位也；若",
    "T38n1777_004:0541a02": "得十信成就，即能見真諦理，斷界內見思，亦",
    "T38n1777_004:0541a03": "能見俗諦理，分別十法界法，心無謬亂，生相",
    "T38n1777_004:0541a04": "似中道之解，伏界外無明。故《仁王經》云：「十",
    "T38n1777_004:0541a05": "善菩薩發大心，長別三界苦輪海。」《法華經》",
    "T38n1777_004:0541a06": "明意根清淨云：「雖未得菩薩無漏智慧，而其",
    "T38n1777_004:0541a07": "意根清淨如此。」二、明十住位者，即為二意：一，",
    "T38n1777_004:0541a08": "略釋初發心住；二，類通九住。一、正釋初發心",
    "T38n1777_004:0541a09": "住位者，所言發心住者，三種心發故，名發心",
    "T38n1777_004:0541a10": "住；三德涅槃，名為住也。云何名為三種心發？",
    "T38n1777_004:0541a11": "一者，緣因善心發；二者，了因慧心發；三者，正",
    "T38n1777_004:0541a12": "因理心發。一、緣因善心發者，眾生無量劫來，",
    "T38n1777_004:0541a13": "所有低頭、合掌，彈指、散華，發菩提心，慈悲、誓願，",
    "T38n1777_004:0541a14": "布施、持戒、忍辱、精進、禪定等，一切善根，一時開",
    "T38n1777_004:0541a15": "發，一心具足萬行諸波羅密也。二、了因慧心",
    "T38n1777_004:0541a16": "發者，眾生無量劫來，聞大乘乃至一句偈，受",
    "T38n1777_004:0541a17": "持、讀、誦、解說、書寫，觀行修習，所有智慧，一時",
    "T38n1777_004:0541a18": "開發，成真無漏也。三、正因理心發者，眾生無",
    "T38n1777_004:0541a19": "始以來，佛性真心常為無明之所隱覆，緣、了",
    "T38n1777_004:0541a20": "兩因力破無明暗，豁然圓顯也。此三種心開",
    "T38n1777_004:0541a21": "發，故名發心。住者，住三德涅槃也。一、法身，二、",
    "T38n1777_004:0541a22": "般若，三、解脫。此三不縱不橫，如世「伊」字，名祕",
    "T38n1777_004:0541a23": "密藏。真實心發，即是法身；了因心發，即是般",
    "T38n1777_004:0541a24": "若；緣因心發，即是解脫。三心若發，同世「伊」字，",
    "T38n1777_004:0541a25": "假名行人，以不住法住此三心，即是住於三",
    "T38n1777_004:0541a26": "德涅槃祕密之藏，故言初發心住也。若住",
    "T38n1777_004:0541a27": "三德，即是住不思議解脫，即是住於大乘，即",
    "T38n1777_004:0541a28": "是以不住法住般若，即是住首楞嚴三昧；修",
    "T38n1777_004:0541a29": "持於心，猶如虛空，即是住法性，即是住實",
    "T38n1777_004:0541b01": "相，即是住如如，即是住如來藏，即是住中道",
    "T38n1777_004:0541b02": "第一義諦，即是住法界，即是住畢竟空，即是",
    "T38n1777_004:0541b03": "住大慈大悲、十力、四無畏、十八不共法，即是",
    "T38n1777_004:0541b04": "住四無閡智、神通、四攝、諸波羅密、一切三昧陀",
    "T38n1777_004:0541b05": "羅尼門。舉要言之，即是住真、應二身，一切佛",
    "T38n1777_004:0541b06": "法也。故《華嚴經》云：「初發心時，便成正覺；了達",
    "T38n1777_004:0541b07": "諸法真實之性，所有聞法不由他悟。是菩薩",
    "T38n1777_004:0541b08": "成就十種智力，究竟離虛妄，無染如虛空；清",
    "T38n1777_004:0541b09": "淨妙法身，湛然應一切。」當知，此即是發真無",
    "T38n1777_004:0541b10": "漏，斷無明初品也，即是此經明「一念知一切",
    "T38n1777_004:0541b11": "法」，即是「道場成就一切智故」，又即是此經明",
    "T38n1777_004:0541b12": "「入不二法門，得無生法忍」也。二、類釋九住者，",
    "T38n1777_004:0541b13": "如此初住，三觀現前，無功用心，念念斷法界無",
    "T38n1777_004:0541b14": "量品無明，不可稱計。一往大分，略為十品智",
    "T38n1777_004:0541b15": "斷，即是十住，故《仁王經》云「入理般若，名為住」，",
    "T38n1777_004:0541b16": "即是十番進發無漏真明，同入中道佛性第一",
    "T38n1777_004:0541b17": "義諦之理，以不住法，從淺至深，住佛三德涅",
    "T38n1777_004:0541b18": "槃之理；即是十品智慧，住一切佛法，故名十",
    "T38n1777_004:0541b19": "住。三、明十行者，即此十住真心，一心具一切",
    "T38n1777_004:0541b20": "行，念念自然進趣，流入平等法界海，破十品",
    "T38n1777_004:0541b21": "無明，證十品智斷，一切諸行、諸波羅蜜自然",
    "T38n1777_004:0541b22": "增長，出生自行化他功德與虛空法界等，故",
    "T38n1777_004:0541b23": "名十行也。四、明十迴向者，一心真明，解行念",
    "T38n1777_004:0541b24": "念開發，心心寂滅，自然迴入平等法界、薩婆",
    "T38n1777_004:0541b25": "若海；又進破十品無明，證十品智斷，故名「十",
    "T38n1777_004:0541b26": "迴向」也。五、明十地者，無漏真明入無功用道，",
    "T38n1777_004:0541b27": "猶如大地能生一切佛法，荷負法界眾生，普",
    "T38n1777_004:0541b28": "入三世佛地，廣大如法界，究竟如虛空；又進",
    "T38n1777_004:0541b29": "破十品無明，進證十品智斷，約此已明「十地」",
    "T38n1777_004:0541c01": "也。六、明等覺地者，窮無明源，入重玄門，邊際",
    "T38n1777_004:0541c02": "智滿，畢竟清淨，登中道山頂，與無明父母別，",
    "T38n1777_004:0541c03": "猶是後心金剛無閡，即是名「有所斷」者，名「有",
    "T38n1777_004:0541c04": "上士」也。七、明妙覺地者，究竟解脫，無上佛智，",
    "T38n1777_004:0541c05": "故言：「無所斷者，名無上士。」此即是究竟後心，",
    "T38n1777_004:0541c06": "三德不縱不橫，大涅槃也。「大涅槃」，名諸佛法",
    "T38n1777_004:0541c07": "界，豎深橫闊，能用二十五三昧普化眾生；隱",
    "T38n1777_004:0541c08": "顯十番利物，究竟周普。譬如大樹，根若深極，",
    "T38n1777_004:0541c09": "枝條亦大。若實相智慧，窮源盡性，化用之功，",
    "T38n1777_004:0541c10": "則彌滿法界，無方大用，究竟圓極也。故《大智",
    "T38n1777_004:0541c11": "論》云「智度大道佛從來，智度深海佛窮底」也，",
    "T38n1777_004:0541c12": "《大品經》云「過『茶』，無字可說」，《大涅槃經》云「不生",
    "T38n1777_004:0541c13": "不生不可說」也。若作此而辨位者，前三十心",
    "T38n1777_004:0541c14": "來諸地，皆是寂滅真如、平等法界不思議無次",
    "T38n1777_004:0541c15": "位之位也。問曰：如此圓位，出何經論？答曰：《大",
    "T38n1777_004:0541c16": "涅槃經》明「月愛三昧，從初一日，至十五日，光",
    "T38n1777_004:0541c17": "明漸漸增長；又從十六日，至三十日，光明漸",
    "T38n1777_004:0541c18": "漸減盡」。「月光漸漸增長」者，譬智德十五，摩訶",
    "T38n1777_004:0541c19": "般若光明也。「漸漸減盡」者，譬十五斷德，無累",
    "T38n1777_004:0541c20": "解脫減盡也。「十五種智斷」者，三十心為三智",
    "T38n1777_004:0541c21": "斷，十地為十智斷，等覺為一智斷，妙覺為一",
    "T38n1777_004:0541c22": "智斷，合為十五智斷，故從初一日，至十五日，",
    "T38n1777_004:0541c23": "以月為譬也。「月體」，即譬法身，法身是一。「光明",
    "T38n1777_004:0541c24": "漸增」，譬般若智德，不生而生。「光明漸減」，譬解",
    "T38n1777_004:0541c25": "脫斷德，不減而減。故《涅槃經》明「從初安置諸",
    "T38n1777_004:0541c26": "子祕密之藏，三德涅槃。然後我亦當於此祕",
    "T38n1777_004:0541c27": "密藏中，而般涅槃」，此最後究竟涅槃，名為不",
    "T38n1777_004:0541c28": "生不生。般若畢竟不生不滅，更無惑可斷也。",
    "T38n1777_004:0541c29": "又，《法華經》明「開、示、悟、入」，南岳師解云「即是圓",
    "T38n1777_004:0542a01": "教四十心也」。又，《大品經》明四十二字門「初阿",
    "T38n1777_004:0542a02": "字門，亦具四十二字門；後茶字門，亦攝四十",
    "T38n1777_004:0542a03": "二字門」，南岳師解「即是圓教四十二地之異",
    "T38n1777_004:0542a04": "名也」。《仁王經》明「三賢、十聖忍中行，唯佛一人",
    "T38n1777_004:0542a05": "能盡源」，即是說圓通之位相也。《瓔珞經》云「三",
    "T38n1777_004:0542a06": "賢菩薩，自然流入薩婆若海」，即其義也。《華嚴",
    "T38n1777_004:0542a07": "經》云「從初一地，即具足一切諸地功德」。《大智",
    "T38n1777_004:0542a08": "度論》云「菩薩從初發心，觀涅槃行道，乃至坐",
    "T38n1777_004:0542a09": "道場」。如此等經論所明，豈可備述！引證解釋，",
    "T38n1777_004:0542a10": "具在四教大本。第三、約圓教位釋淨、無垢、稱",
    "T38n1777_004:0542a11": "義者，維摩大士若是位在法身補處，即是等",
    "T38n1777_004:0542a12": "覺金剛無垢之位，智慧將圓，如十四日月，無",
    "T38n1777_004:0542a13": "明將盡，如二十九日月。故《智度論》云：「普賢、文",
    "T38n1777_004:0542a14": "殊，亦有十力、四無所畏，如十四日月；佛亦具",
    "T38n1777_004:0542a15": "足十力、四無所畏，如十五日月也。」法性理顯，",
    "T38n1777_004:0542a16": "故名為淨；無明惑垢將盡，故稱無垢；等覺智",
    "T38n1777_004:0542a17": "慧稱理，圓明稱機而照，故言淨、無垢、稱也。是",
    "T38n1777_004:0542a18": "則位隣妙覺，若論圓應，乃至十方佛土，現十",
    "T38n1777_004:0542a19": "法界身，八相成道；此土宜見補處之形，故居",
    "T38n1777_004:0542a20": "無動佛所，為補處菩薩，來遊忍界，訶諸菩薩，",
    "T38n1777_004:0542a21": "皆稱不任問疾者，正以圓破偏也；又說入不",
    "T38n1777_004:0542a22": "二法門，而獨默然者，表圓教內證法門不可",
    "T38n1777_004:0542a23": "說示也。第五、約五味譬顯四教位者，《大涅槃",
    "T38n1777_004:0542a24": "經》明五味譬不同，以成四教辨位不同之相",
    "T38n1777_004:0542a25": "也。經云「凡夫如乳，須陀洹如酪，斯陀含如生",
    "T38n1777_004:0542a26": "酥，阿那含如熟酥，阿羅漢、辟支佛如醍醐」，此",
    "T38n1777_004:0542a27": "譬意恐是顯三藏教明位也。經又云「凡夫如",
    "T38n1777_004:0542a28": "乳，聲聞如酪，辟支佛如生酥，菩薩如熟酥，佛",
    "T38n1777_004:0542a29": "如醍醐」，此譬意恐顯通教明位也。經又云「凡",
    "T38n1777_004:0542b01": "夫如雜血乳，羅漢如清淨乳，辟支佛如酪，菩",
    "T38n1777_004:0542b02": "薩如生熟酥，佛如醍醐」，此譬意恐顯別教明",
    "T38n1777_004:0542b03": "位也。經又云「雪山有草，名曰忍辱。牛若食者，",
    "T38n1777_004:0542b04": "即得醍醐。忍辱草者，諭八聖道；乳諭十二部",
    "T38n1777_004:0542b05": "經。隨有能修八聖道者，即見佛性，住大涅槃」，",
    "T38n1777_004:0542b06": "此即譬於圓教菩薩從初發心即開佛知見、見",
    "T38n1777_004:0542b07": "佛性、住大涅槃也。《涅槃經》明此之四譬，譬四",
    "T38n1777_004:0542b08": "教明位，其義宛然。若不信四教明位不同者，",
    "T38n1777_004:0542b09": "云何消釋此五味四種譬也？今用前四教明",
    "T38n1777_004:0542b10": "位，合此四譬，一往似如目覩，祇自聖人蜜意",
    "T38n1777_004:0542b11": "難知，何可定執！又《涅槃經》云：「譬如有人，置毒",
    "T38n1777_004:0542b12": "於乳，乃至醍醐，亦能殺人。」此譬應得兩用，若",
    "T38n1777_004:0542b13": "對經教，六味明義，處處皆得見佛性、入涅槃",
    "T38n1777_004:0542b14": "也，此即是不定教門，事在下釋。若是約位明",
    "T38n1777_004:0542b15": "殺人義，四位五味根緣不定，隨其大乘機發，",
    "T38n1777_004:0542b16": "即皆以如來滅度而滅度之，故同殺人之義",
    "T38n1777_004:0542b17": "也。第四、明權實者，就此即為三意：一，略明權",
    "T38n1777_004:0542b18": "實；二，格位；三，明興廢。第一、明權實者，「權」是",
    "T38n1777_004:0542b19": "暫用之名，「實」以永施為義。方便波羅蜜，隨情",
    "T38n1777_004:0542b20": "近益，故名為權；智波羅蜜，稱理究竟，故名為",
    "T38n1777_004:0542b21": "實也。是則三教暫赴物情，故名為權；圓教究",
    "T38n1777_004:0542b22": "竟利物，故名為實。分別權實，應須四義：一，明",
    "T38n1777_004:0542b23": "一切非權非實；二，明一切皆權；三，明一切皆",
    "T38n1777_004:0542b24": "實；四，明一切有權有實。一、明一切非權非實",
    "T38n1777_004:0542b25": "者，若論四不可說無說，則無四教可分，無三",
    "T38n1777_004:0542b26": "教，即非權；無圓教，則非實，是則一切佛法皆",
    "T38n1777_004:0542b27": "非權非實也。二、明一切皆權者，若論四不可",
    "T38n1777_004:0542b28": "說有因緣而說，是則四教皆是權巧化物也。",
    "T38n1777_004:0542b29": "故佛言「我坐道場時，不得一法實。空拳誑小",
    "T38n1777_004:0542c01": "兒，以度於一切」也。三、明一切皆實者，無說而",
    "T38n1777_004:0542c02": "說，說必應機，赴緣之益，其義皆實，是故四教",
    "T38n1777_004:0542c03": "皆名實也。故《智度論》云「有世界、對治、為人，故",
    "T38n1777_004:0542c04": "實；有第一義，故實」，此即皆實不虛之義也。四、",
    "T38n1777_004:0542c05": "明一切有權有實，至論佛法，非權非實而能",
    "T38n1777_004:0542c06": "權能實；四不可說，則無權實而可分，故言非",
    "T38n1777_004:0542c07": "權非實，不說而說。三教即是權也，圓教即是",
    "T38n1777_004:0542c08": "實也。但一家明權實，有三種義：一，化他權實；",
    "T38n1777_004:0542c09": "二，自行化他權實；三，自行權實。若是化他權",
    "T38n1777_004:0542c10": "實，前三教非但是權，就此權中，亦各說權實",
    "T38n1777_004:0542c11": "也。若明自行化他權實，即是前三教並是權",
    "T38n1777_004:0542c12": "用，圓教所明一向是實。若論自行權實，即就",
    "T38n1777_004:0542c13": "圓教之位辨，照中道為實，雙照二諦為權也。",
    "T38n1777_004:0542c14": "第二、明格位者，即為三意：一，約三藏教位，格",
    "T38n1777_004:0542c15": "後三教；二，約通教位，格後二教；三，約別教位，",
    "T38n1777_004:0542c16": "格後圓教。一、約三藏教位，格後三教者，即為",
    "T38n1777_004:0542c17": "三意：一，明三藏教位格通教；二，約三藏教位",
    "T38n1777_004:0542c18": "格別教；三，明三藏教位格圓教。一、明三藏教",
    "T38n1777_004:0542c19": "位格通教者，若論聲聞、緣覺，與通教明二乘",
    "T38n1777_004:0542c20": "不殊；若約大乘明位，此則大為殊別。所以者",
    "T38n1777_004:0542c21": "何？三藏教明三阿僧祇劫修行，乃至補處，即",
    "T38n1777_004:0542c22": "是淨、無垢位，止得齊於通教柔順忍性地、忍",
    "T38n1777_004:0542c23": "法中忍。若是三藏之佛，但得齊於通教佛地，",
    "T38n1777_004:0542c24": "正習俱盡，以相齊也。傍論三藏佛，是析法智，",
    "T38n1777_004:0542c25": "為拙；通教佛，是體法故，為巧。如《智度論》云：「阿",
    "T38n1777_004:0542c26": "羅漢地於聲聞經中，名之為佛，俱得二種涅",
    "T38n1777_004:0542c27": "槃。」今謂皆除正使，已辦地齊；若取二諦滿，習",
    "T38n1777_004:0542c28": "氣盡，羅漢豈得佛齊也？二、明用三藏教位格",
    "T38n1777_004:0542c29": "別教位者，三藏明一生補處淨、無垢位，格別",
    "T38n1777_004:0543a01": "教，與鐵輪十信第十願心齊；佛地，但與別教",
    "T38n1777_004:0543a02": "初地齊也。此乃正意，傍論類通教可知也。",
    "T38n1777_004:0543a03": "三、明三藏教格圓教位者，三藏補處淨、無垢",
    "T38n1777_004:0543a04": "稱位，但與圓教五品弟子第五品齊，佛地與",
    "T38n1777_004:0543a05": "十住初發心住齊。正義如此，傍論互有優劣，",
    "T38n1777_004:0543a06": "三藏佛正習俱盡，此乃為齊；不明見佛性、斷",
    "T38n1777_004:0543a07": "無明，此為劣也。故《華嚴經》歎初發心住菩薩",
    "T38n1777_004:0543a08": "云「初發心已過於牟尼」也。二、明用通教位，格",
    "T38n1777_004:0543a09": "後二教位，即為二：一、格別教；二、格圓教。一、明",
    "T38n1777_004:0543a10": "格別教位者，通教明補處淨、無垢、位，往格但",
    "T38n1777_004:0543a11": "與別教十行齊；通教佛果但與十地初歡喜",
    "T38n1777_004:0543a12": "地齊。正義如此，傍論有劣者，無相似中道智",
    "T38n1777_004:0543a13": "伏無明也。二、明通教位格圓教者，若通教明",
    "T38n1777_004:0543a14": "補處淨、無垢位，但與圓教鐵輪位十信第十",
    "T38n1777_004:0543a15": "願心齊；明佛果但與初發心住齊。此是一往",
    "T38n1777_004:0543a16": "格之，正論優劣，初發心住，以初發心能顯中",
    "T38n1777_004:0543a17": "道法身，斷無明一品為勝也。三、明別教格圓",
    "T38n1777_004:0543a18": "教位者，若別教明法身，法雲、一生補處淨、無",
    "T38n1777_004:0543a19": "垢、稱，但與圓教十住第十灌頂住齊；佛地斷",
    "T38n1777_004:0543a20": "十一品無明，但與十行初歡喜行齊。若依《仁",
    "T38n1777_004:0543a21": "王經》開十地為三十生，是則無垢與法界無",
    "T38n1777_004:0543a22": "量迴向位齊；佛地與十地初歡喜地齊。是則",
    "T38n1777_004:0543a23": "別教明一生補處，望圓教位，若依前釋，以義",
    "T38n1777_004:0543a24": "往推，猶有三十一品無明；若依後引《仁王經》，",
    "T38n1777_004:0543a25": "即猶有十一品無明。是則別、圓法身補處雖通，",
    "T38n1777_004:0543a26": "約位無垢、稱義懸殊，豈得一概而釋維摩詰",
    "T38n1777_004:0543a27": "之名也！問曰：尋至道是一，若格前方便，三教",
    "T38n1777_004:0543a28": "所明補處、佛果遂傳爾懸殊，此意難解？答曰：",
    "T38n1777_004:0543a29": "二義往釋，一、有教有人；二、有教無人。若是三",
    "T38n1777_004:0543b01": "教方便之說，因中稟教之者，即並有教有人。",
    "T38n1777_004:0543b02": "佛果、補處及上位菩薩，能說三教，此並有教無",
    "T38n1777_004:0543b03": "人。所以者何？所稟三教行人，因教各獲其利，",
    "T38n1777_004:0543b04": "故有教有人也。能說之教主，示現為三教之佛，",
    "T38n1777_004:0543b05": "菩薩令物慕果行因，因行既成，則無復化主。",
    "T38n1777_004:0543b06": "如斯乃緣感便應，緣謝便息。空拳誑小兒，引",
    "T38n1777_004:0543b07": "將還家，手內實無物也。三教化主，亦皆如是。",
    "T38n1777_004:0543b08": "若是圓教有教有人者，因中稟教，乃至法雲",
    "T38n1777_004:0543b09": "有教有人，斷四十一品無明，法身補處，此實",
    "T38n1777_004:0543b10": "不虛。妙覺法身，無說之說，即是果上有教有人",
    "T38n1777_004:0543b11": "也。有教無人，目之為權；有教有人，名之為實。",
    "T38n1777_004:0543b12": "問曰：若爾四教明果，可分權實；四教因地皆",
    "T38n1777_004:0543b13": "有教有人，何得分其權、實？答曰：今明三教之",
    "T38n1777_004:0543b14": "人，名為權人；稟圓教之人，則人教俱實。故四",
    "T38n1777_004:0543b15": "教明因，分權實也。問曰：三教之因既立，權人",
    "T38n1777_004:0543b16": "三教之果，何意不得辨權人也？答曰：三教行",
    "T38n1777_004:0543b17": "人可成圓人，無有三教之佛修因，作於圓佛，",
    "T38n1777_004:0543b18": "故非類也。第三、明興癈者，即為二意：一，權教",
    "T38n1777_004:0543b19": "有興有癈；二，實教有興而不癈。一、明權教有",
    "T38n1777_004:0543b20": "興癈者，即為三意：一、三藏教機緣起則興，機",
    "T38n1777_004:0543b21": "謝則癈，所言機者，可發之義，名之為機。前緣",
    "T38n1777_004:0543b22": "有小樂欲可起，小善可生，小惡可治，偏真之",
    "T38n1777_004:0543b23": "解可發，故須用四悉檀，於聲聞經中說因緣",
    "T38n1777_004:0543b24": "生滅四諦、十二因緣、六度之教，開三乘之道。",
    "T38n1777_004:0543b25": "聞則稱機，樂欲心起，生善斷惡，若是二乘，發",
    "T38n1777_004:0543b26": "真無漏，證有餘涅槃；若是菩薩，六度調心，得",
    "T38n1777_004:0543b27": "伏忍、柔順忍也，故《法華經》云：「小智樂小法，不",
    "T38n1777_004:0543b28": "自信作佛。是故以方便，分別說諸果。」為此機",
    "T38n1777_004:0543b29": "緣，雖無三藏伏結，補處菩薩淨、無垢、稱義，三",
    "T38n1777_004:0543c01": "十四心佛果，住有餘涅槃之佛，為欲四悉檀",
    "T38n1777_004:0543c02": "起此教故，示現此教形聲，赴機度物。故《法華",
    "T38n1777_004:0543c03": "經》明，「長者即脫瓔珞，著弊垢衣，執除糞器，狀有",
    "T38n1777_004:0543c04": "所畏，語諸作人。」即是三藏教「興」之義也。癈者，",
    "T38n1777_004:0543c05": "此小欲將歇，小善已成，事惡既除，真解已發，",
    "T38n1777_004:0543c06": "是則四緣俱息，則三藏所說之教、能說之人",
    "T38n1777_004:0543c07": "俱癡也。二、明通教興癡者，興則機興，癈則機",
    "T38n1777_004:0543c08": "癈。機興而教興，教興者，無生四諦樂欲將起，",
    "T38n1777_004:0543c09": "體假入空之善可生，迷理見思可斷，即真之",
    "T38n1777_004:0543c10": "解可發，故須用四悉檀說無生四諦。通教三",
    "T38n1777_004:0543c11": "乘，聞則樂欲心起，生善斷惡，三乘同發即真",
    "T38n1777_004:0543c12": "無漏之慧，見第一義。二乘住有餘涅槃，菩薩",
    "T38n1777_004:0543c13": "則不滯空，慈悲入假化物，誓求佛果。赴此之",
    "T38n1777_004:0543c14": "緣，雖無通教斷結侵習，上地補處菩薩淨、無",
    "T38n1777_004:0543c15": "垢、稱位，一念相應斷習，佛果位有餘涅槃，為",
    "T38n1777_004:0543c16": "起教，赴此三乘根緣，示現此教形聲，悉檀赴",
    "T38n1777_004:0543c17": "緣逗物，故名為興。癈者，四機既息，緣謝則癈。",
    "T38n1777_004:0543c18": "所說通教、能說之人俱癈也。三、明別教興癈",
    "T38n1777_004:0543c19": "者，興則機興、教興。無量四諦樂欲將起，從空",
    "T38n1777_004:0543c20": "入假善根可生，無量恒沙煩惱、別惑見思可",
    "T38n1777_004:0543c21": "治，中道第一義諦真解可發，故用四悉檀，說無",
    "T38n1777_004:0543c22": "量四諦，赴別教菩薩。聞則樂欲心起，生界外",
    "T38n1777_004:0543c23": "之善，斷界外之惡，發中道相似無漏，及真無",
    "T38n1777_004:0543c24": "漏，求常住佛果大涅槃。為赴此之機緣，雖無",
    "T38n1777_004:0543c25": "別教斷十品無明，法身補處菩薩斷十一品無",
    "T38n1777_004:0543c26": "明，究竟佛果，而示現此教形聲，用悉檀赴物",
    "T38n1777_004:0543c27": "機緣，說無量四聖諦，故名別教興。癈者，四機",
    "T38n1777_004:0543c28": "既息，緣謝則癈，所說別教、能說別教所明上",
    "T38n1777_004:0543c29": "地補處菩薩、佛果俱癈也。二、明實教興而不",
    "T38n1777_004:0544a01": "癈者，即是圓教，但興而不癈也。若於《華嚴》、《方",
    "T38n1777_004:0544a02": "等》、《法華》、《涅槃》所說圓教赴圓機，樂欲生善斷",
    "T38n1777_004:0544a03": "惡，見中道第一義諦，是則從初發心，至無垢地，",
    "T38n1777_004:0544a04": "赴四根緣，常說此教，至等覺佛，故名為興。故",
    "T38n1777_004:0544a05": "三十二菩薩，文殊師利等，皆說入不二法門，",
    "T38n1777_004:0544a06": "即是教興之意也。若證妙覺，無師自悟，無法",
    "T38n1777_004:0544a07": "可欲，無善可生，無惡可斷，更無深理可見，言",
    "T38n1777_004:0544a08": "辭相寂滅，本自無興，故無癈也。無癈亦得論",
    "T38n1777_004:0544a09": "癈者，四悉檀機盡則教息，故名癈也。故《大品",
    "T38n1777_004:0544a10": "經》云「過『茶』，無字可說」，《涅槃經》云「不生不生，不",
    "T38n1777_004:0544a11": "可說故」，故淨名默然杜口，不復以言言於無",
    "T38n1777_004:0544a12": "言之理；文殊稱歎，表絕言也。是則在因有人",
    "T38n1777_004:0544a13": "有教，至果即教癈人存。三德涅槃，湛然清淨，",
    "T38n1777_004:0544a14": "豈同前三教補處菩薩、菩提佛果，皆有教無人？",
    "T38n1777_004:0544a15": "教癈，人亦隨癈。權實之意，顯在於在也。第五、",
    "T38n1777_004:0544a16": "約觀心明四教者，從三觀起四教，已如前辨。",
    "T38n1777_004:0544a17": "今但論即心行用，識一切教門皆從初心觀",
    "T38n1777_004:0544a18": "行而起四教。既攝一切經教，若一念觀心分",
    "T38n1777_004:0544a19": "明，能分別一念無明因緣所生之心，四辨歷",
    "T38n1777_004:0544a20": "念，則一切經教大意，皆約觀心通達。就此即",
    "T38n1777_004:0544a21": "為四意：一，約觀心明三藏教相；二，約觀心明",
    "T38n1777_004:0544a22": "通教相；三，約觀心明別教相；四，約觀心明圓",
    "T38n1777_004:0544a23": "教相。第一、約觀心明三藏教相者，即是觀一",
    "T38n1777_004:0544a24": "念因緣所生之心生滅，折假入空。約此觀門，",
    "T38n1777_004:0544a25": "起一切三藏教也。若觀生滅四諦入道，即是",
    "T38n1777_004:0544a26": "修多羅藏，故《增一阿含》云「佛告諸比丘，謂一",
    "T38n1777_004:0544a27": "切法者，祇是一法。何等為一法？心是一法，離",
    "T38n1777_004:0544a28": "心無一切法也」，《智度論》云：「從初《轉法輪經》，至",
    "T38n1777_004:0544a29": "大涅槃結修多羅藏，此祇是約心生滅，說四",
    "T38n1777_004:0544b01": "聖諦」，即是法歸、法本之義也。觀心出一切毘",
    "T38n1777_004:0544b02": "尼藏者，佛制戒時，問諸比丘「汝何心作？若有",
    "T38n1777_004:0544b03": "心作，即是犯戒；有犯，故有持也。若無心作，則",
    "T38n1777_004:0544b04": "不名犯；犯義不成，不說持也」，故重心發戒，無",
    "T38n1777_004:0544b05": "心則不發戒。若言從心出阿毘曇藏者，四卷",
    "T38n1777_004:0544b06": "略說，名《毘曇心》；達磨波羅處中而說，名為《雜",
    "T38n1777_004:0544b07": "心》，如此皆是約心而辨毘曇。無比法者，分別",
    "T38n1777_004:0544b08": "諸心、心數法、一切法，不可比也。第二、約觀心",
    "T38n1777_004:0544b09": "明通教者，觀心因緣所生一切法，心空則一",
    "T38n1777_004:0544b10": "切法空，是為體假入空。一切通教所明行、位、",
    "T38n1777_004:0544b11": "因、果，皆從此起。第三、約觀心明別教者，觀心",
    "T38n1777_004:0544b12": "因緣所生即假名，具足一切恒沙佛法，依無",
    "T38n1777_004:0544b13": "明阿梨耶識，分別無量聖諦。一切別教所明",
    "T38n1777_004:0544b14": "行、位、因、果，皆從此起也。第四、約觀心明圓教",
    "T38n1777_004:0544b15": "者，觀心因緣所生具足一切十法界法，無所",
    "T38n1777_004:0544b16": "積聚，不縱不橫，不思議中道二諦之理。一切",
    "T38n1777_004:0544b17": "圓教所明行、位、因、果，皆從此起，如輪王頂上",
    "T38n1777_004:0544b18": "明珠。是則四教皆從一念無明心起。上來數",
    "T38n1777_004:0544b19": "引《華嚴經》明破微塵，出三千大千世界經卷之",
    "T38n1777_004:0544b20": "義，意在此也。第六、四教通經論者，佛用四教",
    "T38n1777_004:0544b21": "成一切頓、漸諸經，諸論釋經，豈越於四教也！",
    "T38n1777_004:0544b22": "即為二意：一，對經；二，對論。第一、對經者：若《華",
    "T38n1777_004:0544b23": "嚴經》，但具二教所成：一，別教；二，圓教。所以者",
    "T38n1777_004:0544b24": "何？別教，則諸菩薩宣說歷劫修行四十二心",
    "T38n1777_004:0544b25": "斷結、行、位皆差；圓教，明一心具足一切諸行，",
    "T38n1777_004:0544b26": "從初一地具足一切諸地功德。次明漸教之",
    "T38n1777_004:0544b27": "初聲聞經，但具三藏教；方等大乘及以此經，",
    "T38n1777_004:0544b28": "具足四教；《摩訶般若》具足三教，除三藏教；《法",
    "T38n1777_004:0544b29": "華經》開權顯實，正直捨方便，但一圓教；《涅槃",
    "T38n1777_004:0544c01": "經》具足四教，成五味義也。問曰：方等大乘亦",
    "T38n1777_004:0544c02": "具四教，何故不成五味義？答曰：不明聲聞作",
    "T38n1777_004:0544c03": "佛，五味之義不成。約不定中，得論四教也。釋",
    "T38n1777_004:0544c04": "迦出世所有經教，更不過此四教，攝此諸經，",
    "T38n1777_004:0544c05": "罄無不盡也。第二、對論者，論有二種：一，通申",
    "T38n1777_004:0544c06": "經論；二，別申經論。一、通申經論者，即為二意：",
    "T38n1777_004:0544c07": "一、通申小乘經；二、通申大乘經。一、通申小乘",
    "T38n1777_004:0544c08": "經者，如《毘曇》、《成實》、《昆勒》等論，並是通申小乘",
    "T38n1777_004:0544c09": "經論，故《成論》云：「我主今欲正論三藏中實義。」",
    "T38n1777_004:0544c10": "二、通申大乘經者，如《地持論》、《攝大乘論》、《唯識",
    "T38n1777_004:0544c11": "論》、《中論》、《十二門論》等，並是通申諸大乘經所",
    "T38n1777_004:0544c12": "明通、別、圓及三藏教也。二、別申經論者，即為",
    "T38n1777_004:0544c13": "二意：一，別申小乘經；二，別申大乘經。一、別申",
    "T38n1777_004:0544c14": "小乘經者，如《俱舍論》別申修多羅，《明了論》別",
    "T38n1777_004:0544c15": "申毘尼，《毘婆沙》、諸《阿毘曇心》明申佛在世說",
    "T38n1777_004:0544c16": "毘曇也。二、別申大乘經者，如《十地論》別申《華",
    "T38n1777_004:0544c17": "嚴經》別、圓兩教，《大智度論》別申《摩訶般若經》",
    "T38n1777_004:0544c18": "通、別、圓三教，應有別申《大集方等》及此經論，",
    "T38n1777_004:0544c19": "不來此土，《金剛般若論》別申《金剛般若經》，《法",
    "T38n1777_004:0544c20": "華論》別申《法華經》一圓教，《涅槃論》別申《涅槃",
    "T38n1777_004:0544c21": "經》四教五味，論度此不盡。如此等諸論申經，",
    "T38n1777_004:0544c22": "即是申觀心等諸經，令分明也。是則精修觀",
    "T38n1777_004:0544c23": "心，洞解一切經論。若經論不從心出者，觀行",
    "T38n1777_004:0544c24": "之人既不聽不讀，何得內心通達耶！此乃有",
    "T38n1777_004:0544c25": "所言說，寘與經論相應，意在此也。第七、用四",
    "T38n1777_004:0544c26": "教釋此經文者，即為三意：一，通室外四品；二，",
    "T38n1777_004:0544c27": "通室內六品；三，通出室四品。第一、通室外四",
    "T38n1777_004:0544c28": "品者：四教明因果不同，故釋迦現佛國有異，",
    "T38n1777_004:0544c29": "如身子螺髻，梵王所見不同；諸天共寶器食，",
    "T38n1777_004:0545a01": "隨其果報，飯色有異，正以稟四教不同，故見",
    "T38n1777_004:0545a02": "佛國有異也。釋〈方便品〉，正用三藏通教。所以",
    "T38n1777_004:0545a03": "者何？明折法入空，因緣生滅無常；復說如夢",
    "T38n1777_004:0545a04": "如幻，體假入空之意。是則因中，用拙、巧二度，",
    "T38n1777_004:0545a05": "破其界內愛見著心，勸修二教之法身也。〈弟",
    "T38n1777_004:0545a06": "子品〉通用別教、圓教，彈訶十大弟子及五百羅",
    "T38n1777_004:0545a07": "漢。用通教彈者，如訶迦旃延，說三藏教拙度",
    "T38n1777_004:0545a08": "五義；用別教斥者，此如訶富樓那穢食置寶",
    "T38n1777_004:0545a09": "器也；用圓教訶者，如彈身子、善吉，云「不起滅",
    "T38n1777_004:0545a10": "定，現諸威儀……不斷癡愛，起於明脫……亦不縛不",
    "T38n1777_004:0545a11": "解」，是用圓教意彈也。四教釋〈菩薩品〉，正是用",
    "T38n1777_004:0545a12": "圓教訶四大菩薩，用三藏、通教、別教自行化",
    "T38n1777_004:0545a13": "他偏僻，乖不思議圓頓之道也。第二、明室內用",
    "T38n1777_004:0545a14": "四教釋六品經文者：大士無三教之疾，而以",
    "T38n1777_004:0545a15": "方便，現同三疾，約此辨〈問疾品〉也。〈不思議品〉",
    "T38n1777_004:0545a16": "正明住圓教不思議果，示現四教之事也。〈觀",
    "T38n1777_004:0545a17": "眾生品〉即是辨不思議通、圓兩教從假入空，不",
    "T38n1777_004:0545a18": "可得空也。〈佛道品〉即是辨不思議別、圓兩教",
    "T38n1777_004:0545a19": "從空入假，行於非道，通達佛道也。〈不二法門",
    "T38n1777_004:0545a20": "品〉正明圓教不思議中道正觀，入不二法門品",
    "T38n1777_004:0545a21": "也。〈香積品〉即是不思議圓教所明雙照二諦，",
    "T38n1777_004:0545a22": "法界圓融也。第三、明用四教通出室四品經",
    "T38n1777_004:0545a23": "文者：〈菩薩行品〉令菩薩遍行四教之行，四土",
    "T38n1777_004:0545a24": "化眾生也。四教通〈見阿閦佛品〉者，明若依四",
    "T38n1777_004:0545a25": "教修行，發菩提心，始得生阿閦佛國也。亦因",
    "T38n1777_004:0545a26": "此義，無動如來佛國之行得成佛時，所有佛國",
    "T38n1777_004:0545a27": "如妙喜世界也。四教通法〈供養〉、〈囑累品〉二品",
    "T38n1777_004:0545a28": "者，付囑天帝、彌勒，令於佛去世後，流通此經，",
    "T38n1777_004:0545a29": "四教利益未來弟子，令不絕也。第四、辨本迹",
    "T38n1777_004:0545b01": "義者，既用四教分別淨、無垢、稱義，義雖不同，",
    "T38n1777_004:0545b02": "而正用圓教解釋。夫聖人垂應，不無本迹之",
    "T38n1777_004:0545b03": "殊，或示金粟法身，或現補處之像。經說隨緣，",
    "T38n1777_004:0545b04": "高下難測，是以今須辨本迹也。今明此義，略",
    "T38n1777_004:0545b05": "有七重：",
    "T38n1777_004:0545b06": "第一釋名　第二明本迹",
    "T38n1777_004:0545b07": "　第三辨本迹高下　第四約教分別本迹",
    "T38n1777_004:0545b08": "　第五正明維摩本迹　第六約觀心明本迹",
    "T38n1777_004:0545b09": "　第七用本迹通此經文",
    "T38n1777_004:0545b10": "第一、釋本迹名者，通論本迹之名，乃遍在四",
    "T38n1777_004:0545b11": "教。今正明不思議本迹者，正就圓教以辨也。",
    "T38n1777_004:0545b12": "所言本迹者，「本」即所依之理，「迹」是能依之事。",
    "T38n1777_004:0545b13": "事理合明，故稱本迹。譬如人依住處，則有行",
    "T38n1777_004:0545b14": "往之蹤跡也；住處是所依，能依之人有行往",
    "T38n1777_004:0545b15": "之跡；由處有跡，尋跡得處。今以處譬所依之",
    "T38n1777_004:0545b16": "理本，人依行往之跡，譬能依之事迹，是則由",
    "T38n1777_004:0545b17": "所依之理本，有能依之事迹，尋能依之事迹，",
    "T38n1777_004:0545b18": "得所依之理本。本迹雖殊，不思議一也。第二、",
    "T38n1777_004:0545b19": "明不思議本迹義者，略為五意：一，約理事明",
    "T38n1777_004:0545b20": "本迹；二，約理教明本迹；三，約理行明本迹；四，",
    "T38n1777_004:0545b21": "約體用明本迹；五，約權實明本迹。一、約理事",
    "T38n1777_004:0545b22": "明本迹者，此經云「從無住本，立一切法」，今明",
    "T38n1777_004:0545b23": "不思議理事為本迹者，「理」即不思議真諦之",
    "T38n1777_004:0545b24": "理為本，「事」即不思議俗諦之事為迹。由不思",
    "T38n1777_004:0545b25": "議真諦之理本，故有不思議俗諦之事迹，尋",
    "T38n1777_004:0545b26": "不思議俗諦之事迹，得不思議真諦之理本。",
    "T38n1777_004:0545b27": "是則本迹雖殊，不思議一也。二、約理教明本",
    "T38n1777_004:0545b28": "迹者，此經云「三轉法輪於大千，其輪本來常",
    "T38n1777_004:0545b29": "清淨」，今言不思議之理本，即是不思議二諦",
    "T38n1777_004:0545c01": "之理事，通名為理，理即本也。不思議之教迹",
    "T38n1777_004:0545c02": "者，即是大聖八音敷演不思議能詮二諦之",
    "T38n1777_004:0545c03": "教迹也。所詮不思議二諦之理，即是理本；能",
    "T38n1777_004:0545c04": "詮之教，即是事迹。是則由理本故有教迹，尋",
    "T38n1777_004:0545c05": "教迹以得理本。本迹雖殊，不思議一也。三、約",
    "T38n1777_004:0545c06": "理行明本迹者，如《法華經》云「諸法從本來，常",
    "T38n1777_004:0545c07": "自寂滅相，佛子行道已，來世得作佛」，今明不",
    "T38n1777_004:0545c08": "思議理本者，即是理教也，故此經云：「無離文",
    "T38n1777_004:0545c09": "字，說解脫相；文字性離，即解脫也」。不思議行迹",
    "T38n1777_004:0545c10": "者，即是不思議觀行之事迹。由不思議理教",
    "T38n1777_004:0545c11": "之理本，得修不思議觀行之事迹；修觀行不",
    "T38n1777_004:0545c12": "思議事迹，能契不思議之理本，故曰「本迹雖",
    "T38n1777_004:0545c13": "殊，不思議一也」。四、約體用明本迹者，即是法",
    "T38n1777_004:0545c14": "身為體，應身為用。故《金光明經》云「佛真法身，",
    "T38n1777_004:0545c15": "由如虛空；應物現形，如水中月」，正由虛空有",
    "T38n1777_004:0545c16": "實月之本體，故有一切水月之影用。今明理",
    "T38n1777_004:0545c17": "行合為不思議法身之理本，由此法身，故能",
    "T38n1777_004:0545c18": "垂不思議應用之迹；由此應用，能顯法身。故",
    "T38n1777_004:0545c19": "肇師云「非本無以垂迹，非迹無以顯本」，本迹",
    "T38n1777_004:0545c20": "雖殊，不思議一，即其義也。五、約權實明本迹",
    "T38n1777_004:0545c21": "者，實則齊位，證得真應二身，即是理實之本",
    "T38n1777_004:0545c22": "也。權化方便，現真應二身，或高或下，此即是",
    "T38n1777_004:0545c23": "事隨物情，故名事迹也，故此經云：「雖復示現",
    "T38n1777_004:0545c24": "成道，起轉法輪，而不捨菩薩行。」今明若不由",
    "T38n1777_004:0545c25": "不思議位證真、應二身，理實之本，豈能垂高",
    "T38n1777_004:0545c26": "下真應兩迹！若不垂真、應之事迹，豈能令物",
    "T38n1777_004:0545c27": "同己入位，得真、應二身！是則本迹雖殊，不思",
    "T38n1777_004:0545c28": "議一也。第三、辨本迹高下者，正約圓教以明",
    "T38n1777_004:0545c29": "也。若理事明本迹，即是理即；若約理教明本",
    "T38n1777_004:0546a01": "迹，即是名字即；若約理行明本迹，正是觀行",
    "T38n1777_004:0546a02": "即、相似即。今約體、用權實明本迹，應須四句",
    "T38n1777_004:0546a03": "分別：一、本迹俱下；二、本下迹高；三、本高迹下；",
    "T38n1777_004:0546a04": "四、本迹俱高。今明此義，復須四種分別：一，明",
    "T38n1777_004:0546a05": "十信不得約此四句以明高下也；二，明十住",
    "T38n1777_004:0546a06": "初發心住備二句；三，從第二治地住至第四",
    "T38n1777_004:0546a07": "十一等覺地皆具四句分別；四，妙覺地但用",
    "T38n1777_004:0546a08": "二句分別。一、明初十信不得用四句分別者，",
    "T38n1777_004:0546a09": "以十信似解，未發真無漏、顯真應二身故，不",
    "T38n1777_004:0546a10": "得用四句判其高下也。二、明十住初心初發心",
    "T38n1777_004:0546a11": "住但用二句分別者，初住但有本迹俱下、本",
    "T38n1777_004:0546a12": "下迹高之二句也。所以者何？初住最初得真、",
    "T38n1777_004:0546a13": "應二身法身之本，爾前既未有法身之下，故",
    "T38n1777_004:0546a14": "齊位不得言「法身有高」也。譬如十五日月初",
    "T38n1777_004:0546a15": "日之月，爾前無月之可勝也；亦如聲聞法中",
    "T38n1777_004:0546a16": "苦忍真明，爾前無真之可勝也。迹下者，現九",
    "T38n1777_004:0546a17": "法界之迹，還現初住之應迹，始得最下，爾前",
    "T38n1777_004:0546a18": "無應之可高也。所言本下迹高者，能迹現上",
    "T38n1777_004:0546a19": "地之形聲也；而不得言「本高迹下」者，爾前無",
    "T38n1777_004:0546a20": "本之可高也；亦不得言「本迹俱高」者，爾前無",
    "T38n1777_004:0546a21": "真、應之可高也。三、明從第二治地住至第四",
    "T38n1777_004:0546a22": "十一等覺地，此四十一位，一一皆得用四句",
    "T38n1777_004:0546a23": "分別義，推可知也。四、明妙覺極地但用二句",
    "T38n1777_004:0546a24": "分別者：一、本迹俱高，即是真、應之極，最上無",
    "T38n1777_004:0546a25": "過也。二、本高迹下，本高即是真身之極，最上",
    "T38n1777_004:0546a26": "無過；迹下，應同下四十一地之像。又，示現九",
    "T38n1777_004:0546a27": "道之形聲也，而不得言本下迹高者，妙覺法",
    "T38n1777_004:0546a28": "身之本，更無勝地法身之可下也；亦不得言",
    "T38n1777_004:0546a29": "本迹俱下者，更無上地真、應二身之高也。譬",
    "T38n1777_004:0546b01": "如十五日月光明圓滿，過此更無圓滿之光",
    "T38n1777_004:0546b02": "過十五日月也。問曰：若四十二地本迹階降，",
    "T38n1777_004:0546b03": "如此何得俱稱不思議一也？答曰：皆是非真",
    "T38n1777_004:0546b04": "非應不思議真、應之二身也，非階降之不思",
    "T38n1777_004:0546b05": "議階降也。第四、通約教分別本迹者，即為四",
    "T38n1777_004:0546b06": "意：一，約圓教分別本迹；二，約別教分別本迹；",
    "T38n1777_004:0546b07": "三，約通教分別本迹；四，約三藏教分別本迹。",
    "T38n1777_004:0546b08": "一、約圓教分別本迹者，如前釋名辨本迹五義，",
    "T38n1777_004:0546b09": "明高下四句分別也。二、約別教明本迹者，亦",
    "T38n1777_004:0546b10": "得備用四種本迹，類圓教可知，但不得全用。",
    "T38n1777_004:0546b11": "即是地前三十心未得法身，故無本迹。但初",
    "T38n1777_004:0546b12": "地明二句辨本迹，類前圓教初住可知；從二",
    "T38n1777_004:0546b13": "地至等覺，皆得四句分別義，推可解；後妙覺",
    "T38n1777_004:0546b14": "極地，亦但用兩句，類圓教妙覺可知。此皆有",
    "T38n1777_004:0546b15": "教無人，悉是圓教之權迹也。三、約通教明本",
    "T38n1777_004:0546b16": "迹者，通教得明四種本迹，既不辨中道佛性、",
    "T38n1777_004:0546b17": "真應二身，豈有本迹之可分別！但還約通義",
    "T38n1777_004:0546b18": "往釋。見偏真，具五分法身為本，神通變現為",
    "T38n1777_004:0546b19": "迹。若入無餘涅槃，身智俱滅，非但無迹，亦復",
    "T38n1777_004:0546b20": "無本。通教菩薩七地具方便道，八地道觀雙",
    "T38n1777_004:0546b21": "流，豈不知中道佛性之理！但約教門抑畢，故",
    "T38n1777_004:0546b22": "不明真、應耳。恐此多是有教無人，悉是圓教之",
    "T38n1777_004:0546b23": "權迹也。若將別接通，明佛性常住涅槃，真、應",
    "T38n1777_004:0546b24": "二身本迹四句，類前分別，則可知也。四、明三",
    "T38n1777_004:0546b25": "藏教明本迹者，亦得用四種本迹意，亦不得",
    "T38n1777_004:0546b26": "明真、應本迹，猶是生死之人；若至果地三十",
    "T38n1777_004:0546b27": "四心斷結，得成佛時，亦以五分法身為本，神",
    "T38n1777_004:0546b28": "通變化為迹；若入無餘涅槃，則本迹俱滅。今",
    "T38n1777_004:0546b29": "更就三藏因中，明本迹者，若三阿僧祇伏惑",
    "T38n1777_004:0546c01": "純熟，住煖、頂、忍位以為本，得神通變現，利益",
    "T38n1777_004:0546c02": "天人六道，名為迹。下容有此事，亦恐有教無",
    "T38n1777_004:0546c03": "人，悉是圓教之權迹也。問曰：一切聖凡，悉得",
    "T38n1777_004:0546c04": "明本迹不？答曰：本迹之義，正約真、應。有餘諸",
    "T38n1777_004:0546c05": "教，既不明破無明，尚無此義，何況凡夫！但通",
    "T38n1777_004:0546c06": "而為論，別教三十心及通教菩薩，既得論本",
    "T38n1777_004:0546c07": "迹，二乘亦得本迹，三藏菩薩伏惑未斷，尚得",
    "T38n1777_004:0546c08": "論本迹，凡夫亦得論本迹，是故上齊苦忍世",
    "T38n1777_004:0546c09": "第一法已下，下極阿鼻已上。上、下兩處，但得",
    "T38n1777_004:0546c10": "為二句本迹。闕於二句，其間例作四句，論本",
    "T38n1777_004:0546c11": "迹義，推可知也。第五、正辨淨名本迹者，舊云",
    "T38n1777_004:0546c12": "「本是金粟如來，迹居妙喜，為無動補處」，或云",
    "T38n1777_004:0546c13": "「本是八地，迹現毘耶，位居長者」。若執此意，定",
    "T38n1777_004:0546c14": "判其本迹者，金粟為是何位之佛？妙喜補處，",
    "T38n1777_004:0546c15": "復是何位？補處若實是妙覺之金粟，迹為妙",
    "T38n1777_004:0546c16": "喜之補處，此可是本高迹下；若本是初住之",
    "T38n1777_004:0546c17": "金粟，現為十地之補處，此是本下迹高；若是",
    "T38n1777_004:0546c18": "妙覺之金粟法身，又應為妙覺之金粟，是為本",
    "T38n1777_004:0546c19": "迹俱高；若是初住之金粟，應為三藏之補處，",
    "T38n1777_004:0546c20": "是為本迹俱下，豈可定判其優、劣、高、下之位",
    "T38n1777_004:0546c21": "也！大聖以無方之化，豈是凡夫測量、判於深",
    "T38n1777_004:0546c22": "淺！凡夫尚不自識己之業行、果報，何況知其",
    "T38n1777_004:0546c23": "本迹類！若無目指月，判其方圓。今但抑信，本",
    "T38n1777_004:0546c24": "迹雖殊，不思議一也。而文殊既是釋迦左面侍",
    "T38n1777_004:0546c25": "者，此土位行最高，推功稱歎，教迹不宜在八",
    "T38n1777_004:0546c26": "地也。第六、約觀心辨本迹者，如人學中道圓",
    "T38n1777_004:0546c27": "觀，觀於心原，觀道純熟，迹中亦現，無有障閡，",
    "T38n1777_004:0546c28": "圓行圓說，事理相應，此是本迹俱高。若內心",
    "T38n1777_004:0546c29": "圓學而迹示偏邪，是為本高迹下。若內心實",
    "T38n1777_004:0547a01": "不學於圓觀，而現無閡之相，此是本下迹高。",
    "T38n1777_004:0547a02": "若本心止修入空，而迹現破假之相，即是本",
    "T38n1777_004:0547a03": "迹俱下。即用此約佛法學問、坐禪、一切行人",
    "T38n1777_004:0547a04": "心行高下，自行化他得失，具作四句分別：一、",
    "T38n1777_004:0547a05": "本迹俱高，即是實行之人；二、本高迹下，是蜜",
    "T38n1777_004:0547a06": "行人；三、本下迹高，即是貢高之人，除為佛法",
    "T38n1777_004:0547a07": "利益眾生；四、本迹俱下，亦是實行之人也。第",
    "T38n1777_004:0547a08": "七、通經者，但淨名本迹既不可思議，故能以",
    "T38n1777_004:0547a09": "圓智之談，斥偏空之道，以無方之辨，屈有量",
    "T38n1777_004:0547a10": "之心，皆顯本迹之事。今明本迹通此經文者，",
    "T38n1777_004:0547a11": "即為三意：一，通室外；二，通入室；三，通出室。一、",
    "T38n1777_004:0547a12": "通室外者，室外現長者之形，寄四教以顯本",
    "T38n1777_004:0547a13": "迹；或用三藏通教本迹，入空開化國王、長者；",
    "T38n1777_004:0547a14": "或用通、別、圓本迹之教，折挫十大弟子、五百羅",
    "T38n1777_004:0547a15": "漢；或但用圓教顯本，彈訶稟三教菩薩等。二、",
    "T38n1777_004:0547a16": "通室內者，室內託疾興教，示於病行，同一切",
    "T38n1777_004:0547a17": "眾生之實病。眾生之疾，雖有多塗，論其正意，",
    "T38n1777_004:0547a18": "不出四種。今以四種之迹病行，同四種之實",
    "T38n1777_004:0547a19": "病，即是現病行之迹，為〈問疾品〉也。次下五品",
    "T38n1777_004:0547a20": "皆從此品出，若通〈問疾品〉，下五品皆自通也。",
    "T38n1777_004:0547a21": "三、通出室者，掌擎大眾，來入菴羅，示病愈之",
    "T38n1777_004:0547a22": "相，以眾生四種病因滅，淨名權迹之病亦愈。",
    "T38n1777_004:0547a23": "是則，此經從始至末，用本迹義往通玄義及文，",
    "T38n1777_004:0547a24": "意可見也。第二、次釋「所說」者，淨名是能說之",
    "T38n1777_004:0547a25": "人，所說是不思議解脫之法，故言所說。他釋",
    "T38n1777_004:0547a26": "「淨名說於佛法，不說自法。若說自法，則與佛",
    "T38n1777_004:0547a27": "抗行道法」，今解祇淨名自說其身所證性淨、",
    "T38n1777_004:0547a28": "無垢、方便三淨之法，此法雖不可說，以四悉",
    "T38n1777_004:0547a29": "檀赴緣而說；佛亦於不可說，用四悉檀赴緣",
    "T38n1777_004:0547b01": "說此三淨之法；淨名隨佛轉法輪，亦說三淨",
    "T38n1777_004:0547b02": "之法。淨名說三淨之法，即是說佛三淨之法，",
    "T38n1777_004:0547b03": "故此經云「觀身實相，觀佛亦然」。復次，淨名說",
    "T38n1777_004:0547b04": "自法，非但即是說佛法，亦即是說一切眾生",
    "T38n1777_004:0547b05": "法也，故下文云「眾生、賢聖、彌勒，一切法，一如",
    "T38n1777_004:0547b06": "無二如」也，《華嚴經》云「心佛及眾生，是三無差",
    "T38n1777_004:0547b07": "別」。今但說淨名法，即是說佛法，亦即說眾",
    "T38n1777_004:0547b08": "生法也。如下文三十二菩薩各說其所得法，",
    "T38n1777_004:0547b09": "以明入不二法門；例如五百比丘，各說身因；",
    "T38n1777_004:0547b10": "《華嚴經》善財入法界，見善知識，各說其所得法",
    "T38n1777_004:0547b11": "門。淨名說自法門，即是說於佛法，即是說眾",
    "T38n1777_004:0547b12": "生法。問曰：淨名自說己法，何得稱經？答曰：",
    "T38n1777_004:0547b13": "如《大智論》云「若佛弟子、化人、諸天、仙人所說，",
    "T38n1777_004:0547b14": "為佛所印，皆稱為經」，此經佛為寶積開宗，辨",
    "T38n1777_004:0547b15": "於佛國因果，命諸弟子皆述往日為大士所",
    "T38n1777_004:0547b16": "訶，佛默印之；又入室論道，掌擎大眾，還菴羅",
    "T38n1777_004:0547b17": "園，被佛印定，故稱為經也。",
    "T38n1777_004:0547b18": "維摩經玄疏卷第四"
}