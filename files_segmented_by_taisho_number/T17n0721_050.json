{
    "T17n0721_050:0293c11": "正法念處經卷第五十",
    "T17n0721_050:0293c13": "元魏婆羅門瞿曇般若流支譯",
    "T17n0721_050:0293c14": "觀天品之二十九(夜摩天之十五)",
    "T17n0721_050:0293c15": "「『又彼比丘共己同侶於檀越家，先所相識",
    "T17n0721_050:0293c16": "持戒比丘，以諂誑心說其過惡，或以嫉心說",
    "T17n0721_050:0293c17": "其破戒，或以嫉心說其無聞，或以嫉心說其",
    "T17n0721_050:0293c18": "行相，語檀越言：「汝此門師毀破禁戒。」或說懈",
    "T17n0721_050:0293c19": "怠，無聞無智，愚癡如鳥，少聞少智。彼惡比",
    "T17n0721_050:0293c20": "丘向他檀越如是惡說，恒常習近非法境",
    "T17n0721_050:0293c21": "界，何處得修禪誦等業？彼空無物，不堅不實，",
    "T17n0721_050:0293c22": "身壞命終墮於惡道，生地獄中。』「爾時，世尊迦",
    "T17n0721_050:0293c23": "葉如來而說偈言：",
    "T17n0721_050:0293c24": "「『妄語言說者，　　惱一切眾生，",
    "T17n0721_050:0293c25": "　　彼常如黑闇，　　有命亦同死。",
    "T17n0721_050:0293c26": "　　語刀自割舌，　　云何舌不墮？",
    "T17n0721_050:0293c27": "　　若妄語言說，　　則失實功德。",
    "T17n0721_050:0293c28": "　　若人妄語說，　　口中有毒蛇，",
    "T17n0721_050:0293c29": "　　刀在口中住，　　炎火口中燃。",
    "T17n0721_050:0294a01": "　　口中毒是毒，　　蛇上毒非毒；",
    "T17n0721_050:0294a02": "　　口毒壞眾生，　　命終墮地獄。",
    "T17n0721_050:0294a03": "　　若人妄語說，　　自口中出膿，",
    "T17n0721_050:0294a04": "　　舌則是泥濁，　　舌亦如熾火。",
    "T17n0721_050:0294a05": "　　此如是羂縛，　　地獄之前使，",
    "T17n0721_050:0294a06": "　　破壞法橋等，　　皆是妄語過。",
    "T17n0721_050:0294a07": "　　彼妄語之人，　　則非有父母，",
    "T17n0721_050:0294a08": "　　亦不能持戒，　　墮於惡道中。",
    "T17n0721_050:0294a09": "　　若人妄語說，　　彼人速輕賤，",
    "T17n0721_050:0294a10": "　　為善人捨離，　　天則不攝護。",
    "T17n0721_050:0294a11": "　　自不攝言語，　　速疾多瞋恚，",
    "T17n0721_050:0294a12": "　　心[懂-重+隻]多語說，　　常受諸苦惱；",
    "T17n0721_050:0294a13": "　　常憎嫉他人，　　與諸眾生惡，",
    "T17n0721_050:0294a14": "　　方便惱亂他，　　因是入地獄。』",
    "T17n0721_050:0294a15": "「彼佛世尊迦葉如來如是已說妨廢禪誦七",
    "T17n0721_050:0294a16": "種惡法。『彼惡比丘於持戒者作不饒益，是",
    "T17n0721_050:0294a17": "故天捨。口中生刀，為少利故，他實功德而說",
    "T17n0721_050:0294a18": "言無，彼實無過而說有過。如是之人是惡沙",
    "T17n0721_050:0294a19": "門，自謂沙門，妄語言說。彼人如是常有惡意",
    "T17n0721_050:0294a20": "惡行惡法，彼檀越主後時知已，心則輕薄，知",
    "T17n0721_050:0294a21": "其諂曲。此第七法。是故比丘應當捨此第七",
    "T17n0721_050:0294a22": "惡法，所謂悕望飲食供養，皆欲在己。",
    "T17n0721_050:0294a23": "「『又復第八障礙惡法，妨廢比丘坐禪讀誦，是",
    "T17n0721_050:0294a24": "故沙門應當捨離。何者第八？所謂採集種",
    "T17n0721_050:0294a25": "種寶性，造作諸寶。如是比丘怖畏生死，剃除",
    "T17n0721_050:0294a26": "鬚髮披服法衣，以信出家。彼生死中多諸",
    "T17n0721_050:0294a27": "苦惱，略而言之，有二種苦。依陰界入，在三界",
    "T17n0721_050:0294a28": "中，廣則五道。又復廣者，八大地獄、餓鬼、畜",
    "T17n0721_050:0294a29": "生；欲界六天，於欲界中復有枝條種種諸苦；",
    "T17n0721_050:0294b01": "於色界中，復有心苦；無色界中，則有退苦，故",
    "T17n0721_050:0294b02": "欲退時，三昧則亂。如是心者，有無量種分別",
    "T17n0721_050:0294b03": "之苦。彼善男子觀苦惱已，心生厭離，怖畏如",
    "T17n0721_050:0294b04": "是無量過惡，剃除鬚髮披服法衣，以信出",
    "T17n0721_050:0294b05": "家。",
    "T17n0721_050:0294b06": "「『又彼沙門復觀餘苦，心生怖畏，所謂身苦。身",
    "T17n0721_050:0294b07": "苦二處，謂欲、色界，隨有身處皆受苦惱。彼",
    "T17n0721_050:0294b08": "色界中，云何受苦？謂於禪中疲惓故起，起彼",
    "T17n0721_050:0294b09": "禪已，身則疲惓。彼欲退時，身威德劣，風觸其",
    "T17n0721_050:0294b10": "身。如是風者，本來不觸，是故觸身，則受苦惱。",
    "T17n0721_050:0294b11": "唯除眼觸，受樂無苦，則是無記。如是分別",
    "T17n0721_050:0294b12": "受苦不同，依色身有。彼善男子如是聞已，知",
    "T17n0721_050:0294b13": "生死中一切苦惱，陰界入聚，和合皆苦。",
    "T17n0721_050:0294b14": "「『彼觀如是無量無邊生死苦已，而便出家。既",
    "T17n0721_050:0294b15": "出家已，近不善人。近彼人故，同其作業，聞寶",
    "T17n0721_050:0294b16": "性方。畏何性故，以信出家？聞餘性故，更生",
    "T17n0721_050:0294b17": "貪心，或聞金性、或聞銀性、或聞寶性，如是",
    "T17n0721_050:0294b18": "聞已，不知厭足，貪火所燒。彼既燒已，共惡",
    "T17n0721_050:0294b19": "知識行於山中，從山至山，從一山峯至一山",
    "T17n0721_050:0294b20": "峯，如是遍行在隱密處。貪火所燒，晝夜常",
    "T17n0721_050:0294b21": "苦，無有樂時。以何因緣如是出家？不念彼",
    "T17n0721_050:0294b22": "性，思惟異性，謂捨身性而不思惟，如向所",
    "T17n0721_050:0294b23": "說。彼人如是心意不正，亂心意故，妨廢禪誦，",
    "T17n0721_050:0294b24": "失於善法。彼非沙門亦非俗人，為求涅槃，是",
    "T17n0721_050:0294b25": "故出家，性鬼所著，則生貪心，貪羂繫縛入於",
    "T17n0721_050:0294b26": "地獄。』「爾時，世尊迦葉如來而說偈言：",
    "T17n0721_050:0294b27": "「『觀察身性者，　　即是一切性，",
    "T17n0721_050:0294b28": "　　欲得涅槃者，　　調身性非餘。",
    "T17n0721_050:0294b29": "　　若捨離身性，　　貪著於餘性，",
    "T17n0721_050:0294c01": "　　彼人迷真性，　　不得脫苦惱。",
    "T17n0721_050:0294c02": "　　金性則不能，　　除捨諸苦惱，",
    "T17n0721_050:0294c03": "　　諦知真性者，　　得脫苦不疑。",
    "T17n0721_050:0294c04": "　　一切苦生苦，　　此苦難得脫，",
    "T17n0721_050:0294c05": "　　財於王賊火，　　一切皆怖畏，",
    "T17n0721_050:0294c06": "　　是故應捨物，　　如本來無物，",
    "T17n0721_050:0294c07": "　　捨離則受樂，　　攝取則受苦。",
    "T17n0721_050:0294c08": "　　諦知於身性，　　復諦知性相，",
    "T17n0721_050:0294c09": "　　喜樂於禪誦，　　能燒煩惱山。",
    "T17n0721_050:0294c10": "　　是故黠慧者，　　觀察身攝性，",
    "T17n0721_050:0294c11": "　　眾生知自相，　　則得涅槃樂。",
    "T17n0721_050:0294c12": "「『有智之人如是勤心觀此身性，不樂經營金",
    "T17n0721_050:0294c13": "銀等性，此是一切在家之人怖畏根本，況出",
    "T17n0721_050:0294c14": "家人。出家人者，一切捨離；彼財物者，一切怖",
    "T17n0721_050:0294c15": "畏。非賣財物，如是得樂。如是財者，則非財",
    "T17n0721_050:0294c16": "物，非財物性。何者是物？謂觀身性。若捨身",
    "T17n0721_050:0294c17": "性而樂餘性——非於禪誦勤精進也，如是之人",
    "T17n0721_050:0294c18": "身壞命終墮於地獄。故出家人常應修集禪",
    "T17n0721_050:0294c19": "誦財物，不應求於世間凡物，彼因緣故，能增",
    "T17n0721_050:0294c20": "長愛。是故知足——第一財物，餘財物者，能令衰",
    "T17n0721_050:0294c21": "惱。此第八法妨於禪誦，出家沙門應當捨",
    "T17n0721_050:0294c22": "離。",
    "T17n0721_050:0294c23": "「『又復第九障礙惡法，妨廢比丘坐禪讀誦，是",
    "T17n0721_050:0294c24": "故沙門應當捨離。何者第九？所謂近王。出家",
    "T17n0721_050:0294c25": "之人不應近王。何以故？近王沙門，一切世人",
    "T17n0721_050:0294c26": "嫌不供養。彼親近王惡沙門者，悕望財物，或",
    "T17n0721_050:0294c27": "城或村、或多人處常求財物，不知厭足。若不",
    "T17n0721_050:0294c28": "求者，徒近於王，妨廢禪誦。如是比丘發心",
    "T17n0721_050:0294c29": "欲行解脫之道，而復返入繫縛道中，是故比",
    "T17n0721_050:0295a01": "丘不應近王。",
    "T17n0721_050:0295a02": "「『又復比丘不近何者？所謂比丘不近惡人。彼",
    "T17n0721_050:0295a03": "是何人？謂惡知識，或時染著五塵境界，所謂",
    "T17n0721_050:0295a04": "色聲香味觸等不善觀察、懈怠愚癡、住村中",
    "T17n0721_050:0295a05": "等，一切除捨。不近一切懈怠之人，不近一",
    "T17n0721_050:0295a06": "切諂誑之人，不近一切貪食味人，不近一切",
    "T17n0721_050:0295a07": "商賈之人，不近一切屠獵師等惡命活者，不",
    "T17n0721_050:0295a08": "近一切本性妬人，不近一切邪見之人，不近",
    "T17n0721_050:0295a09": "一切不審諦人，不近一切我慢之人，不近一",
    "T17n0721_050:0295a10": "切卒富貴人，不近一切博戲之人，不近一切",
    "T17n0721_050:0295a11": "酤酒之人，不近一切嗜酒之人，不近一切酒",
    "T17n0721_050:0295a12": "肆之處，不近樂見婦女之人，不近一切婬女",
    "T17n0721_050:0295a13": "主人，不近一切儲畜雜貨販賣之人，不近一",
    "T17n0721_050:0295a14": "切廚宰之人，不近一切獄卒等人，不近一切",
    "T17n0721_050:0295a15": "捕鳥之人，不近一切戲論之人，不近一切信",
    "T17n0721_050:0295a16": "外道人，不近一切眾所憎人。比丘不應近如",
    "T17n0721_050:0295a17": "是人，或與同住、或共語言、或同道行，一切",
    "T17n0721_050:0295a18": "不應。何以故？多人疑故。若出家人、若離諸過",
    "T17n0721_050:0295a19": "清淨之人皆不應近，彼生疑者謂彼比丘亦",
    "T17n0721_050:0295a20": "同如是，以彼比丘或近彼人、或同處住。如是",
    "T17n0721_050:0295a21": "比丘，他過所污，是故不應近如是等，何況近",
    "T17n0721_050:0295a22": "王。彼近王者，最為凡鄙。』「爾時，世尊迦葉如來",
    "T17n0721_050:0295a23": "而說偈言：",
    "T17n0721_050:0295a24": "「『比丘林應住，　　近王最凡鄙，",
    "T17n0721_050:0295a25": "　　著袈裟近他，　　如奴依主命。",
    "T17n0721_050:0295a26": "　　比丘非近他，　　尚不應近天；",
    "T17n0721_050:0295a27": "　　鵝不應近狗，　　以其淨潔故。",
    "T17n0721_050:0295a28": "　　無我無悕望，　　心不求一切，",
    "T17n0721_050:0295a29": "　　怖畏生死者，　　近王則非善。",
    "T17n0721_050:0295b01": "　　住園林塚間，　　若平地若山，",
    "T17n0721_050:0295b02": "　　則是善比丘；　　近王則非善。",
    "T17n0721_050:0295b03": "「『如是種種無量方便捨離近王，若近王者，諸",
    "T17n0721_050:0295b04": "梵行人悉皆呵毀。所應近者，其唯智王，如",
    "T17n0721_050:0295b05": "是近者，畢竟寂靜。近智王故，必得涅槃，隨所",
    "T17n0721_050:0295b06": "得處皆悉不退。近彼智王，則有方便，謂於禪",
    "T17n0721_050:0295b07": "誦堅固精進，不作餘業妨廢禪誦，親近尊",
    "T17n0721_050:0295b08": "長修習知足，其心調順常無貪求，以近尊",
    "T17n0721_050:0295b09": "長隨時諮問，受持不忘，於希有物不求見",
    "T17n0721_050:0295b10": "聞，不生奇特。近智王者，有此方便。』「爾時，世",
    "T17n0721_050:0295b11": "尊迦葉如來而說偈言：",
    "T17n0721_050:0295b12": "「『近尊長供養，　　隨時勤請問，",
    "T17n0721_050:0295b13": "　　修行施戒智，　　復親近智王。",
    "T17n0721_050:0295b14": "　　天人世間中，　　能示安隱者，",
    "T17n0721_050:0295b15": "　　非有中苦縛，　　世間之凡王。",
    "T17n0721_050:0295b16": "　　若無苦惱者，　　此乃名為王；",
    "T17n0721_050:0295b17": "　　若常受苦惱，　　不得名為王。",
    "T17n0721_050:0295b18": "「『比丘應近如是智王，勿近凡王，近世王故，妨",
    "T17n0721_050:0295b19": "廢禪誦。若不禪誦，復墮地獄、餓鬼、畜生。此是",
    "T17n0721_050:0295b20": "世間凡王境界，是故比丘知此過已，常不近",
    "T17n0721_050:0295b21": "王。住林之人若親近王，則非所宜，故應捨",
    "T17n0721_050:0295b22": "離。此第九法妨禪誦故。",
    "T17n0721_050:0295b23": "「『又復第十障礙惡法，妨廢比丘坐禪讀誦，是",
    "T17n0721_050:0295b24": "故沙門應當捨離。何者第十？所謂比丘悕望",
    "T17n0721_050:0295b25": "請喚，貪樂食味。既於境界正修行已，乃更後",
    "T17n0721_050:0295b26": "時在人間行，捨棄林野可愛之處，復於人中",
    "T17n0721_050:0295b27": "處處遊行。如是比丘近於放逸，家家村村從",
    "T17n0721_050:0295b28": "城至城，從多人處至多人處，如是遍行，樂多",
    "T17n0721_050:0295b29": "言說，妄行人中，樂世俗語，樂見親舊；親舊知",
    "T17n0721_050:0295c01": "識詳共請喚，得好美食。既得種種美味食",
    "T17n0721_050:0295c02": "已，妄於林中捨離禪誦，放逸而行，悕望飲",
    "T17n0721_050:0295c03": "食。以常貪著種種食故，不覺身盡，如是著味，",
    "T17n0721_050:0295c04": "悕望請喚，心以為樂。",
    "T17n0721_050:0295c05": "「『又若比丘於境界中不如法行，眼見好色，心",
    "T17n0721_050:0295c06": "愛樂故，則生染欲，悕望樂見，轉復愛著。於彼",
    "T17n0721_050:0295c07": "彼處，心生憙樂。如是比丘行於人中，失自利",
    "T17n0721_050:0295c08": "益。禪誦之業，如是失已，常悕食味，常到他舍。",
    "T17n0721_050:0295c09": "眼見色故，心生愛樂，如是次第，耳聞於聲，心",
    "T17n0721_050:0295c10": "生愛樂；鼻得香已，心生愛樂。如是樂著一切",
    "T17n0721_050:0295c11": "境界，為一切縛之所繫縛，為一切羂之所繫",
    "T17n0721_050:0295c12": "縛，於一切欲隨逐而行，既非在家，復非出家。",
    "T17n0721_050:0295c13": "如是之人，身壞命終墮於惡道，生地獄中。是",
    "T17n0721_050:0295c14": "故不應樂他請喚，樂他請喚有如是過。「『是故",
    "T17n0721_050:0295c15": "比丘應觀此過，不應常在人中遊行。若須行",
    "T17n0721_050:0295c16": "者，有五因緣得行人中：一為病人推求醫藥",
    "T17n0721_050:0295c17": "資用因緣，得行人中。二為饒益尊長因緣，得",
    "T17n0721_050:0295c18": "行人中。三為佛塔、自舍破壞修治因緣，得行",
    "T17n0721_050:0295c19": "人中。四為饒益眾生因緣，得行人中。五為",
    "T17n0721_050:0295c20": "他王破其國土，欲化彼王救命因緣，得行人",
    "T17n0721_050:0295c21": "中。為如是因，得行人中，若無如是五種因",
    "T17n0721_050:0295c22": "緣行人中者，是虛妄行，妨廢禪誦。如是行者，",
    "T17n0721_050:0295c23": "於老病死、悲啼號哭、愁苦懊惱不能得脫，彼",
    "T17n0721_050:0295c24": "惡沙門、立沙門者，徒爾出家。「『是故比丘若心",
    "T17n0721_050:0295c25": "悕望欲斷愛者，心應正觀，寂靜諸根，依憑尊",
    "T17n0721_050:0295c26": "長，附近三寶，攝心而行。攝三寶故，拔斷一切",
    "T17n0721_050:0295c27": "煩惱使根。』「爾時，世尊迦葉如來而說偈言：",
    "T17n0721_050:0295c28": "「『捨離禪誦業，　　唯貪著食味，",
    "T17n0721_050:0295c29": "　　是則非比丘，　　其心如餓鬼。",
    "T17n0721_050:0296a01": "　　除禪更無樂，　　智者如是說；",
    "T17n0721_050:0296a02": "　　離於禪定樂，　　更無樂可得。",
    "T17n0721_050:0296a03": "　　愚人捨上樂，　　唯貪著諸味，",
    "T17n0721_050:0296a04": "　　如是癡惡人，　　則得衰惱事。",
    "T17n0721_050:0296a05": "　　若人樂境界，　　常依境界樂，",
    "T17n0721_050:0296a06": "　　增長不善法，　　命終墮惡道。",
    "T17n0721_050:0296a07": "　　若人離禪誦，　　捨持戒布施，",
    "T17n0721_050:0296a08": "　　剛獷不調伏，　　有命亦如死。",
    "T17n0721_050:0296a09": "　　若順法行已，　　在世間不死；",
    "T17n0721_050:0296a10": "　　離法常愚癡，　　有命亦如死。",
    "T17n0721_050:0296a11": "　　雖有人皮覆，　　愚癡同畜生，",
    "T17n0721_050:0296a12": "　　以智燈光明，　　不照其心故。",
    "T17n0721_050:0296a13": "　　若受持戒者，　　可得名為人；",
    "T17n0721_050:0296a14": "　　一切破戒者，　　則如狗不異。",
    "T17n0721_050:0296a15": "　　若貪不布施，　　惡行不調伏，",
    "T17n0721_050:0296a16": "　　則不名為人，　　攝在餓鬼數。",
    "T17n0721_050:0296a17": "　　若人無戒智，　　復無布施寶，",
    "T17n0721_050:0296a18": "　　彼人雖有命，　　則與死不異。",
    "T17n0721_050:0296a19": "　　若行戒施禪，　　受持念三昧，",
    "T17n0721_050:0296a20": "　　是人亦名人，　　應為天所禮。",
    "T17n0721_050:0296a21": "　　有功德是人，　　無功德如羊，",
    "T17n0721_050:0296a22": "　　功德知功德，　　彼人則名天。",
    "T17n0721_050:0296a23": "「『如是功德，功德者知。功德人者，一切處樂；若",
    "T17n0721_050:0296a24": "無功德，彼常受苦。是故比丘既聞如是勝功",
    "T17n0721_050:0296a25": "德已，不應貪味。此第十法妨廢禪誦，沙門之",
    "T17n0721_050:0296a26": "人畏生死者，應當怖畏。",
    "T17n0721_050:0296a27": "「『又第十一障礙惡法，妨廢比丘坐禪讀誦，是",
    "T17n0721_050:0296a28": "故沙門應當捨離。第十一者，謂癡比丘我慢",
    "T17n0721_050:0296a29": "心故，不請問他，內智不開，外向化說言一切",
    "T17n0721_050:0296b01": "智：「有一切智，故我能說，我能解義，我能讀",
    "T17n0721_050:0296b02": "誦。一切法聚，是我所持。百千法義，我教弟",
    "T17n0721_050:0296b03": "子。更無有人與我等者。」自心攝受，復為他人",
    "T17n0721_050:0296b04": "作如是說。「『彼唯智慢而實無智，彼人常為一",
    "T17n0721_050:0296b05": "切眾生說自功德，是故世間一切聞者皆生",
    "T17n0721_050:0296b06": "貴重，一切世人皆作是言：「此善比丘具一切",
    "T17n0721_050:0296b07": "智，如是比丘更無與等。」一切世人皆如是",
    "T17n0721_050:0296b08": "說，而彼比丘最無所解，內實空虛無所知",
    "T17n0721_050:0296b09": "曉，心中無物猶如空器，亦如秋雲，離於禪",
    "T17n0721_050:0296b10": "誦，諸少智人之所供養。「『唯修禪誦、持戒、布",
    "T17n0721_050:0296b11": "施，勤修精進，攀緣善法，智慧毘尼，調伏莊",
    "T17n0721_050:0296b12": "嚴，安住佛法，勤不休息，大悲熏心，此是沙",
    "T17n0721_050:0296b13": "門所應行法。「『彼惡比丘內空無智，如是意念：",
    "T17n0721_050:0296b14": "「若我今者見彼比丘，則示我法。如是比丘輕",
    "T17n0721_050:0296b15": "賤於我，彼檀越家常供養我，若就彼學，則彼",
    "T17n0721_050:0296b16": "檀越不供養我，輕賤於我。是故我今隨自所",
    "T17n0721_050:0296b17": "知所解多少，為他宣說，隨彼聞者解與不解，",
    "T17n0721_050:0296b18": "我終不能就彼而學。」如是內空，畏他輕賤，以",
    "T17n0721_050:0296b19": "慢心故，既自不解，不請問他，畏人輕賤。「『如是",
    "T17n0721_050:0296b20": "慢心、妄語之人，失五學句。何等為五？所謂妄",
    "T17n0721_050:0296b21": "語。彼未知故，是以為他妄語而說，此是彼人",
    "T17n0721_050:0296b22": "破初學句。「『又復次破第二學句，所謂偷盜。彼",
    "T17n0721_050:0296b23": "不應受他人供養，彼檀越主為智慧故，與物",
    "T17n0721_050:0296b24": "供養，而彼愚人少於智慧而取其物。如是癡",
    "T17n0721_050:0296b25": "人則是偷盜，如是名破第二學句。",
    "T17n0721_050:0296b26": "「『又復次破第三學句，所謂比丘初出家時，所",
    "T17n0721_050:0296b27": "受學句，依持戒住，緣於持戒，起如是心：「我今",
    "T17n0721_050:0296b28": "出家。」而彼比丘若不學問何有持戒，為他說",
    "T17n0721_050:0296b29": "言：「我則多知。」如是名破第三學句。",
    "T17n0721_050:0296c01": "「『又復次破第四學句，所謂難問。畏他輕賤，是",
    "T17n0721_050:0296c02": "故謗法，而說非法言此是法，此是第一毀",
    "T17n0721_050:0296c03": "破學句。如是名破第四學句。",
    "T17n0721_050:0296c04": "「『又復次破第五學句，所謂彼人不知法故，於",
    "T17n0721_050:0296c05": "同梵行所說正法，言非正法，作如是言：「汝等",
    "T17n0721_050:0296c06": "一切不知深法，汝所說者非佛所說。」彼人如",
    "T17n0721_050:0296c07": "是謗他眾僧作如是言：「唯我能知，汝等眾",
    "T17n0721_050:0296c08": "僧一切不知。」如是謗僧，畏他輕故，語眾僧",
    "T17n0721_050:0296c09": "言：「汝說非法。」而僧說者其實是法。「『彼惡比丘",
    "T17n0721_050:0296c10": "如是則失正法功德，最大妄語，身壞命終墮",
    "T17n0721_050:0296c11": "於惡道，生地獄中。不請問他，惡業因故。",
    "T17n0721_050:0296c12": "不請問他復有大過，謂我慢心。我慢心故，不",
    "T17n0721_050:0296c13": "入林中，畏他輕賤，於示道者而不請問：「何者",
    "T17n0721_050:0296c14": "為道？云何心緣？何所攀緣？云何忘失，復攝",
    "T17n0721_050:0296c15": "在心？」如是於他不請不問，慢心過故，彼不能",
    "T17n0721_050:0296c16": "得如是道故，心生疲惓，結加趺坐，即爾復",
    "T17n0721_050:0296c17": "起，作如是念：「此法虛妄，彼諸比丘唐為此",
    "T17n0721_050:0296c18": "業。此非是道，實無有禪、無三摩提，亦無禪",
    "T17n0721_050:0296c19": "果、無三昧果。」以我慢心，畏他輕賤，如是誹",
    "T17n0721_050:0296c20": "謗。彼邪見者，身壞命終墮於惡道，生地獄",
    "T17n0721_050:0296c21": "中。』「爾時，世尊迦葉如來而說偈言：",
    "T17n0721_050:0296c22": "「『知時離我慢，　　請問於尊長，",
    "T17n0721_050:0296c23": "　　比丘勤精進，　　速得於涅槃。",
    "T17n0721_050:0296c24": "　　諸從他所聞，　　皆為他人說，",
    "T17n0721_050:0296c25": "　　自知離我慢，　　彼比丘諦知。",
    "T17n0721_050:0296c26": "　　離慢離大慢，　　知道知非道，",
    "T17n0721_050:0296c27": "　　如是知自他，　　是知足比丘。",
    "T17n0721_050:0296c28": "　　我慢心甚堅，　　心[懂-重+隻]而愚鈍，",
    "T17n0721_050:0296c29": "　　悕財利供養，　　則不得寂靜。",
    "T17n0721_050:0297a01": "「『彼以如是不請問他，慢故心堅，不能禪誦。如",
    "T17n0721_050:0297a02": "是比丘常食他食，以存性命。彼人唯有比",
    "T17n0721_050:0297a03": "丘形服，名字比丘，身壞命終墮於惡道，生地",
    "T17n0721_050:0297a04": "獄中。或以心慢，不請問他。是故學者乃至有",
    "T17n0721_050:0297a05": "命未盡以來，常請問他。如是比丘心常安樂，",
    "T17n0721_050:0297a06": "身壞命終生於善道，天世界中。生彼處已，次",
    "T17n0721_050:0297a07": "第乃至到於涅槃，以離慢故。",
    "T17n0721_050:0297a08": "「『又第十二障礙惡法，妨廢比丘坐禪讀誦。第",
    "T17n0721_050:0297a09": "十二者，樂多知識。多知識名，作不饒益，如是",
    "T17n0721_050:0297a10": "比丘唯增長愛。若有比丘多知識者，則多",
    "T17n0721_050:0297a11": "妨亂，多所作故，妨亂心意；心意亂故，不得禪",
    "T17n0721_050:0297a12": "誦。出家之人怨親平等，猶尚不應近一知",
    "T17n0721_050:0297a13": "識，何況復有多知識耶？若懈怠者，唯名",
    "T17n0721_050:0297a14": "比丘。到他舍故，即眼見時，心則動亂。眼見色",
    "T17n0721_050:0297a15": "故，眼識異本，心不攀緣寂靜之法，不念觀察，",
    "T17n0721_050:0297a16": "心不正直，多有言說。見知識已，次第聞聲，心",
    "T17n0721_050:0297a17": "則亂緣，有異觀察，心不寂靜；不寂靜故，不寂",
    "T17n0721_050:0297a18": "靜觀，有所攀緣。若見知識一念亦妨，況見知",
    "T17n0721_050:0297a19": "識乃至久時。是故沙門乃至不用有一知識，",
    "T17n0721_050:0297a20": "況多知識。若有比丘近知識者，饒人處行，從",
    "T17n0721_050:0297a21": "饒人處至饒人處，如是遊行，念念命盡而不",
    "T17n0721_050:0297a22": "覺知，則失善分。若失善分，最是自誑，乃至不",
    "T17n0721_050:0297a23": "能於一念間修禪讀誦。是故，比丘如是學者",
    "T17n0721_050:0297a24": "增長染愛，不應親近俗人知識。",
    "T17n0721_050:0297a25": "「『又若能令未來安隱示涅槃道——導師知識、坐",
    "T17n0721_050:0297a26": "禪同行，則應親近。何者同行？所謂除滅一",
    "T17n0721_050:0297a27": "切煩惱，至涅槃城，此是第一勝善知識。餘知",
    "T17n0721_050:0297a28": "識者，則是怨家，非真知識。以非真故，則非",
    "T17n0721_050:0297a29": "知識，若見共語、共行、共業，同有所作，妨廢善",
    "T17n0721_050:0297b01": "業。若未來世得其力者，乃名知識。若示梵行、",
    "T17n0721_050:0297b02": "若令修行，或教怖畏，未來之世示令怖畏——生",
    "T17n0721_050:0297b03": "於地獄、餓鬼、畜生，名善知識。令身口意造作",
    "T17n0721_050:0297b04": "惡業，到惡道者，一切勿近。』「爾時，世尊迦葉",
    "T17n0721_050:0297b05": "如來而說偈言：",
    "T17n0721_050:0297b06": "「『若示未來世，　　彼是善知識，",
    "T17n0721_050:0297b07": "　　若能遮惡處，　　復能救災禍。",
    "T17n0721_050:0297b08": "　　常說利益法，　　利益未來世，",
    "T17n0721_050:0297b09": "　　彼是善知識，　　作知識利益。",
    "T17n0721_050:0297b10": "「『此勝知識有無量種無量分別，種種說法。非",
    "T17n0721_050:0297b11": "多飲食、禮拜入舍，非示愛聲觸味香色，得名",
    "T17n0721_050:0297b12": "知識，如是知識非善知識。善比丘者，應當捨",
    "T17n0721_050:0297b13": "離，尚不應近此一知識，況復近多如是知識，",
    "T17n0721_050:0297b14": "生無量過。若有知識於未來世作不利益，雖",
    "T17n0721_050:0297b15": "名知識，實是怨家。若有比丘近彼知識，則",
    "T17n0721_050:0297b16": "妨自業坐禪讀誦。",
    "T17n0721_050:0297b17": "「『又第十三障礙惡法，妨廢比丘坐禪讀誦，是",
    "T17n0721_050:0297b18": "故沙門應當捨離。第十三者，所謂比丘與惡",
    "T17n0721_050:0297b19": "同處。一切比丘與惡同處，妨廢禪誦。與惡同",
    "T17n0721_050:0297b20": "處，凡有五種，何等為五？所謂比丘善持淨",
    "T17n0721_050:0297b21": "戒第一善法，有正直心，而與第一破戒惡人",
    "T17n0721_050:0297b22": "同處止住，不得自在。此是第一與惡同處。「『又",
    "T17n0721_050:0297b23": "復第二與惡同處，所謂比丘不自在過或自",
    "T17n0721_050:0297b24": "在過，與邪見人而共相隨，若村若城、若多人",
    "T17n0721_050:0297b25": "處同行同住。此是第二與惡同處。「『又復第三",
    "T17n0721_050:0297b26": "與惡同處，所謂比丘常自樂數親舊知識，欲",
    "T17n0721_050:0297b27": "往欲近，與共相隨，至在俗時先住之家。此是",
    "T17n0721_050:0297b28": "第三與惡同處。「『又復第四與惡同處，所謂比",
    "T17n0721_050:0297b29": "丘畏他輕賤，求知見故到惡處住論師之所，",
    "T17n0721_050:0297c01": "共相習近。此是第四與惡同處。「『又復第五與",
    "T17n0721_050:0297c02": "惡同處，所謂比丘心意動亂不能正行，於",
    "T17n0721_050:0297c03": "先飲食或臥具等，或先食來、或先飲來、或",
    "T17n0721_050:0297c04": "先臥來、近婦人來，或於先時所受用色",
    "T17n0721_050:0297c05": "聲香味觸，如是種種，憶念思惟，念境界",
    "T17n0721_050:0297c06": "處，境界處念之所破壞。餘一切處皆悉可避，",
    "T17n0721_050:0297c07": "此境界處則不可避，以是第一最惡處故。以",
    "T17n0721_050:0297c08": "於一切禪誦等業，最為妨故。自餘惡處皆悉",
    "T17n0721_050:0297c09": "可避，唯此一處最不可避境界之樂。從自",
    "T17n0721_050:0297c10": "心起分別惡處，最為難避，唯除坐禪三摩",
    "T17n0721_050:0297c11": "提樂正觀察念，如是能避。』「爾時，世尊迦葉如",
    "T17n0721_050:0297c12": "來而說偈言：",
    "T17n0721_050:0297c13": "「『不善觀察風，　　所吹熾然火，",
    "T17n0721_050:0297c14": "　　彼正觀察雨，　　能令滅無餘。",
    "T17n0721_050:0297c15": "　　眾生先所起，　　久時無明暗，",
    "T17n0721_050:0297c16": "　　如起智慧燈，　　能令滅無餘。",
    "T17n0721_050:0297c17": "　　欲癡火能燒，　　地獄愚癡人；",
    "T17n0721_050:0297c18": "　　智者則不爾，　　是故得涅槃。",
    "T17n0721_050:0297c19": "　　如是十三法，　　智光明能除，",
    "T17n0721_050:0297c20": "　　是故畏過者，　　常應勤持戒。",
    "T17n0721_050:0297c21": "　　拔出自身中，　　三種過根本，",
    "T17n0721_050:0297c22": "　　以智慧大火，　　燒多煩惱薪。",
    "T17n0721_050:0297c23": "「『如向所說，與惡同處，應設方便，一切遠離。出",
    "T17n0721_050:0297c24": "家沙門寧當獨行，勿多憶念，亦莫懈怠。本",
    "T17n0721_050:0297c25": "村本城、本多人處過去樂事，勿憶勿樂，勿",
    "T17n0721_050:0297c26": "念本時節會之日饒人之處，本曾遊行，亦勿",
    "T17n0721_050:0297c27": "憶念悕望欲見，亦勿攝受。諸惡弟子、諸惡",
    "T17n0721_050:0297c28": "知識亦勿親近，勿樂愛聲觸味香色，勿生染",
    "T17n0721_050:0297c29": "心，勿不正行，心莫驚動，亦勿悕望飲食敷",
    "T17n0721_050:0298a01": "具、病藥所須。勿著種種雜色袈裟，亦勿方便",
    "T17n0721_050:0298a02": "推搗令平；若洗浴時，不以脚足揩踏身體；",
    "T17n0721_050:0298a03": "勿作種種間雜言語。如是燒滅無始闇聚。「『極",
    "T17n0721_050:0298a04": "惡生死，五道是門，六塵境界分別焰起地",
    "T17n0721_050:0298a05": "獄、餓鬼、畜生之中，常燒常炙。一切世間愚癡",
    "T17n0721_050:0298a06": "凡夫處處流轉，燒炙失壞，入苦海中，生死",
    "T17n0721_050:0298a07": "轉行猶不厭離。捨行持戒，若人生天，第一放",
    "T17n0721_050:0298a08": "逸，後退彼天，與先同侶勝者離別，生在地獄、",
    "T17n0721_050:0298a09": "餓鬼、畜生，受第一苦。悔火所燒，無有救者。",
    "T17n0721_050:0298a10": "放逸所壞，悔火所燒，生在地獄、餓鬼、畜生。「『以",
    "T17n0721_050:0298a11": "是等故，諸有怖畏未來退者，一切皆應修",
    "T17n0721_050:0298a12": "行正法，常不斷絕。如是法律，一切如來、應、正",
    "T17n0721_050:0298a13": "遍知，為放逸天斷除放逸。若人生天，一切皆",
    "T17n0721_050:0298a14": "是持戒力故。若有善修、善調伏心，如是之人",
    "T17n0721_050:0298a15": "不得言死，身壞命終生於善道，天世界中。「『汝",
    "T17n0721_050:0298a16": "等天眾，一切未知生此天因，戒之輕重。我",
    "T17n0721_050:0298a17": "為饒益，示汝彼業，是故說此十三法門。人天",
    "T17n0721_050:0298a18": "世間，迭互為因。人世界中則能持戒，天世界",
    "T17n0721_050:0298a19": "中則不能持。人死生天，若不放逸，退生人",
    "T17n0721_050:0298a20": "中。以是因緣，故說此經。』「彼佛世尊迦葉如",
    "T17n0721_050:0298a21": "來利益天人，饒益安樂乃至涅槃，如是利",
    "T17n0721_050:0298a22": "益一切世間。",
    "T17n0721_050:0298a23": "「爾時，彼處牟修樓陀夜摩天王并天眾等，深",
    "T17n0721_050:0298a24": "生厭離，雖處於欲，而於欲中不行放逸，皆悉",
    "T17n0721_050:0298a25": "成就不放逸行。頂禮世尊迦葉佛塔，其心",
    "T17n0721_050:0298a26": "清淨。彼一切天，如本來時還如是去。",
    "T17n0721_050:0298a27": "「迦葉世尊第六經竟。",
    "T17n0721_050:0298a28": "「此法名為六修多羅，山樹具足地處流行。",
    "T17n0721_050:0298a29": "「爾時，天眾一切皆出迦葉佛塔，問於天主牟",
    "T17n0721_050:0298b01": "修樓陀而作是言：『天王云何知此佛塔？』「爾",
    "T17n0721_050:0298b02": "時天眾如是問已，牟修樓陀天主告言：『汝等",
    "T17n0721_050:0298b03": "天眾，一切皆聽。我有因緣，先見此塔。我於先",
    "T17n0721_050:0298b04": "時始生此天，放逸而行，憙樂境界，五羂所縛，",
    "T17n0721_050:0298b05": "周遍行此夜摩地處，五欲功德遊戲受樂，處",
    "T17n0721_050:0298b06": "處而行。從一園林至一園林，從山至山，從巖",
    "T17n0721_050:0298b07": "至巖，從崖至崖，從一花池至一花池，從一峯",
    "T17n0721_050:0298b08": "處至一峯處，多有無量百千天子為天女眾",
    "T17n0721_050:0298b09": "之所圍繞。彼天女眾無量百千服飾莊嚴，在",
    "T17n0721_050:0298b10": "天子前歌舞憙笑遊戲圍繞。我於爾時如是",
    "T17n0721_050:0298b11": "遍觀此天世間，樂著境界五欲功德，心生歡",
    "T17n0721_050:0298b12": "喜，愛心所牽。我三處行皆不妨礙，所謂水",
    "T17n0721_050:0298b13": "中在鵝背上，從一鵝背至一鵝背。次復在於",
    "T17n0721_050:0298b14": "鴛鴦背上，從一鴛鴦至一鴛鴦。次復乘鴨在",
    "T17n0721_050:0298b15": "鴨背上，從一鴨背至一鴨背。次復在於蓮花",
    "T17n0721_050:0298b16": "之中，從一蓮花至一蓮花；在水波中，從波至",
    "T17n0721_050:0298b17": "波。處處遊戲，隨意而行，無有障礙，一切嬉",
    "T17n0721_050:0298b18": "戲歌舞歡笑，心極受樂，如是遊行。",
    "T17n0721_050:0298b19": "「『我既如是種種戲已，復念餘戲，謂處陸地乘",
    "T17n0721_050:0298b20": "於殿堂，百千天女圍遶相隨，從山至山，從",
    "T17n0721_050:0298b21": "一山峯至一山峯，從一山谷至一山谷，從一",
    "T17n0721_050:0298b22": "園林至一園林，從一山窟至一山窟。我於爾",
    "T17n0721_050:0298b23": "時，在如是處行不障礙。",
    "T17n0721_050:0298b24": "「『如是次第在虛空中，復乘堂殿，百千天眾而",
    "T17n0721_050:0298b25": "為圍遶，作諸天樂出妙音聲，歌舞喜笑遊戲",
    "T17n0721_050:0298b26": "而行，遍此一切天之世間。見不可說種種異",
    "T17n0721_050:0298b27": "處，多有七寶光明照曜勝妙之處，如是山峯",
    "T17n0721_050:0298b28": "處處遍見。有百千樹七寶莊嚴，如是次第，復",
    "T17n0721_050:0298b29": "見有河，百千蓮華集在其岸，處處皆有微妙",
    "T17n0721_050:0298c01": "蓮華。我共天眾皆如是見，在虛空中如是下",
    "T17n0721_050:0298c02": "觀，一切諸欲功德具足。",
    "T17n0721_050:0298c03": "「『此天世間百千種殿處處皆饒，我常於中行",
    "T17n0721_050:0298c04": "無障礙，謂在三處——水、陸、虛空，如是遊戲種種",
    "T17n0721_050:0298c05": "受樂。",
    "T17n0721_050:0298c06": "「『我復有時，遂見六山有六光明穿空而出，焰",
    "T17n0721_050:0298c07": "色分明，不知何物。我時見已，生希有心，專念",
    "T17n0721_050:0298c08": "思惟：「此所見者，昔未曾有，為是何物？」如是念",
    "T17n0721_050:0298c09": "已，即并行殿，一切天眾速疾前去，詣六光",
    "T17n0721_050:0298c10": "明。我既到彼六光明所，并殿俱墮，我先所有",
    "T17n0721_050:0298c11": "光明威德一切損減。我於爾時心自思惟：「此",
    "T17n0721_050:0298c12": "是何物？是何勢力令我自身并此天眾一切",
    "T17n0721_050:0298c13": "皆墮，威德光明一切損減？」「『我於爾時既思惟",
    "T17n0721_050:0298c14": "已，於天眾中有一舊天，名無垢廣。彼天先",
    "T17n0721_050:0298c15": "見如是六山六種光明，而語我言：「天王今者",
    "T17n0721_050:0298c16": "莫有所畏，王則無過。此於天王無有不吉，願",
    "T17n0721_050:0298c17": "王今聽。以何因緣，天王今者并此天眾空中",
    "T17n0721_050:0298c18": "而墮？過去曾有無量天王曾於此處虛空中",
    "T17n0721_050:0298c19": "行不能得過，皆如是墮。天王先來未曾得聞，",
    "T17n0721_050:0298c20": "以不知故，欲如是過，即便下墮，威德光明一",
    "T17n0721_050:0298c21": "切欲滅。此之因緣，我今為說。此處常有六佛",
    "T17n0721_050:0298c22": "如來、應、正遍知、明行滿足、天中之天，一切世",
    "T17n0721_050:0298c23": "間真實知見，於此山樹具足地中作六佛塔，",
    "T17n0721_050:0298c24": "利益天人。此佛塔者，是所應禮，所應供養。禮",
    "T17n0721_050:0298c25": "拜供養，無不得力。何以故？更無勝故，如是",
    "T17n0721_050:0298c26": "佛塔不可得遇。以此因緣，天王今者如是下",
    "T17n0721_050:0298c27": "墮。」",
    "T17n0721_050:0298c28": "「『我時告彼無垢廣言：「佛在何處？」彼無垢廣即",
    "T17n0721_050:0298c29": "答我言：「今者悉無，世間之中一切皆無。彼一",
    "T17n0721_050:0299a01": "切知，一切悉見，知欲過惡，知生死中諸苦惱",
    "T17n0721_050:0299a02": "已，精勤修行六波羅蜜，劫數滿足三阿僧祇，",
    "T17n0721_050:0299a03": "得一切智，入於涅槃。此是略說，欲得廣聞，見",
    "T17n0721_050:0299a04": "此佛塔更為廣說。此六佛塔，今者在於山樹",
    "T17n0721_050:0299a05": "具足地處中住。」",
    "T17n0721_050:0299a06": "「『我於爾時聞彼舊天無垢廣言，生希有心，見",
    "T17n0721_050:0299a07": "勢力已，共彼宿舊無垢廣天并諸天眾到六",
    "T17n0721_050:0299a08": "塔所，到已思惟為欲聞法度生死故，入佛塔",
    "T17n0721_050:0299a09": "中。入佛塔已，聞如是法，彼佛世尊之所宣說。』",
    "T17n0721_050:0299a10": "「時彼天眾得聞天主牟修樓陀如是語已，各",
    "T17n0721_050:0299a11": "辭天王，向自地去，牟修樓陀夜摩天王亦向",
    "T17n0721_050:0299a12": "先來自住之處。說佛塔竟。",
    "T17n0721_050:0299a13": "正法念處經卷第五十"
}