{
    "T26n1521_011:0077c10": "十住毘婆沙論卷第十一",
    "T26n1521_011:0077c12": "聖者龍樹造",
    "T26n1521_011:0077c13": "後秦龜茲國三藏鳩摩羅什譯",
    "T26n1521_011:0077c14": "四十不共法中難一切智人品之餘",
    "T26n1521_011:0077c15": "汝說「耆年、貴族家等，應為上座」，今當答：道",
    "T26n1521_011:0077c16": "法中，耆年、貴族、家等，於道無益。何以故？生",
    "T26n1521_011:0077c17": "佛法中，名為貴族、好家中生；從受大戒數",
    "T26n1521_011:0077c18": "其年數，名為耆年。汝謂「耆年應供養」者，先",
    "T26n1521_011:0077c19": "出家受戒非是大耶？又，從受戒以後，無",
    "T26n1521_011:0077c20": "有諸姓等差別。諸比丘受大戒，名為生在",
    "T26n1521_011:0077c21": "佛家，是則失先大、小家，名皆為一家。汝說",
    "T26n1521_011:0077c22": "「持戒」者，出家在先，持戒日久，長夜護持，年歲",
    "T26n1521_011:0077c23": "多故，應為上座。如結戒中說。汝說「持戒之",
    "T26n1521_011:0077c24": "人不應禮破戒」者，今當答：破戒人尚不",
    "T26n1521_011:0077c25": "應共住，何況禮拜供養？以其自言是比丘",
    "T26n1521_011:0077c26": "故，隨其大小而為作禮，如禮泥木天像，以",
    "T26n1521_011:0077c27": "念「真天」故。佛勅年少應禮上座，順佛教",
    "T26n1521_011:0077c28": "故，則便得福。汝說「以頭陀故，應敬禮」者，今",
    "T26n1521_011:0077c29": "當答：若頭陀人有五種故，難得分別：一者、",
    "T26n1521_011:0078a01": "愚癡無所知故，貪受難法，二者、鈍根悕望",
    "T26n1521_011:0078a02": "得利，三者、惡意欺誑於人，四者、狂亂，五者、",
    "T26n1521_011:0078a03": "作念：頭陀法者，諸佛賢聖所共稱讚，以其",
    "T26n1521_011:0078a04": "隨順涅槃道故。是五種人行頭陀法，真偽",
    "T26n1521_011:0078a05": "難別。「多聞」者，多聞之人亦如頭陀，難可分",
    "T26n1521_011:0078a06": "別。何以故？或以樂道故多聞、或以利養故",
    "T26n1521_011:0078a07": "多聞；如是等亦難分別。又，佛法貴如說行，",
    "T26n1521_011:0078a08": "不貴多讀、多誦。又，如佛說「行一法句能自",
    "T26n1521_011:0078a09": "利益，名為多聞」。「智慧」亦如是，若不能如",
    "T26n1521_011:0078a10": "所說行，何用智慧為？是故不以智慧故說",
    "T26n1521_011:0078a11": "為上座。譬如世間現事，弟雖多聞、多智，而",
    "T26n1521_011:0078a12": "兄不為作禮。是故不以智慧故，先受供養、",
    "T26n1521_011:0078a13": "禮拜。如是雖多聞智慧，應禮先受戒者；若",
    "T26n1521_011:0078a14": "先供養多聞智慧者，則為鬪亂。餘「得沙門",
    "T26n1521_011:0078a15": "果、斷結、得神通」最難知。是人得果、是不",
    "T26n1521_011:0078a16": "得果？是多斷結、是少斷結？是得神通、是",
    "T26n1521_011:0078a17": "不得神通？不可以此為上座。若同得「道",
    "T26n1521_011:0078a18": "果、斷結、神通」，誰為上座？是故隨佛教行，最",
    "T26n1521_011:0078a19": "為第一。汝說「佛於說法生疑」，今當答：佛",
    "T26n1521_011:0078a20": "於深法尚不有疑，何況應說、不應說中，而",
    "T26n1521_011:0078a21": "有疑乎？佛不言：「我都不說法。」但云：「心樂閑",
    "T26n1521_011:0078a22": "靜、不務興事，而後於說法中無咎。」復次，",
    "T26n1521_011:0078a23": "諸外道言：「佛為大聖，寂默無戲論，何用畜",
    "T26n1521_011:0078a24": "眾而教化為？設使教化，亦不可盡。似如分",
    "T26n1521_011:0078a25": "別，何用說法？畜養弟子，是貪著相。」是故佛自",
    "T26n1521_011:0078a26": "思惟：我法甚深，智慧方便無量無邊，而可度",
    "T26n1521_011:0078a27": "者少，是故自言：「不如默然。」又，防外道所譏",
    "T26n1521_011:0078a28": "呵故，令梵天王求請說法。即時梵天王等",
    "T26n1521_011:0078a29": "白佛言：「眾生可愍，中有利根、結使薄者，易",
    "T26n1521_011:0078b01": "可化度。」是故受諸梵王等請。如人得大寶",
    "T26n1521_011:0078b02": "藏應示餘人，如是諸聖自得法利，亦應利",
    "T26n1521_011:0078b03": "人。如汝所說「佛不知阿蘭迦蘭等，先已命",
    "T26n1521_011:0078b04": "終，欲為說法」者，今當答：佛不念其死與",
    "T26n1521_011:0078b05": "不死，但念此人結使微薄、堪任化度，隨所",
    "T26n1521_011:0078b06": "念處則有智生。是故佛先自說，而後天告，理",
    "T26n1521_011:0078b07": "故宜然。又，佛先出家，就此二人曾經宿止，",
    "T26n1521_011:0078b08": "諸天人民儻能疑佛受其妙法、餘處得道。",
    "T26n1521_011:0078b09": "佛欲斷彼疑故，即時唱言：「彼人長衰如此，妙",
    "T26n1521_011:0078b10": "法如何不聞」。推如是義，五比丘事亦復可",
    "T26n1521_011:0078b11": "知，但念其可度因緣，不念其住止所在；後",
    "T26n1521_011:0078b12": "念住處，即便得知。是故不應破一切智人。",
    "T26n1521_011:0078b13": "汝言「疑說巴連弗城壞」者，今當答：是城破，因",
    "T26n1521_011:0078b14": "緣不定，不定因緣而定說者，是則為過。又，我",
    "T26n1521_011:0078b15": "先說四十不共法中，諸佛「善知不定」，答者則",
    "T26n1521_011:0078b16": "不受此難。汝說：「佛問諸比丘，汝等聚會為",
    "T26n1521_011:0078b17": "何？」所說，今當答：佛將欲說法門故，作如是",
    "T26n1521_011:0078b18": "問；或欲結戒故，命其自說；如是種種說",
    "T26n1521_011:0078b19": "法故，問而無咎。世間亦有知而復問——如見",
    "T26n1521_011:0078b20": "人食，問言：「食耶？」如天寒時，問言：「寒耶？」佛亦",
    "T26n1521_011:0078b21": "如是知而復問，隨俗無咎。汝言「自讚毀他，",
    "T26n1521_011:0078b22": "非一切智人」者，今當答：佛不貪身，不貪",
    "T26n1521_011:0078b23": "供養；不恚他人；不增上慢。所以自說「我",
    "T26n1521_011:0078b24": "於世間最第一」者，有信眾生諸根猛利，捨",
    "T26n1521_011:0078b25": "惡知識，以我為師，是人長夜當得安隱；是",
    "T26n1521_011:0078b26": "故佛自讚身。復次，有人求第一樂道，而有",
    "T26n1521_011:0078b27": "懈怠，不能精進，是故佛言：「無上利中，不應",
    "T26n1521_011:0078b28": "懈怠。我於世間，第一導師，善說正法，宜勤",
    "T26n1521_011:0078b29": "精進，可得道果。」如是等因緣，自讚其身，非",
    "T26n1521_011:0078c01": "為自貴、輕賤他人。「呵惡人」者，欲令除滅",
    "T26n1521_011:0078c02": "惡法，非為憎恚眾生。有人求如法利，其心",
    "T26n1521_011:0078c03": "清淨質直，而與惡知識和合，欲令遠離此",
    "T26n1521_011:0078c04": "故，而呵罵之。未得佛時尚以髓、腦施人，何",
    "T26n1521_011:0078c05": "況成佛而當呵罵？汝說「佛法初後相違」，今當",
    "T26n1521_011:0078c06": "答：佛法中，無有「始終相違」事，汝等不知佛",
    "T26n1521_011:0078c07": "法義故，以為相違。是涅槃道者，從迦葉佛",
    "T26n1521_011:0078c08": "滅已來，無復人說，亦無人得，是故言「我新",
    "T26n1521_011:0078c09": "得道」；餘處復說「我得故道」。是道，錠光等諸佛",
    "T26n1521_011:0078c10": "所得，所謂「八聖道能至涅槃」，一道一因緣故，名",
    "T26n1521_011:0078c11": "為「故道」。是故當知佛成一切智。問曰：所言",
    "T26n1521_011:0078c12": "「一切智」者，云何名為一切智？為知一切故，",
    "T26n1521_011:0078c13": "名為一切智耶？答曰：一切智者，知可知。可",
    "T26n1521_011:0078c14": "知者，五法藏：過去、未來、現在、出三世、不可說；",
    "T26n1521_011:0078c15": "所用知此五藏者，名為知。是故知及所知，",
    "T26n1521_011:0078c16": "名為一切。問曰：知可知，名一切者，是事不",
    "T26n1521_011:0078c17": "然！何以故？是法但是一，可知知亦是可知",
    "T26n1521_011:0078c18": "故。如世間言：是人知利、是人知鈍。答曰：若",
    "T26n1521_011:0078c19": "一切是一者，則寒、熱相違皆應是一；明闇、苦",
    "T26n1521_011:0078c20": "樂諸相違事亦應是一。但是事不然。是故不",
    "T26n1521_011:0078c21": "得言「一切皆是一」。問曰：汝所執亦同此過，",
    "T26n1521_011:0078c22": "若「可知是一」者，苦、樂等亦應是一，而實不",
    "T26n1521_011:0078c23": "一。答曰：我不言「一切可知是一」；汝所執「一",
    "T26n1521_011:0078c24": "切皆是一」，是故不與汝同過。復次，汝說「同有",
    "T26n1521_011:0078c25": "過」故，汝自執中有過。若人自受所執中過，",
    "T26n1521_011:0078c26": "即墮負處。汝知所執有過，不應復說他過；",
    "T26n1521_011:0078c27": "是故汝說「同有過」者，是事不然。復次，若謂",
    "T26n1521_011:0078c28": "「知、可知二法為一」者，應用「可知法」知瓶、衣",
    "T26n1521_011:0078c29": "等物；而實用知知一切物。若謂「瓶、衣等，於",
    "T26n1521_011:0079a01": "知無異」者，今瓶、衣等不能知物，即應有",
    "T26n1521_011:0079a02": "異，而實用知知一切物。如是處處有過故，",
    "T26n1521_011:0079a03": "不得言「一切皆是一」。復次，知、所知是二，名",
    "T26n1521_011:0079a04": "為一切；知是一切法故，名如來、名一切",
    "T26n1521_011:0079a05": "智者。是一切智人，因金剛三昧，是故金剛",
    "T26n1521_011:0079a06": "三昧成。汝先言「金剛三昧不成，一切智不成」",
    "T26n1521_011:0079a07": "者，是事不然！",
    "T26n1521_011:0079a08": "23 四十不共法中善知不定品四十不共法中善知不定品第二十三",
    "T26n1521_011:0079a09": "善知不定法者，諸法未生、未出、未成、未定、",
    "T26n1521_011:0079a10": "未分別，是中如來智慧得力。如佛《分別業經》",
    "T26n1521_011:0079a11": "中說：「佛告阿難：『有人身行善業、口行善業、",
    "T26n1521_011:0079a12": "意行善業，是人命終而墮地獄；有人身行",
    "T26n1521_011:0079a13": "惡業、口行惡業、意行惡業，是人命終而生",
    "T26n1521_011:0079a14": "天上。』阿難白佛言：『何故如是？』佛言：『是人或",
    "T26n1521_011:0079a15": "先世罪福因緣已熟，今世罪福因緣未熟，或",
    "T26n1521_011:0079a16": "臨命終生正見、邪見，善、惡心，垂終之心，其",
    "T26n1521_011:0079a17": "力大故。』」又《首迦經》中說：「叔迦婆羅門子白",
    "T26n1521_011:0079a18": "佛言：『瞿曇！諸婆羅門在家白衣，能修福德",
    "T26n1521_011:0079a19": "善根，勝出家者，是事云何？』佛言：『我於此中",
    "T26n1521_011:0079a20": "不定答。出家或有不修善，則不如在家。在",
    "T26n1521_011:0079a21": "家能修善，則勝出家。』」又《大涅槃經》中說：「巴",
    "T26n1521_011:0079a22": "連弗城，當以三事壞，或水、或火，或內人與",
    "T26n1521_011:0079a23": "外人謀。」又因波梨末梵志說：「是裸形波梨末",
    "T26n1521_011:0079a24": "梵志，若不捨是語、若是心、若是邪見，到我",
    "T26n1521_011:0079a25": "目前無有是處。若皮繩斷，若身斷，終不來",
    "T26n1521_011:0079a26": "到佛前。」又《筏喻經》中說：「我此法甚深，以方",
    "T26n1521_011:0079a27": "便說，令淺易解。若有直心，如教行者，得二",
    "T26n1521_011:0079a28": "種利：若今世盡漏；若不盡漏，當得不還道。」",
    "T26n1521_011:0079a29": "又《增一阿含．舍迦梨經》中：「佛告阿難：『若人故",
    "T26n1521_011:0079b01": "起業，無有不受報而得道者，若現受報、",
    "T26n1521_011:0079b02": "若生受、若後受。』」又《增一阿浮羅經》中說：「佛告",
    "T26n1521_011:0079b03": "諸比丘：『諸惡人死，若作畜生、若墮地獄；善",
    "T26n1521_011:0079b04": "人生處，若天、若人。』」又《無畏王子經》中說：「無畏",
    "T26n1521_011:0079b05": "白佛言：『佛有所說，能令他瞋不？』佛言：『王子！",
    "T26n1521_011:0079b06": "是事不定。佛或憐愍心故，令他人瞋，得種",
    "T26n1521_011:0079b07": "善因緣。如乳母以曲指鉤出小兒口中惡",
    "T26n1521_011:0079b08": "物，雖傷無患。』」又《阿毘曇》中說：「眾生三品：從",
    "T26n1521_011:0079b09": "不定聚，或墮邪定，或墮正定。」如是等四法",
    "T26n1521_011:0079b10": "藏中，無定事數千萬種。問曰：若人智慧不定，",
    "T26n1521_011:0079b11": "無決定心，於事中，或爾或不爾，則不名一",
    "T26n1521_011:0079b12": "切智人。一切智人者，不二語者、決定語者、明",
    "T26n1521_011:0079b13": "了語者，是故善知不定不得名為佛不共",
    "T26n1521_011:0079b14": "法。答曰：不定事，若爾若不爾，隨屬眾因緣",
    "T26n1521_011:0079b15": "故，是中不應定說。又若不定事而作定",
    "T26n1521_011:0079b16": "答，不名一切智人。是故於不定事中，必",
    "T26n1521_011:0079b17": "應用不定智，是故有不定智不共法。復次，",
    "T26n1521_011:0079b18": "若人於一切法中決定知，是人即墮必定",
    "T26n1521_011:0079b19": "邪論中。若一切法必定，則諸所作為，則不",
    "T26n1521_011:0079b20": "須人功方便而得。如說：",
    "T26n1521_011:0079b21": "若好醜已定，　　人功則應定，",
    "T26n1521_011:0079b22": "不須諸因緣，　　方便而修習。",
    "T26n1521_011:0079b23": "復次，現見不自守護身，則有眾苦；若自防",
    "T26n1521_011:0079b24": "護身，則安利。又如種種作業事中，受諸疲",
    "T26n1521_011:0079b25": "苦，後得種種富樂果報。或復有人今世靜默，",
    "T26n1521_011:0079b26": "都無所作，而得果報。是故有是不定事，為",
    "T26n1521_011:0079b27": "知是不定事故，知有不定智。問曰：汝「守護",
    "T26n1521_011:0079b28": "不守護，施功不施功，而亦有不定事成」者，",
    "T26n1521_011:0079b29": "有人好自防護而得苦惱，不自防護不",
    "T26n1521_011:0079c01": "得苦惱。又勤自疲苦，不得功果；不勤施",
    "T26n1521_011:0079c02": "功，而得功果，是事不定。答曰：汝所說，則成",
    "T26n1521_011:0079c03": "我不定義——「若有不定事，應有不定智。」我不",
    "T26n1521_011:0079c04": "言：「若人不自防護，悉皆受苦。」又不言：「離",
    "T26n1521_011:0079c05": "功業，有果報。」有人雖作功夫，先世罪障故，",
    "T26n1521_011:0079c06": "不得受樂。不言「一切皆爾」，是故汝難非也。",
    "T26n1521_011:0079c07": "是名諸佛於不定事中，獨有不定智具足。",
    "T26n1521_011:0079c08": "知無色處者，聲聞、辟支佛知生無色處眾",
    "T26n1521_011:0079c09": "生，及法少分。諸佛世尊於無色處眾生及法",
    "T26n1521_011:0079c10": "具足悉知。是無色處，有若干眾生生此處，",
    "T26n1521_011:0079c11": "若干眾生生彼處，若干眾生生初無色定處，",
    "T26n1521_011:0079c12": "若干眾生生第二處。若干眾生生第三處，",
    "T26n1521_011:0079c13": "若干眾生生第四處。若干眾生生來爾所",
    "T26n1521_011:0079c14": "時，若干眾生經爾所時當退沒，若干眾",
    "T26n1521_011:0079c15": "生極壽爾所時。若干眾生畢定壽命，若干",
    "T26n1521_011:0079c16": "眾生不畢定壽命。若干眾生從欲界命終，",
    "T26n1521_011:0079c17": "來生此中。若干眾生從色界命終，來生此",
    "T26n1521_011:0079c18": "中。若干眾生從無色界命終，還生此中。若",
    "T26n1521_011:0079c19": "干眾生人中命終，即來生此。若干眾生天中",
    "T26n1521_011:0079c20": "命終，即來生此。是諸眾生於此命終，若生",
    "T26n1521_011:0079c21": "欲界、若生色界、若生無色界。是諸眾生此",
    "T26n1521_011:0079c22": "中命終，若生天道、若生人道、若生阿修羅",
    "T26n1521_011:0079c23": "道，若生地獄、畜生、餓鬼道中。是諸眾生，",
    "T26n1521_011:0079c24": "於彼處入涅槃，若干眾生皆是凡夫。若",
    "T26n1521_011:0079c25": "干眾生是佛賢聖弟子，若干眾生凡夫弟子。",
    "T26n1521_011:0079c26": "若干眾生成聲聞乘，若干眾生成辟支佛",
    "T26n1521_011:0079c27": "乘，若干眾生皆成大乘。若干眾生不成",
    "T26n1521_011:0079c28": "聲聞乘，若干眾生不成辟支佛乘、不成大",
    "T26n1521_011:0079c29": "乘。若干眾生行滅者，若干眾生不行滅者。若",
    "T26n1521_011:0080a01": "干眾生上行，若干眾生某佛弟子。諸佛又知：",
    "T26n1521_011:0080a02": "是定受味，是定不受味。是善，是無記。是定",
    "T26n1521_011:0080a03": "中斷若干結。是定上、中、下。略說無色諸定，",
    "T26n1521_011:0080a04": "唯有諸佛以一切種智，悉能分別大小、深",
    "T26n1521_011:0080a05": "淺、心相應不相應、果報非果報等。是名諸佛",
    "T26n1521_011:0080a06": "具足悉知無色定處。通達滅法者，諸辟支佛、",
    "T26n1521_011:0080a07": "諸阿羅漢，過去、現在滅度者，諸佛通達。如經",
    "T26n1521_011:0080a08": "中說：「諸比丘！是賢劫前九十一劫毘婆尸佛",
    "T26n1521_011:0080a09": "出，至三十一劫，有二佛出：一、名尸棄，二、名",
    "T26n1521_011:0080a10": "毘式婆。此賢劫中，鳩樓孫、迦那含牟尼、迦葉佛",
    "T26n1521_011:0080a11": "出。」如是過去諸佛大知見。經此中應說：「及",
    "T26n1521_011:0080a12": "諸聲聞弟子，滅度入無餘涅槃，及辟支佛，號",
    "T26n1521_011:0080a13": "曰成、號曰華相、號曰見法、號曰法篋、號",
    "T26n1521_011:0080a14": "曰喜見、號曰無垢、號曰無得。」如是等諸辟",
    "T26n1521_011:0080a15": "支佛，入無餘涅槃，佛悉通達。復次，未滅度",
    "T26n1521_011:0080a16": "在有餘涅槃，生緣都盡，通達是事，亦名通",
    "T26n1521_011:0080a17": "達知滅。如經說：「佛告阿難：我於此人悉知",
    "T26n1521_011:0080a18": "無有微闇，是人畢定盡是內法，是人命終",
    "T26n1521_011:0080a19": "當入涅槃。」亦名知滅。又於餘人通達四",
    "T26n1521_011:0080a20": "諦，能知其事，亦名知滅。如經說：「我何不",
    "T26n1521_011:0080a21": "方便令此人即於此處漏盡解脫？」如佛告",
    "T26n1521_011:0080a22": "阿難：「汝樂禪定、樂斷結使。」亦名通達知",
    "T26n1521_011:0080a23": "滅。如佛告舍利弗：「我知涅槃，知至涅槃",
    "T26n1521_011:0080a24": "道，知至涅槃眾生。」如是等諸經，此中應",
    "T26n1521_011:0080a25": "說，是名諸佛通達知滅。善知心不相應、非",
    "T26n1521_011:0080a26": "色法者，戒善根使、善律儀、不善律儀等，諸心",
    "T26n1521_011:0080a27": "不相應、非色法，聲聞、辟支佛不能通達，諸佛",
    "T26n1521_011:0080a28": "善能通達，如現目前。於心不相應諸法中，",
    "T26n1521_011:0080a29": "成就第一智慧力故。問曰：戒善律儀、不善律",
    "T26n1521_011:0080b01": "儀是色法，何以言非色法？答曰：戒善律儀、",
    "T26n1521_011:0080b02": "不善律儀有二種：有作、有無作，作是色，無作",
    "T26n1521_011:0080b03": "非色。無作非色，佛以不共力故，現前能知，",
    "T26n1521_011:0080b04": "餘人以比智知。問曰：諸佛但善知心不相",
    "T26n1521_011:0080b05": "應、非色法，不善知相應法耶？答曰：若通達",
    "T26n1521_011:0080b06": "不相應法，相應法無所復論。如人能射毫",
    "T26n1521_011:0080b07": "毛，麁物則不論。復次，七百不相應法中，聲聞、",
    "T26n1521_011:0080b08": "辟支佛以第六識，能知七法：一、名，二、相，三、",
    "T26n1521_011:0080b09": "義，四、無常，五、生，六、不生，七、度。佛以第六識，皆",
    "T26n1521_011:0080b10": "悉能知。佛知四諦相，及知世俗法，是故言",
    "T26n1521_011:0080b11": "諸佛善知心不相應、無色法。勢力波羅蜜者，",
    "T26n1521_011:0080b12": "於一切所知法無餘中，得一切種智勢力，十",
    "T26n1521_011:0080b13": "力、四無所畏、四功德處助成故。又善得十",
    "T26n1521_011:0080b14": "力故，是故佛能成就勢力波羅蜜。是勢力，",
    "T26n1521_011:0080b15": "在第十六心中得增益，一切智常在佛身，",
    "T26n1521_011:0080b16": "乃至無餘涅槃。因是事故，於一切法中得",
    "T26n1521_011:0080b17": "無礙智。無礙智波羅蜜者，法、義、辭、樂說，於此",
    "T26n1521_011:0080b18": "四法勢力無量、通達無礙。如經中說：「佛告",
    "T26n1521_011:0080b19": "諸比丘：『如來四弟子，成就第一念力、智慧",
    "T26n1521_011:0080b20": "力、堪受力。如善射，射樹葉即過無難。是諸",
    "T26n1521_011:0080b21": "弟子，以四念處來問難，我常不休息，除飲",
    "T26n1521_011:0080b22": "食、便利、睡眠，於百年中，如來常答，樂說智慧，",
    "T26n1521_011:0080b23": "無有窮盡。』」佛於此中，以少欲相自論智",
    "T26n1521_011:0080b24": "慧。若三千大千世界所有四天下滿中微塵，",
    "T26n1521_011:0080b25": "隨爾所塵數、作爾所三千大千世界，滿中",
    "T26n1521_011:0080b26": "眾生皆如舍利弗、如辟支佛，皆悉成就智",
    "T26n1521_011:0080b27": "慧、樂說，壽命如上塵數大劫，是諸人等，因",
    "T26n1521_011:0080b28": "四念處，盡其形壽問難如來，如來還以四",
    "T26n1521_011:0080b29": "念處義，答其所問，言義不重、樂說無盡。法",
    "T26n1521_011:0080c01": "無礙智者，善能分別諸法名字，通達無礙。",
    "T26n1521_011:0080c02": "義無礙者，於諸法義通達無礙。辭無礙者，",
    "T26n1521_011:0080c03": "隨眾生類，以諸言辭令其解義，通達無礙。",
    "T26n1521_011:0080c04": "樂說無礙者，問答時善巧說法，無有窮盡。",
    "T26n1521_011:0080c05": "餘賢聖不能究盡，唯有諸佛能盡其邊，是",
    "T26n1521_011:0080c06": "故名無礙智波羅蜜。具足答波羅蜜者，一切",
    "T26n1521_011:0080c07": "問難中，佛善能具足答。何以故？於四種問答",
    "T26n1521_011:0080c08": "中，無有錯亂、善知義故，具足不壞義波羅",
    "T26n1521_011:0080c09": "蜜故，樂欲深知一切眾生性所行、所樂故。",
    "T26n1521_011:0080c10": "如舍利弗白佛言：「世尊！佛為人說善法，而",
    "T26n1521_011:0080c11": "是中多有眾生得證；證已心無渴愛。無",
    "T26n1521_011:0080c12": "渴愛故，於世間無所受；無所受已，心則",
    "T26n1521_011:0080c13": "內滅。佛於善法中無上事，盡知無餘，更無",
    "T26n1521_011:0080c14": "勝者。」問曰：汝言四種問答，何謂為四？答曰：",
    "T26n1521_011:0080c15": "一、定答，二、分別答，三、反問答，四、置答。定答",
    "T26n1521_011:0080c16": "者，如一比丘問佛：「世尊！頗有色常、不變異",
    "T26n1521_011:0080c17": "不？世尊！受、想、行、識常、不變異不？」佛答言：「比",
    "T26n1521_011:0080c18": "丘！無有色常而不變，無有受、想、行、識常而",
    "T26n1521_011:0080c19": "不變。」如是等名為定答。分別答者，如布",
    "T26n1521_011:0080c20": "多梨子梵志問娑摩提：「有人故作身、口、意",
    "T26n1521_011:0080c21": "業，受何等果報？」娑摩提定答：「有人以身、口、",
    "T26n1521_011:0080c22": "意故作業，受苦惱報。」是問應分別答，是梵",
    "T26n1521_011:0080c23": "志後來問佛是事，佛答言：「布多梨子！有人",
    "T26n1521_011:0080c24": "若身、口、意故作業，是業或受苦報，或受樂",
    "T26n1521_011:0080c25": "報，或受不苦不樂報。苦業受苦報，樂業受",
    "T26n1521_011:0080c26": "樂報，不苦不樂業受不苦不樂報。」如是等諸",
    "T26n1521_011:0080c27": "經皆分別答。反問答者，如先尼梵志問佛，",
    "T26n1521_011:0080c28": "佛言：「我還問汝，隨汝意答。先尼！於汝意",
    "T26n1521_011:0080c29": "云何，色是如來不？受、想、行、識是如來不？」答言：",
    "T26n1521_011:0081a01": "「非也！世尊」。「離色、受、想、行、識是如來不？」答言：",
    "T26n1521_011:0081a02": "「非也！世尊」。如是等經應廣說，是名反問答。",
    "T26n1521_011:0081a03": "置答者，十四種邪見是，所謂：世間常，世間無",
    "T26n1521_011:0081a04": "常，世間常無常，世間非常非無常。世間有邊，",
    "T26n1521_011:0081a05": "世間無邊，世間亦有邊亦無邊，世間非有邊",
    "T26n1521_011:0081a06": "非無邊。如來滅後有，如來滅後無，如來滅後",
    "T26n1521_011:0081a07": "亦有亦無，如來滅後非有非無。身即是神，",
    "T26n1521_011:0081a08": "身異神異。如上一切眾生，如大辟支佛智",
    "T26n1521_011:0081a09": "慧樂說，以如是四種問佛，佛皆隨順答其",
    "T26n1521_011:0081a10": "所問，不多不少，是故說佛具足答波羅蜜。",
    "T26n1521_011:0081a11": "無有能害佛者，得不可殺法故，無能斷佛",
    "T26n1521_011:0081a12": "身分、支節，存亡自在。如經說：「若人欲方便",
    "T26n1521_011:0081a13": "害佛者，無有是處。」問曰：佛壽命為定，為不",
    "T26n1521_011:0081a14": "定？答曰：有人言：「不定。」若佛壽命有定者，於",
    "T26n1521_011:0081a15": "餘定壽命者，有何差別？而實佛壽命不定，無",
    "T26n1521_011:0081a16": "能害者，乃為希有。有人言：「佛壽命有定。」餘",
    "T26n1521_011:0081a17": "人壽命雖定，而手足耳鼻可斷，佛無是事。",
    "T26n1521_011:0081a18": "問曰：云何佛不可害，是不共法？答曰：諸佛",
    "T26n1521_011:0081a19": "不可思議，假喻可知。假使一切十方世界眾",
    "T26n1521_011:0081a20": "生皆有勢力，設有一魔，有爾所勢力，復令",
    "T26n1521_011:0081a21": "十方一一眾生力如惡魔，欲共害佛，尚不",
    "T26n1521_011:0081a22": "能動佛一毛，況有害者？問曰：若爾者，調達",
    "T26n1521_011:0081a23": "云何得傷佛？答曰：此事先已答。佛欲示眾",
    "T26n1521_011:0081a24": "生三毒相，調達雖持戒、修善，貪著利養而",
    "T26n1521_011:0081a25": "作大惡。又令知：佛於諸人天，心無有異，",
    "T26n1521_011:0081a26": "加以慈愍視調達、羅睺羅，如左右眼。佛常",
    "T26n1521_011:0081a27": "說等心，是時現其平等。天人見此，起希有",
    "T26n1521_011:0081a28": "心，益更信樂。又長壽天見佛先世有惡業",
    "T26n1521_011:0081a29": "行，若今不受，謂惡行無報，佛欲斷其邪見",
    "T26n1521_011:0081b01": "故，現受此報。復次，佛於苦、樂，心無有異，無",
    "T26n1521_011:0081b02": "吾我心，畢竟空故；諸根調柔，不可變故；不",
    "T26n1521_011:0081b03": "須作方便，離苦受樂。如《菩薩藏》中說：「佛",
    "T26n1521_011:0081b04": "以方便故，現受此事，應當廣知。」是名佛不",
    "T26n1521_011:0081b05": "可殺害不共法。說法不空者，諸佛所有言說，",
    "T26n1521_011:0081b06": "皆有果報，是故諸佛說法不空。何以故？諸",
    "T26n1521_011:0081b07": "佛未說法時，先觀眾生本末，心在何處，結",
    "T26n1521_011:0081b08": "使厚薄，知其先世所從功德，見其根性勢",
    "T26n1521_011:0081b09": "力多少，知其障礙方處、時節。應軟法可度，",
    "T26n1521_011:0081b10": "苦事可度，或復應以軟苦事度。或須小發",
    "T26n1521_011:0081b11": "度，或廣分別度。有以陰、入、界、十二因緣而",
    "T26n1521_011:0081b12": "得度者。或以信門、或以慧門而得入者。是",
    "T26n1521_011:0081b13": "人應從佛度，是人應從聲聞度，是人應",
    "T26n1521_011:0081b14": "以餘緣得度。是人應成聲聞乘，是人應成",
    "T26n1521_011:0081b15": "辟支佛乘，是人應成大乘。是人久習貪欲、",
    "T26n1521_011:0081b16": "習瞋恚、習愚癡；是人習貪欲、瞋恚；是人習",
    "T26n1521_011:0081b17": "貪欲、愚癡，如是各各分別。是人墮斷見，是",
    "T26n1521_011:0081b18": "人墮常見，是人多著身見，是人多習邊見，",
    "T26n1521_011:0081b19": "是人多習戒取、見取。是人多習憍慢，是人多",
    "T26n1521_011:0081b20": "習自卑、諂曲，是人心多疑、悔。是人好樂言",
    "T26n1521_011:0081b21": "辭，有貴義理，有樂深義、有樂淺事。是人",
    "T26n1521_011:0081b22": "先世集助道法，是人今世集助道法。是人但",
    "T26n1521_011:0081b23": "集福報善根，是人但集貫穿善根。是人應",
    "T26n1521_011:0081b24": "疾得道，是人久乃得道。佛先觀察、籌量，隨",
    "T26n1521_011:0081b25": "應得度，而為說法，而度脫之。是故一切說",
    "T26n1521_011:0081b26": "法，皆悉不空。如經說：「世尊先知見而說法，",
    "T26n1521_011:0081b27": "非不知見說法。」無謬、無失者，諸佛說法無",
    "T26n1521_011:0081b28": "謬、無失。無謬者，語義不乖違故。無失者，",
    "T26n1521_011:0081b29": "不失義故。不失道因緣，故名不失。不謬",
    "T26n1521_011:0081c01": "道果因緣，故名不謬。不少故名不失，不過",
    "T26n1521_011:0081c02": "故名不謬。以通達四無礙智故，念安慧常",
    "T26n1521_011:0081c03": "調和故，遠離斷、常、無因、邪因等諸見故。所說",
    "T26n1521_011:0081c04": "法中，不使人有迷悶，所言初、後無相違過。",
    "T26n1521_011:0081c05": "隨此義，經應此中廣說，如經說：「諸比丘！為",
    "T26n1521_011:0081c06": "汝說法，初善、中善、後善，語善、義善，淳一無雜，",
    "T26n1521_011:0081c07": "具說梵行。」以希有事說法者，隨所教化即",
    "T26n1521_011:0081c08": "得道果，是名希有。若有所答，若所受記，皆",
    "T26n1521_011:0081c09": "實不異，是亦希有。佛有所說道，此道不",
    "T26n1521_011:0081c10": "雜煩惱，能斷煩惱，是亦希有。佛有所說皆",
    "T26n1521_011:0081c11": "有利益，終不空言，是亦希有。若人於佛法",
    "T26n1521_011:0081c12": "中，勤心精進，能斷不善法，增益善法，是亦",
    "T26n1521_011:0081c13": "希有。復次，有三希有：現神通希有、逆說彼",
    "T26n1521_011:0081c14": "心希有、有教化希有，以是三希有說法，名",
    "T26n1521_011:0081c15": "為「以希有說法」。諸眾聖中最上導師者，諸佛",
    "T26n1521_011:0081c16": "知一切眾生心所行、所樂，結使深淺，諸根利",
    "T26n1521_011:0081c17": "鈍，上、中、下智慧；善知通達故，於眾聖中最",
    "T26n1521_011:0081c18": "上導師。又能善知四諦相，善知諸法總相、別",
    "T26n1521_011:0081c19": "相；又以說法不空因緣，不謬、不失法故，於",
    "T26n1521_011:0081c20": "眾聖中最上導師。問曰：四眾亦能說法破外",
    "T26n1521_011:0081c21": "道，令入佛法？何以但稱佛為最上導師？答",
    "T26n1521_011:0081c22": "曰：當以假喻說：若一切眾生智慧、勢力皆如",
    "T26n1521_011:0081c23": "辟支佛，是諸眾生，若不承佛意，欲度一人",
    "T26n1521_011:0081c24": "無有是處。若是諸人說法時，乃至不能",
    "T26n1521_011:0081c25": "斷無色界結使毫釐分。若佛欲度眾生，有",
    "T26n1521_011:0081c26": "所言說，乃至外道邪見、諸龍、夜叉等，及餘不",
    "T26n1521_011:0081c27": "解佛語者，皆悉令解，是等亦能轉化無量",
    "T26n1521_011:0081c28": "眾生。乃至今日聲聞眾，令眾生住四果中，",
    "T26n1521_011:0081c29": "皆是如來最上導師相，是故佛名最上導師，",
    "T26n1521_011:0082a01": "於眾聖中不共之法。四不守護法者，諸佛",
    "T26n1521_011:0082a02": "不守護身業、不護口業、不護意業、不",
    "T26n1521_011:0082a03": "護資生，何以故？是四事於他不護，不作",
    "T26n1521_011:0082a04": "是念：「我身、口、意、命，恐他人知。」何以故？長夜",
    "T26n1521_011:0082a05": "修習種種清淨業故，皆善見、知、斷一切煩惱",
    "T26n1521_011:0082a06": "法故，成就一切無比善根故，善行、可行法，",
    "T26n1521_011:0082a07": "無可呵故，具足行捨波羅蜜故。捨者，眼見",
    "T26n1521_011:0082a08": "色，捨憂、喜心，乃至意、法亦如是。《婆呵提欝",
    "T26n1521_011:0082a09": "多羅》等諸經，應此中說。四無所畏者。問曰：一",
    "T26n1521_011:0082a10": "法名為無畏，何以故有四？答曰：於四事中，",
    "T26n1521_011:0082a11": "無有疑畏故有四。一者、如佛告諸比丘：",
    "T26n1521_011:0082a12": "「我自發誠言：『是一切智人。』」此中，若有沙門、婆",
    "T26n1521_011:0082a13": "羅門、諸天、魔、梵及餘世間智人，如法難言：",
    "T26n1521_011:0082a14": "「不知此法。」我於此中，乃至不見有微畏",
    "T26n1521_011:0082a15": "相，不見是相故，得安隱無畏，是初無畏，如",
    "T26n1521_011:0082a16": "實盡知一切法故。二者、自發誠言：「我一切",
    "T26n1521_011:0082a17": "諸漏盡。」若沙門、婆羅門、諸天、魔、梵言：「是漏不",
    "T26n1521_011:0082a18": "盡。」乃至不見有是相，不見是相故，安",
    "T26n1521_011:0082a19": "隱無畏，是二無畏，善斷諸煩惱及斷煩惱",
    "T26n1521_011:0082a20": "習氣故。三者、我說「障道法」。此中，若有沙門、",
    "T26n1521_011:0082a21": "婆羅門、諸天、魔、梵及餘世間智人，如法難言：",
    "T26n1521_011:0082a22": "「是法雖用，不能障道。」我於此中，不見有",
    "T26n1521_011:0082a23": "微畏相，不見是相故，得安隱、無有疑畏，",
    "T26n1521_011:0082a24": "是三無畏，善知障解脫法故。四者、我所說",
    "T26n1521_011:0082a25": "道，如法說行者，得至苦盡。若有沙門、婆羅",
    "T26n1521_011:0082a26": "門、諸天、魔、梵及餘世間智人，如法難言：「如",
    "T26n1521_011:0082a27": "是法雖如說行，不能至盡苦道。」我於此",
    "T26n1521_011:0082a28": "中，無有微畏相，不見是相故，得安隱、無",
    "T26n1521_011:0082a29": "有疑畏，是四無畏，善知至苦盡道故。是四",
    "T26n1521_011:0082b01": "無畏，皆過怖畏、心驚、毛竪等相故，名為無",
    "T26n1521_011:0082b02": "畏。又在大眾威德殊勝故，名為無畏。又善",
    "T26n1521_011:0082b03": "知一切問答故，名為無畏。《諸天會經》此中",
    "T26n1521_011:0082b04": "應廣說。問曰：若佛是一切智人，應於一切",
    "T26n1521_011:0082b05": "法盡無畏，何以但說四？答曰：略舉大要",
    "T26n1521_011:0082b06": "以開事端，餘亦如是。佛十力者，力名扶助，",
    "T26n1521_011:0082b07": "氣勢不可窮盡，無能沮壞。雖有十名，而實",
    "T26n1521_011:0082b08": "一智，緣十事故名為十力。佛智緣一切事",
    "T26n1521_011:0082b09": "故，應有無量力，以此十力足度眾生",
    "T26n1521_011:0082b10": "故，但說十力。但開此十力，餘皆可知。初",
    "T26n1521_011:0082b11": "力者，一切法因、非因，決定通達智，名為初",
    "T26n1521_011:0082b12": "力。如佛說：「若是狂人，不捨是語、不捨邪",
    "T26n1521_011:0082b13": "見、不捨是心，來在佛前，無有是處。」如佛",
    "T26n1521_011:0082b14": "告阿難：「世間二佛一時出世，無有是處。一",
    "T26n1521_011:0082b15": "佛出世，則有是處。」是事為一佛世界故說，",
    "T26n1521_011:0082b16": "而實十方無量、無邊諸世界中，百千萬億無",
    "T26n1521_011:0082b17": "數諸佛，一時出世。又經說：「身、口、意惡業，有妙",
    "T26n1521_011:0082b18": "愛果報，無有是處；若身、口、意善業，有妙愛",
    "T26n1521_011:0082b19": "果報，則有是處。」如是等五藏諸經應此中",
    "T26n1521_011:0082b20": "廣說。第二力者，於過去、未來、現在諸業、諸受",
    "T26n1521_011:0082b21": "法，佛如實分別，知處所、知事、知果報。佛若",
    "T26n1521_011:0082b22": "欲知一切眾生，過去諸業、過去業報，即能",
    "T26n1521_011:0082b23": "知。或業過去，報在現在。或業過去，報在未",
    "T26n1521_011:0082b24": "來。或業過去，報在過去。或業過去，報在過去、",
    "T26n1521_011:0082b25": "未來。或業過去，報在過去、現在。或業過去，報",
    "T26n1521_011:0082b26": "在未來、現在。或業過去，報在過去、未來、現在。",
    "T26n1521_011:0082b27": "或業現在，報在現在。或業現在，報在未來。或",
    "T26n1521_011:0082b28": "業現在，報在現在、未來。或業未來，報在未來。",
    "T26n1521_011:0082b29": "有如是等分別。受法者，四受法：現受樂，後",
    "T26n1521_011:0082c01": "世受苦；現受苦，後世受樂；現受樂，後受",
    "T26n1521_011:0082c02": "樂；現受苦，後受苦。處者，隨業時方所在，又",
    "T26n1521_011:0082c03": "知是業受報處。事者，或隨因緣，或隨三不",
    "T26n1521_011:0082c04": "善根，或多自作，或多因他，如是等善、惡業",
    "T26n1521_011:0082c05": "因緣，佛盡知。報者，知諸業各各有報，善業",
    "T26n1521_011:0082c06": "或善處生，或得涅槃；惡業，諸惡處生。佛悉知",
    "T26n1521_011:0082c07": "是諸業本末因緣、自身及他，是中智力不退",
    "T26n1521_011:0082c08": "故名為力。三力者，佛於禪定、解脫、三昧，垢、淨",
    "T26n1521_011:0082c09": "相如實知。禪者，四禪。定者，四無色定、四無量",
    "T26n1521_011:0082c10": "心等皆名為定。解脫者，八解脫。三昧者，除",
    "T26n1521_011:0082c11": "諸禪解脫，餘定盡名三昧。有人言：三解脫門，",
    "T26n1521_011:0082c12": "及有覺有觀定、無覺有觀定、無覺無觀定，名",
    "T26n1521_011:0082c13": "為三昧。有人言：定小，三昧大，是故一切諸佛",
    "T26n1521_011:0082c14": "菩薩所得定，皆名三昧。是四處皆攝在一切",
    "T26n1521_011:0082c15": "禪波羅蜜。垢，名受味。淨，名不受味。復次，",
    "T26n1521_011:0082c16": "垢，名有漏定。淨，名無漏定。三昧、解脫等分",
    "T26n1521_011:0082c17": "別者，如是禪分別。知他眾生、他人，上、下諸",
    "T26n1521_011:0082c18": "根如實知，名第四力。他眾生者，凡夫是。他",
    "T26n1521_011:0082c19": "人者，須陀洹等諸賢聖是。或有人言：眾生，名",
    "T26n1521_011:0082c20": "為凡夫及諸學人，煩惱未盡故。他人者，阿羅",
    "T26n1521_011:0082c21": "漢等煩惱盡故。或有人言：眾生與人一種，名",
    "T26n1521_011:0082c22": "有差別。諸根者，信、精進、念、定、慧，非眼等根。上，",
    "T26n1521_011:0082c23": "名猛利、堪任得道。下，名闇鈍、不堪受道。",
    "T26n1521_011:0082c24": "佛於此二根上、下如實知，不錯謬。他眾生、",
    "T26n1521_011:0082c25": "他人心，各有所樂如實知，是第五力。所樂，",
    "T26n1521_011:0082c26": "名為貴所向事，如有人貴財物世樂，或",
    "T26n1521_011:0082c27": "有貴重福德善法，是事佛如實知。世間種",
    "T26n1521_011:0082c28": "種性、無量性，佛如實知，是第六力。種種性者，",
    "T26n1521_011:0082c29": "雜性萬端。無量性者，於一一性，有無量種",
    "T26n1521_011:0083a01": "分別。性者，從先世來，心常習用，常所樂行修",
    "T26n1521_011:0083a02": "習故成性，是二善惡性，佛如實知。至一切",
    "T26n1521_011:0083a03": "處道如實知，是第七力。至一切處道者，能",
    "T26n1521_011:0083a04": "得一切功德，是道名為至一切處道。所謂五",
    "T26n1521_011:0083a05": "分三昧，若五知三昧，若八聖道分是，或聖",
    "T26n1521_011:0083a06": "道所攝諸法，或四如意足。如經說：「比丘！善",
    "T26n1521_011:0083a07": "修習四如意足，無利不得。」有人言四禪是。",
    "T26n1521_011:0083a08": "如經說：「比丘！得四禪，心安住一處清淨，除",
    "T26n1521_011:0083a09": "諸煩惱，滅諸障礙，調和、堪用不復動轉。」若",
    "T26n1521_011:0083a10": "迴向知宿命事，即能知宿命事，是第八力。",
    "T26n1521_011:0083a11": "佛若欲念自身及一切眾生，無量無邊宿命，",
    "T26n1521_011:0083a12": "一切事皆悉知，無有不知。過恒河沙等劫",
    "T26n1521_011:0083a13": "事，是人何處生？姓名、貴賤、飲食、資生、苦樂、所",
    "T26n1521_011:0083a14": "作事業、所受果報、心何所行、本從何來？如",
    "T26n1521_011:0083a15": "是等事。以天眼清淨過於人眼，見六道眾",
    "T26n1521_011:0083a16": "生，隨業受身，是第九力。大力聲聞，以天眼",
    "T26n1521_011:0083a17": "見小千國土，亦見中眾生生時、死時。小辟",
    "T26n1521_011:0083a18": "支佛，見千小千國土，見中眾生生時、死時。",
    "T26n1521_011:0083a19": "中力辟支佛，見百萬小千國土，見中眾生生",
    "T26n1521_011:0083a20": "時、死時。大力辟支佛，見三千大千國土，見",
    "T26n1521_011:0083a21": "中眾生生、死所趣。諸佛世尊，見無量無邊不",
    "T26n1521_011:0083a22": "可思議世間，亦見是中眾生生時、死時。第十",
    "T26n1521_011:0083a23": "力者，欲漏、有漏、無明漏，一切漏盡，諸煩惱及",
    "T26n1521_011:0083a24": "氣都盡，是名第十力。無礙解脫者，解脫有三",
    "T26n1521_011:0083a25": "種：一者、於煩惱障礙解脫。二者、於定障礙",
    "T26n1521_011:0083a26": "解脫。三者、於一切法障礙解脫。是中得慧",
    "T26n1521_011:0083a27": "解脫阿羅漢，得離煩惱障礙解脫；共解脫",
    "T26n1521_011:0083a28": "阿羅漢及辟支佛，得離煩惱障礙解脫，得",
    "T26n1521_011:0083a29": "離諸禪定障礙解脫。唯有諸佛具三解脫，",
    "T26n1521_011:0083b01": "所謂煩惱障礙解脫、諸禪定障礙解脫、一切",
    "T26n1521_011:0083b02": "法障礙解脫。總是三種解脫故，佛名無礙解",
    "T26n1521_011:0083b03": "脫，常隨心共生，乃至無餘涅槃則止。是四十",
    "T26n1521_011:0083b04": "不共法，略開佛法門，令眾生解故說。所",
    "T26n1521_011:0083b05": "不說者無量無邊。所謂：一、常不離慧。二、知",
    "T26n1521_011:0083b06": "時不失。三、滅一切習氣。四、得定波羅蜜。五、",
    "T26n1521_011:0083b07": "一切功德殊勝。六、隨所宜行波羅蜜。七、無",
    "T26n1521_011:0083b08": "能見頂者。八、無與等者。九、無能勝者。十、世",
    "T26n1521_011:0083b09": "間中上。十一、不從他聞得道。十二、不轉法",
    "T26n1521_011:0083b10": "者。十三、自言是佛，終不能到佛前。十四、不",
    "T26n1521_011:0083b11": "退法者。十五、得大悲者。十六、得大慈者。十",
    "T26n1521_011:0083b12": "七、第一可信受者。十八、第一名聞利養。十九、",
    "T26n1521_011:0083b13": "與佛同止諸師無與佛等者。二十、諸師無",
    "T26n1521_011:0083b14": "有得弟子眾如佛者。二十一、端正第一見",
    "T26n1521_011:0083b15": "者歡悅。二十二、佛所使人無能害者。二十三、",
    "T26n1521_011:0083b16": "佛欲度者無有傷害。二十四、心初生時能",
    "T26n1521_011:0083b17": "斷思惟結。二十五、可度眾生終不失時。二",
    "T26n1521_011:0083b18": "十六、第十六智得阿耨多羅三藐三菩提。二",
    "T26n1521_011:0083b19": "十七、世間第一福田。二十八、放無量光明。二",
    "T26n1521_011:0083b20": "十九、所行不同餘人。三十、百福德相。三十",
    "T26n1521_011:0083b21": "一、無量無邊善根。三十二、入胎時。三十三、生",
    "T26n1521_011:0083b22": "時。三十四、得佛道時。三十五、轉法輪時。三",
    "T26n1521_011:0083b23": "十六、捨長壽命時。三十七、入涅槃時，能動三",
    "T26n1521_011:0083b24": "千大千世界。三十八、擾動無量無邊諸魔宮",
    "T26n1521_011:0083b25": "殿，令無威德，皆使驚畏。三十九、諸護世天",
    "T26n1521_011:0083b26": "王、釋提桓因、夜摩天王、兜率陀天王、化樂天",
    "T26n1521_011:0083b27": "王、自在天王、梵天王、淨居諸天等，一時來集，",
    "T26n1521_011:0083b28": "請轉法輪。四十、佛身堅固如那羅延。四十一、",
    "T26n1521_011:0083b29": "未有結戒而初結戒。四十二、有所施作勢",
    "T26n1521_011:0083c01": "力勝人。四十三、菩薩處胎，母於一切男子",
    "T26n1521_011:0083c02": "無染著心。四十四、力能救度一切眾生。佛",
    "T26n1521_011:0083c03": "不共法，有如是等無量無數。妨餘事故，不",
    "T26n1521_011:0083c04": "須廣說。聲聞法雖似佛法，優劣不同則",
    "T26n1521_011:0083c05": "有差別。復次，總說諸佛一切諸法，無量無邊",
    "T26n1521_011:0083c06": "不可思議，第一希有，一切眾生所不能共。",
    "T26n1521_011:0083c07": "假使十方諸三千大千世界過諸算數，是中",
    "T26n1521_011:0083c08": "所有眾生智慧，皆如大梵天王，皆如大辟支",
    "T26n1521_011:0083c09": "佛，皆如舍利弗，合集是諸智慧令一人得，",
    "T26n1521_011:0083c10": "欲及於佛四十不共法中微少分者，無有",
    "T26n1521_011:0083c11": "是處。若於一法，百千萬億分中不及其一，",
    "T26n1521_011:0083c12": "諸佛有如是無量無邊功德之力。何以故？無",
    "T26n1521_011:0083c13": "數大劫，安住四功德處，深行六波羅蜜，善能",
    "T26n1521_011:0083c14": "具足菩薩一切所行諸法，不共一切眾生",
    "T26n1521_011:0083c15": "故，果報亦不共。",
    "T26n1521_011:0083c16": "十住毘婆沙論卷第十一"
}