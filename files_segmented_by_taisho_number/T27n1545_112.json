{
    "T27n1545_112:0578a08": "阿毘達磨大毘婆沙論卷第一百",
    "T27n1545_112:0578a09": "一十二",
    "T27n1545_112:0578a11": "五百大阿羅漢等造",
    "T27n1545_112:0578a12": "三藏法師玄奘奉　詔譯",
    "T27n1545_112:0578a13": "4 業蘊1 惡行納息1業蘊第四中惡行納息第一之一",
    "T27n1545_112:0578a14": "三惡行三不善根。為前攝後後攝前耶。如",
    "T27n1545_112:0578a15": "是等章及解章義。既領會已。次應廣釋。問",
    "T27n1545_112:0578a16": "何故作此論。答為欲分別契經義故。如契",
    "T27n1545_112:0578a17": "經說。有三惡行三不善根。契經雖作是說",
    "T27n1545_112:0578a18": "而不廣辯。亦未說三惡行攝三不善根。三",
    "T27n1545_112:0578a19": "不善根攝三惡行。契經是此論根本。彼未",
    "T27n1545_112:0578a20": "說者今應說之。故作斯論。",
    "T27n1545_112:0578a21": "三惡行者。謂身惡行。語惡行。意惡行。云何身",
    "T27n1545_112:0578a22": "等惡行。如世尊說。何者身惡行。謂斷生命。",
    "T27n1545_112:0578a23": "不與取。欲邪行。何者語惡行。謂虛誑語。離",
    "T27n1545_112:0578a24": "間語。麁惡語。雜穢語。何者意惡行。謂貪欲瞋",
    "T27n1545_112:0578a25": "恚邪見。應知此中世尊唯說根本業道所",
    "T27n1545_112:0578a26": "攝惡行。不說業道加行後起所攝惡行。此發",
    "T27n1545_112:0578a27": "智論通說所有不善身業。若是業道所攝。若",
    "T27n1545_112:0578a28": "非業道所攝。如是一切名身惡行。通說所",
    "T27n1545_112:0578a29": "有不善語業。若是業道所攝。若非業道所攝。",
    "T27n1545_112:0578b01": "如是一切名語惡行。通說所有不善意業。",
    "T27n1545_112:0578b02": "若是業道所攝。若非業道所攝。如是一切",
    "T27n1545_112:0578b03": "名意惡行。",
    "T27n1545_112:0578b04": "如此論中攝諸惡行。集異門論亦作是說。",
    "T27n1545_112:0578b05": "故彼論言。何者身惡行。謂斷生命。不與取。",
    "T27n1545_112:0578b06": "欲邪行。如是所說隨順契經。又言復次斷",
    "T27n1545_112:0578b07": "生命。不與取。非梵行。如是復攝前所不攝。",
    "T27n1545_112:0578b08": "於自妻室所起欲行。又言。有餘不善身業。",
    "T27n1545_112:0578b09": "如是復攝所有業道加行後起又言。有餘諸",
    "T27n1545_112:0578b10": "有非理所引身業。問何者非理所引身業。前",
    "T27n1545_112:0578b11": "所未攝今更攝耶。答前說自性。今說等",
    "T27n1545_112:0578b12": "起。此誰所等起。謂非理作意。復有說者。此",
    "T27n1545_112:0578b13": "是一切有覆無記。及一分無覆無記身業。一",
    "T27n1545_112:0578b14": "切有覆無記身業者。謂初靜慮地諂愛等所",
    "T27n1545_112:0578b15": "起。一分無覆無記身業者。謂應如是去來。",
    "T27n1545_112:0578b16": "如是行住。如是坐臥。如是裁割。如是縫綴。",
    "T27n1545_112:0578b17": "而不如是去來行住乃至縫綴。此等身業作",
    "T27n1545_112:0578b18": "不應作。不應理故攝在非理所引品中。由",
    "T27n1545_112:0578b19": "此名身惡行。若作是說。身惡行則通不善",
    "T27n1545_112:0578b20": "無記欲界色界。然惡行唯不善唯欲界。是",
    "T27n1545_112:0578b21": "故前說者好。又彼論言。何者語惡行。謂虛誑",
    "T27n1545_112:0578b22": "語。離間語。麁惡語。雜穢語。如是所說隨順",
    "T27n1545_112:0578b23": "契經。又言。有餘不善語業。如是復攝所有",
    "T27n1545_112:0578b24": "業道加行後起。又言。有餘諸有非理所引語",
    "T27n1545_112:0578b25": "業。問何者非理所引語業。前所未攝今更攝",
    "T27n1545_112:0578b26": "耶。答前說自性。今說等起。此誰所等起。謂",
    "T27n1545_112:0578b27": "非理作意。復有說者。此是一切有覆無記。及",
    "T27n1545_112:0578b28": "一分無覆無記語業。一切有覆無記語業者。",
    "T27n1545_112:0578b29": "謂初靜慮地諂愛等所起。一分無覆無記語",
    "T27n1545_112:0578c01": "業者。謂應說一言二言多言男言女言非男",
    "T27n1545_112:0578c02": "女言去來今言。而不如是說一乃至去來今",
    "T27n1545_112:0578c03": "言。此等語業說不應說。不應理故攝在非",
    "T27n1545_112:0578c04": "理所引品中。由此名語惡行。若作是說。語",
    "T27n1545_112:0578c05": "惡行則通不善無記欲界色界。然惡行唯不",
    "T27n1545_112:0578c06": "善唯欲界。是故前說者好。又彼論言。何者",
    "T27n1545_112:0578c07": "意惡行。謂貪欲瞋恚邪見。如是所說隨順契",
    "T27n1545_112:0578c08": "經。又言。有餘不善意業。如是復攝諸不善",
    "T27n1545_112:0578c09": "思。又言。有餘諸有非理所引意業。問何等",
    "T27n1545_112:0578c10": "非理所引意業。前所未攝今更攝耶。答前",
    "T27n1545_112:0578c11": "說自性。今說等起。此誰所等起謂非理作",
    "T27n1545_112:0578c12": "意。復有說者。此是一切有覆無記。及一分無",
    "T27n1545_112:0578c13": "覆無記意業。名非理所引意業。一切有覆無",
    "T27n1545_112:0578c14": "記非理所引意業者。謂欲界薩迦耶見邊執",
    "T27n1545_112:0578c15": "見相應意業。及色無色界一切煩惱相應意",
    "T27n1545_112:0578c16": "業。一分無覆無記非理所引意業者。謂諸意",
    "T27n1545_112:0578c17": "業起如前說。無覆無記非理所引身業語業。",
    "T27n1545_112:0578c18": "若作是說。意惡行則通不善及以無記。又",
    "T27n1545_112:0578c19": "通三界。然惡行唯不善唯欲界。是故前",
    "T27n1545_112:0578c20": "說者好。",
    "T27n1545_112:0578c21": "如發智論。集異門論攝身惡行及語惡行。",
    "T27n1545_112:0578c22": "施設論中所說亦爾。唯除意惡行別有所",
    "T27n1545_112:0578c23": "攝故彼論言。問為身三惡行攝一切身惡",
    "T27n1545_112:0578c24": "行為一切身惡行。攝身三惡行耶。答一切",
    "T27n1545_112:0578c25": "攝三。非三攝一切。不攝者何。謂非斷命。",
    "T27n1545_112:0578c26": "以手杖等捶擊有情。及非邪行。於所應行",
    "T27n1545_112:0578c27": "作不淨行。起飲酒等諸放逸業。由不正知",
    "T27n1545_112:0578c28": "失念。受用諸飲食等。及不能避諸犯戒者。",
    "T27n1545_112:0578c29": "諸如是等所起身業非三所攝。問諸犯戒者",
    "T27n1545_112:0579a01": "無量。云何能避。雖復捨此還近彼故。答所",
    "T27n1545_112:0579a02": "在皆有。欲離實難。能不隨染。是為真避。故",
    "T27n1545_112:0579a03": "有說言。身雖在遠而隨彼習。即名親近。身",
    "T27n1545_112:0579a04": "雖在近不隨彼習。即名遠離。問為語四惡",
    "T27n1545_112:0579a05": "行攝一切語惡行。為一切語惡行攝語四惡",
    "T27n1545_112:0579a06": "行耶。答一切攝四。非四攝一切。不攝者何。",
    "T27n1545_112:0579a07": "謂如有一。獨處空閑作如是說。無有惠",
    "T27n1545_112:0579a08": "施。無有親愛。無有祠祀。如是等語惡行。",
    "T27n1545_112:0579a09": "世間有情不生領解。非四所攝。問為意三",
    "T27n1545_112:0579a10": "惡行攝一切意惡行。為一切意惡行攝意三",
    "T27n1545_112:0579a11": "惡行耶答一切攝三。非三攝一切。不攝者",
    "T27n1545_112:0579a12": "何。謂貪欲瞋恚邪見。俱生受想行識非三所",
    "T27n1545_112:0579a13": "攝彼論中意惡行攝四蘊自性。如是施設五",
    "T27n1545_112:0579a14": "蘊自性為諸惡行。",
    "T27n1545_112:0579a15": "問此發智論。集異門論。與佛契經。及施設",
    "T27n1545_112:0579a16": "論攝諸惡行。何故不同。答依二種門說諸",
    "T27n1545_112:0579a17": "惡行。一依世俗。二依勝義。謂佛契經及施",
    "T27n1545_112:0579a18": "設論。依世俗門說諸惡行。此發智論集異",
    "T27n1545_112:0579a19": "門論。依勝義門說諸惡行。如依世俗勝義",
    "T27n1545_112:0579a20": "分別。如是依不了義了義。有別意趣無別",
    "T27n1545_112:0579a21": "意趣。有別因緣無別因緣。世俗諦現觀勝",
    "T27n1545_112:0579a22": "義諦現觀等。應知亦爾。復有說者。由三緣",
    "T27n1545_112:0579a23": "故所攝不同。謂自性故。相雜故。世譏嫌故。",
    "T27n1545_112:0579a24": "此發智論集異門論。說其自性。施設論中說",
    "T27n1545_112:0579a25": "其相雜。若法雖非惡行自性。而與惡行相",
    "T27n1545_112:0579a26": "和雜故。亦得其名。於契經中說世譏嫌。以",
    "T27n1545_112:0579a27": "諸世間於根本業道多生譏嫌。非於業道",
    "T27n1545_112:0579a28": "加行後起。由此緣故攝諸惡行經論不同。",
    "T27n1545_112:0579a29": "如是名為惡行自性。",
    "T27n1545_112:0579b01": "已說自性。所以今當說。問何故名惡行。惡",
    "T27n1545_112:0579b02": "行有何義。答可厭毀故名惡。遊履依處",
    "T27n1545_112:0579b03": "故名行。可厭毀故名惡者。如有說言。惡妻",
    "T27n1545_112:0579b04": "子。惡衣食。惡人惡處惡往來等。遊履依處故",
    "T27n1545_112:0579b05": "名惡行者。謂斷生命麁惡語及瞋恚。行有",
    "T27n1545_112:0579b06": "情處。不與取欲邪行及貪欲。行資具處。虛誑",
    "T27n1545_112:0579b07": "語離間語雜穢語。行於名處。邪見。行名色",
    "T27n1545_112:0579b08": "處。復有說者。感苦受果故名惡。動轉捷利",
    "T27n1545_112:0579b09": "故名行。問沈溺諸惡云何捷利。答彼惡行",
    "T27n1545_112:0579b10": "者有如是巧便。雖行惡行。而令世間不",
    "T27n1545_112:0579b11": "知其惡。故名捷利。復有說者。習近惡人",
    "T27n1545_112:0579b12": "故能招惡趣。故名惡行。復有說者。有三因",
    "T27n1545_112:0579b13": "緣故名惡行。謂惡思所思故。惡說所說故。",
    "T27n1545_112:0579b14": "惡作所作故。惡思所思。謂意惡行。惡說所說。",
    "T27n1545_112:0579b15": "謂語惡行。惡作所作。謂身惡行。復有說者。",
    "T27n1545_112:0579b16": "有三因緣故名惡行。謂惡作義故。可厭毀",
    "T27n1545_112:0579b17": "故。決定能感非愛果故。惡作義者。行身語",
    "T27n1545_112:0579b18": "意諸惡行故名為惡行。可厭毀者。謂行惡",
    "T27n1545_112:0579b19": "行毀犯尸羅。常為諸天大師有智同梵行者",
    "T27n1545_112:0579b20": "共所厭毀。決定能感非愛果者。謂諸所有",
    "T27n1545_112:0579b21": "身語意惡行。無處無容能感可愛果。有處",
    "T27n1545_112:0579b22": "有容感非愛果。集異門論亦作是說。有何",
    "T27n1545_112:0579b23": "因緣名為惡行。謂彼能感非愛樂非適悅不",
    "T27n1545_112:0579b24": "可意果。此顯等流果。復言能感非愛樂非",
    "T27n1545_112:0579b25": "適悅不可意異熟。此顯異熟果。",
    "T27n1545_112:0579b26": "三不善根者。謂貪瞋癡。問此三以何為自",
    "T27n1545_112:0579b27": "性。答貪不善根有五。即欲界繫五部所斷",
    "T27n1545_112:0579b28": "愛。瞋不善根有五。則五部所斷恚。癡不善",
    "T27n1545_112:0579b29": "根有五。即欲界繫見集滅道及修所斷全。并",
    "T27n1545_112:0579c01": "見苦所斷一分。然見苦所斷無明有十。此中",
    "T27n1545_112:0579c02": "除有身見邊執見相應。取餘無明故言一",
    "T27n1545_112:0579c03": "分。此十五法唯是不善。遍生不善法名不",
    "T27n1545_112:0579c04": "善根。應知。此三皆與六識身相應。是名三",
    "T27n1545_112:0579c05": "不善根自性。已說自性。所以今當說。問何",
    "T27n1545_112:0579c06": "故名不善根。不善根有何義。答能生不善",
    "T27n1545_112:0579c07": "義。是不善根義。能養不善義。能增不善義。",
    "T27n1545_112:0579c08": "能長不善義。能益不善義。能持不善義。",
    "T27n1545_112:0579c09": "能令不善法廣流布義。是不善根義。尊者世",
    "T27n1545_112:0579c10": "友作如是說。諸不善因義是不善根義。諸不",
    "T27n1545_112:0579c11": "善種義。等起不善義。能為轉因引不善義。",
    "T27n1545_112:0579c12": "為隨轉因生不善義攝益一切不善法義。",
    "T27n1545_112:0579c13": "是不善根義。大德說曰。依止此物遍能生",
    "T27n1545_112:0579c14": "長諸不善法。能為轉因。為隨轉因。攝益不",
    "T27n1545_112:0579c15": "善。故名不善根。",
    "T27n1545_112:0579c16": "問若不善因義。是不善根義者。是即前生",
    "T27n1545_112:0579c17": "不善五蘊。與後一切已生未生不善五蘊為",
    "T27n1545_112:0579c18": "因。前生十不善業道。與後一切已生未生十",
    "T27n1545_112:0579c19": "不善業道為因。前生不善。三十四隨眠俱生",
    "T27n1545_112:0579c20": "品。與後一切已生未生不善。三十四隨眠俱",
    "T27n1545_112:0579c21": "生品如應為因。如是一切不善法。皆應名",
    "T27n1545_112:0579c22": "不善根。如是三種有何殊勝不共因緣。世",
    "T27n1545_112:0579c23": "尊獨立為不善根。答此是世尊有餘之說。大",
    "T27n1545_112:0579c24": "師觀彼所化有情心行願樂。簡略而說。脇尊",
    "T27n1545_112:0579c25": "者曰。唯佛世尊究竟了達諸法性相亦知",
    "T27n1545_112:0579c26": "勢用。非餘所知。若法有不善根相即便立",
    "T27n1545_112:0579c27": "之。無者不立。尊者妙音亦作是說。大師知",
    "T27n1545_112:0579c28": "此三不善根。有如是勢用。如是強盛。如是",
    "T27n1545_112:0579c29": "親近。能與一切不善為因。除此不善根。餘",
    "T27n1545_112:0580a01": "不善法無如是事。復有說者。如是三種。能",
    "T27n1545_112:0580a02": "生一切不善諸法。難斷難滅難超難度。是",
    "T27n1545_112:0580a03": "故獨立為不善根。復有說者。如是三種。多",
    "T27n1545_112:0580a04": "諸過患。謂生一切現法後法眾多憂苦。是故",
    "T27n1545_112:0580a05": "獨立為不善根。復有說者。如是三種。於出",
    "T27n1545_112:0580a06": "欲界極為障礙。如壯獄卒守於獄門。是故",
    "T27n1545_112:0580a07": "獨立為不善根。復有說者。如是三種於不",
    "T27n1545_112:0580a08": "善中最為殊勝。最為上首。前行前導。如最",
    "T27n1545_112:0580a09": "勝軍將導一切。此不善根增上力故。能令一",
    "T27n1545_112:0580a10": "切不善增廣。是故獨立為不善根。復有說",
    "T27n1545_112:0580a11": "者。如是三種。與三善根為近對治怨敵障",
    "T27n1545_112:0580a12": "礙。是故獨立為不善根。復有說者。如是三",
    "T27n1545_112:0580a13": "種。能與一切不善。為因為根為眼為集為",
    "T27n1545_112:0580a14": "緣。發起一切不善諸法。障礙一切諸功德",
    "T27n1545_112:0580a15": "法。不善法中最為殊勝。是故獨立為不善",
    "T27n1545_112:0580a16": "根。復有說者。如是三種。遍攝一切不善諸",
    "T27n1545_112:0580a17": "法。謂諸不善。或是貪品。或是瞋品。或是癡",
    "T27n1545_112:0580a18": "品。是故獨立為不善根。又此三種具足五",
    "T27n1545_112:0580a19": "義。謂通五部。遍在六識。是隨眠性。能起麁",
    "T27n1545_112:0580a20": "惡身業語業。作斷善根牢強加行。是故獨立",
    "T27n1545_112:0580a21": "為不善根。通五部者遮五見疑。遍六識者",
    "T27n1545_112:0580a22": "遮其諸慢。隨眠性者遮纏垢等。能起麁惡",
    "T27n1545_112:0580a23": "身業語業。作斷善根牢強加行者。示現根",
    "T27n1545_112:0580a24": "義。又此五義遮一切法成立根義。謂不染",
    "T27n1545_112:0580a25": "污法有遍六識。無餘四義。染污色蘊全無",
    "T27n1545_112:0580a26": "五義。染污受蘊想蘊及除煩惱纏垢。所餘",
    "T27n1545_112:0580a27": "相應染污行蘊。雖通五部亦遍六識。而非",
    "T27n1545_112:0580a28": "隨眠性。雖能起麁惡身語二業。而非斷善",
    "T27n1545_112:0580a29": "牢強加行。所有染污不相應行蘊雖通五部。",
    "T27n1545_112:0580b01": "無餘四義。染污識蘊中。眼等五識全無五",
    "T27n1545_112:0580b02": "義。意識雖通五部。亦能起麁惡身業語業。",
    "T27n1545_112:0580b03": "而無餘三義。十煩惱中五見及疑。有隨眠",
    "T27n1545_112:0580b04": "性無餘四義。慢通五部。是隨眠性。能起麁",
    "T27n1545_112:0580b05": "惡身業語業。無餘二義。於十纏中。惛沈掉",
    "T27n1545_112:0580b06": "舉無慚無愧雖通五部亦遍六識。而非隨",
    "T27n1545_112:0580b07": "眠性。雖起麁惡身業語業。而非斷善牢強",
    "T27n1545_112:0580b08": "加行。睡眠一種雖通五部無餘四義。所餘",
    "T27n1545_112:0580b09": "五纏。雖起麁惡身語二業無餘四義。六煩",
    "T27n1545_112:0580b10": "惱垢。雖亦有時能起麁惡身語二業。無餘",
    "T27n1545_112:0580b11": "四義。唯貪瞋癡。具足五義非所餘法。是故",
    "T27n1545_112:0580b12": "獨立為不善根。又此三種。多於三受隨逐",
    "T27n1545_112:0580b13": "隨增。是故獨立為不善根。又此三種。欲界",
    "T27n1545_112:0580b14": "有情多分現起。能發十種不善業道生十惡",
    "T27n1545_112:0580b15": "處。是故獨立為不善根。",
    "T27n1545_112:0580b16": "如是三種通五部。與六識俱起諸不善品",
    "T27n1545_112:0580b17": "為根。此中貪相應品。由二根故說名有根。",
    "T27n1545_112:0580b18": "謂貪及彼相應無明。瞋相應品亦二根故說",
    "T27n1545_112:0580b19": "名有根。謂瞋及彼相應無明。除此所餘不善",
    "T27n1545_112:0580b20": "心品由一根故說名有根。所謂無明。",
    "T27n1545_112:0580b21": "問世尊處處。說根不同。謂或說有身見邊執",
    "T27n1545_112:0580b22": "見為根。或說世尊為根。或說樂欲為根。",
    "T27n1545_112:0580b23": "或說不放逸為根。或說自性為根。如是等",
    "T27n1545_112:0580b24": "有何義。答有身見邊執見。由能發起六十",
    "T27n1545_112:0580b25": "二見故說為根。世尊能說雜染清淨。繫縛解",
    "T27n1545_112:0580b26": "脫。生死涅槃。起正教法故說為根。樂欲能",
    "T27n1545_112:0580b27": "引一切善法。故說為根。諸不放逸。攝護一",
    "T27n1545_112:0580b28": "切所修善法。令不散失故說為根。自性能",
    "T27n1545_112:0580b29": "持自體不失故說為根。如是無為。能持自",
    "T27n1545_112:0580c01": "體故說為根。亦無有過。復有說者。為同",
    "T27n1545_112:0580c02": "類因持等流果。或是同類因性所持。是故有",
    "T27n1545_112:0580c03": "為自性名根。復有說者。相應俱有因力任",
    "T27n1545_112:0580c04": "持。是故有為自性名根。名能顯了諸法自",
    "T27n1545_112:0580c05": "性。故亦說彼為自性根。此貪瞋癡能生能",
    "T27n1545_112:0580c06": "長諸不善法。故說為根。三不善根如結蘊廣",
    "T27n1545_112:0580c07": "說。",
    "T27n1545_112:0580c08": "已說三惡行三不善根自性。今當顯示雜無",
    "T27n1545_112:0580c09": "雜相。三惡行三不善根為前攝後。後攝前",
    "T27n1545_112:0580c10": "耶。答應作四句。有惡行非不善根。謂身語",
    "T27n1545_112:0580c11": "惡行邪見。不善思。由此唯有惡行相。無不",
    "T27n1545_112:0580c12": "善根相故。有不善根非惡行。謂癡不善根。",
    "T27n1545_112:0580c13": "由此唯有不善根相。無惡行相故。有惡",
    "T27n1545_112:0580c14": "行亦不善根。謂貪欲瞋恚不善根。由此具有",
    "T27n1545_112:0580c15": "二種相故。有非惡行。非不善根。謂除前",
    "T27n1545_112:0580c16": "相。相謂所名。除前三句名所顯義。所餘諸",
    "T27n1545_112:0580c17": "法為第四句。謂色蘊中。除不善色取餘色",
    "T27n1545_112:0580c18": "蘊。於行蘊中除三不善根。不善邪見。及不",
    "T27n1545_112:0580c19": "善思。取餘相應不相應行蘊。及三蘊全。并無",
    "T27n1545_112:0580c20": "為法。如是一切作第四句。是故說言謂除前",
    "T27n1545_112:0580c21": "相。復次於眼識貪俱生不善品中。或有惡行",
    "T27n1545_112:0580c22": "非不善根。應作四句。有惡行非不善根。謂",
    "T27n1545_112:0580c23": "不善思。有不善根非惡行。謂癡不善根。有",
    "T27n1545_112:0580c24": "惡行亦不善根。謂貪不善根。有非惡行非",
    "T27n1545_112:0580c25": "不善根。謂除前相。如於眼識作四句。乃",
    "T27n1545_112:0580c26": "至於意識亦爾。如於貪俱生不善品作六",
    "T27n1545_112:0580c27": "四句。於瞋俱生品亦爾。於邪見俱生不善",
    "T27n1545_112:0580c28": "品中。唯意地故作一四句。有惡行非不善",
    "T27n1545_112:0580c29": "根。謂邪見及不善思。有不善根非惡行。謂",
    "T27n1545_112:0581a01": "癡不善根。有惡行亦不善根者無也。有非",
    "T27n1545_112:0581a02": "惡行非不善根。謂除前相。於不共無明俱",
    "T27n1545_112:0581a03": "生不善品中。亦以唯意地故作一四句。有",
    "T27n1545_112:0581a04": "惡行非不善根。謂不善思。有不善根非惡",
    "T27n1545_112:0581a05": "行。謂癡不善根。有惡行亦不善根者無也。",
    "T27n1545_112:0581a06": "有非惡行非不善根。謂除前相。",
    "T27n1545_112:0581a07": "三妙行。三善根。為前攝後。後攝前耶。乃至",
    "T27n1545_112:0581a08": "廣說。問何故作此論。答為欲分別契經義",
    "T27n1545_112:0581a09": "故。如契經說。有三妙行三善根。契經雖作",
    "T27n1545_112:0581a10": "是說。而未廣辯。廣說如前。三妙行者。謂身",
    "T27n1545_112:0581a11": "妙行。語妙行。意妙行。云何身等妙行。如世",
    "T27n1545_112:0581a12": "尊說。何者身妙行。謂離斷生命。離不與取。",
    "T27n1545_112:0581a13": "離欲邪行。何者語妙行。謂離虛誑語。離離",
    "T27n1545_112:0581a14": "間語。離麁惡語。離雜穢語。何者意妙行。謂",
    "T27n1545_112:0581a15": "無貪無瞋正見。應知此中世尊唯說根本",
    "T27n1545_112:0581a16": "業道所攝妙行。不說業道加行後起所攝妙",
    "T27n1545_112:0581a17": "行。",
    "T27n1545_112:0581a18": "此發智論通說所有善身業。若是業道所攝。",
    "T27n1545_112:0581a19": "若非業道所攝。如是一切名身妙行。通說",
    "T27n1545_112:0581a20": "所有善語業。若是業道所攝。若非業道所攝。",
    "T27n1545_112:0581a21": "如是一切名語妙行。通說所有善意業等。",
    "T27n1545_112:0581a22": "若是業道所攝。若非業道所攝。如是一切",
    "T27n1545_112:0581a23": "名意妙行。如此論中攝諸妙行。集異門論",
    "T27n1545_112:0581a24": "亦作是說。故彼論言。何者身妙行。謂離斷",
    "T27n1545_112:0581a25": "生命。離不與取。離欲邪行。如是所說隨順",
    "T27n1545_112:0581a26": "契經。又言。復次離斷生命。離不與取。離非",
    "T27n1545_112:0581a27": "梵行。如是復攝前所不攝。於自妻室離",
    "T27n1545_112:0581a28": "起欲行。又言。有餘善身業。如是復攝所有",
    "T27n1545_112:0581a29": "業道加行後起。又言。有餘諸有如理所引身",
    "T27n1545_112:0581b01": "業。問何等如理所引身業。前所未攝今更",
    "T27n1545_112:0581b02": "攝耶。答前說自性。今說等起。此誰所等起。",
    "T27n1545_112:0581b03": "謂如理作意。復有說者。此是一分無覆無記",
    "T27n1545_112:0581b04": "身業。謂應如是去來。如是行住。如是坐",
    "T27n1545_112:0581b05": "臥。如是裁割。如是縫綴。而皆如是。如應去",
    "T27n1545_112:0581b06": "來。乃至縫綴。此等身業作所應作。應正理",
    "T27n1545_112:0581b07": "故。攝在如理所引品中。由此名身妙行。若",
    "T27n1545_112:0581b08": "作是說。身妙行則通善及無記。然妙行唯",
    "T27n1545_112:0581b09": "善。是故前說者好。又彼論言。何者語妙行。謂",
    "T27n1545_112:0581b10": "離虛誑語。離離間語。離麁惡語。離雜穢",
    "T27n1545_112:0581b11": "語。如是所說隨順契經。又言。有餘善語業",
    "T27n1545_112:0581b12": "如是復攝所有業道加行後起。又言。有餘",
    "T27n1545_112:0581b13": "諸有如理所引語業。問何等如理所引語業。",
    "T27n1545_112:0581b14": "前所未攝今更攝耶。答前說自性。今說等",
    "T27n1545_112:0581b15": "起。此誰所等起。謂如理作意。復有說者。此",
    "T27n1545_112:0581b16": "是一分無覆無記語業。謂應說一言二言多",
    "T27n1545_112:0581b17": "言男言女言非男女言去來今言。而皆如是",
    "T27n1545_112:0581b18": "說一乃至去來今言。此等語業說所應說。應",
    "T27n1545_112:0581b19": "正理故。攝在如理所引品中。由此名語妙",
    "T27n1545_112:0581b20": "行。若作是說。語妙行則通善及無記。然妙",
    "T27n1545_112:0581b21": "行唯善。是故前說者好。又彼論言。何者意",
    "T27n1545_112:0581b22": "妙行。謂無貪無瞋正見。如是所說隨順契",
    "T27n1545_112:0581b23": "經。又言。有餘善意業。如是復攝所有善思。",
    "T27n1545_112:0581b24": "又言。有餘諸有如理所引意業。問何等如理",
    "T27n1545_112:0581b25": "所引意業。前所未攝今更攝耶。答前說自",
    "T27n1545_112:0581b26": "性。今說等起。此誰所等起。謂如理作意。復",
    "T27n1545_112:0581b27": "有說者。此是一分無覆無記意業。名如理",
    "T27n1545_112:0581b28": "所引意業。謂諸意業起如前說。無覆無記如",
    "T27n1545_112:0581b29": "理所引身業語業。若作是說。意妙行則通善",
    "T27n1545_112:0581c01": "及無記。然妙行唯善是故前說者好。",
    "T27n1545_112:0581c02": "如發智論集異門論。攝身語妙行。施設論中",
    "T27n1545_112:0581c03": "所說亦爾。唯除意妙行。別有所攝故。彼論",
    "T27n1545_112:0581c04": "言。",
    "T27n1545_112:0581c05": "問為身三妙行攝一切身妙行。為一切身妙",
    "T27n1545_112:0581c06": "行攝身三妙行耶。答一切攝三。非三攝一",
    "T27n1545_112:0581c07": "切。不攝者何。謂離前說以手杖等捶擊有",
    "T27n1545_112:0581c08": "情。及所應行諸不淨行。并飲酒等諸放逸業。",
    "T27n1545_112:0581c09": "而能安住正知正念。受用食等。復能正避諸",
    "T27n1545_112:0581c10": "犯戒者。諸如是等所起身業非三所攝。所",
    "T27n1545_112:0581c11": "餘問答如前應知。問為語四妙行攝一切",
    "T27n1545_112:0581c12": "語妙行。為一切語妙行攝語四妙行耶。答",
    "T27n1545_112:0581c13": "一切攝四。非四攝一切。不攝者何。謂如",
    "T27n1545_112:0581c14": "有一獨處空閑。作如是說。有惠施。有親",
    "T27n1545_112:0581c15": "愛。有祠祀。如是等語妙行。於世有情不",
    "T27n1545_112:0581c16": "生領解。非四所攝。問為意三妙行攝一切",
    "T27n1545_112:0581c17": "意妙行。為一切意妙行攝意三妙行耶。答一",
    "T27n1545_112:0581c18": "切攝三。非三攝一切。不攝者何。謂無貪無",
    "T27n1545_112:0581c19": "瞋正見俱生受想行識非三所攝。彼論中意",
    "T27n1545_112:0581c20": "妙行攝四蘊自性。如是施設五蘊自性為諸",
    "T27n1545_112:0581c21": "妙行。",
    "T27n1545_112:0581c22": "問此發智論。集異門論。與契經施設論。攝",
    "T27n1545_112:0581c23": "諸妙行何故不同。答依二種門說諸妙行。",
    "T27n1545_112:0581c24": "一依世俗。二依勝義。謂契經施設論。依世",
    "T27n1545_112:0581c25": "俗門說諸妙行。此發智論集異門論。依勝",
    "T27n1545_112:0581c26": "義門說諸妙行。如依世俗勝義分別。如是",
    "T27n1545_112:0581c27": "依不了義了義等。廣說如前。復有說者。由",
    "T27n1545_112:0581c28": "三緣故所攝不同。謂自性故。相雜故。世所",
    "T27n1545_112:0581c29": "欣讚故。此發智論集異門論說其自性。施",
    "T27n1545_112:0582a01": "設論中說其相雜。若法雖非妙行自性。而",
    "T27n1545_112:0582a02": "與妙行相雜故亦得其名。於契經中說世",
    "T27n1545_112:0582a03": "欣讚。以一切世間於根本業道多起欣讚。",
    "T27n1545_112:0582a04": "非於業道加行後起。由此緣故。攝諸妙",
    "T27n1545_112:0582a05": "行經論不同。如是名為妙行自性。已說自",
    "T27n1545_112:0582a06": "性。所以今當說。問何故名妙行。妙行有何",
    "T27n1545_112:0582a07": "義。答可欣讚故名妙。遊履所依處故名",
    "T27n1545_112:0582a08": "行可欣讚故名妙者。如有說言。妙妻子。",
    "T27n1545_112:0582a09": "妙衣食。妙人。妙處。妙往來等。遊履所依處",
    "T27n1545_112:0582a10": "故名行者。謂即於前三種惡行所依之處。與",
    "T27n1545_112:0582a11": "彼相違起三妙行。復有說者。感樂受果故",
    "T27n1545_112:0582a12": "名為妙。動轉捷利故名為行。問於妙行中",
    "T27n1545_112:0582a13": "云何捷利。答行妙行者有如是巧便。雖不",
    "T27n1545_112:0582a14": "希求世間名譽。而為勸他修妙行故。所",
    "T27n1545_112:0582a15": "修妙行皆令他知。故名捷利。復有說者。習",
    "T27n1545_112:0582a16": "近善人能招善趣。故名妙行。復有說者。有",
    "T27n1545_112:0582a17": "三因緣故名妙行。謂善思所思故。善說所",
    "T27n1545_112:0582a18": "說故。善作所作故。善思所思。謂意妙行。善",
    "T27n1545_112:0582a19": "說所說。謂語妙行。善作所作。謂身妙行。復有",
    "T27n1545_112:0582a20": "說者。有三因緣故名妙行。謂善作義故。可",
    "T27n1545_112:0582a21": "欣讚故。決定能感可愛果故。善作義者。行",
    "T27n1545_112:0582a22": "身語意諸善行故名為妙行。可欣讚者。謂",
    "T27n1545_112:0582a23": "行善行守護尸羅。常為諸天大師有智同",
    "T27n1545_112:0582a24": "梵行者共所欣讚。決定能感可愛果者。謂",
    "T27n1545_112:0582a25": "所有身語意妙行。無處無容能感非愛諸果",
    "T27n1545_112:0582a26": "異熟。有處有容能感可愛諸果異熟。集異",
    "T27n1545_112:0582a27": "門論亦作是說。有何因緣名為妙行。謂彼",
    "T27n1545_112:0582a28": "能感可愛可樂適意悅意甚可喜果。此顯等",
    "T27n1545_112:0582a29": "流果。復言。能感可愛可樂適意悅意可喜異",
    "T27n1545_112:0582b01": "熟。此顯異熟果。",
    "T27n1545_112:0582b02": "三善根者。謂無貪無瞋無癡善根。云何無貪",
    "T27n1545_112:0582b03": "善根。謂心所法與心相應。是貪對治。是名",
    "T27n1545_112:0582b04": "無貪善根性。云何無瞋善根。謂心所法與心",
    "T27n1545_112:0582b05": "相應。是瞋對治。是名無瞋善根性。云何無",
    "T27n1545_112:0582b06": "癡善根。謂心所法與心相應。是癡對治。是",
    "T27n1545_112:0582b07": "名無癡善根性。此三善根。於一心中具足",
    "T27n1545_112:0582b08": "可得。三不善根。非於一心具足可得。又三",
    "T27n1545_112:0582b09": "善根。具足防衛一切善心。通六識身有漏無",
    "T27n1545_112:0582b10": "漏。三不善根。不能具足防衛一切諸不善",
    "T27n1545_112:0582b11": "心。又三善根。遍與善心相應。三不善根。不",
    "T27n1545_112:0582b12": "遍與不善心相應。又三善根。能遍發起一",
    "T27n1545_112:0582b13": "切善心。三不善根不能遍起一切不善心。",
    "T27n1545_112:0582b14": "如是隨轉不隨轉等。皆應廣說。是名三善",
    "T27n1545_112:0582b15": "根自性。",
    "T27n1545_112:0582b16": "已說自性。所以今當說。問何故名善根。善",
    "T27n1545_112:0582b17": "根有何義。答能生善義是善根義。能養善",
    "T27n1545_112:0582b18": "義。能增善義。能長善義。能益善義。能持善",
    "T27n1545_112:0582b19": "義。能令善法廣流布義。是善根義。尊者世",
    "T27n1545_112:0582b20": "友作如是說。善法因義。是善根義。善法種",
    "T27n1545_112:0582b21": "義。等起善義。能為轉因。引諸善義。為隨",
    "T27n1545_112:0582b22": "轉因生諸善義。攝益一切諸善法義。是善",
    "T27n1545_112:0582b23": "根義。大德說曰。依止此物遍能生長一切",
    "T27n1545_112:0582b24": "善法。能為轉因。為隨轉因。攝益諸善。故名",
    "T27n1545_112:0582b25": "善根。",
    "T27n1545_112:0582b26": "問若善法因義是善根義者。前生善五蘊。與",
    "T27n1545_112:0582b27": "後一切已生未生善五蘊為因。前生十善業",
    "T27n1545_112:0582b28": "道。與後一切已生未生十善業道為因。前",
    "T27n1545_112:0582b29": "生三十七菩提分法。與後一切已生未生三",
    "T27n1545_112:0582c01": "十七菩提分法為因。如此則一切善法皆應",
    "T27n1545_112:0582c02": "名善根。如是三種有何殊勝不共因緣立",
    "T27n1545_112:0582c03": "為善根。答此是世尊有餘之說。大師觀彼",
    "T27n1545_112:0582c04": "所化有情心行願樂。簡略而說。脇尊者曰。",
    "T27n1545_112:0582c05": "唯佛世尊究竟了達諸法性相亦知勢用。",
    "T27n1545_112:0582c06": "非餘能知。若法有善根相者即便立之。無",
    "T27n1545_112:0582c07": "者不立。尊者妙音亦作是說。大師知此三",
    "T27n1545_112:0582c08": "種善根。如是勢用。如是強盛。如是親近。能",
    "T27n1545_112:0582c09": "與一切善法為因。其餘善法無如是事。復",
    "T27n1545_112:0582c10": "有說者。此三善根。於諸善法最為殊勝。以",
    "T27n1545_112:0582c11": "殊勝故立為善根。復有說者。此三善根於",
    "T27n1545_112:0582c12": "諸善法。最為上首前行前導。如最勝軍將",
    "T27n1545_112:0582c13": "導一切。如是善根增上力故。能令一切善",
    "T27n1545_112:0582c14": "法增廣故。立為善根。復有說者。此三善根。",
    "T27n1545_112:0582c15": "能與一切善法為因為根為眼為集。發起",
    "T27n1545_112:0582c16": "一切善法。障礙一切不善諸法。於善法中",
    "T27n1545_112:0582c17": "最為殊勝。故立為根。復有說者。以三善",
    "T27n1545_112:0582c18": "根能遍發起十善業道。生十善處故立為",
    "T27n1545_112:0582c19": "根。由如是等諸因緣故。於善法聚唯此",
    "T27n1545_112:0582c20": "三種立為善根。已說三妙行三善根自性。今",
    "T27n1545_112:0582c21": "當顯示雜無雜相。三妙行三善根。為前攝",
    "T27n1545_112:0582c22": "後後攝前耶。答應作四句。有妙行非善根。",
    "T27n1545_112:0582c23": "謂身語妙行及善思。由此唯有妙行相。無",
    "T27n1545_112:0582c24": "善根相故。有善根非妙行。謂正見所不攝",
    "T27n1545_112:0582c25": "無癡善根。由此唯有善根相。無妙行相",
    "T27n1545_112:0582c26": "故。有妙行亦善根。謂無貪無瞋正見。由此",
    "T27n1545_112:0582c27": "具有二種相故。有非妙行非善根。謂除",
    "T27n1545_112:0582c28": "前相。相謂所名。除前三句名所顯義。所餘",
    "T27n1545_112:0582c29": "諸法為第四句。謂色蘊中。除諸善色取餘",
    "T27n1545_112:0583a01": "色蘊。於行蘊中除三善根及諸善思取餘",
    "T27n1545_112:0583a02": "相應不相應行蘊。及三蘊全。并無為法。如是",
    "T27n1545_112:0583a03": "一切作第四句。故言謂除前相。復次於眼",
    "T27n1545_112:0583a04": "識俱生善法品中。或有妙行非善根。應作",
    "T27n1545_112:0583a05": "四句。有妙行非善根。謂善思。有善根非妙",
    "T27n1545_112:0583a06": "行。謂無癡善根。有妙行亦善根。謂無貪無",
    "T27n1545_112:0583a07": "瞋。有非妙行非善根。謂除前相。如於眼",
    "T27n1545_112:0583a08": "識俱生善品。如是乃至於身識俱生善品亦",
    "T27n1545_112:0583a09": "爾。於正見俱生品中。或有妙行非善根。應",
    "T27n1545_112:0583a10": "作四句。有妙行非善根。謂善思。有善根非",
    "T27n1545_112:0583a11": "妙行者。無也。有妙行亦善根。謂無貪無瞋",
    "T27n1545_112:0583a12": "正見。有非妙行非善根。謂除前相。盡智",
    "T27n1545_112:0583a13": "無生智俱生品中。或有妙行非善根。應作",
    "T27n1545_112:0583a14": "四句。有妙行非善根謂善思。有善根非妙",
    "T27n1545_112:0583a15": "行。謂無癡善根。有妙行亦善根。謂無貪無",
    "T27n1545_112:0583a16": "瞋。有非妙行非善根。謂除前相。",
    "T27n1545_112:0583a17": "說一切有部發智大毘婆沙論卷第一百一",
    "T27n1545_112:0583a18": "十二"
}