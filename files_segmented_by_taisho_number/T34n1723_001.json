{
    "T34n1723_001:0651a03": "妙法蓮華經玄贊卷第一(本)",
    "T34n1723_001:0651a05": "大慈恩寺沙門基撰",
    "T34n1723_001:0651a06": "蓋聞至覺權真乘物機而誕跡，靈樞擅",
    "T34n1723_001:0651a07": "妙應群品以揚筌，振融山而秀大千，騰",
    "T34n1723_001:0651a08": "委海而津八萬，靉慈雲而廣庇，驟法雨以",
    "T34n1723_001:0651a09": "遐清，滋兩木之分華，潤三草之殊茂。然以",
    "T34n1723_001:0651a10": "幼商倦於綿險，始循誘於化城；稚子翫於",
    "T34n1723_001:0651a11": "羬軒，竟照晉於犪駕。由是摧十軍之聖后，",
    "T34n1723_001:0651a12": "解髻上之明珠，建八諦之醫王，授掌中之",
    "T34n1723_001:0651a13": "妙藥，藻掞眾筌之表，邃軼百宗之外，籠七",
    "T34n1723_001:0651a14": "地而孤榮九分，冠五乘而獨頴千古。大矣",
    "T34n1723_001:0651a15": "哉！揚一實而包總太虛，振兩權而遺羅萬",
    "T34n1723_001:0651a16": "象，豈可以溟輸類其深旨、妙高方其峻躅",
    "T34n1723_001:0651a17": "者乎！",
    "T34n1723_001:0651a18": "首稱「妙法蓮華經」者，藻宏綱之極唱，旌一",
    "T34n1723_001:0651a19": "部之都名。「序品第一」者，鏡義類之鴻標，顯",
    "T34n1723_001:0651a20": "異筌之別目。法含持軌，綰群祥以稱妙；華",
    "T34n1723_001:0651a21": "兼秀發，總眾美而彰蓮；體、業俱陳，法、喻雙",
    "T34n1723_001:0651a22": "舉，半、滿之途已曉、取捨之路方著。經者為常",
    "T34n1723_001:0651a23": "為法，是攝是貫，常則道軌百王，法乃德摸",
    "T34n1723_001:0651a24": "千葉，攝則集斯妙理，貫又御彼庸生，庶令",
    "T34n1723_001:0651a25": "畢離苦津，終登覺岸。序者，由也始也，陳教",
    "T34n1723_001:0651a26": "起之因由，作法興之漸始。品者，類也別也，",
    "T34n1723_001:0651a27": "區玄旨而異類，派幽筌而彙別。第者，次也",
    "T34n1723_001:0651a28": "居也。一者，極也首也。經有二十八類條貫",
    "T34n1723_001:0651a29": "真宗，此品次居極首，故名第一。",
    "T34n1723_001:0651b01": "經「如是我聞」。贊曰：初釋經文略以六門",
    "T34n1723_001:0651b02": "料簡：一敘經起之意，二明經之宗旨，三解",
    "T34n1723_001:0651b03": "經品得名，四顯經品廢立，五彰品之次第，",
    "T34n1723_001:0651b04": "六釋經之本文。第一敘經起意者，略由",
    "T34n1723_001:0651b05": "五義：一為酬因請，二為破疑執，三為彰",
    "T34n1723_001:0651b06": "記行，四為利今後，五為顯時機。酬因",
    "T34n1723_001:0651b07": "請中有二：一酬因，二酬請。初酬因有六：",
    "T34n1723_001:0651b08": "一酬行因，二酬願因，三酬求因，四酬持因，",
    "T34n1723_001:0651b09": "五酬相因，六酬說因。佛果不可虛成，必由",
    "T34n1723_001:0651b10": "業行方得，行不孤起，必願資生。行願雖復",
    "T34n1723_001:0651b11": "自興，無緣不能獨會，雖逢緣以求重，非率",
    "T34n1723_001:0651b12": "爾而果成，要由持學始能得果，得果既圓",
    "T34n1723_001:0651b13": "將陳應物。表經宗之深妙，先現大相之因，",
    "T34n1723_001:0651b14": "大相既彰理須敷唱，故標佛本出世為一",
    "T34n1723_001:0651b15": "大事故也。由此酬因具斯六義。酬行因",
    "T34n1723_001:0651b16": "者，〈方便品〉中准論釋經八甚深云：「佛曾親",
    "T34n1723_001:0651b17": "近百千萬億無數諸佛，盡行諸佛無量道法，",
    "T34n1723_001:0651b18": "勇猛精進名稱普聞，成就甚深未曾有法，難",
    "T34n1723_001:0651b19": "解法者如來能知，隨宜所說意趣難解，一切",
    "T34n1723_001:0651b20": "聲聞、辟支佛所不能知。」八甚深者，一受持",
    "T34n1723_001:0651b21": "讀誦甚深，二修行，三果行，四增長功德心，五",
    "T34n1723_001:0651b22": "快妙事心，六無上，七入，八不共聲聞辟支佛",
    "T34n1723_001:0651b23": "所作住持甚深。經唯有六，無第六第八，至下",
    "T34n1723_001:0651b24": "當知。諸佛道法既盡行之，具行一乘種智之",
    "T34n1723_001:0651b25": "因方得佛果，故今酬因說斯妙法勸脩因",
    "T34n1723_001:0651b26": "行。酬願因者，〈方便品〉云：「舍利弗善聽！我",
    "T34n1723_001:0651b27": "本立誓願，欲令一切眾，如我等無異。如我",
    "T34n1723_001:0651b28": "昔所願，今者已滿足，化一切眾生，令入於",
    "T34n1723_001:0651b29": "佛道。」〈壽量品〉云：「每自作是念，以何令眾生",
    "T34n1723_001:0651c01": "得入於佛道、速成就佛身。」若昔因中、若今",
    "T34n1723_001:0651c02": "果位，皆每發願令眾生猶如我身得入佛",
    "T34n1723_001:0651c03": "道，故酬本願而說此經；亦令眾生發此願",
    "T34n1723_001:0651c04": "故，行願相符致出世故。酬求因者，〈天授",
    "T34n1723_001:0651c05": "品〉云：「吾於過去求《法華經》無有懈倦，於",
    "T34n1723_001:0651c06": "多劫中常作國王，求大菩提曾不退轉。擊",
    "T34n1723_001:0651c07": "鼓宣令四方，時有仙人來白王言：我有大",
    "T34n1723_001:0651c08": "乘名『妙法蓮華經』，若不違我，當為宣說。王",
    "T34n1723_001:0651c09": "聞仙人言歡喜踊躍，即隨仙人供給所須，",
    "T34n1723_001:0651c10": "乃至以身而為床座身心無倦，奉事仙人",
    "T34n1723_001:0651c11": "經於千歲，為求法故令無所乏。爾時王者",
    "T34n1723_001:0651c12": "今我身是，時仙人者今提婆達多是。」以佛過",
    "T34n1723_001:0651c13": "去願行雖成必由緣會，恒重此經，於善友",
    "T34n1723_001:0651c14": "所專事求之。故今宣說令生求重。酬持",
    "T34n1723_001:0651c15": "因者，前八甚深中，第一佛曾親近百千萬億",
    "T34n1723_001:0651c16": "無數諸佛名受持讀誦甚深。初依菩薩供五",
    "T34n1723_001:0651c17": "恒佛，第二依菩薩供六恒佛，第三依菩薩",
    "T34n1723_001:0651c18": "供七恒佛，第四依菩薩供八恒佛，值多善",
    "T34n1723_001:0651c19": "友長時受持。又釋迦如來過去自為常不輕",
    "T34n1723_001:0651c20": "菩薩，於威音王佛滅後行不輕行，臨終之",
    "T34n1723_001:0651c21": "時聞虛空中說《法華經》二十千萬億偈，悉能",
    "T34n1723_001:0651c22": "受持。即得如上六根清淨，更增壽命二百",
    "T34n1723_001:0651c23": "萬億那由他歲，廣說此經。命終之後，得值",
    "T34n1723_001:0651c24": "二千億佛皆號日月燈明，常持此經。以是因",
    "T34n1723_001:0651c25": "緣又值二千億佛同號雲自在燈王，亦於",
    "T34n1723_001:0651c26": "此諸佛法中受持此經，常獲如上六根清",
    "T34n1723_001:0651c27": "淨，其常不輕即我身是，故為往時常持此",
    "T34n1723_001:0651c28": "經，今者說之勸常受持。酬相因者，既成",
    "T34n1723_001:0651c29": "佛已將說此經，先為菩薩說《無量義經》，",
    "T34n1723_001:0652a01": "次入無量義處三昧。天雨四華、地振六種，",
    "T34n1723_001:0652a02": "四眾瞻仰、八部歡喜，放豪光以遠矚，眾見",
    "T34n1723_001:0652a03": "此已疑生。彌勒發問，文殊告言：「如我惟忖！",
    "T34n1723_001:0652a04": "今佛世尊欲說大法，雨大法雨、吹大法螺、",
    "T34n1723_001:0652a05": "擊大法鼓、演大法義。我於過去曾見此瑞，",
    "T34n1723_001:0652a06": "放斯光已即說大法，乃至廣說。今日如來",
    "T34n1723_001:0652a07": "當說大乘經，名『妙法蓮華』。」三世諸佛將說",
    "T34n1723_001:0652a08": "此經必先有此種種大相，不同餘經，餘經",
    "T34n1723_001:0652a09": "無此初大相故。相既非常故須說此，即將",
    "T34n1723_001:0652a10": "說此經先現大相。先現大相者，為說此",
    "T34n1723_001:0652a11": "經故也。酬說因者，下云「諸佛如來唯以一",
    "T34n1723_001:0652a12": "大事因緣故出現於世，乃至廣說。無聲聞",
    "T34n1723_001:0652a13": "弟子但教化菩薩，究竟令得一切種智。」故",
    "T34n1723_001:0652a14": "三世諸佛成道究竟必說一乘，皆是因中方",
    "T34n1723_001:0652a15": "便趣求。修學雖滿未曾演說，今時機會不",
    "T34n1723_001:0652a16": "可虛然，故趣宿因說斯妙法。上來義類經",
    "T34n1723_001:0652a17": "文甚多，恐厭繁廣故略指述。後酬請者，",
    "T34n1723_001:0652a18": "如經中說，菩薩初生即行七步，放大光明",
    "T34n1723_001:0652a19": "遍照十方，四顧觀視作師子吼，而說偈言：",
    "T34n1723_001:0652a20": "「我生胎分盡，是最末後身，我已得解",
    "T34n1723_001:0652a21": "脫，當復度眾生。」作是誓已身漸長大，",
    "T34n1723_001:0652a22": "遊出四門見老、病、死及沙門相。既問識已，",
    "T34n1723_001:0652a23": "欲捨親屬求無上果。中夜觀察，見諸伎人",
    "T34n1723_001:0652a24": "后妃婇女，狀如臭屍深可厭患，即命車",
    "T34n1723_001:0652a25": "匿令被楗低，諸天捧足夜半出城，行十四",
    "T34n1723_001:0652a26": "由旬，到跋伽婆仙人所住林中，以刀剃髮，",
    "T34n1723_001:0652a27": "持妙寶服貿鹿皮衣，遣車匿歸報父王",
    "T34n1723_001:0652a28": "已。於熙連河側六師外道所，為降伏彼，六",
    "T34n1723_001:0652a29": "年苦行，懃苦過彼，日食麻麥，厭其非道遂",
    "T34n1723_001:0652b01": "食乳糜。受吉祥草，詣菩提樹坐金剛座，",
    "T34n1723_001:0652b02": "以智慧力降伏魔軍，證大菩提永出三界。",
    "T34n1723_001:0652b03": "是時三千大千世界主及餘天等，來詣佛所",
    "T34n1723_001:0652b04": "請轉法輪，化佛讚揚勸且權說，時機未熟",
    "T34n1723_001:0652b05": "且說方便未說實法。今既合宜，鶖子等請",
    "T34n1723_001:0652b06": "說乘權實之境，文殊等請說乘安樂之行，",
    "T34n1723_001:0652b07": "彌勒等請說身真應之果。故下經云：「我始",
    "T34n1723_001:0652b08": "坐道場，觀樹亦經行，於三七日中，常思惟",
    "T34n1723_001:0652b09": "是事。乃至尋念過去佛，所行方便力，我今所",
    "T34n1723_001:0652b10": "得道，亦應說三乘。作是思惟時，十方佛皆",
    "T34n1723_001:0652b11": "現梵音慰喻我：善哉釋迦文！隨諸一切佛，",
    "T34n1723_001:0652b12": "而用方便力。」由是方便且說三乘。今機宜",
    "T34n1723_001:0652b13": "熟，鶖子等請演暢真宗顯斯一實。故下經",
    "T34n1723_001:0652b14": "云：「汝已慇懃三請，吾今豈得不說。」〈安樂行",
    "T34n1723_001:0652b15": "品〉中，文殊發請，世尊廣說四安樂行。〈壽量",
    "T34n1723_001:0652b16": "品〉中亦復如是，彌勒三請，佛言：汝等當信",
    "T34n1723_001:0652b17": "解如來誠諦之語。三遍勸信，方說身之真",
    "T34n1723_001:0652b18": "應，故為酬請說是《法華》。",
    "T34n1723_001:0652b19": "破疑執中有二：一破疑，二破執。破疑",
    "T34n1723_001:0652b20": "者，佛自成道唯記菩薩當得菩提，不說",
    "T34n1723_001:0652b21": "聲聞有得佛果。聲聞等疑永不作佛，故舍",
    "T34n1723_001:0652b22": "利弗深自感傷失於如來無量知見，乃至廣",
    "T34n1723_001:0652b23": "說。而今從佛聞所未聞未曾有法，斷諸疑",
    "T34n1723_001:0652b24": "悔，諸小菩薩昔聞大乘，亦疑菩薩獨得菩",
    "T34n1723_001:0652b25": "提、聲聞無分，或不定性諸小菩薩，疑佛菩",
    "T34n1723_001:0652b26": "提己亦無分。由是三乘俱有疑網。由此經",
    "T34n1723_001:0652b27": "云：「聲聞若菩薩，聞我所說法，乃至於一偈，",
    "T34n1723_001:0652b28": "皆成佛無疑。」又云：「諸求三乘人，若有疑悔",
    "T34n1723_001:0652b29": "者，佛當為除斷，令盡無有餘。」又云：「菩薩聞",
    "T34n1723_001:0652c01": "是法，疑網皆已除，千二百羅漢，悉亦當作佛。」",
    "T34n1723_001:0652c02": "此中破疑亦兼破悔，昔悔修小不得作佛，",
    "T34n1723_001:0652c03": "今聞得作悔所以除，知小乃為大之因故。",
    "T34n1723_001:0652c04": "疑通三乘，悔唯小有，以寬攝狹，但說破疑",
    "T34n1723_001:0652c05": "不說除悔，至後卷中當釋差別，故為破",
    "T34n1723_001:0652c06": "疑說斯妙法。後破執者，聲聞有二：一決",
    "T34n1723_001:0652c07": "定種姓，得聲聞果定入無餘身灰智滅。故",
    "T34n1723_001:0652c08": "諸經云：「餘人善根涅槃時盡，菩薩善根不",
    "T34n1723_001:0652c09": "爾。」二退已還發大菩提心，初是定姓、後不定",
    "T34n1723_001:0652c10": "姓。然《瑜伽》及《法華論》說聲聞有四：一決定",
    "T34n1723_001:0652c11": "種姓，亦名趣寂。二增上慢，此是凡夫得第",
    "T34n1723_001:0652c12": "四禪謂阿羅漢。三退已還發大菩提心，亦",
    "T34n1723_001:0652c13": "名不定種姓。且法華會得記，聲聞名退菩",
    "T34n1723_001:0652c14": "提心，舍利弗等皆是此類，故經自云：「告舍利",
    "T34n1723_001:0652c15": "弗：我昔教汝志願佛道，汝今悉忘，而便自",
    "T34n1723_001:0652c16": "謂已得滅度。」《優婆塞經》說：「舍利弗修大乘",
    "T34n1723_001:0652c17": "道經六十劫，因施眼故，大行難成退求小",
    "T34n1723_001:0652c18": "果。」鶖子亦言，世世已曾從佛受化。〈化城喻",
    "T34n1723_001:0652c19": "品〉說十六王子所教化眾生過去結緣之始，",
    "T34n1723_001:0652c20": "由是故名退菩提心，非不定姓皆是退類，",
    "T34n1723_001:0652c21": "亦有昔日未求於大，今者但從小果趣大，",
    "T34n1723_001:0652c22": "不定姓故。四者應化，應化非真。《攝大乘》說：",
    "T34n1723_001:0652c23": "「諸大菩薩及佛等化示為聲聞，引實聲聞",
    "T34n1723_001:0652c24": "向大乘故，富樓那等即其類也。」《法華論》云：",
    "T34n1723_001:0652c25": "「此中唯為二聲聞記，謂退心、應化。其趣寂",
    "T34n1723_001:0652c26": "者及增上慢，佛不與記，根未熟故。」菩薩",
    "T34n1723_001:0652c27": "與記，雖復總言：汝行菩薩道當得作佛；",
    "T34n1723_001:0652c28": "論言與記令發心故，退菩提心正當根",
    "T34n1723_001:0652c29": "熟，為說一乘正破其執。應化非真，無執",
    "T34n1723_001:0653a01": "可破，示相可爾。其增上慢既是異生，根現",
    "T34n1723_001:0653a02": "未熟，故佛不與記。菩薩與記者，即常不輕",
    "T34n1723_001:0653a03": "為具因，記令信有佛姓，復漸發心脩大",
    "T34n1723_001:0653a04": "行故。其趣寂者既無大乘姓，何得論其熟",
    "T34n1723_001:0653a05": "與不熟？應言趣寂由無大姓，根不熟故佛",
    "T34n1723_001:0653a06": "不與記。菩薩與記具理姓因，漸令信大，",
    "T34n1723_001:0653a07": "不愚法故。非根未熟後可當熟，故非菩薩",
    "T34n1723_001:0653a08": "與記，令發趣大乘心，言當作佛。菩薩願",
    "T34n1723_001:0653a09": "心方便化之令生信意，如《般若經》「我皆令",
    "T34n1723_001:0653a10": "入無餘涅槃，非皆入盡」，菩薩記於趣寂亦",
    "T34n1723_001:0653a11": "爾。若許趣寂同增上慢，不但不得名為趣",
    "T34n1723_001:0653a12": "寂，甚違諸教，義不相叶。由趣寂者與增上",
    "T34n1723_001:0653a13": "慢合一處說，翻譯之主同言根未熟令其",
    "T34n1723_001:0653a14": "發心，正義應言趣寂根未熟故不與記，菩",
    "T34n1723_001:0653a15": "薩與記令發信解大乘心故；增上慢者根",
    "T34n1723_001:0653a16": "未熟故佛不與記，菩薩與記令發趣向大",
    "T34n1723_001:0653a17": "乘心故。若趣寂者後亦作佛，違《涅槃》等處處",
    "T34n1723_001:0653a18": "教文。菩薩亦二：一者頓悟，二者漸悟。漸悟",
    "T34n1723_001:0653a19": "有二義：一者若從得二乘果發心向大名",
    "T34n1723_001:0653a20": "為漸悟，由生數小或全無故。若從二凡而",
    "T34n1723_001:0653a21": "歸於大即頓悟攝，未曾悟證二乘果故。生",
    "T34n1723_001:0653a22": "數猶多不名漸悟，故《涅槃經》但說聖人八萬",
    "T34n1723_001:0653a23": "劫等，不說異生迴心劫數。二者但從曾發",
    "T34n1723_001:0653a24": "二心曾修二行，來歸大者皆名漸悟。具彼",
    "T34n1723_001:0653a25": "姓故修彼行故，聞思悟解亦名為悟，何必",
    "T34n1723_001:0653a26": "證悟？況復亦有生數小者，謂已定生即此",
    "T34n1723_001:0653a27": "生時及一坐順決擇分等。經據劫定但說聖",
    "T34n1723_001:0653a28": "人，何妨異生有生數小者？此經所說一乘",
    "T34n1723_001:0653a29": "之理，論雖言為二聲聞說謂退心、應化，",
    "T34n1723_001:0653b01": "法華一會正唯為退菩提心說，兼亦為應",
    "T34n1723_001:0653b02": "化，滿慈子等亦在會故。若准《攝論》合以十",
    "T34n1723_001:0653b03": "義說於一乘，義兼為三理亦無失，決定種",
    "T34n1723_001:0653b04": "姓不愚法故，不定種姓迴求大故，其應化者",
    "T34n1723_001:0653b05": "為化記故。雖亦可為二菩薩說，正宗唯為",
    "T34n1723_001:0653b06": "漸悟者說。故下經云：「菩薩聞是法，疑網皆",
    "T34n1723_001:0653b07": "已除」，義兼頓悟於理未爽。《攝論》十義解一",
    "T34n1723_001:0653b08": "乘云：「為引攝一類，及任持所餘，由不定種",
    "T34n1723_001:0653b09": "姓，諸佛說一乘。」所引攝一類即退菩提心",
    "T34n1723_001:0653b10": "聲聞。及任持所餘即漸悟菩薩、退菩提心聲",
    "T34n1723_001:0653b11": "聞，執著小果自謂究竟故。舍利弗言：我悉",
    "T34n1723_001:0653b12": "除邪見，於空法得證，爾時心自謂，得至",
    "T34n1723_001:0653b13": "於滅度。迦葉亦言：佛令我等出於三界得",
    "T34n1723_001:0653b14": "涅槃證，於菩薩法不生一念好樂之心。此",
    "T34n1723_001:0653b15": "皆昔時執著小意。即《攝論》云：「三種練磨心，",
    "T34n1723_001:0653b16": "斷除四處障，緣法義為境。」四處者：一二乘",
    "T34n1723_001:0653b17": "作意，二諸疑離疑，三於所聞思法中言我",
    "T34n1723_001:0653b18": "能然餘不能爾，四於骨瑣乃至菩提執著",
    "T34n1723_001:0653b19": "分別。二乘作意者，執二果為極故，為斷此",
    "T34n1723_001:0653b20": "執而說此經，漸悟菩薩執佛菩提於己無",
    "T34n1723_001:0653b21": "分，欲生退敗還住二乘，為任持此而不",
    "T34n1723_001:0653b22": "令退。又復頓悟諸小菩薩，執唯已依大乘",
    "T34n1723_001:0653b23": "修行可得成佛，已住聲聞不得作佛。今",
    "T34n1723_001:0653b24": "破此執，顯二乘非極，住二乘者亦得作",
    "T34n1723_001:0653b25": "佛，故說是經。由此《攝論》斷四處言一二乘",
    "T34n1723_001:0653b26": "作意，二言我能然餘不能爾，即此二種諸",
    "T34n1723_001:0653b27": "疑離疑，即是前也。",
    "T34n1723_001:0653b28": "彰記行中有二：一彰記，二彰行。初彰記",
    "T34n1723_001:0653b29": "者，佛自成道未為聲聞授菩提記，今為授",
    "T34n1723_001:0653c01": "記故說是經。故下經云：「我設是方便，令得",
    "T34n1723_001:0653c02": "入佛慧，未曾說汝等，當得成佛道。所以",
    "T34n1723_001:0653c03": "未曾說，說時未至故；今正是其時，決定說",
    "T34n1723_001:0653c04": "大乘。又迦葉言：又今我等年已朽邁，於佛",
    "T34n1723_001:0653c05": "教化菩薩阿耨多羅三藐三菩提法，不生一",
    "T34n1723_001:0653c06": "念好樂之心，我等今於佛前聞授聲聞阿",
    "T34n1723_001:0653c07": "耨多羅三藐三菩提記，心皆歡喜得未曾有。」",
    "T34n1723_001:0653c08": "又云：「或說修多羅、伽陀及本事、本生、未曾",
    "T34n1723_001:0653c09": "有。亦說於因緣、譬喻并祇夜、優婆提舍經。」",
    "T34n1723_001:0653c10": "唯為聲聞說此九部，不說授記、方廣、自",
    "T34n1723_001:0653c11": "說，故此以前未為授記，今為授記故說是",
    "T34n1723_001:0653c12": "經。後彰行者，今說菩薩一乘之行，一乘正",
    "T34n1723_001:0653c13": "是菩薩行。故下經云：「有佛子心淨，柔軟亦利",
    "T34n1723_001:0653c14": "根，無量諸佛所，而行深妙道，為此諸佛子，",
    "T34n1723_001:0653c15": "說是大乘經。」又云：「聲聞若菩薩，聞我所說",
    "T34n1723_001:0653c16": "法，乃至於一偈，皆成佛無疑。」又云：「舍利弗！",
    "T34n1723_001:0653c17": "諸佛如來，但教化菩薩，諸有所作常為一",
    "T34n1723_001:0653c18": "事故。」要由修福、慧，照有、空，尋教詮、究",
    "T34n1723_001:0653c19": "玄理，真解起、悟一乘。又且一乘有因有果，",
    "T34n1723_001:0653c20": "因即七地四菩薩行，下隨所應並皆具配；",
    "T34n1723_001:0653c21": "果即佛位菩提、涅槃。在三身中此皆攝盡。",
    "T34n1723_001:0653c22": "又三周說一乘，明一乘境，〈安樂行品〉等明",
    "T34n1723_001:0653c23": "一乘行，〈壽量品〉等明一乘果，明境欲發聲",
    "T34n1723_001:0653c24": "聞心，明行令修菩薩行，因此方期佛果功",
    "T34n1723_001:0653c25": "德，故為彰菩薩行說是《法華經》。",
    "T34n1723_001:0653c26": "利今後中有二：一利今，二利後。初利今",
    "T34n1723_001:0653c27": "者，法華一會所有凡聖，宜聞法華而得益",
    "T34n1723_001:0653c28": "故，此有二類：一果記利，二現證利。果記利",
    "T34n1723_001:0653c29": "者，即為三機世尊三周說一乘義，會二",
    "T34n1723_001:0654a01": "破二以利益今。〈方便品〉下至〈譬喻品〉鶖子得",
    "T34n1723_001:0654a02": "記八部喜讚已來為第一周。經云：「諸佛世尊",
    "T34n1723_001:0654a03": "唯以一大事因緣故出現於世，乃至諸佛",
    "T34n1723_001:0654a04": "以方便力於一佛乘分別說三。」故舍利弗",
    "T34n1723_001:0654a05": "聞是說已，〈譬喻品〉中深生領解，佛述成已",
    "T34n1723_001:0654a06": "便得授記。其〈譬喻品〉中舍利弗請下佛說譬",
    "T34n1723_001:0654a07": "喻，并〈信解品〉、〈藥草喻品〉、〈授記品〉為第二周。",
    "T34n1723_001:0654a08": "〈譬喻品〉云：「如來亦復如是，為一切眾生之父，",
    "T34n1723_001:0654a09": "乃至舍利弗以是因緣當知諸佛方便力故",
    "T34n1723_001:0654a10": "於一佛乘分別說三。」大迦葉等聞是說已，",
    "T34n1723_001:0654a11": "〈信解品〉中方生領悟，〈藥草喻品〉佛重述成，〈授",
    "T34n1723_001:0654a12": "記品〉中佛便為大迦葉、須菩提、摩訶迦旃延、",
    "T34n1723_001:0654a13": "大目犍連四人授記。其〈化城喻品〉、〈五百弟子",
    "T34n1723_001:0654a14": "授記品〉、〈授學無學人記品〉為第三周。〈化城喻",
    "T34n1723_001:0654a15": "品〉初說大通智勝佛事令其憶念，復云：「諸比",
    "T34n1723_001:0654a16": "丘！若如來自知涅槃時到，乃至但是如來方",
    "T34n1723_001:0654a17": "便之力，於一佛乘分別說三。」富樓那等聞",
    "T34n1723_001:0654a18": "是說已，於〈五百弟子授記品〉中深生領解，",
    "T34n1723_001:0654a19": "佛述成已便為五百弟子及學無學人授記，",
    "T34n1723_001:0654a20": "即是利今聲聞眾也。經出六處示現授記：",
    "T34n1723_001:0654a21": "一者別記，舍利弗及四大聲聞眾所知識，名",
    "T34n1723_001:0654a22": "號不同故與別記。二者同記，富樓那等五百",
    "T34n1723_001:0654a23": "人千二百人，同一名故俱時與記。三者後記，",
    "T34n1723_001:0654a24": "學、無學等非眾所知識，共同一號就下根",
    "T34n1723_001:0654a25": "中後時與記。四無怨記，示現如來無怨惡",
    "T34n1723_001:0654a26": "故，與提婆達多記。五通行記，顯示女人在",
    "T34n1723_001:0654a27": "家出家修菩薩行皆證佛果，故與比丘尼",
    "T34n1723_001:0654a28": "及天女記。此上五記說今時益皆如來記。",
    "T34n1723_001:0654a29": "六具因記，常不輕菩薩禮拜讚歎言「我不",
    "T34n1723_001:0654b01": "輕汝，汝等皆當作佛」，示現眾生皆有佛性",
    "T34n1723_001:0654b02": "故，此之一種菩薩與記，說往時益。初三及",
    "T34n1723_001:0654b03": "第五利聞《法華》記，餘之二種非由聞此記。",
    "T34n1723_001:0654b04": "然前五記並名利今，即果記利也。然諸聲聞",
    "T34n1723_001:0654b05": "授記以後，受變易生，相狀體義至後當知。",
    "T34n1723_001:0654b06": "現證利者，復有多種，如〈提婆達多品〉雖",
    "T34n1723_001:0654b07": "龍宮涌出龍女道成皆由法華，非靈山會益，",
    "T34n1723_001:0654b08": "略而不說。唯有龍女成道演說法時，娑婆",
    "T34n1723_001:0654b09": "世界菩薩、聲聞、天龍八部、人與非人皆遙",
    "T34n1723_001:0654b10": "見彼龍女成佛，普為時會人天說法，心大",
    "T34n1723_001:0654b11": "歡喜悉遙敬禮。無量眾生聞法悟解得不退",
    "T34n1723_001:0654b12": "轉，無量眾生得受道記，無垢世界六返震",
    "T34n1723_001:0654b13": "動，娑婆世界三千眾生住不退地，三千眾",
    "T34n1723_001:0654b14": "生發菩提心而得受記，合四位益。〈分別功",
    "T34n1723_001:0654b15": "德品〉有十一位得證，一位發心。佛說是如來",
    "T34n1723_001:0654b16": "壽量長遠時，六百八十萬億那由他恒河沙",
    "T34n1723_001:0654b17": "眾生得無生法忍，千億菩薩摩訶薩得聞持",
    "T34n1723_001:0654b18": "陀羅尼門；復一世界微塵數菩薩摩訶薩得",
    "T34n1723_001:0654b19": "樂說辨才，一世界微塵數菩薩摩訶薩得百",
    "T34n1723_001:0654b20": "千萬億無量旋陀羅尼，三千大千世界微塵",
    "T34n1723_001:0654b21": "數菩薩摩訶薩能轉不退轉法輪，二千國土",
    "T34n1723_001:0654b22": "微塵數菩薩摩訶薩能轉清淨法輪，小千國",
    "T34n1723_001:0654b23": "土微塵數菩薩摩訶薩八生當得，四四天下",
    "T34n1723_001:0654b24": "四生當得，三四天下三生當得，二四天下",
    "T34n1723_001:0654b25": "二生當得，一四天下微塵數菩薩摩訶薩一",
    "T34n1723_001:0654b26": "生當得阿耨多羅三藐三菩提；復有八世界",
    "T34n1723_001:0654b27": "微塵數眾生皆發阿耨多羅三藐三菩提心。",
    "T34n1723_001:0654b28": "如說〈藥王品〉，八萬四千菩薩得解一切眾",
    "T34n1723_001:0654b29": "生語言陀羅尼。說〈妙音品〉，八萬四千人得現",
    "T34n1723_001:0654c01": "一切色身三昧，四萬二千天子得無生法忍，",
    "T34n1723_001:0654c02": "華德菩薩得法華三昧。說〈觀音品〉，八萬四千",
    "T34n1723_001:0654c03": "眾生皆發無等等阿耨多羅三藐三菩提心。",
    "T34n1723_001:0654c04": "說〈陀羅尼品〉，六萬八千人得無生法忍。說",
    "T34n1723_001:0654c05": "〈妙莊嚴王本事品〉，八萬四千人遠塵離垢得",
    "T34n1723_001:0654c06": "法眼淨。說〈普賢勸發品〉，恒河沙等無量無邊",
    "T34n1723_001:0654c07": "菩薩得百萬旋陀羅尼，三千大千世界微塵",
    "T34n1723_001:0654c08": "等菩薩行普賢道。前之五記記當得佛，此",
    "T34n1723_001:0654c09": "二十五類現證因位，並是利今，故說法華",
    "T34n1723_001:0654c10": "後利後者，散席以後因《法華經》所獲功德",
    "T34n1723_001:0654c11": "皆是利後。〈隨喜功德品〉說第五十人一聞",
    "T34n1723_001:0654c12": "《法華經》能隨喜者功德，過於布施四百萬",
    "T34n1723_001:0654c13": "億那由他三千大千世界眾生金銀七寶，又",
    "T34n1723_001:0654c14": "勝令得阿羅漢果。若往僧房須臾聽《法華",
    "T34n1723_001:0654c15": "經》者，生生常乘象馬車乘七寶輦輿及乘",
    "T34n1723_001:0654c16": "天宮；若復分坐令他聽者，生生常得帝釋",
    "T34n1723_001:0654c17": "坐處梵王坐處；若復勸人往聽法華，生生常",
    "T34n1723_001:0654c18": "與陀羅尼菩薩共生一處終不瘖瘂，乃至",
    "T34n1723_001:0654c19": "當來見佛聞法信受教誨。〈法師功德品〉說若",
    "T34n1723_001:0654c20": "善男子、善女人受持是法華經，若讀、若誦、",
    "T34n1723_001:0654c21": "若解說、若書寫，是人當得八百眼功德，千",
    "T34n1723_001:0654c22": "二百耳功德，八百鼻功德，千二百舌功德，",
    "T34n1723_001:0654c23": "八百身功德，千二百意功德，以是功德莊",
    "T34n1723_001:0654c24": "嚴六根皆令清淨。乃至〈普賢品〉云：「若有後",
    "T34n1723_001:0654c25": "世受持讀誦是經典者，是人不復貪著衣",
    "T34n1723_001:0654c26": "服、臥具、飲食、資生之物，所願不虛，亦於現",
    "T34n1723_001:0654c27": "世得其福報。」是以《遺教經》言：「所應度者皆",
    "T34n1723_001:0654c28": "已度訖，其未度者皆亦已作得度因緣。」故由",
    "T34n1723_001:0654c29": "說此而與未來作大利益，是名利後故",
    "T34n1723_001:0655a01": "說是經。",
    "T34n1723_001:0655a02": "顯時機中有二：一顯時，二顯機。初顯時",
    "T34n1723_001:0655a03": "者，諸佛設教略有二種：一頓，二漸。頓即被",
    "T34n1723_001:0655a04": "彼大機，頓從凡夫以求佛果，如《勝鬘經》所",
    "T34n1723_001:0655a05": "說一乘，一乘是權、四乘實故。漸即被彼從",
    "T34n1723_001:0655a06": "小至大機，如此經中所說一乘，一乘是實、二",
    "T34n1723_001:0655a07": "乘權故。此經多被從彼二乘以求佛果，多",
    "T34n1723_001:0655a08": "是漸教大乘所攝。古有釋言：教有五時。第",
    "T34n1723_001:0655a09": "一時者，佛初成道為提謂等五百賈人但說",
    "T34n1723_001:0655a10": "三歸五戒十善世間因果教，即《提謂》等五戒",
    "T34n1723_001:0655a11": "本行經是，未有出世善根器故。第二時者，",
    "T34n1723_001:0655a12": "佛成道竟三七日外，十二年中唯說三乘有",
    "T34n1723_001:0655a13": "行之教，未為說空，即《阿含》等小乘經是。第",
    "T34n1723_001:0655a14": "三時者，佛成道竟三十年中，說彼三乘同行",
    "T34n1723_001:0655a15": "空教，即《維摩》、《思益》、《大品》等是。第四時者，佛",
    "T34n1723_001:0655a16": "成道竟四十年中，說有一乘猶未分明演",
    "T34n1723_001:0655a17": "說佛性常住實相，尚說無常佛果以為真實，",
    "T34n1723_001:0655a18": "即《無量義》、《法華》等是，以前未明一乘義故，",
    "T34n1723_001:0655a19": "此中猶未分明演說常住佛性故。第五時者，",
    "T34n1723_001:0655a20": "謂雙林中說諸眾生悉有佛性常住佛教，即",
    "T34n1723_001:0655a21": "《涅槃經》、《大悲經》等是。乍觀可爾，理即不然。《提",
    "T34n1723_001:0655a22": "謂經》說五百賈人將受五戒先懺悔彼五逆",
    "T34n1723_001:0655a23": "十惡謗法等罪，得四大本淨、五陰本淨、六塵",
    "T34n1723_001:0655a24": "本淨、吾我本淨，時提謂等得不起法忍，三百",
    "T34n1723_001:0655a25": "賈人得柔順忍，二百賈人得須陀洹果，四",
    "T34n1723_001:0655a26": "天王等得柔順忍，三百龍王得信忍，自餘天",
    "T34n1723_001:0655a27": "等皆發無上道意，十億天人皆行菩薩十善。",
    "T34n1723_001:0655a28": "提謂長者滅三界苦得不起法忍，即是初地",
    "T34n1723_001:0655a29": "或第八地。又《普曜經》第二七日提謂等五百",
    "T34n1723_001:0655b01": "賈人獻佛麨蜜，佛與授記：汝於來世當得",
    "T34n1723_001:0655b02": "作佛名曰齊成。云何但言第一唯是世間",
    "T34n1723_001:0655b03": "教也？但為此日猶未分明說三乘者同所",
    "T34n1723_001:0655b04": "觀諦，故未名轉法輪，至五比丘時方名",
    "T34n1723_001:0655b05": "轉法輪。次第二時十二年中唯說有教者，",
    "T34n1723_001:0655b06": "覺愛難云：成道五年說《大般若》正明實相；",
    "T34n1723_001:0655b07": "又第七年為八菩薩說《般舟三昧經》，正明",
    "T34n1723_001:0655b08": "眾生五陰本空；又第九年說《鴦掘摩羅三昧",
    "T34n1723_001:0655b09": "經》，第十年中說《如來藏經》，皆明涅槃佛性",
    "T34n1723_001:0655b10": "深理。又《提謂》、《普曜經》並明菩薩行，又與賈",
    "T34n1723_001:0655b11": "人授記成佛，明初成道已說大乘。又成道",
    "T34n1723_001:0655b12": "竟第二七日說《十地經》，又《大般若》云：「佛在鹿",
    "T34n1723_001:0655b13": "野轉四諦輪，無量眾生發聲聞心，無量眾",
    "T34n1723_001:0655b14": "生發獨覺心，無量眾生發阿耨多羅三藐三",
    "T34n1723_001:0655b15": "菩提心、行六波羅蜜，無量菩薩得無生法",
    "T34n1723_001:0655b16": "忍、住於初地二地三地乃至十地，無量一生",
    "T34n1723_001:0655b17": "補處菩薩一時成佛。」云何乃言第二時唯說",
    "T34n1723_001:0655b18": "三乘有教？是知一雨普潤稟解不同，不可",
    "T34n1723_001:0655b19": "說佛教必有先後。今依古義且破二時，",
    "T34n1723_001:0655b20": "後餘三時並如古人破，乍雖可爾理即不",
    "T34n1723_001:0655b21": "然，恐厭文繁且略應止。依今新經，頓教",
    "T34n1723_001:0655b22": "大乘但唯一時，與一大機不從小起，教被",
    "T34n1723_001:0655b23": "唯一，故漸次大教乃有三時。《解深密經》中「佛",
    "T34n1723_001:0655b24": "為勝義生菩薩依於三性說三無性皆是",
    "T34n1723_001:0655b25": "遍計所執性已。勝義生菩薩深生領解，廣",
    "T34n1723_001:0655b26": "說世間毘濕縛藥、雜綵書地、熟蘇虛空諸譬",
    "T34n1723_001:0655b27": "喻已，世尊讚歎善解所說。勝義生白言：佛",
    "T34n1723_001:0655b28": "初於一時在波羅痆斯仙人墮處施鹿林中，",
    "T34n1723_001:0655b29": "唯為發趣聲聞乘者，以四諦相轉正法輪，",
    "T34n1723_001:0655c01": "雖是甚奇甚為希有，一切世間無能轉者，",
    "T34n1723_001:0655c02": "而於彼時所轉法輪有上有容，是未了義，是",
    "T34n1723_001:0655c03": "諸諍論安足處所。世尊在昔第二時中，唯為",
    "T34n1723_001:0655c04": "發趣修大乘者，依一切法皆無自性、無生",
    "T34n1723_001:0655c05": "無滅、本來寂靜自性涅槃，以隱密相轉正",
    "T34n1723_001:0655c06": "法輪，雖更甚奇甚為希有。而於彼時所轉",
    "T34n1723_001:0655c07": "法輪，亦是有所容受，猶未了義，亦諸諍論",
    "T34n1723_001:0655c08": "安足處所。世尊于今第三時中，普為發趣",
    "T34n1723_001:0655c09": "一切乘者，依一切法皆無自性、無生無滅、",
    "T34n1723_001:0655c10": "本來寂靜、自性涅槃無自性性，以顯了相轉",
    "T34n1723_001:0655c11": "正法輪，第一甚奇最為希有。于今，世尊所",
    "T34n1723_001:0655c12": "轉法輪無上、無所容受，是真了義，非諸諍",
    "T34n1723_001:0655c13": "論安足處所。」依此經文，《阿含經》等為第一",
    "T34n1723_001:0655c14": "時，總密說有，不明有者有其何性。《大般若》",
    "T34n1723_001:0655c15": "等為第二時，總密說空，不明空者亦空何",
    "T34n1723_001:0655c16": "性。《華嚴經》等為第三時，顯了說有有依他、",
    "T34n1723_001:0655c17": "圓成，亦顯了說空空所執性。故《善戒經》等",
    "T34n1723_001:0655c18": "云：「有為無為名為有，我及我所名為空。」《金",
    "T34n1723_001:0655c19": "光明經》亦說三法輪，謂轉、照、持。轉四諦法，",
    "T34n1723_001:0655c20": "以空照有，非有非空可任持故。《涅槃》亦",
    "T34n1723_001:0655c21": "言：「初有醫師教人服乳，由純服乳國人多",
    "T34n1723_001:0655c22": "死。後有醫師說乳為毒教並令斷，國人並",
    "T34n1723_001:0655c23": "差。後王有疾，問藥所宜。醫更藥方以乳和",
    "T34n1723_001:0655c24": "藥。王瞋問彼：汝先所說乳為毒藥，何故今",
    "T34n1723_001:0655c25": "者令和藥服？醫答王言：前為純服國人多",
    "T34n1723_001:0655c26": "死，常純服之故說為毒，恐不能斷總令斷",
    "T34n1723_001:0655c27": "之。案實理者有病宜服，有病不宜；王今",
    "T34n1723_001:0655c28": "此病宜和藥服，正所應可。佛言：我法亦復",
    "T34n1723_001:0655c29": "如是。」《法華》亦言：「我等內滅自謂為足，唯了",
    "T34n1723_001:0656a01": "此事更無餘事」，初時教也。「我等若聞淨佛",
    "T34n1723_001:0656a02": "國土、教化眾生都無欣樂」，第二時教也。「佛",
    "T34n1723_001:0656a03": "亦如是，現希有事，知樂小者，以方便力",
    "T34n1723_001:0656a04": "調伏其心乃教大智，我等今日得未曾有，",
    "T34n1723_001:0656a05": "非先所望而今自得」，第三時教也。即同《金光",
    "T34n1723_001:0656a06": "明》、《解深密》等三時教也。若以偏圓機宜漸",
    "T34n1723_001:0656a07": "次，教但三時非一五等，不可難以一雨普",
    "T34n1723_001:0656a08": "潤三草不同教唯有一；其頓悟之機一果之",
    "T34n1723_001:0656a09": "證，即依此理無三時之教。若機成漸次，大",
    "T34n1723_001:0656a10": "從小生教定有三，應機說故，將理會教名",
    "T34n1723_001:0656a11": "為一雨；將教就機，說三乘法，或三或一，理",
    "T34n1723_001:0656a12": "不相違。此經三周說一乘處，多被聲聞，先",
    "T34n1723_001:0656a13": "說《般若》已教其空，破彼有病；彼不愚法既",
    "T34n1723_001:0656a14": "信解已，今說第三時令其歸趣，亦化頓悟",
    "T34n1723_001:0656a15": "因得發心，流通分中證獲無生也。如前所",
    "T34n1723_001:0656a16": "說亦通頓教，是知一雨滋益別故，為顯第",
    "T34n1723_001:0656a17": "三時真實之教故說此經。後顯機者，依",
    "T34n1723_001:0656a18": "《涅槃經》唯有一機。故彼經云：「師子吼者是決",
    "T34n1723_001:0656a19": "定說，一切眾生悉有佛性。」又云：「眾生亦爾悉",
    "T34n1723_001:0656a20": "皆有心，凡有心者悉皆當得阿耨多羅三",
    "T34n1723_001:0656a21": "藐三菩提。」此經亦云：「十方佛土中，唯有一乘",
    "T34n1723_001:0656a22": "法，無二亦無三，除佛方便說，但教化菩薩，",
    "T34n1723_001:0656a23": "無聲聞弟子。乃至廣說，若聲聞若菩薩，聞我",
    "T34n1723_001:0656a24": "說法皆成於佛。」依此唯有一大乘性。此經",
    "T34n1723_001:0656a25": "既說一乘被彼大乘根性，然性有二：一理",
    "T34n1723_001:0656a26": "性，《勝鬘》所說如來藏是，二行性，《楞伽》所說如",
    "T34n1723_001:0656a27": "來藏是。前皆有之，後性或無，談有藏無說",
    "T34n1723_001:0656a28": "皆作佛。依《善戒經》、《地持論》中唯說有二：一",
    "T34n1723_001:0656a29": "有種姓，二無種姓。彼經論云性種姓者，無始",
    "T34n1723_001:0656b01": "法爾六處殊勝展轉相續，此依行性有種姓",
    "T34n1723_001:0656b02": "也。無種姓人無種性故，雖復發心懃行精",
    "T34n1723_001:0656b03": "進，終不能得無上菩提，但以人天善根而",
    "T34n1723_001:0656b04": "成就之，即無性也。此被有性非被於無，此",
    "T34n1723_001:0656b05": "依行性以說有無，已下多依行性而說，理",
    "T34n1723_001:0656b06": "性遍有故，依有非無勝劣異故。天親《攝論》亦",
    "T34n1723_001:0656b07": "言：「上乘、下乘有差別故，菩薩、聲聞各分三",
    "T34n1723_001:0656b08": "藏。」又處處說如來十力中，有根上下智力，",
    "T34n1723_001:0656b09": "此即上乘菩薩藏攝，被上根故，依有非無，",
    "T34n1723_001:0656b10": "依異非同，以通就別。此經又言：「為求聲",
    "T34n1723_001:0656b11": "聞者說應四諦法，為求緣覺者說應十",
    "T34n1723_001:0656b12": "二因緣法，為求菩薩者說應六波羅蜜法。」",
    "T34n1723_001:0656b13": "此經說一乘，即為求菩薩者說應六波羅",
    "T34n1723_001:0656b14": "蜜法。此經下文〈妙莊嚴王品〉八萬四千人遠",
    "T34n1723_001:0656b15": "塵離垢，亦可言被聲聞傍利益故，有無俱",
    "T34n1723_001:0656b16": "彰大小類別，依同非異以別攝通。《涅槃經》",
    "T34n1723_001:0656b17": "言：「譬如病人有其三種：一者若遇良醫不",
    "T34n1723_001:0656b18": "遇良醫決定可差，即菩薩也。二者若遇即",
    "T34n1723_001:0656b19": "差、不遇不差，即二乘也。三者若遇不遇決",
    "T34n1723_001:0656b20": "定不差，即一闡提。」此經亦言：「輪王、釋、梵是",
    "T34n1723_001:0656b21": "小藥草，聲聞、緣覺是中藥草，大小菩薩名大",
    "T34n1723_001:0656b22": "藥草。」隨逆次第亦同《涅槃》。今此唯被菩薩",
    "T34n1723_001:0656b23": "性人，先雖是聲聞後作菩薩故；又亦可言",
    "T34n1723_001:0656b24": "被彼聲聞，如前已說依有非無通別類異。",
    "T34n1723_001:0656b25": "又《大般若》「善勇猛菩薩言：唯願世尊哀愍我",
    "T34n1723_001:0656b26": "等，為具宣說如來境智，若有情類於聲聞",
    "T34n1723_001:0656b27": "乘姓決定者，聞此法已速能證得自無漏",
    "T34n1723_001:0656b28": "地；於獨覺乘姓決定者，聞此法已速依自",
    "T34n1723_001:0656b29": "乘而得出離；於無上乘姓決定者，聞此法",
    "T34n1723_001:0656c01": "已速證無上正等菩提。若有情類雖未已",
    "T34n1723_001:0656c02": "入正性離生，而於三乘姓不定者，聞此法",
    "T34n1723_001:0656c03": "已皆發無上正等覺心。」諸論雖說聖亦迴心，",
    "T34n1723_001:0656c04": "今說不受變易生死，以迴心者故，言未入",
    "T34n1723_001:0656c05": "正性離生。此經被彼大乘定性、聲聞定性、及",
    "T34n1723_001:0656c06": "不定性，如前已引，然無被彼獨覺機文，有",
    "T34n1723_001:0656c07": "無雙彰以通從別。又《勝鬘經》言：「譬如大地",
    "T34n1723_001:0656c08": "持四重擔：一大海，二諸山，三草木，四眾生。",
    "T34n1723_001:0656c09": "如是攝受正法善男子，堪能荷負四種重",
    "T34n1723_001:0656c10": "任，謂離善知識無聞非法眾生，以人天善",
    "T34n1723_001:0656c11": "根而成就之；求聲聞者授聲聞乘；求緣",
    "T34n1723_001:0656c12": "覺者授緣覺乘；求大乘者授以大乘。」此被",
    "T34n1723_001:0656c13": "大乘可及聲聞，非餘二姓，依有非無通別",
    "T34n1723_001:0656c14": "類異，現當非有。《楞伽經》云：「佛告大慧：有五",
    "T34n1723_001:0656c15": "種種姓證法。一聲聞乘姓，二辟支佛乘姓，",
    "T34n1723_001:0656c16": "三如來乘姓，四不定乘姓，五者無姓謂一闡",
    "T34n1723_001:0656c17": "提。此有二種，一者焚燒一切善根即謗菩",
    "T34n1723_001:0656c18": "薩藏，二者憐愍一切眾生，作佛盡一切眾",
    "T34n1723_001:0656c19": "生界願，是菩薩也。若眾生不入涅槃我亦",
    "T34n1723_001:0656c20": "不入。大慧白言：此二何者常不入涅槃？佛",
    "T34n1723_001:0656c21": "言菩薩常不入涅槃，非焚燒一切善根者，",
    "T34n1723_001:0656c22": "以知諸法本來涅槃，不捨一切諸眾生故。」",
    "T34n1723_001:0656c23": "此經被聲聞及如來乘姓、不定乘姓及一闡",
    "T34n1723_001:0656c24": "提中大悲菩薩，非獨覺性及斷善者，有、無並",
    "T34n1723_001:0656c25": "說，通、別類異，現斷畢無。又《大莊嚴論》云：「有",
    "T34n1723_001:0656c26": "五種姓，初四同《楞伽》；第五有二種：一時邊，",
    "T34n1723_001:0656c27": "二畢竟。時邊即暫時，畢竟謂無因。」此經被前",
    "T34n1723_001:0656c28": "四，中除獨覺及第五姓，依有及無，當成、不",
    "T34n1723_001:0656c29": "成，通、別類異。《瑜伽》又說有五種姓，前四同",
    "T34n1723_001:0657a01": "前；第五唯一謂無種姓。此經被彼與《莊嚴》",
    "T34n1723_001:0657a02": "同。若以一乘為宗，唯被有菩薩姓不被",
    "T34n1723_001:0657a03": "唯聲聞姓，一雨所潤三草各別，可被聲聞。",
    "T34n1723_001:0657a04": "《瑜伽》等云：「無間道能遠塵，解脫道能離垢，",
    "T34n1723_001:0657a05": "證此勝智名法眼淨，即是見諦預流果等」，故",
    "T34n1723_001:0657a06": "知非說一乘之處亦被聲聞。經會既有，故",
    "T34n1723_001:0657a07": "作此通，為被機宜說是經也。",
    "T34n1723_001:0657a08": "第二明經宗旨，此方先德總判經論有其",
    "T34n1723_001:0657a09": "四宗：一立性宗，《雜心》等是，立五聚法有體",
    "T34n1723_001:0657a10": "性故。二破性宗，《成實論》是，破法有體唯有",
    "T34n1723_001:0657a11": "相故。三破相宗，《般若》等是，破法相狀亦成",
    "T34n1723_001:0657a12": "空故。四顯實宗，《涅槃》、《華嚴》、《法華》等是，顯於",
    "T34n1723_001:0657a13": "真實中道義故。此經即是第四宗也。且古經",
    "T34n1723_001:0657a14": "論宗致極多，舊四《阿含》及《僧祇律》大眾部義；",
    "T34n1723_001:0657a15": "《三彌帝論》上座部義；《舍利弗阿毘曇》、《梵網六",
    "T34n1723_001:0657a16": "十二見經》正量部義；《四分律》是法藏部義。此",
    "T34n1723_001:0657a17": "等經論復是何宗？然《文殊問經》及《宗輪論》說",
    "T34n1723_001:0657a18": "小乘有二十部，謂大眾部、一說部、說出世",
    "T34n1723_001:0657a19": "部、雞胤部、多聞部、說假部、制多山部、西山",
    "T34n1723_001:0657a20": "住部、北山住部、說一切有部、雪轉部、犢子",
    "T34n1723_001:0657a21": "部、法上部、賢胄部、正量部、密林山部、化地",
    "T34n1723_001:0657a22": "部、法藏部、飲光部、經量部；并大乘二，合二",
    "T34n1723_001:0657a23": "十二宗。今依文判教，教但有三；若以類准",
    "T34n1723_001:0657a24": "宗，宗乃有八。教但三者：一多說有宗，諸《阿",
    "T34n1723_001:0657a25": "含》等小乘義是，雖多說有亦不違空。二多",
    "T34n1723_001:0657a26": "說空宗，《中》、《百》、《十二門》、《般若》等是，雖多說空",
    "T34n1723_001:0657a27": "亦不違有。三非空有宗，《華嚴》、《深密》、《法華》等",
    "T34n1723_001:0657a28": "是，說有為、無為名之為有，我及我所名為",
    "T34n1723_001:0657a29": "空故，此等三教如前引文。宗有八者：一",
    "T34n1723_001:0657b01": "我法俱有，犢子部等。二有法無我，薩婆多",
    "T34n1723_001:0657b02": "等。三法無去來，大眾部等。四現通假實，",
    "T34n1723_001:0657b03": "說假部等。五俗妄真實，說出世部等。六",
    "T34n1723_001:0657b04": "諸法但名，說一部等。七勝義皆空，《般若》等",
    "T34n1723_001:0657b05": "經，龍樹等說《中》、《百》論等。八應理圓實，此",
    "T34n1723_001:0657b06": "《法華》等、無著等說中道教也。《成實論》義、經部",
    "T34n1723_001:0657b07": "師宗，即當第四現通假實，雖差別義合二",
    "T34n1723_001:0657b08": "十二，據理全差莫過此八。然《華嚴》云：「如來",
    "T34n1723_001:0657b09": "以一語言中演說無邊契經海。」《無垢稱經》言：",
    "T34n1723_001:0657b10": "「佛以一音演說法，眾生隨類各得解。」《無量",
    "T34n1723_001:0657b11": "義經》言：「我成道來四十餘年，常說諸法不生",
    "T34n1723_001:0657b12": "不滅不去不來、無此無彼無得無失，一切",
    "T34n1723_001:0657b13": "無相，但由眾生悟解不同得諸果異。」《法華》",
    "T34n1723_001:0657b14": "亦言：「一雨普潤，三草二木生長不同。」《優婆塞",
    "T34n1723_001:0657b15": "戒經》言：「三獸渡河，得淺深別。」《攝論》亦言：「如",
    "T34n1723_001:0657b16": "末尼天鼓，無思成自事。」故知諸教本無差",
    "T34n1723_001:0657b17": "別，由機不同遂分大小頓漸之教。此經且",
    "T34n1723_001:0657b18": "當大漸之教，此依化誘聲聞以歸於大，名",
    "T34n1723_001:0657b19": "之為漸。〈妙莊嚴王本事品〉中，八萬四千人遠",
    "T34n1723_001:0657b20": "塵離垢得法眼淨，即初果等。〈壽量品〉中，八世",
    "T34n1723_001:0657b21": "界微塵數眾生發阿耨多羅三藐三菩提心。",
    "T34n1723_001:0657b22": "〈普門品〉中，八萬四千眾生皆發無等等阿耨",
    "T34n1723_001:0657b23": "多羅三藐三菩提心，可成頓教。故知頓、漸",
    "T34n1723_001:0657b24": "無別教門，隨機以分，故此通也。半、滿二教，",
    "T34n1723_001:0657b25": "滿宗所收，生、法二空通二教攝，有作、無作",
    "T34n1723_001:0657b26": "可貫兩門，世俗、勝義隨應分二。雖知通",
    "T34n1723_001:0657b27": "旨宗義若斯，隨別所明一乘正為宗也。故",
    "T34n1723_001:0657b28": "下文言：「今此經中唯說一乘，而昔於菩薩",
    "T34n1723_001:0657b29": "前毀訾聲聞樂小法者，然佛實以大乘教",
    "T34n1723_001:0657c01": "化」，故此定以一乘為宗。一乘之義，至〈方便",
    "T34n1723_001:0657c02": "品〉「一大事因緣」中當廣分別。",
    "T34n1723_001:0657c03": "第三解經品得名者，且經題目妙法蓮華經",
    "T34n1723_001:0657c04": "名者，梵云「薩達摩奔荼利迦素呾攬」，「薩」者",
    "T34n1723_001:0657c05": "正妙之義。故法護云「正法華」。羅什云「妙法蓮",
    "T34n1723_001:0657c06": "華」。「達磨」，法也。「奔荼利迦」者，白蓮華也。西域呼",
    "T34n1723_001:0657c07": "白蓮華為奔荼利迦，故新經說青黃赤白四",
    "T34n1723_001:0657c08": "色蓮華，云殟鉢羅華、拘某陀華、鉢特摩華、",
    "T34n1723_001:0657c09": "奔荼利華，如次配之。蓮者芙蕖之實，花者",
    "T34n1723_001:0657c10": "華也，華美曰花也。「素呾攬」者，經。義應云妙",
    "T34n1723_001:0657c11": "法白蓮華經。所以下云放白豪光駕以白",
    "T34n1723_001:0657c12": "牛，白是眾色所依根本，一乘乃是諸乘本故。",
    "T34n1723_001:0657c13": "梵本無別白字，故總云蓮華。然此經中鶖子",
    "T34n1723_001:0657c14": "三請惡人退席，已後方說一乘深旨，多依",
    "T34n1723_001:0657c15": "因果理智以名法華，開佛知見，雙歎顯理",
    "T34n1723_001:0657c16": "智，法、報二身二種無上，令生欣趣。示佛知",
    "T34n1723_001:0657c17": "見是法身理，示同令證；悟佛知見是報身",
    "T34n1723_001:0657c18": "智，勸其脩悟。此上三種歎顯佛果法、報二",
    "T34n1723_001:0657c19": "身，涅槃、菩提理智二訖。入佛知見是此二",
    "T34n1723_001:0657c20": "因，行一乘因趣極果故。等賜牛車是一乘",
    "T34n1723_001:0657c21": "因，得如是乘與諸子等。日夜劫數自在遊",
    "T34n1723_001:0657c22": "戲是因乘故，滅去化城引至寶所是一乘",
    "T34n1723_001:0657c23": "果，大般涅槃名寶所故。與《辨中邊》三種無",
    "T34n1723_001:0657c24": "上亦不相違。能詮之教名權方便，所詮智",
    "T34n1723_001:0657c25": "慧名真實乘。真實乘中欲令二乘行因趣",
    "T34n1723_001:0657c26": "果，故說因果名為法華。故本論解〈方便品〉",
    "T34n1723_001:0657c27": "言：「自此已下明所說因果相，由此正取一",
    "T34n1723_001:0657c28": "乘行果名為法華。」若依論解《無量義經》十",
    "T34n1723_001:0657c29": "七名中，第十六名妙法蓮華。蓮華有二",
    "T34n1723_001:0658a01": "義：一出水義，所詮之理出離二乘泥濁水",
    "T34n1723_001:0658a02": "故。二開敷義，以勝教言開真理故。前為理",
    "T34n1723_001:0658a03": "妙，後為教妙。又彼諸名第十四名亦名一",
    "T34n1723_001:0658a04": "乘，故知法華亦通教、理，欲令菩薩觀機授",
    "T34n1723_001:0658a05": "道。故說教、理正名無量義，傍亦名為法",
    "T34n1723_001:0658a06": "華。〈方便品〉云「諸佛智慧甚深無量，其智慧門",
    "T34n1723_001:0658a07": "難解難入」。論自釋言：「有二甚深：一證甚深，",
    "T34n1723_001:0658a08": "謂佛智慧所證智也。二阿含甚深，謂智慧門",
    "T34n1723_001:0658a09": "即詮彼教，欲拂二乘令生驚心故。」從無",
    "T34n1723_001:0658a10": "量義處定起，初以教、理名為法華，總攬諸",
    "T34n1723_001:0658a11": "文據實而說，教、理、行、果俱是一乘，皆名妙",
    "T34n1723_001:0658a12": "法蓮華。教、理妙法如次前說。行妙法者，論",
    "T34n1723_001:0658a13": "釋入佛知見云：「令證不退轉地，示現與",
    "T34n1723_001:0658a14": "無量智業故，正是佛果之因乘也。」〈譬喻品〉云：",
    "T34n1723_001:0658a15": "「我身手有力，當以衣裓机案從舍出之。」復",
    "T34n1723_001:0658a16": "云「唯有一門而復狹小」，又云「我雖於此所",
    "T34n1723_001:0658a17": "燒之門安隱得出」，大乘因行名之為門，正",
    "T34n1723_001:0658a18": "所行處故。二乘之因悲智所誘，名衣裓机案，",
    "T34n1723_001:0658a19": "隨宜出處故。上來三乘猶居分段三界宅，故",
    "T34n1723_001:0658a20": "未與車名。又云「得如是乘令諸子等日夜",
    "T34n1723_001:0658a21": "劫數常得遊戲，與諸菩薩及聲聞眾，乘此",
    "T34n1723_001:0658a22": "寶乘直至道場」，故知出宅無漏因行正名一",
    "T34n1723_001:0658a23": "乘，自在不繫無所依求。故〈方便品〉云：「盡行",
    "T34n1723_001:0658a24": "諸佛無量道法。」論云：「修行甚深」，故知佛果能",
    "T34n1723_001:0658a25": "成之行亦名法華。果妙法者，論解開示悟",
    "T34n1723_001:0658a26": "云「無上義、因同義、不知義」，即是佛果涅槃、",
    "T34n1723_001:0658a27": "菩提。下云「諸法寂滅相不可以言宣」，故知",
    "T34n1723_001:0658a28": "佛果真理亦名一乘。又云「說佛智慧，故諸佛",
    "T34n1723_001:0658a29": "出於世」，故知佛果正智亦名一乘。由此總",
    "T34n1723_001:0658b01": "言大乘教、理、行、果俱有出二乘濁水蓮華",
    "T34n1723_001:0658b02": "之德，教有能敷妙理之功，理有所敷出水",
    "T34n1723_001:0658b03": "之力，行有因敷趣果之相，果有結實為因",
    "T34n1723_001:0658b04": "之能故也。然則法藉喻明、微由著顯，故假",
    "T34n1723_001:0658b05": "奔荼利之花實況薩達摩之果因，法既囊括",
    "T34n1723_001:0658b06": "四義，花亦包羅四德。法四義者，契祕賾之",
    "T34n1723_001:0658b07": "微筌(教也)，叶幽機之玄旨(理也)，尅上乘之奧業",
    "T34n1723_001:0658b08": "(行也)，圓至覺之真宗(果也)，美無不殫故稱為妙。",
    "T34n1723_001:0658b09": "華四義者，菡萏披敷以見蓮，類教踰揚以悟",
    "T34n1723_001:0658b10": "旨；芙蕖秀出於靈沼，喻理頴超於小運；舉",
    "T34n1723_001:0658b11": "蘤開而得實，譬因嚴而果滿；標實結為華，",
    "T34n1723_001:0658b12": "本顯佛智為乘源，故假喻蓮華斯有由矣。",
    "T34n1723_001:0658b13": "准此理應法四如華亦應為勝，然觀經意",
    "T34n1723_001:0658b14": "雖具有四，〈方便品〉意彰昔日教權說三，今此",
    "T34n1723_001:0658b15": "會中理實唯一，佛所得法甚深難解，有所",
    "T34n1723_001:0658b16": "言說意趣難知，故以佛智對誘二乘，教、",
    "T34n1723_001:0658b17": "理二種取譬蓮華，拂彼二乘令真聖者同",
    "T34n1723_001:0658b18": "取一乘，令假聖者避席而去，三請已後許",
    "T34n1723_001:0658b19": "其正說一大事因緣為法華正體，即取行、",
    "T34n1723_001:0658b20": "果以為法華，開、示、悟為果，入為因行故，",
    "T34n1723_001:0658b21": "故《無量義》解蓮華出水有二義，初不可盡",
    "T34n1723_001:0658b22": "解頓悟菩薩性出二乘，後喻聲聞入眾中",
    "T34n1723_001:0658b23": "坐，顯彼依教觀一乘理成漸悟故，亦如",
    "T34n1723_001:0658b24": "菩薩常坐蓮華，傍為二乘兼說教、理，或《無",
    "T34n1723_001:0658b25": "量義經》為菩薩說，對眾生性、欲以辨無量，",
    "T34n1723_001:0658b26": "欲令菩薩以教、理二逗生機，故論解十七",
    "T34n1723_001:0658b27": "名中，唯教、理二以解蓮華；此經化彼二乘",
    "T34n1723_001:0658b28": "發心求大，唯行、果二以名蓮華。又復此經",
    "T34n1723_001:0658b29": "化二乘者以歸於大，令知教權設三、理體",
    "T34n1723_001:0658c01": "唯一，發心修行終成佛果，故教、理、行、果俱",
    "T34n1723_001:0658c02": "名蓮華，教、行並開敷，理、果俱出水故。下十",
    "T34n1723_001:0658c03": "七名中更當分別。若但以真如為其妙法一",
    "T34n1723_001:0658c04": "乘之體，蓮華二義出水、開敷喻寬法狹，理必",
    "T34n1723_001:0658c05": "不然，況論釋名非解於此，法即是妙，是蓮",
    "T34n1723_001:0658c06": "之華；持業、依主二釋如次，亦可大法之妙",
    "T34n1723_001:0658c07": "是依主釋，此妙法如蓮華亦持業釋。今此不",
    "T34n1723_001:0658c08": "欲別解蓮華，故非相違釋；若理為妙、經但",
    "T34n1723_001:0658c09": "是教，言妙法蓮華經即依主釋。妙法是教、",
    "T34n1723_001:0658c10": "經亦是教，言妙法蓮華經即持業釋。若妙",
    "T34n1723_001:0658c11": "法是理、經亦是理，言妙法蓮華經亦持業",
    "T34n1723_001:0658c12": "釋。妙法是教、經是理者，亦依主釋，依順體",
    "T34n1723_001:0658c13": "義、處中因、出世報，依人依法，依法依喻，",
    "T34n1723_001:0658c14": "以為其名，如《宗輪》說。〈序品〉等義並如音訓。",
    "T34n1723_001:0658c15": "其品得名者，經有二十八品，謂〈序品〉、〈方便",
    "T34n1723_001:0658c16": "品〉、〈譬喻品〉、〈信解品〉、〈藥草喻品〉、〈授記品〉、〈化城",
    "T34n1723_001:0658c17": "喻品〉、〈五百弟子授記品〉、〈授學無學人記品〉、〈法",
    "T34n1723_001:0658c18": "師品〉、〈見寶塔品〉、〈提婆達多品〉、〈勸持品〉、〈安樂行",
    "T34n1723_001:0658c19": "品〉、〈從地涌出品〉、〈如來壽量品〉、〈分別功德品〉、〈隨",
    "T34n1723_001:0658c20": "喜功德品〉、〈法師功德品〉、〈常不輕菩薩品〉、〈如來",
    "T34n1723_001:0658c21": "神力品〉、〈囑累品〉、〈藥王菩薩本事品〉、〈妙音菩薩",
    "T34n1723_001:0658c22": "品〉、〈觀世音菩薩普門品〉、〈陀羅尼品〉、〈妙莊嚴王",
    "T34n1723_001:0658c23": "本事品〉、〈普賢菩薩勸發品〉，於此諸品總為四",
    "T34n1723_001:0658c24": "例：一義為名有十五，二義為名有十，三義",
    "T34n1723_001:0658c25": "為名有一，不定為名有二。一義為名有十",
    "T34n1723_001:0658c26": "五中復為四例，從法為名有四：〈方便品〉、",
    "T34n1723_001:0658c27": "〈信解品〉、〈持品〉、〈陀羅尼品〉；從喻為名有三：〈譬",
    "T34n1723_001:0658c28": "喻品〉、〈藥草喻品〉、〈化城喻品〉；從人為名有四：",
    "T34n1723_001:0658c29": "〈法師品〉、〈提婆達多品〉、〈常不輕菩薩品〉、〈妙音",
    "T34n1723_001:0659a01": "菩薩品〉。其法師品有法之師從人名中，法即",
    "T34n1723_001:0659a02": "是師以法為師從法名中，隨應可悉。從事",
    "T34n1723_001:0659a03": "為名有四：〈序品〉、〈授記品〉、〈從地涌出品〉、〈囑累",
    "T34n1723_001:0659a04": "品〉。二義為名有十中復有三例，從人法為",
    "T34n1723_001:0659a05": "名有八：〈授學無學人記品〉、〈如來壽量品〉、〈法",
    "T34n1723_001:0659a06": "師功德品〉、〈如來神力品〉、〈藥王菩薩本事品〉、〈觀",
    "T34n1723_001:0659a07": "世音菩薩普門品〉、〈妙莊嚴王本事品〉、〈普賢菩",
    "T34n1723_001:0659a08": "薩勸發品〉。能所為名有一，〈分別功德品〉。因",
    "T34n1723_001:0659a09": "果為名有一，〈隨喜功德品〉。三義為名有一，",
    "T34n1723_001:0659a10": "〈五百弟子授記品〉。五百者數，弟子者人，授記",
    "T34n1723_001:0659a11": "者事，故成三義。不定為名有二：一〈安樂行",
    "T34n1723_001:0659a12": "品〉，二〈見寶塔品〉。安樂之義通因果故，其見",
    "T34n1723_001:0659a13": "之義通見、現故。安樂在因、見者現也，即一",
    "T34n1723_001:0659a14": "義名中。若安樂在果、見者見也，即二義名",
    "T34n1723_001:0659a15": "中。思准可悉，且依總類以辨得名，得名所",
    "T34n1723_001:0659a16": "從至品當釋。",
    "T34n1723_001:0659a17": "第四顯經品廢立者，案此經根本，秦姚興",
    "T34n1723_001:0659a18": "時，鳩摩羅什所翻二十七品，無〈提婆達多",
    "T34n1723_001:0659a19": "品〉。沙門道慧《宗齊錄》云：「上定林寺釋法獻，",
    "T34n1723_001:0659a20": "於于闐國得此經梵本，有此一品。瓦官寺",
    "T34n1723_001:0659a21": "沙門法意，以齊永明八年十二月譯出此",
    "T34n1723_001:0659a22": "品，猶未安置《法華經》內。至梁末有西天竺",
    "T34n1723_001:0659a23": "優禪尼國沙門拘羅那陀，此云家依，亦云婆",
    "T34n1723_001:0659a24": "羅末陀，此云真諦，又翻此品，始安〈見寶塔〉",
    "T34n1723_001:0659a25": "後。復有燉煌沙門竺法護，於晉武之世譯",
    "T34n1723_001:0659a26": "《正法華》，其〈提婆達多品〉亦安在〈見寶塔品〉後。」",
    "T34n1723_001:0659a27": "什公本無之者，古傳解云：蔥嶺已西多有此",
    "T34n1723_001:0659a28": "品，已東多無，什公既在龜茲故無此品。若",
    "T34n1723_001:0659a29": "爾，法獻於于闐國如何得此品？于闐亦在",
    "T34n1723_001:0659a30": "蔥嶺東故。又有解云：塔品命持，而持品應",
    "T34n1723_001:0659b01": "命言勢相接，而忽間以天授，則文勢疎斷，",
    "T34n1723_001:0659b02": "什公恐末葉多惑所以刪之。若爾即取捨",
    "T34n1723_001:0659b03": "真文並由羅什，刪繁好醜併在一人，斯為",
    "T34n1723_001:0659b04": "未可。釋道安以翻經者多略經文，乃作五",
    "T34n1723_001:0659b05": "失三不易云：「結集之羅漢兢兢若此，末代之",
    "T34n1723_001:0659b06": "凡夫平平若是。改千代之上微言，同百王",
    "T34n1723_001:0659b07": "之下末俗，豈不痛哉！」故〈天授品〉梵本皆有。又",
    "T34n1723_001:0659b08": "〈天授品〉顯已重法為床以求，經力勢大龍",
    "T34n1723_001:0659b09": "宮涌出，經威速疾龍女道成，讚勸於人，何",
    "T34n1723_001:0659b10": "不此後即有〈持品〉？但知梵本有之，而什公",
    "T34n1723_001:0659b11": "本闕，隨本翻譯故無此品，既非以東西判",
    "T34n1723_001:0659b12": "定，亦不可義越刪之，但是什公梵本差脫，",
    "T34n1723_001:0659b13": "邊國訛鄙多脫錯故。又此經中〈囑累品〉安在",
    "T34n1723_001:0659b14": "〈神力品〉後者，古有解言：什公善得經意，所",
    "T34n1723_001:0659b15": "以不安經末置在前者，〈囑累品〉中令分身",
    "T34n1723_001:0659b16": "佛各還本土，若安經末則至說經竟始令",
    "T34n1723_001:0659b17": "分身各還本土，未還已前此土猶淨，妙音來",
    "T34n1723_001:0659b18": "日何事被誡於此土中勿生下劣之想。又",
    "T34n1723_001:0659b19": "下方涌出既普稽首分身，東土妙音不應獨",
    "T34n1723_001:0659b20": "頂禮多寶，觀音奉珠不應但為二分，分身",
    "T34n1723_001:0659b21": "諸佛何過不蒙。又〈囑累〉一品既明付囑，〈藥王〉",
    "T34n1723_001:0659b22": "等品受命弘宣，以此而推不應居後，所以",
    "T34n1723_001:0659b23": "什公安於前也。上來所說乍雖可爾，窮其",
    "T34n1723_001:0659b24": "旨趣理有八違：一眾本相違難。晉時竺法護",
    "T34n1723_001:0659b25": "所譯《正法華》，及隋時崛多、笈多二人所添《法",
    "T34n1723_001:0659b26": "華》中，此〈囑累品〉並安在經末。二論經相違難。",
    "T34n1723_001:0659b27": "《法華論》中說修行力略有七種：一持力，〈法師",
    "T34n1723_001:0659b28": "品〉、〈安樂行品〉、〈勸持品〉示現。二說力，〈神力品〉示",
    "T34n1723_001:0659b29": "現。三行苦行力，〈藥王品〉示現。四教化眾生行",
    "T34n1723_001:0659c01": "苦行力，〈妙音品〉示現。五護眾生諸難力，〈觀世",
    "T34n1723_001:0659c02": "音品〉、〈陀羅尼品〉示現。六功德勝力，〈妙莊嚴王",
    "T34n1723_001:0659c03": "本事品〉示現。七護法力，〈普賢菩薩品〉及後品",
    "T34n1723_001:0659c04": "示現。既言護法力〈普賢〉及後品示現，明知〈囑",
    "T34n1723_001:0659c05": "累〉令居經末；若不爾者，〈普賢品〉後更有何",
    "T34n1723_001:0659c06": "品？又〈神力品〉後即明〈藥王〉，餘皆依次，故知",
    "T34n1723_001:0659c07": "〈囑累〉合在經終。三諸教不同難。餘經囑累並",
    "T34n1723_001:0659c08": "在經終，何故此經獨在前說？四二事乖角",
    "T34n1723_001:0659c09": "難。若以令分身佛還此土便穢，妙音來日",
    "T34n1723_001:0659c10": "故被誡者，〈囑累品〉中亦令多寶塔還，何故觀",
    "T34n1723_001:0659c11": "音奉珠猶為二分？五兩命不齊難。若分身",
    "T34n1723_001:0659c12": "多寶並各遣還，何故分身即還，多寶佛塔猶",
    "T34n1723_001:0659c13": "在？若言命多寶塔還可如故，但是閉塔者，",
    "T34n1723_001:0659c14": "若爾；何故《正法華》云可還本土？六塔無還",
    "T34n1723_001:0659c15": "處難。又分身諸佛，釋迦命去初即言歸，多",
    "T34n1723_001:0659c16": "寶佛塔迄至經終更無還處。七淨穢有殊",
    "T34n1723_001:0659c17": "難。又以妙音被誡便非淨土，故知分身各",
    "T34n1723_001:0659c18": "已還國者，分身佛集之日，何故各命侍者",
    "T34n1723_001:0659c19": "手捧蓮華並詣靈山，持散佛上變淨土",
    "T34n1723_001:0659c20": "時，諸山皆無通為佛國，五道亦盡，何有靈",
    "T34n1723_001:0659c21": "山詣佛持散？又文殊海會將至此間，預在",
    "T34n1723_001:0659c22": "靈山忽有華現。八眾喜乖情難。又〈囑累品〉",
    "T34n1723_001:0659c23": "令分身佛還塔時不去，若非經末方囑累",
    "T34n1723_001:0659c24": "者，阿修羅等皆大歡喜何太早生？既非聞法",
    "T34n1723_001:0659c25": "寶以喜生，乃是見客佛去以歡喜慰，深成",
    "T34n1723_001:0659c26": "可怪；但是先放神力故現淨土，由此土本",
    "T34n1723_001:0659c27": "穢恐妙音兼見本土穢相而生譏毀，所以",
    "T34n1723_001:0659c28": "被誡，非妙音至、分身已還而土唯穢，如",
    "T34n1723_001:0659c29": "雖淨土還見靈山，變不唯淨兼見穢故，上",
    "T34n1723_001:0660a01": "見下故，何因不許二佛同坐妙音致禮？觀",
    "T34n1723_001:0660a02": "世音奉珠禮贈此二化主，別意不通餘佛，",
    "T34n1723_001:0660a03": "只如〈天授品〉中文殊龍宮而出，獨禮塔中二",
    "T34n1723_001:0660a04": "世尊足，是時分身未還本土，文殊于時不",
    "T34n1723_001:0660a05": "禮分身，故知歸奉意別，何得例使通歸？故",
    "T34n1723_001:0660a06": "知〈囑累〉合在經終，歡喜奉行並居彼故。又",
    "T34n1723_001:0660a07": "〈觀音普門品〉本皆無頌，或有安者後人添",
    "T34n1723_001:0660a08": "足，俗每疑云：若佛說者，云何頌言「具足妙相",
    "T34n1723_001:0660a09": "尊，偈答無盡意」，此乃經家結集為偈。如《勝鬘",
    "T34n1723_001:0660a10": "經》云：「即生此念時佛於空中現」等，從前偈",
    "T34n1723_001:0660a11": "後乘便為偈以生後偈，中間文短長行不",
    "T34n1723_001:0660a12": "便，理亦應通。又有疑云：若佛說者何故偈",
    "T34n1723_001:0660a13": "云呪咀諸毒藥還著於本人，豈佛世尊返害",
    "T34n1723_001:0660a14": "生命？昔亦致惑曾問先師慈音妙大雲義，大",
    "T34n1723_001:0660a15": "師勘梵本既具此頌，正云梅怛剌耶末那，",
    "T34n1723_001:0660a16": "應言慈意非慈音也。故定有之。又有無",
    "T34n1723_001:0660a17": "失，乃是應宜而為調伏，如巧獵師善取罷",
    "T34n1723_001:0660a18": "熊；亦如良醫善用反藥，初雖有損後必為",
    "T34n1723_001:0660a19": "益，非後為損而初益之。有頌既不乖宗，",
    "T34n1723_001:0660a20": "設無亦何違理？又隋時所添經中，莊嚴幢菩",
    "T34n1723_001:0660a21": "薩問無盡意，觀音名所由？無盡意菩薩遍觀",
    "T34n1723_001:0660a22": "觀音過去願海，告莊嚴幢而說於偈。若爾，",
    "T34n1723_001:0660a23": "云何偈言世尊妙相具？我今重問彼具足妙",
    "T34n1723_001:0660a24": "相尊偈答無盡意，文既相違，故知差舛。又彼",
    "T34n1723_001:0660a25": "經〈藥草喻品〉加其後半，論釋兩喻破執乘",
    "T34n1723_001:0660a26": "一，彼說乘同，日光為喻，《正法》、《妙法》兩經俱",
    "T34n1723_001:0660a27": "無，論又不解四從三逆，有爽通途無順成",
    "T34n1723_001:0660a28": "理，彼經又以〈陀羅尼品〉安在〈神力品〉後，違",
    "T34n1723_001:0660a29": "二本經及論次第。又云：〈富樓那〉及〈法師〉二品初",
    "T34n1723_001:0660b01": "皆脫少。既無誠文，理難依信。又云：合有二",
    "T34n1723_001:0660b02": "十七品，以〈天授品〉與〈寶塔〉同品，四本違三，",
    "T34n1723_001:0660b03": "寔為未可。",
    "T34n1723_001:0660b04": "第五彰品次第者，凡欲說法必先警覺群",
    "T34n1723_001:0660b05": "情，機集緣和乃可應物宣暢。陳說之漸，初",
    "T34n1723_001:0660b06": "名序品。序品既說次辨正宗，眾既集而未",
    "T34n1723_001:0660b07": "閑，須陳宗以訓誘，法說一乘為實，略開",
    "T34n1723_001:0660b08": "二運為權，言一實而導彼歸途，顯二權",
    "T34n1723_001:0660b09": "而令斯返跡，智揚善巧妙應上根，語演",
    "T34n1723_001:0660b10": "神功津冥邃理，故次有〈方便品〉。上根領悟、",
    "T34n1723_001:0660b11": "佛重述成方有授記，應有領、述及〈授記品〉，",
    "T34n1723_001:0660b12": "良以鶖子獨頴不可孤明，領述授記文小",
    "T34n1723_001:0660b13": "略故，〈譬喻品〉初寄其領、述及為授記。中根",
    "T34n1723_001:0660b14": "之類雖聞法說猶未能解，不因曉喻無",
    "T34n1723_001:0660b15": "以解生，故有〈譬喻品〉。智者因喻領慧隨生，",
    "T34n1723_001:0660b16": "故有〈信解品〉。雖少信解尚未深知，為破疑",
    "T34n1723_001:0660b17": "情重成其意，故有〈藥草喻品〉。四大聲聞既",
    "T34n1723_001:0660b18": "深領解，記其當果，故次有〈授記品〉。上中二性",
    "T34n1723_001:0660b19": "雖復解生，下根之徒猶無悟相，必假丁寧",
    "T34n1723_001:0660b20": "之說、欣資鄭重之訓，說過去結緣之始覺",
    "T34n1723_001:0660b21": "照其心，述彼所得涅槃本非真滅，令歸寶",
    "T34n1723_001:0660b22": "所趣大涅槃，故次有〈化城喻品〉。高名之輩",
    "T34n1723_001:0660b23": "因說即解，應有信解復重淨心，良由三遍",
    "T34n1723_001:0660b24": "慇懃領解，文略印亦不廣不別生品。先陳",
    "T34n1723_001:0660b25": "高名當果之相，故有〈五百弟子授記品〉；下位",
    "T34n1723_001:0660b26": "之儔時漸亦達，為之授記，故有〈授學無學",
    "T34n1723_001:0660b27": "人記品〉。三根並悟說利已周，將使遠代同",
    "T34n1723_001:0660b28": "規，歎人美法令弘大義，故有〈法師品〉。依",
    "T34n1723_001:0660b29": "法修學，若法若人可師範故，破小執而成",
    "T34n1723_001:0660c01": "大道，會權旨以入真宗，信學既希，歸崇亦",
    "T34n1723_001:0660c02": "尠。多寶現塔、分身佛集，勸長時明信證說",
    "T34n1723_001:0660c03": "不虛，故有〈見寶塔品〉。雖他佛說證信此經，",
    "T34n1723_001:0660c04": "未顯自尊勸人歸仰，故顯身作國王為",
    "T34n1723_001:0660c05": "重此經，於彼怨家為床求法，亦顯經威",
    "T34n1723_001:0660c06": "廣大度龍宮眾極多，法力速成化龍女以",
    "T34n1723_001:0660c07": "成道，故有〈提婆達多品〉。既現自他俱為寶",
    "T34n1723_001:0660c08": "重，威弘用速，慇懃勸勉，聞經菩薩皆受教",
    "T34n1723_001:0660c09": "而願持，故有〈持品〉，若依論本言「勸持品」，此",
    "T34n1723_001:0660c10": "經無「勸」，因前勸而今持，故名「勸持」理亦無",
    "T34n1723_001:0660c11": "爽。其有末代行法多越軌摸，今示儀方",
    "T34n1723_001:0660c12": "令易宣暢，法既易行自離傷毀，故有〈安",
    "T34n1723_001:0660c13": "樂行品〉。八恒菩薩聞妙道以願持，佛時不",
    "T34n1723_001:0660c14": "許，明已有持弘者，遂有六萬恒沙菩薩久",
    "T34n1723_001:0660c15": "離毀傷先願弘宣，勸發時會，故有〈從地涌",
    "T34n1723_001:0660c16": "出品〉。眾見涌出，謂此化而非真、父少子老，",
    "T34n1723_001:0660c17": "疑非釋迦所化；今明我道久成，所化故宜非",
    "T34n1723_001:0660c18": "小，為釋此疑難，故有〈如來壽量品〉。報佛之",
    "T34n1723_001:0660c19": "身現壽量而長遠，法身之體亦方便以宣揚，",
    "T34n1723_001:0660c20": "故知釋迦由來化質，佛德深妙，聞信者多，",
    "T34n1723_001:0660c21": "利益既弘功德無量。今明時眾差別獲益，",
    "T34n1723_001:0660c22": "故有〈分別功德品〉。時宜所益雖已具陳，有",
    "T34n1723_001:0660c23": "能隨喜福亦不小，故有〈隨喜功德品〉。傍人",
    "T34n1723_001:0660c24": "隨喜尚獲福多，正能宣闡功德彌眾，故有",
    "T34n1723_001:0660c25": "〈法師功德品〉。法師持經必當作佛，毀法師",
    "T34n1723_001:0660c26": "者獲罪無量，引己為證故有〈常不輕品〉。如",
    "T34n1723_001:0660c27": "來勸說福事俱多，恐眾生疑謂佛虛唱，",
    "T34n1723_001:0660c28": "欲顯己言不謬，何得誑汝眾生，縱神力",
    "T34n1723_001:0660c29": "以示之，故有〈如來神力品〉。藥王昔者殉命",
    "T34n1723_001:0661a01": "持經，說彼本緣勸勉時會，故有〈藥王菩薩",
    "T34n1723_001:0661a02": "本事品〉。流行正法此彼之土皆通，藥王已此",
    "T34n1723_001:0661a03": "土加揚，故召妙音令他方傳授，故有〈妙音",
    "T34n1723_001:0661a04": "菩薩品〉。眾生持經多諸障難，必假普示諸",
    "T34n1723_001:0661a05": "法門大悲救護，故有〈觀世音菩薩普門品〉。",
    "T34n1723_001:0661a06": "雖念觀音憑人救難，未持神呪仰法威",
    "T34n1723_001:0661a07": "加，欲令廣有威靈、持經易所成濟，故有",
    "T34n1723_001:0661a08": "〈陀羅尼品〉。持經之力不簡怨、親，經福所資",
    "T34n1723_001:0661a09": "常生勝所，欲明古今相即以勸弘於妙旨，",
    "T34n1723_001:0661a10": "故有〈妙莊嚴王本事品〉。雖此土他土皆有弘",
    "T34n1723_001:0661a11": "經，未有此方他方俱為勸勵，故有〈普賢菩",
    "T34n1723_001:0661a12": "薩勸發品〉。讚勸既周化緣已畢，慇懃付授",
    "T34n1723_001:0661a13": "遠使流通，故有〈囑累品〉。此依《正法華》及論，",
    "T34n1723_001:0661a14": "〈囑累品〉居後釋其次第；若〈神力品〉後即說囑",
    "T34n1723_001:0661a15": "累，人情曲解未契通途也。◎",
    "T34n1723_001:0661a16": "法華玄贊卷第一(本)",
    "T34n1723_001:0661a18": "大治五年庚戌三月廿三日奉讀受於善明",
    "T34n1723_001:0661a19": "房得業已了僧覺印之。",
    "T34n1723_001:0661a20": "保安三年十月十二日移點，今以興福寺圓",
    "T34n1723_001:0661a21": "如房之本為之左點為正(云云)。",
    "T34n1723_001:0661a22": "法隆寺僧覺印為令法久住之",
    "T34n1723_001:0661a25": "妙法蓮華經玄贊卷第一(末)",
    "T34n1723_001:0661a27": "沙門基撰",
    "T34n1723_001:0661a28": "◎第六釋經本文者，古遵法師云：「二十八品",
    "T34n1723_001:0661a29": "分為二文：初之一品明如來起化由序，餘",
    "T34n1723_001:0661b01": "二十七品辨其正化，〈序品〉陳其始由，正化",
    "T34n1723_001:0661b02": "明其利益，迄至經末皆有益故。」吉藏師云：",
    "T34n1723_001:0661b03": "「初一品名序分，次十五品半名正宗，至〈分",
    "T34n1723_001:0661b04": "別功德品〉初格量頌末以來，明乘權、乘實、",
    "T34n1723_001:0661b05": "身權、身實為正宗故。鶖子三請明乘權、實。",
    "T34n1723_001:0661b06": "彌勒三請明身權、實，彼頌第二長行聞此壽",
    "T34n1723_001:0661b07": "量信解功德無有限量，及下十一品名流",
    "T34n1723_001:0661b08": "通分。」淨法師云：「初一品名序分，次十九品名",
    "T34n1723_001:0661b09": "正宗，〈神力品〉下有八品名流通。」雖有此判，",
    "T34n1723_001:0661b10": "不釋其所由也。今為二解：初一品名序分，",
    "T34n1723_001:0661b11": "次八品名正宗，正說一乘授三根記，根本",
    "T34n1723_001:0661b12": "所為皆已獲益，化彼二乘出濁水故。此經",
    "T34n1723_001:0661b13": "下云：「今此經中唯說一乘，而昔於菩薩前",
    "T34n1723_001:0661b14": "毀訾聲聞樂小法者，然佛實以大乘教化。」",
    "T34n1723_001:0661b15": "又〈提婆達多品〉「智積菩薩白多寶佛可還",
    "T34n1723_001:0661b16": "本土」，故知事了方始請還，明知說一乘處，",
    "T34n1723_001:0661b17": "正是經宗。若不說一乘但獲益處皆正宗",
    "T34n1723_001:0661b18": "者，〈普賢品〉中無量菩薩得陀羅尼，三千世",
    "T34n1723_001:0661b19": "界微塵數菩薩行普賢道，亦是不說一乘",
    "T34n1723_001:0661b20": "而獲益故，皆應正宗。若爾，即古遵師乃為",
    "T34n1723_001:0661b21": "指南。又事既未了，如何智積中路請還？或",
    "T34n1723_001:0661b22": "并〈法師品〉半八品半為正宗，以〈法師品〉初，",
    "T34n1723_001:0661b23": "授餘現座凡聖見聞隨喜者，當菩提記故。〈持",
    "T34n1723_001:0661b24": "品〉雖授現座比丘尼記，因請持經佛便與",
    "T34n1723_001:0661b25": "記，仍言前已總與記訖，更不說一乘，故",
    "T34n1723_001:0661b26": "非正宗。餘十九品總名流通，讚證受命付",
    "T34n1723_001:0661b27": "令行故。或初序分如前無別，從〈方便品〉下",
    "T34n1723_001:0661b28": "至〈持品〉合十二品，明一乘境，〈安樂行品〉、〈從",
    "T34n1723_001:0661b29": "地涌出品〉此之二品，明一乘行，〈如來壽量品〉",
    "T34n1723_001:0661c01": "下至〈常不輕品〉，合此五品說一乘果。說境",
    "T34n1723_001:0661c02": "令知乘之權實，勸應捨權而取於實，聲",
    "T34n1723_001:0661c03": "聞悟此遂便得記；說行令知因之是非，勸",
    "T34n1723_001:0661c04": "應學是而除於非，學者由斯從地涌出，說",
    "T34n1723_001:0661c05": "果令知身之真化、證之果因，勸識於化",
    "T34n1723_001:0661c06": "求證於真，漸獲因、果二位勝德，菩薩知此",
    "T34n1723_001:0661c07": "遂便道證，具顯果、因所成勝德。〈神力品〉下皆",
    "T34n1723_001:0661c08": "名流通示相付囑，稟命行故，此等所由皆",
    "T34n1723_001:0661c09": "至下釋。論說〈序品〉有七種成就，成就者",
    "T34n1723_001:0661c10": "具足圓滿之義，欲明序中具足七義，七義",
    "T34n1723_001:0661c11": "圓滿餘經無故。一序分成就，始述通由具",
    "T34n1723_001:0661c12": "圓滿故，山城圓滿表勝餘故偏得序名，實",
    "T34n1723_001:0661c13": "七皆序。二眾成就，「與大比丘眾」下是，一數、二",
    "T34n1723_001:0661c14": "行、三攝功德、四威儀如法住圓滿，勝餘經",
    "T34n1723_001:0661c15": "故。三如來欲說法時至成就，「為諸菩薩說大",
    "T34n1723_001:0661c16": "乘經」下是，先說《無量義經》具十七名，勝餘",
    "T34n1723_001:0661c17": "經故。四所依說法隨順威儀住成就，「佛說此",
    "T34n1723_001:0661c18": "經已結跏趺坐」下是。依止定、器、眾生世間，",
    "T34n1723_001:0661c19": "此三種法餘經無故。五依止說因成就，「爾時",
    "T34n1723_001:0661c20": "佛放眉間光」下是，見能照、照境、所照等事",
    "T34n1723_001:0661c21": "生希有心，餘經無故。六大眾生現前欲聞法",
    "T34n1723_001:0661c22": "成就，「爾時彌勒菩薩作是念」下是，雖問一人",
    "T34n1723_001:0661c23": "多人欲聞生希有心，餘經無故。七文殊師利",
    "T34n1723_001:0661c24": "答成就，以宿命智現見過去因果相，成就",
    "T34n1723_001:0661c25": "十種事如現在前，是故能答，餘經無故。七",
    "T34n1723_001:0661c26": "中分二，初二通序，後五別序。通序有五：一",
    "T34n1723_001:0661c27": "總顯已聞，二說教時，三說教主，四所化處，",
    "T34n1723_001:0661c28": "五所被機，此入眾成，序成但四，「如是我聞」",
    "T34n1723_001:0661c29": "即為初也，為令生信顯已聞故。論本但",
    "T34n1723_001:0662a01": "說序二成就：一者城，二者山。此二處勝與餘",
    "T34n1723_001:0662a02": "經別，所以偏說；聞時及佛不異餘經，雖經",
    "T34n1723_001:0662a03": "具有不別標勝。",
    "T34n1723_001:0662a04": "「如是我聞」等，以三門分別：一說之所由，二",
    "T34n1723_001:0662a05": "立之所以，三正釋其文。說所由者，如大術",
    "T34n1723_001:0662a06": "等經說其本緣，佛臨涅槃時，佛命有疑當",
    "T34n1723_001:0662a07": "問，時優婆離、阿[少/兔]樓馱教阿難請問四事：",
    "T34n1723_001:0662a08": "一佛滅度後諸比丘等以誰為師，二依何",
    "T34n1723_001:0662a09": "處住，三惡性比丘如何治罰，四一切經首當",
    "T34n1723_001:0662a10": "置何言。佛教之云：我滅度後，以波羅提木",
    "T34n1723_001:0662a11": "叉為汝大師，依戒而行；依四念處住安",
    "T34n1723_001:0662a12": "處其心；惡性比丘梵檀治之，梵檀默然故",
    "T34n1723_001:0662a13": "不應打罵，但默擯故；一切經首當置「如是",
    "T34n1723_001:0662a14": "我聞」等言。後阿難結集還依佛教，廣述所",
    "T34n1723_001:0662a15": "由皆如經說。立之所以者，為令眾生生信",
    "T34n1723_001:0662a16": "順故。《智度論》云：「如是我聞，生信也。信受奉",
    "T34n1723_001:0662a17": "行，生智也。信為能入、智為能度，信為入法",
    "T34n1723_001:0662a18": "之初基，智為究竟之玄術，信則所言之理",
    "T34n1723_001:0662a19": "順，順則師資之道成，由信故所說之法皆可",
    "T34n1723_001:0662a20": "順從，由順故說聽二徒師資建立。」於此信",
    "T34n1723_001:0662a21": "中略為十釋：一趣極果之初因，依《仁王》等",
    "T34n1723_001:0662a22": "經趣聖位之初因，故四十心以信為首。最",
    "T34n1723_001:0662a23": "初發起大菩提心須具十德起三妙觀，大",
    "T34n1723_001:0662a24": "菩提心以善根為自體，以善友為緣，以",
    "T34n1723_001:0662a25": "不退屈而為策發。善根即信、精進、念、定、",
    "T34n1723_001:0662a26": "慧。故《攝大乘》云：「清淨增上力，堅固心勝進，名",
    "T34n1723_001:0662a27": "菩薩初修，無數三大劫。」二入諦理之基漸，",
    "T34n1723_001:0662a28": "諸論皆說將入聖位有信根、信力。有信根，",
    "T34n1723_001:0662a29": "故萬善因此而生；有信力，故四魔不能屈",
    "T34n1723_001:0662b01": "伏，因此經初創令生信。三通妙真之證淨，",
    "T34n1723_001:0662b02": "能越惡道離賤貧因，故入聖已證四不壞",
    "T34n1723_001:0662b03": "信，信三寶故能越惡道，由信戒故離賤貧",
    "T34n1723_001:0662b04": "因，故論亦說有信現觀。四荷至德之喜依，",
    "T34n1723_001:0662b05": "《毘婆沙》說信者食法味之嘉手，學佛法者",
    "T34n1723_001:0662b06": "如大龍象，以信為手、以捨為牙、以念為",
    "T34n1723_001:0662b07": "頸、以慧為頭，於其兩肩擔集善法。象所",
    "T34n1723_001:0662b08": "飲噉以鼻為手，故學佛法者最初生信。五",
    "T34n1723_001:0662b09": "聖七財之元胎，法財初故，學者大商、元規法",
    "T34n1723_001:0662b10": "寶、教獲聖財，故初生信。《顯揚論》云：「七聖財",
    "T34n1723_001:0662b11": "者，謂信、戒、聞、捨、慧、慚、愧，信即一焉。六善",
    "T34n1723_001:0662b12": "本因之淑路，善法本故。」《瑜伽論》云：「入諸善",
    "T34n1723_001:0662b13": "法，欲為根本、作意所生、觸所集起、受所引",
    "T34n1723_001:0662b14": "攝、定為增上、慧為最勝、解脫為堅固、出離",
    "T34n1723_001:0662b15": "為後邊。欲為本者起希望故，作意所生數",
    "T34n1723_001:0662b16": "警覺故，觸所集起和心心所對勝緣故，受",
    "T34n1723_001:0662b17": "所引攝領在心故，定為增上心微寂故，慧",
    "T34n1723_001:0662b18": "為最勝擇善惡故，解脫為堅固息纏縛",
    "T34n1723_001:0662b19": "故，出離為後邊覺道滿故。」信既為欲依，故",
    "T34n1723_001:0662b20": "最初令起。七啟機門之勝手，接教手故，《俱",
    "T34n1723_001:0662b21": "舍論》云：「拔眾生出生死泥」；又後陳正宗為",
    "T34n1723_001:0662b22": "佛教手，序令生信為眾生手，兩手相接出",
    "T34n1723_001:0662b23": "淤泥故。又《智度論》云：「如人有手，至於寶山",
    "T34n1723_001:0662b24": "隨意所取，若其無手則空無所得。」有信心",
    "T34n1723_001:0662b25": "人入佛寶山得諸道果，若無信心雖解文",
    "T34n1723_001:0662b26": "義，空無所獲。八湛心水之清珠，令心淨",
    "T34n1723_001:0662b27": "故，《成唯識》云：「信如水珠能清濁水」，能治不",
    "T34n1723_001:0662b28": "信性渾濁故。九建名道之良資，宣尼云：「兵、",
    "T34n1723_001:0662b29": "食、信三，信不可棄，自古皆有死人無信不",
    "T34n1723_001:0662c01": "立，如大車無輗小車無軏，人而無信不",
    "T34n1723_001:0662c02": "知其可。」十頴衷誠之佳傅，《春秋》言：「苟有",
    "T34n1723_001:0662c03": "明信，澗嵠沼沚之毛、蘋蘩薀藻之菜，可薦鬼",
    "T34n1723_001:0662c04": "神、可羞公王，而況君子結二國之信。」此中",
    "T34n1723_001:0662c05": "十義，初八依真、後二依俗，故經首置「如是」，經",
    "T34n1723_001:0662c06": "義親從佛聞，離增減失，為令眾生起信樂",
    "T34n1723_001:0662c07": "心順修學故。正釋其文者，《佛地論》說：「如",
    "T34n1723_001:0662c08": "是之言，依四義轉。一依譬喻，如有說言，如",
    "T34n1723_001:0662c09": "是富貴如毘沙門，如是所傳所聞之法，如",
    "T34n1723_001:0662c10": "佛所說，定無有異，定為利樂方便之因，",
    "T34n1723_001:0662c11": "或當所說如是文句如我昔聞。二依教誨，",
    "T34n1723_001:0662c12": "如有說言，汝當如是讀誦經論，此中『如是』，",
    "T34n1723_001:0662c13": "遠則佛之教誨，近則傳法者之教誨也；或告",
    "T34n1723_001:0662c14": "時眾，如是當聽我昔所聞。三依問答，謂有",
    "T34n1723_001:0662c15": "問言：汝當所說昔定聞耶？故此答言『如是我",
    "T34n1723_001:0662c16": "聞』。四依許可，如有說言：我當為汝如是而",
    "T34n1723_001:0662c17": "思，如是而作，如是而說，謂結集時諸菩薩",
    "T34n1723_001:0662c18": "眾咸共請言：如汝所聞當如是說。傳法菩",
    "T34n1723_001:0662c19": "薩便許可言：如是當說如我所聞；或信可",
    "T34n1723_001:0662c20": "言：是事如是，謂如是法我昔所聞此事如",
    "T34n1723_001:0662c21": "是，齊此當說定無有異。由四義故經初",
    "T34n1723_001:0662c22": "皆置『如是我聞』。」真諦三藏云：「微細律明，阿難",
    "T34n1723_001:0662c23": "昇座集法藏時，身如諸佛具諸相好，下",
    "T34n1723_001:0662c24": "座之時還復本形，勘集藏傳亦作是說。眾",
    "T34n1723_001:0662c25": "生三疑：一疑佛大悲從涅槃起更說妙法，",
    "T34n1723_001:0662c26": "二疑更有佛從他方來住此說法，三疑彼",
    "T34n1723_001:0662c27": "阿難轉身成佛為眾說法。今顯如是所說",
    "T34n1723_001:0662c28": "之法，我昔侍佛親所曾聞，非佛更起、他方",
    "T34n1723_001:0662c29": "佛至、轉身成佛。為除此疑，故經初言『如",
    "T34n1723_001:0663a01": "是我聞』。」結集之緣如藏章說。《注法華》云：「如",
    "T34n1723_001:0663a02": "是者感應之瑞，如以順機受名，是以無非",
    "T34n1723_001:0663a03": "立稱。眾生以無非為感，如來以順機",
    "T34n1723_001:0663a04": "為應，傳經者欲顯名教出於感應，故建",
    "T34n1723_001:0663a05": "言『如是』。」《注無量義》云：「至人說法但為顯如，",
    "T34n1723_001:0663a06": "唯如為是，故言『如是』。」寶公云：「以離五謗",
    "T34n1723_001:0663a07": "名為如是。第一句，如是此經離執有增",
    "T34n1723_001:0663a08": "益謗。第二句，如是此經離執無損減謗。第",
    "T34n1723_001:0663a09": "三句，如是此經離執亦有亦無相違謗。第",
    "T34n1723_001:0663a10": "四句，如是此經離執非有非無愚癡謗。第",
    "T34n1723_001:0663a11": "五句，如是此經離執非非有非非無戲論",
    "T34n1723_001:0663a12": "謗。」光宅云：「『如是』，將傳所聞前，題舉一部也。",
    "T34n1723_001:0663a13": "如是一部經，我親從佛聞，即為『我聞』作呼",
    "T34n1723_001:0663a14": "轍耳。」梁武帝云：「『如是』如斯之義，是佛所說",
    "T34n1723_001:0663a15": "故言如是。」長耳三藏云：「如是有三：一就佛，",
    "T34n1723_001:0663a16": "三世諸佛共說不異名如，以同說故稱是。",
    "T34n1723_001:0663a17": "二就法，諸法實相古今不異故名為如，為",
    "T34n1723_001:0663a18": "如而說故稱為是。三就僧，以阿難聞望佛",
    "T34n1723_001:0663a19": "本教，所傳不異故名為如，永離過非故稱",
    "T34n1723_001:0663a20": "為是。」由此同說，稱理無謬，所傳不異故",
    "T34n1723_001:0663a21": "經可信。以上合有一十五釋。",
    "T34n1723_001:0663a22": "言「我聞」者，傳法菩薩自指己身，言如是法",
    "T34n1723_001:0663a23": "親從佛聞，故名我聞，非謂「我」者定屬一人。",
    "T34n1723_001:0663a24": "我謂諸蘊世俗假者，然我有三：一妄所執",
    "T34n1723_001:0663a25": "我，謂外道等所橫計我。二假施設我，謂大",
    "T34n1723_001:0663a26": "涅槃樂、淨、常、我，除二乘倒強施設故。三世",
    "T34n1723_001:0663a27": "流布我，謂世共傳天授、祠授等。今傳法者隨",
    "T34n1723_001:0663a28": "順世間指自稱我，不同前二，即是無我之",
    "T34n1723_001:0663a29": "大我也。問：諸佛說法本除我執，何故不稱",
    "T34n1723_001:0663b01": "「無我」乃言「我聞」？答：有四義：一言說易故，若",
    "T34n1723_001:0663b02": "說無我通蘊處界，知此說誰。二順世間",
    "T34n1723_001:0663b03": "故。三除無我怖故，言無我者，為誰修學？",
    "T34n1723_001:0663b04": "四有自他、染淨、因果、事業等故，所以稱我。",
    "T34n1723_001:0663b05": "問：若爾，何故不稱名字但稱我耶？答：有三",
    "T34n1723_001:0663b06": "義：一示不乖俗，宗雖顯真、語不乖俗，理",
    "T34n1723_001:0663b07": "雖顯妙、言不乖麁，欲顯真諦不離俗故。",
    "T34n1723_001:0663b08": "二我者主宰自在之義。《集法傳》云：「有三阿",
    "T34n1723_001:0663b09": "難：一阿難陀，云慶喜，持聲聞藏。二阿難跋",
    "T34n1723_001:0663b10": "陀，云喜賢，持獨覺藏。三阿難伽羅，云喜海，",
    "T34n1723_001:0663b11": "持菩薩藏。但是一人，隨德名別。」由是阿難，",
    "T34n1723_001:0663b12": "多聞、聞持、其聞積集，三慧齊備文義並持，",
    "T34n1723_001:0663b13": "於三藏教總持自在，若稱名字雖順正理，",
    "T34n1723_001:0663b14": "無於諸法得自在義。由斯稱我不噵阿",
    "T34n1723_001:0663b15": "難。三「我」者親義，世間共言「我見、我聞」，此將",
    "T34n1723_001:0663b16": "為親證。若言「阿難聞」，或非親聞從他傳受，",
    "T34n1723_001:0663b17": "今顯親聞世尊所說非是傳聞，破他疑網",
    "T34n1723_001:0663b18": "故不稱字但言「我聞」。「聞」謂耳根發識聽受",
    "T34n1723_001:0663b19": "所說。今廢耳別、就我總稱，故云「我聞」。雖",
    "T34n1723_001:0663b20": "依大乘根、識、心所對境和合方名為聞，然",
    "T34n1723_001:0663b21": "根五義勝於識等，故根名聞。根五義者，所",
    "T34n1723_001:0663b22": "謂依、發、屬、助、如根。如根者，如根明昧識亦",
    "T34n1723_001:0663b23": "明昧，若但聞聲可唯在耳，既緣名義便",
    "T34n1723_001:0663b24": "在意中。故《瑜伽》言：「聞謂比量」，耳根名聞者，",
    "T34n1723_001:0663b25": "親聞於聲，與意為門意方聞故，以二為門",
    "T34n1723_001:0663b26": "熏習在總，因聞所成總名為聞，廢別耳、",
    "T34n1723_001:0663b27": "意總名「我聞」。問：慶喜于時親亦見覺知佛",
    "T34n1723_001:0663b28": "所說，何故但言「我聞」不言「我見」等？答：有三",
    "T34n1723_001:0663b29": "義：一欲證深理要先聞法，名等詮義非色",
    "T34n1723_001:0663c01": "等故。二此界以聲而為佛事，聲為所依名",
    "T34n1723_001:0663c02": "等有故。三希證菩提要聞熏習，由聞熏習",
    "T34n1723_001:0663c03": "成出世故。由斯經首不說「見、覺、知」，唯說",
    "T34n1723_001:0663c04": "「我聞」。據實于時亦見佛說，諸餘佛土以光",
    "T34n1723_001:0663c05": "明等而為佛事，可言見等，於此義中應",
    "T34n1723_001:0663c06": "生分別。問：為佛說法言我能聞，為佛不",
    "T34n1723_001:0663c07": "說言我聞耶？答：有二解。一者龍軍等言：",
    "T34n1723_001:0663c08": "「佛唯有三法，謂大定、智、悲。久離戲論曾不",
    "T34n1723_001:0663c09": "說法，由佛慈悲本願緣力，眾生識上文義",
    "T34n1723_001:0663c10": "相生，此文義相雖親依自善根力起，而就",
    "T34n1723_001:0663c11": "強緣名為佛說，由耳根力及自意變故名",
    "T34n1723_001:0663c12": "我聞，以為體性。故無性云：隨墮八時，聞者",
    "T34n1723_001:0663c13": "識上，直、非直說，聚集顯現，以為體性。彼自",
    "T34n1723_001:0663c14": "難云：若爾，云何菩薩能說？」彼論初言：「薄伽梵",
    "T34n1723_001:0663c15": "前，已能善入大乘菩薩，為顯大乘體大，故",
    "T34n1723_001:0663c16": "說〈攝大乘品〉，故為此難。」論復自答：「彼增上",
    "T34n1723_001:0663c17": "生故作是說，譬如天等增上力故，令於夢",
    "T34n1723_001:0663c18": "中得論呪等，故經亦言：始從成道終至涅",
    "T34n1723_001:0663c19": "槃，於其中間不說一字。如母齒指，子生",
    "T34n1723_001:0663c20": "喚解。」二者親光等言：「佛身具有蘊、處、界等，",
    "T34n1723_001:0663c21": "由離分別名無戲論，豈不說法名無戲",
    "T34n1723_001:0663c22": "論？謂宜聞者善根本願緣力，如來識上文",
    "T34n1723_001:0663c23": "義相生，此文義相是佛利他善根所起，名",
    "T34n1723_001:0663c24": "為佛說，聞者識上雖不親得，然似彼相分",
    "T34n1723_001:0663c25": "明顯現，故名我聞。」世親說言：「謂餘相續識差",
    "T34n1723_001:0663c26": "別故，令餘相續差別識生，彼此互為增上",
    "T34n1723_001:0663c27": "緣故。由此經說：我所說法如手中葉，未所",
    "T34n1723_001:0663c28": "說法如林中葉，如末尼、天鼓無思而作事",
    "T34n1723_001:0663c29": "故。」此中二解隨彼兩文，綺互解釋。應知",
    "T34n1723_001:0664a01": "說此「如是我聞」，意避增減異分過失，謂如",
    "T34n1723_001:0664a02": "是法，我從佛聞，非他展轉顯示。聞者有所",
    "T34n1723_001:0664a03": "堪能，諸有所聞皆離增減異分過失，非如",
    "T34n1723_001:0664a04": "愚夫無所堪能。諸有所聞或不能離增減",
    "T34n1723_001:0664a05": "異分，結集法時傳佛教者，依如來教初",
    "T34n1723_001:0664a06": "說此言，為令眾生恭敬信受，言如是法我",
    "T34n1723_001:0664a07": "從佛聞，文義決定無所增減，是故聞者應",
    "T34n1723_001:0664a08": "正聞已，如理思惟當懃修學。",
    "T34n1723_001:0664a09": "經「一時」。贊曰：第二說教時分也。此有二",
    "T34n1723_001:0664a10": "義：一法王啟化機器咸集，說聽事訖總名一",
    "T34n1723_001:0664a11": "時。二說者、聽者共相會遇，時分無別故言",
    "T34n1723_001:0664a12": "一時，機感、應化時無別故。初就剎那相續",
    "T34n1723_001:0664a13": "無斷說、聽，究竟假名「一時」。此有二解：一者",
    "T34n1723_001:0664a14": "道理時，說、聽二徒雖唯現在，五蘊諸行剎那",
    "T34n1723_001:0664a15": "生滅，即此現法有酬於前引後之義，即以",
    "T34n1723_001:0664a16": "所酬假名過去，即以所引假名未來，對",
    "T34n1723_001:0664a17": "此二種說為現在，此過未世並於現在法",
    "T34n1723_001:0664a18": "上假立，即說、聽者五蘊諸法剎那生滅前後",
    "T34n1723_001:0664a19": "相續，事緒究竟假立三世，總名一時，非一",
    "T34n1723_001:0664a20": "生滅之一時也。二者唯識時，說、聽二徒識",
    "T34n1723_001:0664a21": "心之上變作三時相狀而起，實是現在，隨",
    "T34n1723_001:0664a22": "心分限變作短長，事緒終訖總名一時。如",
    "T34n1723_001:0664a23": "夢所見謂有多生，覺位唯心都無實境；聽",
    "T34n1723_001:0664a24": "者心變三世亦爾，唯意所緣，是不相應行蘊，",
    "T34n1723_001:0664a25": "法界法處所攝。此言一時，一則不定約剎",
    "T34n1723_001:0664a26": "那，二則不定約相續，三則不定約四時六",
    "T34n1723_001:0664a27": "時八時十二時等，四則不定約成道已後年",
    "T34n1723_001:0664a28": "數時節名為一時，但是聽者根熟、感佛為",
    "T34n1723_001:0664a29": "說，說者慈悲、應機為談，說、聽事訖總名一",
    "T34n1723_001:0664b01": "時。不定約剎那等者，聽法之徒根器或鈍，",
    "T34n1723_001:0664b02": "說時雖短、聽解時長，或說者時長、聽者亦久，",
    "T34n1723_001:0664b03": "於一剎那猶未能解，故非剎那。亦不定",
    "T34n1723_001:0664b04": "約相續者，由能說者得陀羅尼，說一字",
    "T34n1723_001:0664b05": "義一切皆了，或能聽者得淨耳、意，聞一字",
    "T34n1723_001:0664b06": "時一切能解，故非相續。由於一會聽者根",
    "T34n1723_001:0664b07": "機有利有鈍，如來神力或延短念為長劫，",
    "T34n1723_001:0664b08": "或促多劫為短念，亦不定故，總約說、聽究",
    "T34n1723_001:0664b09": "竟名為一時。亦不定約四時六時八時十",
    "T34n1723_001:0664b10": "二時者，一日、一月照四天下，長短、暄寒、近",
    "T34n1723_001:0664b11": "遠、晝夜諸方不定，恒二天下同起用故。又",
    "T34n1723_001:0664b12": "除已下上諸天等，無此四時及八時等，經",
    "T34n1723_001:0664b13": "擬上地、諸方流通，若說四時等流行不遍",
    "T34n1723_001:0664b14": "故。亦不定約成道已後年數時節者，三乘",
    "T34n1723_001:0664b15": "凡、聖所見佛身報化、年歲短長、成道已來",
    "T34n1723_001:0664b16": "近遠各不同故。經擬三乘凡聖同聞，故不",
    "T34n1723_001:0664b17": "別說成道已後若干年歲。然諸經中有說相",
    "T34n1723_001:0664b18": "續者，此經下云「說是法華經滿六十小劫」，",
    "T34n1723_001:0664b19": "即其事也。有說四時者，《涅槃經》言「二月十",
    "T34n1723_001:0664b20": "五日」。有說六時八時十二時，即《涅槃》云「於",
    "T34n1723_001:0664b21": "其晨朝嚼楊枝時」，《金剛般若》云「飯食訖收",
    "T34n1723_001:0664b22": "衣鉢洗足已敷座而坐，日正午時」，《上生經》",
    "T34n1723_001:0664b23": "云「於初夜分舉身放光」，《遺教經》云「於其中",
    "T34n1723_001:0664b24": "夜寂然無聲」。有說成道已後年數時節者，",
    "T34n1723_001:0664b25": "《十地經》云「第二七日於他化自在天王宮摩",
    "T34n1723_001:0664b26": "尼寶藏殿內說華嚴經」，又《法華經》云「三七日",
    "T34n1723_001:0664b27": "中思惟是已，趣波羅奈轉四諦輪」，又《無量",
    "T34n1723_001:0664b28": "義》此經等云「我成道來四十餘年」等。雖有",
    "T34n1723_001:0664b29": "是說，隨一方域化土眾生聞見結集，且作",
    "T34n1723_001:0664c01": "是言，仍非初總題說法時，是故俱應總說",
    "T34n1723_001:0664c02": "一時。問：處中有淨穢，隨機定說處，時中凡",
    "T34n1723_001:0664c03": "聖殊，何容不別說？答：說處標淨、穢，淨、穢",
    "T34n1723_001:0664c04": "可定知，說時有短、長，聖、凡不可准，一會",
    "T34n1723_001:0664c05": "機宜有利有鈍，長時短時如何定准？故處",
    "T34n1723_001:0664c06": "可定說，而時但總言「一時」。",
    "T34n1723_001:0664c07": "經「佛」。贊曰：第三說教主也。梵云「佛陀」此",
    "T34n1723_001:0664c08": "略云「佛」；有慧之主，唐言「覺者」。覺有三義：",
    "T34n1723_001:0664c09": "一自覺，勝凡夫，凡夫不自覺故。二覺他，",
    "T34n1723_001:0664c10": "勝二乘，彼不覺他故。三覺行圓滿，勝諸菩",
    "T34n1723_001:0664c11": "薩，菩薩雖復修於二覺，行未滿故。《佛地論》",
    "T34n1723_001:0664c12": "云：「具一切智、一切種智，能自開覺亦能開",
    "T34n1723_001:0664c13": "覺一切有情，如睡夢覺、如蓮花開，故名為",
    "T34n1723_001:0664c14": "佛。」一切智者，能自開智，如睡夢覺智。觀於",
    "T34n1723_001:0664c15": "空智、理智、真智、無分別智，如所有也。總相",
    "T34n1723_001:0664c16": "而言，斷煩惱障得。一切種智者，覺有情",
    "T34n1723_001:0664c17": "智，如蓮花開智。觀於有智、事智、俗智、後",
    "T34n1723_001:0664c18": "所得智，盡所有也。總相而言，斷所知障得。",
    "T34n1723_001:0664c19": "准諸經梵本，皆稱本師名薄伽梵，佛教安",
    "T34n1723_001:0664c20": "置以此一言含諸德故；翻譯之主，意存省",
    "T34n1723_001:0664c21": "略，隨方生善故稱佛名。問：此三身中何身",
    "T34n1723_001:0664c22": "所攝？答：准處准機，應聲聞而為化佛。准",
    "T34n1723_001:0664c23": "文准器，教菩薩而即報身。感者根品不",
    "T34n1723_001:0664c24": "同，應現故通報、化。王城、鷲嶺，劫盡火燒，鶖",
    "T34n1723_001:0664c25": "子聞經，即化佛也。我土安隱，壽量長遠，文",
    "T34n1723_001:0664c26": "殊在中，即報身也。應化非真佛亦非說法",
    "T34n1723_001:0664c27": "者，推功歸本即法身也。所以《稱讚大乘功",
    "T34n1723_001:0664c28": "德經》住法界藏，明法身說。《佛地經》等住寶",
    "T34n1723_001:0664c29": "華王十八圓滿，乃報身說。此經王城跡即",
    "T34n1723_001:0665a01": "化佛說。據理而言，實通三佛，應物現身非",
    "T34n1723_001:0665a02": "定一故。《楞伽經》中說三佛身說法各別，皆說",
    "T34n1723_001:0665a03": "法故。由此劬師羅長者，覩三尺以發心，五",
    "T34n1723_001:0665a04": "百婆羅門見灰身而起信，無邊身之菩薩",
    "T34n1723_001:0665a05": "窮上界而有餘，住小聖之凡夫觀丈六而",
    "T34n1723_001:0665a06": "無盡。今顯主尊教隨定勝，初標教主令生",
    "T34n1723_001:0665a07": "喜心。",
    "T34n1723_001:0665a08": "經「住王舍城耆闍崛山中」。贊曰：第四所化",
    "T34n1723_001:0665a09": "處也。遊化、居止目之為住，住者居止遊化",
    "T34n1723_001:0665a10": "安處之義。居止在山、遊化在城中，佛依",
    "T34n1723_001:0665a11": "此中遊化安處。古人因此解聖、天、梵、佛等",
    "T34n1723_001:0665a12": "住，住名雖同、義意全別。語邃義幽之處曾",
    "T34n1723_001:0665a13": "不屬心，名同理別之文虛張援據，此為未",
    "T34n1723_001:0665a14": "可也。梵云矩奢揭羅補羅城，唐言上茅城，",
    "T34n1723_001:0665a15": "摩揭陀國之正中，古先君王所都之處，多出",
    "T34n1723_001:0665a16": "勝上吉祥茅草，因以為名。崇山四周以為外",
    "T34n1723_001:0665a17": "郭，西通狹徑、北闢山門，東西長、南北狹，周",
    "T34n1723_001:0665a18": "一百五十餘里，內宮子城周四十里，羯尼迦",
    "T34n1723_001:0665a19": "樹遍諸道路，華含殊馥色爛黃金，暮春之",
    "T34n1723_001:0665a20": "月林皆金色。宮城北門外有窣堵波，是提婆",
    "T34n1723_001:0665a21": "達多與未生怨王共為親友，放護財醉象",
    "T34n1723_001:0665a22": "欲害如來，如來指端出五師子，醉象騧伏之",
    "T34n1723_001:0665a23": "處；次此東北有窣堵波，是舍利子逢馬勝",
    "T34n1723_001:0665a24": "比丘得初果處；次此正北不遠有大深坑，",
    "T34n1723_001:0665a25": "是室利毱多此云勝密，火坑、毒飯欲害佛",
    "T34n1723_001:0665a26": "處。宮城東北行十四五里，至姞栗陀羅矩吒",
    "T34n1723_001:0665a27": "山，唐言鷲峯亦謂鷲臺，接北山之陽，孤標",
    "T34n1723_001:0665a28": "特起，既栖棲鷲鳥，又類高臺，空翠相映濃",
    "T34n1723_001:0665a29": "淡分色，佛成道後向五十年，多居此山廣",
    "T34n1723_001:0665b01": "說妙法。舊云耆闍崛山，乃云靈鷲山，鷲鳥",
    "T34n1723_001:0665b02": "於此食人屍，名靈鷲山訛而略也。頻婆娑",
    "T34n1723_001:0665b03": "羅王為聞法故興發人徒，自山麓至岑峯",
    "T34n1723_001:0665b04": "跨谷陵巖編石為階，廣十餘步，長五六里，",
    "T34n1723_001:0665b05": "路有二窣堵波，一謂下乘，即王至此徒行",
    "T34n1723_001:0665b06": "以進；二謂退凡，即簡凡人不令同往。其山",
    "T34n1723_001:0665b07": "頂東西長南北狹，臨崖西埵有甎精舍，高",
    "T34n1723_001:0665b08": "廣奇製東闢其戶，如來在世多居說法。今",
    "T34n1723_001:0665b09": "作說法之像，量等如來之身，精舍東有長",
    "T34n1723_001:0665b10": "石，佛經行所履也。傍有大石，高丈四五周三",
    "T34n1723_001:0665b11": "十餘步，是天授遙擲擊佛傷足出血者也。",
    "T34n1723_001:0665b12": "其南岸下有窣堵波，佛說《法華經》處。山城",
    "T34n1723_001:0665b13": "北門行一里餘至迦蘭陀竹薗，薗東有窣堵",
    "T34n1723_001:0665b14": "波，未生怨王分得舍利建之供養。竹林薗",
    "T34n1723_001:0665b15": "西南行五六里，南山之陰，大竹林中有大石",
    "T34n1723_001:0665b16": "室，是大迦葉波結集法藏之處。竹林薗北二",
    "T34n1723_001:0665b17": "百餘步至迦蘭陀池，池西北二三里餘，至曷",
    "T34n1723_001:0665b18": "羅闍結利呬城，唐言王舍，外郭已壞無復遺",
    "T34n1723_001:0665b19": "堵，內城雖毀基趾猶存，周二十餘里面有一",
    "T34n1723_001:0665b20": "門，初頻婆娑羅王都在上茅宮城，編戶之家",
    "T34n1723_001:0665b21": "頻遭火害，一家縱逸四隣罹災，不安其居",
    "T34n1723_001:0665b22": "眾庶嗟怨。王曰：我以不德人庶遭患，修何",
    "T34n1723_001:0665b23": "德業可以攘之？群臣白言：大王德化黎庶",
    "T34n1723_001:0665b24": "不謹，請制嚴科以懲後犯，若更有犯遷之",
    "T34n1723_001:0665b25": "寒林。寒林者棄尸之所，俗謂不祥之地。人",
    "T34n1723_001:0665b26": "絕遊往，便同棄尸。彼既恥居，當自攝謹。王",
    "T34n1723_001:0665b27": "遂其言以施嚴令，乃先宮內自失火害。王",
    "T34n1723_001:0665b28": "曰：我其遷矣。乃命太子監攝留事，自遷寒",
    "T34n1723_001:0665b29": "林。吠舍釐王聞住於野，集軍來伐，邊候奏",
    "T34n1723_001:0665c01": "聞，王遂建城而居，以王先舍於此，故稱王",
    "T34n1723_001:0665c02": "舍城焉。有云至未生怨嗣位已後方築此",
    "T34n1723_001:0665c03": "城，乃更為高厚，非新築也。至無憂王遷都",
    "T34n1723_001:0665c04": "波吒釐，以王舍城施婆羅門，故今城中無",
    "T34n1723_001:0665c05": "復凡庶，唯婆羅門咸千家矣。古人有說：",
    "T34n1723_001:0665c06": "山城為王舍城，有九億家；或云置千王於",
    "T34n1723_001:0665c07": "此。皆謬也。王都既在王舍，佛住鷲峯，城",
    "T34n1723_001:0665c08": "山兩處雙彰自他、二化俱說，利緇、素故。論",
    "T34n1723_001:0665c09": "云：「序分成就者，此法門示現二種義成就：一",
    "T34n1723_001:0665c10": "者一切法門中最勝故，如王舍城勝餘一切",
    "T34n1723_001:0665c11": "城舍故，城乃摩揭陀國之正中，人王之所都",
    "T34n1723_001:0665c12": "處，表一乘乃三乘之中道，法王之所住境城",
    "T34n1723_001:0665c13": "既勝餘城故，經勝餘經故也。二者示現自",
    "T34n1723_001:0665c14": "在功德成就故，如耆闍崛山勝餘諸山，顯",
    "T34n1723_001:0665c15": "此法勝故，俱蘇摩城既是山城，近於王舍",
    "T34n1723_001:0665c16": "乃有多山，此山獨勝高而顯故，表法高顯",
    "T34n1723_001:0665c17": "出過二乘，自在巍巍功德滿故。」或如城勝",
    "T34n1723_001:0665c18": "餘城，無麗物而不出；法勝餘法，無嘉德而",
    "T34n1723_001:0665c19": "不具；山勝餘山，為好鳥之所栖止；法勝",
    "T34n1723_001:0665c20": "餘法，為上人之所止遊故。復云妙喻通",
    "T34n1723_001:0665c21": "教、理，或教妙如城含妙理故，理高如山出",
    "T34n1723_001:0665c22": "二乘故，所以此經在王城居鷲嶺，有所",
    "T34n1723_001:0665c23": "表矣。般若通貫五門，舍衛豐其四德，故多",
    "T34n1723_001:0665c24": "居彼不依餘處。金生麗水東俗所傳，提河",
    "T34n1723_001:0665c25": "有金西土咸悉，生死如河流不竭故，涅槃",
    "T34n1723_001:0665c26": "如金可寶重故，既河中而有金，表生死中",
    "T34n1723_001:0665c27": "而有圓寂，故於阿利羅拔提河邊說涅槃",
    "T34n1723_001:0665c28": "也。各有所表由來遠矣。古說：此經合居四",
    "T34n1723_001:0665c29": "處，初在靈山，二塔涌空中，三佛集淨土，",
    "T34n1723_001:0666a01": "四〈囑累品〉中分身佛還後居穢土。今解處三、",
    "T34n1723_001:0666a02": "說唯在二。處有三者，無復還穢。〈囑累〉居後",
    "T34n1723_001:0666a03": "分身方還，迄至經終皆唯淨土，復還變穢",
    "T34n1723_001:0666a04": "說經便訖。淨、穢唯二：一初在靈山穢土，二",
    "T34n1723_001:0666a05": "分身佛將集佛便變淨；并塔涌空，處有三",
    "T34n1723_001:0666a06": "也。說唯在二，初在地上靈山創會，為二乘",
    "T34n1723_001:0666a07": "等宣暢一乘；後塔涌空分身佛集，釋迦與",
    "T34n1723_001:0666a08": "多寶同座勸信此經，迄至經末佛令各",
    "T34n1723_001:0666a09": "還，說經事訖佛方居地，以後更不說《法華》，",
    "T34n1723_001:0666a10": "故知說處但唯有二。今標創會故說山城，",
    "T34n1723_001:0666a11": "住標化處，佛說化身，欲令三乘欣樂同故，",
    "T34n1723_001:0666a12": "顯佛悲深，乘、身俱妙，能於穢處而施化故；",
    "T34n1723_001:0666a13": "若標報佛及顯淨土，恐二乘眾疑非已分",
    "T34n1723_001:0666a14": "不能修故，由此但顯穢處、化身。",
    "T34n1723_001:0666a15": "經「與大比丘眾萬二千人俱」。贊曰：七成就中，",
    "T34n1723_001:0666a16": "自下第二眾成就也。眾成就以五門解釋：一",
    "T34n1723_001:0666a17": "顯來意，二彰權實，三定多小，四明次第，五",
    "T34n1723_001:0666a18": "依論解。來意有五：一為證信。標聽眾者，",
    "T34n1723_001:0666a19": "助成慶喜聞法可信。眾疑有三：一疑慶喜",
    "T34n1723_001:0666a20": "自談，二疑從他傳聞，三疑餘人所說。今顯",
    "T34n1723_001:0666a21": "同聞，證經可信。《智度論》云：「說時、方、人令生",
    "T34n1723_001:0666a22": "信故」。二為顯德。如天帝釋諸天圍繞、大梵",
    "T34n1723_001:0666a23": "天王梵眾圍繞等，今顯法王諸聖圍繞。三為",
    "T34n1723_001:0666a24": "啟請。利物之方必應所欲，次第宣唱先因",
    "T34n1723_001:0666a25": "後果，身是果體、行是因性、乘為所學；〈方便",
    "T34n1723_001:0666a26": "品〉下鶖子三請為乘權實故，顯令捨權就",
    "T34n1723_001:0666a27": "實之境；〈安樂行品〉文殊固請，正明捨權就實",
    "T34n1723_001:0666a28": "之行；〈壽量品〉中彌勒三請，為身權實故，顯",
    "T34n1723_001:0666a29": "捨權就實之果，因緣之經令除法慢。若",
    "T34n1723_001:0666b01": "不因請企意難生，故聲聞請境一乘正逗",
    "T34n1723_001:0666b02": "彼根悟，菩薩請行及果讚，證、因亦利之。",
    "T34n1723_001:0666b03": "四為當機。退菩提心者三根領悟，三周說一",
    "T34n1723_001:0666b04": "乘，菩薩領悟說壽量等，隨類獲益。聲聞",
    "T34n1723_001:0666b05": "凡夫遠塵離垢發菩提心，彼聖者類迴向大",
    "T34n1723_001:0666b06": "乘，菩薩凡夫疑網皆遣證真達聖，聖者菩薩",
    "T34n1723_001:0666b07": "得無生法忍等當得菩提，故為三機說斯",
    "T34n1723_001:0666b08": "妙法。五為引攝。當時眾集，為引當時，餘生",
    "T34n1723_001:0666b09": "發心經具陳者，為引今時眾生發意，若無",
    "T34n1723_001:0666b10": "勝侶淨信不生。《佛地論》云「列菩薩者，輔翼",
    "T34n1723_001:0666b11": "圓滿；天龍等者，眷屬圓滿」，淨土尚然何況穢",
    "T34n1723_001:0666b12": "剎！上來五義並為來意。二者彰權實。如",
    "T34n1723_001:0666b13": "《佛地論》一處化佛淨穢土中，聲聞等實、菩薩",
    "T34n1723_001:0666b14": "為權；報土之中，菩薩為實、聲聞等權。今此化、",
    "T34n1723_001:0666b15": "報俱有，隨應兩實二權。初列靈山化佛，菩",
    "T34n1723_001:0666b16": "薩在中為權，眾生見於劫盡淨土常安，壽",
    "T34n1723_001:0666b17": "量無邊，報身報土聲聞等眾非實。況多寶、分",
    "T34n1723_001:0666b18": "身悉為化現，准知報、化、權、實理彰。論中既",
    "T34n1723_001:0666b19": "說有化聲聞，滿慈等是，自餘化眾，多寶、分",
    "T34n1723_001:0666b20": "身等也。三定多少者，初有十五眾：一高名",
    "T34n1723_001:0666b21": "大德眾，二無名大德眾，三尊重諸尼眾，四內",
    "T34n1723_001:0666b22": "眷諸尼眾，五聖德難思眾，六帝釋諸天眾，七",
    "T34n1723_001:0666b23": "三光四王眾，八二自在眾，九色界諸天眾，十",
    "T34n1723_001:0666b24": "龍眾，十一緊那羅眾，十二乾闥婆王眾，十三",
    "T34n1723_001:0666b25": "阿修羅眾，十四迦樓羅眾，十五人王眾。",
    "T34n1723_001:0666b26": "復有六眾：一多寶，二分身，三龍宮，四涌出，",
    "T34n1723_001:0666b27": "五妙音，六普賢。此眾二徒，聞法證法、行法",
    "T34n1723_001:0666b28": "持法、說法護法有差別故。此中有六門",
    "T34n1723_001:0666b29": "異：一三乘無獨覺，獨覺多分出無佛世，教",
    "T34n1723_001:0666c01": "雖被彼時無果成，故不在會，《仁王經》中即",
    "T34n1723_001:0666c02": "具有之，下文亦陳有求彼者。二三界無無",
    "T34n1723_001:0666c03": "色界，光照有緣可來聞法，彼界光所不",
    "T34n1723_001:0666c04": "及、機亦不熟，所以不來，《仁王》亦有。三五趣",
    "T34n1723_001:0666c05": "無地獄，光雖照彼，無緣不來。來有二義：",
    "T34n1723_001:0666c06": "一光照，二有緣。地獄光臨，無緣不至，無色",
    "T34n1723_001:0666c07": "並闕，所以不來。一乘進習必假容豫之身，",
    "T34n1723_001:0666c08": "地獄苦逼無暇可習。《陀羅尼經》本息眾苦，",
    "T34n1723_001:0666c09": "威力所致，地獄亦來。此經進善，彼無容暇，",
    "T34n1723_001:0666c10": "故彼不來。所以光照者，令見生厭故，令",
    "T34n1723_001:0666c11": "彼見光發心苦息故。四四眾無優婆塞優",
    "T34n1723_001:0666c12": "婆夷，下威儀成就中具列，初文略故。五八",
    "T34n1723_001:0666c13": "部無夜叉及摩睺羅伽，下亦具有。六二王",
    "T34n1723_001:0666c14": "無轉輪聖王，唯有小王，下亦具有，此後三",
    "T34n1723_001:0666c15": "無，下明所依威儀成就中，一切具列。四",
    "T34n1723_001:0666c16": "明次第者，初眾分四：一聲聞眾，二菩薩眾，",
    "T34n1723_001:0666c17": "三八部眾，四諸王眾。或內護、外護為次，內",
    "T34n1723_001:0666c18": "護中聲聞、菩薩為次，聲聞中僧、尼為次，僧",
    "T34n1723_001:0666c19": "中有名、無名為次，尼中尊重、眷屬為次；外",
    "T34n1723_001:0666c20": "護中八部、人王為次。八部中天、非天為次，",
    "T34n1723_001:0666c21": "天中地居、空居為次，地居中帝、臣為次，空",
    "T34n1723_001:0666c22": "居中非禪主、禪主為次。後眾次第者，證法",
    "T34n1723_001:0666c23": "眾、開塔眾、經利廣大眾、持法無邊眾、他方行",
    "T34n1723_001:0666c24": "法眾、他方勸持眾。初眾之中聲聞居先菩薩",
    "T34n1723_001:0666c25": "居後者，《佛地論》雖釋，今為四解：一形相不",
    "T34n1723_001:0666c26": "同，聲聞出家形同諸佛，菩薩不爾。二處有",
    "T34n1723_001:0666c27": "近遠，聲聞近佛、菩薩遠之。三戒德有殊，聲",
    "T34n1723_001:0666c28": "聞出家持出家戒，菩薩不爾，隨類化生故。",
    "T34n1723_001:0666c29": "四欲令菩薩於聲聞所捨憍慢故。然《華嚴",
    "T34n1723_001:0667a01": "經》、《羅摩伽經》、《炬樓王經》、《和休經》、《大五濁經》，",
    "T34n1723_001:0667a02": "先列菩薩後列聲聞，以德大小明先後故。",
    "T34n1723_001:0667a03": "五依論釋解眾成就，中有四：一數、二",
    "T34n1723_001:0667a04": "行、三攝功德、四威儀如法住。數成就者，謂大",
    "T34n1723_001:0667a05": "眾無數故。總談無數，論各別標，謂萬二千人",
    "T34n1723_001:0667a06": "等。行成就中有四：一諸聲聞修小乘行，依",
    "T34n1723_001:0667a07": "乞食等自活，以比丘等為名。二菩薩修大",
    "T34n1723_001:0667a08": "乘行，求覺利有情，以菩提薩埵為目。三菩",
    "T34n1723_001:0667a09": "薩以神通力隨時示現，能修行大乘，如跋",
    "T34n1723_001:0667a10": "陀婆羅等十六人，具足菩薩不可思議事，由",
    "T34n1723_001:0667a11": "不定故，而能示現優婆塞等四眾之形說為",
    "T34n1723_001:0667a12": "菩薩。四出家人威儀一定，不同菩薩，由此",
    "T34n1723_001:0667a13": "定故說為比丘。攝功德成就者，十六句歎",
    "T34n1723_001:0667a14": "聲聞德，十三句歎菩薩德等是。然本論中",
    "T34n1723_001:0667a15": "不別標牒，文義顯故。威儀如法住成就者，爾",
    "T34n1723_001:0667a16": "時世尊四眾圍繞等是。明其四眾繞佛威儀",
    "T34n1723_001:0667a17": "恭敬聽法而住相故。雖各禮佛亦是威儀，",
    "T34n1723_001:0667a18": "非聽法相，故此不說。十五眾中合為三類，",
    "T34n1723_001:0667a19": "菩薩、聲聞具四成就，其有學、無學及比丘",
    "T34n1723_001:0667a20": "尼具三成就，不歎德故；餘天等具二，無行、",
    "T34n1723_001:0667a21": "無德。論說眾成中，合有四成就，不言一",
    "T34n1723_001:0667a22": "一皆具四種。然經明眾成中有二段：初別",
    "T34n1723_001:0667a23": "明十五眾，後明威儀。初中復二：初別列眾，",
    "T34n1723_001:0667a24": "後明禮佛各各退坐。十五眾中分二：初明",
    "T34n1723_001:0667a25": "內護眾，後明外護眾。內護眾有二：初明聲",
    "T34n1723_001:0667a26": "聞，後明菩薩。聲聞有二：初明比丘，後明尼",
    "T34n1723_001:0667a27": "眾。比丘中有二：初有名高德，後無名大德。",
    "T34n1723_001:0667a28": "初中有三：一標類舉數，二歎德，三列名，",
    "T34n1723_001:0667a29": "此初也。有二成就：一數，二行。「與」者兼、并、",
    "T34n1723_001:0667b01": "共、及之義。龍樹釋言：「一處、一時、一心、一戒、",
    "T34n1723_001:0667b02": "一見、一道、同一解脫道，是名為共。」「大比",
    "T34n1723_001:0667b03": "丘」者，《智度論》云，三義解大，諸眾中最大，大",
    "T34n1723_001:0667b04": "障礙斷，大人恭敬。真諦三釋：一勝大，學、無",
    "T34n1723_001:0667b05": "學人中勝。二體大，功德智慧極高廣。三數大，",
    "T34n1723_001:0667b06": "萬二千人。今合為六：一數大；二離大，大障斷",
    "T34n1723_001:0667b07": "故；三位大，大阿羅漢故；四德大，如經所說",
    "T34n1723_001:0667b08": "故；五名大，名稱遠聞故；六識大，大人大眾",
    "T34n1723_001:0667b09": "所知識故。梵云「苾芻」訛云「比丘」，由具五",
    "T34n1723_001:0667b10": "義所以不翻：一曰怖魔，初出家時魔宮動",
    "T34n1723_001:0667b11": "故。二言乞士，既出家已乞食自活故。三名",
    "T34n1723_001:0667b12": "淨持戒，漸入僧數應持戒故。四云淨命，既",
    "T34n1723_001:0667b13": "受得戒，所起三業以無貪發，不依於貪",
    "T34n1723_001:0667b14": "邪活命故。五曰破惡，漸依聖道滅煩惱",
    "T34n1723_001:0667b15": "故。「眾」者僧也。理、事二和得眾名也。三人",
    "T34n1723_001:0667b16": "已上得僧名故。",
    "T34n1723_001:0667b17": "經「皆是阿羅漢(至)心得自在」。贊曰：此歎德",
    "T34n1723_001:0667b18": "也。經有六句，新翻及舊論中有十六句云：",
    "T34n1723_001:0667b19": "「皆是阿羅漢，諸漏已盡，無復煩惱，得真自",
    "T34n1723_001:0667b20": "在」。論云：「心得自在，心善解脫、慧善解脫」。論云：",
    "T34n1723_001:0667b21": "「善得心慧解脫，如調慧馬」。論云：「心善調伏",
    "T34n1723_001:0667b22": "亦如大龍，已作所作、已辦所辦，棄諸重擔",
    "T34n1723_001:0667b23": "逮得己利，盡諸有結正知解脫。」論云：「善得",
    "T34n1723_001:0667b24": "正智，心解脫至心自在，第一究竟。」論有三",
    "T34n1723_001:0667b25": "釋：一上上起門，二總別相門，三攝取事門。",
    "T34n1723_001:0667b26": "上上起門者，由上句故下句得起，或由下",
    "T34n1723_001:0667b27": "句上句方起，起非唯一故名上上起。論以",
    "T34n1723_001:0667b28": "第二句釋初句云：「諸漏已盡故名阿羅漢」，",
    "T34n1723_001:0667b29": "即是論言「應已永害煩惱賊故名阿羅漢」。",
    "T34n1723_001:0667c01": "漏以五門分別：一釋總名，諸論皆云「煩",
    "T34n1723_001:0667c02": "惱現行令心連注，流散不絕名之為漏」。如",
    "T34n1723_001:0667c03": "漏器漏舍深可厭惡，損污處廣，毀責過失",
    "T34n1723_001:0667c04": "立以漏名，此唯現行，無復煩惱是種子故；",
    "T34n1723_001:0667c05": "據實通種。二列名，漏有三種：一欲漏、二有",
    "T34n1723_001:0667c06": "漏、三無明漏。三出體，欲界見道四十煩惱，",
    "T34n1723_001:0667c07": "四諦一一皆具十故，并修道六，謂貪、瞋、慢、",
    "T34n1723_001:0667c08": "無明、身見、邊見。此中除五無明，餘四十一",
    "T34n1723_001:0667c09": "根本煩惱并忿、恨等二十隨惑並名欲漏；",
    "T34n1723_001:0667c10": "色無色界以無瞋故，各四十一，於中各除",
    "T34n1723_001:0667c11": "五癡，合七十二根本煩惱，并色界諂、誑及",
    "T34n1723_001:0667c12": "二界憍，合此四小隨惑、十六大隨煩惱說名",
    "T34n1723_001:0667c13": "有漏。三界合有十五無明，名無明漏。四離",
    "T34n1723_001:0667c14": "合癈立，欲唯散地唯有漏地，通五趣地，",
    "T34n1723_001:0667c15": "具四生地，不善、有覆無記二性惑地，所以",
    "T34n1723_001:0667c16": "獨立為一欲漏，上界俱定，通無漏地，一趣",
    "T34n1723_001:0667c17": "一生一性煩惱，由此合立為一有漏。無明",
    "T34n1723_001:0667c18": "力增通相應、不共，為前二所依，以具十一",
    "T34n1723_001:0667c19": "殊勝事故離諸惑立。五得名所從，雖知三",
    "T34n1723_001:0667c20": "界一切煩惱應皆名有漏，漏於三有有之",
    "T34n1723_001:0667c21": "漏故。下界煩惱多緣欲起，從勝為名，說為",
    "T34n1723_001:0667c22": "欲漏；上界諸惑更無別勝，得其本名名為",
    "T34n1723_001:0667c23": "有漏；無明不以餘法為名，彰自行相名",
    "T34n1723_001:0667c24": "無明漏。此漏非一故名為諸。然依《瑜伽》更",
    "T34n1723_001:0667c25": "有別釋，繁故且止。以第四句釋第二句云：",
    "T34n1723_001:0667c26": "「得真自在故名諸漏已盡」，由證真無為、漏",
    "T34n1723_001:0667c27": "盡自在，故名諸漏盡。以第二第三句釋第",
    "T34n1723_001:0667c28": "四句云：「以盡無煩惱故名得真自在」，盡",
    "T34n1723_001:0667c29": "者諸漏已盡，無煩惱者無復煩惱，由現種",
    "T34n1723_001:0668a01": "惑無故得真自在。亦有本言「以無煩惱故",
    "T34n1723_001:0668a02": "名得真自在」而無「盡」字，唯第三句釋第四",
    "T34n1723_001:0668a03": "句。又以第五第六句釋第四句云：「以善得",
    "T34n1723_001:0668a04": "心解脫善得慧解脫故，名得真自在」，以離",
    "T34n1723_001:0668a05": "定障名心解脫，離性障故名慧解脫。又離",
    "T34n1723_001:0668a06": "無明、貪愛等體名慧解脫，彼相應心得離縛",
    "T34n1723_001:0668a07": "故名心解脫。由離此二，證獲無為得真",
    "T34n1723_001:0668a08": "自在。以第二句釋第三句云：「以遠離能",
    "T34n1723_001:0668a09": "見、所見故名無復煩惱」，煩惱體唯取種子，",
    "T34n1723_001:0668a10": "遠能見者離相應縛，離所見者離所緣縛，",
    "T34n1723_001:0668a11": "以離現行諸漏二縛故名無復煩惱。或復",
    "T34n1723_001:0668a12": "單釋，能見者執我心，所見者所執我，由無",
    "T34n1723_001:0668a13": "能執我見心故，所執我相當情不現，名離",
    "T34n1723_001:0668a14": "二見。前諸漏盡是總無煩惱，此無煩惱是別",
    "T34n1723_001:0668a15": "無我見。我見為本，諸漏生故，故不相違。",
    "T34n1723_001:0668a16": "以第五第六句釋第七句云：「以善得心、慧",
    "T34n1723_001:0668a17": "解脫故名心善調伏」，故如良馬其性調順。",
    "T34n1723_001:0668a18": "以第九第十兩句釋第八句云：「亦如大龍",
    "T34n1723_001:0668a19": "者，行諸惡道如平坦路，無所拘礙」，應行",
    "T34n1723_001:0668a20": "者已行、應到處已到，故新經云「已作所作",
    "T34n1723_001:0668a21": "已辦所辦」，故如大龍，由已作道諦、已辦滅",
    "T34n1723_001:0668a22": "諦，所以如龍。如龍威德，雖行生死險阻之",
    "T34n1723_001:0668a23": "處，如平坦路，無所拘礙，不為生死而所",
    "T34n1723_001:0668a24": "留難，生死因果皆已盡故，滅、道滿故。論單",
    "T34n1723_001:0668a25": "釋第九句云：「應作者作，人中大龍已對治",
    "T34n1723_001:0668a26": "降伏煩惱怨敵」，道諦滿故，能降集諦煩惱怨",
    "T34n1723_001:0668a27": "敵。論單釋第十句云：「所作已辦者，更不復",
    "T34n1723_001:0668a28": "生，如相應事已成辦故」，苦諦已盡滅諦滿",
    "T34n1723_001:0668a29": "故。以第九第十句釋第十一句云：「離諸",
    "T34n1723_001:0668b01": "重擔者，已作所作已、辦所辦，後生重擔",
    "T34n1723_001:0668b02": "已捨離故。」由滅、道圓，便捨後身生死諸法，",
    "T34n1723_001:0668b03": "名棄重擔。以第十一句釋第十二句云：",
    "T34n1723_001:0668b04": "「逮得己利者，棄捨重擔證涅槃故」，即以",
    "T34n1723_001:0668b05": "涅槃為己利故。以第十二句釋第十三",
    "T34n1723_001:0668b06": "句云：「盡諸有結者，已逮得己利，斷諸煩惱",
    "T34n1723_001:0668b07": "因故」，煩惱為生死因，名為有結，三有之結",
    "T34n1723_001:0668b08": "也。已逮得涅槃己利故，所以能盡三有之",
    "T34n1723_001:0668b09": "結，生死之因能和合苦，能結故名結。此有",
    "T34n1723_001:0668b10": "九種：謂愛結、恚結、慢結、無明結、疑結、見結、",
    "T34n1723_001:0668b11": "取結、嫉結、慳結，由此九種數數現起，損惱",
    "T34n1723_001:0668b12": "自他，招當苦增，偏立為結。以第二句釋第",
    "T34n1723_001:0668b13": "十四句云：「正智解脫者，諸漏已盡故」，以諸",
    "T34n1723_001:0668b14": "漏盡正智能證無為解脫，名智解脫。單釋",
    "T34n1723_001:0668b15": "第十五句云：「至心自在者，善過見道、修",
    "T34n1723_001:0668b16": "道智故」，住見、修道心未自在尚有惑故，",
    "T34n1723_001:0668b17": "由成上諸句至無學道一切惑盡心自在位。",
    "T34n1723_001:0668b18": "以第十四句釋第十六句云：「第一究竟者",
    "T34n1723_001:0668b19": "善得正智心解脫故，善得神通、無諍三昧",
    "T34n1723_001:0668b20": "等諸功德故」，成到彼岸之聲聞也。准上",
    "T34n1723_001:0668b21": "論文唯有三句，以下釋上名上起，謂以第",
    "T34n1723_001:0668b22": "二句釋初句，以第四句釋第二句，以第九",
    "T34n1723_001:0668b23": "第十句釋第八句。此以所起名起，上即起",
    "T34n1723_001:0668b24": "名上起，若能起名起，上之起名上起，此類",
    "T34n1723_001:0668b25": "非一名上上起，准論唯有七句以上釋下",
    "T34n1723_001:0668b26": "名上起，謂以第二句釋第三句，以第五第",
    "T34n1723_001:0668b27": "六句釋第七句，以第九第十句釋第十一",
    "T34n1723_001:0668b28": "句，以第十一句釋第十二句，以第十二句",
    "T34n1723_001:0668b29": "釋第十三句，以第三句釋第十四句，以第",
    "T34n1723_001:0668c01": "十四句釋第十六句，此以能起名起，上即",
    "T34n1723_001:0668c02": "是起名上起。若以所起名起起之上名上",
    "T34n1723_001:0668c03": "起，此類非一名上上起，准論唯有三句單",
    "T34n1723_001:0668c04": "釋，謂第九第十第十五句，或第三句亦是單",
    "T34n1723_001:0668c05": "釋。有二句不釋，謂第五第六句。有一句以",
    "T34n1723_001:0668c06": "上釋下，亦以下釋上，謂第四句。總說頌曰：",
    "T34n1723_001:0668c07": "「下釋上有三，　上釋下有七，　三單二不",
    "T34n1723_001:0668c08": "釋，　一通於上下，　或上釋下有六，四單",
    "T34n1723_001:0668c09": "二不釋。」今依此經文，十六句中唯總有六",
    "T34n1723_001:0668c10": "句，以下釋上有一句，謂以諸漏已盡釋初",
    "T34n1723_001:0668c11": "「皆是阿羅漢故」。以上釋下有二句，謂以諸",
    "T34n1723_001:0668c12": "漏已盡釋「無復煩惱」，又以逮得己利釋「盡",
    "T34n1723_001:0668c13": "諸有結」，自餘闕故當句自釋。「漏」如前釋，唯",
    "T34n1723_001:0668c14": "取現行一切煩惱，此諸漏已盡名阿羅漢",
    "T34n1723_001:0668c15": "者，即是應已永害煩惱賊義解阿羅漢，故",
    "T34n1723_001:0668c16": "入十地得阿羅漢名。「無復煩惱」者，論云遠",
    "T34n1723_001:0668c17": "離能見、所見故名無復煩惱。煩惱種子得",
    "T34n1723_001:0668c18": "煩惱名，此可由彼雙離所緣相應現行二",
    "T34n1723_001:0668c19": "縛，諸漏皆盡，無復更有煩惱種子能重斷",
    "T34n1723_001:0668c20": "故，名為遠離能見、所見；或總漏盡，別執亦",
    "T34n1723_001:0668c21": "亡，故遠二見，名無復煩惱。「復」者重也，種子",
    "T34n1723_001:0668c22": "斷故無復重生。由斷生死流轉法故，名棄",
    "T34n1723_001:0668c23": "重擔，故能逮證涅槃己利。「逮」音(徒載反)如音",
    "T34n1723_001:0668c24": "訓釋，至也及也，即由逮得有餘依涅槃己",
    "T34n1723_001:0668c25": "利故，能永盡三有之因九結煩惱。由上漏",
    "T34n1723_001:0668c26": "盡以下四句，彼阿羅漢，善過見道、修道智，",
    "T34n1723_001:0668c27": "故得心自在，離性、事障八解脫滿，亦得名",
    "T34n1723_001:0668c28": "為心得自在。文既闕小，不可次第依論解",
    "T34n1723_001:0668c29": "釋，但可總取論之大義以釋經文，諸有",
    "T34n1723_001:0669a01": "智者當自詳矣。第二總別相門者，謂皆是",
    "T34n1723_001:0669a02": "阿羅漢者，是總相門。餘十五句是別相門。",
    "T34n1723_001:0669a03": "阿羅漢者總名「應」義，「應」有十五義，諸漏已盡",
    "T34n1723_001:0669a04": "下是。一應受飲食等供養恭敬等者，即諸",
    "T34n1723_001:0669a05": "漏已盡堪為福田。二應將大眾教化一切，",
    "T34n1723_001:0669a06": "無復煩惱離名利等故。三應入聚落城邑",
    "T34n1723_001:0669a07": "等故，得真自在非為欲境所牽惑故。四",
    "T34n1723_001:0669a08": "應降伏外道等，心善解脫具智辨故。五應",
    "T34n1723_001:0669a09": "以智慧速觀察法，慧善解脫了諸法故。",
    "T34n1723_001:0669a10": "六應不遲速說法，如法相應不生疲倦，",
    "T34n1723_001:0669a11": "如調慧馬善稱心故。七應靜坐空閑處，飲",
    "T34n1723_001:0669a12": "食、衣服等一切資生不積不聚，小欲知足，",
    "T34n1723_001:0669a13": "猶如大龍離闠鬧故。八應一向行善行不",
    "T34n1723_001:0669a14": "著諸禪，已作所作，常進修故。九應行空聖",
    "T34n1723_001:0669a15": "行，已辦所辦，我我所非有故。十應行無",
    "T34n1723_001:0669a16": "相聖行，棄諸重擔，觀滅理故。十一應行無",
    "T34n1723_001:0669a17": "願聖行，逮得己利，不願生死故。十二應",
    "T34n1723_001:0669a18": "降伏世間禪定淨心，不生味著二有界定，",
    "T34n1723_001:0669a19": "盡諸有結，乃至於二界禪不生愛味故。十",
    "T34n1723_001:0669a20": "三應起諸通殊勝功德，正智解脫，解脫謂神",
    "T34n1723_001:0669a21": "通故。十四應到第一義功德，至心自在證",
    "T34n1723_001:0669a22": "無為故。十五應如實知同生眾得諸功德，",
    "T34n1723_001:0669a23": "為利益一切眾生第一究竟故。波羅蜜多聲",
    "T34n1723_001:0669a24": "聞廣度眾生令同己利得功德故。第八修",
    "T34n1723_001:0669a25": "行不息，十二於禪不著，是二別意。恐厭文",
    "T34n1723_001:0669a26": "繁略相配囑，其間義意隨解可知。應說",
    "T34n1723_001:0669a27": "頌曰：「受、將、入、降、以，　中、靜、行善行，",
    "T34n1723_001:0669a28": "　空、無相、無願，　伏、起、到、實知。」經中六句",
    "T34n1723_001:0669a29": "唯有十五句中第一應受妙供，第二應將大",
    "T34n1723_001:0669b01": "眾教化，第十一應行無願聖行，第十二應降",
    "T34n1723_001:0669b02": "伏世間禪淨心，第十四應到第一義，次第",
    "T34n1723_001:0669b03": "配下五句，初阿羅漢是總句故。第三攝取",
    "T34n1723_001:0669b04": "事門者，以十五句攝取十種功德事，為示",
    "T34n1723_001:0669b05": "現可說果、不可說果故。此中意說，十五句中",
    "T34n1723_001:0669b06": "攝十種功德事，為顯阿羅漢所得有為可說",
    "T34n1723_001:0669b07": "果、無為不可說果，有相、無相，麁、細異故。下",
    "T34n1723_001:0669b08": "隨應配；一攝取得功德有二句，謂諸漏已",
    "T34n1723_001:0669b09": "盡、無復煩惱；纏及隨眠二惑若在，不能攝",
    "T34n1723_001:0669b10": "取功德，由二惑亡故能攝取功德。二攝取",
    "T34n1723_001:0669b11": "諸功德有三句，謂得真自在、心善解脫、慧",
    "T34n1723_001:0669b12": "善解脫。此三句中得真自在一句降伏世間",
    "T34n1723_001:0669b13": "功德，世間之心不得自在，種種惑嬈；由",
    "T34n1723_001:0669b14": "得真自在故永離惑嬈。心善解脫、慧善解",
    "T34n1723_001:0669b15": "脫二句，降伏出世間學人功德，學人未得",
    "T34n1723_001:0669b16": "離二縛故。三攝取不違功德有一句，謂心",
    "T34n1723_001:0669b17": "善調伏，隨順如來教行故，猶如良馬善隨",
    "T34n1723_001:0669b18": "人心。四攝取勝功德有一句，亦如大龍有",
    "T34n1723_001:0669b19": "大威靈，神力圓滿故如龍也。五攝取所應作",
    "T34n1723_001:0669b20": "勝功德有一句，謂應作所作。所應作者依",
    "T34n1723_001:0669b21": "法供養恭敬，尊重如來故，非財供養名所",
    "T34n1723_001:0669b22": "應作，正行法供養者是所應作，彼已皆作此",
    "T34n1723_001:0669b23": "道諦法行供養佛故。六攝取滿足功德有",
    "T34n1723_001:0669b24": "一句，謂已辦所辦，滿足學地故。所學之地",
    "T34n1723_001:0669b25": "皆滿足故，得滅諦滿。七攝取過功德有三",
    "T34n1723_001:0669b26": "句，謂棄諸重擔，逮得己利，盡諸有結。初句過",
    "T34n1723_001:0669b27": "愛故，生死重擔莫過貪愛，今已過故。次句",
    "T34n1723_001:0669b28": "過求命供養恭敬等故，諸求供養恭敬皆",
    "T34n1723_001:0669b29": "為資命，今得己利已證涅槃，過於邪命",
    "T34n1723_001:0669c01": "求利養等。後句過上下界，已過學地故。",
    "T34n1723_001:0669c02": "有結者謂九結，今已過有學之地，過上下",
    "T34n1723_001:0669c03": "界故盡諸有結。八攝取上上功德有一句，",
    "T34n1723_001:0669c04": "謂正智解脫。解脫者無為果，諸德之中最",
    "T34n1723_001:0669c05": "上上故。九攝取應作利益眾生功德有一",
    "T34n1723_001:0669c06": "句，謂至心自在。由得神通得心自在，及自",
    "T34n1723_001:0669c07": "內心離繫縛故攝取利益之行。十攝取上",
    "T34n1723_001:0669c08": "首功德有一句，謂第一究竟，謂波羅蜜多聲",
    "T34n1723_001:0669c09": "聞堪到彼岸，勝餘鈍類故。應說頌曰：「初",
    "T34n1723_001:0669c10": "二名攝取，　次三攝諸德，　順勝作滿足，",
    "T34n1723_001:0669c11": "　如次配四句，　三句名攝過，　過愛、命二",
    "T34n1723_001:0669c12": "界，　上上、利、上首，　各一名攝德。」此經六",
    "T34n1723_001:0669c13": "句，攝取十德中唯攝三德：一攝取功德有",
    "T34n1723_001:0669c14": "二句，謂諸漏已盡、無復煩惱。二攝取過功德",
    "T34n1723_001:0669c15": "有二句，謂逮得己利、盡諸有結，過求邪命，",
    "T34n1723_001:0669c16": "及過邪二界。三攝取應作利益眾生功德",
    "T34n1723_001:0669c17": "有一句，謂至心自在。阿羅漢是總，所以不",
    "T34n1723_001:0669c18": "取，唯下十五句攝功德故。《成唯識》中，阿羅",
    "T34n1723_001:0669c19": "漢有三：應已永害煩惱賊故，應受世間妙",
    "T34n1723_001:0669c20": "供養故，應不復受分段生故。上上起門攝",
    "T34n1723_001:0669c21": "應永害賊無分段生；總別相門攝應受妙",
    "T34n1723_001:0669c22": "供養；攝取事門非彼三攝，彼三但約決定",
    "T34n1723_001:0669c23": "義說，一切阿羅漢不過三種故(攝取事門唯俱解脫到彼",
    "T34n1723_001:0669c24": "岸者之所成故。又上上起門永害煩惱，總別相門堪受妙供，攝取事門無分段生死宗義配之，非理",
    "T34n1723_001:0669c25": "定爾。新翻經云「除阿難陀，獨居學地」，此中略文)。",
    "T34n1723_001:0669c26": "經「其名曰(至)那提迦葉」。贊曰：此下第三列",
    "T34n1723_001:0669c27": "名，有二，初別列名，後結名高。此二十一人",
    "T34n1723_001:0669c28": "中，或有以出家前後為次第。《報恩經》說：",
    "T34n1723_001:0670a01": "「初度五人，次度耶舍門徒五十，次度優樓",
    "T34n1723_001:0670a02": "頻螺門徒五百，次度伽耶門徒三百，次度那",
    "T34n1723_001:0670a03": "提門人二百，次度鶖子門徒一百，次度目連",
    "T34n1723_001:0670a04": "門人一百，合舉大數成一千二百五十人。」",
    "T34n1723_001:0670a05": "或有行德大小為次第，如迦葉在第二列，",
    "T34n1723_001:0670a06": "鶖子在迦旃延上列等，隨應不定。《無垢稱",
    "T34n1723_001:0670a07": "經．弟子品》以德辨為次第，以命問疾要假",
    "T34n1723_001:0670a08": "智辨方堪對揚故。《十二由經》「初成道二年",
    "T34n1723_001:0670a09": "度五比丘，三年化迦葉兄弟三人，五年度",
    "T34n1723_001:0670a10": "目連」，機宜不同，諸部結集誦經異故。《無量壽",
    "T34n1723_001:0670a11": "經》云「了本際者，即阿若憍陳如」。梵云阿若",
    "T34n1723_001:0670a12": "多憍陳那，憍陳是婆羅門姓，那是男聲，阿",
    "T34n1723_001:0670a13": "若多是解義，初悟解故。《因果經》中具說度",
    "T34n1723_001:0670a14": "憍陳那、優樓頻螺、伽耶、那提四人所以。初",
    "T34n1723_001:0670a15": "太子踰城之後，父王乃命內外親族合有",
    "T34n1723_001:0670a16": "五人營衛太子，五人交諍修苦樂行以為",
    "T34n1723_001:0670a17": "道真。太子誡撿依諸外道修苦樂行以過",
    "T34n1723_001:0670a18": "彼行，皆非正術，捨食乳糜，受吉祥草覺樹",
    "T34n1723_001:0670a19": "成道。後趣鹿園度此五人，初轉法輪，佛",
    "T34n1723_001:0670a20": "問解、未。五人之中陳那先報我今已解，淨",
    "T34n1723_001:0670a21": "居等天亦言已解，因以為名名之為解。憍",
    "T34n1723_001:0670a22": "陳之姓乃眾多，以解標名，那是男聲以男",
    "T34n1723_001:0670a23": "簡女，故復云那。《大般若》云「解憍陳那」。梵",
    "T34n1723_001:0670a24": "云摩訶迦葉波。摩訶，大也。迦葉波者姓也。",
    "T34n1723_001:0670a25": "此云飲光。婆羅門姓。上古有仙身有光明，",
    "T34n1723_001:0670a26": "飲蔽日月之光。迦葉是彼之種，迦葉身亦",
    "T34n1723_001:0670a27": "有光能飲日月，以姓為名故名飲光。大",
    "T34n1723_001:0670a28": "富長者之子，捨大財、姓出家，能為大行，",
    "T34n1723_001:0670a29": "少欲知足行杜多行，大人所識故標大名",
    "T34n1723_001:0670b01": "簡餘迦葉。如《因果經》第三卷并彌勒疏，具陳",
    "T34n1723_001:0670b02": "上二姓之所因。次三迦葉皆飲光種，兄弟",
    "T34n1723_001:0670b03": "三人，梵云鄔盧頻螺，言優樓訛也，此云",
    "T34n1723_001:0670b04": "木瓜。當其胸前有一癃起猶如木瓜。又池",
    "T34n1723_001:0670b05": "中龍亦名木瓜，從彼為稱故以為名。伽耶",
    "T34n1723_001:0670b06": "山名，即象頭山，亦云城，城近此山故名",
    "T34n1723_001:0670b07": "伽耶城。梵云捺地迦，言那提訛也，此是河",
    "T34n1723_001:0670b08": "名。《正法華》云「上時、象、江三迦葉」也。然《因果",
    "T34n1723_001:0670b09": "經》說此三人皆近河邊修道，佛作神通",
    "T34n1723_001:0670b10": "化之入法，以大者胸上有木瓜癃，或從池",
    "T34n1723_001:0670b11": "龍，第二從山，第三從河以為名也。",
    "T34n1723_001:0670b12": "經「舍利弗(至)劫賓那」。贊曰：梵云奢利弗呾",
    "T34n1723_001:0670b13": "羅，言舍利弗者訛也。舍利云鶖，即百舌",
    "T34n1723_001:0670b14": "鳥亦曰春鸚，弗呾羅言子，以母才辨喻如",
    "T34n1723_001:0670b15": "鶖鳥，此是彼子，以母顯之故云鶖子。又",
    "T34n1723_001:0670b16": "云過去身為瓦師，值釋迦佛發願願作釋",
    "T34n1723_001:0670b17": "迦弟子，不但今者，亦符往願；復名優波提",
    "T34n1723_001:0670b18": "舍，以能論議故兼得彼名。梵云摩訶沒",
    "T34n1723_001:0670b19": "特伽羅，言大目乾連者訛也，此云大採菽",
    "T34n1723_001:0670b20": "氏。上古有仙居山寂處，常採菉豆而食，",
    "T34n1723_001:0670b21": "因以為姓。尊者之母是彼之族，取母氏姓",
    "T34n1723_001:0670b22": "而為其名，得大神通，簡餘此姓故云大採",
    "T34n1723_001:0670b23": "菽氏。從父本名俱利迦，亦云拘[(匕/示)*(入/米)]多，先云",
    "T34n1723_001:0670b24": "俱律陀訛也。《大般若》云「舍利子、大採菽氏」，",
    "T34n1723_001:0670b25": "此二因緣如彌勒疏。梵云摩訶迦多衍那，",
    "T34n1723_001:0670b26": "云迦旃延亦訛也。《大般若》云「大迦多衍那」，",
    "T34n1723_001:0670b27": "此云大剪剃種男，剪剃種者是婆羅門姓。上",
    "T34n1723_001:0670b28": "古多仙，山中靜處，年歲既久鬚髮稍長，無人",
    "T34n1723_001:0670b29": "為剃，婆羅門法污剃髮故。一仙有子，兄弟",
    "T34n1723_001:0670c01": "二人俱來觀父，小者乃為諸仙剃之，諸仙",
    "T34n1723_001:0670c02": "願護後成仙貴。爾來此種皆稱剪剃。尊者",
    "T34n1723_001:0670c03": "身是男子威德特尊，簡餘姓故云大剪剔種",
    "T34n1723_001:0670c04": "男。又西方亦有取母姓者，今顯是父姓故",
    "T34n1723_001:0670c05": "置男名。古云「繩扇」，母戀此子不肯改嫁，",
    "T34n1723_001:0670c06": "如繩繫扇故名繩扇；真諦云「思勝」，皆非也。",
    "T34n1723_001:0670c07": "梵云阿泥律陀，此云無滅，佛之黨弟。云",
    "T34n1723_001:0670c08": "阿[少/兔]樓馱訛也，應作[(而/而)*(少/((色-巴)+兄))]字，不知[少/兔]字所出。",
    "T34n1723_001:0670c09": "劫賓那者，此云房宿，佛與同房宿，化作老",
    "T34n1723_001:0670c10": "比丘為之說法，因而得道，故云房宿。或云",
    "T34n1723_001:0670c11": "房星，房星現時生，故云房星。",
    "T34n1723_001:0670c12": "經「憍梵波提(至)摩訶俱絺羅」。贊曰：梵云笈",
    "T34n1723_001:0670c13": "房鉢底，此云牛相，憍梵波提訛也。過去因",
    "T34n1723_001:0670c14": "摘一莖禾，數顆墮地，五百生中作牛償他，",
    "T34n1723_001:0670c15": "今雖人身尚作牛蹄牛呞之相，因號為牛",
    "T34n1723_001:0670c16": "相比丘。梵云頡麗伐多，此云室星，北方",
    "T34n1723_001:0670c17": "星也，祀之得子因以為名，離波多訛也。有",
    "T34n1723_001:0670c18": "云假和合，即《智度論》說二鬼食人事也。",
    "T34n1723_001:0670c19": "梵云畢藺陀筏蹉，此云餘習，言畢陵伽婆",
    "T34n1723_001:0670c20": "蹉訛也。五百生中為婆羅門，惡性麁言，",
    "T34n1723_001:0670c21": "今雖得果餘習尚在，如罵恒河神，故名餘",
    "T34n1723_001:0670c22": "習。梵云薄矩羅，此云善容，言薄俱羅訛",
    "T34n1723_001:0670c23": "也。毘婆尸佛入涅槃後，有一比丘甚患",
    "T34n1723_001:0670c24": "頭痛，善容時作貧人，持一呵梨勒施病比",
    "T34n1723_001:0670c25": "丘，比丘服訖病即除愈。由施藥故九十一",
    "T34n1723_001:0670c26": "劫天上人中受福快樂，今生婆羅門家，其",
    "T34n1723_001:0670c27": "母早亡，遂遇後母方便殺之，經五不死，",
    "T34n1723_001:0670c28": "後求出家得阿羅漢。出家八十曾不患頭",
    "T34n1723_001:0670c29": "痛，目不視女人面亦不入尼寺，不為",
    "T34n1723_001:0671a01": "女人說一句法。後無憂王巡塔布施，知其",
    "T34n1723_001:0671a02": "少欲但施一錢，塔踴置地猶尚不受方知",
    "T34n1723_001:0671a03": "少欲。如《付法藏傳》說此因緣。梵云摩訶",
    "T34n1723_001:0671a04": "俱瑟恥羅，此云大膝膝蓋故，俱絺羅訛也。",
    "T34n1723_001:0671a05": "此舍利弗舅氏，因共佛論悟解得果，如律",
    "T34n1723_001:0671a06": "中說。",
    "T34n1723_001:0671a07": "經「難陀(至)羅睺羅」。贊曰：梵云難陀，此翻為",
    "T34n1723_001:0671a08": "喜，根本乃是牧牛之人。因問佛牧牛十一",
    "T34n1723_001:0671a09": "事，知佛具一切智，獲阿羅漢，甚極聰明音",
    "T34n1723_001:0671a10": "聲絕妙。梵云孫達羅難陀，此云艶喜，孫陀",
    "T34n1723_001:0671a11": "羅訛也。艶是妻號，色美端嚴無比名艶，喜",
    "T34n1723_001:0671a12": "是自名。簡前牧牛難陀故言艶喜，艶之喜",
    "T34n1723_001:0671a13": "故。是佛親弟，身長一丈五尺二寸，佛到本",
    "T34n1723_001:0671a14": "城二日度之。大勝生主之所生也。梵云",
    "T34n1723_001:0671a15": "補剌孥梅呾利曳尼弗呾羅，此云滿慈子，云",
    "T34n1723_001:0671a16": "富樓那彌多羅尼子訛也。滿是其名，慈是",
    "T34n1723_001:0671a17": "母姓，母性其慈，今取母姓，此滿尊者是",
    "T34n1723_001:0671a18": "慈女之子，或滿及慈俱是母號名滿慈子。",
    "T34n1723_001:0671a19": "梵云蘇補底，此云善現，舊云須菩提、翻為",
    "T34n1723_001:0671a20": "善吉非也。梵云阿難陀，此云慶喜，但言",
    "T34n1723_001:0671a21": "阿難、翻為歡喜亦訛也。世尊成道內外咸",
    "T34n1723_001:0671a22": "慶，當喜時生故名慶喜。梵云羅怙羅，此",
    "T34n1723_001:0671a23": "云執日，舊言羅睺羅、翻為障蔽非也。此",
    "T34n1723_001:0671a24": "中九人，摩訶迦葉、舍利弗、大目乾連、摩訶迦",
    "T34n1723_001:0671a25": "旃延，阿[少/兔]樓馱、富樓那彌多羅尼子、須菩提、",
    "T34n1723_001:0671a26": "阿難、羅睺羅。如《說無垢稱經．聲聞品》疏第三",
    "T34n1723_001:0671a27": "四卷廣說所由，恐繁不述。",
    "T34n1723_001:0671a28": "經「如是(至)大阿羅漢等」。贊曰：結名高也。論",
    "T34n1723_001:0671a29": "云「諸王、王子、大臣、人民、帝釋、梵天王等，皆",
    "T34n1723_001:0671b01": "識知故。又復聲聞、菩薩、佛等，是勝智者皆善",
    "T34n1723_001:0671b02": "知故，名眾所知識。」初解貴賤大眾所知，後",
    "T34n1723_001:0671b03": "解大小聖眾所識。《無垢稱》云「皆為一切眾望",
    "T34n1723_001:0671b04": "所識」，含此兩義，舉二十一例取餘人，故名",
    "T34n1723_001:0671b05": "為「等」。皆名「大」者，論自解云：「心得自在，到彼",
    "T34n1723_001:0671b06": "岸故。所言『等』者，以阿羅漢等非阿羅漢，",
    "T34n1723_001:0671b07": "由阿難陀是初果故。」",
    "T34n1723_001:0671b08": "經「復有學無學二千人」。贊曰：二無名大德",
    "T34n1723_001:0671b09": "眾也。戒、定、慧三正為學體，進趣修習名為",
    "T34n1723_001:0671b10": "有學，進趣圓滿止息修習名為無學，唯無",
    "T34n1723_001:0671b11": "漏法為體。",
    "T34n1723_001:0671b12": "經「摩訶波闍波提(至)六千人俱」。贊曰：三尊重",
    "T34n1723_001:0671b13": "諸尼眾也。梵云摩訶鉢剌闍伏底，此云大",
    "T34n1723_001:0671b14": "勝生主。佛母有三，此為小母。大術生佛七",
    "T34n1723_001:0671b15": "日命終，此尼養佛，大術姊妹之類故號為",
    "T34n1723_001:0671b16": "姨母。大勝生主本梵王名，一切眾生皆彼子",
    "T34n1723_001:0671b17": "故，從彼乞得因以為名。又一切佛弟子名為",
    "T34n1723_001:0671b18": "大生，三乘聖眾名為勝生，由養佛故為大",
    "T34n1723_001:0671b19": "勝生。大勝生之主名大勝生主，雖從彼乞",
    "T34n1723_001:0671b20": "得亦以義為名。舊云波闍波提、名大愛道，",
    "T34n1723_001:0671b21": "皆訛略也。度此因緣，如律中說。",
    "T34n1723_001:0671b22": "經「羅睺羅母(至)亦與眷屬俱」。贊曰：四內眷諸",
    "T34n1723_001:0671b23": "尼眾也。梵云耶戍達羅，此云持譽，耶輸陀",
    "T34n1723_001:0671b24": "羅訛也。形容美麗近遠聞知，生育羅睺天",
    "T34n1723_001:0671b25": "人讚詠，故名持譽，「譽」美稱也。相傳釋云，是",
    "T34n1723_001:0671b26": "乾闥婆女，彼生兒為樂神，生女為玉女也。",
    "T34n1723_001:0671b27": "若稱玉女何得有子？又佛出家後，持譽父",
    "T34n1723_001:0671b28": "母欲得將還，明非玉女。《未曾有經》、《須達拏",
    "T34n1723_001:0671b29": "經》、《瑞應經》皆云羅睺是瞿姨之子。佛有三",
    "T34n1723_001:0671c01": "夫人：一瞿姨，二耶輸，三鹿野，各有二萬婇",
    "T34n1723_001:0671c02": "女。瞿姨無子是玉女，彼經從長母為名，亦",
    "T34n1723_001:0671c03": "無過失。又經云佛有三子：一善星，二優婆",
    "T34n1723_001:0671c04": "摩耶，三羅睺。故《涅槃》云「善星比丘，菩薩在",
    "T34n1723_001:0671c05": "家之子」。上二尼眾各得出家，道行久成希",
    "T34n1723_001:0671c06": "聞妙法，有緣皆至眷屬俱來。",
    "T34n1723_001:0671c07": "法華經玄贊卷第一(末)",
    "T34n1723_001:0671c09": "保安三年二月八日(丁酉)書始，同廿八日本",
    "T34n1723_001:0671c10": "末合二卷書了。法隆寺僧覺印之。",
    "T34n1723_001:0671c11": "同年十月十五日移點已了，以興福寺圓如",
    "T34n1723_001:0671c12": "房本為之。法隆寺僧覺印以左點為正。",
    "T34n1723_001:0671c13": "長承三年(甲寅)四月十五日(壬午)，同寺僧良勝",
    "T34n1723_001:0671c14": "一遍奉□已了，教授之師覺印了"
}