{
    "T08n0229_001:0676c17": "No. 229 [cf. No. 220(4 or 5) etc.]",
    "T08n0229_001:0676c18": "佛說佛母寶德藏般若波羅蜜經",
    "T08n0229_001:0676c19": "卷上",
    "T08n0229_001:0676c21": "西天譯經三藏朝散大夫試光祿卿",
    "T08n0229_001:0676c22": "明教大師臣法賢奉　詔譯",
    "T08n0229_001:0676c23": "1 行品行品第一",
    "T08n0229_001:0676c24": "爾時世尊，為令四眾各得歡喜，說是般若波",
    "T08n0229_001:0676c25": "羅蜜經使獲利樂。即說伽陀曰：",
    "T08n0229_001:0676c26": "「所有菩薩為世間，　　滅除蓋障煩惱垢，",
    "T08n0229_001:0676c27": "發淨信心住寂靜，　　當行智度彼岸行。",
    "T08n0229_001:0676c28": "諸江河流閻浮提，　　華果藥草皆得潤，",
    "T08n0229_001:0676c29": "龍王主住無熱池，　　彼龍威力流江河。",
    "T08n0229_001:0677a01": "亦如佛子聲聞等，　　說法教他方便說，",
    "T08n0229_001:0677a02": "樂最聖行求果報，　　此諸如來勝威德。",
    "T08n0229_001:0677a03": "云何佛說此法眼，　　令諸弟子如佛學，",
    "T08n0229_001:0677a04": "自證教他及方便，　　此亦佛力非自力。",
    "T08n0229_001:0677a05": "最上般若不可知，　　非心可知非菩提。",
    "T08n0229_001:0677a06": "如是聞已不驚怖，　　彼菩薩行知佛智。",
    "T08n0229_001:0677a07": "色受想行識皆無，　　不著纖塵無處所，",
    "T08n0229_001:0677a08": "彼若不住一切法，　　行無受想得菩提。",
    "T08n0229_001:0677a09": "菩薩若求出家智，　　照見五蘊無實相，",
    "T08n0229_001:0677a10": "知此不求於寂靜，　　彼是菩薩之行智。",
    "T08n0229_001:0677a11": "復次云何智所得？　　照見一切法皆空，",
    "T08n0229_001:0677a12": "不著不驚照見時，　　自覺覺他諸菩薩。",
    "T08n0229_001:0677a13": "色受想行及識蘊，　　是蘊見行而不知，",
    "T08n0229_001:0677a14": "菩薩照見蘊皆空，　　行無相化不著句。",
    "T08n0229_001:0677a15": "無色受想行識等，　　不行是名無相行，",
    "T08n0229_001:0677a16": "若行不得最上智，　　無相寂靜三摩地。",
    "T08n0229_001:0677a17": "若菩薩行自寂靜，　　過去諸佛咸授記，",
    "T08n0229_001:0677a18": "身苦樂等皆不及，　　由知因果法本性。",
    "T08n0229_001:0677a19": "若行於法不可得，　　行如是行乃佛智，",
    "T08n0229_001:0677a20": "行無所行了知已，　　是行最上般若行。",
    "T08n0229_001:0677a21": "彼無所有不可得，　　愚癡著相謂有無，",
    "T08n0229_001:0677a22": "有無二法皆非實，　　出此了知乃菩薩。",
    "T08n0229_001:0677a23": "菩薩若知諸幻化，　　色受想行識亦然，",
    "T08n0229_001:0677a24": "寂靜行離種種相，　　此名最上般若行。",
    "T08n0229_001:0677a25": "善友方便令知覺，　　使聞佛母不驚怖，",
    "T08n0229_001:0677a26": "惡友同行及化他，　　坏器盛水非堅牢。",
    "T08n0229_001:0677a27": "云何得名為菩薩？　　一切樂行皆無著，",
    "T08n0229_001:0677a28": "求佛菩提無所著，　　是故得名為菩薩。",
    "T08n0229_001:0677a29": "云何得名摩訶薩？　　得第一義眾生中，",
    "T08n0229_001:0677b01": "斷眾生界諸邪見，　　是故得名摩訶薩。",
    "T08n0229_001:0677b02": "大施大慧大威德，　　佛乘最上而得乘，",
    "T08n0229_001:0677b03": "發菩提心度眾生，　　是故得名摩訶薩。",
    "T08n0229_001:0677b04": "幻化四足俱胝數，　　多人眾前悉截首，",
    "T08n0229_001:0677b05": "一切世界皆幻化，　　菩薩知已得無怖。",
    "T08n0229_001:0677b06": "色受想行識纏縛，　　知不實已不求解，",
    "T08n0229_001:0677b07": "行菩提心無所著，　　此名最上諸菩薩。",
    "T08n0229_001:0677b08": "云何得名為菩薩？　　乘大乘行度眾生，",
    "T08n0229_001:0677b09": "大乘體相如虛空，　　菩薩由得安隱樂。",
    "T08n0229_001:0677b10": "大乘之乘不可得，　　乘涅盤往諸方所，",
    "T08n0229_001:0677b11": "行已不見如火滅，　　是故名為入涅盤。",
    "T08n0229_001:0677b12": "菩薩所行不可得，　　初後現在三清淨，",
    "T08n0229_001:0677b13": "清淨無畏無戲論，　　是行最上般若行。",
    "T08n0229_001:0677b14": "大智菩薩行行時，　　發大慈悲為眾生，",
    "T08n0229_001:0677b15": "為已不起眾生相，　　是行最上般若行。",
    "T08n0229_001:0677b16": "菩薩起念為眾生，　　修諸苦行有苦相，",
    "T08n0229_001:0677b17": "是有我相眾生相，　　此非最上般若行。",
    "T08n0229_001:0677b18": "知自及諸眾生等，　　乃至諸法亦復然，",
    "T08n0229_001:0677b19": "生滅無二無分別，　　是行最上般若行。",
    "T08n0229_001:0677b20": "乃至所說世界等，　　名離一切生滅法，",
    "T08n0229_001:0677b21": "最上無比甘露智，　　是故得名為般若。",
    "T08n0229_001:0677b22": "菩薩如是所行行，　　了知方便無所求，",
    "T08n0229_001:0677b23": "知此法本性非實，　　是行最上般若行。",
    "T08n0229_001:0677b24": "若不住色亦無受，　　亦不住想亦無行，",
    "T08n0229_001:0677b25": "復不住識住正法，　　是名最上般若行。",
    "T08n0229_001:0677b26": "2 帝釋品佛母寶德藏般若伽陀帝釋品第二",
    "T08n0229_001:0677b27": "歡喜地攝布施波羅蜜伽陀歡喜地攝布施波羅蜜伽陀",
    "T08n0229_001:0677b28": "「常與無常苦樂等，　　我及無我悉皆空，",
    "T08n0229_001:0677b29": "不住有為及無為，　　住無相行佛亦然。",
    "T08n0229_001:0677c01": "若求聲聞緣覺等，　　乃至佛果亦復然，",
    "T08n0229_001:0677c02": "不住此忍不可得，　　如渡大河不見岸。",
    "T08n0229_001:0677c03": "若聞此法彼定得，　　成等正覺證涅盤，",
    "T08n0229_001:0677c04": "見於一切如自身，　　是大智者如來說。",
    "T08n0229_001:0677c05": "「佛子當住四補特伽羅，是行大智行：一真實",
    "T08n0229_001:0677c06": "善法；二不退心；三應供離垢無煩惱無求；四",
    "T08n0229_001:0677c07": "善友同等。",
    "T08n0229_001:0677c08": "「大智菩薩如是行，　　不學聲聞及緣覺，",
    "T08n0229_001:0677c09": "樂學如來一切智，　　是學非學名為學。",
    "T08n0229_001:0677c10": "學不受色不增減，　　亦復不學種種法，",
    "T08n0229_001:0677c11": "攝受樂學一切智，　　若此功德出離者。",
    "T08n0229_001:0677c12": "色非有智非無智，　　受想行識亦復爾，",
    "T08n0229_001:0677c13": "色性自性如虛空，　　平等無二無分別。",
    "T08n0229_001:0677c14": "妄想本性無彼岸，　　眾生之界亦復然，",
    "T08n0229_001:0677c15": "虛空自性亦同然，　　智慧世間解亦爾。",
    "T08n0229_001:0677c16": "智慧無色佛所說，　　離一切想到彼岸，",
    "T08n0229_001:0677c17": "若人得離諸想已，　　是人語意住真如。",
    "T08n0229_001:0677c18": "彼人住世恒沙劫，　　不聞佛說眾生聲，",
    "T08n0229_001:0677c19": "眾生不生本清淨，　　是行最上般若行。",
    "T08n0229_001:0677c20": "佛說種種之語言，　　皆具最上般若義，",
    "T08n0229_001:0677c21": "過去佛為我受記，　　於未來世證菩提。",
    "T08n0229_001:0677c24": "無垢地攝持戒波羅蜜伽陀無垢地攝持戒波羅蜜伽陀",
    "T08n0229_001:0677c25": "「若人常受持般若，　　所作上應諸佛行，",
    "T08n0229_001:0677c26": "刀劍毒藥水火等，　　乃至諸魔不能為。",
    "T08n0229_001:0677c27": "若人於佛滅度後，　　建七寶塔以供養，",
    "T08n0229_001:0677c28": "如是圓滿千俱胝，　　佛剎恒沙等佛塔。",
    "T08n0229_001:0677c29": "眾生無邊千俱胝，　　以妙香華塗香等，",
    "T08n0229_001:0678a01": "供養三世無邊劫，　　所有功德之數量，",
    "T08n0229_001:0678a02": "不及書寫於佛母，　　諸佛由此而得生，",
    "T08n0229_001:0678a03": "若受持讀誦供養，　　功德倍勝於佛塔。",
    "T08n0229_001:0678a04": "大明般若諸佛母，　　能除苦惱徧世界，",
    "T08n0229_001:0678a05": "所有三世十方佛，　　學此明得無上師。",
    "T08n0229_001:0678a06": "行般若行利有情，　　使學大智證菩提，",
    "T08n0229_001:0678a07": "有為無為諸快樂，　　一切樂從般若生。",
    "T08n0229_001:0678a08": "譬如大地植諸種，　　得和合生種種色，",
    "T08n0229_001:0678a09": "五波羅蜜及菩提，　　皆從般若所生出。",
    "T08n0229_001:0678a10": "又如輪王出行時，　　七寶四兵為導從，",
    "T08n0229_001:0678a11": "若依佛母最上行，　　一切功德法集聚。」",
    "T08n0229_001:0678a12": "4 功德品佛母寶德藏般若伽陀功德品第四",
    "T08n0229_001:0678a13": "發光地攝忍辱波羅蜜伽陀發光地攝忍辱波羅蜜伽陀",
    "T08n0229_001:0678a14": "帝釋有疑問佛曰：　　「恒河沙數等佛剎，",
    "T08n0229_001:0678a15": "佛界圓滿如芥子，　　能受佛剎般若力，",
    "T08n0229_001:0678a16": "如是了知般若已，　　此界云何不供養？」",
    "T08n0229_001:0678a17": "「譬如人王人所重，　　住般若者合亦爾。",
    "T08n0229_001:0678a18": "佛界般若摩尼寶，　　具一切德價無比，",
    "T08n0229_001:0678a19": "經函安處經有無，　　供養悉獲寶功德。",
    "T08n0229_001:0678a20": "佛滅供養於舍利，　　不及供養於般若，",
    "T08n0229_001:0678a21": "若樂受持供養者，　　是人速得證解脫。",
    "T08n0229_001:0678a22": "首行布施波羅蜜，　　次戒忍進及禪定，",
    "T08n0229_001:0678a23": "受持善法不可壞，　　彼一一生一切法。",
    "T08n0229_001:0678a24": "如閻浮提種種樹，　　百千俱胝無數色，",
    "T08n0229_001:0678a25": "雖一一樹影皆別，　　無量影同一名攝。",
    "T08n0229_001:0678a26": "五波羅蜜五名異，　　般若波羅復一名，",
    "T08n0229_001:0678a27": "一切迴施為菩提，　　一味同歸菩提名。",
    "T08n0229_001:0678a28": "5 福量品佛母寶德藏般若伽陀福量品第五",
    "T08n0229_001:0678a29": "焰慧地攝精進波羅蜜伽陀焰慧地攝精進波羅蜜伽陀",
    "T08n0229_001:0678b01": "「彼色受想行識等，　　菩薩觀照悉無常，",
    "T08n0229_001:0678b02": "各各現行而不知，　　非法非生智者見。",
    "T08n0229_001:0678b03": "無色無受想行識，　　是法無得復無生，",
    "T08n0229_001:0678b04": "了知一切法皆空，　　是名最上般若行。",
    "T08n0229_001:0678b05": "如化恒沙等佛剎，　　諸眾生證羅漢果，",
    "T08n0229_001:0678b06": "若能書寫此般若，　　令他受持功德勝。",
    "T08n0229_001:0678b07": "如佛修行云何學？　　信重般若諸法空，",
    "T08n0229_001:0678b08": "速證聲聞及緣覺，　　乃至無上正覺尊。",
    "T08n0229_001:0678b09": "世間無種不生樹，　　枝葉華果悉無有，",
    "T08n0229_001:0678b10": "無佛誰指菩提心，　　亦無釋梵聲聞果。",
    "T08n0229_001:0678b11": "如日舒光照諸天，　　普使成就種種業，",
    "T08n0229_001:0678b12": "佛智菩提心亦然，　　從智生諸功德法。",
    "T08n0229_001:0678b13": "如無熱池無龍主，　　即無河流閻浮提，",
    "T08n0229_001:0678b14": "無河華果悉不生，　　亦無大海種種寶。",
    "T08n0229_001:0678b15": "世間無佛無大智，　　無智功德不增長，",
    "T08n0229_001:0678b16": "亦無佛法諸莊嚴，　　無菩提海等等寶。",
    "T08n0229_001:0678b17": "譬如世間螢有光，　　一切螢光集一處，",
    "T08n0229_001:0678b18": "比日一光照世間，　　微塵數分不及一。",
    "T08n0229_001:0678b19": "6 隨喜功德品佛母寶德藏般若伽陀隨喜功德品第六",
    "T08n0229_001:0678b20": "難勝地攝定波羅蜜伽陀難勝地攝定波羅蜜伽陀",
    "T08n0229_001:0678b21": "「所有聲聞眾功德，　　布施持戒觀照行，",
    "T08n0229_001:0678b22": "不及菩薩發一心，　　隨喜福蘊之少分。",
    "T08n0229_001:0678b23": "所有俱胝那由他，　　無邊佛剎千俱胝，",
    "T08n0229_001:0678b24": "過去現在佛說此，　　法寶為斷一切苦。",
    "T08n0229_001:0678b25": "先發最上菩提心，　　至成正覺及入滅，",
    "T08n0229_001:0678b26": "彼量所有佛功德，　　咸成方便波羅蜜。",
    "T08n0229_001:0678b27": "及彼聲聞學無學，　　有漏無漏諸善法，",
    "T08n0229_001:0678b28": "菩薩等一普迴施，　　當為世間證菩提。",
    "T08n0229_001:0678b29": "菩薩施已不住心，　　住心即名眾生相，",
    "T08n0229_001:0678c01": "有見有念名著相，　　非是菩薩之迴施。",
    "T08n0229_001:0678c02": "如是施非無相施，　　是法當知有滅盡，",
    "T08n0229_001:0678c03": "若作非法非施心，　　乃可得名為迴施。",
    "T08n0229_001:0678c04": "作有相施非真施，　　無相迴施證菩提，",
    "T08n0229_001:0678c05": "如上妙食雜毒藥，　　自法著相亦如是。",
    "T08n0229_001:0678c06": "是故迴施應當學，　　如佛眾善悉當知，",
    "T08n0229_001:0678c07": "若生若相若威力，　　悉皆隨喜而迴施。",
    "T08n0229_001:0678c08": "以功德施佛菩提，　　菩薩之施皆無相，",
    "T08n0229_001:0678c09": "此施佛許而印可，　　如是得名勇猛施。",
    "T08n0229_001:0678c10": "7 地獄品佛母寶德藏般若伽陀地獄品第七",
    "T08n0229_001:0678c11": "現前地攝智慧波羅蜜伽陀現前地攝智慧波羅蜜伽陀",
    "T08n0229_001:0678c12": "「無量盲人不見道，　　無一得入於城郭，",
    "T08n0229_001:0678c13": "修六度行闕般若，　　無力不能成菩提。",
    "T08n0229_001:0678c14": "譬如畫像不畫眼，　　因無眼界無功德，",
    "T08n0229_001:0678c15": "若有受行於智慧，　　得名有眼及有力。",
    "T08n0229_001:0678c16": "有為無為黑白法，　　如微塵等不可得，",
    "T08n0229_001:0678c17": "智慧觀照如虛空，　　故名般若出世間。",
    "T08n0229_001:0678c18": "菩薩諦信行佛行，　　度那由他苦眾生，",
    "T08n0229_001:0678c19": "如是若著眾生相，　　此非般若最上行。",
    "T08n0229_001:0678c20": "菩薩若行最上行，　　過去未曾求大智，",
    "T08n0229_001:0678c21": "今聞般若如佛想，　　速證寂靜佛菩提。",
    "T08n0229_001:0678c22": "過去信佛那由他，　　不信般若波羅蜜，",
    "T08n0229_001:0678c23": "或生瞋恨或誹謗，　　是人少智墮阿鼻。",
    "T08n0229_001:0678c24": "若人樂證諸佛智，　　不能信重諸佛母，",
    "T08n0229_001:0678c25": "如商入海欲求寶，　　返失於本而復還。",
    "T08n0229_001:0678c26": "8 清淨品佛母寶德藏般若伽陀清淨品第八此品攝第九歎品",
    "T08n0229_001:0678c27": "遠行地攝方便波羅蜜伽陀遠行地攝方便波羅蜜伽陀",
    "T08n0229_001:0678c28": "「色清淨故果清淨，　　果色二同一切智，",
    "T08n0229_001:0678c29": "若一切智清淨時，　　如虛空界不斷壞。",
    "T08n0229_001:0679a01": "菩薩出過於三界，　　斷盡煩惱而現生，",
    "T08n0229_001:0679a02": "無老病死現滅度，　　斯即是行般若行。",
    "T08n0229_001:0679a03": "世間欲色之淤泥，　　愚人處中如風旋，",
    "T08n0229_001:0679a04": "亦如鹿在屋中轉，　　智者如禽飛虛空。",
    "T08n0229_001:0679a05": "若不著色無受想，　　亦無行識乃清淨，",
    "T08n0229_001:0679a06": "如是離諸煩惱垢，　　解脫名佛大智行。",
    "T08n0229_001:0679a07": "菩薩如是行大智，　　得離諸相脫輪迴，",
    "T08n0229_001:0679a08": "如日解脫羅睺障，　　光明普徧照世間。",
    "T08n0229_001:0679a09": "火燒草木及樹林，　　如一切法性清淨，",
    "T08n0229_001:0679a10": "作如是觀亦非觀，　　如是最上般若行。」",
    "T08n0229_001:0679a11": "10 稱讚功德品佛母寶德藏般若伽陀稱讚功德品第十",
    "T08n0229_001:0679a12": "不動地攝願波羅蜜善慧地攝力波羅蜜伽陀不動地攝願波羅蜜。善慧地攝力波羅蜜伽",
    "T08n0229_001:0679a13": "陀",
    "T08n0229_001:0679a14": "帝釋天主問佛言：　　「云何菩薩行智慧？」",
    "T08n0229_001:0679a15": "佛答：「微塵數蘊界，　　無此蘊界之菩薩，",
    "T08n0229_001:0679a16": "菩薩久行應可知，　　於俱胝佛作勝緣。",
    "T08n0229_001:0679a17": "新學聞此生邪疑，　　或不樂求而不學，",
    "T08n0229_001:0679a18": "又如人行深惡道，　　忽見邊界牧牛人。",
    "T08n0229_001:0679a19": "心得安隱無賊怖，　　知去城郭而非遙，",
    "T08n0229_001:0679a20": "若聞最上般若已，　　復得樂求佛菩提。",
    "T08n0229_001:0679a21": "如獲安隱得無怖，　　心超羅漢緣覺地，",
    "T08n0229_001:0679a22": "譬如人往觀大海，　　先見大山大樹林，",
    "T08n0229_001:0679a23": "見此所愛祥瑞境，　　必達大海知非遠。",
    "T08n0229_001:0679a24": "菩薩若發最上心，　　聞此般若波羅蜜，",
    "T08n0229_001:0679a25": "雖未授記於佛前，　　此證菩提亦非遠。",
    "T08n0229_001:0679a26": "如見春生諸草木，　　知有華實而非遙，",
    "T08n0229_001:0679a27": "若人手得此般若，　　得證菩提亦非遠，",
    "T08n0229_001:0679a28": "亦如女人懷其妊，　　十月滿足必誕生。",
    "T08n0229_001:0679a29": "菩薩若聞寶德藏，　　速成正覺之祥瑞，",
    "T08n0229_001:0679b01": "若行般若波羅蜜，　　見色非增亦非減，",
    "T08n0229_001:0679b02": "見法非法如法界，　　不求寂靜即般若。",
    "T08n0229_001:0679b03": "行者若不思佛法，　　不思力足及寂靜，",
    "T08n0229_001:0679b04": "離思非思無相行，　　是行最上般若行。」",
    "T08n0229_001:0679b05": "11 魔品佛母寶德藏般若伽陀魔品第十一",
    "T08n0229_001:0679b06": "法雲地攝智慧彼岸伽陀法雲地攝智慧彼岸伽陀",
    "T08n0229_001:0679b07": "佛告善現：「汝諦聽！　　凡夫聲聞緣覺地，",
    "T08n0229_001:0679b08": "斯即名為如來地，　　一切如一彼無疑。",
    "T08n0229_001:0679b09": "所有稱讚離言說，　　從彼徧照如來時，",
    "T08n0229_001:0679b10": "乃至成所之作智，　　住持大金剛佛地，",
    "T08n0229_001:0679b11": "觀察無相住虛空，　　應知不斷佛種故。」",
    "T08n0229_001:0679b12": "善現白佛言：「世尊！　　云何菩薩之魔事？」",
    "T08n0229_001:0679b13": "佛言：「菩薩魔事多，　　我今為汝略宣說。",
    "T08n0229_001:0679b14": "有無數魔種種變，　　當書最上般若時，",
    "T08n0229_001:0679b15": "速離天宮如電滅，　　來於世間作魔事。",
    "T08n0229_001:0679b16": "或有示現樂欲說，　　或不聽受返瞋恨，",
    "T08n0229_001:0679b17": "不說名姓及氏族，　　如是魔事咸應知。",
    "T08n0229_001:0679b18": "愚癡無智無方便，　　無根寧有枝葉等，",
    "T08n0229_001:0679b19": "聞般若已別求經，　　如棄全象返求足。",
    "T08n0229_001:0679b20": "如人先得百味食，　　或得稻飯為上味，",
    "T08n0229_001:0679b21": "菩薩先得般若已，　　棄捨樂求羅漢果。",
    "T08n0229_001:0679b22": "或為樂求於利養，　　心著族姓留種跡，",
    "T08n0229_001:0679b23": "捨彼正法行非法，　　是魔引入於邪道。",
    "T08n0229_001:0679b24": "若人聞此最上法，　　當於法師深信重，",
    "T08n0229_001:0679b25": "法師知魔不應著，　　身適悅及不適悅。",
    "T08n0229_001:0679b26": "復有無數種種魔，　　嬈亂無數苾芻眾，",
    "T08n0229_001:0679b27": "欲求持誦此般若，　　不能獲得無價寶。",
    "T08n0229_001:0679b28": "佛母般若實難得，　　初心菩薩欲樂求，",
    "T08n0229_001:0679b29": "若十方佛而攝受，　　一切惡魔不能為。",
    "T08n0229_001:0679c01": "佛母寶德藏般若伽陀卷上"
}