{
    "T33n1699_004:0114a17": "金剛般若疏卷第四",
    "T33n1699_004:0114a19": "胡吉藏法師撰",
    "T33n1699_004:0114a20": "「爾時須菩提聞說是經」下，第二、領解釋疑。文",
    "T33n1699_004:0114a21": "為二：初領解，次釋疑。領解中為二：初、領解；",
    "T33n1699_004:0114a22": "第二、佛述成。初領解為四：第一、自領解；第二、",
    "T33n1699_004:0114a23": "明他領解；三、明自領解為易；四、明他領解為",
    "T33n1699_004:0114a24": "難。初領解又二：第一、經家序其悟解相貌；第",
    "T33n1699_004:0114a25": "二、正明領解。初序其相貌者，有四：一、標領解",
    "T33n1699_004:0114a26": "人；二、明所領解法；三、正明領解；第四、領解相",
    "T33n1699_004:0114a27": "貌。問：得解應歡喜，云何乃悲泣耶？答：領解相",
    "T33n1699_004:0114a28": "貌不同，凡有三句：一者、得解歡喜，如《法華》身",
    "T33n1699_004:0114a29": "子踊躍歡喜；二者、得解悲泣，如此文；三、得解",
    "T33n1699_004:0114b01": "亦歡喜亦悲泣，如善集王悲喜交集，喜則欣",
    "T33n1699_004:0114b02": "今悟、悲則慨昔迷，悲喜雙兼二事也。「希有世",
    "T33n1699_004:0114b03": "尊」下，第二、明得解。「我從昔來所得慧眼未曾",
    "T33n1699_004:0114b04": "得聞」者，古來釋經前後不同。一家云：此經在",
    "T33n1699_004:0114b05": "《大品》初說，以此文為證，既云未曾聞般若，故",
    "T33n1699_004:0114b06": "知在前。第二師云：此經在《大品》後說。既在《大",
    "T33n1699_004:0114b07": "品》後，何得善吉云昔來未曾得聞耶？彼釋云：",
    "T33n1699_004:0114b08": "前於《大品》中雖善吉已悟，而中下根人未悟，",
    "T33n1699_004:0114b09": "今同其未悟，故云未曾得聞；中下根人於今得",
    "T33n1699_004:0114b10": "悟，故同其得悟，故言今始得聞耳。此事已如",
    "T33n1699_004:0114b11": "前明，今更開一意：上外施格量竟，如來自稱",
    "T33n1699_004:0114b12": "歎經，勸物受持；今內施格量竟，善吉自稱歎",
    "T33n1699_004:0114b13": "經，勸物受持，是故師弟互文勸緣信悟耳。「若",
    "T33n1699_004:0114b14": "復有人得聞是經」下，第二、陳他得解。「則生實",
    "T33n1699_004:0114b15": "相」者，他云世諦生、真諦不生，即問：實相即是",
    "T33n1699_004:0114b16": "真諦，既生實相，何不生真諦耶？彼釋云：生實",
    "T33n1699_004:0114b17": "相之慧耳。實相不可生，但慧從境作名，稱為",
    "T33n1699_004:0114b18": "實慧，境從慧作名，故生慧言生境耳。今明二",
    "T33n1699_004:0114b19": "諦俱生不生，如義中釋，斯文即證也。但一師",
    "T33n1699_004:0114b20": "有觀發中、中發觀義，此明生實相即是觀發",
    "T33n1699_004:0114b21": "中，正觀明了則實相現前，故名生實相。此約",
    "T33n1699_004:0114b22": "迷悟為論，於迷者不現前名實相不生，悟者",
    "T33n1699_004:0114b23": "現前名為生實相。令生實相既爾，佛性等例",
    "T33n1699_004:0114b24": "然，至論實相未曾生不生也。「是實相者則非",
    "T33n1699_004:0114b25": "實相」者，他還以二諦釋此文如常彈，今依論",
    "T33n1699_004:0114b26": "釋簡成實相義，「是實相」者，獨佛法大乘有此",
    "T33n1699_004:0114b27": "實相，故云實相。「即非實相」者，天魔外道無實",
    "T33n1699_004:0114b28": "相，故言非實相。「是名實相」者，論經長有一句",
    "T33n1699_004:0114b29": "云「實相實相」，此句簡二乘實相有二種：一、大",
    "T33n1699_004:0114c01": "乘實相；二、小乘實相。今明是大乘實相、非二",
    "T33n1699_004:0114c02": "乘實相，故云實相實相。前句簡外實相，此句",
    "T33n1699_004:0114c03": "簡內實相。所以二簡者，以獨佛法有實相，及",
    "T33n1699_004:0114c04": "獨大乘有實相生實相之慧，方是希有耳。「世",
    "T33n1699_004:0114c05": "尊我今得聞」下，第三、述自悟為易。所以易者：",
    "T33n1699_004:0114c06": "一者、明過去久殖三多；二者、現在者值佛，內",
    "T33n1699_004:0114c07": "因外緣具足，故信受為易也。又就迹中為論，",
    "T33n1699_004:0114c08": "須菩提是大阿羅漢，如《大品》云「般若甚深，誰",
    "T33n1699_004:0114c09": "能信解？答云：正見成就人，漏盡阿羅漢能信。」",
    "T33n1699_004:0114c10": "今須菩提既是羅漢，所以信解不難也。若就",
    "T33n1699_004:0114c11": "本為論，須菩提內祕菩薩行，或可是往古如",
    "T33n1699_004:0114c12": "來示同眾迷，所以悟解為易。「若當來世」下，第",
    "T33n1699_004:0114c13": "四、陳他悟為難。所以難者，良由生在末世後",
    "T33n1699_004:0114c14": "五百歲故也。叡法師云：「前五百歲得道者多，",
    "T33n1699_004:0114c15": "不得道者少；後五百歲不得道者多，得道者",
    "T33n1699_004:0114c16": "少。前五百歲信無生者多，不信者少；後五百",
    "T33n1699_004:0114c17": "歲不信者多、信者為少。是以前五百年名正",
    "T33n1699_004:0114c18": "法，後五百年名像法。」能於像法中信，所以為",
    "T33n1699_004:0114c19": "難也。又明此時眾生不久殖三多、不久值佛，",
    "T33n1699_004:0114c20": "無內因外緣，能於中生信，是故為難。「何以故」",
    "T33n1699_004:0114c21": "下，此釋信為難意也。若言有人能信、般若所",
    "T33n1699_004:0114c22": "信，則是人法之見，不名為信也，此信亦不難",
    "T33n1699_004:0114c23": "也。明若不見我是能信，即是人空，即是無有",
    "T33n1699_004:0114c24": "人見；不見般若是所信，即是法空，即是無法",
    "T33n1699_004:0114c25": "見。「所以者何？我相即是非相」者，所以不取我",
    "T33n1699_004:0114c26": "等相者，非有我相，是故不取我相，以實無我",
    "T33n1699_004:0114c27": "故無所取耳，故云我相即是非相也。又道理",
    "T33n1699_004:0114c28": "若實有我人之相則不可離，以道理實無我人",
    "T33n1699_004:0114c29": "之相，但眾生妄謂為有，故我相可離多，故云",
    "T33n1699_004:0115a01": "我相即是非相也。《大品》云「眾生所著，若有一",
    "T33n1699_004:0115a02": "毫末之可有，則不可離，以所著處無如毛髮",
    "T33n1699_004:0115a03": "許有可離也。」他云所謂之我見是無耳，能謂",
    "T33n1699_004:0115a04": "之心是有，此不無也。如所謂陽炎是無，能謂",
    "T33n1699_004:0115a05": "之心是有。今明能謂之心，如所謂不異也。若",
    "T33n1699_004:0115a06": "依論釋者，此明人、法兩空。前云無我人相，此",
    "T33n1699_004:0115a07": "是人空；今云我相即是非相，此則明法空。問：",
    "T33n1699_004:0115a08": "若言此明法空，應云法相即是非法相，何云",
    "T33n1699_004:0115a09": "我相即是非相耶？答：無我有二種：一者、人無",
    "T33n1699_004:0115a10": "我；二、法無我。今法無我也。「何以故？離一切諸",
    "T33n1699_004:0115a11": "相則名諸佛」者，此重釋無相所以也。若有諸",
    "T33n1699_004:0115a12": "相，佛應見之；以離一切諸相名為諸佛故，則",
    "T33n1699_004:0115a13": "知諸法無此相也。問：佛何故離一切相耶？答：",
    "T33n1699_004:0115a14": "有一切相則是有所得，無一切相則是無所",
    "T33n1699_004:0115a15": "得。有所得故，是生死凡夫；無所得名為涅槃，",
    "T33n1699_004:0115a16": "名為諸佛也。「佛告須菩提」下，第二、佛述成。前",
    "T33n1699_004:0115a17": "領解有四章，今但述第四、陳他悟難。明無始",
    "T33n1699_004:0115a18": "以來習有所得久，昔日又稟小乘有所得教，",
    "T33n1699_004:0115a19": "忽聞般若無人無法，多生怖畏；是故今明能",
    "T33n1699_004:0115a20": "不怖畏，此則為難。所言「不驚不怖」者，一往怛",
    "T33n1699_004:0115a21": "愕謂之為驚，內心怯弱名之為畏，一向深惡",
    "T33n1699_004:0115a22": "前事稱之為怖也。「如來說第一波羅蜜」者，他",
    "T33n1699_004:0115a23": "云般若是六度中第一，故言第一則非第一",
    "T33n1699_004:0115a24": "者，真諦遣第一也。「是名第一」者，世諦假名說",
    "T33n1699_004:0115a25": "第一也。依論解，此般若一經勝餘修多羅，故",
    "T33n1699_004:0115a26": "名此經為第一波羅蜜。「非第一波羅蜜」者，餘",
    "T33n1699_004:0115a27": "修多羅非第一。「是名第一」，還結此經為第一",
    "T33n1699_004:0115a28": "也。所以有此文來者，是近遠二義：近者成上",
    "T33n1699_004:0115a29": "希有之言，以此經第一故，信此經方是希有",
    "T33n1699_004:0115b01": "耳。此經若非第一，信之不足稱為希有也。遠",
    "T33n1699_004:0115b02": "成上者，上來所明內外二施不及持經四句",
    "T33n1699_004:0115b03": "者，由此經是諸經中之第一法也。「須菩提！忍",
    "T33n1699_004:0115b04": "辱」下，第二、釋疑念也。問：何因緣故，次般若明",
    "T33n1699_004:0115b05": "忍辱耶？依六度數，前後並非次第，今有何次",
    "T33n1699_004:0115b06": "第生此文耶？答：開善解云：三門說般若，前就",
    "T33n1699_004:0115b07": "體、名，二門說竟，今次第三功用門說，明般若",
    "T33n1699_004:0115b08": "功用無窮，能生諸佛，能示世間能斷煩惱。又",
    "T33n1699_004:0115b09": "攝用、導用、忘用諸用非一，今此明忘懷忍辱",
    "T33n1699_004:0115b10": "之用者，以得此用故，則逢苦不憂、值樂不喜，",
    "T33n1699_004:0115b11": "其功最要，故偏明之。又解云：忍與般若俱是",
    "T33n1699_004:0115b12": "慧，與慧同體，故共明也。今明無方之意，不妨",
    "T33n1699_004:0115b13": "此義；若依論意，釋疑故來。眾所以疑者，遠從",
    "T33n1699_004:0115b14": "前捨身命格量生上云捨身施不及持經四",
    "T33n1699_004:0115b15": "句。所以不及者，為捨身是有所得顛倒苦因，",
    "T33n1699_004:0115b16": "還得有所得苦果，故不及持經。眾即疑：佛昔",
    "T33n1699_004:0115b17": "來種種苦行，亦應是顛倒之因，應得顛倒之",
    "T33n1699_004:0115b18": "果，不得菩提也。故今釋云：佛昔行苦行，此是",
    "T33n1699_004:0115b19": "無生忍心，雖復捨身而不苦惱，非但無苦而",
    "T33n1699_004:0115b20": "還更有樂。故論偈云「苦樂有慈悲，如是苦行",
    "T33n1699_004:0115b21": "果」，以修無所得忍故得菩提也，故云「如來說",
    "T33n1699_004:0115b22": "忍辱波羅蜜」也。「非忍辱」者，非是有得捨身忍",
    "T33n1699_004:0115b23": "辱也。又非忍辱者，此無所得忍不可稱量也。",
    "T33n1699_004:0115b24": "故論云「彼忍辱岸難量」也。「何以故？我於爾時",
    "T33n1699_004:0115b25": "無我相」者，此二義故來：一者、反釋無瞋義，若",
    "T33n1699_004:0115b26": "有我相則應生瞋；以無我相故，令誰瞋耶？復",
    "T33n1699_004:0115b27": "瞋者誰耶？二者、明無忍義，即是不忍不瞋為",
    "T33n1699_004:0115b28": "忍波羅蜜。若有能忍之人則應生瞋，今尚不",
    "T33n1699_004:0115b29": "見能忍之人，何由有他起瞋之者？此是跨節",
    "T33n1699_004:0115c01": "釋也。「歌利王」者，引事證因緣。歌利王即是",
    "T33n1699_004:0115c02": "陳如本身，昔曾害仙人，仙人發願：「汝今無罪",
    "T33n1699_004:0115c03": "害我，我得道時要前度汝。」如出《毘婆娑》文。「是",
    "T33n1699_004:0115c04": "故須菩提！菩薩應離一切相」下，所以有此文",
    "T33n1699_004:0115c05": "者，為成前忍辱義。新發意菩薩既聞歷世修",
    "T33n1699_004:0115c06": "忍得於菩提，彼既見有身心或生退轉，如身",
    "T33n1699_004:0115c07": "子六十劫行菩薩行，後因捨眼遂退成聲聞。",
    "T33n1699_004:0115c08": "故今勸云：欲不退菩提心者，應離一切相發",
    "T33n1699_004:0115c09": "三菩提心也。問：從上來三處明不住，何異？釋",
    "T33n1699_004:0115c10": "云：初不住為成檀度義，勸行無得施也。次不",
    "T33n1699_004:0115c11": "住為成淨土因義，若心有住則心有穢，心穢",
    "T33n1699_004:0115c12": "故則土穢；以心無所住故心淨，心淨故土淨",
    "T33n1699_004:0115c13": "也。今明不住為成菩提心，勸不住發心。若心",
    "T33n1699_004:0115c14": "有住則乖正道，豈是道心耶？菩提是正道，今",
    "T33n1699_004:0115c15": "發道心，故名菩提心耳。「若心有住則為非住」",
    "T33n1699_004:0115c16": "者，若心有住則是住顛倒，則為非住不住般",
    "T33n1699_004:0115c17": "若也。如《大經》「不住一切法，即是住般若，不信",
    "T33n1699_004:0115c18": "一切法，是名信般若。」生義亦爾。「是故佛說菩",
    "T33n1699_004:0115c19": "薩心不應住」下，前明勸無住發菩提心，今勸",
    "T33n1699_004:0115c20": "無住修菩薩行，如善財之言也。問：經初已明",
    "T33n1699_004:0115c21": "發心修行，今何得更說？答：前明建廣大等四",
    "T33n1699_004:0115c22": "心名發心，就不住義以明修行；今此中通就",
    "T33n1699_004:0115c23": "不住，即明發心之與修行。故前離明，今是合",
    "T33n1699_004:0115c24": "辨也。但舉布施者，布施居六度之初，又檀義",
    "T33n1699_004:0115c25": "攝六也。如論偈云云。「須菩提！菩薩為利益一",
    "T33n1699_004:0115c26": "切眾生」者，前既明無住發心、無住修行，人便",
    "T33n1699_004:0115c27": "謂既無所住，何故發心？何故修行耶？即釋曰：",
    "T33n1699_004:0115c28": "為利眾生故，發心修行也。又無住修行方能",
    "T33n1699_004:0115c29": "利眾生耳，有所住修行不能自利利人也。「如",
    "T33n1699_004:0116a01": "來說一切諸相」下，此為成上修行及為眾生。",
    "T33n1699_004:0116a02": "既言修行，便有行可修，既言利益眾生，有",
    "T33n1699_004:0116a03": "眾生可利，便是人法見耳。故今明如來說一",
    "T33n1699_004:0116a04": "切相則非一切相，故雖修萬行，無行可修；雖",
    "T33n1699_004:0116a05": "利眾生，實無眾生可利。又引佛誠言，勸菩薩",
    "T33n1699_004:0116a06": "如說修行。佛說眾生與法皆不可得，菩薩亦",
    "T33n1699_004:0116a07": "須如此而學也。「須菩提！如來是真語者」下，此",
    "T33n1699_004:0116a08": "文來有近遠。遠意成前內外二施格量義。何",
    "T33n1699_004:0116a09": "者？前明雖捨內外二施，終不及持經四句。人",
    "T33n1699_004:0116a10": "聞此生疑：諸法實相絕言，云何名字文句能",
    "T33n1699_004:0116a11": "表實相，而受持四句頓有如此福耶？故今釋",
    "T33n1699_004:0116a12": "云：實相雖絕言，言是無言因，因言故得表無",
    "T33n1699_004:0116a13": "言，故受持此言功德無量。問：此乃釋言能表",
    "T33n1699_004:0116a14": "道，云何是釋五語文耶？答：以言必能表道故",
    "T33n1699_004:0116a15": "佛言是實，由能表道故受持福多。近意者，上",
    "T33n1699_004:0116a16": "引佛說一切諸相則是非相，說一切眾生則",
    "T33n1699_004:0116a17": "非眾生，勸菩薩如說而行，今重釋所以須信",
    "T33n1699_004:0116a18": "佛說者，良由佛語不虛故也。「真語者」，依真諦",
    "T33n1699_004:0116a19": "說也。「實語者」，依世諦說也。所以舉二語者，為",
    "T33n1699_004:0116a20": "如來常依二諦說法故也。「如語者」，如十方三",
    "T33n1699_004:0116a21": "世諸佛依二諦說法，此上同諸佛也。「不誑語",
    "T33n1699_004:0116a22": "者」，佛不誑眾生，如《大經》言「何緣當誑如子想",
    "T33n1699_004:0116a23": "者令墮地獄」也。「不異語者」，為釋疑故來。人疑：",
    "T33n1699_004:0116a24": "若不誑眾生，何得一佛作種種異說，初三後",
    "T33n1699_004:0116a25": "一乃至今常昔無常耶？故釋云：雖有諸說，為",
    "T33n1699_004:0116a26": "成一道，所以不異。如經云「智者終不謂我二",
    "T33n1699_004:0116a27": "語，我於是人亦不二語。」《法華》云「雖說種種乘，",
    "T33n1699_004:0116a28": "皆為一乘也。」次依論釋，唯有四語，故偈云「實",
    "T33n1699_004:0116a29": "智及小乘，說摩訶衍法，記於三世事，是名四",
    "T33n1699_004:0116b01": "種語。」實智即真語，謂說佛菩提也；及小乘說",
    "T33n1699_004:0116b02": "四諦即實語。說摩訶衍法為菩提，即是如語",
    "T33n1699_004:0116b03": "也。記三世事，合後二為不異語也。此四語含",
    "T33n1699_004:0116b04": "小大、理事、因果，真語是果也，如語是因；此二",
    "T33n1699_004:0116b05": "是大，實語為小；記三世是事也，三語是理。「須",
    "T33n1699_004:0116b06": "菩提！如來所得法」者，有此文來者，上來至此，",
    "T33n1699_004:0116b07": "凡有三文引佛語勸信：初引如來說一切相",
    "T33n1699_004:0116b08": "則非相，說一切眾生則非眾生，此勸菩薩捨",
    "T33n1699_004:0116b09": "人法見，令信無所住教。次引五語證佛語不",
    "T33n1699_004:0116b10": "虛，勸菩薩信佛說無所住教也。今第三引佛",
    "T33n1699_004:0116b11": "所證得法，復勸信無所住教，以佛親依無所",
    "T33n1699_004:0116b12": "住教證得菩提，故菩薩須信無所住教門也。",
    "T33n1699_004:0116b13": "論經長有一句，謂「如來所得法，如來所說法」，",
    "T33n1699_004:0116b14": "如來所得法，釋已如向也。「如來所說無實無",
    "T33n1699_004:0116b15": "虛」者，上來三過勸信語，但恐鈍根守語而住，",
    "T33n1699_004:0116b16": "故今明佛語非實非虛，以正道絕言，若守言",
    "T33n1699_004:0116b17": "則失道，故言則非實，非不因言表道，故言則",
    "T33n1699_004:0116b18": "非虛，指月之譬即其事也。斯乃貫一化之意，",
    "T33n1699_004:0116b19": "豈一章經耶？「須菩提！如人入闇」下，依流支十",
    "T33n1699_004:0116b20": "二分，前格量分竟，今是顯性分。今三種彈之：",
    "T33n1699_004:0116b21": "一者、顯性分經論無文，故所以不用。二者、若",
    "T33n1699_004:0116b22": "就布施以明得失判顯性分者，前明忍辱修",
    "T33n1699_004:0116b23": "行亦應是分也。三者、內外格量中各有二格，",
    "T33n1699_004:0116b24": "今內格中止一章竟，餘有一格量在，何得合",
    "T33n1699_004:0116b25": "取後格量為顯性分耶？今明二意故有此文",
    "T33n1699_004:0116b26": "來：一者、近生上來至此，凡有三處勸修不住、",
    "T33n1699_004:0116b27": "捨於住義，未知住有何失、不住有何得，勸修",
    "T33n1699_004:0116b28": "不住捨於住耶？故今最後釋其得失。心有所",
    "T33n1699_004:0116b29": "得則如外無光明、內有黑暗，故不見正道；心",
    "T33n1699_004:0116c01": "無所住，如外有光明、內有眼目，能見正道。為",
    "T33n1699_004:0116c02": "此得失，故有上來三勸也。依無住之教，如外",
    "T33n1699_004:0116c03": "有光明，得無所住觀解，如內有眼目，如此",
    "T33n1699_004:0116c04": "之人見正道也。有住之失，反此可知也。依論",
    "T33n1699_004:0116c05": "生起云「真如一切處，一切時常有」，何故眾生",
    "T33n1699_004:0116c06": "有得如、有不得如耶？論師云：真如即是佛性，",
    "T33n1699_004:0116c07": "一切凡聖眾生皆有佛性，何故聖見、凡不見",
    "T33n1699_004:0116c08": "耶？即用經文釋之。如雖常有一色，若外有光",
    "T33n1699_004:0116c09": "明，內有眼目則見，無此內外則不見也。雖常",
    "T33n1699_004:0116c10": "有真如佛性，心無所住則見，有所住則不見",
    "T33n1699_004:0116c11": "也。顯性之言，事在斯也。今明作此意，亦於義",
    "T33n1699_004:0116c12": "無失。《大智論》云「或名如，或名實相、法性、涅槃。」",
    "T33n1699_004:0116c13": "但約眾生悟迷，故有得不得；至論佛性、涅槃，",
    "T33n1699_004:0116c14": "未曾得失隱顯也。問：依論乃明見如不見如，",
    "T33n1699_004:0116c15": "似無次第，便是孤生此文。答：此文即接前布",
    "T33n1699_004:0116c16": "施得失生，故有住布施則不見如，無住布施",
    "T33n1699_004:0116c17": "則便見如，故非無次第也。但講論者不見其",
    "T33n1699_004:0116c18": "近，便謂孤生為顯性分耳。講經師雖見其近",
    "T33n1699_004:0116c19": "文兩施之得失，不得見其因施得失，遠明皆",
    "T33n1699_004:0116c20": "有佛性，為有方便、無方便，故有見不見異也。",
    "T33n1699_004:0116c21": "若取近遠兩義，則經論皆成也。「須菩提！若當",
    "T33n1699_004:0116c22": "來世」下，有此一章來者，還成上捨失從得之",
    "T33n1699_004:0116c23": "義也。菩薩若捨失從得者，要須受持讀誦般",
    "T33n1699_004:0116c24": "若故也。問：信受門已明若生一念淨信，則為",
    "T33n1699_004:0116c25": "佛智見、得無量功德竟，今何故重說為佛智",
    "T33n1699_004:0116c26": "見、得無量功德耶？答：此般若經有三門明功",
    "T33n1699_004:0116c27": "德：一、自信門；二、自受持讀誦，復為他說門；三、",
    "T33n1699_004:0116c28": "但自受持讀誦門也。初明一念信為佛智見、得",
    "T33n1699_004:0116c29": "無量功德，是自信門明功德也。從三千七寶",
    "T33n1699_004:0117a01": "施至恒沙身命施，此明自行化他門明功德",
    "T33n1699_004:0117a02": "也。今此章明受持讀誦自行門功德，故非重",
    "T33n1699_004:0117a03": "說也。此三門攝一切般若經明功德也。「初日",
    "T33n1699_004:0117a04": "分」下，第二、三時捨身格量功德也，為二：初、明",
    "T33n1699_004:0117a05": "格量；第二、稱歎勸修。格量中為二：初、正舉",
    "T33n1699_004:0117a06": "捨身；第二、格量也。異上捨身者，有二義：一者、",
    "T33n1699_004:0117a07": "施多，謂日三時捨身，此日初分、日中分、日後",
    "T33n1699_004:0117a08": "分，非是三日為三分也。二者、時節久，謂無量",
    "T33n1699_004:0117a09": "千萬億劫常行捨身事也。次格量般若，直明",
    "T33n1699_004:0117a10": "信心不逆其福已勝，況自受持讀誦、為他說",
    "T33n1699_004:0117a11": "耶？此則格量轉高、般若之福轉重也。又此文",
    "T33n1699_004:0117a12": "所以來者，上信受門中直明信心為佛知見、",
    "T33n1699_004:0117a13": "得無量功德，猶未格量信心功德少多；今欲",
    "T33n1699_004:0117a14": "格量信心功德少多，故有此文來也。問：何故",
    "T33n1699_004:0117a15": "須格量信心功德耶？答：既三門明功德，則三",
    "T33n1699_004:0117a16": "門明格量。上已三處格量自行化他功德門",
    "T33n1699_004:0117a17": "竟，謂三千布施、恒沙布施、捨身布施皆自行",
    "T33n1699_004:0117a18": "化他門，猶未格量信心門，故今明之也。問：何",
    "T33n1699_004:0117a19": "故格量自信門功德多上自行化他功德耶？",
    "T33n1699_004:0117a20": "答：格量自信門功德尚多，自行化他則不可",
    "T33n1699_004:0117a21": "量，故今文云「信心不逆，其福勝彼，何況受持",
    "T33n1699_004:0117a22": "讀誦為他說」耶？故此文來有其深旨，欲講誦",
    "T33n1699_004:0117a23": "者當依此意也。「須菩提！以要言之」下，第二、稱",
    "T33n1699_004:0117a24": "歎勸修。開文為四：第一、歎法；第二、歎人；第三、",
    "T33n1699_004:0117a25": "重歎法；第四、重歎人。今初歎法。前格量竟，既",
    "T33n1699_004:0117a26": "稱歎；今格量竟，亦稱歎也。「如來為發大乘者",
    "T33n1699_004:0117a27": "說」下，第二、歎人。問：大乘與最上乘何異？答：通",
    "T33n1699_004:0117a28": "論不異，此種種歎耳。別者，大包含廣博義最",
    "T33n1699_004:0117a29": "上高絕取，超出二乘義，廣博等即是得義，出",
    "T33n1699_004:0117b01": "二乘即是離義。又大是其始義，據淺行之人，",
    "T33n1699_004:0117b02": "最上是其終義，據深行人也。「如來悉知是人」",
    "T33n1699_004:0117b03": "者，問：前已二處明知見竟，今復明者，有何異",
    "T33n1699_004:0117b04": "耶？解云：初知見自信功德，次知見自受持讀",
    "T33n1699_004:0117b05": "誦功德，今知見受持復為人說得功德，故三",
    "T33n1699_004:0117b06": "知見異也。「若樂小法者」，此明舉失顯得，歎此",
    "T33n1699_004:0117b07": "中舉二人。「樂小法者」，此是小乘。「著我見」者，此",
    "T33n1699_004:0117b08": "是外道。此二人不能聽受。小乘之人所以不",
    "T33n1699_004:0117b09": "能聽受者，以是有所得故不信無得。又此經",
    "T33n1699_004:0117b10": "明如來法身常住，小乘人謂佛無常、畢竟滅，",
    "T33n1699_004:0117b11": "故不信。故《大智論》云「五百歲五百部聞大乘",
    "T33n1699_004:0117b12": "法說畢竟空，如刀傷心。」叡法師《喻疑論》云「外",
    "T33n1699_004:0117b13": "國三十六國皆小乘學，不信大乘。」問：小乘亦",
    "T33n1699_004:0117b14": "明空，大乘亦明空，小乘人何意不信大耶？答：",
    "T33n1699_004:0117b15": "《大論》云「空有二種：一者、但空；二者、不但空。小",
    "T33n1699_004:0117b16": "乘唯得但空，不得不但空。」此經明不但空，故",
    "T33n1699_004:0117b17": "不信空也。又小乘人但得生空，不得法空。《大",
    "T33n1699_004:0117b18": "智論》云「佛滅後分為二分：一、信眾生空，不信",
    "T33n1699_004:0117b19": "法空；二、俱信二空。」今此經具明二空，故小",
    "T33n1699_004:0117b20": "乘人不信也。外道著我見不信，則易知也。「須",
    "T33n1699_004:0117b21": "菩提在在處處」下，第三、重歎法。問：此歎法與",
    "T33n1699_004:0117b22": "初何異？答：初直歎經法，今歎法所在之處，故",
    "T33n1699_004:0117b23": "異也。問：上已歎經在處則處貴，猶如塔廟竟，",
    "T33n1699_004:0117b24": "今何故復歎如塔耶？答：前略歎，今廣歎。前直",
    "T33n1699_004:0117b25": "云如塔廟，故是略；今云種種供養，故是廣。前",
    "T33n1699_004:0117b26": "略歎人，今廣歎人；前略歎處，今廣歎處也。又",
    "T33n1699_004:0117b27": "前歎經所在處則處貴也；今歎非但經所在",
    "T33n1699_004:0117b28": "處處貴，即持此經人行住坐臥之處皆如塔",
    "T33n1699_004:0117b29": "廟，皆應恭敬供養。如《法華》云「持法華經人所",
    "T33n1699_004:0117c01": "在方面，皆應為作禮」也。論意作此釋，勿不信",
    "T33n1699_004:0117c02": "也。「復次，須菩提！若善男子、善女人受持此經，",
    "T33n1699_004:0117c03": "若為人輕賤」下，此是第四重歎人。問：今歎人",
    "T33n1699_004:0117c04": "與前何異？答：上就得門歎，今就離門歎。何以",
    "T33n1699_004:0117c05": "知之？前文云持經得無邊功德；今言持經離",
    "T33n1699_004:0117c06": "於惡道，此即是金剛能摧諸患難。次意釋疑",
    "T33n1699_004:0117c07": "故來，自上以來竝明持經之人無邊功德；今",
    "T33n1699_004:0117c08": "那見持經之人有諸障礙，所謂疾病、遭官橫、",
    "T33n1699_004:0117c09": "得打罵不如意事耶？為釋此疑，故明此人先",
    "T33n1699_004:0117c10": "世罪業應墮八難，以持經力故現世輕受也。",
    "T33n1699_004:0117c11": "「我念過去」下，第三、舉釋迦往因格量。前內外",
    "T33n1699_004:0117c12": "兩施具舉現世也；今明往因，此就過去世格",
    "T33n1699_004:0117c13": "量現在世。前就所化功德格量，今就能化功",
    "T33n1699_004:0117c14": "德格量，如此格量方盡格量之極也。問：何意",
    "T33n1699_004:0117c15": "舉能化所化功德格量皆不及持經耶？答：此終",
    "T33n1699_004:0117c16": "是有所得功德，不及持經。問：何以得知皆是",
    "T33n1699_004:0117c17": "舉有所得功德格量耶？答：經論皆有證，論釋",
    "T33n1699_004:0117c18": "初三千施云「二能趣菩提，福不趣菩提」。所言",
    "T33n1699_004:0117c19": "二者，即是自能受持、復為他說，此二能趣菩",
    "T33n1699_004:0117c20": "提也。施福是有漏，有所得不能趣菩提也。經",
    "T33n1699_004:0117c21": "證者，此取然燈佛前，爾前是有所得，故未得",
    "T33n1699_004:0117c22": "無生，故知取有所得施也。又一意所以舉釋",
    "T33n1699_004:0117c23": "迦往因格量者，三門明功德，上來已格量兩",
    "T33n1699_004:0117c24": "門功德竟，未格量自受持讀誦功德；今歎格",
    "T33n1699_004:0117c25": "自受持讀誦功德，故有此文也。問：格自受持",
    "T33n1699_004:0117c26": "讀誦，何故功德轉重耶？答：自受持讀誦其福",
    "T33n1699_004:0117c27": "尚重，具自行化他豈可稱量耶？此是顯功德",
    "T33n1699_004:0117c28": "之重，故格自行。講誦者須細看經，不爾不覺",
    "T33n1699_004:0117c29": "也。問：三門明功德格量三門何異耶？答云：自",
    "T33n1699_004:0118a01": "行化他門，則功德即格量，從三千至恒沙身",
    "T33n1699_004:0118a02": "命是也。自信門、自受持門，此二門前明功德",
    "T33n1699_004:0118a03": "後格量，故文有開合之異也。問：三門明功德",
    "T33n1699_004:0118a04": "何異耶？答：即是三品。但生信心為下品，受持",
    "T33n1699_004:0118a05": "讀誦不為他說為中品，次受持復為他說為",
    "T33n1699_004:0118a06": "上品。又前是自行，後一具自他也。「須菩提！善",
    "T33n1699_004:0118a07": "男子善女人」下，大章第二。前第一、明格量；今",
    "T33n1699_004:0118a08": "明格量所不能格量，會不格量所及。若其更",
    "T33n1699_004:0118a09": "格則人不信，故云不思議也。「爾時須菩提白",
    "T33n1699_004:0118a10": "佛」下，二周說法中，此是第二。依論師十二分，",
    "T33n1699_004:0118a11": "此是第十斷疑。今所不用，何故爾耶？論云「從",
    "T33n1699_004:0118a12": "如來非有為分下，皆是斷生疑」，何得言此中",
    "T33n1699_004:0118a13": "始是斷疑？復有人言：上來始答住問、降伏心",
    "T33n1699_004:0118a14": "問，今次答菩提心問。今明前具答四問竟，",
    "T33n1699_004:0118a15": "云何於此始答菩提心問耶？又前答後答無",
    "T33n1699_004:0118a16": "異，云何前非答菩提心，今始是答耶？其人見",
    "T33n1699_004:0118a17": "近不見遠也。次有人言：前明因空，今明果空。",
    "T33n1699_004:0118a18": "彼謂修行等是因，前辨修行空故是因，空菩",
    "T33n1699_004:0118a19": "提是果；今云實無菩提可得故是果空。此亦",
    "T33n1699_004:0118a20": "不然。上已具說因果深義竟，何得上言因空",
    "T33n1699_004:0118a21": "此亦是果空？今明此是第二周說。何以知耶？",
    "T33n1699_004:0118a22": "以前後四問皆同、佛答亦同，故知是二周說",
    "T33n1699_004:0118a23": "也。問：二周說何異？答：前廣說，今略說。前為前",
    "T33n1699_004:0118a24": "會眾說，後為後會眾說。故《大智論》解無生品",
    "T33n1699_004:0118a25": "云「問曰：前已說般若竟，今何得更說？答云：前",
    "T33n1699_004:0118a26": "為前來眾說，後為後來眾說也。如清涼池前",
    "T33n1699_004:0118a27": "來者飲竟而去，後來者更飲也。」問：《大經》云「為",
    "T33n1699_004:0118a28": "後來眾生以偈頌說」，今何故不作偈耶？答：說",
    "T33n1699_004:0118a29": "法多體，不可一勢。自有前會長行後來者偈，",
    "T33n1699_004:0118b01": "自有二俱偈、二俱長行，如《大智論》說，即是證",
    "T33n1699_004:0118b02": "也。問：今何故不作偈耶？答：諸般若多不作偈，",
    "T33n1699_004:0118b03": "以偈安字有限，於深義不能曲盡也。次明還",
    "T33n1699_004:0118b04": "是一會而有二周說。初周為利根人說，鈍根",
    "T33n1699_004:0118b05": "未悟，更為後周說也。問：前說後說無異，云何",
    "T33n1699_004:0118b06": "前說為利根人，後說為鈍根人耶？答：大意乃",
    "T33n1699_004:0118b07": "同，其中轉易形勢，故鈍根聞之仍得了悟。如",
    "T33n1699_004:0118b08": "一種義作此語說之不解，更作異門釋之則",
    "T33n1699_004:0118b09": "悟。猶如一米作一種食不能食，更作異食則",
    "T33n1699_004:0118b10": "能食也。雖是近事，斯乃聖人制作之大體也。",
    "T33n1699_004:0118b11": "「般若是一法，佛說種種名，隨諸眾生力，為之",
    "T33n1699_004:0118b12": "立異字。」即其證也。次意：前周盡緣，後周盡觀。",
    "T33n1699_004:0118b13": "前周盡緣者，正教菩薩無所得發心，破有所",
    "T33n1699_004:0118b14": "得發心，乃至無所得修行，破有所得修行，故",
    "T33n1699_004:0118b15": "是盡緣也。今此章明無有發菩提心人，亦無",
    "T33n1699_004:0118b16": "有修行人，故是盡觀也。論云「於內心修行，存",
    "T33n1699_004:0118b17": "我為菩薩，此即障於心，違於不住道。」斯經論",
    "T33n1699_004:0118b18": "之作，豈空稱哉？盡緣故無緣，盡觀故無觀，",
    "T33n1699_004:0118b19": "無緣無觀，不知何以目之，歎美強名正觀；正",
    "T33n1699_004:0118b20": "觀即是般若，即是金剛也。又前周正明觀行，",
    "T33n1699_004:0118b21": "後周除觀主。故《大智論》釋習應品云「問曰：前",
    "T33n1699_004:0118b22": "已明生法二空，今何故復辨生空？答：前為破",
    "T33n1699_004:0118b23": "生法二病，明生法二空，今為破觀空人也。」若",
    "T33n1699_004:0118b24": "無論經有十五章，有論經凡有十六章，有長",
    "T33n1699_004:0118b25": "信受一章經也。問：前周說既開三門：一、般若",
    "T33n1699_004:0118b26": "體門；二、信受門；三、功德門。今後周為後會，亦",
    "T33n1699_004:0118b27": "得如此以不？答：依論經亦得如此。初即般若",
    "T33n1699_004:0118b28": "體門，信受即第二門，三千世界須彌山七寶",
    "T33n1699_004:0118b29": "聚去是功德門也。今觀形勢小異於上，故不",
    "T33n1699_004:0118c01": "開三門，但依十五章鉤鎖相生，故釋疑解難",
    "T33n1699_004:0118c02": "以為次第也。初章為二：前問、次答。若約後會",
    "T33n1699_004:0118c03": "為論，則問意同前。昔來未依般若，不成發心",
    "T33n1699_004:0118c04": "修行，故今請問發心修行之義也。若約空觀",
    "T33n1699_004:0118c05": "為論，則前問成發心修行，後問請佛泯發心",
    "T33n1699_004:0118c06": "泯修行故也。問：前為成發心修行，後泯發心",
    "T33n1699_004:0118c07": "修行，將不相違耶？答：終為成一意耳。由泯發",
    "T33n1699_004:0118c08": "心，乃成發心耳；若見有發心，不成發心耳。故",
    "T33n1699_004:0118c09": "前來成發心即是泯發心，今泯發心即是發",
    "T33n1699_004:0118c10": "心也。佛答中為二：初、牒問，明發心即是緣盡",
    "T33n1699_004:0118c11": "義。從何以故實無發心者，明盡觀也。問：佛答",
    "T33n1699_004:0118c12": "與上何異？答：上但盡緣，今緣觀俱盡，即是異",
    "T33n1699_004:0118c13": "也。又上是廣答，具答四問；今是略答，但答發",
    "T33n1699_004:0118c14": "心。發心既爾，三問例然，為顯後周是略說故",
    "T33n1699_004:0118c15": "也。又意初發心尚緣觀俱息，況復修行等猶",
    "T33n1699_004:0118c16": "存有所得耶？「於意云何？如來於然燈佛所」下，",
    "T33n1699_004:0118c17": "第二章來者，論生起云「若無發心菩薩，今那",
    "T33n1699_004:0118c18": "得有受記菩薩耶？既有受記之人，必有發心",
    "T33n1699_004:0118c19": "之者，以受記是果、發心是因，何容有果而無",
    "T33n1699_004:0118c20": "因耶？」此終是歷破有所得我人見耳。前已破",
    "T33n1699_004:0118c21": "發心人見，今破受記人見也。就文有八菩提，",
    "T33n1699_004:0118c22": "開為二：初五菩提，引昔時了悟無受記菩薩",
    "T33n1699_004:0118c23": "以釋疑；次有三菩提，引現在佛果得菩提以",
    "T33n1699_004:0118c24": "釋疑。初中為三：一、佛問；二、須菩提答；三、佛述",
    "T33n1699_004:0118c25": "成。初、二如文。第三、佛述釋中有三菩提句，開",
    "T33n1699_004:0118c26": "為四意：一、直述理實無相，故無所得也；二、從",
    "T33n1699_004:0118c27": "「若有法」下，此是反釋，若有所得則不得記也。",
    "T33n1699_004:0118c28": "三、「以實無有法」下，順釋，以無所得故乃得記",
    "T33n1699_004:0118c29": "耳。「何以故」下，第四、釋無所得故得記之義也。",
    "T33n1699_004:0119a01": "言何以故無所得乃得記耶？釋云：如來者即",
    "T33n1699_004:0119a02": "諸法如義，以體如故名如來，亦體如故名得",
    "T33n1699_004:0119a03": "記，如中豈有法可得耶？若有得則不體如，不",
    "T33n1699_004:0119a04": "體如不名如來，亦不得受記也。「若有人言」下，",
    "T33n1699_004:0119a05": "第二、引現在得果時以釋疑也。疑云：無得受",
    "T33n1699_004:0119a06": "記之菩薩，今寧有得菩提之佛耶？以實有佛",
    "T33n1699_004:0119a07": "果得菩提，則實有菩薩得受記及發心也。此",
    "T33n1699_004:0119a08": "終是歷法破有所得我人見耳。故經云「菩提",
    "T33n1699_004:0119a09": "心見、受記見、佛見、菩提見、斷見、常見等，猶是",
    "T33n1699_004:0119a10": "一例義耳。」「實無佛得菩提」者，初發菩提心及",
    "T33n1699_004:0119a11": "受記時，尚了悟無所得，況至佛時猶有我人",
    "T33n1699_004:0119a12": "得菩提耶？如來所得三菩提無實無虛者，上",
    "T33n1699_004:0119a13": "破有見，今破無見也。明佛得三菩提，無所得",
    "T33n1699_004:0119a14": "為得，何故不得耶？肇師云「玄道在乎絕域，不",
    "T33n1699_004:0119a15": "得以得之」，即其義也。「無實無虛」者，前各彈有",
    "T33n1699_004:0119a16": "無見，此雙結非有非無也。無有有得之得故",
    "T33n1699_004:0119a17": "言無實，非無無得之得故言非虛，論意爾也。",
    "T33n1699_004:0119a18": "「是故如來說一切法皆是佛法」者，此成上非",
    "T33n1699_004:0119a19": "實非無義，虛非有耳。以體一切諸法如故名為",
    "T33n1699_004:0119a20": "如來，故一切法如即是如來，故云一切皆是",
    "T33n1699_004:0119a21": "佛法也。「即非一切法」者，一切顛倒之法，此非",
    "T33n1699_004:0119a22": "如來所證，故云則非一切法也。以一切如是",
    "T33n1699_004:0119a23": "如來故非無，一切顛倒非如來故非有，故成",
    "T33n1699_004:0119a24": "上非有無也。此猶是《大經》有所無無所有義",
    "T33n1699_004:0119a25": "耳。以無所有名大涅槃，故是如來也。有所無",
    "T33n1699_004:0119a26": "是顛倒生死，故非如來也。「是名一切法」者，還",
    "T33n1699_004:0119a27": "結一切諸法如也。問：上兩句已足，何用下更",
    "T33n1699_004:0119a28": "結耶？答：初句直明一切法是如來；次下兩句",
    "T33n1699_004:0119a29": "簡其有無，初句明無一切顛倒，次句明有一",
    "T33n1699_004:0119b01": "切法如也。問：上明然燈佛，與今何異？答：上為",
    "T33n1699_004:0119b02": "成不可取不可說義來也，今為成菩薩無義",
    "T33n1699_004:0119b03": "故來也。又上是略明義，此下八菩提是廣明",
    "T33n1699_004:0119b04": "義也。依論釋佛答中，論偈云「以後時受記，然",
    "T33n1699_004:0119b05": "燈行非上」，論師釋云「有四時然燈、四時受記，",
    "T33n1699_004:0119b06": "謂習種、性種、道種及初地。前然燈是習種時",
    "T33n1699_004:0119b07": "也，今此是性種、道種二時然燈。此中但是名",
    "T33n1699_004:0119b08": "字受記，未得真無生記，故云無有法得菩提。",
    "T33n1699_004:0119b09": "若此時已得真無生記者，後一然燈不更與",
    "T33n1699_004:0119b10": "受記也。」今謂此釋無所出，論直云「以後時受",
    "T33n1699_004:0119b11": "記，然燈行非上」，此言自難解，亦無四時受記、",
    "T33n1699_004:0119b12": "四時然燈也。又設有此義，於文義相皆不順，",
    "T33n1699_004:0119b13": "故於今無取也。「譬如人身長大」下，第三章經",
    "T33n1699_004:0119b14": "論無生起觀。此文舉山王譬法身，成上菩提",
    "T33n1699_004:0119b15": "非有非無義耳。法身無一切患故非有，具一",
    "T33n1699_004:0119b16": "切功德故非無，然菩提既非有無，故法身亦",
    "T33n1699_004:0119b17": "非有無也。文有二：初、佛舉大身為問，如文；次、",
    "T33n1699_004:0119b18": "「須菩提答云：如來說人身長大」者，論云「佛以",
    "T33n1699_004:0119b19": "真如為身，二義故名大：一者、遍一切處；二者、",
    "T33n1699_004:0119b20": "具一切功德。」問：法身云何遍一切處耶？答：《華",
    "T33n1699_004:0119b21": "嚴》云「無盡平等妙法界，皆悉充滿如來身。」如",
    "T33n1699_004:0119b22": "來身未曾大小、遍與不遍，為眾生歎美為大",
    "T33n1699_004:0119b23": "耳。「即非大身」者，無一切患累故也。論云「遠離",
    "T33n1699_004:0119b24": "煩惱障及智障」，故云非身也。「是名大身」者，具",
    "T33n1699_004:0119b25": "一切功德也。初句直明大身耳，次句無患累",
    "T33n1699_004:0119b26": "故非有，次句明有眾德故非無也。問：與上明",
    "T33n1699_004:0119b27": "山王何異？答：前為前會，後為後會。又上為成",
    "T33n1699_004:0119b28": "無取說義來，今為成菩提非有無義來也。上",
    "T33n1699_004:0119b29": "明報佛，今明法身佛也。上，惑者謂初得佛時",
    "T33n1699_004:0119c01": "言有菩提可取，故是報佛，今直明法身體非",
    "T33n1699_004:0119c02": "有無，故是法身也。「菩薩亦如是」下，此第四章",
    "T33n1699_004:0119c03": "經來者，論生起云「若上來明無發心菩薩、受",
    "T33n1699_004:0119c04": "記菩薩，又無諸佛得無上菩提；若因果皆不",
    "T33n1699_004:0119c05": "可得者，眾生亦不應入涅槃，亦無淨佛土事，",
    "T33n1699_004:0119c06": "菩薩何故欲成就眾生令入涅槃、修淨土行",
    "T33n1699_004:0119c07": "耶？此終是有所得心歷法生疑故。」歷法破未",
    "T33n1699_004:0119c08": "竟，故生此章。「菩薩亦如是」者，此是成就眾生",
    "T33n1699_004:0119c09": "菩薩、淨佛土菩薩也，亦如上發心受記菩薩",
    "T33n1699_004:0119c10": "不可得，故云亦如是也。是亦上求菩提法身",
    "T33n1699_004:0119c11": "有無不可得故，求菩薩有無亦不可得，故云",
    "T33n1699_004:0119c12": "亦如是也。此中三句經：一、破成就眾生菩薩；",
    "T33n1699_004:0119c13": "二、破淨佛土菩薩；三、結正菩薩之義。問：上已",
    "T33n1699_004:0119c14": "二處明滅度眾生，與今何異？答：經初且明滅",
    "T33n1699_004:0119c15": "度眾生，為答菩提心故來；次第二周初答泯",
    "T33n1699_004:0119c16": "菩提心故來，今為破成就眾生菩薩義故來",
    "T33n1699_004:0119c17": "也。問：上已明淨土，與今何異？答：上為成無取",
    "T33n1699_004:0119c18": "無說之義，今為明無淨土之菩薩，故異也。「若",
    "T33n1699_004:0119c19": "菩薩通達無我法」者，此第三句結正菩薩之",
    "T33n1699_004:0119c20": "名。此文意有近有遠。近者從第二周初已來，",
    "T33n1699_004:0119c21": "云無發菩提心菩薩、無受記菩薩，乃至今明",
    "T33n1699_004:0119c22": "無成就眾生、淨佛土菩薩。人聞生疑：若爾，應",
    "T33n1699_004:0119c23": "都無菩薩也。故釋云：由了悟無菩薩故始是",
    "T33n1699_004:0119c24": "菩薩耳，見有菩薩則非菩薩也。遠即貫於一",
    "T33n1699_004:0119c25": "經，此經始終皆明無菩薩破我人之見。若能",
    "T33n1699_004:0119c26": "了悟無菩薩，方是菩薩；見有菩薩，見有則是",
    "T33n1699_004:0119c27": "凡夫我見，非菩薩也。問：了悟無菩薩者，此是",
    "T33n1699_004:0119c28": "知無有我；二乘亦悟無我，何故不名菩薩？答：",
    "T33n1699_004:0119c29": "論云「悟二種無我，故名菩薩。聲聞但悟人無",
    "T33n1699_004:0120a01": "我，故不名菩薩也。」又菩薩知我無我不二，故",
    "T33n1699_004:0120a02": "名菩薩；二乘見我無我異，是二見之人，非菩",
    "T33n1699_004:0120a03": "薩也。「五眼」下，第五章經。文來有二：一者、近生，",
    "T33n1699_004:0120a04": "還從上四章生。前來四章竝不見菩薩，時會",
    "T33n1699_004:0120a05": "即疑：若如來云無所見者，則應無眼；若有眼，",
    "T33n1699_004:0120a06": "何故不見？故舉五眼答：今言不見者，非無眼",
    "T33n1699_004:0120a07": "故不見，五眼見宛然而無所見。如《淨名》阿那",
    "T33n1699_004:0120a08": "律章云「有佛世尊得真天眼，常見諸法不以",
    "T33n1699_004:0120a09": "二相。」《大品》復云「我五眼尚不見諸法，況凡夫",
    "T33n1699_004:0120a10": "無目而言得菩提耶？」二者、遠生，經初已來皆",
    "T33n1699_004:0120a11": "明無得無見，故有今文。又上破有見故云無",
    "T33n1699_004:0120a12": "見，今破無見故有見，未曾見不見也。五眼義",
    "T33n1699_004:0120a13": "別須釋，今且示數意。然五眼具得，約五人有",
    "T33n1699_004:0120a14": "五，謂：人有肉眼、天有天眼、二乘見四諦有慧",
    "T33n1699_004:0120a15": "眼、菩薩照三乘根性說三乘法有法眼、佛有",
    "T33n1699_004:0120a16": "佛眼。次約二人：因人四眼、果人一眼。因人四",
    "T33n1699_004:0120a17": "眼，如《仁王經》歎菩薩得四眼；五通果人一眼，",
    "T33n1699_004:0120a18": "即佛有佛眼也。次明一人具足五眼，即是佛。",
    "T33n1699_004:0120a19": "問：何故具足五眼？答：此是無差別差別用。舉",
    "T33n1699_004:0120a20": "障內境約佛智故名肉眼，舉障外境目佛智",
    "T33n1699_004:0120a21": "故名天眼，約二慧境名慧眼。《無量壽經》言「慧",
    "T33n1699_004:0120a22": "眼見真境，見真境名慧眼」。《大品．往生品》中云",
    "T33n1699_004:0120a23": "「慧眼無法不見」，又云「而無所見」。《大智論》言「具",
    "T33n1699_004:0120a24": "總相慧、別相慧名眼」，故知慧眼具二慧也。法",
    "T33n1699_004:0120a25": "眼可知，四眼不了，佛眼具了故名佛眼；亦見",
    "T33n1699_004:0120a26": "佛性故名佛眼也。「須菩提！恒河中有沙」者，此",
    "T33n1699_004:0120a27": "章為成五眼。依論師生起，明五眼既少而境",
    "T33n1699_004:0120a28": "多，何得以少眼知多境？境既多，眼亦應多，而",
    "T33n1699_004:0120a29": "今眼少何能盡知多境？為此疑故，今明眼雖",
    "T33n1699_004:0120b01": "少而能遍知一切境也。論既無文，今明亦復",
    "T33n1699_004:0120b02": "無妨也。但知前既辨五眼，今出所照之境也。",
    "T33n1699_004:0120b03": "問：前舉恒河、今明恒河，何異耶？答：前為成格",
    "T33n1699_004:0120b04": "量四句偈，故舉恒河；今為五眼所照境，故舉",
    "T33n1699_004:0120b05": "恒河也。問：境既多，何獨云知心？答：有二意：",
    "T33n1699_004:0120b06": "一者、廣略，前明能照之眼廣，故具明五眼；今",
    "T33n1699_004:0120b07": "辨所照之境略，故止言心也。二者、心無形觸",
    "T33n1699_004:0120b08": "最難知，今舉其難知尚知，易可明也。「如來",
    "T33n1699_004:0120b09": "說諸心」者，明如來見一切眾生心唯在顛倒",
    "T33n1699_004:0120b10": "中行也。「則為非心」，不在正觀中行也。「是名為",
    "T33n1699_004:0120b11": "心」者，結顛倒心也。三世心來者，釋成顛倒心",
    "T33n1699_004:0120b12": "義。何故名顛倒心耶？以三世求心不可得，而",
    "T33n1699_004:0120b13": "眾生見有心，此是無而謂有，故名顛倒也。「須",
    "T33n1699_004:0120b14": "菩提！滿三千世界七寶」者，文來為釋疑。上言",
    "T33n1699_004:0120b15": "佛知眾生心皆顛倒，則顛倒心所作布施等",
    "T33n1699_004:0120b16": "眾行皆是顛倒。若爾，應無佛因；既無佛因，應",
    "T33n1699_004:0120b17": "無佛果。故釋此疑，明無所得心布施等則是",
    "T33n1699_004:0120b18": "佛因，既有佛因則有佛果。問曰：何由有不顛",
    "T33n1699_004:0120b19": "倒？為從顛倒得不顛倒、為從不顛倒得不顛",
    "T33n1699_004:0120b20": "倒？二俱有過。若從顛倒生不顛倒，則倒為不",
    "T33n1699_004:0120b21": "倒因；若從不顛倒生不顛倒，則不顛倒便無",
    "T33n1699_004:0120b22": "因。答。《大品．三慧品》佛答此問，「不從有得生無",
    "T33n1699_004:0120b23": "得，不從無得生無得，得無得平等故是無所",
    "T33n1699_004:0120b24": "得」，即其事也。問：前已明三千世界七寶，與今",
    "T33n1699_004:0120b25": "何異？答：前七寶為格四句偈，今七寶為成佛",
    "T33n1699_004:0120b26": "因也。「若福德有實」，此便釋疑。疑云：上亦三",
    "T33n1699_004:0120b27": "千七寶，今亦爾，何故是佛因耶？故釋云：若福",
    "T33n1699_004:0120b28": "德有實，此明有得福德。「以福德無故」，此明無",
    "T33n1699_004:0120b29": "得福德，故是佛因也。「須菩提！於意云何？佛可",
    "T33n1699_004:0120b30": "以具足色身」下，第六章經。上來至此三處明",
    "T33n1699_004:0120c01": "色身，何異？答：初為明相好身異法身，相好身",
    "T33n1699_004:0120c02": "有三相，法身無三相也。次文為成兩因優劣",
    "T33n1699_004:0120c03": "義，二身兩果既優劣，二身兩因亦應優劣，成",
    "T33n1699_004:0120c04": "格量經義故來。今文為破二身一異見故來，",
    "T33n1699_004:0120c05": "上兩處明二身異，尋語之流即云有相好身",
    "T33n1699_004:0120c06": "與法身異，如從來本迹異、三佛異義，故此章",
    "T33n1699_004:0120c07": "經破一異見。論有二偈，上半云「法身畢竟體，",
    "T33n1699_004:0120c08": "非彼相好身」，此即破其二身一見，明相好身",
    "T33n1699_004:0120c09": "有相好、法身無相好，二身有異，何得一耶？次",
    "T33n1699_004:0120c10": "偈上半云「不離於法身，此二非不佛」，此破異",
    "T33n1699_004:0120c11": "見，何處離相好有別法身耶？故云此二非不",
    "T33n1699_004:0120c12": "佛也。問：二身定一定異、非一非異耶？答：諸法",
    "T33n1699_004:0120c13": "無有定相，而具有三句。昔日明相好身亦生",
    "T33n1699_004:0120c14": "滅、五分法身亦生滅，故二身同生滅則是一",
    "T33n1699_004:0120c15": "義。次此經上來兩處開二身之異，相好身有",
    "T33n1699_004:0120c16": "生滅、法身無為無生滅，此是異義。今此一章",
    "T33n1699_004:0120c17": "雙破一異，故佛具有三種方便。問：昔何故說",
    "T33n1699_004:0120c18": "一方便，乃至今何故說不一不異？答：昔為破",
    "T33n1699_004:0120c19": "常見故，明佛二身皆生滅無常，故二身是一，",
    "T33n1699_004:0120c20": "小乘人便作一解，故經初開二身生不生異，",
    "T33n1699_004:0120c21": "時會便云小乘二身是一、大乘二身是異，故",
    "T33n1699_004:0120c22": "今具破一異。得意者，三俱會道利物；不達者，",
    "T33n1699_004:0120c23": "皆是顛倒戲論也。破二身一異見既爾，破法",
    "T33n1699_004:0120c24": "身有色無色亦然。論云「此亦無亦有法身絕",
    "T33n1699_004:0120c25": "相，不可言有相好；離相好無別法身，不可言",
    "T33n1699_004:0120c26": "法身無相好也。」所言「具足色身」者，唯佛一人",
    "T33n1699_004:0120c27": "盡形相之美，故言具足；餘人乃至輪王，相不",
    "T33n1699_004:0120c28": "明了，故不具足也。「如來說具足即非具足」者，",
    "T33n1699_004:0120c29": "破一見，明色身非法身，何得為一？「是名具足」，",
    "T33n1699_004:0121a01": "此破異見，何處離相好別有法身也？「可以諸",
    "T33n1699_004:0121a02": "相見不」下，意與前同，但身總相別相為異耳。",
    "T33n1699_004:0121a03": "「於意云何？如來有所說法不」下，此第七章來",
    "T33n1699_004:0121a04": "者，此破法身有說法疑。疑云：若具足色身非",
    "T33n1699_004:0121a05": "法身者，云何言如來有所說法耶？故佛破云：",
    "T33n1699_004:0121a06": "「須菩提！汝勿言如來法身有所說。若言如來",
    "T33n1699_004:0121a07": "法身有所說，則謗法身，法身非色故，法身非",
    "T33n1699_004:0121a08": "說也。」何以故說此一句破法身無說疑？若言",
    "T33n1699_004:0121a09": "法身不說、相好身說，此亦不然。上明不可離",
    "T33n1699_004:0121a10": "相好身別有法身，便謂法身無相好，亦不可",
    "T33n1699_004:0121a11": "離相好身說別有法身說，而謂法身無說。問：",
    "T33n1699_004:0121a12": "何以知經文如此？答：論偈云「如佛法亦然」，故",
    "T33n1699_004:0121a13": "舉佛例法也。「無法可說是名說法」者，此更破",
    "T33n1699_004:0121a14": "疑人聞法身有說，便言有法可說。故今釋云：",
    "T33n1699_004:0121a15": "雖復說法，無法可說，假名說法耳。論次此章",
    "T33n1699_004:0121a16": "後長有信受一章經。問：上信、今信何異？答：上",
    "T33n1699_004:0121a17": "明信，信因果深義；今明信，信上如來雖說無",
    "T33n1699_004:0121a18": "所說也。問：何等人能信此法耶？答：論偈云「非",
    "T33n1699_004:0121a19": "眾生眾生，非聖非不聖。」此人非凡夫眾生，故",
    "T33n1699_004:0121a20": "言非眾生；而是聖體眾生，故言眾生也。非眾",
    "T33n1699_004:0121a21": "生故非聖，是聖體眾生故非不聖也。問：若言",
    "T33n1699_004:0121a22": "凡夫不信不可為凡，聖人能信不須為聖，今",
    "T33n1699_004:0121a23": "說此經竟為何人耶？答：觀此論意，具足顛倒",
    "T33n1699_004:0121a24": "有所得凡夫不能了，此是習無所得觀眾生",
    "T33n1699_004:0121a25": "則能信。此眾生望有所得人，故非眾生；未具",
    "T33n1699_004:0121a26": "足了悟，故非不眾生也。「於意云何」下，第八章",
    "T33n1699_004:0121a27": "經論生起，　從上第二章經生。上第二章經云",
    "T33n1699_004:0121a28": "佛無菩提可得者，今云何有階級位行耶？如",
    "T33n1699_004:0121a29": "謂從十信至十住，從十住至十行，從十行至",
    "T33n1699_004:0121b01": "十迴向、十地等，既有進行階級，則佛果應有",
    "T33n1699_004:0121b02": "所得也。近文生者，相好論身業，無所說辨口",
    "T33n1699_004:0121b03": "業，今得菩提明意業。佛既無所說，應無所得；",
    "T33n1699_004:0121b04": "今實有所得，應實有所說也。問：初周中已明",
    "T33n1699_004:0121b05": "佛無所說、無得菩提，與今何異？答：前後兩會",
    "T33n1699_004:0121b06": "利鈍兩緣，此二義通貫十五章也。但今文與",
    "T33n1699_004:0121b07": "上有開合之別及來意不同。來意不同，上明",
    "T33n1699_004:0121b08": "釋迦是化佛，破實說之疑；今明不可言法身",
    "T33n1699_004:0121b09": "有說、不可言無說，破法身有說、法身無說之",
    "T33n1699_004:0121b10": "義疑。上明無得菩提，破實得之疑；今明無得，",
    "T33n1699_004:0121b11": "破舉因行階級證果實得疑也。又上云如來",
    "T33n1699_004:0121b12": "有所說耶？有菩提可得耶？此得說合論。今則",
    "T33n1699_004:0121b13": "開得說為二章經：前章經明無所說，此章明",
    "T33n1699_004:0121b14": "無所得也。文三：初、佛牒疑情反問善吉，次、善",
    "T33n1699_004:0121b15": "吉奉答明佛無少法得菩提。若有一豪之得",
    "T33n1699_004:0121b16": "則不得道，以畢竟無得爾乃得道耳。以得果",
    "T33n1699_004:0121b17": "實無一法可得，行因實無一行可行，無所得",
    "T33n1699_004:0121b18": "故始得果，無所行故乃是行因也。次佛述四",
    "T33n1699_004:0121b19": "義釋無上菩提，初即述以無所得故名無上",
    "T33n1699_004:0121b20": "也。二、以體悟法界平等義，故名無上菩提。以",
    "T33n1699_004:0121b21": "無我無人故得菩提者，第三義，彼菩提體無",
    "T33n1699_004:0121b22": "二種我，名無上也。上之二義就得門釋無上",
    "T33n1699_004:0121b23": "菩提；今就離門釋，謂菩提體有我人則非無",
    "T33n1699_004:0121b24": "上，以體無有我人故名無上菩提也。「修一切",
    "T33n1699_004:0121b25": "善法」者，上三門就果釋無上，此第四義就因",
    "T33n1699_004:0121b26": "門釋無上，以有無上方便修一切眾行滿足，",
    "T33n1699_004:0121b27": "故是無上；餘菩薩修因行不滿，故非無上也。",
    "T33n1699_004:0121b28": "「如來說善法則非善法」者，簡上修善法義，今",
    "T33n1699_004:0121b29": "明是無所得善法耳。得非是有所善法，故云",
    "T33n1699_004:0121c01": "「則非善法」。「是名善法」者，還結取無所得善法",
    "T33n1699_004:0121c02": "也。「三千世界須彌七寶」下，此第九章。問：前周",
    "T33n1699_004:0121c03": "已舉內外兩施明格量竟，今何故更說？答：上",
    "T33n1699_004:0121c04": "已明前後說為兩會之眾，不應問也。又上來",
    "T33n1699_004:0121c05": "明般若體門及信受門竟，今說經是功德門",
    "T33n1699_004:0121c06": "也。又依論生起，從上修一切善法得菩提文",
    "T33n1699_004:0121c07": "生。若言修善法得菩提者，受持此經章句不",
    "T33n1699_004:0121c08": "得菩提。何以故？薩婆多等諸部人云名字句",
    "T33n1699_004:0121c09": "是無記法故也。為破此疑，故重舉也，明名",
    "T33n1699_004:0121c10": "字句雖是無記，能表實相，故受持四句功德",
    "T33n1699_004:0121c11": "無邊。又汝法中言是無記，我法中明此是般",
    "T33n1699_004:0121c12": "若名字句，豈是無記？故受持四句勝大千廣",
    "T33n1699_004:0121c13": "施也。問：等是破無疑，何故不舉恒沙七寶及",
    "T33n1699_004:0121c14": "舉恒沙身命耶？答：三千寶是最初格，故舉初",
    "T33n1699_004:0121c15": "章耳。又為後會人須漸次格，不得頓格超說",
    "T33n1699_004:0121c16": "恒沙。又今三千財與上為異，上但明三千財",
    "T33n1699_004:0121c17": "不及持經四句，今明百分不及一等也。依論，",
    "T33n1699_004:0121c18": "經有四種勝：一者云百分不及一乃至百千",
    "T33n1699_004:0121c19": "分不及一，此是數勝，持經福不可數也。二者、",
    "T33n1699_004:0121c20": "歌羅分不及一，此是力用勝，明經力用勝七",
    "T33n1699_004:0121c21": "寶施力用；三者、優婆尼沙陀分不及一，此云",
    "T33n1699_004:0121c22": "不相似數勝，此是數中微細之數，乃至持經",
    "T33n1699_004:0121c23": "少許福德數，無有與此數相似，故云數勝。四",
    "T33n1699_004:0121c24": "者、因果勝，此經因果勝餘因果也。「須菩提！於",
    "T33n1699_004:0121c25": "意云何」下，第十章經來者，論云「從上菩提無",
    "T33n1699_004:0121c26": "高下生，無高則諸佛不高，佛非能度。若無有",
    "T33n1699_004:0121c27": "下，則眾生非下，不下度眾生。而佛是能度故",
    "T33n1699_004:0121c28": "佛為高，眾生是所度故眾生為下，不應無高",
    "T33n1699_004:0121c29": "下也。」又從上為他說四句生者，時會既聞為",
    "T33n1699_004:0122a01": "他說四句功德無邊，便謂有眾生可為，故今",
    "T33n1699_004:0122a02": "破之也。前文止於疑念，次「何以故」，釋止疑念",
    "T33n1699_004:0122a03": "所以，明實無眾生可度，汝不應念佛度眾生",
    "T33n1699_004:0122a04": "也。「若有眾生如來度者」，此是反釋，若見有眾",
    "T33n1699_004:0122a05": "生可度，佛則有取我之過也。以眾生見眾生、",
    "T33n1699_004:0122a06": "眾生名眾生，不能自度，何能度眾生？佛亦見",
    "T33n1699_004:0122a07": "眾生，佛亦名眾生，不能自度，何能度眾生？佛",
    "T33n1699_004:0122a08": "若見眾生，佛能度眾生，眾生亦見眾生，眾生",
    "T33n1699_004:0122a09": "應能度佛。有如是大過故，佛不應見有眾生",
    "T33n1699_004:0122a10": "也。「如來說有我者，則非有我」，又釋疑，疑云：",
    "T33n1699_004:0122a11": "若無眾生可度，佛口中何故自稱我耶？如云",
    "T33n1699_004:0122a12": "我本行菩薩道等，故知有我。答云：如來隨俗",
    "T33n1699_004:0122a13": "說有我耳，實無有我可說。而凡夫之人以為",
    "T33n1699_004:0122a14": "有我者，更疑：若無我者，何故世間皆云我來",
    "T33n1699_004:0122a15": "我去、我生我死等耶？即釋云：此是凡夫人於",
    "T33n1699_004:0122a16": "無我中橫計有我耳，故云凡夫以為有我也。",
    "T33n1699_004:0122a17": "「凡夫者，如來說非凡夫」，論經具足云「須菩提！",
    "T33n1699_004:0122a18": "凡夫生者，如來說非生，是名毛道凡夫生。」所",
    "T33n1699_004:0122a19": "以有此語來者，上既云凡夫之人以為有我，",
    "T33n1699_004:0122a20": "故今釋凡夫義也。所以言凡夫生如來說非",
    "T33n1699_004:0122a21": "生者，以不生聖觀故名非生，生凡夫顛倒心",
    "T33n1699_004:0122a22": "故是名凡夫生也。問：論經何故云毛道凡夫",
    "T33n1699_004:0122a23": "耶？答：愚癡不解一毛端聖法故也。數人別有",
    "T33n1699_004:0122a24": "凡夫法、凡夫性，凡夫性是非色非心不相應",
    "T33n1699_004:0122a25": "行無記法也。凡夫法通五陰、通三性也。成論",
    "T33n1699_004:0122a26": "義無別凡夫性法，但無無漏聖法，故名凡夫",
    "T33n1699_004:0122a27": "法耳。「可以三十二相觀如來不」下，此第十一",
    "T33n1699_004:0122a28": "章經。上已三章來各有其義，今復來者，上第",
    "T33n1699_004:0122a29": "三章中雖破如來法身有相無相一異等見，",
    "T33n1699_004:0122b01": "但耳眼之徒多言三十二相是佛，即更復生",
    "T33n1699_004:0122b02": "疑：以修三十二相業等故得三十二相身，有",
    "T33n1699_004:0122b03": "三十二相身即有法身，故知法身應有相好。",
    "T33n1699_004:0122b04": "為破此疑，故有此章來。又初周兩過明相好，",
    "T33n1699_004:0122b05": "後周亦兩過明相好，二會之信亦不可失。又",
    "T33n1699_004:0122b06": "近接前章總明正法平等無有高下；次章明",
    "T33n1699_004:0122b07": "無眾生可度，釋無下義。今了三十二相非佛，",
    "T33n1699_004:0122b08": "釋無高義。此一章經凡五句：一、佛牒疑情問；",
    "T33n1699_004:0122b09": "二、須菩提同迷答；三、佛舉輪王竝破；四、須菩",
    "T33n1699_004:0122b10": "提悟解；五、佛說偈呵之。問：《觀佛三昧經》云「若",
    "T33n1699_004:0122b11": "觀佛色聲皆滅重罪」，今云何見色聞聲行邪",
    "T33n1699_004:0122b12": "道耶？答：若得般若方便用，見色聞聲亦是佛，",
    "T33n1699_004:0122b13": "非色聲亦是佛，乃至非非色聲亦是佛。若不",
    "T33n1699_004:0122b14": "得般若方便，用五句皆非佛。故觀般若偈云",
    "T33n1699_004:0122b15": "「若人見般若，是則得解脫；若不見般若，是亦",
    "T33n1699_004:0122b16": "得解脫。若人見般若，是則為繫縛；若不見般",
    "T33n1699_004:0122b17": "若，亦為繫縛也。」「汝若作是念」下，第十二章經",
    "T33n1699_004:0122b18": "來者，論生起云「若言不以色相好見法身者，",
    "T33n1699_004:0122b19": "則修相好業不得菩提。若爾，應無福德之因、",
    "T33n1699_004:0122b20": "福德之果。為破此疑故，明汝勿言無福因及",
    "T33n1699_004:0122b21": "福果。」佛有二種莊嚴：福因得相好果，此是福",
    "T33n1699_004:0122b22": "莊嚴；修智慧因得智慧果，是慧莊嚴。如來具",
    "T33n1699_004:0122b23": "有福慧二莊嚴，何故無相好果耶？汝若作是",
    "T33n1699_004:0122b24": "念，發菩提心，說諸法斷滅。又疑：菩薩得無生",
    "T33n1699_004:0122b25": "忍、出世間智慧，爾時捨肉身、受法身，則應無",
    "T33n1699_004:0122b26": "復福德因福德果。為破此疑故，明菩薩得無",
    "T33n1699_004:0122b27": "生忍，得妙智慧妙福德，豈失福德因果墮斷",
    "T33n1699_004:0122b28": "滅中耶？問：此中云發菩提心，何故釋云得無",
    "T33n1699_004:0122b29": "生忍耶？答：初得無生忍，亦名初發心也。又此",
    "T33n1699_004:0122c01": "中明從初發心不習斷滅觀，亦不起常觀，後",
    "T33n1699_004:0122c02": "心皆爾，故初後不二，如云「發心、畢竟二不別」",
    "T33n1699_004:0122c03": "也。前明佛果非有相非無相，今明因非斷非",
    "T33n1699_004:0122c04": "常，可謂因果皆是正觀、皆離斷常。問：若爾，因",
    "T33n1699_004:0122c05": "果何異？答：明晦不同，故開因果耳。「以滿恒河",
    "T33n1699_004:0122c06": "沙世界七寶布施」者，問：上已恒沙格竟，何故",
    "T33n1699_004:0122c07": "重說？答：前周從三千至恒沙，後周亦爾，兩會",
    "T33n1699_004:0122c08": "之義不失也。又來意異，前為格量持經四句，",
    "T33n1699_004:0122c09": "今為格量菩薩無我忍也。此是人法無我，故名",
    "T33n1699_004:0122c10": "無我忍也。「不受福德」者，不受有所得福德故",
    "T33n1699_004:0122c11": "此菩薩勝前菩薩，前菩薩受有得福德故不",
    "T33n1699_004:0122c12": "及後菩薩也。次、問答料簡不受之義。問：菩薩",
    "T33n1699_004:0122c13": "既作福德，云何不貪著耶？答：菩薩以無受心",
    "T33n1699_004:0122c14": "作故不生貪心，多非作福德，然復不貪也。「若",
    "T33n1699_004:0122c15": "有人言：如來若來若去」下，第十三章來者，論",
    "T33n1699_004:0122c16": "生起云「菩薩既不受福德，則不受世間人王。",
    "T33n1699_004:0122c17": "天王云何往來六道利益眾生耶？故今釋云：",
    "T33n1699_004:0122c18": "菩薩雖不受世間果，而化身往來六道，作人",
    "T33n1699_004:0122c19": "王天王利益眾生，法身常住則無有去來。勿",
    "T33n1699_004:0122c20": "見化身去來利物，便言法身亦有去來；勿見",
    "T33n1699_004:0122c21": "法身無去來，謂生身亦無去來。」此中正明化",
    "T33n1699_004:0122c22": "身有去來，破法身有去來疑，故云「若言如來",
    "T33n1699_004:0122c23": "法身有去來者，不解法身之義也。」問：若化身",
    "T33n1699_004:0122c24": "有來去、法身無來去，還是從來義耳。答：此是",
    "T33n1699_004:0122c25": "不二二義，故開二身無去來。去來是化身，去",
    "T33n1699_004:0122c26": "來無去來是法身，皆是為物作此名字耳。至",
    "T33n1699_004:0122c27": "論正般若，未曾二不二、去來不去來也。「須菩",
    "T33n1699_004:0122c28": "提！以三千世界碎為微塵」下，第十四章經。前",
    "T33n1699_004:0122c29": "已明微塵，今復明，何異？釋：有同有異。有同者，",
    "T33n1699_004:0123a01": "同取為譬喻，異者來意各別。前舉有微塵譬",
    "T33n1699_004:0123a02": "有所得布施，成格量優劣義故來。明有得布",
    "T33n1699_004:0123a03": "施，此是塵染因，還得塵染果，故不及持經四",
    "T33n1699_004:0123a04": "句。今舉微塵喻，破十方佛法身一異之疑，如",
    "T33n1699_004:0123a05": "世界碎末為塵，不可言一處住，以其各散故；",
    "T33n1699_004:0123a06": "亦非異處，既無聚云何散耶？十方佛法身不",
    "T33n1699_004:0123a07": "可一處住、不可異處住，以不可一處住，非是",
    "T33n1699_004:0123a08": "混成一法身；不可異處住，故不可各各有法",
    "T33n1699_004:0123a09": "身。故論偈云「於是法界處，非一亦不異。」此破",
    "T33n1699_004:0123a10": "由來兩解，或言十方佛混成一法身，或言各",
    "T33n1699_004:0123a11": "各有法身義也。問：何故舉微塵喻破法身一",
    "T33n1699_004:0123a12": "異疑耶？答：如微塵散滅故不可說一異處，如",
    "T33n1699_004:0123a13": "是十方佛煩惱盡故不可說法身一異處住，",
    "T33n1699_004:0123a14": "故論偈云「微塵碎為末，示現煩惱盡」也。問：",
    "T33n1699_004:0123a15": "何因緣故，破法身一異疑耶？答：上明化身有來",
    "T33n1699_004:0123a16": "去、法身無有來去。法身無來去，故時會生疑：",
    "T33n1699_004:0123a17": "十方佛法身同為無來去，為成一法身同處",
    "T33n1699_004:0123a18": "住？為各各有法身異處住耶？又上來廣破二",
    "T33n1699_004:0123a19": "身一異之見，令識正果；今破微塵世界聚散",
    "T33n1699_004:0123a20": "之見，令識依果，故令了悟不依不正畢竟空",
    "T33n1699_004:0123a21": "義，故有此文來也。此中前牒彼疑，而頓舉三",
    "T33n1699_004:0123a22": "千世界微塵者，欲明十方一切佛法身同異義",
    "T33n1699_004:0123a23": "也。答云甚多者，十方諸佛多也。「說微塵」者，舉",
    "T33n1699_004:0123a24": "微塵為喻也。假名微塵無所有，故云「非微塵」",
    "T33n1699_004:0123a25": "也。「是名微塵」者，還結正假名義也。「世界一合",
    "T33n1699_004:0123a26": "相」者，若微塵、世界相對，微塵喻十方法身不",
    "T33n1699_004:0123a27": "一，世界喻十方法身不異。但論意用微塵通",
    "T33n1699_004:0123a28": "喻不一異，世界偏喻不一也。問：前微塵通喻",
    "T33n1699_004:0123a29": "不一異，何故舉世界別喻不一耶？答：人聞十",
    "T33n1699_004:0123b01": "方法身皆無來去大小，應是一也。以多有一",
    "T33n1699_004:0123b02": "疑，故偏破一也。一合相者，合眾塵成世界也。",
    "T33n1699_004:0123b03": "一合相不可說者，聖人了合無所合，如〈破合",
    "T33n1699_004:0123b04": "品〉「是法不自合，異法亦不合。合法及合時，合",
    "T33n1699_004:0123b05": "者亦皆無。」故無有合。但凡夫見有世界，故起",
    "T33n1699_004:0123b06": "貪著心，言有世界耳。「若人言佛說我見」者，此",
    "T33n1699_004:0123b07": "文近接前生，明凡夫貪著其事生也。凡夫貪",
    "T33n1699_004:0123b08": "著由於我見，我見既無，貪著何由有耶？又遠",
    "T33n1699_004:0123b09": "釋一經，上來處處歎無我無人，但凡夫顛倒",
    "T33n1699_004:0123b10": "起我見人見耳。時會便疑：佛說凡夫起我見，",
    "T33n1699_004:0123b11": "故知有我見可起；若無我見，佛不應說凡夫",
    "T33n1699_004:0123b12": "起我見。此是一疑也。又二乘人云：先有我見",
    "T33n1699_004:0123b13": "故斷我見，故得無我智，是名得道。此是二疑。",
    "T33n1699_004:0123b14": "破初疑云：若人言說我見，便有我見可說者，",
    "T33n1699_004:0123b15": "則不解佛所說義。佛欲明我見是無故說我",
    "T33n1699_004:0123b16": "見耳，非說我見便有我見可說也。故《中論》最",
    "T33n1699_004:0123b17": "後偈云「一切諸法空，世間常等見，何處於何",
    "T33n1699_004:0123b18": "時？誰起是諸見？」故非但正見不可得，邪見亦",
    "T33n1699_004:0123b19": "不可得，故知道門未曾邪正。此經將竟。上破",
    "T33n1699_004:0123b20": "昔有所得正見不可得，今破其邪見亦無得，",
    "T33n1699_004:0123b21": "顯正般若未曾邪正也。即是答二乘人，亦不",
    "T33n1699_004:0123b22": "得言先有我見，斷我見故得無我智。今乃明",
    "T33n1699_004:0123b23": "我本來畢竟不可得，何所斷故言無我耶？「應",
    "T33n1699_004:0123b24": "如是知」者，上明我見本來不可得，今明法",
    "T33n1699_004:0123b25": "見亦本來不可得，故舉我列法，故云應如是",
    "T33n1699_004:0123b26": "知、見、信解，不在法相也。「所言法相者，則非法",
    "T33n1699_004:0123b27": "相」者，亦如我義。佛說我既非我，說法相亦",
    "T33n1699_004:0123b28": "非法相也。問：如是知、見、信解，何異耶？答：論偈",
    "T33n1699_004:0123b29": "云「二智及三昧，知是世諦智」，見是第一義諦",
    "T33n1699_004:0123c01": "智。信解者，是二智所依三昧，依三昧故發生",
    "T33n1699_004:0123c02": "二智也。問：何故明二智？答：菩薩了人法空，具",
    "T33n1699_004:0123c03": "足二智也。又始行菩薩未得無生，了悟淺名",
    "T33n1699_004:0123c04": "世諦智。深行菩薩得無生忍，了悟二空，名第",
    "T33n1699_004:0123c05": "一義諦智。三昧通是二人智所依也。「若人以",
    "T33n1699_004:0123c06": "滿無量」下，此第十五章經。上「如來者無所從",
    "T33n1699_004:0123c07": "來」，總明二身；微塵譬喻，別料簡法身。今此一",
    "T33n1699_004:0123c08": "章經，別料簡化身。疑云：化佛既有去來，供養",
    "T33n1699_004:0123c09": "化佛、持化佛所說，何如真佛耶？故今明若能",
    "T33n1699_004:0123c10": "於化佛所發心受持化佛四句偈者，功德勝",
    "T33n1699_004:0123c11": "無量阿僧祇世界七寶施。「云何為人演說」，釋",
    "T33n1699_004:0123c12": "為他說義，明上來數勸為人說法。今經之欲",
    "T33n1699_004:0123c13": "竟，示說法之方，當如如而說。下「如」字則是如",
    "T33n1699_004:0123c14": "法性之如，勸行者當如法性如而說，勿生心",
    "T33n1699_004:0123c15": "動念也。下偈即明說法之辭，亦如十喻之說，",
    "T33n1699_004:0123c16": "故居士經云「說法者無說無示，譬如幻士為",
    "T33n1699_004:0123c17": "幻人說法。」什法師云「十喻以喻空，空必持此",
    "T33n1699_004:0123c18": "喻。借言以會意，意盡無會處，既得出長羅，住",
    "T33n1699_004:0123c19": "此無所住」也。若依論經明之，經曰「云何為人",
    "T33n1699_004:0123c20": "演說」而不名說，是名為說。此釋化佛說法義。",
    "T33n1699_004:0123c21": "化佛說法，不自稱是化；若自稱是化，則眾生",
    "T33n1699_004:0123c22": "不生信敬，故言不名為說。是名為說者，直化",
    "T33n1699_004:0123c23": "佛說法也。一切有為法偈來者，更釋疑。疑云：",
    "T33n1699_004:0123c24": "諸佛常為眾生說法，何故復入涅槃？故明諸",
    "T33n1699_004:0123c25": "佛如來不住涅槃、不住有為，以諸佛為利眾",
    "T33n1699_004:0123c26": "生化身說法，故不住涅槃；觀有為如夢幻，故",
    "T33n1699_004:0123c27": "不住世間也。論經廣有九喻，云「一切有為法，",
    "T33n1699_004:0123c28": "如星、翳、燈、幻、露、泡、夢、電、雲」。一者、如星，日未出",
    "T33n1699_004:0123c29": "有用，日出則無用。未有正觀日出，則妄心有",
    "T33n1699_004:0124a01": "用；正觀日出，則妄想不可得。第二、翳喻，如眼",
    "T33n1699_004:0124a02": "有翳，故見空有毛輪，故可得翳；慧眼故無六",
    "T33n1699_004:0124a03": "塵，妄見六塵也。第三、如燈，還喻能見識法，如",
    "T33n1699_004:0124a04": "有油、炷、器，三法合故有燈，根、塵及貪受故有",
    "T33n1699_004:0124a05": "識生。燈和合有無所有法，亦和合有無所有，",
    "T33n1699_004:0124a06": "燈念念滅，識亦爾也。第四、如幻喻，如幻師作",
    "T33n1699_004:0124a07": "種種物而無實；眾生業幻故，見種種國土亦",
    "T33n1699_004:0124a08": "無實也。第五、露喻，露少時住，身亦爾。第六泡",
    "T33n1699_004:0124a09": "喻，如天雨渧成泡，小兒謂之即為珠，心生貪",
    "T33n1699_004:0124a10": "著；眾生三受亦爾，從根塵識生，亦不實也。第",
    "T33n1699_004:0124a11": "七、夢喻過去法，如昨夜夢見有，了悟則無也。",
    "T33n1699_004:0124a12": "八者、如電喻，纔現即滅，現在法亦爾。第九、雲",
    "T33n1699_004:0124a13": "喻，空中淨，忽然雲生，即時便滅；未來法亦爾，",
    "T33n1699_004:0124a14": "忽然而起，即時散滅也。委曲須講釋，今略示",
    "T33n1699_004:0124a15": "耳。第三、流通，如文意云云。",
    "T33n1699_004:0124a16": "金剛般若經義疏卷第四畢"
}