{
    "T35n1735_020:0649b02": "大方廣佛華嚴經疏卷第二十",
    "T35n1735_020:0649b04": "唐清涼山大華嚴寺沙門澄觀撰",
    "T35n1735_020:0649b05": "18 明法品明法品第十八入第十八卷經",
    "T35n1735_020:0649b06": "初來意者，前明當位所成之德，今辨趣後勝",
    "T35n1735_020:0649b07": "進之行，故次來也。又前明發心之勝德，今辨",
    "T35n1735_020:0649b08": "所具之行相，故次來也。二釋名者，準梵本",
    "T35n1735_020:0649b09": "具翻應云法光明品，統有四義：一法慧智",
    "T35n1735_020:0649b10": "慧於能所詮進趣行法分明照了故，即明所",
    "T35n1735_020:0649b11": "知法。二明是能詮，以能顯行故。法是所詮，",
    "T35n1735_020:0649b12": "可軌則故。此則詮旨合目，明有法故、法之",
    "T35n1735_020:0649b13": "明故，通二釋也。三明是智用，法是理行及果，",
    "T35n1735_020:0649b14": "境智合說俱是所詮。法之明、明之法，依主名",
    "T35n1735_020:0649b15": "也。四所修行法體離無明，亦唯所詮。有明之",
    "T35n1735_020:0649b16": "法，法即是明，通有財、持業也。三宗趣者，明",
    "T35n1735_020:0649b17": "法不同略有四種，謂教、理、行、果。尋教悟理，",
    "T35n1735_020:0649b18": "觀理起行，行成得果，皆初宗後趣。又此四",
    "T35n1735_020:0649b19": "皆宗，為成後位及成勝德為趣。第四釋",
    "T35n1735_020:0649b20": "文。文有三分：一請說分、二正說分、三結說",
    "T35n1735_020:0649b21": "分。今初，分二：先長行、後祇夜。前中亦二：初",
    "T35n1735_020:0649b22": "敘問答之人。勝進趣後非勤不能，故精進",
    "T35n1735_020:0649b23": "慧問。二「佛子」下正申所問，亦分為二：初領",
    "T35n1735_020:0649b24": "前自分勝德、後請說勝進之行。前中，先總、後",
    "T35n1735_020:0649b25": "「具大莊嚴」下別。別有七句：一領德，即領前",
    "T35n1735_020:0649b26": "莊嚴一切諸佛不共之法。二領乘，即上已住",
    "T35n1735_020:0649b27": "究竟一乘道。三領位，位不退故，即上已住如",
    "T35n1735_020:0649b28": "來平等性，三世諸佛家中生。此下晉云離生",
    "T35n1735_020:0649b29": "道者，即是領道，圓教初住離生因故。今四",
    "T35n1735_020:0649c01": "五二句成此一句，以捨世間得出世法，",
    "T35n1735_020:0649c02": "入住正位，即上於諸世間不分別等。六去",
    "T35n1735_020:0649c03": "來現在諸佛攝受，領得勝緣，即上佛護佛讚",
    "T35n1735_020:0649c04": "等也。七決定至於菩提，領其當果，即上云當",
    "T35n1735_020:0649c05": "得三世諸佛無上菩提。德雖無量不出於",
    "T35n1735_020:0649c06": "此，故略舉耳。此約當住位釋。若約攝於上",
    "T35n1735_020:0649c07": "位理無不通，而於求勝進義非愜當。二",
    "T35n1735_020:0649c08": "「彼諸菩薩」下請後勝進中亦二：先問所成",
    "T35n1735_020:0649c09": "行體；後問行成德用，以破癡等為德用",
    "T35n1735_020:0649c10": "故。前中，先正問、後結請。前中十句為三：初",
    "T35n1735_020:0649c11": "五自利兼他。一問云何修習順佛令喜。其",
    "T35n1735_020:0649c12": "修習言亦總亦別，總遍諸句、別謂策勤，即下",
    "T35n1735_020:0649c13": "答中明不放逸；二問順法入位；三順行；四",
    "T35n1735_020:0649c14": "順願；五順德，積德成藏故。次四利他兼自，",
    "T35n1735_020:0649c15": "束為二對：初常說法而不捨自行；後下念",
    "T35n1735_020:0649c16": "四生、上弘三寶。末後一句，總結二利不虛。",
    "T35n1735_020:0649c17": "二「佛子」下結請可知。第二「復次」下問行成德",
    "T35n1735_020:0649c18": "用，文亦分二：初正問、後結請。前中分二：初",
    "T35n1735_020:0649c19": "問行所成因德、二問結因成果德。今初，有",
    "T35n1735_020:0649c20": "十二事，初十一字貫下諸句。一能滅無明，",
    "T35n1735_020:0649c21": "未審修何行法而能滅耶？諸句皆爾，意在徵",
    "T35n1735_020:0649c22": "因。無明有體、黑闇為用，非明無之處即名",
    "T35n1735_020:0649c23": "無明，故別有惑體。由無明故，事理皆昧，名",
    "T35n1735_020:0649c24": "為黑闇。二問降魔。三問制外。四問究竟斷",
    "T35n1735_020:0649c25": "道。心垢即是所知，亦名習氣。五善根以何",
    "T35n1735_020:0649c26": "而成。六三惡八難云何可出。七智境何由淨",
    "T35n1735_020:0649c27": "治。八地等七種淨德云何成就。九依正三業",
    "T35n1735_020:0649c28": "功德，云何莊嚴滿足。十以何觀力知佛功",
    "T35n1735_020:0649c29": "德。十一一切智境復云何知。十二何法能成",
    "T35n1735_020:0650a01": "就眾生，乃至作大佛事。第二「及餘」下結因成",
    "T35n1735_020:0650a02": "果。於中二：先正結等，謂結所不說，及等",
    "T35n1735_020:0650a03": "如來。第二「於諸如來」下顯等佛之用。護持",
    "T35n1735_020:0650a04": "正法便等佛故，故偏明之。文有十句，初",
    "T35n1735_020:0650a05": "總、餘別。總謂開示演說教理行果，皆有護",
    "T35n1735_020:0650a06": "義。「諸魔」下別，一異敵不侵；二攝持修行；三",
    "T35n1735_020:0650a07": "十王外助；四舉世同欽；五諸佛灌頂，準梵",
    "T35n1735_020:0650a08": "本云一切如來共所守護同灌其頂，故應",
    "T35n1735_020:0650a09": "迴文；六菩薩愛敬；七得眾善根；八能演深",
    "T35n1735_020:0650a10": "法；九攝德自嚴。若得此九方名護法。二「一",
    "T35n1735_020:0650a11": "切」下結請可知。第二「爾時」下偈文，分二：初一",
    "T35n1735_020:0650a12": "讚說者、餘十頌上文。於中亦二：初一頌領",
    "T35n1735_020:0650a13": "前、餘頌請後。於中亦二：前四頌所修行體、",
    "T35n1735_020:0650a14": "後五頌行所成德。於中亦二：前三頌行所成",
    "T35n1735_020:0650a15": "因德、後二頌結因成果德。大文第二正說分",
    "T35n1735_020:0650a16": "中分二：先長行、後偈頌。前中亦二：先讚問",
    "T35n1735_020:0650a17": "許說、後正答所問。前中三：初讚所問利益、",
    "T35n1735_020:0650a18": "二「佛子」下讚能問具德、三「諦聽」下誡聽許",
    "T35n1735_020:0650a19": "說。第二正答中二，先答所成行體、後答行",
    "T35n1735_020:0650a20": "成德用。前中，答前十問即為十段。今初段",
    "T35n1735_020:0650a21": "中有五十句，前二十句答前修習、後三十句",
    "T35n1735_020:0650a22": "答令佛歡喜。前修習言亦總亦別，今不放逸",
    "T35n1735_020:0650a23": "亦通總別。總則遍下十段，皆由不放逸成。",
    "T35n1735_020:0650a24": "別則屬於修習，在文分二：先牒前標；後勤",
    "T35n1735_020:0650a25": "智守心不犯塵境名不放逸是修習相，不",
    "T35n1735_020:0650a26": "守根門則名放逸。《涅槃》云「不放逸根深固",
    "T35n1735_020:0650a27": "難拔。因不放逸，一切善根皆得增長。」故首",
    "T35n1735_020:0650a28": "明之，即精進三根，於所斷修防非為性，",
    "T35n1735_020:0650a29": "對治放逸，成滿一切世出世間善事為業。",
    "T35n1735_020:0650b01": "二別辨中有二十句，前十始修、後十終成。",
    "T35n1735_020:0650b02": "今初，有四：一總標、二徵數、三別列、四總結，",
    "T35n1735_020:0650b03": "他皆倣此。列中，一對治破戒放逸。三聚非",
    "T35n1735_020:0650b04": "一故名為眾，即三德三身之因，故首明也。",
    "T35n1735_020:0650b05": "寧捨身命不犯小罪，故名護持。二離癡智",
    "T35n1735_020:0650b06": "顯，故菩提心淨。三四可知。五恐負自心，故",
    "T35n1735_020:0650b07": "思本發。六遠離惡緣。七修善無住。八離小",
    "T35n1735_020:0650b08": "行大，寧起疥癩野干之心，不起二乘之心，",
    "T35n1735_020:0650b09": "難反復故。九積善無替。十亦愛亦策，不",
    "T35n1735_020:0650b10": "令過分使不相續，若不續者當令相續，",
    "T35n1735_020:0650b11": "故須觀察。二終成十中，一行清淨由不放逸，",
    "T35n1735_020:0650b12": "得無違教失故名清淨。二念智清淨，念則",
    "T35n1735_020:0650b13": "明記、智則決斷，念有智故念即無念，智有念",
    "T35n1735_020:0650b14": "故常得現前，此二相資故名成就。三等持清",
    "T35n1735_020:0650b15": "淨，不沈不掉故名為等。然此沈掉乃含多",
    "T35n1735_020:0650b16": "意，如始學者不昏沈不惡作亦名為等，",
    "T35n1735_020:0650b17": "未是深定，今稱性寂然故能不掉、智照不",
    "T35n1735_020:0650b18": "昧所以不沈，如此深定非深非淺。四勤聞",
    "T35n1735_020:0650b19": "清淨。五思修清淨。六等引清淨。七妙慧清淨，",
    "T35n1735_020:0650b20": "稱理平等故。八攝受清淨，等利益故。如大地",
    "T35n1735_020:0650b21": "者，《勝鬘》云「譬如大地負四重檐，一者大海、",
    "T35n1735_020:0650b22": "二者諸山、三者草木、四者眾生。菩薩大地",
    "T35n1735_020:0650b23": "荷負四種重任者，謂離善知識無聞非法眾",
    "T35n1735_020:0650b24": "生，以人天善根而成熟之。及三乘人隨機",
    "T35n1735_020:0650b25": "遍攝，名等作利益。」九同行清淨，謂如彌伽",
    "T35n1735_020:0650b26": "讚敬善財。十承事清淨，離雜心故。次答令",
    "T35n1735_020:0650b27": "佛喜，有三十句，初十結前生後、次十正成",
    "T35n1735_020:0650b28": "行相、後十純熟究竟。今初，此即牒前十種清",
    "T35n1735_020:0650b29": "淨，如次配屬。前八可知。九攝二句，以菩提",
    "T35n1735_020:0650c01": "心、佛法無邊，誓願知故，既敬此心及事於",
    "T35n1735_020:0650c02": "師，故能順了。上九結前、第十生後，故令佛",
    "T35n1735_020:0650c03": "喜。次十正成行相者，前明即前修習故令佛",
    "T35n1735_020:0650c04": "喜，今更別明於中：一勤而不退，成上精進。",
    "T35n1735_020:0650c05": "二內不惜身，正念方成。三外絕異求故，唯",
    "T35n1735_020:0650c06": "有勝進。四加行觀空，方能不息。五正證入",
    "T35n1735_020:0650c07": "理，故無所依。六窮得法印，方順深法。法印",
    "T35n1735_020:0650c08": "多種，或五或四或三或一，但廣略之異耳。言",
    "T35n1735_020:0650c09": "五印者，即五非常觀，謂無常、苦、空、無我、寂靜。",
    "T35n1735_020:0650c10": "言四印者，合空入於無我，空即我所故。或",
    "T35n1735_020:0650c11": "名優陀那，《菩薩藏經》第二中名法鄔陀南。",
    "T35n1735_020:0650c12": "鄔陀南者，此名標相，涅槃寂靜是無為法標",
    "T35n1735_020:0650c13": "相。印即決定義，如說有為決定無常等。《善戒》",
    "T35n1735_020:0650c14": "第七、《地持》第八、《瑜伽》四十六廣有分別。言",
    "T35n1735_020:0650c15": "三印者，四中合苦入於無常；或除涅槃寂",
    "T35n1735_020:0650c16": "靜，有為印故。今以諸印印於一切，亦無能",
    "T35n1735_020:0650c17": "印，故云不著，則入唯一實相印矣。後四依",
    "T35n1735_020:0650c18": "理起行。七願護小心，故增廣大。八智護凡",
    "T35n1735_020:0650c19": "見，方順佛法。九自無法愛。十無作而修故，",
    "T35n1735_020:0650c20": "入無諍門矣。後十純熟究竟中，行修成熟故",
    "T35n1735_020:0650c21": "云安住。初二入理行，一加行離逸、二正證",
    "T35n1735_020:0650c22": "捨相。次二救生行、次二隨緣行，十度別修諸",
    "T35n1735_020:0650c23": "行總攝。後四願智行，即十度後四也。亦可前",
    "T35n1735_020:0650c24": "十如次成此十種，但生熟之異耳思之。第",
    "T35n1735_020:0650c25": "二答入菩薩所住處問。文分為三：初有十",
    "T35n1735_020:0650c26": "法起入地行、次住地觀修、後明地要勝。今",
    "T35n1735_020:0650c27": "初，列中初三自分行，一具資糧；二成加行，",
    "T35n1735_020:0650c28": "一度具十名大莊嚴；三智契實相，故不隨",
    "T35n1735_020:0650c29": "他。後七起勝進行，謂四外近良緣、五內須",
    "T35n1735_020:0651a01": "自策、六能安果用、七不厭修因、八雙遊定",
    "T35n1735_020:0651a02": "慧。深心契寂、利智貫達，以斯二法嚴於法",
    "T35n1735_020:0651a03": "身。故《法華》云「佛自住大乘，如其所得法，定",
    "T35n1735_020:0651a04": "慧力莊嚴，以此度眾生」也。九不住法門。住",
    "T35n1735_020:0651a05": "有二失：一不契地智、二不能進趣，不住反",
    "T35n1735_020:0651a06": "此。十善窮地體，謂依一佛智，方便多門更",
    "T35n1735_020:0651a07": "無異體。二「復次」下住地觀修。有十一句：初",
    "T35n1735_020:0651a08": "一是總，一切法門是成地之法；次九為別，二",
    "T35n1735_020:0651a09": "諸地證智；三修加行因；四攝報等果；五所知",
    "T35n1735_020:0651a10": "分齊及所化境；六進德修業斷障力用；七",
    "T35n1735_020:0651a11": "示百身等；八分別諸願、十善等法；九所證",
    "T35n1735_020:0651a12": "法界，皆言隨其者，諸地非一故；十「悉善」下",
    "T35n1735_020:0651a13": "辨成觀相。皆自心者，智與心相應故。因由",
    "T35n1735_020:0651a14": "心學、果是心成、境由心現、力用是心分位、",
    "T35n1735_020:0651a15": "神通是心現起、分別是心決擇、所得是心造",
    "T35n1735_020:0651a16": "詣，並心外無得，何所著耶？十一「如是」下結",
    "T35n1735_020:0651a17": "觀成益。三「佛子」下顯地要勝，標、徵、釋、結，文並",
    "T35n1735_020:0651a18": "可知。第三答大行清淨問。有二十句：初十",
    "T35n1735_020:0651a19": "是因、後十是果。今初，行成出障故云清淨。",
    "T35n1735_020:0651a20": "雖數名小異，大同十行，亦通十度。十行所",
    "T35n1735_020:0651a21": "行即是十度。欲勝進彼，故此前修。又下文",
    "T35n1735_020:0651a22": "由為物說法自增諸度，故復廣明。所望處",
    "T35n1735_020:0651a23": "別，互有影略。前七可知。八於惡眾生修菩",
    "T35n1735_020:0651a24": "薩行，心不傾動，是難得中義，本願誓化故。",
    "T35n1735_020:0651a25": "九善法行中，與眾生為清涼法池。大悲堅",
    "T35n1735_020:0651a26": "固普攝眾生，為舍為歸，是廣度眾生。如橋",
    "T35n1735_020:0651a27": "梁義，有力能故。十真實行中，文云此菩薩",
    "T35n1735_020:0651a28": "入三世諸佛體性，與三世諸佛善根同等，",
    "T35n1735_020:0651a29": "智決體同故。第二「菩薩既得」下由行淨因",
    "T35n1735_020:0651b01": "得勝法果。一他力勝、二自善勝、三深定勝、",
    "T35n1735_020:0651b02": "四同行勝、五助道勝、六真智勝、七意樂勝、八",
    "T35n1735_020:0651b03": "觀慧勝、九修行勝、十增進勝。第四答大願",
    "T35n1735_020:0651b04": "問。有二十句：初十起勝淨願、後十勵志令",
    "T35n1735_020:0651b05": "滿。今初，全同初地十願：一成熟眾生願；二",
    "T35n1735_020:0651b06": "淨佛國土願；三供養；四護法；五承事；六同善",
    "T35n1735_020:0651b07": "根；七攝法上首、法通至佛，名如來門；八三",
    "T35n1735_020:0651b08": "業不空；九具修諸行；十現成正覺。但彼文",
    "T35n1735_020:0651b09": "廣，依彼次者，五七一二六八三九四十為",
    "T35n1735_020:0651b10": "今之次。二「佛子菩薩」下令願成滿者，由斯十",
    "T35n1735_020:0651b11": "句能滿前十及餘多願。於中五深心則可",
    "T35n1735_020:0651b12": "久、六悉成則可大，可久則菩薩之德、可大",
    "T35n1735_020:0651b13": "則菩薩之業，餘並可知。第五「佛子」已下答",
    "T35n1735_020:0651b14": "護菩薩藏問。文亦有四：初是結前生後，謂以",
    "T35n1735_020:0651b15": "前行願蘊積成藏，故唯十句，更無成熟等",
    "T35n1735_020:0651b16": "異。文有五對，並顯可知。第六「菩薩得是」下",
    "T35n1735_020:0651b17": "答隨所應化常為說法問。文分為三：初結前",
    "T35n1735_020:0651b18": "生後，謂蘊積福智用以攝生；二「佛子」下徵",
    "T35n1735_020:0651b19": "以標起；三「所謂」下正解其義。於中分二：前",
    "T35n1735_020:0651b20": "知器授法、二具德成益。初中，先知器有四：",
    "T35n1735_020:0651b21": "一識習氣所作，如金師之子應教數息等。",
    "T35n1735_020:0651b22": "二知種性因緣，聞法發心為因，隨因成性；",
    "T35n1735_020:0651b23": "遇師聞法為緣，隨緣成種。三知心行之病，",
    "T35n1735_020:0651b24": "謂多貪等。四知希望差別。二「貪欲」下授法。",
    "T35n1735_020:0651b25": "文有十句：初二可知。三癡有二種：一迷於",
    "T35n1735_020:0651b26": "事理教觀法相；二惡邪推求不信業因，令",
    "T35n1735_020:0651b27": "其觀察十二因緣，能離邪執自性等計。上",
    "T35n1735_020:0651b28": "三唯對治。四等分者，等謂相似三觀，不可並",
    "T35n1735_020:0651b29": "施。若等重者，教觀勝義，謂婬欲即道等。若",
    "T35n1735_020:0651c01": "等輕者，可以生善，為人化之。釋此四分，具",
    "T35n1735_020:0651c02": "如《雜集》十三。五求人天樂，為樂生死說三",
    "T35n1735_020:0651c03": "苦者，乃至非想行苦所隨故。次四可知。十",
    "T35n1735_020:0651c04": "樂事寂者令成理寂，若沈空寂令成事",
    "T35n1735_020:0651c05": "用。「菩薩」已下總結隨宜。二「為說法時」下明具",
    "T35n1735_020:0651c06": "德成益，有十句十對：一文連義正。二法智無",
    "T35n1735_020:0651c07": "差，即依法不依人，依智不依識。三審定",
    "T35n1735_020:0651c08": "無違，即依了義經，不依不了義經。四立法",
    "T35n1735_020:0651c09": "義故能遍斷疑。五了物根故入於佛教。六",
    "T35n1735_020:0651c10": "寂契真際照法性源。七斷真法愛除人法",
    "T35n1735_020:0651c11": "執。八念佛了音。九亡言巧說，雖無說無示，",
    "T35n1735_020:0651c12": "善順宗因。十令悟隨宜終歸平等，即說之",
    "T35n1735_020:0651c13": "益。第七「菩薩如是」下答恒不捨離諸波羅",
    "T35n1735_020:0651c14": "蜜問。於中二：先結前生後，則正說法時便",
    "T35n1735_020:0651c15": "具十度，設自修此亦為利他，一向大悲了",
    "T35n1735_020:0651c16": "平等故。通至佛果故皆名道。二「是時」下正",
    "T35n1735_020:0651c17": "示不捨度相。十度即為十段，皆先辨相、後",
    "T35n1735_020:0651c18": "「是則」下結名。前四辨相中，先辨施等相、後無",
    "T35n1735_020:0651c19": "著等辨波羅蜜相。檀、戒可知。三忍中，諸惡",
    "T35n1735_020:0651c20": "通於內外。「其心」下，契理平等，成波羅蜜。四",
    "T35n1735_020:0651c21": "進中，普發眾業，是無餘修，亦利樂勤。常修靡",
    "T35n1735_020:0651c22": "懈，是長時修。恒不退轉，是無間修。上即加行",
    "T35n1735_020:0651c23": "勤也。勇猛莫制，是勇捍修，亦被甲勤。「於諸」已",
    "T35n1735_020:0651c24": "下是顯度相。五禪定中，文有十一句：一訶",
    "T35n1735_020:0651c25": "五欲。所以訶者，夫禪定虛凝湛猶渟海，高",
    "T35n1735_020:0651c26": "攀聖境尚曰妄情，馳想五塵豈當為道？",
    "T35n1735_020:0651c27": "云何訶之？色如熱金丸，執之則燒；聲如毒",
    "T35n1735_020:0651c28": "塗鼓，聞之必死；香如弊龍氣，嗅之則病；味",
    "T35n1735_020:0651c29": "如沸熱蜜，舐之則爛傷；觸如臥師子，近",
    "T35n1735_020:0652a01": "之則嚙。此五欲者，得之無厭，如火益薪，亡",
    "T35n1735_020:0652a02": "國敗家，世世為害過於怨賊，故不應著。況",
    "T35n1735_020:0652a03": "菩薩體此即如，復何所著？二入次第定，謂",
    "T35n1735_020:0652a04": "四禪、四空及滅受想為九次第定。下十地〈離",
    "T35n1735_020:0652a05": "世間品〉具明，即一切門禪。三安住理定，寂",
    "T35n1735_020:0652a06": "愛味住，智契不出，名正思惟，以見心性故。",
    "T35n1735_020:0652a07": "亦善士相。上二定體即定自性，餘六定用。四",
    "T35n1735_020:0652a08": "消滅煩惱，通愛見慢等，故云一切即清淨",
    "T35n1735_020:0652a09": "相。五出生諸定，如《起信》云「得此真如三昧，",
    "T35n1735_020:0652a10": "能生無量諸三昧門。」上文云「一三昧生塵等",
    "T35n1735_020:0652a11": "定」是也。即難行相。六引發神通，謂精義入",
    "T35n1735_020:0652a12": "神以致用也。亦遂求相。七逆順自在，亦難行",
    "T35n1735_020:0652a13": "相。從滅定出，入非非想乃至初禪，是名為",
    "T35n1735_020:0652a14": "逆；從初禪出，入第二禪乃至滅定，是名為",
    "T35n1735_020:0652a15": "順。此中逆順應各有超間，謂超一超二乃",
    "T35n1735_020:0652a16": "至全超，文無者略。此亦名為師子遊步三昧。",
    "T35n1735_020:0652a17": "八一多自在攝一切定。應有四句，謂在一",
    "T35n1735_020:0652a18": "入一；在一入一切；在一切入一；在一切",
    "T35n1735_020:0652a19": "入一切，得其源故。九悉知定境。定境有",
    "T35n1735_020:0652a20": "三：一諸定所緣、二諸定分齊、三諸定境用，皆",
    "T35n1735_020:0652a21": "能知之。十者總結體用無違。言三昧者，此",
    "T35n1735_020:0652a22": "云等持，唯扃有心而通散心。三摩鉢底，此",
    "T35n1735_020:0652a23": "云等至，通於有心及與無心，唯諸位定體。",
    "T35n1735_020:0652a24": "此二功德，名為等引。上二句定體，通於此三；",
    "T35n1735_020:0652a25": "六句定用，即是所引。言智印者，即一實相故。",
    "T35n1735_020:0652a26": "《智論》釋百八三昧中，第二名寶印三昧，謂",
    "T35n1735_020:0652a27": "與實相般若相應故。上二是定，此一是智，合",
    "T35n1735_020:0652a28": "即雙運。今菩薩隨在一定，即與一切三昧",
    "T35n1735_020:0652a29": "此三無違。十一速入智地，亦即定果。以菩",
    "T35n1735_020:0652b01": "薩之定，事窮無邊、理極無際，故能速至一",
    "T35n1735_020:0652b02": "切智地。亦難行相，亦二世樂相。又上二三四",
    "T35n1735_020:0652b03": "即現法樂住禪，次五引生功德禪。五亦饒益",
    "T35n1735_020:0652b04": "有情禪，後二通三，又通十種清淨。一由世",
    "T35n1735_020:0652b05": "間淨，離諸愛味故，即第三句。二出世間淨，",
    "T35n1735_020:0652b06": "亦此句攝。三加行淨，即是初句。四得根本淨，",
    "T35n1735_020:0652b07": "即第二句。五根本勝進淨，即第五句。六入住",
    "T35n1735_020:0652b08": "出自在清淨、七捨靜慮已復還證入自在清",
    "T35n1735_020:0652b09": "淨，上二即第七句。八神通變現自在清淨，即",
    "T35n1735_020:0652b10": "第六句。九離一切見趣清淨、十一切煩惱所",
    "T35n1735_020:0652b11": "知障清淨，此二共是第四句攝。餘如《瑜伽》四",
    "T35n1735_020:0652b12": "十三九大禪說，十行之中當顯其相。六般若",
    "T35n1735_020:0652b13": "中句亦有十，前之三句聞法近友即聞所",
    "T35n1735_020:0652b14": "成慧。初句正明；二近友不倦，是聞慧緣；三樂",
    "T35n1735_020:0652b15": "聞無厭，是聞慧因，暫聞則己慧不生故；四即",
    "T35n1735_020:0652b16": "思慧，學而後思，故云隨所聽也；內正作意，故",
    "T35n1735_020:0652b17": "云如理。五亦思擇慧，又於無煩惱中善決",
    "T35n1735_020:0652b18": "擇故、捨煩惱故。六「善觀」下皆是修慧，此句",
    "T35n1735_020:0652b19": "悟入於如。七宿習思量故，了無功用道。八周",
    "T35n1735_020:0652b20": "備悟入一中一切等，名為普門。九入二智",
    "T35n1735_020:0652b21": "門。十總結已圓，故云休息。後三連環。此中",
    "T35n1735_020:0652b22": "亦有九門之相，恐繁不配。其中雖定慧互",
    "T35n1735_020:0652b23": "有，互相嚴故而為門不同。若全雙運故，《起",
    "T35n1735_020:0652b24": "信論》合於六度以為五門。後之方便，義亦準",
    "T35n1735_020:0652b25": "此。涉有不迷於空則名方便，不厭有而",
    "T35n1735_020:0652b26": "觀空便稱般若，豈令般若不能知有耶？",
    "T35n1735_020:0652b27": "方便若不觀空，何名方便？非唯此三，萬行",
    "T35n1735_020:0652b28": "皆爾。況般若能行萬行，何法而不用之？寂",
    "T35n1735_020:0652b29": "照盡於理極，不得一行無此君耳。所以開",
    "T35n1735_020:0652c01": "則萬行淼然、泯則一不為一，得意則無所",
    "T35n1735_020:0652c02": "不通耳。七方便中亦有十種：一巧智現世",
    "T35n1735_020:0652c03": "為方便；二悲非愛見故化而無厭，即悲智",
    "T35n1735_020:0652c04": "相導為方便；三依體起用；四非捨非受故",
    "T35n1735_020:0652c05": "一切無染；五凡聖雙行，由雙非故；六行無",
    "T35n1735_020:0652c06": "住道；七觀察進趣；八現相不著；九遍入諸",
    "T35n1735_020:0652c07": "趣，即無生現生；十度脫眾生，是無化現化。",
    "T35n1735_020:0652c08": "初九拔濟，餘皆迴向。依《瓔珞．因果品》，後之四",
    "T35n1735_020:0652c09": "度亦各有三。方便三者，一進趣方便，即第七",
    "T35n1735_020:0652c10": "句；二巧會有無，除第四句，皆此所攝；三不捨",
    "T35n1735_020:0652c11": "不受，即第四句。八願中亦有十願，前五後三",
    "T35n1735_020:0652c12": "盡字為初，六身恒住盡劫海，七智盡心海，",
    "T35n1735_020:0652c13": "八窮盡有支，九盡現國土，十窮佛果智。此",
    "T35n1735_020:0652c14": "求菩提，前九利樂。若依三願，二三四五為",
    "T35n1735_020:0652c15": "自行願，六七為神通，初及八九為外化，十",
    "T35n1735_020:0652c16": "通二利。皆云盡者，窮彼源故。九力中十句",
    "T35n1735_020:0652c17": "各二，謂標名、釋義。一契理，深心是思擇力，",
    "T35n1735_020:0652c18": "染則無力，翻此故有也。餘可準知，皆修習",
    "T35n1735_020:0652c19": "力。《瓔珞》有三，皆名通力，一報通力、二修通",
    "T35n1735_020:0652c20": "力、三變化通力，觀彼似當九十二句耳。十",
    "T35n1735_020:0652c21": "智度中，識病知根、順理授法，名為智度。亦",
    "T35n1735_020:0652c22": "有十句：初四知病輕重；次三知根欲樂，一",
    "T35n1735_020:0652c23": "位、二行、三心；後三知法樂，一知理法、二知",
    "T35n1735_020:0652c24": "果法、三普覺法界。前七成就有情，後三現法",
    "T35n1735_020:0652c25": "樂住。《瓔珞》三智：一無相智，即知法真實；三變",
    "T35n1735_020:0652c26": "化智，即如來力；餘皆第二，一切種智。餘義如",
    "T35n1735_020:0652c27": "初會說。第八「佛子」下答前所念眾生咸令得",
    "T35n1735_020:0652c28": "度問。於中分三：初結前起後、二正明化度、",
    "T35n1735_020:0652c29": "三結如本誓。前中，初結前清淨，約離障。圓",
    "T35n1735_020:0653a01": "滿，具事理。不捨，謂常相應。住大莊嚴者，總",
    "T35n1735_020:0653a02": "結十度為嚴，是大乘體。後「隨其所念」下生",
    "T35n1735_020:0653a03": "後，由且前故。二「墮惡道」下正明化度。文",
    "T35n1735_020:0653a04": "有十句，約為四類：初二令離惡果。三塗除",
    "T35n1735_020:0653a05": "無間皆容發心，如慈童女。二令勤修，則脫",
    "T35n1735_020:0653a06": "八難，值佛聞法。次三令離惡因。貪有二",
    "T35n1735_020:0653a07": "種，上偏語色貪，教修不淨；今通語貪財名",
    "T35n1735_020:0653a08": "等故，但云示無貪法。無貪法者，謂不淨觀",
    "T35n1735_020:0653a09": "空，少欲知足。二瞋亦二種，上偏語能為違",
    "T35n1735_020:0653a10": "害，故令修慈；今通瞋情非情，故觀同體，不",
    "T35n1735_020:0653a11": "應自瞋。三癡亦二種，已如上明；此約邪癡，",
    "T35n1735_020:0653a12": "令觀緣起。次三令離流轉三界循環，皆可",
    "T35n1735_020:0653a13": "厭故。初欲恚害等，義見三地。二色界雖定",
    "T35n1735_020:0653a14": "慧似均，然是定地，恐其滯寂，故為說觀，又",
    "T35n1735_020:0653a15": "無生正觀令得無漏。三無色定多，故為說妙",
    "T35n1735_020:0653a16": "慧，又示諦觀方得永出。後二示以三乘，隨",
    "T35n1735_020:0653a17": "機為說，又引權歸實令知本寂。三「如其往",
    "T35n1735_020:0653a18": "昔」下結如本誓，故能真度。師子吼者，決定度",
    "T35n1735_020:0653a19": "故。第九「佛子」下答前紹三寶種使不斷絕問。",
    "T35n1735_020:0653a20": "文分為二：初仍前總標、二「所以」下徵釋所",
    "T35n1735_020:0653a21": "以。由化眾生入三寶海，故能紹前令不",
    "T35n1735_020:0653a22": "斷也。文有四番，為成十句：前九別明、後一",
    "T35n1735_020:0653a23": "總結。就初三番，釋通總別，然皆後後轉深",
    "T35n1735_020:0653a24": "前前。通者通在諸位，別者初在十信，次居",
    "T35n1735_020:0653a25": "三賢，後約登地。三番佛種差別云何？初教",
    "T35n1735_020:0653a26": "發心令具因性，未發唯有本住性故；次讚",
    "T35n1735_020:0653a27": "大願令成因行，令所發心不退轉故。言",
    "T35n1735_020:0653a28": "大願者，謂求菩提願、利樂有情願。又防惡",
    "T35n1735_020:0653a29": "願，如戒經說。有進善願，如常所明。三下佛",
    "T35n1735_020:0653b01": "種子令成佛智，謂證真如，成無漏故。上",
    "T35n1735_020:0653b02": "約別顯。通者，發菩提心，總有三心，謂即大悲、",
    "T35n1735_020:0653b03": "大願、大智。初番為總已含大悲，次番是願，後",
    "T35n1735_020:0653b04": "番是智，謂示妙理令暫見心性，成金剛種。",
    "T35n1735_020:0653b05": "三番法種差別相者，初開法藏令教不斷，",
    "T35n1735_020:0653b06": "次說因緣令義不斷，後具四種護令教理",
    "T35n1735_020:0653b07": "行證皆悉不斷。復次初雖領教未發真解，",
    "T35n1735_020:0653b08": "次具解行未能證故。三番僧種有何差別？",
    "T35n1735_020:0653b09": "初受法無乖始墮僧數，次修六和敬僧行",
    "T35n1735_020:0653b10": "已成，後統理大眾令僧清淨。復次初雖奉",
    "T35n1735_020:0653b11": "教，解行未具，未是真和；次雖具解，行未",
    "T35n1735_020:0653b12": "離眾怖，不能控御。言六和者，三業為三",
    "T35n1735_020:0653b13": "及戒見利，謂身和同集、口和無諍、意和無",
    "T35n1735_020:0653b14": "違、見和同解、戒和同奉、利和同均。又約菩",
    "T35n1735_020:0653b15": "薩，三業同慈，六皆同體，真實和也，一切恭敬，",
    "T35n1735_020:0653b16": "令僧久住。後總句者，弘法奉戒，三學兼修，",
    "T35n1735_020:0653b17": "則不斷三寶，化化不絕。第十「菩薩如是」下",
    "T35n1735_020:0653b18": "答前善根方便皆悉不空問。先略、後廣。略中",
    "T35n1735_020:0653b19": "分三：初結前生後，謂由能紹三寶故，所行",
    "T35n1735_020:0653b20": "無失。二「隨有」下由不空故，三業無瑕，謂所",
    "T35n1735_020:0653b21": "作迴向是不空業。三「無瑕玷故」下，由無瑕故",
    "T35n1735_020:0653b22": "不空，所作反覆相成。玉之內病曰瑕，瑕謂",
    "T35n1735_020:0653b23": "體破。外病曰玷，玷謂色污。以顯三業內外無",
    "T35n1735_020:0653b24": "失故。白珪之玷尚可磨也，三業之玷不可",
    "T35n1735_020:0653b25": "為也。初句牒前；次「所作」下示無瑕相；後皆",
    "T35n1735_020:0653b26": "與下顯不空相。方便有慧，方便不空；慧有",
    "T35n1735_020:0653b27": "方便，慧亦不空。此辨所行不空。迴向智智，",
    "T35n1735_020:0653b28": "辨趣果不空。第二「菩薩如是」下廣明，有二：初",
    "T35n1735_020:0653b29": "明自業不空、後辨利他不空。初中雖明不",
    "T35n1735_020:0653c01": "空，義兼無失，以一切清淨，離煩惱故。又此",
    "T35n1735_020:0653c02": "無失即自業不空，順止寂故。文有標、徵、釋、",
    "T35n1735_020:0653c03": "結。釋中皆，先標、後釋。初四依正莊嚴、次六攝",
    "T35n1735_020:0653c04": "化莊嚴。言涅槃地者，以涅槃嚴地也。謂隨",
    "T35n1735_020:0653c05": "有成道入涅槃處，當知其地即是金剛。今",
    "T35n1735_020:0653c06": "於一切處成，則無非金剛也。標云涅槃，",
    "T35n1735_020:0653c07": "釋云成道，文影略耳。四「菩薩成就」下結文，可",
    "T35n1735_020:0653c08": "知。二「若有眾生」下利他不空。於中有法、喻、",
    "T35n1735_020:0653c09": "合，文則可知。佛與菩薩俱益不空，今不見",
    "T35n1735_020:0653c10": "者，不宜見故。見不益者，無行力故，亦遠益",
    "T35n1735_020:0653c11": "故。上來並答所成之行問竟。第二「佛子菩薩",
    "T35n1735_020:0653c12": "摩訶薩住此」下答行所成德問。前文有二，",
    "T35n1735_020:0653c13": "今亦二段，第一答以行成因德、二答以因成",
    "T35n1735_020:0653c14": "果德。今初，具答十二問，各有二句：上句答",
    "T35n1735_020:0653c15": "下句。上云修何滅癈，今答以智。他皆倣此。",
    "T35n1735_020:0653c16": "二用慈降魔。夫欲害人，反招自害，苟欲安",
    "T35n1735_020:0653c17": "人則物我俱安，故柔勝剛、弱勝強。以慈安",
    "T35n1735_020:0653c18": "一切惡魔，無以施害，慈善根力其功叵量。",
    "T35n1735_020:0653c19": "三福則怖之以威，智則屈之以辯。次四後",
    "T35n1735_020:0653c20": "四文並可知。八以方便智慧出生是答，「一切",
    "T35n1735_020:0653c21": "菩薩」已下即是所問。準上文中，此有七事，",
    "T35n1735_020:0653c22": "今「波羅蜜」下欠總持句。然方便有二：若加行",
    "T35n1735_020:0653c23": "方便，出生地度；若善巧方便，亦生諸度及餘",
    "T35n1735_020:0653c24": "五法。智亦有二：若根本智即成內證，若後",
    "T35n1735_020:0653c25": "得智即成業用，是故此二出生此七。言清",
    "T35n1735_020:0653c26": "淨者，治彼障故。二「佛子」下答以因成果問。",
    "T35n1735_020:0653c27": "於中亦二：先結因成果，謂但勤修上來諸",
    "T35n1735_020:0653c28": "行，則能次第從因得果。二「於無邊世界」下",
    "T35n1735_020:0653c29": "正答所成之德，謂護持正法，但當勤修上",
    "T35n1735_020:0654a01": "來以行成因之德，自當成後護持法等諸",
    "T35n1735_020:0654a02": "德，故乘前結因成德明之。答上十句，文分",
    "T35n1735_020:0654a03": "九段：第一答初總句，如來法藏，守護開演。二",
    "T35n1735_020:0654a04": "佛所護念故，即答眾魔外道無能沮壞，以佛",
    "T35n1735_020:0654a05": "護故。三「守護受持」下，答攝持正法無有窮盡。",
    "T35n1735_020:0654a06": "四「於無邊」下，答於一切世界中演說法時，十",
    "T35n1735_020:0654a07": "王敬護，謂身勝音巧令聞者入智故。五「知",
    "T35n1735_020:0654a08": "諸眾生」下，答舉世同欽，稱機令喜故。六「其",
    "T35n1735_020:0654a09": "身端正」下，答菩薩愛敬端正有德故，其佛灌",
    "T35n1735_020:0654a10": "頂，在前第二佛護之中。七「善知眾心」下，答",
    "T35n1735_020:0654a11": "得善根力，增長白法。於中先總明三業、後「得",
    "T35n1735_020:0654a12": "心」下別顯十種自在皆是善根。其十自在之",
    "T35n1735_020:0654a13": "能，並是增長白法。八「菩薩如是」下，答開演如",
    "T35n1735_020:0654a14": "來甚深法藏。九「佛子菩薩得如是」下，答攝持",
    "T35n1735_020:0654a15": "正法以自莊嚴，於中初明自嚴、次徵、後釋。",
    "T35n1735_020:0654a16": "以攝正法故有十句德，亦即是前所成之",
    "T35n1735_020:0654a17": "德，可思準之。第二重頌分。十頌分二：初六",
    "T35n1735_020:0654a18": "偈頌前十種所成行體、後四偈頌行所成德。",
    "T35n1735_020:0654a19": "前中、初二偈頌佛喜、於中初半頌不放逸、",
    "T35n1735_020:0654a20": "餘頌佛喜。二有一頌頌入地，及大行大願。",
    "T35n1735_020:0654a21": "三一頌頌菩薩藏，及所應化而為說法。四一",
    "T35n1735_020:0654a22": "頌頌不捨自行諸度，及所念眾生皆令得度。",
    "T35n1735_020:0654a23": "五半頌頌不斷三寶。六半頌頌善根方便皆",
    "T35n1735_020:0654a24": "悉不空。二「菩薩所修」下頌行所成德。初一頌",
    "T35n1735_020:0654a25": "初行所成因德、後有三偈頌以因成果德。",
    "T35n1735_020:0654a26": "於中初二頌通頌前之八段；後一頌別頌",
    "T35n1735_020:0654a27": "第九答攝持正法以自莊嚴，以喻而顯：一身",
    "T35n1735_020:0654a28": "儀安諦，頌前現身；次辨德威猛，頌前以無畏",
    "T35n1735_020:0654a29": "辯；三心定不動，頌安其怯弱；四智深如海，",
    "T35n1735_020:0654b01": "頌以深智慧；五法雨滅障，頌前而為說法。",
    "T35n1735_020:0654b02": "第三「時法慧」下明結說分。謂契理合機，故佛",
    "T35n1735_020:0654b03": "喜眾奉也。第三會竟。",
    "T35n1735_020:0654b04": "大方廣佛華嚴經疏卷第二十"
}