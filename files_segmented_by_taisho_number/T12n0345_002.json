{
    "T12n0345_002:0161b11": "慧上菩薩問大善權經卷下",
    "T12n0345_002:0161b13": "西晉月氏國三藏竺法護譯",
    "T12n0345_002:0161b14": "「何故菩薩而有室娶？菩薩無欲不尚配匹，其",
    "T12n0345_002:0161b15": "於離欲則為正士，所以示現眷屬妻息，傍人",
    "T12n0345_002:0161b16": "懷疑：『菩薩非男，斯黃門耳？』欲除沈吟，故納瞿",
    "T12n0345_002:0161b17": "夷釋氏之女，緣此現生子男羅云。假論羅云",
    "T12n0345_002:0161b18": "胞胎生者，則非義也。所以者何？羅云於天變",
    "T12n0345_002:0161b19": "沒化生，不由父母合會而育，又是菩薩本願",
    "T12n0345_002:0161b20": "所致。昔錠光佛，瞿夷有誓：『後世為仁妻，殖其",
    "T12n0345_002:0161b21": "德本。』不違久要故娉納之，情無所在俗人擾",
    "T12n0345_002:0161b22": "動，迷惑色欲慇懃戀著，菩薩示現妻子眷",
    "T12n0345_002:0161b23": "屬，尋復捨國。或有人言：『正士之妃端正姝妙，",
    "T12n0345_002:0161b24": "乃尚捐去，何況吾等？』又菩薩本始學道時，所",
    "T12n0345_002:0161b25": "有妻婦群從眷屬，相敬重故各共發願：『世世",
    "T12n0345_002:0161b26": "與仁俱，生生相侍，隨至成佛道。』故廣敷演清",
    "T12n0345_002:0161b27": "白之法，中宮婇女四萬二千人發無上正真",
    "T12n0345_002:0161b28": "道意，其餘群類悉度惡趣，以故菩薩現有眷",
    "T12n0345_002:0161b29": "屬。其諸婇女，以恩愛情自煩惱者，適見菩薩",
    "T12n0345_002:0161c01": "澹然清淨如明月珠，則離色欲。假使菩薩化",
    "T12n0345_002:0161c02": "於所化，顏姿容貌由若己身。爾時婇女與化",
    "T12n0345_002:0161c03": "人俱，恣可所娛，各心念言：『吾等今日與菩薩",
    "T12n0345_002:0161c04": "俱，志慕永異。』於時菩薩往閻浮樹蔭下而坐",
    "T12n0345_002:0161c05": "禪思，歡喜行安，由如化人所造之變。菩薩昔",
    "T12n0345_002:0161c06": "從錠光佛來，所見愛欲因緣之業，皆是無始",
    "T12n0345_002:0161c07": "感發之應，是為菩薩善權方便。",
    "T12n0345_002:0161c08": "「何故菩薩於閻浮樹蔭而坐禪思，化七十億",
    "T12n0345_002:0161c09": "諸所天子令發道意？又復欲使皇后見之，心",
    "T12n0345_002:0161c10": "自念言：『會當捨家。』是故菩薩坐閻浮樹蔭而",
    "T12n0345_002:0161c11": "寂思惟，是為菩薩善權方便。",
    "T12n0345_002:0161c12": "「何故菩薩夜半出家，至于江流而自洗浴？感",
    "T12n0345_002:0161c13": "諸群生為現德本，悉當念言：『所立之處功德",
    "T12n0345_002:0161c14": "自然，清白法故。』由此夜半出家無礙，極樂事",
    "T12n0345_002:0161c15": "皆當捨棄，清白之法不可離也，是為菩薩善",
    "T12n0345_002:0161c16": "權方便。",
    "T12n0345_002:0161c17": "「何故菩薩在兜術天勸化諸天，來下現生，天",
    "T12n0345_002:0161c18": "人叉手，時到可去，門自然開？菩薩有念：『王儻",
    "T12n0345_002:0161c19": "懷疑，聞此不了，長夜不安，遭值恐患墜于惡",
    "T12n0345_002:0161c20": "趣。』故化天人，天人開門，諸天坐中舉聲稱揚。",
    "T12n0345_002:0161c21": "非菩薩咎，欲慰王心，委之于天。由觀斯義有",
    "T12n0345_002:0161c22": "所勸化，是為菩薩善權方便。",
    "T12n0345_002:0161c23": "「何故菩薩棄國捐王而現捨去？人當解知，菩",
    "T12n0345_002:0161c24": "薩畏生老病死是故出家，不為增避家室親",
    "T12n0345_002:0161c25": "族眷屬枝黨，是為菩薩善權方便。",
    "T12n0345_002:0161c26": "「何故菩薩自剃頭鬚髮？三千大千世界諸天",
    "T12n0345_002:0161c27": "龍神，揵沓和人與非人，無能堪見菩薩頂者，",
    "T12n0345_002:0161c28": "況能為尊除鬚髮者。於時菩薩，勸度眾生自",
    "T12n0345_002:0161c29": "除鬚髮，念白淨王當起恨意：『誰剃子首？』從使",
    "T12n0345_002:0162a01": "者聞，自剃之耳。王乃默然，是為菩薩善權方",
    "T12n0345_002:0162a02": "便。",
    "T12n0345_002:0162a03": "「何故菩薩取寶瓔珞冠幘，手付車匿，發起眾",
    "T12n0345_002:0162a04": "念？菩薩為道，不復貪樂珍寶之飾，於一切物",
    "T12n0345_002:0162a05": "而無所著，故皆釋之。後世邊地法効菩薩：『吾",
    "T12n0345_002:0162a06": "等出家亦當請學，從佛法則猗四賢行，一切",
    "T12n0345_002:0162a07": "無著，不為陰入狐疑出家。』設不如是，人當疑",
    "T12n0345_002:0162a08": "言：『不知產業故出家也！』是為菩薩善權方",
    "T12n0345_002:0162a09": "便。」",
    "T12n0345_002:0162a10": "佛言：「族姓子！今且聽。此菩薩何故六年志修",
    "T12n0345_002:0162a11": "苦行？為諸菩薩有殃罪故，故現勤苦，為諸群",
    "T12n0345_002:0162a12": "生權其方便，於斯菩薩所興為也。迦葉佛時",
    "T12n0345_002:0162a13": "口發是言：『髠頭沙門耳，云何為佛？』是則菩薩",
    "T12n0345_002:0162a14": "善權方便。當知是義。何故菩薩而有斯言？優",
    "T12n0345_002:0162a15": "多摩納(晉言上志，一名焰花)，有五親友及五百弟子，為",
    "T12n0345_002:0162a16": "大梵志貴族姓子，本學大乘，為惡知友所見",
    "T12n0345_002:0162a17": "迷謬，失其道意。其五親友，信外異學不從真",
    "T12n0345_002:0162a18": "教，修外道經不習佛法，自謂有道為彼師長，",
    "T12n0345_002:0162a19": "其身自號吾等是佛，五百弟子亦復如是。焰",
    "T12n0345_002:0162a20": "花學志以權方便入斯志類，因發言呵難提",
    "T12n0345_002:0162a21": "和曰：『何所為佛？髠頭沙門，佛道難得，用往覲",
    "T12n0345_002:0162a22": "乎？』焰花稍稍化五族姓子及五百弟子在異學",
    "T12n0345_002:0162a23": "者，故發斯言：『何所是佛？髠頭沙門，佛道難得。』」",
    "T12n0345_002:0162a24": "佛語慧上：「觀於彼世焰花學志，時在別處與",
    "T12n0345_002:0162a25": "五親友五百眷屬俱共正立，於時陶家者名",
    "T12n0345_002:0162a26": "難提和(晉言歡豫)，往至其所，嗟嘆迦葉如來功德。",
    "T12n0345_002:0162a27": "謂焰花學志：『來共俱往詣迦葉佛。』焰花心念：",
    "T12n0345_002:0162a28": "『此諸學志德本未滿，設吾今歎迦葉如來道",
    "T12n0345_002:0162a29": "之功德，毀諸異學，族姓子等便當愕住必不",
    "T12n0345_002:0162b01": "俱行。』以故焰花，護其本願智慧無極，因權方",
    "T12n0345_002:0162b02": "便，故言『髠頭沙門非是佛，佛道難得，智慧無",
    "T12n0345_002:0162b03": "極，何所處乎？行智度者無彼此想，亦無道想。』",
    "T12n0345_002:0162b04": "焰花通達究竟空慧普無所著，善權方便隨",
    "T12n0345_002:0162b05": "一切法，故發斯言。焰花學志與五親友五百",
    "T12n0345_002:0162b06": "弟子，至池水側浴訖出水，乘馬車侶五親友，",
    "T12n0345_002:0162b07": "從弟子遊行講經。「爾時歡豫，承佛威神欲化",
    "T12n0345_002:0162b08": "彼師從，迎焰花乘及侶弟子，即相問訊言所",
    "T12n0345_002:0162b09": "從來。歡豫以誠答曰：『覲迦葉佛還。』焰花曰：",
    "T12n0345_002:0162b10": "『髠頭沙門非為是佛，佛道難得。』陶者聞之甚",
    "T12n0345_002:0162b11": "用不悅，以手捉髮：『卿不信者可俱往質也。』焰",
    "T12n0345_002:0162b12": "花籌慮：『歡豫志性安隱仁和，未曾卒暴，今[打-丁+(旋-方)]",
    "T12n0345_002:0162b13": "吾急，終不忘也。吾及弟子宜當共侶，俱觀",
    "T12n0345_002:0162b14": "其道。』僉曰：『唯然。』於是陶者、焰花五友五百弟",
    "T12n0345_002:0162b15": "子，便共俱行覲迦葉佛。佛則為說前世所興",
    "T12n0345_002:0162b16": "道德之本。心即喜踊，讚焰花曰：『世尊道德權",
    "T12n0345_002:0162b17": "慧乃爾，何惜不早為吾等說。』五友弟子見迦",
    "T12n0345_002:0162b18": "葉佛，道德巍巍辯才無量，皆發無上正真道",
    "T12n0345_002:0162b19": "意。時迦葉如來至真等正覺，說大乘業，開",
    "T12n0345_002:0162b20": "闡法藏不退轉輪，五大梵志五百弟子皆得",
    "T12n0345_002:0162b21": "不起法忍。」佛告慧上：「族姓子！聽。焰花若以",
    "T12n0345_002:0162b22": "佛智慧歎迦葉尊毀異學者，五大梵志五百",
    "T12n0345_002:0162b23": "弟子終不從化。又無由得覲迦葉佛，用欲開",
    "T12n0345_002:0162b24": "化之故因行權慧，故發斯言：『髠頭沙門非為",
    "T12n0345_002:0162b25": "是佛，佛道難得。』得不退轉，無所不達不復疑",
    "T12n0345_002:0162b26": "道，是為菩薩善權方便。」",
    "T12n0345_002:0162b27": "佛告慧上：「菩薩所以隨時如化，現有餘殃勤",
    "T12n0345_002:0162b28": "苦之行，設不然者，沙門梵志清淨奉誡，諸餘",
    "T12n0345_002:0162b29": "黎民將無知之，懈怠不進。適相見已，得無說",
    "T12n0345_002:0162c01": "之是藏異藏。斯等長夜曾無利義，不得安隱",
    "T12n0345_002:0162c02": "則歸惡趣用眾罪釁，如來故現餘殃未盡。菩",
    "T12n0345_002:0162c03": "薩都無罪蓋之患，持戒沙門梵志，若說麁言",
    "T12n0345_002:0162c04": "即當自疑，不加精進不得解脫，欲建斯等猶",
    "T12n0345_002:0162c05": "豫志者，菩薩以權口發此言：『緣是度之即當",
    "T12n0345_002:0162c06": "自說，吾等無智自責悔過，唯學道慧普行恭",
    "T12n0345_002:0162c07": "敬。』又外異學貢高自由，以故如來勤苦六年，",
    "T12n0345_002:0162c08": "非為餘殃。所以者何？或有沙門梵志，食一麻",
    "T12n0345_002:0162c09": "一米清淨自在，欲攝此等具足其願，故菩薩",
    "T12n0345_002:0162c10": "日服一麻一米以為限度，若不時食，不得不還",
    "T12n0345_002:0162c11": "致于聖道。菩薩發言：『髠頭沙門不得是佛，佛",
    "T12n0345_002:0162c12": "道難得。』故以罪殃六年苦行，六年之中所可",
    "T12n0345_002:0162c13": "開度，則非異學之所及知。而令外道五百二",
    "T12n0345_002:0162c14": "十萬人住平等慧，所可見發誘化人民，是為",
    "T12n0345_002:0162c15": "菩薩善權方便。",
    "T12n0345_002:0162c16": "「何故如來聚會四輩——諸天、龍、神及人非人——為",
    "T12n0345_002:0162c17": "講說經？」初夜欲竟，佛告阿難：「取中衣來，吾體",
    "T12n0345_002:0162c18": "少冷。」阿難受教即取奉進。上夜已竟，入於中",
    "T12n0345_002:0162c19": "夜，復命阿難取上衣來：「吾寒欲著。」即復進",
    "T12n0345_002:0162c20": "之。中夜已竟，入於後夜，復命阿難：「取眾集衣",
    "T12n0345_002:0162c21": "來，吾欲著之。」即復重進。佛便服著告諸比丘：",
    "T12n0345_002:0162c22": "「吾聽出家學者，一時著三法衣，假使寒者亦",
    "T12n0345_002:0162c23": "可複之。所以者何？後世邊地寒涼國城，不堪",
    "T12n0345_002:0162c24": "單薄，隨其土地應著複重。佛無寒無熱無飢",
    "T12n0345_002:0162c25": "無渴。所以者何？為處寒土不著複重，或致疾",
    "T12n0345_002:0162c26": "病，或能悔退，不能究竟求道之意，是為如來",
    "T12n0345_002:0162c27": "善權方便。",
    "T12n0345_002:0162c28": "「何故如來坐於草蓐？為來世人出家學者，或",
    "T12n0345_002:0162c29": "貪鮮好床座榻机，志在安軟不加精進，或有",
    "T12n0345_002:0163a01": "少福，不得好坐氍氀毾[登*毛]重莚被蓐，怨望",
    "T12n0345_002:0163a02": "退却。心當念言：『如來世尊身欲成佛，坐於草",
    "T12n0345_002:0163a03": "蓐，不著好床，乃成佛道。何況我等當慕好座？』",
    "T12n0345_002:0163a04": "佛言所教，隨其習俗重茵累蓐，不妨于道，細",
    "T12n0345_002:0163a05": "軟不悅麁堅不憂，人心難齊志行若干。故以",
    "T12n0345_002:0163a06": "權變現若干教，是為如來善權方便。",
    "T12n0345_002:0163a07": "「何故菩薩復起飯食，傍無德者自餓求道？夫",
    "T12n0345_002:0163a08": "以飢餓不能興慧，故安隱食因成道德。說菩",
    "T12n0345_002:0163a09": "薩法開化群萌，多所安隱不以勤苦，菩薩受",
    "T12n0345_002:0163a10": "食得用成佛，由斯逮于一三昧定，以一三昧",
    "T12n0345_002:0163a11": "住百千劫，是為菩薩善權方便。",
    "T12n0345_002:0163a12": "「何故菩薩閑居求道？草蓐敷于樹下，用過去",
    "T12n0345_002:0163a13": "佛不貪床座，坐敷說諦吉祥禮義，設使菩薩",
    "T12n0345_002:0163a14": "說法粗略則入利義，其有以草施菩薩者因",
    "T12n0345_002:0163a15": "發道意，佛時授吉祥之決：『汝於方來當得成",
    "T12n0345_002:0163a16": "為佛，號離垢如來至真等正覺。』是為菩薩善",
    "T12n0345_002:0163a17": "權方便。",
    "T12n0345_002:0163a18": "「何故菩薩坐佛樹下，使魔雲集？設不速趣無",
    "T12n0345_002:0163a19": "上正真道者，其魔波旬不敢至菩薩所。又，族",
    "T12n0345_002:0163a20": "姓子！菩薩初坐樹下，心自念言：『誰於欲界四",
    "T12n0345_002:0163a21": "域最尊？人從教者，當令詣吾俱戰決之。』爾時",
    "T12n0345_002:0163a22": "具足入諸通慧，故使魔試。其魔兵師八萬四",
    "T12n0345_002:0163a23": "千億，天、龍、鬼神、揵沓和、阿須倫、迦留羅、真陀",
    "T12n0345_002:0163a24": "羅、摩睺勒，皆發無上正真道意，是為菩薩善",
    "T12n0345_002:0163a25": "權方便。",
    "T12n0345_002:0163a26": "「何故如來已成佛道，正坐七日而不起行，察",
    "T12n0345_002:0163a27": "樹無厭？是諸天子見其德行變化感動，心大",
    "T12n0345_002:0163a28": "歡喜，各心念言：『吾等當求斯如來心何所倚",
    "T12n0345_002:0163a29": "乎？』宿夜七日一心專精，求之不得。緣是之故，",
    "T12n0345_002:0163b01": "乃觀世尊三十二相，心益踊躍則發無上正",
    "T12n0345_002:0163b02": "真道意，當來之世亦逮如茲坐于佛樹。由斯",
    "T12n0345_002:0163b03": "如來坐樹七日，是為菩薩善權方便。",
    "T12n0345_002:0163b04": "「何故菩薩得成佛已，勸率無數天人之眾？梵",
    "T12n0345_002:0163b05": "天不請亦不說法，於是如來心自念言：『其",
    "T12n0345_002:0163b06": "在欲界不可稱計諸天集會，及魔眷屬鬼神",
    "T12n0345_002:0163b07": "羅剎，設見菩薩師子吼步輒發道意，見歡喜",
    "T12n0345_002:0163b08": "者緣致無為。』又，族姓子！詣佛樹下，菩薩即時",
    "T12n0345_002:0163b09": "放頂相光，普照魔宮及三千大千世界，於其",
    "T12n0345_002:0163b10": "光明出一音聲：『今釋種子能仁之尊，棄國捐",
    "T12n0345_002:0163b11": "家，今成無上正真之道，已過汝界多度人民，",
    "T12n0345_002:0163b12": "不可貲量空汝國境，宜當尋往與共戰鬪。』時",
    "T12n0345_002:0163b13": "魔聞斯，甚大愁毒，嚴四部兵，具足三十那術",
    "T12n0345_002:0163b14": "姟俱，往詣佛樹。於時菩薩以智慧寶，建立大",
    "T12n0345_002:0163b15": "慈慧明之勝紫磨金臂，諸天龍神釋梵所敬。",
    "T12n0345_002:0163b16": "時梵志念：『梵天化我，我從梵生，莫能超踰。世",
    "T12n0345_002:0163b17": "無尊師，梵天為上。』如來念曰：『吾致梵天令眾",
    "T12n0345_002:0163b18": "人見，諸天龍神皆倚于梵，梵天猶尚稽首禮",
    "T12n0345_002:0163b19": "佛，宜當勸助如應說法，若無勸請如來不說。",
    "T12n0345_002:0163b20": "承佛威神，令梵天來以法助勸，假使眾人敬",
    "T12n0345_002:0163b21": "念梵天，當勸如來。』於是梵天，自捨其宮來詣",
    "T12n0345_002:0163b22": "世尊。大梵勸佛轉法輪，時六百八十萬梵天",
    "T12n0345_002:0163b23": "皆發無上正真道意，悉歎頌曰：",
    "T12n0345_002:0163b24": "「『佛尊無有極，　　最勝不可及，",
    "T12n0345_002:0163b25": "　　行善權方便，　　是亦為如來。』」",
    "T12n0345_002:0163b26": "佛告慧上菩薩：「如來所現餘殃有十，是亦世",
    "T12n0345_002:0163b27": "尊善權方便。當了至誠，欲使如來有毛髮瑕，",
    "T12n0345_002:0163b28": "不具殖德本，欲令有短，行不具足，逮成正覺",
    "T12n0345_002:0163b29": "坐佛樹者，此亦不然。所以者何？暢清白法無",
    "T12n0345_002:0163c01": "有眾瑕。族姓子！欲知如來皆以[打-丁+彗]搣諸不",
    "T12n0345_002:0163c02": "善法。世尊無礙，況復立穢而有餘殃？佛為醫",
    "T12n0345_002:0163c03": "王，除一切病無有陰蓋，祐眾生故示現餘釁。",
    "T12n0345_002:0163c04": "欲令眾庶護身口意修清淨行，由如尊貴族",
    "T12n0345_002:0163c05": "姓有子，各長王家習于乳酪，體生瘡瘠上",
    "T12n0345_002:0163c06": "至頸項腹藏亦痛，當服醫藥飲乳乃除困而",
    "T12n0345_002:0163c07": "獲差，父母念之喜其得瘳。又，族姓子！如來",
    "T12n0345_002:0163c08": "至真為普世父，除群黎惱使獲安隱，以故",
    "T12n0345_002:0163c09": "現疾。人聞餘殃不敢作罪，是為菩薩善權方",
    "T12n0345_002:0163c10": "便。」",
    "T12n0345_002:0163c11": "又告慧上菩薩：「往昔久遠世時不知罪福，故",
    "T12n0345_002:0163c12": "為眾人示現殃釁，如來故說：『吾為法王不離",
    "T12n0345_002:0163c13": "宿罪，汝等之類安得離殃？』由斯有言，如來永",
    "T12n0345_002:0163c14": "無餘殃。譬如有人善學書疏計校之術，教諸",
    "T12n0345_002:0163c15": "童子欲令成就，無所不知不以為礙，小兒見",
    "T12n0345_002:0163c16": "聞則受學了稍稍達本。如來如是，悉學諸法無",
    "T12n0345_002:0163c17": "所不博，示現餘殃欲令眾生具清淨法。譬如",
    "T12n0345_002:0163c18": "有醫始學治病，解方曉藥應病救療，既能自",
    "T12n0345_002:0163c19": "愈，廣能愈人轉復嗟歎。錠光佛時，乃於彼世",
    "T12n0345_002:0163c20": "有五百賈人入海求寶。有異心者，心罪甚重，",
    "T12n0345_002:0163c21": "開其罪門，工學邪術殃害劇賊，觀賈人貌則",
    "T12n0345_002:0163c22": "上有船。於時導師號曰吉財，護眾賈人隨",
    "T12n0345_002:0163c23": "時消息。凶人念言：『今我寧可悉害賈人獨取",
    "T12n0345_002:0163c24": "珍寶。』於閻浮提有大導師，名曰大哀。時寐夢",
    "T12n0345_002:0163c25": "中海神語之：『賈眾之中，有一賊人興大惡心，",
    "T12n0345_002:0163c26": "皆欲危沒五百賈人，獨欲取寶。假令事建罪",
    "T12n0345_002:0163c27": "不可量。所以者何？此五百賈人，皆發無上正",
    "T12n0345_002:0163c28": "真道意立不退轉，設使遇害心不迴還，由其",
    "T12n0345_002:0163c29": "殃罪，一一菩薩行得成無上正真之道，賊墜",
    "T12n0345_002:0164a01": "地獄，若干歲數其罪乃竟。今仁導師當行權",
    "T12n0345_002:0164a02": "變，而令此人不更地獄若干之痛，使眾賈人",
    "T12n0345_002:0164a03": "不被危害。』七日思惟無餘方便，念言：『唯當取",
    "T12n0345_002:0164a04": "之危其命耳！假語眾賈者則皆興怒，當殺此",
    "T12n0345_002:0164a05": "人必墮惡趣。』復重自念：『設我獨殺亦當受罪，",
    "T12n0345_002:0164a06": "吾寧忍之。若百千劫受地獄惱，不令賈人普",
    "T12n0345_002:0164a07": "見危害，而令一賊墜地獄也。』時大哀師則為",
    "T12n0345_002:0164a08": "說法，令心欣然踊躍臥寐。」佛言：「族姓子！彼",
    "T12n0345_002:0164a09": "大導師由眾賈人興于大哀，以權方便害一",
    "T12n0345_002:0164a10": "賊命。壽終之後，生第十二光音天上。時大哀",
    "T12n0345_002:0164a11": "師則吾身也，以斯方便越千劫生死，死則昇",
    "T12n0345_002:0164a12": "天。同船五百賈人，斯賢劫中五百佛興者是。",
    "T12n0345_002:0164a13": "菩薩豈有罪患，越除終始彌百千劫，不當察",
    "T12n0345_002:0164a14": "佛而有愆咎，如來所現為眾生故。時以闕漏",
    "T12n0345_002:0164a15": "權現鐵釴，如來蹈之威神所達。所以者何？",
    "T12n0345_002:0164a16": "如來之身則金剛也。又，族姓子！舍衛城中有",
    "T12n0345_002:0164a17": "二十人，復與二十人共為怨敵。時二十人各",
    "T12n0345_002:0164a18": "欲攝怨而危害之，為最後世相伺方便。彼二",
    "T12n0345_002:0164a19": "十人欲害二十怨者，承佛威神尋詣如來。於",
    "T12n0345_002:0164a20": "時世尊化四十人，亦欲勸導一切大眾，告尊",
    "T12n0345_002:0164a21": "者大目揵連：『今於此地，當有鐵釴自然來出，",
    "T12n0345_002:0164a22": "入佛右足大指。』語未竟，釴在佛前。目連白佛：",
    "T12n0345_002:0164a23": "『今拔鐵釴著異世界。』佛言：『不然。』時大目揵",
    "T12n0345_002:0164a24": "連，以精進力欲拔鐵釴，是三千大千世界為",
    "T12n0345_002:0164a25": "大震動，不能搖釴如毛髮也。於時世尊則往",
    "T12n0345_002:0164a26": "梵天，釴輒隨之；如來還坐，釴則住前。是時如",
    "T12n0345_002:0164a27": "來右手取釴以足蹈上。目連白佛：『如來本罪",
    "T12n0345_002:0164a28": "而獲釴殃？』佛時告曰：『昔與五百賈人共入大",
    "T12n0345_002:0164a29": "海，時有一人心懷惡意，吾時害之，是其餘殃。』",
    "T12n0345_002:0164b01": "時二十人聞佛說此，轉相謂言：『如來法王已",
    "T12n0345_002:0164b02": "得自在，尚有餘殃不能滅除，況於吾等不受",
    "T12n0345_002:0164b03": "罪乎？』即來詣佛，悔過自首。如來應時為說經",
    "T12n0345_002:0164b04": "法，分別罪福，令四十人入平等慧，三萬二千",
    "T12n0345_002:0164b05": "人遠塵離垢諸法眼淨。因是如來示現鐵釴，",
    "T12n0345_002:0164b06": "是亦菩薩善權方便。",
    "T12n0345_002:0164b07": "「何故世尊已離眾病示有疾病，使醫王耆域",
    "T12n0345_002:0164b08": "而合湯藥？佛時立戒二百五十，未久五百比",
    "T12n0345_002:0164b09": "丘在他樹間行道，向欲終畢心懷狐疑：『如來",
    "T12n0345_002:0164b10": "有教，唯以一藥療身眾病，不得習餘。』時佛發",
    "T12n0345_002:0164b11": "念：『以何方便，令諸比丘得習餘藥？』所以者何？",
    "T12n0345_002:0164b12": "假使如來隨意聽者，則後世人毀四賢誡，是",
    "T12n0345_002:0164b13": "以如來行權合藥任于耆域。時淨居天語比",
    "T12n0345_002:0164b14": "丘言：『諸賢者！宜更求藥，無得危命。』則相謂言：",
    "T12n0345_002:0164b15": "『寧自碎身，不毀佛誡。』天答賢者：『今者如來則",
    "T12n0345_002:0164b16": "法王也，令置小便更求餘藥，可改所習而慕",
    "T12n0345_002:0164b17": "所服。』於時比丘離疑猶豫，乃求異藥病即除",
    "T12n0345_002:0164b18": "愈，晝夜七日得無著道。假使如來不習湯藥，",
    "T12n0345_002:0164b19": "此諸比丘不得解脫，將來之世亦當如是。其",
    "T12n0345_002:0164b20": "身安隱然後得道，是亦菩薩善權方便。",
    "T12n0345_002:0164b21": "「何故如來眾德普具，又入聚落而行分衛空",
    "T12n0345_002:0164b22": "鉢來出？如來無殃，愍觀後世邊地諸國而興",
    "T12n0345_002:0164b23": "慈哀。其有比丘，入於郡國縣邑丘聚行分衛",
    "T12n0345_002:0164b24": "者，而身薄福所乞不得。心念：『如來功德充盛",
    "T12n0345_002:0164b25": "無量福會，時行分衛尚空盋出，我等善本所",
    "T12n0345_002:0164b26": "殖不弘，豈可怨捨而不乞乎？故當分衛。』用是",
    "T12n0345_002:0164b27": "之故，入城分衛空鉢來出。又云：『弊魔化諸梵",
    "T12n0345_002:0164b28": "志長者家，使不供佛、不施眾僧。』未曾有此。其",
    "T12n0345_002:0164b29": "魔波旬，未敢作威嬈固如來、沮廢福意，佛",
    "T12n0345_002:0164c01": "之聖旨所變現也。梵志長者有此異心，非是",
    "T12n0345_002:0164c02": "本意、非佛尠福。彼時眾人無所施者，又見如",
    "T12n0345_002:0164c03": "來空盋來出，魔界天人見不獲饍，世尊得",
    "T12n0345_002:0164c04": "無心懷悵惘，晝夜一心，念如來及弟子眾，將",
    "T12n0345_002:0164c05": "必憂悒。見佛弟子，心不增減前後適等，七萬",
    "T12n0345_002:0164c06": "天子自投佛前，如來如應為說經法，皆得法",
    "T12n0345_002:0164c07": "眼淨，是亦菩薩善權方便。",
    "T12n0345_002:0164c08": "「何以故旃遮摩尼木魁繫腹誹謗如來？亦非",
    "T12n0345_002:0164c09": "世尊本之餘殃，佛之威神能取暴意，徙置恒",
    "T12n0345_002:0164c10": "沙剎外，如來以權現斯方便。當來比丘，或有",
    "T12n0345_002:0164c11": "出家行作沙門，為人所謗有懷疑者，觀佛世",
    "T12n0345_002:0164c12": "尊雖見譏訕，心不動轉、不却宿罪，念：『佛如來",
    "T12n0345_002:0164c13": "普勝之德，猶復若茲。況我等而無譏議。』思",
    "T12n0345_002:0164c14": "惟此已益加精進，清淨奉戒心不迴轉。假使",
    "T12n0345_002:0164c15": "暴意夢中誹謗，壽終之後不離地獄。如來悉",
    "T12n0345_002:0164c16": "知令護禁戒。所以者何？如來之德不捨眾",
    "T12n0345_002:0164c17": "生，是為如來善權方便。",
    "T12n0345_002:0164c18": "「何故異道害須多利，埋著勝樹間？佛諸通慧",
    "T12n0345_002:0164c19": "普觀無礙，知當興怒，則以示現如斯比像。",
    "T12n0345_002:0164c20": "設不以刃加須多利者，須多利或投餘患。佛",
    "T12n0345_002:0164c21": "解知女壽命終盡，是故彼類相教殺之。緣邪",
    "T12n0345_002:0164c22": "異學，身所犯害必反罪辜，佛以等慧而化立",
    "T12n0345_002:0164c23": "之，由斯所建增益群生功德之本。是以如來",
    "T12n0345_002:0164c24": "七日不入城，化六十億諸天入道。過七日後，",
    "T12n0345_002:0164c25": "其四部眾皆來詣佛聽法，八萬四千人獲平",
    "T12n0345_002:0164c26": "等慧，三億人得道跡往來不還果證，是亦菩",
    "T12n0345_002:0164c27": "薩善權方便。",
    "T12n0345_002:0164c28": "「何故如來三月食麥？如來素達，雖梵志請佛，",
    "T12n0345_002:0164c29": "不得迷忘佛所興化。所以者何？今五百馬者，",
    "T12n0345_002:0165a01": "昔佛弟子也。所從食已，前世皆學菩薩大乘，",
    "T12n0345_002:0165a02": "供養過去諸世尊矣！從惡友教，犯眾罪殃墜",
    "T12n0345_002:0165a03": "為畜生。彼時又有五百馬師，有菩薩名日藏，",
    "T12n0345_002:0165a04": "本立願生其中，普化斯等令發道意，使弘大",
    "T12n0345_002:0165a05": "乘化諸馬師。本非馬師，如來護彼，令諸馬",
    "T12n0345_002:0165a06": "畜皆得受決。為緣一切如來不食，無所志",
    "T12n0345_002:0165a07": "願，威德能化瓦石刀杖為美飲食，三千大千",
    "T12n0345_002:0165a08": "世界所有，悉為甘饍奇特之味。所以者何？世",
    "T12n0345_002:0165a09": "尊自然有大人相、上味之味，以故當知，如來",
    "T12n0345_002:0165a10": "所化飲食皆美。耆年阿難未得大哀，心自念",
    "T12n0345_002:0165a11": "言：『云何世尊捨轉輪膳，今乃服麥？』佛知其念，",
    "T12n0345_002:0165a12": "以五百馬師之德，時五百馬皆識宿命，得近",
    "T12n0345_002:0165a13": "道心，五百菩薩發大慈哀往覲如來，五百馬",
    "T12n0345_002:0165a14": "師自減半廩以用供佛，捐五百馬穀供五",
    "T12n0345_002:0165a15": "百比丘。馬師及馬皆自悔過，見佛眾僧竟三",
    "T12n0345_002:0165a16": "月已，五百馬命終生兜術天，為天所敬，如",
    "T12n0345_002:0165a17": "應說法，得立不退轉地，當成無上正真之道。",
    "T12n0345_002:0165a18": "阿難得知所施供養，時宮中人得未曾有，來",
    "T12n0345_002:0165a19": "白佛言：『我等生長深宮之內。世尊！阿難未曾",
    "T12n0345_002:0165a20": "習此安隱歡喜，七日不食。』族姓子！當知如來",
    "T12n0345_002:0165a21": "之身無有罪殃，後世或有持戒之人，請諸沙",
    "T12n0345_002:0165a22": "門而不設供，故為彼現。是為如來為人所請，",
    "T12n0345_002:0165a23": "雖不供辦，不令其人墮于罪地。又，五百比丘",
    "T12n0345_002:0165a24": "與如來俱三月一夏，四百比丘悉有慾態、無",
    "T12n0345_002:0165a25": "清淨想，設得美食慾意遂盛，用麁食故慾",
    "T12n0345_002:0165a26": "心則薄，三月之中可得羅漢。如來以斯諸學",
    "T12n0345_002:0165a27": "比丘及化菩薩，隨時示現，非罪殃也，是亦如",
    "T12n0345_002:0165a28": "來善權方便。",
    "T12n0345_002:0165a29": "「何故如來告大迦葉曰：『汝當說經，吾腰背痛。』",
    "T12n0345_002:0165b01": "時八千天子，本弟子行迦葉所化。於時來會",
    "T12n0345_002:0165b02": "樂仰三寶，慇懃在行聞說覺意。設百億佛為",
    "T12n0345_002:0165b03": "說經法終不能解，唯迦葉比丘能度之耳！故",
    "T12n0345_002:0165b04": "佛告之，分別覺意，八千天子聞義得慧，其疾",
    "T12n0345_002:0165b05": "病者往會聽經，各心念言：『如來法王，因說覺",
    "T12n0345_002:0165b06": "意病即除愈，吾等云何不聽經乎？』何以故？族",
    "T12n0345_002:0165b07": "姓子！欲、化諸天及病比丘使承經道，示現",
    "T12n0345_002:0165b08": "腰痛，故如來曰：『迦葉說經令我除病。』是亦如",
    "T12n0345_002:0165b09": "來善權方便。",
    "T12n0345_002:0165b10": "「何故如來舍夷國敗而佛頭痛？眾人悉當念",
    "T12n0345_002:0165b11": "言：『如來親屬不盡其壽。』護黎庶意坐枯樹下，",
    "T12n0345_002:0165b12": "告侍者曰：『吾頭甚痛。』爾時諸天計有常者三",
    "T12n0345_002:0165b13": "千人會，剎利之眾不可稱數，聞告阿難頭痛",
    "T12n0345_002:0165b14": "之咎，念言：『如來尚有餘殃。』聞經尋化天人七",
    "T12n0345_002:0165b15": "千，是亦如來善權方便。",
    "T12n0345_002:0165b16": "「何故披羅陀梵志以五百事而罵世尊，時佛",
    "T12n0345_002:0165b17": "默然，後更稱譽，佛亦默然。應時自歸一心悔",
    "T12n0345_002:0165b18": "過，無所復言？佛能厭却使不出言，投徙置",
    "T12n0345_002:0165b19": "于殊異之土。爾時會中諸天世人無數之眾，",
    "T12n0345_002:0165b20": "見佛忍辱慧力平等心柔和雅，四千人發無",
    "T12n0345_002:0165b21": "上正真道意。如來徹覩當來有所化，故現默",
    "T12n0345_002:0165b22": "然，非佛餘殃，是亦如來善權方便。",
    "T12n0345_002:0165b23": "「族姓子！聽。調達所生，常與菩薩共相嬈害，懷",
    "T12n0345_002:0165b24": "怨憎心欲相危害，是亦如來菩薩方便。」",
    "T12n0345_002:0165b25": "佛告慧上菩薩：「諸天往來有所求索，則為具",
    "T12n0345_002:0165b26": "弘施度無極。所以者何？多所饒益覆滿諸願，",
    "T12n0345_002:0165b27": "發起一切。以何因緣興斯行乎？假使眾生安",
    "T12n0345_002:0165b28": "淨自利，則不解施、不知受者，是故諸天化從",
    "T12n0345_002:0165b29": "空來詣菩薩所，試求妻子、頭目、手足、國城、丘",
    "T12n0345_002:0165c01": "聚。應時菩薩，周滿所欲勇慧無難。眾人見之",
    "T12n0345_002:0165c02": "則効布施，奉尊所行無所矜悋：『我等亦當",
    "T12n0345_002:0165c03": "發願求佛，修習禁戒不敢毀失，順菩薩法未",
    "T12n0345_002:0165c04": "曾違捨。』捶罵不恚、輕易不恨，則弘忍辱度無",
    "T12n0345_002:0165c05": "極，以斯教化無數之眾。其諸天人見有怨來，",
    "T12n0345_002:0165c06": "詣如來所，則長戒禁，是亦如來善權方便，",
    "T12n0345_002:0165c07": "非餘殃罪。所以者何？敢來試者則皆權也。尋",
    "T12n0345_002:0165c08": "皆導利無央數人，取要言之，如來所現殘有",
    "T12n0345_002:0165c09": "十殃。皆當知佛行權隨時。眾庶懷惡多崇非",
    "T12n0345_002:0165c10": "法，故為現應，非有殃也。使知去就至無上慧，",
    "T12n0345_002:0165c11": "如來所歎權宜最尊，皆非殃罪但示現耳！作",
    "T12n0345_002:0165c12": "是得是，聞者悚懼不敢為非。「又，族姓子！廣宣",
    "T12n0345_002:0165c13": "善權時時乃說，非為下愚薄福祚者，亦非聲",
    "T12n0345_002:0165c14": "聞、緣覺所知講也。所以者何？彼等未曾學善",
    "T12n0345_002:0165c15": "權方便，唯菩薩大士解暢深歸。喻如闇夜家",
    "T12n0345_002:0165c16": "中然火，悉照室內妻子眷屬。菩薩如是，其有",
    "T12n0345_002:0165c17": "聞善權度無極，則曉達菩薩一切所行，當勤",
    "T12n0345_002:0165c18": "順學吾本所習。佛囑累汝：『族姓子！族姓女！欲",
    "T12n0345_002:0165c19": "求佛道，其有講說善權方便，若百千里當往",
    "T12n0345_002:0165c20": "受學，則蒙光明。所以者何？假能聽受如斯像",
    "T12n0345_002:0165c21": "法者，則為顯發一切經典，除諸疑網使無結",
    "T12n0345_002:0165c22": "恨。』」爾時諸天世人四部眾咸皆歎曰：「其有聞",
    "T12n0345_002:0165c23": "斯權便經者，非法器人多不信樂。」佛說經已，",
    "T12n0345_002:0165c24": "七萬二千人皆發無上正真道意。阿難白佛：",
    "T12n0345_002:0165c25": "「當何名斯經？云何奉持之？」佛告阿難：「是經名",
    "T12n0345_002:0165c26": "『善權方便所度無極隨時品』也。當持！當行！」佛",
    "T12n0345_002:0165c27": "說如是，慧上菩薩及比丘眾，菩薩大士，諸天、",
    "T12n0345_002:0165c28": "龍神、阿須倫、世人，莫不歡喜。",
    "T12n0345_002:0165c29": "慧上菩薩問大善權經卷下"
}