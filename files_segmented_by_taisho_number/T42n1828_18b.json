{
    "T42n1828_18b:0721b24": "folio_18b 瑜伽論記卷第十八之下論本六十七至六十九",
    "T42n1828_18b:0721b26": "釋遁倫集撰",
    "T42n1828_18b:0721b27": "9 修所成慧地(一八下)論本第六十七",
    "T42n1828_18b:0721b28": "大段第九決擇修慧地。於中初結前生後。次",
    "T42n1828_18b:0721b29": "正決擇後餘不現。就正決擇中初列十六種",
    "T42n1828_18b:0721c01": "名。後次第解。聲聞乘修中景云。言由安立諦",
    "T42n1828_18b:0721c02": "作意門內觀真如者。總觀四諦作人無我為",
    "T42n1828_18b:0721c03": "方便門。入證真如。此緣勝義諦。緣有量有分",
    "T42n1828_18b:0721c04": "別法為境者。此緣俗諦。知境有邊名有量。未",
    "T42n1828_18b:0721c05": "離法執名有分別。今解此有五句。一住種姓。",
    "T42n1828_18b:0721c06": "二辨行位。言未入正性者七方便。已入正性",
    "T42n1828_18b:0721c07": "者見道已去。三辨意業唯求自利。四辨觀門。",
    "T42n1828_18b:0721c08": "雖正證時緣非安立。而初修方便必觀四諦。",
    "T42n1828_18b:0721c09": "故云由安立門。正智親證無相空理。故云內",
    "T42n1828_18b:0721c10": "觀真如。後智緣俗差別有分齊。故云緣有量",
    "T42n1828_18b:0721c11": "分別。五辨所作為盡貪愛已下也。大乘修中",
    "T42n1828_18b:0721c12": "及由趣向無上足跡者。菩提涅槃先聖行處",
    "T42n1828_18b:0721c13": "名為足跡。今時趣向即是。舊云無上道。道足",
    "T42n1828_18b:0721c14": "所履遊也。影像修景云。智性推求名有分別。",
    "T42n1828_18b:0721c15": "與定同緣名三摩地所行。定心寂靜名無分",
    "T42n1828_18b:0721c16": "別。泰云。定境界色影像似定外色名影像也。",
    "T42n1828_18b:0721c17": "定本青黃等色名所知事。定青黃等色與定",
    "T42n1828_18b:0721c18": "外色相似故名同分。以相似故同類也。定慧",
    "T42n1828_18b:0721c19": "皆云三摩地。事邊際者。依此文盡俗而知名",
    "T42n1828_18b:0721c20": "盡所有性。稱如而照名如所有性。舊云如理",
    "T42n1828_18b:0721c21": "如量知知理境也。得修者依毘曇有法前得。",
    "T42n1828_18b:0721c22": "得未來法屬於自已。增明義說修說名得修。",
    "T42n1828_18b:0721c23": "今大乘中如十想中。隨一想現行引發彼所",
    "T42n1828_18b:0721c24": "有餘不現前想。種子令其增盛自在成熟。故",
    "T42n1828_18b:0721c25": "名得修。或自地行隨一現行。熏發自地下地",
    "T42n1828_18b:0721c26": "行種子皆令增長。亦是得修。或世間行現起。",
    "T42n1828_18b:0721c27": "通能引發世出世行種子令增。此據聖人。或",
    "T42n1828_18b:0721c28": "出世法現起通。能引發世出世種令其增勝。",
    "T42n1828_18b:0721c29": "謂入見道修彼七方便種令增。名見道眷屬。",
    "T42n1828_18b:0722a01": "修修位中起不名解脫分等。習修者即於無",
    "T42n1828_18b:0722a02": "常等想道一現前。或餘善法現起修習亦名",
    "T42n1828_18b:0722a03": "習修。除去修者由觀身不淨。不淨影像現前",
    "T42n1828_18b:0722a04": "除遣淨相等。言如楔出楔方便者。謂修定作",
    "T42n1828_18b:0722a05": "意有多品類故。所緣相亦有麁細。以後作意",
    "T42n1828_18b:0722a06": "捨前麁漸漸除棄故也。言以輕安身除麁重",
    "T42n1828_18b:0722a07": "身者。色界輕安而在身故。令行者身輕安除",
    "T42n1828_18b:0722a08": "去欲界種子。種子麁重麁重令身麁重故須",
    "T42n1828_18b:0722a09": "除也。對治修中。厭患治者謂一切世間善道",
    "T42n1828_18b:0722a10": "除四無量及五神通。以非厭患對治所以除",
    "T42n1828_18b:0722a11": "之。持對治者謂此後得世出世道若解脫道",
    "T42n1828_18b:0722a12": "者。此有兩解。一云。此文即許無分別智為無",
    "T42n1828_18b:0722a13": "礙斷惑。後智為解脫黑外證除名持對治。二",
    "T42n1828_18b:0722a14": "云。謂此後得世出世道者。此取後智為解脫",
    "T42n1828_18b:0722a15": "道者。此取無分別智為解脫果。用一智為解",
    "T42n1828_18b:0722a16": "脫道。雖有二解為勝。復有差別。謂聞思修",
    "T42n1828_18b:0722a17": "道名厭患者。三慧行通欣厭。今取厭行名厭",
    "T42n1828_18b:0722a18": "患治。此果轉依名持對治者。此有兩解。一云",
    "T42n1828_18b:0722a19": "此無礙道果是解脫道。是解脫道是能證得",
    "T42n1828_18b:0722a20": "轉依。故名此果轉依名持對治。二云。即取無",
    "T42n1828_18b:0722a21": "為轉依能持或不起。名持對治。此中四修為",
    "T42n1828_18b:0722a22": "前卷四修。或同或別應勘知也。小分修者觀",
    "T42n1828_18b:0722a23": "無常等一相起修故也。遍行修者以觀諸法",
    "T42n1828_18b:0722a24": "如故。有加行修者即於彼無想修方便觀時。",
    "T42n1828_18b:0722a25": "未得任運修故。10 聲聞地(一八下-一九上)1聲聞地上來決擇分有十二",
    "T42n1828_18b:0722a26": "段中前九段說訖。自下第十令決聲聞地及",
    "T42n1828_18b:0722a27": "獨覺有四卷半文。於中唯決聲聞不決獨覺",
    "T42n1828_18b:0722a28": "地。就中分三。初結前生後。次正決擇後結不",
    "T42n1828_18b:0722a29": "現。然正決擇中初以七門分別。次以一頌十",
    "T42n1828_18b:0722b01": "三門分別。後廣以六十四門雜決擇。初中一",
    "T42n1828_18b:0722b02": "解無性有情五番難。答言種種界性者謂種",
    "T42n1828_18b:0722b03": "種自性。無量界性者差別無量也。言無有無",
    "T42n1828_18b:0722b04": "根有情者。無有無二十二根眾生也。言為一",
    "T42n1828_18b:0722b05": "切界耶為獨有一界耶等者。若剎利中有餘",
    "T42n1828_18b:0722b06": "三性地獄中有餘四處四趣界者喻不相似。",
    "T42n1828_18b:0722b07": "以所喻法中無涅槃性者。無有涅槃界者",
    "T42n1828_18b:0722b08": "無有涅槃界故也。若地獄中獨中有一趣種",
    "T42n1828_18b:0722b09": "子界。如無涅槃法獨有無涅槃界。故知地獄",
    "T42n1828_18b:0722b10": "後時不應乃至作戍陀羅。言若不相違即此",
    "T42n1828_18b:0722b11": "補特伽羅是無般涅槃法亦是有般涅槃法者",
    "T42n1828_18b:0722b12": "不應道理者。一切眾生略有二種。一者畢竟",
    "T42n1828_18b:0722b13": "能斷二障。二求不能斷二障。初人是有涅槃",
    "T42n1828_18b:0722b14": "性。第二人是無般涅槃法人。若汝言二人",
    "T42n1828_18b:0722b15": "不相違者不應道理。言若言爾者順解脫分",
    "T42n1828_18b:0722b16": "善根應無有果等者。景云。若爾先種解脫分",
    "T42n1828_18b:0722b17": "應空無果。還作無性故。又若爾不定。即決",
    "T42n1828_18b:0722b18": "定性者不應道理。泰云。如成實論云。得世間",
    "T42n1828_18b:0722b19": "正見法。來百子世終不墮惡道。即是種解脫",
    "T42n1828_18b:0722b20": "分人必得涅槃。若無有涅槃性者。解脫分菩",
    "T42n1828_18b:0722b21": "提有涅槃後。若作無涅槃法者。解脫分善即",
    "T42n1828_18b:0722b22": "空無果不得涅槃也。言彼遇佛法僧已於現",
    "T42n1828_18b:0722b23": "法中能起順解脫分善根而言無般涅槃者不",
    "T42n1828_18b:0722b24": "應道理者。既遇三寶已能起順解脫分善根。",
    "T42n1828_18b:0722b25": "故知阿賴耶中無始本有。能生順解脫分善",
    "T42n1828_18b:0722b26": "根種子。若言雖有能生順解脫分善根種子。",
    "T42n1828_18b:0722b27": "而言無般涅槃法者不應道理。然此有性無",
    "T42n1828_18b:0722b28": "性道理經論不同。若依佛性論破執分中以",
    "T42n1828_18b:0722b29": "立有無性者為所破。彼云。佛為小乘人說有",
    "T42n1828_18b:0722c01": "眾生。不住於性永不般涅槃故。於此生疑起",
    "T42n1828_18b:0722c02": "不信心。下徵難之曰。汝信有眾生種種麁妙",
    "T42n1828_18b:0722c03": "等界即令信有無性眾生者。亦應信有無根",
    "T42n1828_18b:0722c04": "耶。何以故眾生由有根無根。故有種種麁妙",
    "T42n1828_18b:0722c05": "等處。汝若不信有無根眾生者。云何有麁妙",
    "T42n1828_18b:0722c06": "界。若謂有麁妙等界不開有根無根者。我亦",
    "T42n1828_18b:0722c07": "信有麁妙界不開有性無性之義。有義有何",
    "T42n1828_18b:0722c08": "過失。若汝言無有無根眾生乃至廣破愚夫立",
    "T42n1828_18b:0722c09": "教分齊。非管兩視之所量。二辨聲聞差別於",
    "T42n1828_18b:0722c10": "中分二。先辨十種後辨二類。前中言已入法",
    "T42n1828_18b:0722c11": "者是名第二者。謂已種解脫分善根聲聞也。",
    "T42n1828_18b:0722c12": "言清淨界聲聞聲門者生於淨土。亦可世界",
    "T42n1828_18b:0722c13": "興盛時生。如彌勒出現時等。言處慳家慳等",
    "T42n1828_18b:0722c14": "者。若依成實論明其五慳。謂住處慳。家慳。施",
    "T42n1828_18b:0722c15": "慳。稱讚慳。法慳也。此中辨六開令有異。言",
    "T42n1828_18b:0722c16": "邊際臥具有三品。此是下品故名邊際也。言",
    "T42n1828_18b:0722c17": "無餘二篇重罪者。初篇一是無餘。第二篇是",
    "T42n1828_18b:0722c18": "有餘。言僧祇者此云眾也。賢善時者此有兩",
    "T42n1828_18b:0722c19": "解。言正像法時名賢善時。一云正法時名賢",
    "T42n1828_18b:0722c20": "善時。言悉由未生時者。謂如來初出世時未",
    "T42n1828_18b:0722c21": "有破戒破見。後時須提那子初破具戒。阿利",
    "T42n1828_18b:0722c22": "吒最初破見說欲不障中道。此中破見名為",
    "T42n1828_18b:0722c23": "自完。言或有一類般涅槃後如是多分身壞",
    "T42n1828_18b:0722c24": "命終還得善趣等者。諸或有一類最後生。值",
    "T42n1828_18b:0722c25": "佛般涅槃後賢善人故多分命終還生善趣。",
    "T42n1828_18b:0722c26": "後作惡業少分生惡趣。皆是賢善時人。下明",
    "T42n1828_18b:0722c27": "遲速二類。一有勤道而無修力故不入聖道。",
    "T42n1828_18b:0722c28": "二有放逸故雖有修力未入聖道。三解月喻",
    "T42n1828_18b:0722c29": "經具戒等四法。言四種淨者謂信佛法僧戒",
    "T42n1828_18b:0723a01": "也。四解聲聞欲往他家先應除遣三隨煩惱。",
    "T42n1828_18b:0723a02": "言由六種相應斷結親友家隨煩惱者。謂往",
    "T42n1828_18b:0723a03": "不應數法往為第一。於可愛事下為第二。不",
    "T42n1828_18b:0723a04": "以兇暴下為第三。善自守護下為第四。又以",
    "T42n1828_18b:0723a05": "隨順遠離心下為第五。猶如山岳下為第六。",
    "T42n1828_18b:0723a06": "又由六相應斷家慳者。一於有情事不染著。",
    "T42n1828_18b:0723a07": "二不著利養。三不著恭敬。四於無利不生憂",
    "T42n1828_18b:0723a08": "苦。五於不敬不生憂苦。六於自他利養其心",
    "T42n1828_18b:0723a09": "平等於己不讚於他不毀。又由六相應斷染",
    "T42n1828_18b:0723a10": "心法施者。一不希望他於己淨信。二於出離",
    "T42n1828_18b:0723a11": "法如實了知。三引發樂故。四除遣苦故。五聞",
    "T42n1828_18b:0723a12": "法修行得勝利故。六令脫苦持法。五解伐地",
    "T42n1828_18b:0723a13": "迦經。三藏云人名。伐地迦國人也。從人立經",
    "T42n1828_18b:0723a14": "名。景云。伐地迦者此云語論。此人能語論故",
    "T42n1828_18b:0723a15": "從語言為名。文中有二。初開三章牒以解釋。",
    "T42n1828_18b:0723a16": "第二重辨。前中。言云何雜染清淨所依乃至",
    "T42n1828_18b:0723a17": "清淨所依者。明凡夫學人隨眠未斷所依止",
    "T42n1828_18b:0723a18": "身皆有麁重。此中但取所依止身不取能依。",
    "T42n1828_18b:0723a19": "能依染淨為後二門。云何清淨乃至皆得離",
    "T42n1828_18b:0723a20": "繫者。景云。此中意辨凡夫雜染學人無漏皆",
    "T42n1828_18b:0723a21": "依有漏麁重色身故。清淨中但明二學。第一",
    "T42n1828_18b:0723a22": "學者謂真如智以為依止能有所作者。依於",
    "T42n1828_18b:0723a23": "證智起後得智。造修諸行進習名學。此據前",
    "T42n1828_18b:0723a24": "三學果及在十地。第二學者謂為煩惱皆得",
    "T42n1828_18b:0723a25": "離繫者。謂為斷諸煩惱證修無分別智。無分",
    "T42n1828_18b:0723a26": "別智為第二學。還通學及在十地。新羅玄法",
    "T42n1828_18b:0723a27": "師云。第一學者謂菩薩。第二學者是二乘也。",
    "T42n1828_18b:0723a28": "自下重辨。先解清淨及與雜染後解依止。前",
    "T42n1828_18b:0723a29": "中云。即此清淨略由五因之所顯示等者五。",
    "T42n1828_18b:0723b01": "因并是清淨。此五因中第四心學所斷煩惱。",
    "T42n1828_18b:0723b02": "第五慧學所斷煩惱此為雜染。言五順捨所",
    "T42n1828_18b:0723b03": "學分別貪愛者。捨戒人名捨所學。捨所學時",
    "T42n1828_18b:0723b04": "順於己情分別貪愛此事中也。解依止云。諸",
    "T42n1828_18b:0723b05": "聲聞眾略由三相應遍了知一由自性者。謂",
    "T42n1828_18b:0723b06": "此人身所有自性由二種相之所顯示。一由",
    "T42n1828_18b:0723b07": "有色故顯餘一切身之共相者。與諸有情同",
    "T42n1828_18b:0723b08": "有色故名為共相。二由麁重故顯其各別身",
    "T42n1828_18b:0723b09": "之自相者。於自五蘊各各別有煩惱麁重不",
    "T42n1828_18b:0723b10": "調柔性名身自相。三由不清淨故顯與天身",
    "T42n1828_18b:0723b11": "不同分相。天身清淨猶如燈明。二由因緣亦",
    "T42n1828_18b:0723b12": "有三種。一一切身共相因緣即四大種各別",
    "T42n1828_18b:0723b13": "自相中人身因緣開二。足前為三。由過患有",
    "T42n1828_18b:0723b14": "二。如文。第六重明聞慧地決擇名映於一切",
    "T42n1828_18b:0723b15": "頌文。文中牒頌為問下答。答中初總舉四因",
    "T42n1828_18b:0723b16": "以釋顯義。後引經為證。前中景云。謂若略說",
    "T42n1828_18b:0723b17": "觀清淨因故。由智觀察二名本故悟入二空",
    "T42n1828_18b:0723b18": "名清淨因。觀自相觀四蘊名及音聲名故。觀",
    "T42n1828_18b:0723b19": "雜染因者觀智由迷二種名故集成生死。及",
    "T42n1828_18b:0723b20": "為顯示二無我故遍了知人無我等至名映一",
    "T42n1828_18b:0723b21": "切者。迷四蘊名於中執我。此四蘊名通有能",
    "T42n1828_18b:0723b22": "執。若知唯有四蘊本非是我。能除所執自我",
    "T42n1828_18b:0723b23": "境相。了四蘊名映於一切言我境界相。若遍",
    "T42n1828_18b:0723b24": "了知法無我等至名映一切者。由隨言說名",
    "T42n1828_18b:0723b25": "執有諸法。若知唯有言名隨名執法。畢竟體",
    "T42n1828_18b:0723b26": "了言說名映於一切橫計法我。由先執法方",
    "T42n1828_18b:0723b27": "始計我。故說法執是所依相。無名映一切。若",
    "T42n1828_18b:0723b28": "迷二名起於二執。映二空理亦名名映於一",
    "T42n1828_18b:0723b29": "切。今悟二名知二無我。映弊一切二執顛倒。",
    "T42n1828_18b:0723c01": "上來釋初句竟。若過四無色蘊下釋第二句",
    "T42n1828_18b:0723c02": "無有過名者。若於二種俱不了知已下釋下",
    "T42n1828_18b:0723c03": "半頌由此名一法皆隨自在行。泰云。映者奪",
    "T42n1828_18b:0723c04": "也。以四蘊名能斷一切四蘊自境界人我。名",
    "T42n1828_18b:0723c05": "證人無我理。以無我四蘊名映奪人我相故。",
    "T42n1828_18b:0723c06": "言名映一切我文。又釋。眾生多於四蘊中計",
    "T42n1828_18b:0723c07": "我。觀但有四蘊不見人我。故以蘊名映奪一",
    "T42n1828_18b:0723c08": "切我也。因言說名計一切皆有自性。若觀但",
    "T42n1828_18b:0723c09": "有言說名不見有諸法體詮法無我理。言說",
    "T42n1828_18b:0723c10": "名映奪法我也。前明四蘊名映人我。二名既",
    "T42n1828_18b:0723c11": "殊映屬亦別。下引經證。執法自性故執我性",
    "T42n1828_18b:0723c12": "而轉者。由迷言名執法自性。方迷四蘊執我",
    "T42n1828_18b:0723c13": "性而轉。覺此故覺彼者。覺法無性覺彼我無。",
    "T42n1828_18b:0723c14": "由覺故還滅者。覺二我無還滅二見。第七解",
    "T42n1828_18b:0723c15": "四諦。先總標舉。指前已說。謂入真如觀斷煩",
    "T42n1828_18b:0723c16": "惱時先緣四諦為淨或方便故說所緣。如聲",
    "T42n1828_18b:0723c17": "聞地說。下別分別四種四聖諦。於中分三。初",
    "T42n1828_18b:0723c18": "總辨諦相。次別辨四諦後諸門料簡。初文。意",
    "T42n1828_18b:0723c19": "說若不顛倒是諦相者。外道諦見并是顛倒。",
    "T42n1828_18b:0723c20": "云何諦攝此是一貴。若不攝者彼諸倒見應",
    "T42n1828_18b:0723c21": "非苦因。答行解雖倒然體是依他。有酬有感",
    "T42n1828_18b:0723c22": "故苦集諦攝。就別辨中即為四段。初解苦諦",
    "T42n1828_18b:0723c23": "中。言由二相故顯無常義等者。景云。一依大",
    "T42n1828_18b:0723c24": "乘明遍計所執體常無有名為無常。二諸行",
    "T42n1828_18b:0723c25": "滅壞義名為無常。大乘具有二義。小乘唯有",
    "T42n1828_18b:0723c26": "後一無常之義。玄云。一非有義者此是大乘",
    "T42n1828_18b:0723c27": "所說無常。如中邊分別論說。無初無常。二滅",
    "T42n1828_18b:0723c28": "壞義。是小乘所說無常。二相顯苦者。一由遍",
    "T42n1828_18b:0723c29": "知計所執於非有中執有人法。故有習氣麁",
    "T42n1828_18b:0724a01": "重在諸行中不得自在顯示行苦。二由三受",
    "T42n1828_18b:0724a02": "所隨生八種苦相轉義。空無我義者由染依",
    "T42n1828_18b:0724a03": "他苦果自性。遠離遍計所執定性人法名顯",
    "T42n1828_18b:0724a04": "空義。大乘顯二無我。小乘顯人無我。然此空",
    "T42n1828_18b:0724a05": "無我義。若依薩婆多但說人空人無我。若成",
    "T42n1828_18b:0724a06": "實論具說人法二空及二無我。言無常教無",
    "T42n1828_18b:0724a07": "始教。景云。顯果從因生故是無常。顯因在",
    "T42n1828_18b:0724a08": "果前法爾本有。名無教。泰云。詮念念生滅",
    "T42n1828_18b:0724a09": "事名無常教。詮無始常相續事名無始教。有",
    "T42n1828_18b:0724a10": "釋說有為法名無常教。說無為法名無始教。",
    "T42n1828_18b:0724a11": "言一由攝受者謂無常行帶於麁重。或於行",
    "T42n1828_18b:0724a12": "苦故無常即苦。言一離苦諸行我不可得故",
    "T42n1828_18b:0724a13": "者反顯。若順釋八苦諸行性是無我。五展轉",
    "T42n1828_18b:0724a14": "相依故者不為能獨住。苦即無我也。言有無",
    "T42n1828_18b:0724a15": "常非苦謂道諦等者。道非苦受故非苦苦。道",
    "T42n1828_18b:0724a16": "非愛別離變壞。亦非求不得境變壞。又變壞",
    "T42n1828_18b:0724a17": "有二。一樂受變壞生苦。二愛壞生苦。道非愛",
    "T42n1828_18b:0724a18": "壞生苦故非壞苦。此文即證緣生苦名為壞",
    "T42n1828_18b:0724a19": "苦。其若依成實一道諦無常是苦諦。若依薩",
    "T42n1828_18b:0724a20": "婆多。道諦生順聖人意故非苦也。集具四道",
    "T42n1828_18b:0724a21": "三滅二者。此文即證苦集同體。以皆具有苦",
    "T42n1828_18b:0724a22": "等一四義故。言損惱性故者是苦苦也。苦所",
    "T42n1828_18b:0724a23": "揉故者是行苦也。次解集諦。先對苦門取惑",
    "T42n1828_18b:0724a24": "業為集諦。後釋經中愛為集諦。前中有二問",
    "T42n1828_18b:0724a25": "答。初中若依薩婆多苦集一物因果為二。若",
    "T42n1828_18b:0724a26": "依成實業煩惱為集諦。果報五蘊為苦諦。故",
    "T42n1828_18b:0724a27": "苦集別體。今大乘義有同有別。其羅漢身善",
    "T42n1828_18b:0724a28": "無記法。雖斷煩惱種子而有習氣麁重。故亦",
    "T42n1828_18b:0724a29": "名苦。第二問答中據解脫決分善根為論。問",
    "T42n1828_18b:0724b01": "前第五十一文對法顯揚說。解脫決擇是道",
    "T42n1828_18b:0724b02": "諦。今云是集如何會通。答泰云。由此等文故",
    "T42n1828_18b:0724b03": "知。大乘義三諦同體。能感可愛果義邊是集",
    "T42n1828_18b:0724b04": "諦。麁重所隨義邊是苦諦。能引出無漏聖道",
    "T42n1828_18b:0724b05": "邊是道諦。僧玄師云。三藏不許前義決。更作",
    "T42n1828_18b:0724b06": "釋言。解脫釋各有二種。一者無始本有漏種",
    "T42n1828_18b:0724b07": "子。在二言相位故。假名為二善相根。二者",
    "T42n1828_18b:0724b08": "加行智行智所攝有漏二種善根。今云集諦。",
    "T42n1828_18b:0724b09": "據有漏說。餘處云道諦。約無漏說。故不相違。",
    "T42n1828_18b:0724b10": "下釋經中愛為集諦。中初問次答。答中初總",
    "T42n1828_18b:0724b11": "舉四因標愛為集。一愛支取故中攝諸惑故",
    "T42n1828_18b:0724b12": "也。二助無明支諸業故。後當釋下次別釋但",
    "T42n1828_18b:0724b13": "解後二。言遍諸事者乃至亦爾者。如一愛遂",
    "T42n1828_18b:0724b14": "三種故類愛。緣一切法名遍諸事。故言當知",
    "T42n1828_18b:0724b15": "亦爾。言謂於上解脫希求欲證者。此是善法",
    "T42n1828_18b:0724b16": "欲名為愛故。是愛而非後有愛。言或成就色",
    "T42n1828_18b:0724b17": "界繫非欲界繫謂生色界者。若依薩婆多身",
    "T42n1828_18b:0724b18": "生上界。亦成就四禪欲界化心相應愛。然今",
    "T42n1828_18b:0724b19": "大乘四禪欲界化心是四禪繫非欲界繫。是",
    "T42n1828_18b:0724b20": "故身生色界不成欲界不成欲界受。此約",
    "T42n1828_18b:0724b21": "現自在兩成熟而作是說。若約種子成熟",
    "T42n1828_18b:0724b22": "亦有成義。若爾九種命終時云何身在上界。",
    "T42n1828_18b:0724b23": "起欲界煩惱相應受耶。解云。從多為論故言",
    "T42n1828_18b:0724b24": "不成熟。亦可此中但約自在成熟說。故言",
    "T42n1828_18b:0724b25": "不成熟。言又生欲色界所作已辦住出世",
    "T42n1828_18b:0724b26": "道及滅定者。初果已上名為所作已辦。此聖",
    "T42n1828_18b:0724b27": "人入無漏觀時及入滅心定時。欲色界繫受",
    "T42n1828_18b:0724b28": "非現行成熟。及在成熟故不成。問若身生",
    "T42n1828_18b:0724b29": "欲色界聖人入無漏觀。及入滅定時有欲色",
    "T42n1828_18b:0724c01": "界阿賴耶識相應受現行。如何說俱不成熟",
    "T42n1828_18b:0724c02": "耶。解云。此中且約六識受而作是說。言普能",
    "T42n1828_18b:0724c03": "發起十五無義者。若依小乘藏論十用。正理",
    "T42n1828_18b:0724c04": "十六并如彼中。十五文相可解。",
    "T42n1828_18b:0724c05": "第六十八卷",
    "T42n1828_18b:0724c06": "次解滅諦。滅諦有三種。謂擇滅。非擇滅。無常",
    "T42n1828_18b:0724c07": "滅。滅諦但是擇滅所攝。文中初頗設問答。後",
    "T42n1828_18b:0724c08": "明滅諦遠離四過。前中言煩惱滅故得有餘",
    "T42n1828_18b:0724c09": "依滅諦依滅故得無餘依滅諦者。若薩婆多",
    "T42n1828_18b:0724c10": "義但以煩惱滅為滅諦。為有餘無餘二種涅",
    "T42n1828_18b:0724c11": "槃體。正量部摩訶僧祇部亦同薩婆多。彼云。",
    "T42n1828_18b:0724c12": "無漏智斷煩惱。不斷果報果報之滅是非擇",
    "T42n1828_18b:0724c13": "滅。若依經部師云。由無漏道力故未來惑苦",
    "T42n1828_18b:0724c14": "不生。惑苦不生皆是擇滅。是故煩惱滅是有",
    "T42n1828_18b:0724c15": "解涅槃。力果報滅是無餘涅槃。今大乘中",
    "T42n1828_18b:0724c16": "雖後說惑苦滅名為擇滅。然斷煩惱所得涅",
    "T42n1828_18b:0724c17": "槃以真如為體。故與經部所說少異。下明滅",
    "T42n1828_18b:0724c18": "諦遠離四過。滅盡與行不定有異。增其定異",
    "T42n1828_18b:0724c19": "名增益過。即異執散動翻此執一。應名損減。",
    "T42n1828_18b:0724c20": "以彼執滅與行同一自相。故名自相耶分別",
    "T42n1828_18b:0724c21": "過。即一執動。亦有異亦無異者是相雜亂過",
    "T42n1828_18b:0724c22": "者是相違過也。俱非是損減過者舊名戲論",
    "T42n1828_18b:0724c23": "謗。今云損減過者。以執諸行與滅非異非不",
    "T42n1828_18b:0724c24": "異不存法體故名損減。下解道諦有其三段。",
    "T42n1828_18b:0724c25": "初明見道次修道。後無學道。初中有三。初",
    "T42n1828_18b:0724c26": "熟蘊廢立由為學三學者但說八支。次釋經",
    "T42n1828_18b:0724c27": "中束彼八正為三蘊所以。言正語正業戒為",
    "T42n1828_18b:0724c28": "根本戒為所依方能受用一切正法者。依正語",
    "T42n1828_18b:0724c29": "正業戒為根本便能發定。因定得慧及餘一",
    "T42n1828_18b:0725a01": "切功德。言又於是處世尊說為增上清淨意",
    "T42n1828_18b:0725a02": "現行性者。引說證成正語業命。不同小論別",
    "T42n1828_18b:0725a03": "有無漏身語業體。但就現起意思離邪語等。",
    "T42n1828_18b:0725a04": "故言清淨意現行等。言依止貪等起犯戒思",
    "T42n1828_18b:0725a05": "者。若依小論依瞋癡所起身語名邪語業。若",
    "T42n1828_18b:0725a06": "依貪起身語名為邪命。今依大乘說。若依貪",
    "T42n1828_18b:0725a07": "瞋癡起犯戒思名邪語業。若依矯詐等起邪",
    "T42n1828_18b:0725a08": "追求衣食等思名為邪命。若離前三邪應知。",
    "T42n1828_18b:0725a09": "即是正語業命意現行性。言通達諸法真義",
    "T42n1828_18b:0725a10": "是初業者。此是正見業。為他宣說等是第二",
    "T42n1828_18b:0725a11": "業者。是正思惟業。此據散心尋說言教。若在",
    "T42n1828_18b:0725a12": "漏無漏定無此業也。為斷餘結法隨法行是",
    "T42n1828_18b:0725a13": "第三業者。為斷所餘修所斷故。發懃精進是",
    "T42n1828_18b:0725a14": "精進業。問正思惟是尋是假法。用慧及意思",
    "T42n1828_18b:0725a15": "為體。與正見何異。解云。正思惟正見但就別",
    "T42n1828_18b:0725a16": "境數建立。即就一慧對治邪見及邪思惟。義",
    "T42n1828_18b:0725a17": "立於二。亦可就慧立正見就思立正思惟。所",
    "T42n1828_18b:0725a18": "依有異能依亦異。問若就思數立正思惟。正",
    "T42n1828_18b:0725a19": "語業命亦就思立。云何一思於一念間立四",
    "T42n1828_18b:0725a20": "道。解云。現行意思離四邪道支立四正道支。",
    "T42n1828_18b:0725a21": "亦有何過。言於四念住繫攝其心者。舊行經",
    "T42n1828_18b:0725a22": "論四念住唯慧為性。今時通取念慧為性。文",
    "T42n1828_18b:0725a23": "中偏說念體為定所依。言謂各別至能斷諸",
    "T42n1828_18b:0725a24": "蓋者。貪蓋取淨即以不淨觀治。瞋蓋以違害",
    "T42n1828_18b:0725a25": "為性。以慈悲觀為治等。下明正見差別有十",
    "T42n1828_18b:0725a26": "一種。於中初明十一正見配屬四諦。次舉經",
    "T42n1828_18b:0725a27": "中次第為問答。三舉十一正見攝三解脫門。",
    "T42n1828_18b:0725a28": "初中前八見是緣苦諦正見。後三見如其次",
    "T42n1828_18b:0725a29": "第緣集滅道。言空見無我見者。觀蘊離彼我",
    "T42n1828_18b:0725b01": "及我所說為空見。觀彼諸行體性非我及我",
    "T42n1828_18b:0725b02": "所相名無我見。不同薩婆多說觀我所空名",
    "T42n1828_18b:0725b03": "為空行。觀我空名為無我行。次舉經中次第",
    "T42n1828_18b:0725b04": "為問答。問意經說次第先說無常等四見。後",
    "T42n1828_18b:0725b05": "說如病等見。何故向前先說如病等耶。答意",
    "T42n1828_18b:0725b06": "有二次第。一者見道已前入聖次第。即先觀",
    "T42n1828_18b:0725b07": "彼無常行等。後觀有漏等如病如癰。後出見",
    "T42n1828_18b:0725b08": "道於修道中即先觀如病等行。後時為滅修",
    "T42n1828_18b:0725b09": "惑方起無常等行。下重淨前義。云略有二種。",
    "T42n1828_18b:0725b10": "一是如病等見所依不清淨見等者。即此見",
    "T42n1828_18b:0725b11": "道已前異生位中作是無常等行能有引道。",
    "T42n1828_18b:0725b12": "名為所依不淨清見。二是如病等見能依清",
    "T42n1828_18b:0725b13": "淨見等者。已出見道。於修位中重起如病等",
    "T42n1828_18b:0725b14": "見。在聖身起故是清淨。如此之見由彼見道",
    "T42n1828_18b:0725b15": "已前如病等見因力而起。即是能依故道能",
    "T42n1828_18b:0725b16": "依清淨也。亦可於修位中說無常等行為能",
    "T42n1828_18b:0725b17": "依。如病等行為所依。下舉十一正見攝三解",
    "T42n1828_18b:0725b18": "脫門。言空無我行見名空行者。以同緣無我",
    "T42n1828_18b:0725b19": "我所故。餘行見名無願行者八見名餘。一行",
    "T42n1828_18b:0725b20": "見名無相行者。謂第十一見緣滅諦故。此同",
    "T42n1828_18b:0725b21": "小論。二行是空。十行無願。四行無相。然此三",
    "T42n1828_18b:0725b22": "門與行相攝八文不同。如前本地第十二卷論",
    "T42n1828_18b:0725b23": "記。第二明修道中有二復次。次前中景云。於",
    "T42n1828_18b:0725b24": "修位中緣四諦境。為方便入真如觀斷修惑。",
    "T42n1828_18b:0725b25": "言已見迹者至現觀已者牒相見道故。法智",
    "T42n1828_18b:0725b26": "下緣名現。類智上緣名不現。三藏準對法消",
    "T42n1828_18b:0725b27": "此文云。法智品證如名現。類智品證法智品",
    "T42n1828_18b:0725b28": "名不現。得初果竟。總觀三界苦三界集。乃至",
    "T42n1828_18b:0725b29": "總三界道為遠加行。次復總觀三界四諦為",
    "T42n1828_18b:0725c01": "空無我。從此即證人空所現真如。總斷九地",
    "T42n1828_18b:0725c02": "修斷煩惱。越證羅漢。不同對法法智緣如類",
    "T42n1828_18b:0725c03": "智緣前法智也。言後於修道乃至能總對治",
    "T42n1828_18b:0725c04": "下地上地一切煩惱者。此文即說從初果總",
    "T42n1828_18b:0725c05": "斷修惑越證羅漢也。泰云。此據總以三界九",
    "T42n1828_18b:0725c06": "地修惑為九品。亦總以三界有染法為苦集。",
    "T42n1828_18b:0725c07": "總以三界法類分無染法為滅道。總觀三界",
    "T42n1828_18b:0725c08": "四諦為方便入無相觀。故九地惑總為九品。",
    "T42n1828_18b:0725c09": "九無間九解脫斷。自有聖人別斷三界九地",
    "T42n1828_18b:0725c10": "惑者。別為法類。玄述兩解。一云。此文據菩薩",
    "T42n1828_18b:0725c11": "金剛一無礙道頓斷三界修道所斷九品煩惱",
    "T42n1828_18b:0725c12": "為論。一云。此據超越阿羅漢為論。次云。復次",
    "T42n1828_18b:0725c13": "彼諸聖者乃至斷煩惱故者。無相作意即無",
    "T42n1828_18b:0725c14": "分別智。相應作意於修位中多人此觀。第三",
    "T42n1828_18b:0725c15": "明無學道。中言五神通等者。意取聖人者。五",
    "T42n1828_18b:0725c16": "通雖是有漏以從無漏後所得。其性清淨入",
    "T42n1828_18b:0725c17": "道諦攝。即同上說資糧道方便道類皆道諦",
    "T42n1828_18b:0725c18": "攝。外道五通不入此類。非道諦攝。自下第三",
    "T42n1828_18b:0725c19": "諸門料簡。於中六門。初明遍智永斷諦名廢",
    "T42n1828_18b:0725c20": "立。苦諦偏得遍知名者。以二種相應遍知故。",
    "T42n1828_18b:0725c21": "苦行智苦是自相遍知。以無常行觀苦。是三",
    "T42n1828_18b:0725c22": "諦共相遍知。以空無我行知苦。即以一切法",
    "T42n1828_18b:0725c23": "行遍知於苦。故名共相。餘諦但有自相行知",
    "T42n1828_18b:0725c24": "無共相行。是故不得遍知名也。二明見四諦",
    "T42n1828_18b:0725c25": "時有二現觀。於相見道別相智生名智現觀。",
    "T42n1828_18b:0725c26": "即此別相智為依止。證諸諦下惑滅無為名斷",
    "T42n1828_18b:0725c27": "現觀。現觀因非斷因。現觀證斷名斷現觀。亦",
    "T42n1828_18b:0725c28": "可寄相見道說無相見道辨二現觀。以相見道",
    "T42n1828_18b:0725c29": "不能斷惑證煩惱滅。若就後證名得斷者義",
    "T42n1828_18b:0726a01": "亦無傷。三明五種支精進緣。一者聞他宣說",
    "T42n1828_18b:0726a02": "正法。二者與修行者同共止住。三者察勤怠",
    "T42n1828_18b:0726a03": "德失德。四者由文思擇故發正勤。五者知",
    "T42n1828_18b:0726a04": "前所證理。闇能證智劣知後所證理明知勝。",
    "T42n1828_18b:0726a05": "由知所證前後差別故精進熾然。四明二種",
    "T42n1828_18b:0726a06": "證斷。一於種子伏斷作證者。此文即說伏種",
    "T42n1828_18b:0726a07": "令不生惑名伏煩惱。不伏現行此通凡聖。二",
    "T42n1828_18b:0726a08": "於種子永斷作證者此唯聖人。離繫亦二。一",
    "T42n1828_18b:0726a09": "於煩惱品別離繫者。斷煩惱體品品別斷。二",
    "T42n1828_18b:0726a10": "於煩惱事相屬離繫者。由斷煩惱所緣事。煩",
    "T42n1828_18b:0726a11": "惱發業煩惱果報相屬之法并得離繫。以此",
    "T42n1828_18b:0726a12": "將證於大乘義九品惑斷別得無為。五明未",
    "T42n1828_18b:0726a13": "見諦者諂誑過失。初明諂誑過失。初明諂曲",
    "T42n1828_18b:0726a14": "者十二過患。次明八行七事。七事是八行所",
    "T42n1828_18b:0726a15": "依止事。謂言說事。即是迷惑諂行所依上。",
    "T42n1828_18b:0726a16": "詰問事即是覆藏諂行顯示諂行所依止也。其",
    "T42n1828_18b:0726a17": "餘五事即於後五行如其次第。是所依止也。",
    "T42n1828_18b:0726a18": "六明未見諦者有九種麁語名麁語聲聞。教",
    "T42n1828_18b:0726a19": "誡教授者是識觀方便也。真諦現觀者見道。",
    "T42n1828_18b:0726a20": "或復清淨者修道等也。言以不美言假合而",
    "T42n1828_18b:0726a21": "答者。以麁惡語假合事而答也。或不相應者",
    "T42n1828_18b:0726a22": "其所答事不與問不相應也。或不圓滿者答",
    "T42n1828_18b:0726a23": "事不盡也。言共共所尊重者是德行具足人。",
    "T42n1828_18b:0726a24": "非共尊重者是餘僧也。上來七門總是第一",
    "T42n1828_18b:0726a25": "雜決擇竟。自下第二。以頌舉十三門復別決",
    "T42n1828_18b:0726a26": "擇。於中先舉頌列十三門。後以長行解釋即",
    "T42n1828_18b:0726a27": "為十三段。第一解攝中初開七句。言毘奈耶",
    "T42n1828_18b:0726a28": "及別解脫者。汎說調伏身心滅惡生善之行",
    "T42n1828_18b:0726a29": "名毘奈耶。正辨戒本名別解脫。下次第解。八",
    "T42n1828_18b:0726b01": "軌則壞者大判五篇。初二篇名戒後三名軌",
    "T42n1828_18b:0726b02": "則。軌則者威儀也。通而言之戒及軌則通於",
    "T42n1828_18b:0726b03": "五篇也。十隨護他心者。隨順彼意而犯禁戒。",
    "T42n1828_18b:0726b04": "十一護他損惱者。為護彼人自損惱故。故行",
    "T42n1828_18b:0726b05": "犯事。性罪遮罪者大判五篇。初篇為性罪後",
    "T42n1828_18b:0726b06": "四為遮罪。就中子細分別。於初篇中亦有遮",
    "T42n1828_18b:0726b07": "義。餘四篇中亦有性義。大義聲聞五篇起於",
    "T42n1828_18b:0726b08": "身口不在意業。尋教本末通制三業故云隨",
    "T42n1828_18b:0726b09": "應。言餘犯處於五犯聚如應知相者。謂三業",
    "T42n1828_18b:0726b10": "及戒壞見壞等配於五篇。隨應當知。委細分",
    "T42n1828_18b:0726b11": "別勘準律疏。解有犯中。二發起故者發起身",
    "T42n1828_18b:0726b12": "語。無有無學犯者於染污罪故俱不犯。若於",
    "T42n1828_18b:0726b13": "不染污罪雖不故犯亦有誤犯。明了論云。無",
    "T42n1828_18b:0726b14": "學人犯罪者以誤犯不染污罪故。今此論據",
    "T42n1828_18b:0726b15": "故犯故說無學人無有犯罪。又舊攝論云。見",
    "T42n1828_18b:0726b16": "四諦者更不故犯小隨小罪者。約染污罪故",
    "T42n1828_18b:0726b17": "說不犯。於不染污罪中故誤俱犯。言小隨及",
    "T42n1828_18b:0726b18": "小者準明了論戒有三種。一小戒。謂僧伽胝",
    "T42n1828_18b:0726b19": "等。二隨小或者。是彼不具分罪。三非小戒。",
    "T42n1828_18b:0726b20": "謂四波羅夷。真諦釋云。有罪非極重故名小。",
    "T42n1828_18b:0726b21": "五部宗云。方便於根本悉是不具分。并隨一",
    "T42n1828_18b:0726b22": "而轉故名隨小。夷罪極重故名非小。又論云。",
    "T42n1828_18b:0726b23": "復次小戒者諸戒中自性戒。隨小戒者諸戒",
    "T42n1828_18b:0726b24": "中所有制戒。非小戒者四重戒。真諦又釋云。",
    "T42n1828_18b:0726b25": "不論方便及根本有殘罪中。若是性罪者悉",
    "T42n1828_18b:0726b26": "名為小。若是制罪者皆名隨小。有殘性罪常",
    "T42n1828_18b:0726b27": "謹。是罪不名隨小。而非極重故名小。制罪",
    "T42n1828_18b:0726b28": "體性非由制。由後隨制成熟故名隨。亦非",
    "T42n1828_18b:0726b29": "極重故名小。重如前解。問既有隨小何不立",
    "T42n1828_18b:0726c01": "有隨非小。答云。若依前解方便隨根戒故名",
    "T42n1828_18b:0726c02": "隨。但是隨其必小。自有小而非隨故立隨小",
    "T42n1828_18b:0726c03": "也。非小必根本重罪。若是隨必是小故無隨",
    "T42n1828_18b:0726c04": "非小。若依後解制罪隨教故名隨。非小故名",
    "T42n1828_18b:0726c05": "小。大罪中無有制戒。故無隨非小。無犯四者",
    "T42n1828_18b:0726c06": "如戒本說。無犯者最初未制戒。癡狂心亂痛",
    "T42n1828_18b:0726c07": "惱所纏是也。由五相出罪中。由自故者謂應",
    "T42n1828_18b:0726c08": "自靜息者。謂突吉羅責心即感。由他故者謂",
    "T42n1828_18b:0726c09": "見諦者有所違犯不染污罪者。如善心拔佛",
    "T42n1828_18b:0726c10": "前草。須對一人懺。此中泰云。以無染心故不",
    "T42n1828_18b:0726c11": "須自責。玄云。聖人多慚愧故對他懺愧。由自",
    "T42n1828_18b:0726c12": "他者謂諸異生染不染罪者。如犯僧殘等便",
    "T42n1828_18b:0726c13": "在二十僧中出罪等名由他。若以不染心違犯",
    "T42n1828_18b:0726c14": "小罪責心以除。依轉故者謂轉捨苾芻依尼",
    "T42n1828_18b:0726c15": "依等者。二眾轉根各出不共罪。言或轉餘形。",
    "T42n1828_18b:0726c16": "等者。三藏云沙彌沙彌尼等餘人轉形也。泰",
    "T42n1828_18b:0726c17": "云。二根生名為轉餘形。二根俱失名轉無形。",
    "T42n1828_18b:0726c18": "依捨故者謂命終已者。此同小論。命終還生。",
    "T42n1828_18b:0726c19": "惡業種子不增長。故名為出罪。第二解制立。",
    "T42n1828_18b:0726c20": "中景云。一道理清淨者。諸佛制戒有深所以。",
    "T42n1828_18b:0726c21": "二果清淨者依戒修行得沙門果。三攝受清",
    "T42n1828_18b:0726c22": "淨者攝受行人。四外清淨者不招議謗。五內",
    "T42n1828_18b:0726c23": "清淨者調伏諸根。六具分清淨者性戒遮戒",
    "T42n1828_18b:0726c24": "皆悉具足。後四可解。復有差別下復有十種",
    "T42n1828_18b:0726c25": "清淨如文。泰云。有因緣如來制立學處。故有",
    "T42n1828_18b:0726c26": "因緣是初道理清淨。受五欲果時離過分欲",
    "T42n1828_18b:0726c27": "樂邊故是果清淨。離苦行邊故攝受清淨。具",
    "T42n1828_18b:0726c28": "身口業勝行。於外事中離惡故名外清淨。離",
    "T42n1828_18b:0726c29": "邪命故內命淨也。同內道法共住故具分離。",
    "T42n1828_18b:0727a01": "一切惡言無違諍故愛敬淨。伏煩惱纏故伏",
    "T42n1828_18b:0727a02": "對治修淨。永離繫故隨眠斷淨。任持正法故",
    "T42n1828_18b:0727a03": "令正法相續不斷淨也。第三解尸羅。中德失",
    "T42n1828_18b:0727a04": "相翻各有十種。謂眾僧和合。展轉相教故離",
    "T42n1828_18b:0727a05": "毀所學。無間修故離不樂淨戒。無惡怨對故",
    "T42n1828_18b:0727a06": "離伴相違。志求菩提無損道分故離期願。三",
    "T42n1828_18b:0727a07": "有堅固精進護尸羅故離放逸。出離染心故離",
    "T42n1828_18b:0727a08": "增上慢。能制所治故離隨眠不淨。永不退轉",
    "T42n1828_18b:0727a09": "故離下劣意意。不與外道共故能出離三界。",
    "T42n1828_18b:0727a10": "於諸律中最為上故邪禁不能及。第四解無",
    "T42n1828_18b:0727a11": "放逸。中初總舉十時徵列。後次第別解。五支",
    "T42n1828_18b:0727a12": "不放逸指如聲聞本地。言黑說大說者。謬言",
    "T42n1828_18b:0727a13": "我從諸天聖弟子及大德等邊聞法故說名黑",
    "T42n1828_18b:0727a14": "說。若實從聖弟子等邊聞法而說者清淨故",
    "T42n1828_18b:0727a15": "名白說。白說故名大說。第五解障。中言若蘭",
    "T42n1828_18b:0727a16": "所得者。他所棄況執取養育人也。若有辨答",
    "T42n1828_18b:0727a17": "者被禁辨未了人也。第六解學。中言謂於學",
    "T42n1828_18b:0727a18": "處而制立故者。於五犯聚中立在初聚者是",
    "T42n1828_18b:0727a19": "重。謂雖同是波逸底迦等者。舊云波逸提亦",
    "T42n1828_18b:0727a20": "名波夜提此云墮。雖同率然故斷生命。性罪",
    "T42n1828_18b:0727a21": "所攝由事故重。第七解觀察。中言此中一向",
    "T42n1828_18b:0727a22": "雜染所犯謂諸性罪者此解初句。應當一向",
    "T42n1828_18b:0727a23": "教令不犯至令速悔除者。此解第二一向不",
    "T42n1828_18b:0727a24": "行。應是九十中犯性罪者。令速悔除令不復",
    "T42n1828_18b:0727a25": "行。又佛世尊至制立遮罪學處者。此解第三",
    "T42n1828_18b:0727a26": "因有犯人制立學處故。若有所餘至應為顯",
    "T42n1828_18b:0727a27": "示對治之者。此解第四現彼過失生不生故。",
    "T42n1828_18b:0727a28": "若在餘方餘時餘人同犯此罪名生。示前佛",
    "T42n1828_18b:0727a29": "制遮罪學處而對除之名為不生。若有不犯",
    "T42n1828_18b:0727b01": "至亦不應顯對治之法者。此解第五非一向現",
    "T42n1828_18b:0727b02": "行。第八解依止。中景云。七處中前三是能教",
    "T42n1828_18b:0727b03": "授人。後四修行緣。六處中初一法者。是佛大",
    "T42n1828_18b:0727b04": "師所說戒經依之修學。第二學者所修三慧。",
    "T42n1828_18b:0727b05": "第三教授教誡者。即前七中親教軌範授善",
    "T42n1828_18b:0727b06": "令修誡惡令斷。第四等時即九次第定。第",
    "T42n1828_18b:0727b07": "五供養即財法供養。財供養謂由一種可愛",
    "T42n1828_18b:0727b08": "樂法法供養謂由所餘者。勘聲聞地。泰云。法",
    "T42n1828_18b:0727b09": "供養者謂由所餘者。如餘品中明。眾多供養",
    "T42n1828_18b:0727b10": "事於中一種是財供養。所餘事是法供養也。",
    "T42n1828_18b:0727b11": "六善巧中根善巧攝法最狹。故不說也。玄云。",
    "T42n1828_18b:0727b12": "依止大師者謂如來。親教師者和上。軌範者",
    "T42n1828_18b:0727b13": "戒師也。別解脫經者謂戒也。及廣分別者律",
    "T42n1828_18b:0727b14": "本也。第九解攝受。中言屬已受者不可迴轉",
    "T42n1828_18b:0727b15": "持。作屬己想知是攝受。承受受者可迴轉持。",
    "T42n1828_18b:0727b16": "或以手或以鉢等承受取也。委寄受者淨施",
    "T42n1828_18b:0727b17": "受也。捨施受者受他布施物。或言受法供養",
    "T42n1828_18b:0727b18": "者行施法名捨施受。亦可自受得施福名捨",
    "T42n1828_18b:0727b19": "施受。為他受者為他請食。非處受故者。謂在",
    "T42n1828_18b:0727b20": "佛塔及行道處承受飲食。非量非法受者。過",
    "T42n1828_18b:0727b21": "分及不如法名非量非法處。不觀察人而委",
    "T42n1828_18b:0727b22": "寄者。受寄附不觀前人是賊非賊等。於不淨",
    "T42n1828_18b:0727b23": "物心繫著者。如或酒肉等繫心染著。一於鄙",
    "T42n1828_18b:0727b24": "惡田而捨施二非無希望而捨施者。此據能",
    "T42n1828_18b:0727b25": "捨施人。捨受施二緣不淨。或言他人無所少。",
    "T42n1828_18b:0727b26": "無希望想而施與。故二不淨也。一非宿交又",
    "T42n1828_18b:0727b27": "不告白及性不識故者。若為他受彼人宿交。",
    "T42n1828_18b:0727b28": "又彼人不相告白及不識彼人。二有染心故",
    "T42n1828_18b:0727b29": "者。於為他所受持能生自染心也。第十解受",
    "T42n1828_18b:0727c01": "用。中言如世尊言便利等器不應受用者。補",
    "T42n1828_18b:0727c02": "闕云。問若爾何者是陳棄藥耶。解云。或是病",
    "T42n1828_18b:0727c03": "人不能眼藥。或是病無所有殘藥。或他藥長",
    "T42n1828_18b:0727c04": "餘殘滓乳名陳棄藥。非是屎尿為陳棄藥。今",
    "T42n1828_18b:0727c05": "解。便利等所染器名不任用。非謂大小便",
    "T42n1828_18b:0727c06": "等體是陳棄藥名為不任用。言非攝屬者謂",
    "T42n1828_18b:0727c07": "或僧祇物等者。大眾財物名為僧祇物。雖是",
    "T42n1828_18b:0727c08": "眾數若其被差即得法食。如施無厭為彼根",
    "T42n1828_18b:0727c09": "本造與檀越。口別恒營。四十供種種微妙厚",
    "T42n1828_18b:0727c10": "重飲食。依僧次食。若四十人趣若不被差。名",
    "T42n1828_18b:0727c11": "非攝屬。設後被差不以鉢受名不墮鉢中。當",
    "T42n1828_18b:0727c12": "己前須敷淨荷葉。葉上散食或小椀盞。雖不",
    "T42n1828_18b:0727c13": "在鉢屬鉢。若不屬鉢遠取他分。如此盡名非",
    "T42n1828_18b:0727c14": "攝屬物。上來辨屬眾物。次辨屬別人物。他人",
    "T42n1828_18b:0727c15": "不與暫與亦不究竟。捨亦不損棄。又己身於",
    "T42n1828_18b:0727c16": "他非處委信而輒取用。或雖他與而過量而",
    "T42n1828_18b:0727c17": "受用之。言受得淨者謂飲食等。損壞淨者生",
    "T42n1828_18b:0727c18": "果等。委寄淨者請施主等。時法淨者七日藥",
    "T42n1828_18b:0727c19": "等。捨分別淨者於水中不作有蟲想而飲等",
    "T42n1828_18b:0727c20": "也。",
    "T42n1828_18b:0727c21": "第六十九",
    "T42n1828_18b:0727c22": "下次第十一解甚深。於中先辨真後辨偽。真",
    "T42n1828_18b:0727c23": "中初開五門。二依門辨。初辨學制立。中復有",
    "T42n1828_18b:0727c24": "五句列名解釋。一學行自在不為惑礙。二不",
    "T42n1828_18b:0727c25": "自在為惑所礙。三現尸羅若懷性罪制不應",
    "T42n1828_18b:0727c26": "行。四現樂行遮罪障業制立學處。五觀自在",
    "T42n1828_18b:0727c27": "過失不行故無制立。不自在者有過現行制",
    "T42n1828_18b:0727c28": "立學處。二辨犯制立。文分有三。初約障辨犯",
    "T42n1828_18b:0727c29": "不犯。次約意樂辨犯不犯。後明由十處思求",
    "T42n1828_18b:0728a01": "所犯。初中先總標犯制立為甚深。二別解釋。",
    "T42n1828_18b:0728a02": "於中初明障後翻顯無障。前中初解五障。後",
    "T42n1828_18b:0728a03": "明五障相生次第。言所知障者即是定障。由",
    "T42n1828_18b:0728a04": "犯故悔乃至心不得定。是所知障中一分。次",
    "T42n1828_18b:0728a05": "舉意樂毀壞具足顯犯無犯相。如文。下明於",
    "T42n1828_18b:0728a06": "十處思求所犯。一者由別解脫法故者。於一",
    "T42n1828_18b:0728a07": "卷戒本思求犯處。二於廣律五犯聚中思求",
    "T42n1828_18b:0728a08": "犯相。三由六種差別成重相故。等者如前卷",
    "T42n1828_18b:0728a09": "釋。四由無羞恥者除波羅闍已迦所餘有殘",
    "T42n1828_18b:0728a10": "相者。波羅闍已迦此云他勝。僧迦婆尸沙此",
    "T42n1828_18b:0728a11": "云眾餘。雖犯此戒猶有眾僧餘分。不同犯重",
    "T42n1828_18b:0728a12": "罪全無眾分。波逸底迦此云為墮。尸叉迦羅",
    "T42n1828_18b:0728a13": "尼此名應學。今此文中除初四重十三已後",
    "T42n1828_18b:0728a14": "總名有殘相。雖犯此戒仍有僧眾餘殘之相。",
    "T42n1828_18b:0728a15": "五由初業者初犯四重。非初業者後犯。六由",
    "T42n1828_18b:0728a16": "逼惱出離者。如由病逼慳不受食食及立大",
    "T42n1828_18b:0728a17": "小便等。亦名無犯即名出離。七由障難出離",
    "T42n1828_18b:0728a18": "者有遇命難。七過人樹開許不犯。即名出離",
    "T42n1828_18b:0728a19": "等。此二出離下文當說。八由白於佛。九白",
    "T42n1828_18b:0728a20": "已集眾以佛制戒必在於眾。十由僧眾集已先",
    "T42n1828_18b:0728a21": "制後開。令得究竟無惱害故。三辨出離。中言",
    "T42n1828_18b:0728a22": "無染出離者。如有善心拔佛前草木大乘中",
    "T42n1828_18b:0728a23": "許。若自增善減惡此即無犯。即名出離。言小",
    "T42n1828_18b:0728a24": "隨者如前卷記釋。無計出離者。景云。曠野之",
    "T42n1828_18b:0728a25": "中蟲狼等難。持刀執杖自防聽許。泰云。險處",
    "T42n1828_18b:0728a26": "如法受用事不可得故。於教生敬於罪生畏。",
    "T42n1828_18b:0728a27": "更無餘計。故作此事而不犯。名無計出離也。",
    "T42n1828_18b:0728a28": "玄云。若無人可對受者自受用無犯。四辨止",
    "T42n1828_18b:0728a29": "息。中言為遮防難存活者。如律中說儉開八",
    "T42n1828_18b:0728b01": "事。謂內宿。內煮。自煮。自手取食。受早起食。",
    "T42n1828_18b:0728b02": "從食處持餘。食米胡桃果等。食水中可食物",
    "T42n1828_18b:0728b03": "諸如是等例。五辨羯磨中言十羯磨者。一受",
    "T42n1828_18b:0728b04": "具足戒時作羯磨。二結大小界。三長者景",
    "T42n1828_18b:0728b05": "云。如大臣小子或復王子。心願出家於佛法",
    "T42n1828_18b:0728b06": "中多有利益。然不能斷非時食等。大眾為粥",
    "T42n1828_18b:0728b07": "長養其心。羯磨推聽和雜諸藥。作粥與之勿",
    "T42n1828_18b:0728b08": "令根現。泰云。布薩羯磨此翻為長養。長養功",
    "T42n1828_18b:0728b09": "德也。四同意者景云。如有初果於諸衣食無",
    "T42n1828_18b:0728b10": "愛惜。諸比丘等競往乞求遂致貧苦。爾時大",
    "T42n1828_18b:0728b11": "眾同意共斷而作羯磨。泰云。所為作事羯磨",
    "T42n1828_18b:0728b12": "和僧使意同也。五趣向者景云。如尼欲向大",
    "T42n1828_18b:0728b13": "僧眾中受具。先於尼眾作法羯磨。方趣大僧",
    "T42n1828_18b:0728b14": "之處名趣向羯磨。泰云趣向安居處作羯磨",
    "T42n1828_18b:0728b15": "也。六恣舉者夏末自恣舉罪也。七治罰有罪",
    "T42n1828_18b:0728b16": "如七羯磨等。八攝受者大眾先調惡人令其",
    "T42n1828_18b:0728b17": "出眾。已經多時彼既調伏悔先所作。眾還羯",
    "T42n1828_18b:0728b18": "磨聽其依眾名為攝受。上八隨事下二辨法。",
    "T42n1828_18b:0728b19": "言五種補特迦羅者。一良慧喻。依義判文。二",
    "T42n1828_18b:0728b20": "鸚鵡喻。依文判義。三炬燭喻人。謂少聞多解。",
    "T42n1828_18b:0728b21": "如一燈燭展轉傳燃等。四電光喻人。於前十",
    "T42n1828_18b:0728b22": "種羯磨。或時暫解或時不見。如彼電光。五書",
    "T42n1828_18b:0728b23": "畫喻人。案文行事。不增不減。上來辨真。自下",
    "T42n1828_18b:0728b24": "辨偽。言不入契經者不順修多羅。不現於律",
    "T42n1828_18b:0728b25": "者不順毘尼。違背法性者違阿毘達磨也。第",
    "T42n1828_18b:0728b26": "十二解說。中言除十種事乃至當知此言非清",
    "T42n1828_18b:0728b27": "淨說者。若如下言十種事壞戒見等得向餘",
    "T42n1828_18b:0728b28": "異人說。然是清淨說除十事。外若有比丘於",
    "T42n1828_18b:0728b29": "異人處說餘比丘壞戒見等非清淨說。言十",
    "T42n1828_18b:0728c01": "事應向餘人說者。一欲害佛。二於法。三於僧。",
    "T42n1828_18b:0728c02": "以損三寶故乃至向王說。然是清淨說。四見",
    "T42n1828_18b:0728c03": "由彼壞戒見等者。故更令餘比丘破戒見等。",
    "T42n1828_18b:0728c04": "其惡眾漸壞增長或聞或疑。向他人說令惡",
    "T42n1828_18b:0728c05": "眾息。五見彼自顯示壞戒見軌命等不正法。",
    "T42n1828_18b:0728c06": "或聞或疑。六欲令彼出壞戒見等欲安置善",
    "T42n1828_18b:0728c07": "處。故向人說。七諸比丘等悉壞戒見等。為護",
    "T42n1828_18b:0728c08": "他俗人故。更相䨱護眾惡日增。亦須向他人",
    "T42n1828_18b:0728c09": "說便息惡。八或有施主乃至造寺主等白僧",
    "T42n1828_18b:0728c10": "言。在此住諸比丘等若見壞戒見等者當告",
    "T42n1828_18b:0728c11": "我知。若諸僧眾同聞此言。亦須向施主等說。",
    "T42n1828_18b:0728c12": "亦是清淨說。九若有見他由此僧眾壞戒見",
    "T42n1828_18b:0728c13": "等因緣故。諸王等內懷嫌恨欲起無義利事。",
    "T42n1828_18b:0728c14": "或聞或疑。亦須向他人說。是清淨說。十僧眾",
    "T42n1828_18b:0728c15": "於壞戒見等污他家行惡行。無有力能治罰",
    "T42n1828_18b:0728c16": "唯一因緣謂向他說者是清淨說。言污他家行",
    "T42n1828_18b:0728c17": "惡行者。如律污家擯謗違諫戒中說。言若因",
    "T42n1828_18b:0728c18": "嫉妬等者。除上十事因緣嫉妬等欲毀損故說",
    "T42n1828_18b:0728c19": "者。名不淨說。第十三解喻事。中言本生事者。",
    "T42n1828_18b:0728c20": "謂說前生菩薩行事為喻。本事事者。謂說菩",
    "T42n1828_18b:0728c21": "薩前生身諸外相應事為喻。影像事者。謂說",
    "T42n1828_18b:0728c22": "乳酪乃至醍醐等喻佛性。影像相似舉其勝",
    "T42n1828_18b:0728c23": "人故也。又以世間七種河中等者。謂涅槃經",
    "T42n1828_18b:0728c24": "中前生死河中七種眾生。後明涅槃河中亦",
    "T42n1828_18b:0728c25": "有七人。顯正法中七種人也。一常沒。二暫出",
    "T42n1828_18b:0728c26": "還沒。三世已即住。四出已遍觀四方。五遍",
    "T42n1828_18b:0728c27": "觀已行。六行已復住。七水陸俱行。廣釋如彼。",
    "T42n1828_18b:0728c28": "假合事者謂大王喻或良醫喻者。景云。如世",
    "T42n1828_18b:0728c29": "尊說第六王為最。如說羅漢除煩惱病。如彼",
    "T42n1828_18b:0729a01": "良醫能除諸毒。泰云。或以大王或以良醫等",
    "T42n1828_18b:0729a02": "眾多事假合喻佛等。言復有現見世間譬喻",
    "T42n1828_18b:0729a03": "至少分相應等者。如說煩惱種子及無漏種",
    "T42n1828_18b:0729a04": "同依賴耶。猶如糞穢及真金等同在一處。譬",
    "T42n1828_18b:0729a05": "喻事者謂廣長眾多譬喻等者。如說一譬無",
    "T42n1828_18b:0729a06": "量因緣。名長譬喻。如火宅喻等是也。上來決",
    "T42n1828_18b:0729a07": "擇此地有三段中前二段訖。自下第三廣以",
    "T42n1828_18b:0729a08": "六十四門雜決擇。初明所知法。於中初明由",
    "T42n1828_18b:0729a09": "五相立所知差別。後辨諸智差別。前中標列",
    "T42n1828_18b:0729a10": "五相次第解釋。言若世俗能知假立所知乃",
    "T42n1828_18b:0729a11": "至一分應修習者。問云何了知善惡有罪無",
    "T42n1828_18b:0729a12": "罪緣生等法名知假立耶。解云。此等諸法若",
    "T42n1828_18b:0729a13": "望瓶盆等應名實法。今望苦等諦理名為勝",
    "T42n1828_18b:0729a14": "義。故說緣生罪福等名為假立。一分不善等",
    "T42n1828_18b:0729a15": "應離善等一分應修。言又能了知至而起眾",
    "T42n1828_18b:0729a16": "行者。知世俗言說於世間法起名遊世間。隨",
    "T42n1828_18b:0729a17": "此名言以起眾行。言知他意樂界及隨眠者",
    "T42n1828_18b:0729a18": "隨轉理門。種在六識。意樂是欲。隨眠是種子。",
    "T42n1828_18b:0729a19": "由知他六識人心。故心上所有隨逐隨眠亦",
    "T42n1828_18b:0729a20": "名知也。亦可初地已上他心智。知賴耶心及",
    "T42n1828_18b:0729a21": "種子。言知依處有二一自利行二利他行者。",
    "T42n1828_18b:0729a22": "即於前五作業之智。前之三種於境無疑。名",
    "T42n1828_18b:0729a23": "依自利行依處。後之二智知所度生根業等",
    "T42n1828_18b:0729a24": "事。名依利他行依處。言世俗智通三性通漏",
    "T42n1828_18b:0729a25": "無漏唯是世間者。此當毘曇等智。等智通三",
    "T42n1828_18b:0729a26": "性唯有漏今通無漏者。據在無學離漏身起。",
    "T42n1828_18b:0729a27": "故名無漏。言此及所餘總名俗智者。謂此無",
    "T42n1828_18b:0729a28": "學身中及餘凡夫學人身中有漏三性智慧并",
    "T42n1828_18b:0729a29": "名俗智。當知餘法類等取四締智盡無生智。",
    "T42n1828_18b:0729b01": "唯於漏盡中生至唯出世間者。如理智故唯",
    "T42n1828_18b:0729b02": "無漏。若作如是分別者至俗智攝等者。即",
    "T42n1828_18b:0729b03": "是後智以分別名世間。是未曾得是羅漢身",
    "T42n1828_18b:0729b04": "中生故亦名出世。他心智唯是世間等者。問",
    "T42n1828_18b:0729b05": "學人他心智既是有漏。云何能知無漏心耶。",
    "T42n1828_18b:0729b06": "解云。同是學人之類。以有漏他心智知他無",
    "T42n1828_18b:0729b07": "漏心。亦有何過。如他心智在色界能知色界",
    "T42n1828_18b:0729b08": "心。不同小論有漏他心智唯知他人有漏心",
    "T42n1828_18b:0729b09": "不知無漏。不知無色界心等。言盡無生智如",
    "T42n1828_18b:0729b10": "前應知者。若不分別是出世。若分別是世間",
    "T42n1828_18b:0729b11": "俱是無漏等是即漏盡通通世出世唯無漏",
    "T42n1828_18b:0729b12": "言空解脫門八智所攝等者。除世俗及他心",
    "T42n1828_18b:0729b13": "智。此空門智欲入真如觀時。先觀諸法空及",
    "T42n1828_18b:0729b14": "無我義。當八智如觀。四諦空無我即義當",
    "T42n1828_18b:0729b15": "苦等四智觀。下欲界空義當法智觀。上二界",
    "T42n1828_18b:0729b16": "空義當此智。在無學身即是盡無生二智。是",
    "T42n1828_18b:0729b17": "知八智相應定數為空解脫門。下辨智差別。",
    "T42n1828_18b:0729b18": "中文分有七。初舉解脫門及不共法無礙解",
    "T42n1828_18b:0729b19": "等。指前已說。一明諸通智。於中分三。初",
    "T42n1828_18b:0729b20": "明六通智之名義。次明具神通人。後通明",
    "T42n1828_18b:0729b21": "對辨。初中云何神境者問所轉變。云何神",
    "T42n1828_18b:0729b22": "境智者問能轉變。云何神境智作證者。問",
    "T42n1828_18b:0729b23": "修證得神境智之因緣。謂從一種變作多種",
    "T42n1828_18b:0729b24": "明所轉變。乃至梵世身自在轉者。明所運",
    "T42n1828_18b:0729b25": "轉。由神境智至是故說。此名為神境者釋",
    "T42n1828_18b:0729b26": "神境名。此答初問。言若智乃至故說名神",
    "T42n1828_18b:0729b27": "境智者答第二問。簡生處得智等故名修果。",
    "T42n1828_18b:0729b28": "言即此智種子乃至名神境智作證者。答第",
    "T42n1828_18b:0729b29": "三作證。問神通種子一切眾生無始已來數",
    "T42n1828_18b:0729c01": "得神通皆有種子。由有性障事障不能起神",
    "T42n1828_18b:0729c02": "用。今時行者由離二障修習勢力。令舊種子",
    "T42n1828_18b:0729c03": "增長相續。爾時緣具得起通故。言即此種",
    "T42n1828_18b:0729c04": "子由生緣所攝受等。如是一切總攝為一名",
    "T42n1828_18b:0729c05": "神通智作證通者謂神境智及作證總名為",
    "T42n1828_18b:0729c06": "神境智證通。言謂諸他心由有貪等者。明他",
    "T42n1828_18b:0729c07": "心通境。謂有貪無貪等十對心。若具大威德",
    "T42n1828_18b:0729c08": "等者明他心通體。言此智作證如前應知者。",
    "T42n1828_18b:0729c09": "謂此種子由生緣所攝受故相續增長等。言",
    "T42n1828_18b:0729c10": "若修果眼所攝清淨色以為依止等者。天眼",
    "T42n1828_18b:0729c11": "通即以眼識相應慧為體。然餘文說緣未來",
    "T42n1828_18b:0729c12": "等者。據餘意識相應眷屬通為論。言盡無生",
    "T42n1828_18b:0729c13": "智名漏盡智。若依薩婆多有二義。一從所緣",
    "T42n1828_18b:0729c14": "境名六智性。二在身出體。是十智性通漏無",
    "T42n1828_18b:0729c15": "漏。今大乘唯世間盡世間盡無生智為體也。",
    "T42n1828_18b:0729c16": "次明具神通者景云。若遇其時便能示現者",
    "T42n1828_18b:0729c17": "是神境通。或復安住者天耳聞聲。他心通知",
    "T42n1828_18b:0729c18": "他心行差別。但了所知自安而未能廣作引",
    "T42n1828_18b:0729c19": "他事業。言或行他利或於是中能善問記者",
    "T42n1828_18b:0729c20": "即後三通。宿命知他過去曾所經生。天眼見",
    "T42n1828_18b:0729c21": "諸眾生此死彼生。漏盡證彼無為。如是三通",
    "T42n1828_18b:0729c22": "知他曾當等事稱機說法。故言能善問記。泰",
    "T42n1828_18b:0729c23": "云。或復安住者自為遊戲。或行利他者為利",
    "T42n1828_18b:0729c24": "故現也。下通明對辨路不論示現。言後三通",
    "T42n1828_18b:0729c25": "令遠斷常等者。宿命知他過去因緣。說示彼",
    "T42n1828_18b:0729c26": "人令離常見。天眼知他未來當受生死。示其",
    "T42n1828_18b:0729c27": "令離斷見。漏盡通者宣說中道。三明無諍願",
    "T42n1828_18b:0729c28": "智。文分有三。初明無諍次明願智。後明佛不",
    "T42n1828_18b:0729c29": "數入無諍定。初中有三。初明三種因緣修無",
    "T42n1828_18b:0730a01": "諍定。次釋無諍名。後明修無諍時事中將護。",
    "T42n1828_18b:0730a02": "初言俱分解脫利根羅漢住無諍者。毘曇但",
    "T42n1828_18b:0730a03": "言利根不動者得。不言俱脫今言俱脫。以要",
    "T42n1828_18b:0730a04": "得滅定方修無諍。於自所起下釋名也。如是",
    "T42n1828_18b:0730a05": "已下明修時將護。次明願智要先發願。已入",
    "T42n1828_18b:0730a06": "邊際定。修已方知。三乘願智各隨所知境界",
    "T42n1828_18b:0730a07": "通達。下明佛不數入無諍定。謂若應以興諍",
    "T42n1828_18b:0730a08": "而調伏者。即便諍論故不數數入。四明依定",
    "T42n1828_18b:0730a09": "引發諸智差別。如第四定為依引發無諍願",
    "T42n1828_18b:0730a10": "智。當知如來不共法妙智亦爾者。依此文證",
    "T42n1828_18b:0730a11": "如來諸德皆依第四定。復以此證四無礙礙",
    "T42n1828_18b:0730a12": "并通依四定。不同小論。五明唯依五地最初",
    "T42n1828_18b:0730a13": "入聖。以初近分定已前未有根本定故。彼諸",
    "T42n1828_18b:0730a14": "聖人依未至定入於見道。二禪未至定前已有",
    "T42n1828_18b:0730a15": "初根本定能發無漏故。上七地前方便不未",
    "T42n1828_18b:0730a16": "至不發無漏。六明世出世智三際差別。先總",
    "T42n1828_18b:0730a17": "標起然後正辨。正辨中二。初明世智後明出",
    "T42n1828_18b:0730a18": "世智。世智中初明二乘三際世智。後明菩薩",
    "T42n1828_18b:0730a19": "三際世智。前中先明初際所起世俗智。言為",
    "T42n1828_18b:0730a20": "欲生起彼對治故。後起世間信所攝受無倒",
    "T42n1828_18b:0730a21": "者生得智也。以此為依次起聞思等者五停",
    "T42n1828_18b:0730a22": "觀也。以此為依次於順決擇方便道中至有",
    "T42n1828_18b:0730a23": "漏世俗智攝者總別念處。以此為依次起見",
    "T42n1828_18b:0730a24": "道方便決擇慧等者煖等三善根。又即已下",
    "T42n1828_18b:0730a25": "次明中際世俗智。言昇見道時至亦名為修",
    "T42n1828_18b:0730a26": "者簡染污五見等故。言善世俗智即是由見",
    "T42n1828_18b:0730a27": "道無染熏習力故。令有漏三慧種令其增長",
    "T42n1828_18b:0730a28": "清淨也。出見道已生起此智證見所斷諸法",
    "T42n1828_18b:0730a29": "解脫者。出見道後生起此智而作是言。我已",
    "T42n1828_18b:0730b01": "永斷見斷煩惱。已永盡一切惡趣。名證見斷",
    "T42n1828_18b:0730b02": "諸法解脫。又隨所欲應可為他所記別者當",
    "T42n1828_18b:0730b03": "為建立等者。又由此智為他立教。又由此智",
    "T42n1828_18b:0730b04": "能觀察淨非淨法為他記別。又能於諸聖諦",
    "T42n1828_18b:0730b05": "現觀為他立教。言復於此上乃至以世間道",
    "T42n1828_18b:0730b06": "能離彼欲等者。補闕云。此文即說聖人同彼",
    "T42n1828_18b:0730b07": "異生。以六行世智伏無所有處已還修斷煩",
    "T42n1828_18b:0730b08": "惱。泰云。準此文。似初果人亦能以世俗道離",
    "T42n1828_18b:0730b09": "欲。然有初果生上地。之過及起滅定之過。故",
    "T42n1828_18b:0730b10": "未可為定。更須勘餘經論也。別有轉法輪經。",
    "T42n1828_18b:0730b11": "初果亦生上也。有師釋云。此文總解世俗智",
    "T42n1828_18b:0730b12": "能伏煩惱得定。爾時得初果。是故說言復於",
    "T42n1828_18b:0730b13": "此上隨其所應。不應說言初果伏惑得入定",
    "T42n1828_18b:0730b14": "也。郭云。預流之人伏斷修惑得初靜慮。乃至",
    "T42n1828_18b:0730b15": "亦伏無所有惑得非想定。中際後際如文可",
    "T42n1828_18b:0730b16": "知。下明菩薩三際世智。言又諸菩薩於諸地",
    "T42n1828_18b:0730b17": "中起二種行等者。補闕云。後智觀機設教等",
    "T42n1828_18b:0730b18": "名有戲論想差別行。無分別智名離戲論想",
    "T42n1828_18b:0730b19": "現行行。言似出世間善修此故得後所得世",
    "T42n1828_18b:0730b20": "俗智攝等者。釋前有戲論想。即後得智名世",
    "T42n1828_18b:0730b21": "俗智。若據此門即十地佛地皆有世俗智。故",
    "T42n1828_18b:0730b22": "上云諸佛十力是世俗智攝。帶戲論故。又解。",
    "T42n1828_18b:0730b23": "順世俗智有二。一體是有漏緣於世俗。二性",
    "T42n1828_18b:0730b24": "是無漏世俗說名世俗智。今約三際辨世俗",
    "T42n1828_18b:0730b25": "智者。據彼有漏世俗說故。不言如來為後得",
    "T42n1828_18b:0730b26": "智有漏世俗智也。玄云。此中到究竟地但取",
    "T42n1828_18b:0730b27": "第十地。次明出世三際故。言若法智品見道對",
    "T42n1828_18b:0730b28": "治欲界見所斷惑等者。此乃就假而說非實斷",
    "T42n1828_18b:0730b29": "道。要無想修真如觀時方能斷惑。問一切類",
    "T42n1828_18b:0730c01": "智現前皆了色無色界耶等者。補闕云。此問",
    "T42n1828_18b:0730c02": "類智乃至眾多。謂方便道乃至勝進。未知見",
    "T42n1828_18b:0730c03": "道已前觀上界智通名類智。亦能分明了別",
    "T42n1828_18b:0730c04": "色無色界耶。答意相見道中所有類智。曾善",
    "T42n1828_18b:0730c05": "聞思故能了別。餘即不能。亦可見道已前所",
    "T42n1828_18b:0730c06": "有類智。初觀不能。若久聞思即能了別。泰云。",
    "T42n1828_18b:0730c07": "若於色界當得曾思當起修慧善取相者。類",
    "T42n1828_18b:0730c08": "智諦觀總了知已後別知。若不爾者但了總",
    "T42n1828_18b:0730c09": "觀不能了知也。玄云。問意但緣眾生為當緣",
    "T42n1828_18b:0730c10": "眾生世間及器世等耶。答中有二義可知。言",
    "T42n1828_18b:0730c11": "所餘諸智至二品所攝者。補闕云。謂四諦智",
    "T42n1828_18b:0730c12": "通於法比體是毘鉢舍那即定慧。以寂靜故",
    "T42n1828_18b:0730c13": "名奢摩他。玄云。八忍有求故名為在毘鉢舍",
    "T42n1828_18b:0730c14": "那品。八智息求故名為在奢摩他品。此八忍",
    "T42n1828_18b:0730c15": "八智所攝諸智。以法類二品所攝言。又於見",
    "T42n1828_18b:0730c16": "道至次第現前者。見道種子從本有之未遇",
    "T42n1828_18b:0730c17": "勝緣不能增長。今無相見道初念現前。遍能",
    "T42n1828_18b:0730c18": "熏發諸見道種頓得增長名為得。此後漸漸",
    "T42n1828_18b:0730c19": "次第現前。言為於諸諦以有相想善取相故",
    "T42n1828_18b:0730c20": "者釋有戲論。為如先時所見知修妙智故者",
    "T42n1828_18b:0730c21": "釋離戲論。為以世間諸善厭行令心厭故者",
    "T42n1828_18b:0730c22": "重釋戲論。為受種種妙法樂重釋離戲論行",
    "T42n1828_18b:0730c23": "出世之智。七明得通差別。言如曼馱多王等",
    "T42n1828_18b:0730c24": "者曼此云我。馱多此云育。或云持或。云養。是",
    "T42n1828_18b:0730c25": "頂生王也。其父本在膞上生。其膞生王頂上",
    "T42n1828_18b:0730c26": "有一胞。後時在臀。胞開有一童。非常端正。膞",
    "T42n1828_18b:0730c27": "生王抱內宮。王有一百夫人。王云誰能持養",
    "T42n1828_18b:0730c28": "此兒。皆胡跪云我能持養育。王乃附第一夫",
    "T42n1828_18b:0730c29": "人持養。故有此名。此方云頂生者是從生立",
    "T42n1828_18b:0731a01": "名。非本正名也。如作幻惑厭禱起屍等者三",
    "T42n1828_18b:0731a02": "藏云。西方有人其以呪力或以幻力。令彼死",
    "T42n1828_18b:0731a03": "屍往其他方語言問答。還本處名全起屍。若",
    "T42n1828_18b:0731a04": "但令起坐報答於人不能行往他方。名半起屍。",
    "T42n1828_18b:0731a05": "泰云。又釋。但能吐舌名半起屍。如傳說西方",
    "T42n1828_18b:0731a06": "呪法。若呪死屍吐舌。得其舌者能得雨劍。",
    "T42n1828_18b:0731a07": "得此劍者身昇虛空得往諸仙處。其屍作上",
    "T42n1828_18b:0731a08": "全也。今更引新根本薩婆多部律釋之。如前",
    "T42n1828_18b:0731a09": "第五十九卷記。第二明所識法。中初開五門",
    "T42n1828_18b:0731a10": "次依門釋。解第五門中初辨障治。次辨諸心",
    "T42n1828_18b:0731a11": "相差別後總結。解生差別中。言若先未起靜",
    "T42n1828_18b:0731a12": "慮無色初欲生時要從欲善無間初定善心得",
    "T42n1828_18b:0731a13": "生者。準小論說唯從欲界捨俱思慧生色界",
    "T42n1828_18b:0731a14": "心。今大乘中未見成文。以義言之喜捨俱心",
    "T42n1828_18b:0731a15": "并得生定心。亦可準從捨俱心生於定心。以",
    "T42n1828_18b:0731a16": "喜麁動妨於定故。準本地分文後解為勝。又",
    "T42n1828_18b:0731a17": "欲善心無間生未至定心。後入根本以同一",
    "T42n1828_18b:0731a18": "繫。故云初定心。言又從欲界無記心無間色",
    "T42n1828_18b:0731a19": "界善心生至非自性故者。此變化心是禪果。",
    "T42n1828_18b:0731a20": "故與禪同地非欲界繫。今言欲界身緣欲界",
    "T42n1828_18b:0731a21": "身緣欲界變化四塵影像之識名為欲界。所",
    "T42n1828_18b:0731a22": "以者何。如色界化心。作於欲界化事之時。緣",
    "T42n1828_18b:0731a23": "化欲界塵不差。但緣自心相分四塵。是欲界",
    "T42n1828_18b:0731a24": "四塵影像。似欲界四塵名緣欲界。即說化心",
    "T42n1828_18b:0731a25": "從彼所緣名欲界繫非自性也。不同小論四",
    "T42n1828_18b:0731a26": "禪欲界化心即是欲界攝也。言又欲界沒生",
    "T42n1828_18b:0731a27": "上地時欲界善心無記心無間上地染污心生",
    "T42n1828_18b:0731a28": "等者。從欲界沒將生上地臨命終時。欲界善",
    "T42n1828_18b:0731a29": "心無記心無間隨所生處。上地染污心將命",
    "T42n1828_18b:0731b01": "終起潤上地生。從上地染污心沒。還起欲界",
    "T42n1828_18b:0731b02": "報無記心命終也。其所起上地心決定於自",
    "T42n1828_18b:0731b03": "地所行方生起也。不同小論三性心命終。言",
    "T42n1828_18b:0731b04": "又從上地沒生下地時從一切上地善染無記",
    "T42n1828_18b:0731b05": "心無間唯有下地染心生等者。若依隨轉理",
    "T42n1828_18b:0731b06": "門。從上地沒生下地時。身在上地不起下地",
    "T42n1828_18b:0731b07": "染污心。今依真實理門。故身在上地。臨命終",
    "T42n1828_18b:0731b08": "時起下地染污心潤生。其染污心決定於自",
    "T42n1828_18b:0731b09": "地所生境生差別也。",
    "T42n1828_18b:0731b10": "瑜伽論記卷第十八之下終"
}