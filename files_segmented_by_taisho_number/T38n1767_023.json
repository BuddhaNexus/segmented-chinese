{
    "T38n1767_023:0170b19": "4大般涅槃經疏卷第二十三",
    "T38n1767_023:0170b21": "隋章安頂法師撰",
    "T38n1767_023:0170b22": "唐天台沙門湛然再治",
    "T38n1767_023:0170b23": "德王品之六",
    "T38n1767_023:0170b24": "起卷第九功德。開善云：第一至第六，始不聞",
    "T38n1767_023:0170b25": "聞至金心；第七第八，始於善友至慧解脫；第",
    "T38n1767_023:0170b26": "九第十，始於信心至三十七品，此卷即是第",
    "T38n1767_023:0170b27": "三周。又有師言：不爾，而此十德，兩兩莊嚴前",
    "T38n1767_023:0170b28": "之五行，乍淺乍深。今皆不然，前五行是修，今",
    "T38n1767_023:0170b29": "十德是證，證中功德淺深非一。若爾，何以前深",
    "T38n1767_023:0170c01": "後淺？答？亦有此義。如初功德已言不與聲聞",
    "T38n1767_023:0170c02": "辟支佛共，最後而言三十七品，聞道品名謂",
    "T38n1767_023:0170c03": "其初淺，論其義理超絕二乘云云。於中先標、次",
    "T38n1767_023:0170c04": "釋、三結。初標如文。次釋中為二：初明五事、",
    "T38n1767_023:0170c05": "次論義。初又三：一列、二釋、三歎。初文二：先",
    "T38n1767_023:0170c06": "徵。次列名者，信由內發得見聖性，直起中懷",
    "T38n1767_023:0170c07": "不為緣由，戒是信成。友全具菩提，聞於不說，",
    "T38n1767_023:0170c08": "如此五事多就理明，豈可言淺？在文可見。「云",
    "T38n1767_023:0170c09": "何為信」下，第二解釋，即為五章。初信又三：前",
    "T38n1767_023:0170c10": "出信體、次釋信德、三結。初信體者，信何等法？",
    "T38n1767_023:0170c11": "凡舉五種：一信三寶、二信因果、三信二諦、四",
    "T38n1767_023:0170c12": "信一乘、五信三諦。一師云：信第一義是信真，",
    "T38n1767_023:0170c13": "信善方便是信俗。一師云：前已二諦竟，何容",
    "T38n1767_023:0170c14": "重說？依《華嚴經》云「若歎菩薩作二智名，若歎",
    "T38n1767_023:0170c15": "佛者作二身名，只是一體隱顯為異。」有言：第",
    "T38n1767_023:0170c16": "一義諦善方便者，即是二身，亦是二智。今明",
    "T38n1767_023:0170c17": "此文自稱第一義諦，何容改諦為智，復改為",
    "T38n1767_023:0170c18": "身？今作三諦，自異二諦，不成重說。而文約一",
    "T38n1767_023:0170c19": "乘顯其信意，為眾生故分別說三，知無異趣",
    "T38n1767_023:0170c20": "是故說一。準此一條，例通四法。三寶亦爾，為",
    "T38n1767_023:0170c21": "眾生故分別二體，知歸至極故說一體。因果",
    "T38n1767_023:0170c22": "亦爾，為眾生故說因致果，到於彼岸無施無",
    "T38n1767_023:0170c23": "受。二諦三諦亦復如是。次「如是信者」下，釋信",
    "T38n1767_023:0170c24": "德。釋有四意，相次而來。此信堅固無能壞者，",
    "T38n1767_023:0170c25": "何故不壞？得聖人性以為根本，即是見性之",
    "T38n1767_023:0170c26": "信，深固難拔。以根深故即能增長，近大涅槃",
    "T38n1767_023:0170c27": "成就戒等。初一切諸法從於聖性，近大涅槃",
    "T38n1767_023:0170c28": "即是豎高，戒聞智慧等即是橫廣。雖有橫豎",
    "T38n1767_023:0170c29": "深廣之異，而亦不見橫豎之相，彌著彌亡。如",
    "T38n1767_023:0171a01": "此明信，那忽云淺？三結，如文。云何直心？釋第",
    "T38n1767_023:0171a02": "二事，又三：標、釋、結。初標如文。次釋中，文為兩：",
    "T38n1767_023:0171a03": "初以不諂為直、後以懺悔為直。初明不諂中",
    "T38n1767_023:0171a04": "二：先釋、次論義。初中二：初正釋、次釋疑。初",
    "T38n1767_023:0171a05": "文者，以解因緣故不諂。次「雖見惡」下，釋疑，左",
    "T38n1767_023:0171a06": "右解之，初見惡不說，後見善則歎。疑者云：見",
    "T38n1767_023:0171a07": "惡應說而不說者，乃是不直，何名直心？即釋",
    "T38n1767_023:0171a08": "云：恐生煩惱。即復疑云：既見惡不說，見善亦",
    "T38n1767_023:0171a09": "應不說，乃是直心。次明不爾，即釋云：讚佛性",
    "T38n1767_023:0171a10": "故令得菩提。次論義中有問答。初問有六，而",
    "T38n1767_023:0171a11": "為三雙：初兩從現病生，彼明三種五種病人；",
    "T38n1767_023:0171a12": "次兩從初功德生；後兩從此文生。就初兩中，",
    "T38n1767_023:0171a13": "初一又為三：先非佛旨；次領初開經時說；「若",
    "T38n1767_023:0171a14": "言遇不遇」下，第三正難，既能自發菩提之心，",
    "T38n1767_023:0171a15": "何須歎於佛性令得菩提？是取第三病人為",
    "T38n1767_023:0171a16": "難。初中第二又兩：先領旨仰非；次正難，明闡",
    "T38n1767_023:0171a17": "提人亦應發心。何故爾？其既有性，應自發心，",
    "T38n1767_023:0171a18": "何俟須歎？此是取第二病人為難。「如佛所說」",
    "T38n1767_023:0171a19": "下，是第二兩難，從初功德生。第二十卷中明",
    "T38n1767_023:0171a20": "五難：初兩難據四種罪人、中兩難據闡提、後",
    "T38n1767_023:0171a21": "一難據不定。佛答中，明佛性非內非外、非常",
    "T38n1767_023:0171a22": "非無常，所以不斷。今還因此生問：先領旨仰",
    "T38n1767_023:0171a23": "非、次正難。正言不斷佛性，云何言斷善根？只",
    "T38n1767_023:0171a24": "此佛性即是善根，既其斷善，即斷佛性。云何",
    "T38n1767_023:0171a25": "復言佛性非內非外？「如佛往昔」下，後難。若佛",
    "T38n1767_023:0171a26": "性不斷，何故不遮令不墮地獄？既不斷佛性",
    "T38n1767_023:0171a27": "但斷善根，由有佛性應能遮惡。答未了，故更",
    "T38n1767_023:0171a28": "論義。「若因佛性」下，第三，復有兩難：近從此生，",
    "T38n1767_023:0171a29": "若歎佛性令發心者，何須復說十二部經？直",
    "T38n1767_023:0171b01": "歎佛性其義自足。有法、有譬合。「諸佛如來」下，",
    "T38n1767_023:0171b02": "即是後難。從第八功德，佛答貪心非有非無、",
    "T38n1767_023:0171b03": "非因非果，或即因中有果、或因中無果。今還",
    "T38n1767_023:0171b04": "取此為難。若爾，乳應無酪、樹無五丈。若乳有",
    "T38n1767_023:0171b05": "酪、樹有五丈者，當知因中有果，不得汎言或",
    "T38n1767_023:0171b06": "無。「爾時世尊」下，佛答為二：初讚、次答。初又",
    "T38n1767_023:0171b07": "二：初讚問、次舉五句歎其功用。初六種二人，",
    "T38n1767_023:0171b08": "歎其能開發大眾、能令得解，非但能除見世",
    "T38n1767_023:0171b09": "者疑，亦使未來無有滯閡，實為希有，是故歎",
    "T38n1767_023:0171b10": "之。初兩人：一者本不造惡、二者作已能悔，即",
    "T38n1767_023:0171b11": "是前二健兒。第二知恩報恩。他與我恩，我復",
    "T38n1767_023:0171b12": "須報。第三，聽受新法、二者直溫故不忘。書云",
    "T38n1767_023:0171b13": "「溫故而知新，可以為師矣。」第四，造創新好、二",
    "T38n1767_023:0171b14": "者治葺故壞。第五，樂說樂聽。若無說者，聽何",
    "T38n1767_023:0171b15": "所聽？若無聽者，說為誰說？第六，能難能答，正",
    "T38n1767_023:0171b16": "意在此二人。前之五雙乃為弄引。「善問是汝",
    "T38n1767_023:0171b17": "身，善答即我是。若無汝精問，何得我善解？無",
    "T38n1767_023:0171b18": "我巧答，何得汝能問？」自有人身左能右能，口",
    "T38n1767_023:0171b19": "辯通敏能主能客；自有人專一無二。昔莊嚴",
    "T38n1767_023:0171b20": "門下有淨藏法師，唯能並難，答無所以。有善",
    "T38n1767_023:0171b21": "解釋不便論義者，即彭城正公云云。今推前六",
    "T38n1767_023:0171b22": "雙，成後五句。能問能答能聽能說，成後轉于",
    "T38n1767_023:0171b23": "法輪句。造新修故，成枯十二因緣大樹。取有",
    "T38n1767_023:0171b24": "是新、無明是故，不生生是新、世諦死時是故。",
    "T38n1767_023:0171b25": "以新破新名造新，以故破故名修故。作恩念",
    "T38n1767_023:0171b26": "恩成度海句，世恩為他、舟航念恩，自運舟航",
    "T38n1767_023:0171b27": "故成度海句。不作惡悔惡成摧魔幢句，魔以",
    "T38n1767_023:0171b28": "惡為幢，今能倒之，復自能建，故前後相成。歎",
    "T38n1767_023:0171b29": "生善，即初一句；歎滅惡，即後四句。既言因此",
    "T38n1767_023:0171c01": "善問即能轉於無上法輪，寧非生善？後四句",
    "T38n1767_023:0171c02": "復為二：初兩句歎能滅惡、次兩句歎摧惡。於",
    "T38n1767_023:0171c03": "初二句又二：上句即歎枯十二因緣大樹者，",
    "T38n1767_023:0171c04": "十二因緣枝條森聳喻之大樹，今枯此樹，使",
    "T38n1767_023:0171c05": "華葉不生。能度無邊生死大海者，即此生死",
    "T38n1767_023:0171c06": "海中勇浪可畏，今得度此永免驚懼，無復可",
    "T38n1767_023:0171c07": "畏。能與魔王共戰者，此明其始。摧波旬所立",
    "T38n1767_023:0171c08": "勝幢者，此明其終，舉終攝始。外國亦戰得勝",
    "T38n1767_023:0171c09": "樹幢麾，不勝者即倒此麾，今魔戰敗即摧其",
    "T38n1767_023:0171c10": "幢。次就答中，次第答三雙六問。初答前舉三",
    "T38n1767_023:0171c11": "病二問，次答舉初功德兩問，後答此中兩問。",
    "T38n1767_023:0171c12": "但答前兩問不次第答，直解三種病人竟即",
    "T38n1767_023:0171c13": "是答第一兩問了。依理只應解於初後二種",
    "T38n1767_023:0171c14": "病人，而今復解中間者，不用此為答，只為中",
    "T38n1767_023:0171c15": "間舉來。今還次第為釋，彼不舉來，今亦不解。",
    "T38n1767_023:0171c16": "「一闡名信」下，二、答第三難。前言若不斷佛性",
    "T38n1767_023:0171c17": "亦應不斷善根，只善根即是佛性、佛性即是",
    "T38n1767_023:0171c18": "善根。今答佛性中道，不同善根。何者？一闡名",
    "T38n1767_023:0171c19": "信、提名不具，佛性非信亦復非具，云何可斷？",
    "T38n1767_023:0171c20": "佛性非善非惡，闡提但能斷善，云何斷性？其",
    "T38n1767_023:0171c21": "中諸句例爾。古來云：闡提具含眾惡。不知的",
    "T38n1767_023:0171c22": "翻。唯河西翻為極欲，言極惡欲之邊。此乃於",
    "T38n1767_023:0171c23": "總惡之內取一事為翻。例如涅槃名含眾德，",
    "T38n1767_023:0171c24": "亦無的翻，而翻為滅度者，亦是總中取此一",
    "T38n1767_023:0171c25": "事為翻。又善法者，名生已得。依數人義，善有",
    "T38n1767_023:0171c26": "二種：一生得善、二方便善。世間慈孝名生得",
    "T38n1767_023:0171c27": "善，闡提亦無，故言已斷。「如汝所言」下，答第四",
    "T38n1767_023:0171c28": "難，前難云何不遮墮？今牒問作答，明闡提佛",
    "T38n1767_023:0171c29": "性非有非無，即事求而頗得故非有，而有是",
    "T38n1767_023:0172a01": "理故非無。又善巧方便則非無，無巧方便則",
    "T38n1767_023:0172a02": "非有。故舉箜篌，喻此有無，先譬、次合。初譬中",
    "T38n1767_023:0172a03": "所言王者譬眾生，箜篌譬眾生身，音聲譬佛",
    "T38n1767_023:0172a04": "性，大臣譬佛菩薩能善說之，斷絃譬就此身",
    "T38n1767_023:0172a05": "盡命終，皮木坼裂譬五根四大求之頗得，即",
    "T38n1767_023:0172a06": "無方便故非有也。合譬者，佛性無有住處即",
    "T38n1767_023:0172a07": "非有，以善方便故可得見即是非無。「如汝所",
    "T38n1767_023:0172a08": "說若乳無酪」下，第三、答第五第六兩難，明應",
    "T38n1767_023:0172a09": "有定性。答意非定有性，因緣故有。若乳定有",
    "T38n1767_023:0172a10": "酪，即應自生，不假頗求樹汁；既其假緣，當知",
    "T38n1767_023:0172a11": "因中無果。然前作六難，今但舉一訶者，何也？",
    "T38n1767_023:0172a12": "答：與奪適時，皆為利益。正言此難是計性義，",
    "T38n1767_023:0172a13": "與外道同，寄正訶邪，云是癡人，實不訶德王。",
    "T38n1767_023:0172a14": "此答即兼答第五，歎善自足何須說十二部",
    "T38n1767_023:0172a15": "經。今明既無定性，因緣而有，是故須說十二",
    "T38n1767_023:0172a16": "為緣。次以懺悔明直心者，若有失不悔則非",
    "T38n1767_023:0172a17": "直心，犯愆發露乃名直心。文為三：初「設有過」",
    "T38n1767_023:0172a18": "下，正懺悔；次「於師同學」下，即是發露；三「慚愧",
    "T38n1767_023:0172a19": "自責」下，即斷相續心。結，如文。「云何修戒」下，第",
    "T38n1767_023:0172a20": "三釋戒，文為二：一離惡戒，即牛狗等，並取其",
    "T38n1767_023:0172a21": "相而為護持。外道得通者，見牛狗等死後生",
    "T38n1767_023:0172a22": "天，便學彼行望得生天；餘皆例爾。次得善戒，",
    "T38n1767_023:0172a23": "如文。「云何菩薩親近」下，第四釋善友，為四：一",
    "T38n1767_023:0172a24": "辨明是、二辨非、三證非、四證是。初明是，為",
    "T38n1767_023:0172a25": "二：一菩薩是、二如來是。「剎多見佛得生天」者，",
    "T38n1767_023:0172a26": "二解。數義：必須上定乃得生天，今見佛力發",
    "T38n1767_023:0172a27": "昔修定，故得生天。二云：但令伏下界惡，隨有",
    "T38n1767_023:0172a28": "散善皆得生天。「雖有舍利」下，第二明非。既未",
    "T38n1767_023:0172a29": "識機，不能稱緣，是故云非。如來稱緣，知病識",
    "T38n1767_023:0172b01": "藥，是故名是。「我昔住於」下，第三證非。觀白骨",
    "T38n1767_023:0172b02": "者即背捨禪，數息即根本禪。舊云：金師子善",
    "T38n1767_023:0172b03": "取火色，故應教數息。今明不爾，金師之子善",
    "T38n1767_023:0172b04": "解調椎，宜扶其習，故教數息。私云：準《莊嚴論》",
    "T38n1767_023:0172b05": "云「善解韛囊，善知息相。澣衣之人，善取淨相，",
    "T38n1767_023:0172b06": "故教骨觀。」今明不爾，澣人厭穢，作背捨易。「若",
    "T38n1767_023:0172b07": "使眾生」下，第四證是，如文。「云何具足多聞」下，",
    "T38n1767_023:0172b08": "釋第五章，文為五：前一就文言、後四就義理。",
    "T38n1767_023:0172b09": "十二文多而義奢，佛略文少而義要，義要故",
    "T38n1767_023:0172b10": "是多聞。又除十二唯此涅槃者，不言涅槃之",
    "T38n1767_023:0172b11": "理出十二外，正言十二文言浩博，除廣就略",
    "T38n1767_023:0172b12": "其理存焉，即是多聞，何必在言？故復除全體",
    "T38n1767_023:0172b13": "但取四偈，又除四偈但取常住，復除常住取",
    "T38n1767_023:0172b14": "寂默，故知損之又損遂至無為，但貴其理以",
    "T38n1767_023:0172b15": "為多聞，不取博言而為多聞。「次善男子若有」",
    "T38n1767_023:0172b16": "下，第三稱歎，又二：一法說歎、二譬說。歎法說",
    "T38n1767_023:0172b17": "為二：一唱三章門、二解釋。解釋為兩：一釋三",
    "T38n1767_023:0172b18": "事、二不存著，如文。譬為三：初為難施作譬，亦",
    "T38n1767_023:0172b19": "有合。次為難忍難作作譬，亦有合。三為無著",
    "T38n1767_023:0172b20": "作譬，有法、譬、合。「爾時光明」下，第二論義，兩番",
    "T38n1767_023:0172b21": "問答。初問又二：先兩定、次兩難。先兩定者，一",
    "T38n1767_023:0172b22": "定自空、二定空空。若性自是空，此結初定為",
    "T38n1767_023:0172b23": "一難。若性自不空，此結後定為一難。「善男子」",
    "T38n1767_023:0172b24": "下，答，為二：先答初定者，性本自空。「何以故」下，",
    "T38n1767_023:0172b25": "明一切法不可得故。既不可得，豈不是空？次",
    "T38n1767_023:0172b26": "答後定，亦須修空然後見空。而其本性理本",
    "T38n1767_023:0172b27": "是空，但不能見，要修於空方乃見空。既答兩",
    "T38n1767_023:0172b28": "定，二難自遣。答初定中為三：一略標；次「何以",
    "T38n1767_023:0172b29": "故」下，廣釋；三「相似相續」下，舉得失致結，於中",
    "T38n1767_023:0172c01": "又三：初舉凡夫失、次菩薩得、三更訶凡夫失。",
    "T38n1767_023:0172c02": "「善男子一切諸法」下，答第二定。意明雖復本",
    "T38n1767_023:0172c03": "空，復須修習然後乃見。有無常性故滅能滅",
    "T38n1767_023:0172c04": "之，有空性故修空得空，當知本空。具有法、譬、",
    "T38n1767_023:0172c05": "合。譬有二：初「如一切法」下，舉內法為譬。「如鹽」",
    "T38n1767_023:0172c06": "下，舉外法為譬。「菩薩修空」下，合也。「光明」下，第",
    "T38n1767_023:0172c07": "二番論義。還從鹽譬生問，為二：一問觀空是",
    "T38n1767_023:0172c08": "倒。何者？本來不空而修空見空，是於不空見",
    "T38n1767_023:0172c09": "空，寧非顛倒？例如實常而見無常、無常見常，",
    "T38n1767_023:0172c10": "皆是顛倒。亦有譬、合，還轉鹽譬來此為譬。二",
    "T38n1767_023:0172c11": "問空既是無，為何所見？若有可見即非是空，",
    "T38n1767_023:0172c12": "若無可見不應言見。佛答兩問，為二章：答初",
    "T38n1767_023:0172c13": "為三：一總標、二廣釋、三重結。初總標中有法、",
    "T38n1767_023:0172c14": "譬、合。佛答意云：見不空法能令其空，而非顛",
    "T38n1767_023:0172c15": "倒。但就理論無非空者，而於眾生乃是不空，",
    "T38n1767_023:0172c16": "只滅其謂情，故云能令不空作空，是故非",
    "T38n1767_023:0172c17": "倒。「善男子貪是有性」下，第二廣釋，又二：先廣",
    "T38n1767_023:0172c18": "釋非空作空、後廣釋非是顛倒。初文云非空",
    "T38n1767_023:0172c19": "者，於緣是有。又二：一明貪欲於其是有、次明",
    "T38n1767_023:0172c20": "色性於其是有。若不是有，云何貪著？今言非",
    "T38n1767_023:0172c21": "空使空者，此法皆空。「以是義故」下，第二廣釋",
    "T38n1767_023:0172c22": "非倒，又二：初標非倒。「一切凡夫」下，正是廣釋，",
    "T38n1767_023:0172c23": "又二：一不生貪相故非倒、次見佛性故非倒。",
    "T38n1767_023:0172c24": "問：入初地時已能見空，此文云住九地者見",
    "T38n1767_023:0172c25": "法有性，其義云何？解云：約二忍明義。初地至",
    "T38n1767_023:0172c26": "十地是無生忍，唯佛地是寂滅忍。今約二忍，",
    "T38n1767_023:0172c27": "九地望佛寂滅，則見法有性，雖比於佛非究竟",
    "T38n1767_023:0172c28": "空，亦分有空。故《華嚴》云「七地菩薩能入寂滅」，",
    "T38n1767_023:0172c29": "寂滅即空，赴緣異說不應迷執。「諸佛菩薩」下，",
    "T38n1767_023:0173a01": "第三重結。佛亦有時說有說無，當知為緣，故",
    "T38n1767_023:0173a02": "今皆說以為空也。「善男子汝言見空」下，第二",
    "T38n1767_023:0173a03": "答後難，又二：先牒問；「善男子」下，第二正答。正",
    "T38n1767_023:0173a04": "答又二：初正答、次引昔證。初文者，以無見為",
    "T38n1767_023:0173a05": "見，例如般若無知無所不知。「是故我」下，廣引",
    "T38n1767_023:0173a06": "昔證如文。次明第十功德，亦先標、次釋。釋中",
    "T38n1767_023:0173a07": "舊用三十七品為體。興皇云：涅槃佛性為體。",
    "T38n1767_023:0173a08": "舊以菩薩行因，道品是因，故以前文為體。興",
    "T38n1767_023:0173a09": "皇云：前諸功德未以涅槃為體，最後義深故",
    "T38n1767_023:0173a10": "取後文為體。問：此中何不用六度而用道品？",
    "T38n1767_023:0173a11": "一解云：但是略耳。一解云：《釋論》云「六度是遠",
    "T38n1767_023:0173a12": "因，道品是近因。」今明不爾，道品攝度、捨覺攝",
    "T38n1767_023:0173a13": "檀，餘皆可見。《婆沙》文中以十一法攝於道品，",
    "T38n1767_023:0173a14": "十一與六名體相當，但餘二念通於諸度。就",
    "T38n1767_023:0173a15": "文為二：初明功德、次論義。初又二：先明道品",
    "T38n1767_023:0173a16": "入涅槃；次簡得失，信者為得、不信者為失。初",
    "T38n1767_023:0173a17": "功德云不聞聞者，常住祕藏即是中道。不聞",
    "T38n1767_023:0173a18": "聞者外道經書毘伽羅論即俗諦，不聞聞十",
    "T38n1767_023:0173a19": "一部經即真諦。三諦一心中不聞而聞，今第十",
    "T38n1767_023:0173a20": "功德亦如是。三十七品即真諦，入大涅槃即",
    "T38n1767_023:0173a21": "中道，為諸眾生分別演說即俗諦。此亦一心",
    "T38n1767_023:0173a22": "三諦，始終不異。若能信者入大涅槃，意謂此",
    "T38n1767_023:0173a23": "解方近於理云云。興皇以最後功德涅槃為體，",
    "T38n1767_023:0173a24": "第九已上皆不如此。此解大失，已如前難。論",
    "T38n1767_023:0173a25": "義為二：一問、二答。答為二：先舉惡人為誡、",
    "T38n1767_023:0173a26": "次舉善人為勸。惡人為三：先法說；次舉五譬；",
    "T38n1767_023:0173a27": "三還合五譬，先別合、後總合。初譬栴檀貿凡",
    "T38n1767_023:0173a28": "木者，二車並載，一炭一檀。值冬炭，售檀者遂",
    "T38n1767_023:0173a29": "乃燒香為炭，雖得易售而無所直。持戒者貧",
    "T38n1767_023:0173b01": "寒饑渴，見破戒者富𥈇飲啖，即毀於戒甘嗜",
    "T38n1767_023:0173b02": "飲食，所利無幾所失者大。次譬中云金易鍮",
    "T38n1767_023:0173b03": "石者，昔人乘馬腰著金帶，見乘驢者著驢絛",
    "T38n1767_023:0173b04": "帶，即便問之：「市中何物貴？」彼即答云：「驢絛甚",
    "T38n1767_023:0173b05": "貴。」其即易之。人為色聲而棄正法，其猶如是。",
    "T38n1767_023:0173b06": "餘三譬，如文。別合，如文。「善男子當爾之時」下，",
    "T38n1767_023:0173b07": "二舉善人。次「光明」下領解者，是品中第二領",
    "T38n1767_023:0173b08": "解段，如文。三「是名」下，總結。",
    "T38n1767_023:0173b09": "23 師子吼品(二三-二七)1師子吼品之一上",
    "T38n1767_023:0173b10": "諸師咸言：此品譬能問者得名，非為不爾。不",
    "T38n1767_023:0173b11": "一向然。此俱譬能問能答，雙題品目。何者？菩",
    "T38n1767_023:0173b12": "薩與佛皆二莊嚴，下文中有師子王及師子",
    "T38n1767_023:0173b13": "子，若師子子足滿三年則能哮吼。又若能師",
    "T38n1767_023:0173b14": "子吼讚於大悲，能吼無量師子吼。徵文據義，",
    "T38n1767_023:0173b15": "二種雙明，講者因何只作一解？惑者云：題中只",
    "T38n1767_023:0173b16": "稱師子吼菩薩品，云何強作兩種釋之？答：依",
    "T38n1767_023:0173b17": "題則失文，依文不失題，廣能兼略。師子擬王、",
    "T38n1767_023:0173b18": "菩薩擬子，吼通兩處，二義炳然更何所惑？又",
    "T38n1767_023:0173b19": "師字自邊，安匝言師。居左位事理皆匝，則自",
    "T38n1767_023:0173b20": "行圓滿。又師字訓帥，帥帥也。師有他化之能，",
    "T38n1767_023:0173b21": "故知師者擬佛明矣。子者訓資，弟子之禮受",
    "T38n1767_023:0173b22": "稟於師，若從師者日新月益，故知子字者擬",
    "T38n1767_023:0173b23": "菩薩明矣。吼通兩處者，吼是口密，通有六位",
    "T38n1767_023:0173b24": "云云。今明究竟與分吼通兩處，身口意密皆有",
    "T38n1767_023:0173b25": "六位。口密通六，此是世界。𭁏約子者，此從為",
    "T38n1767_023:0173b26": "人。𭁏約吼者，此從對治。𭁏約師者，從第一義。",
    "T38n1767_023:0173b27": "故題具多意。地人呼此品是入證分。開善云：",
    "T38n1767_023:0173b28": "答安樂性問。河西、興皇，同為佛性門。今悉不",
    "T38n1767_023:0173b29": "用。若是入證，入證則無說。若說入證，非菩薩",
    "T38n1767_023:0173c01": "說。若答安樂性問，安樂性問為是誰問，而今",
    "T38n1767_023:0173c02": "以此品答之？若明佛性，佛性誰說，而以此品",
    "T38n1767_023:0173c03": "用目說人？諸說乖舛，故皆不用。今明此品是",
    "T38n1767_023:0173c04": "第四問答涅槃義，是師子子問、是師子王答。",
    "T38n1767_023:0173c05": "若從其文，應言問答佛性義。前章皆稱涅槃，",
    "T38n1767_023:0173c06": "相從稱為涅槃義。涅槃只是佛性，佛性只是",
    "T38n1767_023:0173c07": "涅槃，涅槃名總、佛性名別，總攝於別。就品又",
    "T38n1767_023:0173c08": "為二：初明佛性、後歎經。初文又四：一明佛性、",
    "T38n1767_023:0173c09": "二明中道、三明縛解、四明修道。佛性是基本，",
    "T38n1767_023:0173c10": "由佛性故中當通達，不識故縛、識之則解。欲",
    "T38n1767_023:0173c11": "得解縛，應須修習。初文有問有答。問為四：一",
    "T38n1767_023:0173c12": "勸問、二求問、三許問、四正問。勸問中，先舉",
    "T38n1767_023:0173c13": "諸法門、後正勸。初舉諸法中有六門：一舉三",
    "T38n1767_023:0173c14": "寶、次舉四諦、三舉實諦、四舉四德、五舉五佛",
    "T38n1767_023:0173c15": "性、六舉因果等。有乘無乘是舉了因性。何者？",
    "T38n1767_023:0173c16": "萬善一乘皆屬了因。有性無性是舉果性、果",
    "T38n1767_023:0173c17": "果性。有眾生無眾生是舉正因性。有有無有、",
    "T38n1767_023:0173c18": "有真無真舉境界性。何者？夫二諦是智所緣",
    "T38n1767_023:0173c19": "境，境又生智，故是境界性。有因無因者，𭁏舉",
    "T38n1767_023:0173c20": "因果。一解云：先兩句明習因因果，又三句明",
    "T38n1767_023:0173c21": "報因因果。有作無作是煩惱因，業非煩惱；是",
    "T38n1767_023:0173c22": "善惡業報，是煩惱業果。二解云：上兩句明出",
    "T38n1767_023:0173c23": "世因果，下三句明世間因果。復次舉法門勸",
    "T38n1767_023:0173c24": "者，總論是舉二諦法門，有佛即世諦、無佛即",
    "T38n1767_023:0173c25": "真諦，乃至有報是世諦、無報是真諦。文但二",
    "T38n1767_023:0173c26": "諦，若準恣汝所問，寧只二諦？二門四門等一",
    "T38n1767_023:0173c27": "切諸法，豈止二諦？且通三諦乃至四門。通三",
    "T38n1767_023:0173c28": "諦者，有佛俗、無佛真、非有佛非無佛中道，乃",
    "T38n1767_023:0173c29": "至報亦如是。通二門者，有佛是有門、無佛是",
    "T38n1767_023:0174a01": "空門，乃至有報無報亦如是。若準恣汝所問",
    "T38n1767_023:0174a02": "應有四門，兩門如上，亦有佛亦無佛是兩亦",
    "T38n1767_023:0174a03": "門，非有佛非無佛是雙非門，乃至亦有報亦",
    "T38n1767_023:0174a04": "無報、非有報非無報亦如是。問：佛勸問諸法",
    "T38n1767_023:0174a05": "門，何不依佛所勸而別問佛性？答諸法門雖",
    "T38n1767_023:0174a06": "別，通入佛性。若問佛性，總能攝別。何者？依有",
    "T38n1767_023:0174a07": "乘無乘五句之勸，即是問五種佛性。又依三",
    "T38n1767_023:0174a08": "寶，是問云何為佛性果。依苦集二諦，即問境",
    "T38n1767_023:0174a09": "界佛性。依道滅，即問緣了。依實無實，即問正",
    "T38n1767_023:0174a10": "性。依因果，即問因性、因因性、果性、果果性。",
    "T38n1767_023:0174a11": "依作無作，即是問因性。依業無業，即問緣性。",
    "T38n1767_023:0174a12": "復次依乘無乘，是問云何為佛性體。依報依",
    "T38n1767_023:0174a13": "三寶四諦等，即是問何義故名佛性。依四德，",
    "T38n1767_023:0174a14": "即是問何故名佛性。依有因無因，即問菩薩何",
    "T38n1767_023:0174a15": "眼不了了見。依有果無果，即問佛以何眼能了",
    "T38n1767_023:0174a16": "了見。依有作無作等二句，即問眾生何故不",
    "T38n1767_023:0174a17": "見。依報無報，即問正性。佛有十八條勸，菩薩",
    "T38n1767_023:0174a18": "依此勸門起六種問，同異若此，而人不見。私",
    "T38n1767_023:0174a19": "謂：勸別問別，實稱佛言，但未為得意。總勸別",
    "T38n1767_023:0174a20": "問，收法不遍，未為得意。總勸總問，亦稱佛意，",
    "T38n1767_023:0174a21": "但恐時眾不曉總中之別，故佛別勸而設總",
    "T38n1767_023:0174a22": "問，深得佛旨、時會易曉，故佛別勸而師子吼",
    "T38n1767_023:0174a23": "總問，良由此也。此從「今恣汝問」下，即是正勸。",
    "T38n1767_023:0174a24": "正勸中有正勸、敦勸佛殷勤令眾得益。「爾時",
    "T38n1767_023:0174a25": "會中」下，即是第二求問，先經家敘、次正發言。",
    "T38n1767_023:0174a26": "「歛」字亦為「撿」字，皆是恭敬之貌。次正發言。「爾",
    "T38n1767_023:0174a27": "時佛告」下，即是第三許問，先勸供養、次正許。",
    "T38n1767_023:0174a28": "初勸中三：先正勸、次釋、三結。初勸供中備勸",
    "T38n1767_023:0174a29": "三業，尊重是意、讚歎是口、迎送是身。「所以者",
    "T38n1767_023:0174b01": "何」下，二釋勸，文有法、譬、合。法中先明過去德、",
    "T38n1767_023:0174b02": "次明現在德。「善男子如師子」下，譬說，又二：先",
    "T38n1767_023:0174b03": "為佛作譬、次為菩薩作譬。佛譬中，先譬法身、",
    "T38n1767_023:0174b04": "次譬應迹。法身又為三：先總、次別、後結。初",
    "T38n1767_023:0174b05": "一句總譬。「自知身力」下五句別譬。諸德身即",
    "T38n1767_023:0174b06": "六度。力即十力。牙齒即智慧，斷截煩惱。四足",
    "T38n1767_023:0174b07": "即四如意。地即尸羅。巖穴即禪定。境尾即大",
    "T38n1767_023:0174b08": "悲大悲。俯救如尾下垂。聲即八音說法。三「若",
    "T38n1767_023:0174b09": "有能具」下，總結。「晨朝出穴」下，二明應身方便，",
    "T38n1767_023:0174b10": "又三：一正應，晨朝是暗終明始，譬惡滅善生",
    "T38n1767_023:0174b11": "之機，而能應之。次出穴，即是從法身起，頻伸",
    "T38n1767_023:0174b12": "為滅惡、欠呿為生善、四望即四無閡、發聲即",
    "T38n1767_023:0174b13": "說法，有十一事。三「一切禽獸」下，即是眾生得",
    "T38n1767_023:0174b14": "道。水性譬凡夫愛染，陸行譬二乘高原，飛譬",
    "T38n1767_023:0174b15": "降眾魔，香象譬制外道。「如彼野干」下，第二為",
    "T38n1767_023:0174b16": "菩薩作譬。野干者，先舉非、次明是。三年譬三",
    "T38n1767_023:0174b17": "行，然下合文於五行中略說此三。又梵行是",
    "T38n1767_023:0174b18": "化他。化他中，同其斷惑是病行、同其生善是",
    "T38n1767_023:0174b19": "嬰兒行，梵行兼之故不具說。「如來正覺」下，合",
    "T38n1767_023:0174b20": "譬，初合佛譬、次合菩薩譬。初文二：先合妙本",
    "T38n1767_023:0174b21": "為眾生、次合應迹。合初小不次第，備合十一",
    "T38n1767_023:0174b22": "事。合前欲壞實非師子詐作師子，合云為諸",
    "T38n1767_023:0174b23": "眾生而師子吼。前文云欲試身力，合云示眾",
    "T38n1767_023:0174b24": "十力云云。從「聖行」下，第二合應，但不合晨朝。「師",
    "T38n1767_023:0174b25": "子吼者」下，第三合前眾生得益。前有四句，今",
    "T38n1767_023:0174b26": "合直言決定說，所以降魔制外，兼釋師子吼",
    "T38n1767_023:0174b27": "義。次「聲聞緣覺」下，合菩薩譬，亦前合舉非、次",
    "T38n1767_023:0174b28": "合明是，如文。開譬合譬明佛、菩薩，二義宛然，",
    "T38n1767_023:0174b29": "豈可單釋品耶？「諸善男子」下，第三結勸供養。",
    "T38n1767_023:0174c01": "「爾時世尊」下，二正是許問。「師子吼白佛」下，第",
    "T38n1767_023:0174c02": "四正問。凡發六問，但為兩意：前三問問法、後",
    "T38n1767_023:0174c03": "三問問人。初三問者，舊解：初一問果性、次問",
    "T38n1767_023:0174c04": "因性、後雙問因果性。觀師云：此與文不相應，",
    "T38n1767_023:0174c05": "直依文者，初問佛性體、次問佛性義、後問佛",
    "T38n1767_023:0174c06": "性名。河西意亦爾。今將後人來問前法，初問",
    "T38n1767_023:0174c07": "理佛性體、次問分佛性義、後問究竟佛性名。",
    "T38n1767_023:0174c08": "「若一切眾生」下，問見不見人。初問，問不見性",
    "T38n1767_023:0174c09": "人；後兩問，問見性人。於中又二：初問何法有",
    "T38n1767_023:0174c10": "了不了、次問何眼有了不了。法據性體，眼約",
    "T38n1767_023:0174c11": "性用。佛答為兩：初歎問、次正答。歎問又兩：",
    "T38n1767_023:0174c12": "初歎、次論義。初歎又二：初歎二莊嚴、次歎解",
    "T38n1767_023:0174c13": "六義。汝自解六，為他故問。歎六義中，歎初後",
    "T38n1767_023:0174c14": "各二，中兩則略。「師子吼」下，第二論義，兩番問",
    "T38n1767_023:0174c15": "答。初問如文。答中為四：前三就勝劣義解，智",
    "T38n1767_023:0174c16": "莊嚴勝於福德；後一就平等解。有云：初番以",
    "T38n1767_023:0174c17": "空解為智慧、有解為福德。十地為智、五度為",
    "T38n1767_023:0174c18": "福，直言般若即是有中智慧，故屬福德；若識",
    "T38n1767_023:0174c19": "波羅蜜即是空解，屬智慧。次番又取九住已",
    "T38n1767_023:0174c20": "還為福德，十住及佛屬智慧。後以果地為智",
    "T38n1767_023:0174c21": "慧，因中為福德。此就法體相望，如此勝劣。若",
    "T38n1767_023:0174c22": "此土則福勝慧，若淨土慧勝福。令樹出衣食，",
    "T38n1767_023:0174c23": "但企尚智慧，故言慧勝耳。篤論，具足者善也。",
    "T38n1767_023:0174c24": "今明三番，應約三教而分別之。十地發真破",
    "T38n1767_023:0174c25": "無明故是智慧者，此別教意。十住菩薩與佛",
    "T38n1767_023:0174c26": "同為智慧者，通教意。因中為福果上為智者，",
    "T38n1767_023:0174c27": "六度因中都不斷惑故是福德，佛斷惑故是",
    "T38n1767_023:0174c28": "智慧。而文云常住者，此非全是六度菩薩。若",
    "T38n1767_023:0174c29": "消此文，應云利根人於三藏中宜聞常住，聞",
    "T38n1767_023:0175a01": "即得解，如初轉法輪時八萬天子得無生忍。",
    "T38n1767_023:0175a02": "最下既然，例餘亦爾。乃是密教意，但差別不",
    "T38n1767_023:0175a03": "定，不可執一。「汝今具足」下，就平等答，故云「汝",
    "T38n1767_023:0175a04": "之與我各具二莊嚴，故能問能答。」寧非平等",
    "T38n1767_023:0175a05": "無差別義？今謂此釋似約圓教。「師子吼言」下，",
    "T38n1767_023:0175a06": "第二番問答。問為三：正難、釋難、結過。初正難",
    "T38n1767_023:0175a07": "者，我若二嚴則不應問，佛若二嚴則不應答，",
    "T38n1767_023:0175a08": "以問答非二嚴故。「所以者何」下，釋難，明諸法",
    "T38n1767_023:0175a09": "無有一種二種。「一種二種」下，結過，是凡夫相。",
    "T38n1767_023:0175a10": "佛答，還詶其三：一詶初難。只由具二莊嚴，一",
    "T38n1767_023:0175a11": "能問、二能答。二「若言」下，詶其釋難。只由解一",
    "T38n1767_023:0175a12": "二無一二故，能問一二，能答一二。眾生不解",
    "T38n1767_023:0175a13": "一二無一二，今示其一二，令知無一二，非是",
    "T38n1767_023:0175a14": "一二於一二，乃是無一二之一二，亦是言於",
    "T38n1767_023:0175a15": "無言，非是言於言。「善男子若言」下，詶其結過，",
    "T38n1767_023:0175a16": "翻其前難云云。前云是凡夫相，今云是十住",
    "T38n1767_023:0175a17": "相。先唱生死、涅槃兩章門；次釋一名涅槃，是",
    "T38n1767_023:0175a18": "常，常即無二；次釋二名生死愛無明，過現故",
    "T38n1767_023:0175a19": "為二，二則非一。此之一二，非凡夫相。解為兩：",
    "T38n1767_023:0175a20": "一云正須此語，其云一二是凡夫相，佛言一",
    "T38n1767_023:0175a21": "二非凡夫相。二解云凡夫不知一亦不知二，",
    "T38n1767_023:0175a22": "雖在生死不識生死，若知一二者非凡夫相。",
    "T38n1767_023:0175a23": "今解不爾，一者是常，此大涅槃常，故非凡夫",
    "T38n1767_023:0175a24": "相。二者生死無明與愛，此即二乘涅槃，未除",
    "T38n1767_023:0175a25": "無明沈空之愛，即是生死之二。此二非凡夫。",
    "T38n1767_023:0175a26": "菩薩能知此二此不二，無一二過，則非凡夫。",
    "T38n1767_023:0175a27": "福慧平等是圓教義，今師子吼難此圓義，圓",
    "T38n1767_023:0175a28": "教雙亡無一無二，那忽能問一二能答一二？",
    "T38n1767_023:0175a29": "佛還以圓教雙照答之。良以雙亡一二則能",
    "T38n1767_023:0175b01": "雙照一二，雙照一二即能雙答一二。還以雙",
    "T38n1767_023:0175b02": "照答其釋難，良以一二故能無一二，若無一",
    "T38n1767_023:0175b03": "二何能無一二？又以雙照答其結過。汝言一",
    "T38n1767_023:0175b04": "二是凡夫相？我言一二非凡夫相？雙照一二",
    "T38n1767_023:0175b05": "豈非凡夫相？不作圓教問答，此義難解。「善男",
    "T38n1767_023:0175b06": "子」下，第二正答五問兼答一問。答初問又二：",
    "T38n1767_023:0175b07": "先牒問誡聽，如文。次「佛性者」下，正答。初問又",
    "T38n1767_023:0175b08": "二：一明佛性體、二簡不見者。初明體又三：一",
    "T38n1767_023:0175b09": "標名、二釋相、三結體。標者，佛性名第一義空，",
    "T38n1767_023:0175b10": "第一義空名為智慧。智慧是有，即空而有、即",
    "T38n1767_023:0175b11": "有而空。空則三諦皆空，一空一切空，乃是第",
    "T38n1767_023:0175b12": "一義空。名智慧者，三諦皆照，一照一切照乃",
    "T38n1767_023:0175b13": "是智慧，當知空有非空非有，即三而一即一",
    "T38n1767_023:0175b14": "而三，即非三非一即空，故盡一切相。即智故",
    "T38n1767_023:0175b15": "照一切境，即非空非智，故云一切中，是故名",
    "T38n1767_023:0175b16": "為第一義空。第一義空名為智慧、名為佛性，",
    "T38n1767_023:0175b17": "如此標名，貴在得意，不可言盡。次「所言空者」",
    "T38n1767_023:0175b18": "下，釋相者為二：先釋空、次釋智。初釋空，則三",
    "T38n1767_023:0175b19": "諦皆空。文云「空者不見空與不空。」不見空者，",
    "T38n1767_023:0175b20": "不見空邊、不見不空，是不見中無邊無中，是",
    "T38n1767_023:0175b21": "第一義空。次釋智，智則三諦皆照。文云「智者",
    "T38n1767_023:0175b22": "見空及與不空。」見空是見邊，見不空是見中。",
    "T38n1767_023:0175b23": "見邊見中，是第一義智慧。若此空智，非前非",
    "T38n1767_023:0175b24": "後、不淺不深，即空即智、即智即空，亦即非空",
    "T38n1767_023:0175b25": "非智而空而智，是為佛性之相。文又釋不空",
    "T38n1767_023:0175b26": "者即是四德，空者即是二邊無有四德。對非",
    "T38n1767_023:0175b27": "顯是，解釋分明。三結體者，佛性名中道。中道",
    "T38n1767_023:0175b28": "之法常恒無變，如文。從「無明覆故」下，第二簡",
    "T38n1767_023:0175b29": "不見者，又二：先簡二邊異故不見、次簡起中",
    "T38n1767_023:0175c01": "道見故不見。初文者，無明所覆，此簡生死有",
    "T38n1767_023:0175c02": "邊，異故不見第一義空，次簡二乘偏證空邊，",
    "T38n1767_023:0175c03": "異故不見第一義空，如文。次從「善男子」去，是",
    "T38n1767_023:0175c04": "簡起中道見故不見。有人解云：兩種不見一",
    "T38n1767_023:0175c05": "種見，而皆言不見者，以隨情故。是義不然，前",
    "T38n1767_023:0175c06": "唱中道見凡有三種，全未見而言見中道者，",
    "T38n1767_023:0175c07": "此乃名同而於名起見，後結以是義故不見佛",
    "T38n1767_023:0175c08": "性，當知三種並不見性。將後驗前，前是唱中",
    "T38n1767_023:0175c09": "道見。凡夫惑心雖作中道想，而因苦果苦，是",
    "T38n1767_023:0175c10": "定苦行，是故不見第一義空。二乘自行勝於",
    "T38n1767_023:0175c11": "凡夫，化他邊劣於菩薩，雖作中道之想，名定",
    "T38n1767_023:0175c12": "苦樂行。二乘偏空，故不見第一義空。菩薩慈",
    "T38n1767_023:0175c13": "悲甘苦如樂，是定樂行，即是偏假，故不見第",
    "T38n1767_023:0175c14": "一義空。如此三種雖同名中道，與上名相違，",
    "T38n1767_023:0175c15": "相違故無圓遍之義，是故不見。「如汝所言」下，",
    "T38n1767_023:0175c16": "正答第二問。舊云：此答因性。觀師云：此具明",
    "T38n1767_023:0175c17": "五性，豈獨因耶？就文為兩：初答第二問、後論",
    "T38n1767_023:0175c18": "義。初答問為二：先牒問、次正答。初具提其問。",
    "T38n1767_023:0175c19": "其問何義？義者，名之所以。有何所以稱為佛",
    "T38n1767_023:0175c20": "性？佛答為三：初總舉圓義、二別舉遍義、三結",
    "T38n1767_023:0175c21": "歎。初總答意者，善得圓旨是其所以。佛是圓",
    "T38n1767_023:0175c22": "人、性是圓法，人法合稱，故言佛性。又一切諸",
    "T38n1767_023:0175c23": "佛是圓人，菩提是圓果，兼得涅槃之果果也。",
    "T38n1767_023:0175c24": "既言果與果果，即知此果從因，因生此果、果",
    "T38n1767_023:0175c25": "從因生。中道者，非因非因因、非果非果果，皆",
    "T38n1767_023:0175c26": "顯現者，悉由佛性為種子，故知此中道即是",
    "T38n1767_023:0175c27": "佛性。佛性既為種子，種子能生兩因兩果；此",
    "T38n1767_023:0175c28": "兩因果又是種子，能顯中道。即是更互以為",
    "T38n1767_023:0175c29": "種子。不作此釋，無奈此文何。通塗雖爾，別說",
    "T38n1767_023:0176a01": "即是佛性以為種子。問：佛性既為四性種子，",
    "T38n1767_023:0176a02": "何獨是於菩提種子？答：特是略出，又是旁正。",
    "T38n1767_023:0176a03": "如十二因緣非無旁義，正發觀智生於菩提，",
    "T38n1767_023:0176a04": "種子義彰。餘之三性，其義則旁。譬如胡瓜，正",
    "T38n1767_023:0176a05": "能發熱，是熱病緣。",
    "T38n1767_023:0176a06": "大般涅槃經疏卷第二十三"
}