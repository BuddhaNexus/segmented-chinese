{
    "T20n1177A_001:0725a26": "大乘瑜伽金剛性海曼殊室利千",
    "T20n1177A_001:0725a27": "臂千鉢大教王經卷第一",
    "T20n1177A_001:0725a29": "如是我聞。一時釋迦牟尼如來。在摩醯首羅",
    "T20n1177A_001:0725b01": "天王宮中於毘楞伽寶摩尼寶殿中。如來在",
    "T20n1177A_001:0725b02": "百寶摩尼寶座上。與共毘盧遮那如來。於金",
    "T20n1177A_001:0725b03": "剛性海蓮華藏會。同說此經。與無量大梵天",
    "T20n1177A_001:0725b04": "王等。并與微塵數一切菩薩摩訶薩眾說。毘",
    "T20n1177A_001:0725b05": "盧遮那如來法界性海祕密金剛界蓮華臺藏",
    "T20n1177A_001:0725b06": "世界海。於中有大聖曼殊室利菩薩。現金色",
    "T20n1177A_001:0725b07": "身。身上出千臂千手千鉢。鉢中顯現出千釋",
    "T20n1177A_001:0725b08": "迦。千釋迦復現出千百億化釋迦。爾時釋迦",
    "T20n1177A_001:0725b09": "牟尼世尊。其時在大會眾中。於是百寶座上。",
    "T20n1177A_001:0725b10": "告普賢等十六大士菩薩。及一切諸大。菩薩",
    "T20n1177A_001:0725b11": "摩訶薩。諦聽諦聽。今說毘盧遮那如來往昔",
    "T20n1177A_001:0725b12": "聖力加持。令法界有情一切菩薩眾。修證曼",
    "T20n1177A_001:0725b13": "殊室利祕密金剛心三摩地。所有菩薩及一",
    "T20n1177A_001:0725b14": "切眾生。令得自智入佛知見開示寤入。是時",
    "T20n1177A_001:0725b15": "毘盧遮那如來。則告牟尼世尊及千釋迦千",
    "T20n1177A_001:0725b16": "百億化釋迦言。吾從往昔修持金剛祕密菩",
    "T20n1177A_001:0725b17": "提法教者。是大聖曼殊室利菩薩摩訶薩是",
    "T20n1177A_001:0725b18": "吾先師。吾今以說過去往昔師之因緣。吾以",
    "T20n1177A_001:0725b19": "為清淨性號毘盧遮那。與一切眾生作菩提",
    "T20n1177A_001:0725b20": "根金剛之性。吾則為本源自性性。金剛聖智",
    "T20n1177A_001:0725b21": "種子故。則是時釋迦牟尼如來說此經畢已。",
    "T20n1177A_001:0725b22": "是往昔毘盧遮那如來清淨心。出現大聖曼",
    "T20n1177A_001:0725b23": "殊室利千臂菩薩金色身。顯現修行加持祕",
    "T20n1177A_001:0725b24": "密性海法藏。令一切眾生悉皆得入是瑜伽",
    "T20n1177A_001:0725b25": "大教王經。說出顯演毘盧遮那祕要深密法",
    "T20n1177A_001:0725b26": "性經三藐三菩提。世尊說此經以為深妙之",
    "T20n1177A_001:0725b27": "法金剛祕密海藏大乘瑜伽金剛菩提三摩",
    "T20n1177A_001:0725b28": "地經。爾時毘盧遮那如來。說是大聖曼殊室",
    "T20n1177A_001:0725b29": "利祕密三摩地教法者。與一切有情眾生。從",
    "T20n1177A_001:0725c01": "往昔因地之時引發眾生。修習成就無上菩",
    "T20n1177A_001:0725c02": "提。今說曼殊承佛五智尊聖性金剛三十支",
    "T20n1177A_001:0725c03": "三密三菩提。令一切菩薩及一切眾生。修入",
    "T20n1177A_001:0725c04": "速疾迅寤玄通。證入佛心金剛聖力。聖性菩",
    "T20n1177A_001:0725c05": "提如來三摩地故。已前一切成佛者。盡皆修",
    "T20n1177A_001:0725c06": "此最上大乘殊勝法教。速成佛果菩提也。於",
    "T20n1177A_001:0725c07": "是世尊次釋說經之根宗本義。是時釋迦牟",
    "T20n1177A_001:0725c08": "尼如來。自說往昔過去微塵數劫等如虛空",
    "T20n1177A_001:0725c09": "盡於法界不可說不可說久遠已前世時。一",
    "T20n1177A_001:0725c10": "切諸佛如來因地之時作菩薩。修行五智尊",
    "T20n1177A_001:0725c11": "金剛灌頂大曼荼羅三摩地法五頂金剛界總",
    "T20n1177A_001:0725c12": "攝一切法金剛菩提三祕密三十支三摩地法",
    "T20n1177A_001:0725c13": "教者。則爾時毘盧遮那如來。付囑曼殊室利",
    "T20n1177A_001:0725c14": "令傳授。與一切菩薩摩訶薩為師上首。觀照",
    "T20n1177A_001:0725c15": "指趣迅疾證入玄通智觀。入一切佛心。證毘",
    "T20n1177A_001:0725c16": "盧遮那法身智身清淨聖智法界海性。則是",
    "T20n1177A_001:0725c17": "時毘盧遮那如來。流出五智菩提一切法殊",
    "T20n1177A_001:0725c18": "勝總持一切三摩地。根本祕密總有五門。攝",
    "T20n1177A_001:0725c19": "一切法大乘修多羅。同一切佛心三藐三菩",
    "T20n1177A_001:0725c20": "提玄通勝義祕密法教。云何而行次第。依說",
    "T20n1177A_001:0725c21": "聖旨趣求修學觀照。得入此法門。",
    "T20n1177A_001:0725c22": "一者牟尼世尊說入阿字觀本寂無生義。是",
    "T20n1177A_001:0725c23": "毘盧遮那如來說。為往昔千釋迦千百億化",
    "T20n1177A_001:0725c24": "釋迦成道時。此佛因地作菩薩時。如來為與",
    "T20n1177A_001:0725c25": "說此阿字觀。修入根本清淨無生門。",
    "T20n1177A_001:0725c26": "二者牟尼世尊說入囉字觀本空離塵義。是",
    "T20n1177A_001:0725c27": "阿閦如來說。為往昔千百億降伏魔民。無畏",
    "T20n1177A_001:0725c28": "超勝自在佛說。是佛成道之時。此佛因地作",
    "T20n1177A_001:0725c29": "菩薩時。如來與說此囉字觀。修入圓成實相",
    "T20n1177A_001:0726a01": "無動門。",
    "T20n1177A_001:0726a02": "三者牟尼世尊說入跛字觀本真無染著離垢",
    "T20n1177A_001:0726a03": "義是寶生如來說。為往昔千百億降伏貪根。",
    "T20n1177A_001:0726a04": "普滿常足自在佛說。是佛成道之時。此佛因",
    "T20n1177A_001:0726a05": "地作菩薩時。如來與說此跛字觀。修入法界",
    "T20n1177A_001:0726a06": "真如平等門。",
    "T20n1177A_001:0726a07": "四者牟尼世尊說入左字觀本淨妙行義。是",
    "T20n1177A_001:0726a08": "觀自在王如來說。為往昔千百億降伏瞋根。",
    "T20n1177A_001:0726a09": "無量壽無忍自在佛說。是佛成道時。此佛因",
    "T20n1177A_001:0726a10": "地作菩薩時。如來與說此左字觀。修入妙觀",
    "T20n1177A_001:0726a11": "理趣淨土門。",
    "T20n1177A_001:0726a12": "五者牟尼世尊說入曩字觀本空無自性義。",
    "T20n1177A_001:0726a13": "是不空成就如來說。為往昔千百億降伏癡",
    "T20n1177A_001:0726a14": "根。難勝慧明自在佛說。是佛成道之時此佛",
    "T20n1177A_001:0726a15": "因地作菩薩時。如來與說此曩字觀。修入成",
    "T20n1177A_001:0726a16": "就金剛菩提解脫門。爾時說如是五如來法",
    "T20n1177A_001:0726a17": "教次第。說五佛觀已。則是時釋迦牟尼如來。",
    "T20n1177A_001:0726a18": "說一切諸佛菩提根本五金剛五頂聖智菩提",
    "T20n1177A_001:0726a19": "解脫門。一切諸佛菩薩賢聖之所入處。一切",
    "T20n1177A_001:0726a20": "初心菩薩及一切眾生之所修證觀行成佛",
    "T20n1177A_001:0726a21": "處。一切大梵諸天帝釋四天王等。及諸聲聞",
    "T20n1177A_001:0726a22": "四部弟子眾。善男子善女人等之所修學成",
    "T20n1177A_001:0726a23": "就無上正等三藐三菩提處。佛告大眾諸大",
    "T20n1177A_001:0726a24": "菩薩摩訶薩。若有初發意菩薩。及一切四部",
    "T20n1177A_001:0726a25": "眾善男子善女人等。若發菩提心者。曼殊室",
    "T20n1177A_001:0726a26": "利菩薩當有誓言。我有十種諸佛無盡甚深",
    "T20n1177A_001:0726a27": "大願。所有一切菩薩及一切有情眾生。入我",
    "T20n1177A_001:0726a28": "願者則是世尊諸佛之子。亦是我父母。於意",
    "T20n1177A_001:0726a29": "云何我有先誓大願。依我十種大願者。先",
    "T20n1177A_001:0726b01": "為父母兄弟姊妹妻子眷屬。得令富貴果報",
    "T20n1177A_001:0726b02": "圓滿。兄友弟恭慈心不殺。聽學大乘讀誦尊",
    "T20n1177A_001:0726b03": "經。轉教群品願至菩提。我亦作師僧子弟和",
    "T20n1177A_001:0726b04": "尚阿闍梨同學伴侶。受我法教學我威儀。取",
    "T20n1177A_001:0726b05": "我禮節令發勝願。迴向大乘學習菩提漸成",
    "T20n1177A_001:0726b06": "佛道。於是我作他作大臣官長理務世俗。一",
    "T20n1177A_001:0726b07": "一清正於國忠孝悉共有緣歸向菩提。得值",
    "T20n1177A_001:0726b08": "三寶令發菩提之心。云何名為無盡十種甚",
    "T20n1177A_001:0726b09": "深大願。",
    "T20n1177A_001:0726b10": "一者大願若有一切眾生所生三界或我作他",
    "T20n1177A_001:0726b11": "作隨緣受化。四空五淨之主。八定四禪之主。",
    "T20n1177A_001:0726b12": "梵王六欲之主。帝釋諸天之主。四天四輪之",
    "T20n1177A_001:0726b13": "主。諸神龍王之主。八部鬼神之主。守護佛法",
    "T20n1177A_001:0726b14": "之主。伽藍宮殿之主。四大持世之主。金剛",
    "T20n1177A_001:0726b15": "堅牢之主。護國善神之主。大國小國之主。粟",
    "T20n1177A_001:0726b16": "散世王之主。統領諸軍主。都攝所守主。所有",
    "T20n1177A_001:0726b17": "水陸四生胎卵濕化。九類蠢動一切含靈。同",
    "T20n1177A_001:0726b18": "生三世願佛知見。或未聞我名令願得聞。及",
    "T20n1177A_001:0726b19": "聞我名於我法中。令一切有情盡發菩提。迴",
    "T20n1177A_001:0726b20": "向大乘修無上道。若有眾生以法藥世醫。救",
    "T20n1177A_001:0726b21": "療諸疾。歷數算計工巧博弈。世典文筆歌詠",
    "T20n1177A_001:0726b22": "讚歎。講論戲處導以度人。隨類同事接引世",
    "T20n1177A_001:0726b23": "俗。令發菩提正見正授。共我有緣得入佛",
    "T20n1177A_001:0726b24": "道。",
    "T20n1177A_001:0726b25": "二者大願若有眾生。毀謗於我。瞋恚於我。刑",
    "T20n1177A_001:0726b26": "害殺我。是人於我自他。常生怨恨不能得解。",
    "T20n1177A_001:0726b27": "願共我有緣。令發菩提之心。",
    "T20n1177A_001:0726b28": "三者大願若有眾生愛念我身。欲心見我求",
    "T20n1177A_001:0726b29": "得於我。於我身上於他身上。盛行諂曲邪見",
    "T20n1177A_001:0726c01": "顛倒。及生淨行不淨行諸惡不善。願共有緣",
    "T20n1177A_001:0726c02": "令發菩提之心。",
    "T20n1177A_001:0726c03": "四者大願若有眾生。輕慢於我疑慮於我。枉",
    "T20n1177A_001:0726c04": "壓於我誑妄於我。毀謗三寶憎嫉賢良。欺凌",
    "T20n1177A_001:0726c05": "一切常生不善。共我有緣令發菩提之心。",
    "T20n1177A_001:0726c06": "五者大願若有眾生。賤我薄我慚我愧我。敬",
    "T20n1177A_001:0726c07": "重於我不敬於我。妨我不妨我。用我不用我。",
    "T20n1177A_001:0726c08": "取我不取我。求我不求我。要我不要我。從我",
    "T20n1177A_001:0726c09": "不從我。見我不見我。悉願共我有緣。令發菩",
    "T20n1177A_001:0726c10": "提之心。",
    "T20n1177A_001:0726c11": "六者大願若有眾生。常生殺命。作屠兒魁膾",
    "T20n1177A_001:0726c12": "畋獵漁捕。怨命現前更相殺害。無有斷絕世",
    "T20n1177A_001:0726c13": "世相報。殺心熾盛不生悔過。賣肉取財自養",
    "T20n1177A_001:0726c14": "性命。如此之心者永失人身。不相捨離報對。",
    "T20n1177A_001:0726c15": "如是令發菩提之心。若有他人取我財物。我",
    "T20n1177A_001:0726c16": "與財物。或施我財物我施財物。所得財物及",
    "T20n1177A_001:0726c17": "不得者。於我有緣令發菩提之心。",
    "T20n1177A_001:0726c18": "七者大願若有眾生。供養我者我供養他者。",
    "T20n1177A_001:0726c19": "或我造他造寺舍僧房。伽藍佛塔禪房蘭若",
    "T20n1177A_001:0726c20": "獨靜之處。或我造他造一切功德。及造菩薩",
    "T20n1177A_001:0726c21": "諸佛形像。令他布施修立福祐。遍於法界",
    "T20n1177A_001:0726c22": "迴向一切諸佛菩提。令一切有情同霑此福。",
    "T20n1177A_001:0726c23": "及有他人自己朋友同伴師長弟子。修行苦",
    "T20n1177A_001:0726c24": "行節身斷食。持戒破戒有行無行。和尚阿闍",
    "T20n1177A_001:0726c25": "梨教導稱說。聽受我教我受他教。同行同業",
    "T20n1177A_001:0726c26": "共我有緣。令發菩提之心。",
    "T20n1177A_001:0726c27": "八者大願若有眾生廣造諸罪。墮於地獄無",
    "T20n1177A_001:0726c28": "有出期。經無量劫受諸苦惱。從地獄出生於",
    "T20n1177A_001:0726c29": "五趣。先作畜生將命還於前生。負物作駝驢",
    "T20n1177A_001:0727a01": "猪狗牛羊象馬奴婢僕從。償他宿債累劫倍",
    "T20n1177A_001:0727a02": "命。還他偷盜無有休息。我於五道隨形受化。",
    "T20n1177A_001:0727a03": "常生同世教化於人。或作貧窮困苦盲聾瘖",
    "T20n1177A_001:0727a04": "瘂最下乞人。於一切眾生眾中。同類同緣同",
    "T20n1177A_001:0727a05": "事同行。同業導引得入佛道。共我有緣令發",
    "T20n1177A_001:0727a06": "菩提之心。",
    "T20n1177A_001:0727a07": "九者大願若有眾生。縱恣身心我慢貢高。故",
    "T20n1177A_001:0727a08": "於我法中污埿佛法。師長弟子無慚無愧。用",
    "T20n1177A_001:0727a09": "僧佛錢菩薩財物。殺生偷盜邪行。妄語綺語",
    "T20n1177A_001:0727a10": "惡口兩舌。鬪亂縱恣貪瞋。不揀良善劫奪他",
    "T20n1177A_001:0727a11": "財。拒諱謾人不識善惡。廣造十惡一切諸罪。",
    "T20n1177A_001:0727a12": "死墮阿鼻入諸地獄。從地獄出輪還六處。入",
    "T20n1177A_001:0727a13": "生死海諸趣惡道。願共有緣同業同道。隨緣",
    "T20n1177A_001:0727a14": "化變當以救之令得出離。共我有緣發菩提",
    "T20n1177A_001:0727a15": "心求無上道。",
    "T20n1177A_001:0727a16": "十者大願若有眾生當於我法。若我有緣若",
    "T20n1177A_001:0727a17": "我無緣。同我大願則是我身共我無別。行四",
    "T20n1177A_001:0727a18": "無量心心等虛空。廣度有情無有休歇。願達",
    "T20n1177A_001:0727a19": "菩提登正覺路。大聖曼殊以聖性願力。不入",
    "T20n1177A_001:0727a20": "三界亦不出三界。心如虛空常在如來清淨",
    "T20n1177A_001:0727a21": "性海真如藏中安住法界。遍在眾生心識體",
    "T20n1177A_001:0727a22": "性。曼殊室利言。我有大願以聖性力。加持有",
    "T20n1177A_001:0727a23": "情令罪垢消滅。得入菩提諸佛聖果。則是名",
    "T20n1177A_001:0727a24": "菩薩十種大願。如是曼殊發廣大願已。三千",
    "T20n1177A_001:0727a25": "大千世界六種震動。天雨曼陀羅華遍滿虛",
    "T20n1177A_001:0727a26": "空。其時大會諸眾盡見其華。同時讚歎曼殊",
    "T20n1177A_001:0727a27": "大士。聖力自在不可思議不可言說。爾時諸",
    "T20n1177A_001:0727a28": "大會眾咸皆歡喜信受奉行。",
    "T20n1177A_001:0727a29": "是時釋迦牟尼世尊。從摩醯首羅天下降閻",
    "T20n1177A_001:0727b01": "浮世界。在舍衛國中祇園精舍。於大道場在",
    "T20n1177A_001:0727b02": "大會眾。有百億菩薩摩訶薩眾。有七十億阿",
    "T20n1177A_001:0727b03": "羅漢四果眾。有六十億諸大梵王一切諸天",
    "T20n1177A_001:0727b04": "眾。有五十億帝釋一切三十三天眾。又有四",
    "T20n1177A_001:0727b05": "十六億四天王眾。又有四大轉輪王有三十",
    "T20n1177A_001:0727b06": "五萬眾。又有修羅龍神八部鬼神夜叉二十",
    "T20n1177A_001:0727b07": "萬四千眾。又有虛空非天曠野諸神鬼。有",
    "T20n1177A_001:0727b08": "十五萬眾。又有山岳川原泉池河海樹林草",
    "T20n1177A_001:0727b09": "木華果藥草神及有一切地水火風神。有百",
    "T20n1177A_001:0727b10": "萬億上首眾。復有十六大國王并餘小國主。",
    "T20n1177A_001:0727b11": "比丘僧比丘尼優婆塞優婆夷四部弟子等。",
    "T20n1177A_001:0727b12": "善男子善女人一切眾生。有七萬億眾。是時",
    "T20n1177A_001:0727b13": "釋迦牟尼如來在大會眾中。據百寶師子之",
    "T20n1177A_001:0727b14": "座。入百千金剛三昧。放法界金剛寶焰光明。",
    "T20n1177A_001:0727b15": "皆作金色靡不周遍千百億三千大千世界",
    "T20n1177A_001:0727b16": "海。世尊復從定而起。安詳熙怡微笑。是時",
    "T20n1177A_001:0727b17": "大會眾中。有十六大士菩薩摩訶薩。曼殊室",
    "T20n1177A_001:0727b18": "利菩薩為於上首。從座而起繞佛三匝。在佛",
    "T20n1177A_001:0727b19": "一面長跪叉手合掌向佛而白世尊。如來安",
    "T20n1177A_001:0727b20": "詳微顏熙怡在三昧時。大眾久未知如來說",
    "T20n1177A_001:0727b21": "何因緣演何教法。而應廣度一切眾生。佛告",
    "T20n1177A_001:0727b22": "曼殊室利十六大士菩薩摩訶薩等。吾當為",
    "T20n1177A_001:0727b23": "度一切法界無盡眾生等如虛空。示過去未",
    "T20n1177A_001:0727b24": "來現在世界。三千大千一切剎土。一切菩薩",
    "T20n1177A_001:0727b25": "眾。一切聲聞眾。一切大梵諸天眾。一切龍神",
    "T20n1177A_001:0727b26": "八部眾。一切諸天鬼神眾。一切帝釋三十三",
    "T20n1177A_001:0727b27": "天眾。四天輪王眾。一切四部弟子眾。善男",
    "T20n1177A_001:0727b28": "子善女人等。如來言吾當與大眾等。說曼殊",
    "T20n1177A_001:0727b29": "室利往昔久遠因地已來。共十六大士菩薩",
    "T20n1177A_001:0727c01": "摩訶薩。從初元首教諸菩薩及一切有情眾",
    "T20n1177A_001:0727c02": "生。修學如來瑜伽金剛菩提三密門三十支",
    "T20n1177A_001:0727c03": "三摩地法教。修入證寤諸佛金剛菩提真如",
    "T20n1177A_001:0727c04": "觀門。世尊言吾今顯說曼殊等十六大士菩",
    "T20n1177A_001:0727c05": "薩摩訶薩往昔因地。修持諸佛如來曼荼羅",
    "T20n1177A_001:0727c06": "祕密三摩地殊勝金剛菩提三密聖性功德之",
    "T20n1177A_001:0727c07": "力。擬欲令諸一切菩薩。修證入金剛三摩地。",
    "T20n1177A_001:0727c08": "佛告大會一切菩薩摩訶薩。及諸聲聞苾芻",
    "T20n1177A_001:0727c09": "眾四部弟子等。如是曼殊修行一切諸佛如",
    "T20n1177A_001:0727c10": "來金剛三摩地法。無有比度不可說不可說",
    "T20n1177A_001:0727c11": "不可思議如是。諸大菩薩眾等言。今復世尊",
    "T20n1177A_001:0727c12": "說金剛三摩地。無有比量者有幾種法。如來",
    "T20n1177A_001:0727c13": "言法有十等。何者為十。",
    "T20n1177A_001:0727c14": "一者假使如世間劫火起時。燒三千大千世",
    "T20n1177A_001:0727c15": "界。經于七日其火洞然猛焰極熾。於世界中",
    "T20n1177A_001:0727c16": "洞徹無邊。如來在中安住金剛三摩地。不加",
    "T20n1177A_001:0727c17": "功德諸力自在。任運清涼坦然安泰。平等清",
    "T20n1177A_001:0727c18": "淨常樂我淨。是故三摩地法甚深奇特。善哉",
    "T20n1177A_001:0727c19": "善哉無可比校。",
    "T20n1177A_001:0727c20": "二者如來向洞然猛焰。在大火之中。住金剛",
    "T20n1177A_001:0727c21": "三摩地者經行坐立。一切行住無有障礙。如",
    "T20n1177A_001:0727c22": "來端嚴高顯金色威力之身。光明殊特影蔽",
    "T20n1177A_001:0727c23": "一切諸惡趣門。無有雜穢悉皆清淨。是故如",
    "T20n1177A_001:0727c24": "來三摩地。則有甚希奇特之法。",
    "T20n1177A_001:0727c25": "三者假使如上世界乃至大洞然之火。如來",
    "T20n1177A_001:0727c26": "在中入金剛三摩地。得閻浮世界廣博嚴淨。",
    "T20n1177A_001:0727c27": "譬如自在天宮。以如來自在力盡得清涼。則",
    "T20n1177A_001:0727c28": "是世尊住三摩地。甚希奇特之法。",
    "T20n1177A_001:0727c29": "四者三界火然大地通同洞然熾盛。如來在",
    "T20n1177A_001:0728a01": "中住金剛三摩地時。自然得感有流泉浴池。",
    "T20n1177A_001:0728a02": "名華軟草細滑青翠。如迦遮隣地觸軟清淨。",
    "T20n1177A_001:0728a03": "𣱦氳香氣不可有比。如來在中安住自在。神",
    "T20n1177A_001:0728a04": "力甚希奇特之法。",
    "T20n1177A_001:0728a05": "五者如上大火徹下。下火徹上。悉皆洞然。如",
    "T20n1177A_001:0728a06": "來在中住金剛三摩地。時自然有八功德水。",
    "T20n1177A_001:0728a07": "清涼浴池沐浴如來。何者為八。一者心得快",
    "T20n1177A_001:0728a08": "樂如入禪定。二者輕安。三者軟滑。四者澄",
    "T20n1177A_001:0728a09": "虛性淨。五者無諸穢濁。六者清瑩淨徹。七",
    "T20n1177A_001:0728a10": "者常飲安善。八者多飲無患。消除煩惱得常",
    "T20n1177A_001:0728a11": "樂清淨。則是如來聖力甚希奇特之法。",
    "T20n1177A_001:0728a12": "六者世間大火洞然不休不息。如來在中住",
    "T20n1177A_001:0728a13": "金剛三摩地。坐臥安禪自然快樂。和暢輕安",
    "T20n1177A_001:0728a14": "如清涼之風來飄佛身。譬如清淨之水沐浴",
    "T20n1177A_001:0728a15": "身心。適性安隱快樂清泰無有譬喻如人極",
    "T20n1177A_001:0728a16": "熱得遇大樹。厚蔭涼風吹體悅意。安樂三昧",
    "T20n1177A_001:0728a17": "聖力無比不可思議。盡皆清淨如來聖性甚",
    "T20n1177A_001:0728a18": "希奇特之法。",
    "T20n1177A_001:0728a19": "七者假使大千世界大火洞然。如來在中住",
    "T20n1177A_001:0728a20": "金剛三摩地。自然涌出清涼池沼出大蓮華。",
    "T20n1177A_001:0728a21": "有無量諸華以為眷屬。其華𣱦氳香潔無勝。",
    "T20n1177A_001:0728a22": "光彩映發如大日輪晃耀無比。如來在中不",
    "T20n1177A_001:0728a23": "可譬喻。覩者悅豫歡喜開寤。進趣菩提不可",
    "T20n1177A_001:0728a24": "說盡。則是如來甚希奇特之法。",
    "T20n1177A_001:0728a25": "八者上有大火下徹閻浮。滿中洞然熾焰赫",
    "T20n1177A_001:0728a26": "奕。如來在中住金剛三摩地。自在安坐入于",
    "T20n1177A_001:0728a27": "三昧。快樂無比量同虛空。自然出現有大香",
    "T20n1177A_001:0728a28": "園出妙鮮果。復有五種殊異之華。嗢鉢羅華",
    "T20n1177A_001:0728a29": "芬陀利華。般頭摩華俱物頭華摩訶曼陀羅",
    "T20n1177A_001:0728b01": "華。五彩映發香潔鮮明。異種殊妙不可稱計。",
    "T20n1177A_001:0728b02": "見者歡喜自然證得。三禪適意悅樂無盡。則",
    "T20n1177A_001:0728b03": "是如來甚希奇特之法。",
    "T20n1177A_001:0728b04": "九者假使百千世界大火熾焰極盛無邊。如",
    "T20n1177A_001:0728b05": "來在中住金剛三摩地。坐立行住安禪在定。",
    "T20n1177A_001:0728b06": "自在神用聖力無比。自然現出百千諸佛。百",
    "T20n1177A_001:0728b07": "千淨土不可思議。如來聖性令一切菩薩覩",
    "T20n1177A_001:0728b08": "現神力。修入寂滅菩提究竟。金剛佛地常樂",
    "T20n1177A_001:0728b09": "我淨。則是如來神通自在。甚希奇特之法。",
    "T20n1177A_001:0728b10": "十者假使無極劫火熾盛猛焰。無有休歇焰",
    "T20n1177A_001:0728b11": "火洞然。如來在中入此金剛三摩地。自然如",
    "T20n1177A_001:0728b12": "來現出阿耨大池。於其池中出大蓮華。百寶",
    "T20n1177A_001:0728b13": "妙色莊嚴相映。暉曜如日世間無譬不可名",
    "T20n1177A_001:0728b14": "說。其大蓮華遍於三千大千。一切法界靡不",
    "T20n1177A_001:0728b15": "周遍。其華晃曜放大光色等如虛空。忽有聲",
    "T20n1177A_001:0728b16": "言如來本所有大誓願。當令無數諸大菩薩",
    "T20n1177A_001:0728b17": "一切眾生。悉令證入毘盧遮那真如法藏清",
    "T20n1177A_001:0728b18": "淨性海金剛三摩地。速證無上正等菩提。則",
    "T20n1177A_001:0728b19": "是如來金剛大智甚希奇特之法。",
    "T20n1177A_001:0728b20": "是故如是世尊說。有十種金剛三摩地甚深",
    "T20n1177A_001:0728b21": "殊妙之法。不可校量不可譬喻。於是爾時佛",
    "T20n1177A_001:0728b22": "告一切大會諸大菩薩摩訶薩。當知如是一",
    "T20n1177A_001:0728b23": "切如來。異端殊勝甚希奇特勝妙之法。是",
    "T20n1177A_001:0728b24": "一切諸佛如來。先世修持金剛三摩地祕密",
    "T20n1177A_001:0728b25": "三十支三菩提法教。無上果力聖慧大智成",
    "T20n1177A_001:0728b26": "就一切諸佛法教阿耨多羅三藐三菩提。令",
    "T20n1177A_001:0728b27": "一切有情眾生。悉皆證寤得成正覺。是故如",
    "T20n1177A_001:0728b28": "來語曼殊言。如是佛金剛三摩地者。汝當自",
    "T20n1177A_001:0728b29": "為一切眾生應當說之。曼殊室利辭退聖言。",
    "T20n1177A_001:0728c01": "不敢對如來前自說聖教是時世尊領受曼殊",
    "T20n1177A_001:0728c02": "如來自說。則告之言。曼殊室利汝於往昔。當",
    "T20n1177A_001:0728c03": "為法界有情一切眾生。令發無上正等菩提",
    "T20n1177A_001:0728c04": "之心。云何修持如來金剛三摩地者。其教甚",
    "T20n1177A_001:0728c05": "希奇特。不可比喻不可說盡不可校量。則爾",
    "T20n1177A_001:0728c06": "時世尊重語曼殊室利言。汝當與大會之中",
    "T20n1177A_001:0728c07": "一切菩薩摩訶薩。及一切有情眾生。自說本",
    "T20n1177A_001:0728c08": "因大願聖行佛剎功德莊嚴諸佛淨土。成就",
    "T20n1177A_001:0728c09": "一切諸大菩薩得菩提時。令諸菩薩從汝聞",
    "T20n1177A_001:0728c10": "是甚深妙法殊勝之義。曼殊室利重啟如來",
    "T20n1177A_001:0728c11": "而白佛言。世尊大慈下顧垂愍。若許我說我",
    "T20n1177A_001:0728c12": "則說之。世尊告言吾當許汝。是時曼殊室利",
    "T20n1177A_001:0728c13": "則對如來前及對大眾前。便入于金剛三昧",
    "T20n1177A_001:0728c14": "三摩地。以無礙天眼徹見十方三千大千世",
    "T20n1177A_001:0728c15": "界無量微塵數不可說不可說佛剎世界一切",
    "T20n1177A_001:0728c16": "諸佛世尊諸大菩薩摩訶薩一切賢聖。如此",
    "T20n1177A_001:0728c17": "諸佛菩薩。盡皆得是曼殊化度成佛。令得阿",
    "T20n1177A_001:0728c18": "耨多羅三藐三菩提。其時大會諸大菩薩及",
    "T20n1177A_001:0728c19": "一切眾生。亦得一時同見曼殊聖德化度顯",
    "T20n1177A_001:0728c20": "現一切諸佛。是時釋迦牟尼如來則告大眾",
    "T20n1177A_001:0728c21": "言。非是吾勸發菩提之心。皆是曼殊室利菩",
    "T20n1177A_001:0728c22": "薩。往昔勸發菩提。悉令滿足得阿耨多羅三",
    "T20n1177A_001:0728c23": "藐三菩提盡皆成佛。是時大會眾同聲讚言。",
    "T20n1177A_001:0728c24": "歎大聖曼殊室利。久植德本導引群生。大眾",
    "T20n1177A_001:0728c25": "等深敬曼殊不可思議不可譬喻。又更其時",
    "T20n1177A_001:0728c26": "曼殊室利在大眾中。又當稽首重白世尊言。",
    "T20n1177A_001:0728c27": "我有大願復願如來加被於我。我今便對",
    "T20n1177A_001:0728c28": "世尊前。不起于坐但以化身。遍於十方微塵",
    "T20n1177A_001:0728c29": "數佛剎世界。為諸有情一切菩薩摩訶薩。而",
    "T20n1177A_001:0729a01": "為演說如來大乘瑜伽金剛三密門三摩地",
    "T20n1177A_001:0729a02": "教。對於大眾我今顯現。令一切菩薩摩訶薩",
    "T20n1177A_001:0729a03": "及一切有情眾生。修入此瑜伽金剛三摩地。",
    "T20n1177A_001:0729a04": "證無上正等菩提者。當來盡願成佛。是時曼",
    "T20n1177A_001:0729a05": "殊菩薩。對如來眾會之中。現作神通廣度",
    "T20n1177A_001:0729a06": "他方群品法界眾生。依說先願真實不虛。是",
    "T20n1177A_001:0729a07": "故則師子勇猛雷音菩薩。則於眾中從坐而",
    "T20n1177A_001:0729a08": "起。於世尊前作禮長跪。叉手合掌向佛。而白",
    "T20n1177A_001:0729a09": "世尊言。曼殊室利當來總願。一切菩薩及一",
    "T20n1177A_001:0729a10": "切有情眾生得成佛者。曼殊室利當來自成",
    "T20n1177A_001:0729a11": "佛。名何等佛。令得一切眾生盡成佛果。曼殊",
    "T20n1177A_001:0729a12": "室利成佛名何等字。有何名號。師子勇猛菩",
    "T20n1177A_001:0729a13": "薩則對如來前。白曼殊室利。仁者汝為於大",
    "T20n1177A_001:0729a14": "眾。說當來成佛名號之者。於意云何曼殊言",
    "T20n1177A_001:0729a15": "語師子菩薩。止止不須說。我今不敢對於如",
    "T20n1177A_001:0729a16": "來。自說當來成佛名號。曼殊有辭再三不敢",
    "T20n1177A_001:0729a17": "自說。爾時如來則為大眾一切菩薩及一切",
    "T20n1177A_001:0729a18": "有情眾生。則告師子勇猛菩薩言。善男子吾",
    "T20n1177A_001:0729a19": "今與此大眾。說曼殊室利當來。經無量劫導",
    "T20n1177A_001:0729a20": "引群生。後乃成佛之時。號名普見如來。及一",
    "T20n1177A_001:0729a21": "切有情眾生當來成佛。亦同彼佛名號。何以",
    "T20n1177A_001:0729a22": "故普見如來自有願力。普使十方微塵數有",
    "T20n1177A_001:0729a23": "情眾生。憶念我名之者。則得一切普使得見。",
    "T20n1177A_001:0729a24": "既得見已不假功力。罪垢自然消滅決定。則",
    "T20n1177A_001:0729a25": "得普當成佛。號名普見如來。是故一切善男",
    "T20n1177A_001:0729a26": "子菩薩摩訶薩誓當深信勿作疑念。若無疑",
    "T20n1177A_001:0729a27": "念則得十方諸佛悉皆助護。手摩其頂修證",
    "T20n1177A_001:0729a28": "菩提。是時如來告言師子勇猛菩薩。若有一",
    "T20n1177A_001:0729a29": "切有情眾生。不信是語者無有是處。則是此",
    "T20n1177A_001:0729b01": "人近從地獄而出。先世曾作盲聾瘖瘂之身。",
    "T20n1177A_001:0729b02": "何以故生生世世不得見佛。常墮地獄作畜",
    "T20n1177A_001:0729b03": "生之身。輪迴四趣無有停歇。如是之人不可",
    "T20n1177A_001:0729b04": "教導亦不忠誨。是時一切大眾聞如來說普",
    "T20n1177A_001:0729b05": "見如來成佛利益。一切眾生功德圓滿福力",
    "T20n1177A_001:0729b06": "甚多。大眾等深生慚愧。諦信諦信渴仰信受",
    "T20n1177A_001:0729b07": "世尊所說。是時曼殊室利菩薩。更對大眾前",
    "T20n1177A_001:0729b08": "再白世尊言。我今本自有願。若我在世及滅",
    "T20n1177A_001:0729b09": "度之後。其有眾生及一切菩薩。若稱普見如",
    "T20n1177A_001:0729b10": "來名號。及念我名者。一切重罪及謗方等經",
    "T20n1177A_001:0729b11": "悉皆消滅。無問一闡提罪者亦皆滅盡。總當",
    "T20n1177A_001:0729b12": "成佛。曼殊所說其實不虛。一切大眾咸皆信",
    "T20n1177A_001:0729b13": "受。又曼殊室利重白佛言。今我復有大願。若",
    "T20n1177A_001:0729b14": "我共一切眾生修菩提時。於我剎中若諸菩",
    "T20n1177A_001:0729b15": "薩及一切有情眾生。生我世中。初生之時衣",
    "T20n1177A_001:0729b16": "服飲食臥具四事。所須之者。隨手而出。若出",
    "T20n1177A_001:0729b17": "得已將此衣服飲食臥具。先當供養諸佛如",
    "T20n1177A_001:0729b18": "來及諸菩薩。然後當自受用。爾時曼殊室利",
    "T20n1177A_001:0729b19": "自說本願已。一切菩薩及一切眾生深生諦",
    "T20n1177A_001:0729b20": "信。則當信受歸依奉行。是故師子勇猛雷音",
    "T20n1177A_001:0729b21": "菩薩摩訶薩。更再重請如來世尊說。於後世",
    "T20n1177A_001:0729b22": "末法之時。依何而行云何修習。世尊告言師",
    "T20n1177A_001:0729b23": "子勇猛。吾當為汝分別解說。善男子當來之",
    "T20n1177A_001:0729b24": "世。閻浮末劫佛法將欲滅盡之時。若有一切",
    "T20n1177A_001:0729b25": "菩薩及一切有情眾生。從初供養將七寶珍",
    "T20n1177A_001:0729b26": "物飲食幡蓋。種種供養七俱胝恒河沙微塵",
    "T20n1177A_001:0729b27": "數十方世界。諸佛塔廟舍利形像者。經於千",
    "T20n1177A_001:0729b28": "劫。若有菩薩及一切眾生。學曼殊室利菩薩",
    "T20n1177A_001:0729b29": "法教行願者。行經七步。其受福利功德多少。",
    "T20n1177A_001:0729c01": "不可校量殊特無比。勝前菩薩供養七俱胝",
    "T20n1177A_001:0729c02": "諸佛塔廟功德。百分不及一乃至算數譬喻",
    "T20n1177A_001:0729c03": "所不能及。何以故示以如是世尊為大眾說。",
    "T20n1177A_001:0729c04": "修學曼殊室利菩薩行願功德極多。最勝超",
    "T20n1177A_001:0729c05": "越無量無邊。所以者何曼殊室利是一切諸",
    "T20n1177A_001:0729c06": "佛如來金剛本母。所以從曼殊菩薩金剛般",
    "T20n1177A_001:0729c07": "若身心。生一切諸佛菩薩。是故世尊說一切",
    "T20n1177A_001:0729c08": "菩薩。修行曼殊室利行願功德福力甚多。勝",
    "T20n1177A_001:0729c09": "前菩薩供養功德。何以故供養寶塔者。則是",
    "T20n1177A_001:0729c10": "名有漏之心。如此功德有限有量。菩薩若修",
    "T20n1177A_001:0729c11": "學曼殊室利行願祕密教者。則是修持如來",
    "T20n1177A_001:0729c12": "金剛無漏之心無限無量。是故則得速超佛",
    "T20n1177A_001:0729c13": "地諸佛法身。是時釋迦牟尼如來。說曼殊室",
    "T20n1177A_001:0729c14": "利菩薩摩訶薩往昔修行。教諸菩薩及一切",
    "T20n1177A_001:0729c15": "眾生。修學大願功德。聖力聖性殊勝無比。其",
    "T20n1177A_001:0729c16": "時大眾一切菩薩摩訶薩。四部弟子善男子",
    "T20n1177A_001:0729c17": "善女人等。盡皆歡喜信受奉行。次則當說一",
    "T20n1177A_001:0729c18": "切諸佛菩薩。修證聖智功德法力故。是時釋",
    "T20n1177A_001:0729c19": "迦牟尼如來。在祇園精舍大會道場內。告師",
    "T20n1177A_001:0729c20": "子勇猛雷音菩薩摩訶薩。吾對大眾會中諸",
    "T20n1177A_001:0729c21": "菩薩摩訶薩等。付囑如上所說過去三世一",
    "T20n1177A_001:0729c22": "切諸佛金剛菩提三摩地教法。付與曼殊室",
    "T20n1177A_001:0729c23": "利菩薩。當與十六大士菩薩為於上首。傳授",
    "T20n1177A_001:0729c24": "與一切菩薩摩訶薩。及一切有情眾生。令證",
    "T20n1177A_001:0729c25": "如來聖力加持。進修一切如來金剛三密菩",
    "T20n1177A_001:0729c26": "提實相法性三摩地經教。及修如來聖性觀",
    "T20n1177A_001:0729c27": "者。師子勇猛言。云何名為實相法性三摩地",
    "T20n1177A_001:0729c28": "經教。云何名為如來聖性觀者。則師子勇猛",
    "T20n1177A_001:0729c29": "及諸菩薩。同共稽首如來而白世尊。為我等",
    "T20n1177A_001:0730a01": "分別解說。我等諸菩薩及遠世來劫一切有",
    "T20n1177A_001:0730a02": "情眾生。依如來言教。進修奉持一切諸佛聖",
    "T20n1177A_001:0730a03": "智法性瑜伽金剛祕密三摩地經教。及修持",
    "T20n1177A_001:0730a04": "如來聖性觀者。佛告師子勇猛等。說此經是",
    "T20n1177A_001:0730a05": "一切諸佛大乘修多羅一切經之根本祕密法",
    "T20n1177A_001:0730a06": "性三摩地經教。汝當奉持精進修行。其時如",
    "T20n1177A_001:0730a07": "來與一切大眾及諸菩薩。說此修多羅一切",
    "T20n1177A_001:0730a08": "經之根本祕密法性經已。登時一切世界及",
    "T20n1177A_001:0730a09": "閻浮提。忽然廣博嚴淨變為金色。空中百寶",
    "T20n1177A_001:0730a10": "旃檀之香。香風吹樹眾鳥和鳴。皆作梵唄之",
    "T20n1177A_001:0730a11": "音。是時有此瑞相。殊勝奇特佛世未有。世尊",
    "T20n1177A_001:0730a12": "則告師子勇猛等。汝當奉持如來說此經教。",
    "T20n1177A_001:0730a13": "師子勇猛一切大會眾及諸菩薩等。深生悚",
    "T20n1177A_001:0730a14": "愧不可思議。云何奉持修行如說此經。爾時",
    "T20n1177A_001:0730a15": "世尊則為師子勇猛等及一切菩薩摩訶薩。",
    "T20n1177A_001:0730a16": "說此大乘一切諸佛瑜伽祕密金剛三摩地根",
    "T20n1177A_001:0730a17": "本經教。於此經宗及體。都有二門。云何說此",
    "T20n1177A_001:0730a18": "經宗體。有二門一者清淨實相為宗。二者真",
    "T20n1177A_001:0730a19": "如法界為體。云何清淨實相為宗。說經之根",
    "T20n1177A_001:0730a20": "宗本有三。一者毘盧遮那法身本性清淨。出",
    "T20n1177A_001:0730a21": "一切法金剛三摩地為宗。二者盧舍那報身。",
    "T20n1177A_001:0730a22": "出聖性普賢願行力為宗。三者千釋迦化現",
    "T20n1177A_001:0730a23": "千百億釋迦顯現聖慧身。流出曼殊室利身",
    "T20n1177A_001:0730a24": "作般若母為宗。次第即當說。二者云何說此",
    "T20n1177A_001:0730a25": "經體。如來真如法界為體。於意云何根本聖",
    "T20n1177A_001:0730a26": "體有五。一者本源自性清淨聖智金剛聖性",
    "T20n1177A_001:0730a27": "為體。二者無動大圓性鏡金剛菩提為體。三",
    "T20n1177A_001:0730a28": "者平等性金剛法界為體。四者如性觀察理",
    "T20n1177A_001:0730a29": "趣金剛聖力智用為體。五者成就菩提聖性",
    "T20n1177A_001:0730b01": "金剛慧劍為體。如上所說。若一切菩薩應當",
    "T20n1177A_001:0730b02": "志誠修學速證佛地。是故如來說宗體已。即",
    "T20n1177A_001:0730b03": "當云何名為如來一切聖性之觀。菩薩若修",
    "T20n1177A_001:0730b04": "如來一切聖性觀者。世尊說一切菩薩及一",
    "T20n1177A_001:0730b05": "切有情眾生。有十種纏縛身心大難障故。若",
    "T20n1177A_001:0730b06": "能修持聖性觀者。先須當識心地體性無明",
    "T20n1177A_001:0730b07": "纏縛。若應不識即被蔽覆心性。聖慧道眼則",
    "T20n1177A_001:0730b08": "不能開故。其纏縛性者。甚能微細障。於菩提",
    "T20n1177A_001:0730b09": "先當識心十種纏縛。身心障蔽大難之者。云",
    "T20n1177A_001:0730b10": "何則得通達進修無上菩提。若菩薩現修觀行",
    "T20n1177A_001:0730b11": "者。須於大師受法阿闍梨邊。決擇十種纏縛",
    "T20n1177A_001:0730b12": "身心。速達聖性悟入菩提。則當修得如來聖",
    "T20n1177A_001:0730b13": "智聖性力。觀達證菩提金剛解脫如來法身。",
    "T20n1177A_001:0730b14": "云何名為十種纏縛。一者由性慳嫉。常網其",
    "T20n1177A_001:0730b15": "心纏縛蔽障。令心邪見不得正悟。是名纏縛",
    "T20n1177A_001:0730b16": "障礙。二者由無明影蔽之所障礙。慧眼難開",
    "T20n1177A_001:0730b17": "妄惑覆翳。是名纏縛障礙。三者煩惱迷悶貪",
    "T20n1177A_001:0730b18": "瞋邪見。處處計著不能信正。墮愚癡坎深著",
    "T20n1177A_001:0730b19": "世網。名為纏縛障礙。四者貪愛五欲駛水常",
    "T20n1177A_001:0730b20": "流。惑障迷心垢重纏縛。無明漂沒無有歇期。",
    "T20n1177A_001:0730b21": "是名纏縛障礙。五者味魔死節相續無休。邪",
    "T20n1177A_001:0730b22": "箭所中盛年夭喪。名為纏縛障礙。六者忿恨",
    "T20n1177A_001:0730b23": "密煙之所熏㶿。於心眼中被所翳障。是名纏",
    "T20n1177A_001:0730b24": "縛障礙。七者貪欲熾火恒所燒然。虎狼之心",
    "T20n1177A_001:0730b25": "四向叉撮。名為身心纏縛無明障礙。八者飲",
    "T20n1177A_001:0730b26": "惡魔悶酒醉蓋心。喫過失毒藥惑亂狂走。是",
    "T20n1177A_001:0730b27": "名纏縛蔽障身心。九者五蓋惱害常被遮礙。",
    "T20n1177A_001:0730b28": "覆正智心難可解脫。名為纏縛不得開悟。十",
    "T20n1177A_001:0730b29": "者苦海大河六道四生。輪迴五趣無能間斷。",
    "T20n1177A_001:0730c01": "慳貪在心常受飢饉。出生入死墮於地獄無",
    "T20n1177A_001:0730c02": "有絕期。是名纏縛不得解脫。是故十種纏縛",
    "T20n1177A_001:0730c03": "者。蔽覆身心障難修持。不得證入菩提佛果。",
    "T20n1177A_001:0730c04": "如是此教令一切菩薩摩訶薩及諸有情眾",
    "T20n1177A_001:0730c05": "生。修入如來菩提聖性觀。云何證得聖性觀",
    "T20n1177A_001:0730c06": "者。菩薩志誠修持心地三性三無性。除去惑",
    "T20n1177A_001:0730c07": "障十纏蔽覆而得解脫。如來則當具說修證。",
    "T20n1177A_001:0730c08": "開通心地總有三義。一者三性三無性。二者",
    "T20n1177A_001:0730c09": "智起即慧用。三者心動則心眼見。云何名為",
    "T20n1177A_001:0730c10": "三種之義。一者於遍計所執性者。向淨識性",
    "T20n1177A_001:0730c11": "中微覺智起則是慧用。遍計所執於慧用照",
    "T20n1177A_001:0730c12": "寂。則智用寂照證慧用寂滅。如何得滅遍計",
    "T20n1177A_001:0730c13": "所執。若覺智無起相名了證。慧用寂靜則滅",
    "T20n1177A_001:0730c14": "遍計所執其性清淨。如何證依他圓成實性。",
    "T20n1177A_001:0730c15": "依他起性者。心皆依色而起。圓成實性者。無",
    "T20n1177A_001:0730c16": "有所依心性無託。諦觀無用心性瑩徹。寂靜",
    "T20n1177A_001:0730c17": "無動性如瑠璃。內外明淨則是名為見性無",
    "T20n1177A_001:0730c18": "動。心證寂靜名為三性三無性。菩薩若修證。",
    "T20n1177A_001:0730c19": "得如來三無性。聖性觀者則是除去十種纏",
    "T20n1177A_001:0730c20": "縛適然解脫。則速達本源自性清淨菩提涅",
    "T20n1177A_001:0730c21": "槃故。是故如是一切大眾。諸大菩薩摩訶薩。",
    "T20n1177A_001:0730c22": "四部弟子善男子善女人等。聞佛所說歡喜",
    "T20n1177A_001:0730c23": "踊躍得未曾有信受奉行。",
    "T20n1177A_001:0730c24": "大乘瑜伽金剛性海曼殊室利千臂千鉢大教",
    "T20n1177A_001:0730c25": "王經卷第一"
}