{
    "T01n0001_021:0137a27": "佛說長阿含經卷第二十一",
    "T01n0001_021:0137a29": "後秦弘始年佛陀耶舍共竺佛念譯",
    "T01n0001_021:0137b01": "第四分世記經三災品第九",
    "T01n0001_021:0137b02": "佛告比丘：「有四事長久，無量無限，不可以",
    "T01n0001_021:0137b03": "日月歲數而稱計也。云何為四？一者世間",
    "T01n0001_021:0137b04": "災漸起，壞此世時，中間長久，無量無限，不",
    "T01n0001_021:0137b05": "可以日月歲數而稱計也。二者此世間壞",
    "T01n0001_021:0137b06": "已，中間空曠，無有世間，長久逈遠，不可以",
    "T01n0001_021:0137b07": "日月歲數而稱計也。三者天地初起，向欲",
    "T01n0001_021:0137b08": "成時，中間長久，不可以日月歲數而稱計",
    "T01n0001_021:0137b09": "也。四者天地成已，久住不壞，不可以日月",
    "T01n0001_021:0137b10": "歲數而稱計也。是為四事長久，無量無限，",
    "T01n0001_021:0137b11": "不可以日月歲數而計量也。」佛告比丘：「世",
    "T01n0001_021:0137b12": "有三災。云何為三？一者火災，二者水災，三",
    "T01n0001_021:0137b13": "者風災。有三災上際。云何為三？一者光音天，",
    "T01n0001_021:0137b14": "二者遍淨天，三者果實天。若火災起時，至光",
    "T01n0001_021:0137b15": "音天，光音天為際。若水災起時，至遍淨天，",
    "T01n0001_021:0137b16": "遍淨天為際。若風災起時，至果實天，果實",
    "T01n0001_021:0137b17": "天為際。云何為火災？火災始欲起時，此世",
    "T01n0001_021:0137b18": "間人皆行正法，正見不倒，修十善行，行此",
    "T01n0001_021:0137b19": "法時，有人得第二禪者，即踊身上昇於虛",
    "T01n0001_021:0137b20": "空中，住聖人道、天道、梵道，高聲唱言：『諸賢！",
    "T01n0001_021:0137b21": "當知無覺、無觀第二禪樂，第二禪樂。』時，世間",
    "T01n0001_021:0137b22": "人聞此聲已，仰語彼言：『善哉！善哉！唯願為",
    "T01n0001_021:0137b23": "我說無覺、無觀第二禪道。』時，空中人聞其",
    "T01n0001_021:0137b24": "語已，即為說無覺、無觀第二禪道。此世間人",
    "T01n0001_021:0137b25": "聞彼說已，即修無覺無觀第二禪道，身壞",
    "T01n0001_021:0137b26": "命終，生光音天。「是時，地獄眾生罪畢命終，來",
    "T01n0001_021:0137b27": "生人間，復修無覺、無觀第二禪，身壞命終，生",
    "T01n0001_021:0137b28": "光音天；畜生、餓鬼、阿須倫、四天王、忉利天、炎",
    "T01n0001_021:0137b29": "天、兜率天、化自在天、他化自在天、梵天眾生命",
    "T01n0001_021:0137c01": "終，來生人間，修無覺、無觀第二禪，身壞命終，",
    "T01n0001_021:0137c02": "生光音天。由此因緣地獄道盡，畜生、餓鬼、",
    "T01n0001_021:0137c03": "阿須倫乃至梵天皆盡。當於爾時，先地獄盡，",
    "T01n0001_021:0137c04": "然後畜生盡；畜生盡已，餓鬼盡；餓鬼盡已，阿",
    "T01n0001_021:0137c05": "須倫盡；阿須倫盡已，四天王盡；四天王盡已，",
    "T01n0001_021:0137c06": "忉利天王盡；忉利天王盡已，炎摩天盡；炎",
    "T01n0001_021:0137c07": "摩天盡已，兜率天盡；兜率天盡已，化自在天",
    "T01n0001_021:0137c08": "盡；化自在天盡已，他化自在天盡；他化自在",
    "T01n0001_021:0137c09": "天盡已，梵天盡；梵天盡已，然後人盡，無有遺",
    "T01n0001_021:0137c10": "餘。人盡無餘已，此世敗壞，乃成為災，其後",
    "T01n0001_021:0137c11": "天不降雨，百穀草木自然枯死。」",
    "T01n0001_021:0137c12": "佛告比丘：「以是當知，一切行無常，變易朽",
    "T01n0001_021:0137c13": "壞，不可恃怙，有為諸法，甚可厭患，當求度",
    "T01n0001_021:0137c14": "世解脫之道。其後久久，有大黑風暴起，吹大",
    "T01n0001_021:0137c15": "海水，海水深八萬四千由旬，吹使兩披，取日",
    "T01n0001_021:0137c16": "宮殿，置於須彌山半，去地四萬二千由旬，",
    "T01n0001_021:0137c17": "安日道中，緣此世間有二日出。二日出已，",
    "T01n0001_021:0137c18": "令此世間所有小河、汱澮、渠流皆悉乾竭。」佛",
    "T01n0001_021:0137c19": "告比丘：「以是當知，一切行無常，變易朽壞，",
    "T01n0001_021:0137c20": "不可恃怙，凡諸有為甚可厭患，當求度世",
    "T01n0001_021:0137c21": "解脫之道。其後久久，有大黑風暴起，海水",
    "T01n0001_021:0137c22": "深八萬四千由旬，吹使兩披，取日宮殿，置",
    "T01n0001_021:0137c23": "於須彌山半，去地四萬二千由旬，安日道",
    "T01n0001_021:0137c24": "中，緣此世間有三日出。三日出已，此諸大",
    "T01n0001_021:0137c25": "水，恒河、耶婆那河、婆羅河、阿夷羅婆提河、阿摩",
    "T01n0001_021:0137c26": "怯河、辛陀河、故舍河皆悉乾竭，無有遺餘。",
    "T01n0001_021:0137c27": "「以是當知，一切行無常，變易朽壞，不可恃",
    "T01n0001_021:0137c28": "怙，凡諸有為甚可厭患，當求度世解脫之",
    "T01n0001_021:0137c29": "道。其後久久，有大黑風暴起，海水深八萬四",
    "T01n0001_021:0138a01": "千由旬，吹使兩披，取日宮殿，置於須彌山",
    "T01n0001_021:0138a02": "半，安日道中，緣此世間有四日出。四日出",
    "T01n0001_021:0138a03": "已，此諸世間所有泉源、淵池，善見大池、阿",
    "T01n0001_021:0138a04": "耨大池、四方陀延池、優鉢羅池、拘物頭池、分",
    "T01n0001_021:0138a05": "陀利池、離池，縱廣五十由旬皆盡乾竭。「以",
    "T01n0001_021:0138a06": "是故知，一切無常，變易朽壞，不可恃怙，凡",
    "T01n0001_021:0138a07": "諸有為甚可厭患，當求度世解脫之道。其",
    "T01n0001_021:0138a08": "後久久，有大黑風暴起，吹大海水，使令兩",
    "T01n0001_021:0138a09": "披，取日宮殿，置於須彌山半，安日道中，緣",
    "T01n0001_021:0138a10": "此世間有五日出。五日出已，大海水稍減",
    "T01n0001_021:0138a11": "百由旬，至七百由旬。以是可知，一切行無",
    "T01n0001_021:0138a12": "常，變易朽壞，不可恃怙，凡諸有為甚可厭",
    "T01n0001_021:0138a13": "患，當求度世解脫之道。是時，大海稍盡，餘",
    "T01n0001_021:0138a14": "有七百由旬、六百由旬、五百由旬、四百由旬",
    "T01n0001_021:0138a15": "乃至百由旬在。以是可知，一切行無常，變易",
    "T01n0001_021:0138a16": "朽壞，不可恃怙，凡諸有為甚可厭患，當求",
    "T01n0001_021:0138a17": "度世解脫之道。時，大海水稍稍減盡，至七",
    "T01n0001_021:0138a18": "由旬、六由旬、五由旬，乃至一由旬在。」佛告比",
    "T01n0001_021:0138a19": "丘：「以是當知，一切行無常，變易朽壞，不可",
    "T01n0001_021:0138a20": "恃怙，凡諸有為甚可厭患，當求度世解脫",
    "T01n0001_021:0138a21": "之道。其後海水稍盡，至七多羅樹、六多羅樹，",
    "T01n0001_021:0138a22": "乃至一多羅樹。」佛告比丘：「以是當知，一切",
    "T01n0001_021:0138a23": "行無常，變易朽壞，不可恃怙，凡諸有為甚",
    "T01n0001_021:0138a24": "可厭患，當求度世解脫之道。其後海水轉",
    "T01n0001_021:0138a25": "淺，七人、六人、五人、四人、三人、二人、一人，至腰、",
    "T01n0001_021:0138a26": "至膝，至于[跳-兆+專]、踝。」佛告比丘：「以是當知，一",
    "T01n0001_021:0138a27": "切行無常，變易朽壞，不可恃怙，凡諸有為甚",
    "T01n0001_021:0138a28": "可厭患，當求度世解脫之道。其後海水猶",
    "T01n0001_021:0138a29": "如春雨後，亦如牛跡中水，遂至涸盡，不漬",
    "T01n0001_021:0138b01": "人指。」佛告比丘：「以是當知，一切行無常，變",
    "T01n0001_021:0138b02": "易朽壞，不可恃怙，凡諸有為甚可厭患，當",
    "T01n0001_021:0138b03": "求度世解脫之道。其後久久，有大黑風暴",
    "T01n0001_021:0138b04": "起，吹海底沙，深八萬四千由旬，令著兩",
    "T01n0001_021:0138b05": "岸飃，取日宮殿，置於須彌山半，安日道中，",
    "T01n0001_021:0138b06": "緣此世間有六日出。六日出已，其四天下及",
    "T01n0001_021:0138b07": "八萬天下諸山、大山、須彌山王皆烟起燋燃，",
    "T01n0001_021:0138b08": "猶如陶家初然陶時，六日出時亦復如是。」",
    "T01n0001_021:0138b09": "佛告比丘：「以是當知，一切行無常，變易朽壞，",
    "T01n0001_021:0138b10": "不可恃怙，凡諸有為甚可厭患，當求度世",
    "T01n0001_021:0138b11": "解脫之道。其後久久，有大黑風暴起，吹海",
    "T01n0001_021:0138b12": "底沙，八萬四千由旬，令著兩岸飄，取日宮",
    "T01n0001_021:0138b13": "殿，置於須彌山半，安日道中，緣此世間有",
    "T01n0001_021:0138b14": "七日出。七日出已，此四天下及八萬天下諸",
    "T01n0001_021:0138b15": "山、大山、須彌山王皆悉洞然，猶如陶家然竈",
    "T01n0001_021:0138b16": "焰起，七日出時亦復如是。」佛告比丘：「以此",
    "T01n0001_021:0138b17": "當知，一切行無常，變易朽壞，不可恃怙，凡諸",
    "T01n0001_021:0138b18": "有為甚可厭患，當求度世解脫之道。此四",
    "T01n0001_021:0138b19": "天下及八萬天下諸山、須彌山皆悉洞然；一",
    "T01n0001_021:0138b20": "時，四天王宮、忉利天宮、炎摩天宮、兜率天、",
    "T01n0001_021:0138b21": "化自在天、他化自在天、梵天宮亦皆洞然。」佛",
    "T01n0001_021:0138b22": "告比丘：「是故當知，一切行無常，變易朽壞，",
    "T01n0001_021:0138b23": "不可恃怙，凡諸有為法甚可厭患，當求",
    "T01n0001_021:0138b24": "度世解脫之道。此四天下，乃至梵天火洞然",
    "T01n0001_021:0138b25": "已，風吹火焰至光音天，其彼初生天子",
    "T01n0001_021:0138b26": "見此火焰，皆生怖畏言：『咄！此何物？』先生諸",
    "T01n0001_021:0138b27": "天語後生天言：『勿怖畏也，彼火曾來，齊",
    "T01n0001_021:0138b28": "此而止。』以念前火光，故名光念天。此",
    "T01n0001_021:0138b29": "四天下，乃至梵天火洞然已，須彌山王漸漸",
    "T01n0001_021:0138c01": "頹落，百由旬、二百由旬，至七百由旬。」佛告",
    "T01n0001_021:0138c02": "比丘：「以是當知，一切行無常，變易朽壞，不",
    "T01n0001_021:0138c03": "可恃怙，凡諸有為甚可厭患，當求度世解",
    "T01n0001_021:0138c04": "脫之道。此四天下乃至梵天火洞然已，其後",
    "T01n0001_021:0138c05": "大地及須彌山盡無灰燼。是故當知，一切行",
    "T01n0001_021:0138c06": "無常，變易朽壞，不可恃怙，凡諸有為甚可",
    "T01n0001_021:0138c07": "厭患，當求度世解脫之道。其此大地火燒盡",
    "T01n0001_021:0138c08": "已，地下水盡，水下風盡。是故當知，一切行無",
    "T01n0001_021:0138c09": "常，變易朽壞，不可恃怙，凡諸有為甚可厭",
    "T01n0001_021:0138c10": "患，當求度世解脫之道。」佛告比丘：「火災起",
    "T01n0001_021:0138c11": "時，天不復雨，百穀草木自然枯死。誰當信",
    "T01n0001_021:0138c12": "者？獨有見者，自當知耶？如是乃至地下",
    "T01n0001_021:0138c13": "水盡，水下風盡。誰當信者？獨有見者，自當",
    "T01n0001_021:0138c14": "知耶？是為火災。「云何火劫還復？其後久久，",
    "T01n0001_021:0138c15": "有大黑雲在虛空中，至光音天，周遍降雨，",
    "T01n0001_021:0138c16": "渧如車輪，如是無數百千歲雨，其水漸長，",
    "T01n0001_021:0138c17": "高無數百千由旬，乃至光音天。」「時，有四大風",
    "T01n0001_021:0138c18": "起，持此水住。何等為四？一名住風，二名",
    "T01n0001_021:0138c19": "持風，三名不動，四名堅固。其後此水稍減",
    "T01n0001_021:0138c20": "百千由旬，無數百千萬由旬，其水四面有大",
    "T01n0001_021:0138c21": "風起，名曰僧伽，吹水令動，鼓蕩濤波，起沫",
    "T01n0001_021:0138c22": "積聚，風吹離水，在於空中自然堅固，變成",
    "T01n0001_021:0138c23": "天宮，七寶校飾，由此因緣有梵迦夷天宮。",
    "T01n0001_021:0138c24": "其水轉減至無數百千萬由旬，其水四面有",
    "T01n0001_021:0138c25": "大風起，名曰僧伽，吹水令動，鼓蕩濤波，起",
    "T01n0001_021:0138c26": "沫積聚，風吹波離水，在於空中自然堅固，",
    "T01n0001_021:0138c27": "變成天宮，七寶校飾，由此因緣有他化自",
    "T01n0001_021:0138c28": "在天宮。「其水轉減至無數千萬由旬，其水四",
    "T01n0001_021:0138c29": "面有大風起，名曰僧伽，吹水令動，鼓蕩濤",
    "T01n0001_021:0139a01": "波，起沫積聚，風吹離水，在虛空中自然堅",
    "T01n0001_021:0139a02": "固，變成天宮，七寶校飾，由此因緣有化自",
    "T01n0001_021:0139a03": "在天宮。其水轉減至無數百千由旬，有僧",
    "T01n0001_021:0139a04": "伽風，吹水令動，鼓蕩濤波，起沫積聚，風吹",
    "T01n0001_021:0139a05": "離水，在虛空中自然堅固，變成天宮，七寶",
    "T01n0001_021:0139a06": "校飾，由此因緣有兜率天宮。其水轉減至",
    "T01n0001_021:0139a07": "無數百千由旬，有僧伽風，吹水令動，鼓蕩",
    "T01n0001_021:0139a08": "濤波，起沫積聚，風吹離水，在虛空中自然堅",
    "T01n0001_021:0139a09": "固，變成天宮，由此因緣有炎摩天宮。其水",
    "T01n0001_021:0139a10": "轉減至無數百千由旬，水上有沫，深六十萬",
    "T01n0001_021:0139a11": "八千由旬，其邊無際，譬如此間，穴泉流水，",
    "T01n0001_021:0139a12": "水上有沫，彼亦如是。「以何因緣有須彌山？",
    "T01n0001_021:0139a13": "有亂風起，吹此水沫造須彌山，高六十萬",
    "T01n0001_021:0139a14": "八千由旬，縱廣八萬四千由旬，四寶所成，金、",
    "T01n0001_021:0139a15": "銀、水精、琉璃。以何因緣有四阿須倫宮殿？其",
    "T01n0001_021:0139a16": "後亂風吹大海水吹大水沫，於須彌山四",
    "T01n0001_021:0139a17": "面起大宮殿，縱廣各八萬由旬，自然變成七",
    "T01n0001_021:0139a18": "寶宮殿。復何因緣有四天王宮殿？其後亂風",
    "T01n0001_021:0139a19": "吹大海水沫，於須彌山半四萬二千由旬，",
    "T01n0001_021:0139a20": "自然變成七寶宮殿，以是故名為四天王宮",
    "T01n0001_021:0139a21": "殿。以何因緣有忉利天宮殿？其後亂風吹",
    "T01n0001_021:0139a22": "大水沫，於須彌山上自然變成七寶宮殿。",
    "T01n0001_021:0139a23": "「復以何緣有伽陀羅山？其後亂風吹大水",
    "T01n0001_021:0139a24": "沫，去須彌山不遠，自然化成寶山，下根入",
    "T01n0001_021:0139a25": "地四萬二千由旬，縱廣四萬二千由旬，其邊",
    "T01n0001_021:0139a26": "無際，雜色間廁，七寶所成，以是緣故有伽",
    "T01n0001_021:0139a27": "陀羅山。復以何緣有伊沙山？其後亂風吹",
    "T01n0001_021:0139a28": "大水沫，去伽陀羅山不遠，自然變成伊沙",
    "T01n0001_021:0139a29": "山，高二萬一千由旬，縱廣二萬一千由旬，其邊",
    "T01n0001_021:0139b01": "無際，雜色參間，七寶所成，以是緣故有伊",
    "T01n0001_021:0139b02": "沙山。其後亂風吹大水沫，去伊沙山不遠，",
    "T01n0001_021:0139b03": "自然變成樹辰陀羅山，高萬二千由旬，縱廣",
    "T01n0001_021:0139b04": "萬二千由旬，其邊無際，雜色參間，七寶所成，",
    "T01n0001_021:0139b05": "以是因緣有樹辰陀羅山。其後亂風吹大",
    "T01n0001_021:0139b06": "水沫，去樹辰陀羅山不遠，自然變成阿般",
    "T01n0001_021:0139b07": "泥樓山，高六千由旬，縱廣六千由旬，其邊無",
    "T01n0001_021:0139b08": "際，雜色參間，七寶所成，以是緣故有阿般",
    "T01n0001_021:0139b09": "尼樓山。「其後亂風吹大水沫，去阿般尼樓",
    "T01n0001_021:0139b10": "山不遠，自然變成彌隣陀羅山，高三千由",
    "T01n0001_021:0139b11": "旬，縱廣三千由旬，其邊無際，雜色參間，七寶",
    "T01n0001_021:0139b12": "所成，以是因緣有尼隣陀羅山。其後亂風",
    "T01n0001_021:0139b13": "吹大水沫，去尼隣陀羅山不遠，自然變成",
    "T01n0001_021:0139b14": "比尼陀山，高千二百由旬，縱廣千二百由旬，",
    "T01n0001_021:0139b15": "其邊無際，雜色參間，七寶所成，以是緣故",
    "T01n0001_021:0139b16": "有比尼陀山。其後亂風吹大水沫，去比尼",
    "T01n0001_021:0139b17": "陀山不遠，自然變成金剛輪山，高三百由",
    "T01n0001_021:0139b18": "旬，縱廣三百由旬，其邊無際，雜色參間，七寶",
    "T01n0001_021:0139b19": "所成，以是因緣有金剛輪山。「何故有月、",
    "T01n0001_021:0139b20": "有七日宮殿？其後亂風吹大水沫，自然變",
    "T01n0001_021:0139b21": "成一月宮殿、七日宮殿，雜色參間，七寶所成，",
    "T01n0001_021:0139b22": "為黑風所吹還到本處，以是因緣有日、月",
    "T01n0001_021:0139b23": "宮殿。「其後亂風吹大水沫，自然變成四天下",
    "T01n0001_021:0139b24": "及八萬天下，以是因緣有四天下及八萬天",
    "T01n0001_021:0139b25": "下。其後亂風吹大水沫，在四天下及八萬天",
    "T01n0001_021:0139b26": "下，自然變成大金剛輪山，高十六萬八千",
    "T01n0001_021:0139b27": "由旬，縱廣十六萬八千由旬，其邊無限，金剛",
    "T01n0001_021:0139b28": "堅固，不可毀壞，以是因緣有大金剛輪山。",
    "T01n0001_021:0139b29": "其後久久，有自然雲遍滿空中，周遍大雨，",
    "T01n0001_021:0139c01": "渧如車輪，其水彌漫，沒四天下，與須彌",
    "T01n0001_021:0139c02": "山等，其後亂風吹地為大坑，澗水盡入中，",
    "T01n0001_021:0139c03": "因此為海，以是因緣有四大海水。海水鹹",
    "T01n0001_021:0139c04": "苦有三因緣。何等為三？一者有自然雲遍",
    "T01n0001_021:0139c05": "滿虛空，至光音天，周遍降雨，洗濯天宮，滌",
    "T01n0001_021:0139c06": "蕩天下，從梵迦夷天宮、他化自在天宮，下至",
    "T01n0001_021:0139c07": "炎摩天宮、四天下、八萬天下、諸山、大山、須彌山",
    "T01n0001_021:0139c08": "王皆洗濯滌蕩，其中諸處有穢惡鹹苦諸",
    "T01n0001_021:0139c09": "不淨汁，下流入海，合為一味，故海水鹹。二",
    "T01n0001_021:0139c10": "者昔有大仙人禁呪海水，長使鹹苦，人不",
    "T01n0001_021:0139c11": "得飲，是故鹹苦。三者彼大海水雜眾生居，",
    "T01n0001_021:0139c12": "其身長大，或百由旬、二百由旬，至七百由旬，",
    "T01n0001_021:0139c13": "呼哈吐納，大小便中，故海水鹹。是為火",
    "T01n0001_021:0139c14": "災。」",
    "T01n0001_021:0139c15": "佛告比丘：「云何為水災？水災起時，此世",
    "T01n0001_021:0139c16": "間人皆奉正法，正見，不邪見，修十善業，",
    "T01n0001_021:0139c17": "修善行已。時，有人得無喜第三禪者，",
    "T01n0001_021:0139c18": "踊身上昇於虛空中，住聖人道、天道、梵",
    "T01n0001_021:0139c19": "道，高聲唱言：『諸賢！當知無喜第三禪樂，",
    "T01n0001_021:0139c20": "無喜第三禪樂。』時，世間人聞此聲已，仰",
    "T01n0001_021:0139c21": "語彼言：『善哉！善哉！願為我說是無喜第",
    "T01n0001_021:0139c22": "三禪道。』時，空中人聞此語已，即為演說",
    "T01n0001_021:0139c23": "無喜第三禪道，此世間人聞其說已，即修",
    "T01n0001_021:0139c24": "第三禪道，身壞命終，生遍淨天。「爾時，地獄",
    "T01n0001_021:0139c25": "眾生罪畢命終，來生人間，復修第三禪道，",
    "T01n0001_021:0139c26": "身壞命終，生遍淨天；畜生、餓鬼、阿須輪、四",
    "T01n0001_021:0139c27": "天王、忉利天、炎摩天、兜率天、化自在天、他化",
    "T01n0001_021:0139c28": "自在天、梵天、光音天眾生命終，來生人間，修",
    "T01n0001_021:0139c29": "第三禪道，身壞命終，生遍淨天。由此因緣，",
    "T01n0001_021:0140a01": "地獄道盡，畜生、餓鬼、阿須倫、四天王，乃至光",
    "T01n0001_021:0140a02": "音天趣皆盡。當於爾時，先地獄盡，然後畜生",
    "T01n0001_021:0140a03": "盡；畜生盡已，餓鬼盡；餓鬼盡已，阿須倫盡；阿",
    "T01n0001_021:0140a04": "須倫盡已，四天王盡；四天王盡已，忉利天盡；",
    "T01n0001_021:0140a05": "忉利天盡已，炎摩天盡；炎摩天盡已，兜率天",
    "T01n0001_021:0140a06": "盡；兜率天盡已，化自在天盡；化自在天盡已，",
    "T01n0001_021:0140a07": "他化自在天盡；他化自在天盡已，梵天盡；梵",
    "T01n0001_021:0140a08": "天盡已，光音天盡；光音天盡已，然後人盡無",
    "T01n0001_021:0140a09": "餘。人盡無餘已，此世間敗壞，乃成為災。「其後",
    "T01n0001_021:0140a10": "久久，有大黑雲暴起，上至遍淨天，周遍大",
    "T01n0001_021:0140a11": "雨，純雨熱水，其水沸湧，煎熬天上，諸天宮",
    "T01n0001_021:0140a12": "殿皆悉消盡，無有遺餘。猶如酥油置於火",
    "T01n0001_021:0140a13": "中，煎熬消盡，無有遺餘，光音天宮亦復如",
    "T01n0001_021:0140a14": "是。以此可知，一切行無常，為變易法，不可",
    "T01n0001_021:0140a15": "恃怙，有為諸法，甚可厭患，當求度世解脫",
    "T01n0001_021:0140a16": "之道。「其後此雨復浸梵迦夷天宮，煎熬消盡，",
    "T01n0001_021:0140a17": "無有遺餘。猶如酥油置於火中，無有遺",
    "T01n0001_021:0140a18": "餘，梵迦夷宮亦復如是。其後此雨復浸他",
    "T01n0001_021:0140a19": "化自在天、化自在天、兜率天、炎摩天宮，煎熬",
    "T01n0001_021:0140a20": "消盡，無有遺餘。猶如酥油置於火中，無",
    "T01n0001_021:0140a21": "有遺餘，彼諸天宮亦復如是。其後此雨復浸",
    "T01n0001_021:0140a22": "四天下及八萬天下諸山、大山、須彌山王，煎熬",
    "T01n0001_021:0140a23": "消盡，無有遺餘。猶如酥油置於火中，煎熬",
    "T01n0001_021:0140a24": "消盡，無有遺餘，彼亦如是。是故當知，一切行",
    "T01n0001_021:0140a25": "無常，為變易法，不可恃怙，凡諸有為甚可",
    "T01n0001_021:0140a26": "厭患，當求度世解脫之道。其後此水煎熬",
    "T01n0001_021:0140a27": "大地，盡無餘已，地下水盡，水下風盡。是故當",
    "T01n0001_021:0140a28": "知，一切行無常，為變易法，不可恃怙，凡諸",
    "T01n0001_021:0140a29": "有為甚可厭患，當求度世解脫之道。」佛告",
    "T01n0001_021:0140b01": "比丘：「遍淨天宮煎熬消盡。誰當信者？獨有",
    "T01n0001_021:0140b02": "見者，乃能知耳。梵迦夷宮煎熬消盡，乃至地",
    "T01n0001_021:0140b03": "下水盡，水下風盡。誰當信者？獨有見者，乃",
    "T01n0001_021:0140b04": "當知耳。是為水災。「云何水災還復？其後久",
    "T01n0001_021:0140b05": "久，有大黑雲充滿虛空，至遍淨天，周遍降",
    "T01n0001_021:0140b06": "雨，渧如車輪，如是無數百千萬歲，其水漸",
    "T01n0001_021:0140b07": "長，至遍淨天。有四大風，持此水住。何等為",
    "T01n0001_021:0140b08": "四？一名住風，二名持風，三名不動，四名堅",
    "T01n0001_021:0140b09": "固。其後此水稍減無數百千由旬，四面有大",
    "T01n0001_021:0140b10": "風起，名曰僧伽，吹水令動，鼓蕩濤波，起沫",
    "T01n0001_021:0140b11": "積聚，風吹離水，在虛空中，自然變成光音",
    "T01n0001_021:0140b12": "天宮，七寶校飾，由此因緣有光音天宮。其",
    "T01n0001_021:0140b13": "水轉減無數百千由旬，彼僧伽風吹水令動，",
    "T01n0001_021:0140b14": "鼓蕩濤波，起沫積聚，風吹離水，在虛空中，",
    "T01n0001_021:0140b15": "自然變成梵迦夷天宮，七寶校飾；如是乃至",
    "T01n0001_021:0140b16": "海水一味鹹苦，亦如火災復時。是為水災。」佛",
    "T01n0001_021:0140b17": "告比丘：「云何為風災？風災起時，此世間人皆",
    "T01n0001_021:0140b18": "奉正法，正見，不邪見，修十善業，修善行時，",
    "T01n0001_021:0140b19": "時，有人得清淨護念第四禪，於虛空中住",
    "T01n0001_021:0140b20": "聖人道、天道、梵道，高聲唱言：『諸賢！護念清淨",
    "T01n0001_021:0140b21": "第四禪樂，護念清淨第四禪樂。』時，此世人聞",
    "T01n0001_021:0140b22": "其聲已，仰語彼言：『善哉！善哉！願為我說護",
    "T01n0001_021:0140b23": "念清淨第四禪道。』時，空中人聞此語已，即為",
    "T01n0001_021:0140b24": "說第四禪道，此世間人聞其說已，即修第",
    "T01n0001_021:0140b25": "四禪道，身壞命終，生果實天。「爾時，地獄眾生",
    "T01n0001_021:0140b26": "罪畢命終，來生人間，復修第四禪，身壞命終，",
    "T01n0001_021:0140b27": "生果實天；畜生、餓鬼、阿須倫、四天王乃至遍",
    "T01n0001_021:0140b28": "淨天眾生命終，來生人間，修第四禪，身壞",
    "T01n0001_021:0140b29": "命終，生果實天。由此因緣，地獄道盡，畜生、",
    "T01n0001_021:0140c01": "餓鬼、阿須倫、四天王，乃至遍淨天趣皆盡。爾",
    "T01n0001_021:0140c02": "時，地獄先盡，然後畜生盡；畜生盡已，餓鬼盡；",
    "T01n0001_021:0140c03": "餓鬼盡已，阿須倫盡；阿須倫盡已，四天王盡；",
    "T01n0001_021:0140c04": "四天王盡已，如是展轉至遍淨天盡；遍淨天",
    "T01n0001_021:0140c05": "盡已，然後人盡無餘。人盡無餘已，此世間敗",
    "T01n0001_021:0140c06": "壞，乃成為災。其後久久，有大風起，名曰大",
    "T01n0001_021:0140c07": "僧伽，乃至果實天，其風四布，吹遍淨天宮、光",
    "T01n0001_021:0140c08": "音天宮，使宮宮相拍，碎若粉塵。猶如力士",
    "T01n0001_021:0140c09": "執二銅杵，杵杵相拍，碎盡無餘，二宮相拍",
    "T01n0001_021:0140c10": "亦復如是。以是當知，一切行無常，為變易",
    "T01n0001_021:0140c11": "法，不可恃怙，凡諸有為甚可厭患，當求度",
    "T01n0001_021:0140c12": "世解脫之道。「其後此風吹梵迦夷天宮、他化",
    "T01n0001_021:0140c13": "自在天宮，宮宮相拍，碎如粉塵，無有遺餘。",
    "T01n0001_021:0140c14": "猶如力士執二銅杵，杵杵相拍，碎盡無餘，",
    "T01n0001_021:0140c15": "二宮相拍亦復如是。以是當知，一切行無",
    "T01n0001_021:0140c16": "常，為變易法，不可恃怙，凡諸有為甚可厭",
    "T01n0001_021:0140c17": "患，當求度世解脫之道。其後此風吹化自",
    "T01n0001_021:0140c18": "在天宮、兜率天宮、炎摩天宮，宮宮相拍，碎若",
    "T01n0001_021:0140c19": "粉塵，無有遺餘。猶如力士執二銅杵，杵",
    "T01n0001_021:0140c20": "杵相拍，碎盡無餘，彼宮如是碎盡無餘。以",
    "T01n0001_021:0140c21": "是當知，一切行無常，為變易法，不可恃怙，",
    "T01n0001_021:0140c22": "凡諸有為甚可厭患，當求度世解脫之道。",
    "T01n0001_021:0140c23": "「其後此風吹四天下及八萬天下諸山、大山、",
    "T01n0001_021:0140c24": "須彌山王置於虛空，高百千由旬，山山相拍，",
    "T01n0001_021:0140c25": "碎若粉塵。猶如力士手執輕糠散於空中，",
    "T01n0001_021:0140c26": "彼四天下、須彌諸山碎盡分散，亦復如是。以",
    "T01n0001_021:0140c27": "是可知，一切行無常，為變易法，不可恃怙，",
    "T01n0001_021:0140c28": "凡諸有為甚可厭患，當求度世解脫之道。",
    "T01n0001_021:0140c29": "其後風吹大地盡，地下水盡，水下風盡。是故",
    "T01n0001_021:0141a01": "當知，一切行無常，為變易法，不可恃怙，凡",
    "T01n0001_021:0141a02": "諸有為甚可厭患，當求度世解脫之道。」佛",
    "T01n0001_021:0141a03": "告比丘：「遍淨天宮、光音天宮，宮宮相拍，碎若",
    "T01n0001_021:0141a04": "粉塵。誰當信者？獨有見者，乃能知耳。如是",
    "T01n0001_021:0141a05": "乃至地下水盡，水下風盡。誰能信者？獨有見",
    "T01n0001_021:0141a06": "者，乃能信耳。是為風災。「云何風災還復？其",
    "T01n0001_021:0141a07": "後久久，有大黑雲周遍虛空，至果實天，而",
    "T01n0001_021:0141a08": "降大雨，渧如車輪，霖雨無數百千萬歲，",
    "T01n0001_021:0141a09": "其水漸長，至果實天。時，有四風持此水住。",
    "T01n0001_021:0141a10": "何等為四？一名住風，二名持風，三名不動，",
    "T01n0001_021:0141a11": "四名堅固。其後此水漸漸稍減無數百千由",
    "T01n0001_021:0141a12": "旬，其水四面有大風起，名曰僧伽，吹水令",
    "T01n0001_021:0141a13": "動，鼓蕩濤波，起沫積聚，風吹離水，在於空",
    "T01n0001_021:0141a14": "中自然變成遍淨天宮，雜色參間，七寶所成，",
    "T01n0001_021:0141a15": "以此因緣有遍淨天宮。其水轉減無數百千",
    "T01n0001_021:0141a16": "由旬，彼僧伽風吹水令動，鼓蕩濤波，起沫",
    "T01n0001_021:0141a17": "積聚，風吹離水，在於空中自然變成光音",
    "T01n0001_021:0141a18": "天宮，雜色參間，七寶所成；乃至海水一味鹹",
    "T01n0001_021:0141a19": "苦，亦如火災復時。是為風災。是為三災，是",
    "T01n0001_021:0141a20": "為三復。」",
    "T01n0001_021:0141a21": "佛說長阿含第四分世記經戰鬪品第十",
    "T01n0001_021:0141a22": "佛告比丘：「昔者，諸天與阿須倫共鬪。時，釋",
    "T01n0001_021:0141a23": "提桓因命忉利諸天而告之曰：『汝等今往",
    "T01n0001_021:0141a24": "與彼共戰，若得勝者，捉毘摩質多羅阿須",
    "T01n0001_021:0141a25": "倫，以五繫繫縛，將詣善法講堂，吾欲觀之。』",
    "T01n0001_021:0141a26": "時，忉利諸天受帝釋教已，各自莊嚴。時，毘摩",
    "T01n0001_021:0141a27": "質多羅阿須倫命諸阿須倫而告之曰：『汝",
    "T01n0001_021:0141a28": "等今往與彼共戰，若得勝者，捉釋提桓因，",
    "T01n0001_021:0141a29": "以五繫繫縛，將詣七葉講堂，吾欲觀之。』時，",
    "T01n0001_021:0141b01": "諸阿須倫受毘摩質多阿須倫教已，各自莊",
    "T01n0001_021:0141b02": "嚴。「於是，諸天、阿須倫眾遂共戰鬪，諸天得",
    "T01n0001_021:0141b03": "勝，阿須倫退。時，忉利諸天捉阿須倫王，以",
    "T01n0001_021:0141b04": "五繫繫縛，將詣善法堂所，示天帝釋。時，阿",
    "T01n0001_021:0141b05": "須倫王見天上快樂，生慕樂心，即自念言：",
    "T01n0001_021:0141b06": "『此處殊勝，即可居止，用復還歸阿須倫宮",
    "T01n0001_021:0141b07": "為？』發此念時，五繫即得解，五樂在前。若阿",
    "T01n0001_021:0141b08": "須倫生念欲還詣本宮殿，五繫還縛，五樂自",
    "T01n0001_021:0141b09": "去。時，阿須倫所被繫縛，轉更牢固。魔所繫",
    "T01n0001_021:0141b10": "縛復過於是，計吾我人為魔所縛，不計",
    "T01n0001_021:0141b11": "吾我人魔縛得解，愛我為縛，愛愛為縛，",
    "T01n0001_021:0141b12": "我當有為縛，我當無為縛，有色為縛，無色",
    "T01n0001_021:0141b13": "為縛，有色無色為縛，我有想為縛，無想為",
    "T01n0001_021:0141b14": "縛，有想無想為縛，我為大患、為癰、為刺。",
    "T01n0001_021:0141b15": "是故，賢聖弟子知我為大患、為癰、為刺，",
    "T01n0001_021:0141b16": "捨吾我想，修無我行，觀彼我為重擔、",
    "T01n0001_021:0141b17": "為放逸、為有。當有我是有為，當有無",
    "T01n0001_021:0141b18": "我是有為，有色是有為，無色是有為，有色無",
    "T01n0001_021:0141b19": "色是有為，有想是有為，無想是有為，有想",
    "T01n0001_021:0141b20": "無想是有為，有為為大患、為刺、為瘡。是",
    "T01n0001_021:0141b21": "故，賢聖弟子知有為為大患、為刺、為瘡",
    "T01n0001_021:0141b22": "故，捨有為，為無為行。」佛告比丘：「昔者，諸天",
    "T01n0001_021:0141b23": "子與阿須倫共鬪。時，釋提桓因命忉利",
    "T01n0001_021:0141b24": "天而告之曰：『汝等今往與阿須倫共鬪，",
    "T01n0001_021:0141b25": "若得勝者，捉毘摩質多羅阿須倫，以五",
    "T01n0001_021:0141b26": "繫繫縛，將詣善法講堂，吾欲觀之。』時，忉",
    "T01n0001_021:0141b27": "利諸天受帝釋教已，各即自莊嚴。時，毘摩",
    "T01n0001_021:0141b28": "質多阿須倫復命諸阿須倫而告之曰：『汝",
    "T01n0001_021:0141b29": "等今往與彼共戰，若得勝者，捉釋提桓因，",
    "T01n0001_021:0141c01": "以五繫繫縛，將詣七葉講堂，吾欲觀之。』時，",
    "T01n0001_021:0141c02": "諸阿須倫受毘摩質多阿須倫教已，各自莊",
    "T01n0001_021:0141c03": "嚴。於是，諸天、阿須倫眾遂共戰鬪，諸天得勝，",
    "T01n0001_021:0141c04": "阿須倫退。忉利諸天捉阿須倫，以五繫繫",
    "T01n0001_021:0141c05": "縛，將詣善法堂所，示天帝釋。彷徉遊善",
    "T01n0001_021:0141c06": "法堂上，阿須倫王遙見帝釋，於五繫中惡",
    "T01n0001_021:0141c07": "口罵詈。時，天帝侍者於天帝前，即說偈言：",
    "T01n0001_021:0141c08": "「『天帝何恐怖，　　自現己劣弱，",
    "T01n0001_021:0141c09": "　　須質面毀呰，　　默聽其惡言。』",
    "T01n0001_021:0141c10": "「時，天帝釋即復以偈答侍者曰：",
    "T01n0001_021:0141c11": "「『彼亦無大力，　　我亦不恐畏，",
    "T01n0001_021:0141c12": "　　如何大智士，　　與彼無智諍。』",
    "T01n0001_021:0141c13": "「爾時，侍者復作偈頌白帝釋言：",
    "T01n0001_021:0141c14": "「『今不折愚者，　　恐後轉難忍，",
    "T01n0001_021:0141c15": "　　宜加以杖捶，　　使愚自改過。』",
    "T01n0001_021:0141c16": "「時，天帝釋復作偈頌答侍者曰：",
    "T01n0001_021:0141c17": "「『我常言智者，　　不應與愚諍，",
    "T01n0001_021:0141c18": "　　愚罵而智默，　　即為信勝彼。』",
    "T01n0001_021:0141c19": "「爾時，侍者復作偈頌白帝釋言：",
    "T01n0001_021:0141c20": "「『天王所以默，　　恐損智者行，",
    "T01n0001_021:0141c21": "　　而彼愚騃人，　　謂王懷怖畏。",
    "T01n0001_021:0141c22": "　　愚不自忖量，　　謂可與王敵，",
    "T01n0001_021:0141c23": "　　沒死來觸突，　　欲王如牛退。』",
    "T01n0001_021:0141c24": "「時，天帝釋復作偈頌答侍者曰：",
    "T01n0001_021:0141c25": "「『彼愚無知見，　　謂我懷恐怖，",
    "T01n0001_021:0141c26": "　　我觀第一義，　　忍默為最上。",
    "T01n0001_021:0141c27": "　　惡中之惡者，　　於瞋復生瞋，",
    "T01n0001_021:0141c28": "　　能於瞋不瞋，　　為戰中最上。",
    "T01n0001_021:0141c29": "　　夫人有二緣，　　為己亦為他，",
    "T01n0001_021:0142a01": "　　眾人諍有訟，　　不報者為勝。",
    "T01n0001_021:0142a02": "　　夫人有二緣，　　為己亦為他，",
    "T01n0001_021:0142a03": "　　見無諍訟者，　　乃謂為愚騃。",
    "T01n0001_021:0142a04": "　　若人有大力，　　能忍無力者，",
    "T01n0001_021:0142a05": "　　此力為第一，　　於忍中最上。",
    "T01n0001_021:0142a06": "　　愚自謂有力，　　此力非為力，",
    "T01n0001_021:0142a07": "　　如法忍力者，　　此力不可沮。』」",
    "T01n0001_021:0142a08": "佛告比丘：「爾時，天帝釋豈異人乎？勿造斯",
    "T01n0001_021:0142a09": "觀。時，天帝釋即我身是也。我於爾時，修習",
    "T01n0001_021:0142a10": "忍辱，不行卒暴，常亦稱讚能忍辱者。若有",
    "T01n0001_021:0142a11": "智之人欲弘吾道者，當修忍默，勿懷忿",
    "T01n0001_021:0142a12": "諍。」佛告比丘：「昔者，忉利諸天與阿須倫共",
    "T01n0001_021:0142a13": "鬪。時，釋提桓因語質多阿須倫言：『卿等何為",
    "T01n0001_021:0142a14": "嚴飾兵仗，懷怒害心，共戰諍為？今當共汝",
    "T01n0001_021:0142a15": "講論道義，知有勝負。』彼質多阿須倫語",
    "T01n0001_021:0142a16": "帝釋言：『正使捨諸兵仗，止於諍訟論義者，",
    "T01n0001_021:0142a17": "誰知勝負？』帝釋教言：『但共論議，今汝眾中、我",
    "T01n0001_021:0142a18": "天眾中，自有智慧知勝負者。』時，阿須倫語",
    "T01n0001_021:0142a19": "帝釋言：『汝先說偈。』帝釋報言：『汝是舊天，汝",
    "T01n0001_021:0142a20": "應先說。』爾時，質多阿須倫即為帝釋而作",
    "T01n0001_021:0142a21": "頌曰：",
    "T01n0001_021:0142a22": "「『今不折愚者，　　恐後轉難忍，",
    "T01n0001_021:0142a23": "　　宜加以杖捶，　　使愚自改過。』",
    "T01n0001_021:0142a24": "「時，阿須倫說此偈已，阿須倫眾即大歡喜，高",
    "T01n0001_021:0142a25": "聲稱善；唯諸天眾默然無言。時，阿須倫王語",
    "T01n0001_021:0142a26": "帝釋言：『汝次說偈。』爾時，帝釋即為阿須倫",
    "T01n0001_021:0142a27": "而說偈言：",
    "T01n0001_021:0142a28": "「『我常言智者，　　不應與愚諍，",
    "T01n0001_021:0142a29": "　　愚罵而智默，　　即為勝彼愚。』",
    "T01n0001_021:0142b01": "「時，天帝釋說此偈已，忉利諸天皆大歡喜，舉",
    "T01n0001_021:0142b02": "聲稱善；時，阿須倫眾默然無言。爾時，天帝",
    "T01n0001_021:0142b03": "語阿須倫言：『汝次說偈。』時，阿須倫復說偈",
    "T01n0001_021:0142b04": "言：",
    "T01n0001_021:0142b05": "「『天王所以默，　　恐損智者行，",
    "T01n0001_021:0142b06": "　　而彼愚騃人，　　謂王懷怖畏。",
    "T01n0001_021:0142b07": "　　愚不自忖量，　　謂可與王敵，",
    "T01n0001_021:0142b08": "　　沒死來觸突，　　欲王如牛退。』",
    "T01n0001_021:0142b09": "「時，阿須倫王說此偈已，阿須倫眾踊躍歡喜，",
    "T01n0001_021:0142b10": "舉聲稱善；時，忉利天眾默然無言。時，阿須倫",
    "T01n0001_021:0142b11": "王語帝釋言：『汝次說偈。』時，天帝釋為阿須",
    "T01n0001_021:0142b12": "倫而說偈言：",
    "T01n0001_021:0142b13": "「『彼愚無知見，　　謂我懷恐畏，",
    "T01n0001_021:0142b14": "　　我觀第一義，　　忍默為最上。",
    "T01n0001_021:0142b15": "　　惡中之惡者，　　於瞋復生瞋，",
    "T01n0001_021:0142b16": "　　能於瞋不瞋，　　為戰中最勝。",
    "T01n0001_021:0142b17": "　　夫人有二緣，　　為己亦為他，",
    "T01n0001_021:0142b18": "　　眾人為諍訟，　　不報者為勝。",
    "T01n0001_021:0142b19": "　　夫人有二緣，　　為己亦為他，",
    "T01n0001_021:0142b20": "　　見無諍訟者，　　不謂為愚騃。",
    "T01n0001_021:0142b21": "　　若人有大力，　　能忍無力者，",
    "T01n0001_021:0142b22": "　　此力為第一，　　於忍中最上。",
    "T01n0001_021:0142b23": "　　愚自謂有力，　　此力非為力，",
    "T01n0001_021:0142b24": "　　如法忍力者，　　此力不可沮。』",
    "T01n0001_021:0142b25": "「釋提桓因說此偈已，忉利天眾踊躍歡喜，舉",
    "T01n0001_021:0142b26": "聲稱善；阿須倫眾默然無言。時，天眾、阿須",
    "T01n0001_021:0142b27": "倫眾各小退却，自相謂言：『阿須倫王所說偈",
    "T01n0001_021:0142b28": "頌，有所觸犯，起刀劍讐，生鬪訟根，長諸怨",
    "T01n0001_021:0142b29": "結，樹三有本。天帝釋所說偈者，無所觸嬈，",
    "T01n0001_021:0142c01": "不起刀劍，不生鬪訟，不長怨結，絕三有",
    "T01n0001_021:0142c02": "本。天帝所說為善，阿須倫所說不善。諸天",
    "T01n0001_021:0142c03": "為勝，阿須倫負。』」佛告比丘：「爾時，釋提桓因",
    "T01n0001_021:0142c04": "豈異人乎？勿造斯觀。所以者何？即我身是。",
    "T01n0001_021:0142c05": "我於爾時，以柔濡言，勝阿須倫眾。」佛告",
    "T01n0001_021:0142c06": "比丘：「昔者，諸天復與阿須倫共鬪。時，阿須倫",
    "T01n0001_021:0142c07": "勝，諸天不如。時，釋提桓因乘千輻寶車怖",
    "T01n0001_021:0142c08": "懼而走，中路見晱婆羅樹上有一巢，巢有",
    "T01n0001_021:0142c09": "兩子，即以偈頌告御者言，頌曰：",
    "T01n0001_021:0142c10": "「『此樹有二鳥，　　汝當迴車避，",
    "T01n0001_021:0142c11": "　　正使賊害我，　　勿傷二鳥命。』",
    "T01n0001_021:0142c12": "「爾時，御者聞帝釋偈已，尋便住車迴避鳥。",
    "T01n0001_021:0142c13": "爾時，車頭向阿須倫，阿須倫眾遙見寶車",
    "T01n0001_021:0142c14": "迴向，其軍即相謂言：『今天帝釋乘千輻寶車",
    "T01n0001_021:0142c15": "迴向我眾，必欲還鬪，不可當也。』阿須倫眾",
    "T01n0001_021:0142c16": "即便退散，諸天得勝，阿須倫退。」佛告比丘：",
    "T01n0001_021:0142c17": "「爾時，帝釋者豈異人乎？勿造斯觀。所以者",
    "T01n0001_021:0142c18": "何？即我身是也。我於爾時，於諸眾生起慈",
    "T01n0001_021:0142c19": "愍心。諸比丘！汝等於我法中出家修道，宜",
    "T01n0001_021:0142c20": "起慈心，哀愍黎庶。」",
    "T01n0001_021:0142c21": "佛告比丘：「昔者，諸天與阿須倫共鬪。」爾時，",
    "T01n0001_021:0142c22": "諸天得勝，阿須倫退。時，天帝釋戰勝還宮，",
    "T01n0001_021:0142c23": "更造一堂，名曰最勝，東西長百由旬，南北廣",
    "T01n0001_021:0142c24": "六十由旬。其堂百間，間間有七交露臺，一一",
    "T01n0001_021:0142c25": "臺上有七玉女，一一玉女有七使人。釋提桓",
    "T01n0001_021:0142c26": "因亦不憂供給諸玉女衣被、飲食、莊嚴之",
    "T01n0001_021:0142c27": "具，隨本所造，自受其福，以戰勝阿須倫，",
    "T01n0001_021:0142c28": "因歡喜心而造此堂，故名最勝堂。又千世",
    "T01n0001_021:0142c29": "界中所有堂觀無及此堂，故名最勝。佛告",
    "T01n0001_021:0143a01": "比丘：「昔者，阿須倫自生念言：『我有大威德，",
    "T01n0001_021:0143a02": "神力不少，而忉利天、日月諸天常在虛空，",
    "T01n0001_021:0143a03": "於我頂上遊行自在，今我寧可取彼日月",
    "T01n0001_021:0143a04": "以為耳璫，自在遊行耶？』時，阿須倫王瞋恚熾",
    "T01n0001_021:0143a05": "盛，即念捶打阿須倫，捶打阿須倫即復念言：",
    "T01n0001_021:0143a06": "『今阿須倫王念我，我等當速莊嚴。』即勅左",
    "T01n0001_021:0143a07": "右備具兵仗，駕乘寶車，與無數阿須倫眾",
    "T01n0001_021:0143a08": "前後導從，詣阿須倫王前，於一面立。時，王",
    "T01n0001_021:0143a09": "復念舍摩梨阿須倫，舍摩梨阿須倫復自",
    "T01n0001_021:0143a10": "念言：『今王念我，我等宜速莊嚴。』即勅左右",
    "T01n0001_021:0143a11": "備具兵仗，駕乘寶車，與無數阿須倫眾前",
    "T01n0001_021:0143a12": "後導從，詣阿須倫王前，在一面立。「時，王復",
    "T01n0001_021:0143a13": "念毘摩質多阿須倫，毘摩質多阿須倫復自",
    "T01n0001_021:0143a14": "念言：『今王念我，我等宜速莊嚴。』即勅左右",
    "T01n0001_021:0143a15": "備具兵仗，駕乘寶車，與無數阿須倫眾前",
    "T01n0001_021:0143a16": "後導從，往詣王前，在一面立。時，王復念大",
    "T01n0001_021:0143a17": "臣阿須倫，大臣阿須倫即自念言：『今王念我，",
    "T01n0001_021:0143a18": "我等宜速莊嚴。』即勅左右備具兵仗，駕乘",
    "T01n0001_021:0143a19": "寶車，與無數阿須倫眾前後導從，往詣王",
    "T01n0001_021:0143a20": "前，於一面立。時，王復念諸小阿須倫，諸小",
    "T01n0001_021:0143a21": "阿須倫復自念言：『今王念我，我等宜速莊",
    "T01n0001_021:0143a22": "嚴。』即自莊嚴，備具兵仗，與無數眾相隨，往",
    "T01n0001_021:0143a23": "詣王前，於一面立。時，羅呵阿須倫王即自莊",
    "T01n0001_021:0143a24": "嚴，身著寶鎧，駕乘寶車，與無數百千阿須",
    "T01n0001_021:0143a25": "倫眾兵仗嚴事，前後圍遶出其境界，欲往",
    "T01n0001_021:0143a26": "與諸天共鬪。」「爾時，難陀龍王、跋難陀龍王",
    "T01n0001_021:0143a27": "以身纏遶須彌山七匝，震動山谷，薄布微",
    "T01n0001_021:0143a28": "雲，渧渧稍雨，以尾打大海水，海水波涌，至",
    "T01n0001_021:0143a29": "須彌山頂。時，忉利天即生念言：『今薄雲微布，",
    "T01n0001_021:0143b01": "渧渧稍雨，海水波涌，乃來至此。將是阿須",
    "T01n0001_021:0143b02": "倫欲來戰鬪，故有此異瑞耳。』「爾時，海中諸",
    "T01n0001_021:0143b03": "龍兵眾無數巨億，皆持戈鉾、弓矢、刀劍，重",
    "T01n0001_021:0143b04": "被寶鎧，器仗嚴整，逆與阿須倫共戰，若龍",
    "T01n0001_021:0143b05": "眾勝時，即逐阿須倫入其宮殿。若龍眾退，龍",
    "T01n0001_021:0143b06": "不還宮，即[馬*奔]趣伽樓羅鬼神所，而告之曰：",
    "T01n0001_021:0143b07": "『阿須倫眾欲與諸天共戰，我往逆鬪，彼今",
    "T01n0001_021:0143b08": "得勝；汝等當備諸兵仗，眾共併力，與彼共",
    "T01n0001_021:0143b09": "戰。』時，諸鬼神聞龍語已，即自莊嚴，備諸兵",
    "T01n0001_021:0143b10": "仗，重被寶鎧，與諸龍眾共阿須倫鬪，得",
    "T01n0001_021:0143b11": "勝時，即逐阿須倫入其宮殿。若不如時，不",
    "T01n0001_021:0143b12": "還本宮，即退走[馬*奔]持華鬼神界，而告之言：",
    "T01n0001_021:0143b13": "『阿須倫眾欲與諸天共鬪，我等逆戰，彼今",
    "T01n0001_021:0143b14": "得勝；汝等當備諸兵仗，眾共併力，與彼共",
    "T01n0001_021:0143b15": "戰。』「諸持華鬼神聞龍語已，即自莊嚴，備諸",
    "T01n0001_021:0143b16": "兵仗，重被寶鎧，眾共併力，與阿須倫鬪，若",
    "T01n0001_021:0143b17": "得勝時，即逐阿須倫入其宮殿。若不如時，",
    "T01n0001_021:0143b18": "不還本宮，即退走[馬*奔]常樂鬼神界，而告之",
    "T01n0001_021:0143b19": "言：『阿須倫眾欲與諸天共鬪，我等逆戰，彼",
    "T01n0001_021:0143b20": "今得勝；汝等當備諸兵仗，與我併力，共",
    "T01n0001_021:0143b21": "彼戰鬪。』時，諸常樂鬼神聞是語已，即自莊嚴，",
    "T01n0001_021:0143b22": "備諸兵仗，重被寶鎧，眾共併力，與阿須倫",
    "T01n0001_021:0143b23": "鬪，若得勝時，即逐阿須倫入其宮殿。若不",
    "T01n0001_021:0143b24": "如時，不還本宮，即退走[馬*奔]四天王，而告之",
    "T01n0001_021:0143b25": "曰：『阿須倫眾欲與諸天共鬪，我等逆戰，彼",
    "T01n0001_021:0143b26": "今得勝；汝等當備諸兵仗，眾共併力，與彼",
    "T01n0001_021:0143b27": "共戰。』「時，四天王聞此語已，即自莊嚴，備諸兵",
    "T01n0001_021:0143b28": "仗，重被寶鎧，眾共併力，與阿須倫共鬪，若",
    "T01n0001_021:0143b29": "得勝時，即逐阿須倫入其宮殿。若不如者，",
    "T01n0001_021:0143c01": "四天王即詣善法講堂，白天帝釋及忉利諸",
    "T01n0001_021:0143c02": "天言：『阿須倫欲與諸天共鬪，今忉利諸天",
    "T01n0001_021:0143c03": "當自莊嚴，備諸兵仗，眾共併力，往共彼戰。』",
    "T01n0001_021:0143c04": "時，天帝釋命一侍天而告之曰：『汝持我聲",
    "T01n0001_021:0143c05": "往告焰摩天、兜率天、化自在天、他化自在天",
    "T01n0001_021:0143c06": "子言：「阿須倫與無數眾欲來戰鬪，今者諸",
    "T01n0001_021:0143c07": "天當自莊嚴，備諸兵仗，助我鬪戰。」』時，彼侍",
    "T01n0001_021:0143c08": "天受帝教已，即詣焰摩天，乃至他化自在",
    "T01n0001_021:0143c09": "天，持天帝釋聲而告之曰：『彼阿須倫無數",
    "T01n0001_021:0143c10": "眾來戰鬪，今者諸天當自莊嚴，備諸兵仗，",
    "T01n0001_021:0143c11": "助我戰鬪。』「時，焰摩天子聞此語已，即自莊",
    "T01n0001_021:0143c12": "嚴，備諸兵仗，重被寶鎧，駕乘寶車，與無數",
    "T01n0001_021:0143c13": "巨億百千天眾前後圍遶，在須彌山東面住。",
    "T01n0001_021:0143c14": "時，兜率天子聞此語已，即自莊嚴，備諸兵仗，",
    "T01n0001_021:0143c15": "重被寶鎧，駕乘寶車，與無數巨億百千天",
    "T01n0001_021:0143c16": "眾圍遶，在須彌山南面住。時，化自在天子",
    "T01n0001_021:0143c17": "聞此語已，亦嚴兵眾，在須彌山西面住。時，",
    "T01n0001_021:0143c18": "他化自在天子聞此語已，亦嚴兵眾，在須",
    "T01n0001_021:0143c19": "彌山北住。「時，天帝釋即念三十三天忉利天，",
    "T01n0001_021:0143c20": "三十三天忉利天即自念言：『今帝釋念我，",
    "T01n0001_021:0143c21": "我等宜速莊嚴。』即勅左右備諸兵仗，駕乘",
    "T01n0001_021:0143c22": "寶車，與無數巨億諸天眾前後圍遶，詣天",
    "T01n0001_021:0143c23": "帝釋前，於一面立。時，天帝釋復念餘忉利",
    "T01n0001_021:0143c24": "諸天，餘忉利諸天即自念言：『今帝釋念我，我",
    "T01n0001_021:0143c25": "等宜速莊嚴。』即勅左右備諸兵仗，駕乘寶",
    "T01n0001_021:0143c26": "車，與無數巨億諸天眾前後圍遶，詣帝釋",
    "T01n0001_021:0143c27": "前，於一面立。時，帝釋復念妙匠鬼神，妙匠鬼",
    "T01n0001_021:0143c28": "神即自念言：『今帝釋念我，我宜速莊嚴。』即",
    "T01n0001_021:0143c29": "勅左右備諸兵仗，駕乘寶車，無數千眾前",
    "T01n0001_021:0144a01": "後圍遶，詣帝釋前立。時，帝釋復念善住龍",
    "T01n0001_021:0144a02": "王，善住龍王即自念言：『今天帝釋念我，我",
    "T01n0001_021:0144a03": "今宜往。』即詣帝釋前立。「時，帝釋即自莊嚴，",
    "T01n0001_021:0144a04": "備諸兵仗，身被寶鎧，乘善住龍王頂上，與",
    "T01n0001_021:0144a05": "無數諸天鬼神前後圍遶，自出天宮與阿須",
    "T01n0001_021:0144a06": "倫往鬪。所謂嚴兵仗、刀劍、鉾矟、弓矢、斲",
    "T01n0001_021:0144a07": "釿、鉞斧、旋輪、羂索，兵仗鎧器，以七寶成，復以",
    "T01n0001_021:0144a08": "鋒刃加阿須倫身，其身不傷，但刃觸而已。",
    "T01n0001_021:0144a09": "阿須倫眾執持七寶刀劍、鉾矟、弓矢、斲釿、",
    "T01n0001_021:0144a10": "鉞斧、旋輪、羂索，以鋒刃加諸天身，但觸而",
    "T01n0001_021:0144a11": "已，不能傷損。如是欲行諸天共阿須倫鬪，",
    "T01n0001_021:0144a12": "欲因欲是。」",
    "T01n0001_021:0144a13": "佛說長阿含經卷第二十一"
}