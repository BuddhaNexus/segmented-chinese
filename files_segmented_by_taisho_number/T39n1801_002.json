{
    "T39n1801_002:0983b26": "請觀音經疏闡義鈔卷第二",
    "T39n1801_002:0983b28": "宋錢唐沙門釋智圓述",
    "T39n1801_002:0983b29": "次約二義釋消伏者，前約一義，唯就圓論；今",
    "T39n1801_002:0983c01": "約二義，偏圓合辯。部屬方等，故須兼含。消除",
    "T39n1801_002:0983c02": "即不斷，是圓義；消滅即斷，是別義。滅謂死滅，",
    "T39n1801_002:0983c03": "如殞蛇虺之命也。此斷不斷，若約界內外，即",
    "T39n1801_002:0983c04": "四教也。界內斷即是藏，不斷是通；界外別",
    "T39n1801_002:0983c05": "圓已如向說。除伏即斷，平伏即不斷。前以除",
    "T39n1801_002:0983c06": "對滅，則滅死除生；今以除對平，則平無所移。",
    "T39n1801_002:0983c07": "除猶改動，故須以平對不斷也。「不無輕重」者，",
    "T39n1801_002:0983c08": "有人三障俱重，須此三番。有人報障偏重，餘",
    "T39n1801_002:0983c09": "二障輕，但治其重，輕者隨去。餘例可解。「無礙",
    "T39n1801_002:0983c10": "陀羅尼」者，如《法華》明三陀羅尼：一，旋，即旋假",
    "T39n1801_002:0983c11": "入空；二，百千萬億旋，即從空入假，旋轉分別；",
    "T39n1801_002:0983c12": "三法音方便，即是二觀方便，得入中道解一",
    "T39n1801_002:0983c13": "切言音，亦能一音說法隨類各解。得此三者，",
    "T39n1801_002:0983c14": "即入無礙陀羅尼，具足一切陀羅尼，故云第",
    "T39n1801_002:0983c15": "一也。「三昧」，或三摩提，此云正定。「王三昧」者，即",
    "T39n1801_002:0983c16": "首楞嚴等百八三昧，皆中道一心，名王三昧",
    "T39n1801_002:0983c17": "也。然陀羅尼是慧性、三昧是定性，不二而二，",
    "T39n1801_002:0983c18": "故分二別。因中修一心止觀，果上證此二法。",
    "T39n1801_002:0983c19": "《法華疏》云「三昧與陀羅尼，體一而用異。寂用",
    "T39n1801_002:0983c20": "為三昧，持用名陀羅尼。」今引《大論》，正顯此經",
    "T39n1801_002:0983c21": "神呪是中道無礙陀羅尼也。又引王三昧者，",
    "T39n1801_002:0983c22": "意明此慧即定，不二而二、二而不二耳。「遮三",
    "T39n1801_002:0983c23": "障」等者，以遮惡不起，是消除義，故經云「消",
    "T39n1801_002:0983c24": "除三障無諸惡」。持善不失，是調伏義，故經云",
    "T39n1801_002:0983c25": "「五眼具足成菩提」。「呪即是願」者，即解經題呪",
    "T39n1801_002:0983c26": "字義。謂大聖說此陀羅尼，只是呪願眾生如",
    "T39n1801_002:0983c27": "佛，譬若蒲盧呪螟蛉也。然則陀羅尼既是梵",
    "T39n1801_002:0983c28": "語，呪字即當華言，經題華梵雙舉，故云陀羅",
    "T39n1801_002:0983c29": "尼呪。若爾，何故云陀羅尼翻遮持耶？答：古人",
    "T39n1801_002:0984a01": "見祕密不譯。例如此土禁呪等法，便以呪名",
    "T39n1801_002:0984a02": "往翻，然亦不失遮持之義。何者？呪既訓願，",
    "T39n1801_002:0984a03": "如菩薩四願，二願拔苦即遮惡義、二願與樂",
    "T39n1801_002:0984a04": "即持善義，故知呪與遮持義歸一揆。「經者教",
    "T39n1801_002:0984a05": "也」者，謂經即言教，訓法、訓常，有翻無翻俱指",
    "T39n1801_002:0984a06": "舊釋，即古來人師解義也。今唯訓教，則四教",
    "T39n1801_002:0984a07": "俱經，言略意周，不竢餘說。「餘疏」，即指《普門玄",
    "T39n1801_002:0984a08": "義》也。然雖指彼，不無小異，辨體不同已如前",
    "T39n1801_002:0984a09": "記。又彼此雖俱感應為宗，彼是《法華》，正約圓",
    "T39n1801_002:0984a10": "機感於圓應，雖明三教，意在開權；今經方等，",
    "T39n1801_002:0984a11": "帶偏明矣。彼明普門示現，乃以慈悲為用，則",
    "T39n1801_002:0984a12": "與拔雙明；此顯舍離求救，乃以救危為用，則",
    "T39n1801_002:0984a13": "拔苦為正。彼明教相即偏而圓，此明教相偏",
    "T39n1801_002:0984a14": "圓相隔，宜在區別，無得雷同。四義既指餘疏，",
    "T39n1801_002:0984a15": "而復辨感應之宗者，以今經以感應為要，機",
    "T39n1801_002:0984a16": "通十界、應通四教，各備四句其相難知，故此",
    "T39n1801_002:0984a17": "略示四句者，一冥機冥應、二冥機顯應、三顯",
    "T39n1801_002:0984a18": "機顯應、四顯機冥應。若過去善修三業，現在",
    "T39n1801_002:0984a19": "未運身口藉往善力，名為冥機也。雖不現見",
    "T39n1801_002:0984a20": "靈應，而密為法身所益，不見不聞而覺而知，",
    "T39n1801_002:0984a21": "是為冥益也。二冥機顯應者，過去植善而冥",
    "T39n1801_002:0984a22": "機已成，便得值佛聞法現前獲利，是為顯益。",
    "T39n1801_002:0984a23": "如佛初出世，最初得度之人，現在何甞修行？",
    "T39n1801_002:0984a24": "諸佛照其宿種，自往度之，即其義也。三顯機",
    "T39n1801_002:0984a25": "顯應者，現前身口精勤而能感降，故月蓋曲",
    "T39n1801_002:0984a26": "躬，聖居門閫。又如行人道場禮懺，能感靈應，",
    "T39n1801_002:0984a27": "是顯機顯應也。四顯機冥應，如人一世勤苦，",
    "T39n1801_002:0984a28": "現善濃積而不顯，感冥有其利，此是顯機冥",
    "T39n1801_002:0984a29": "益。若依《法華玄義》，更開四句以成三十六",
    "T39n1801_002:0984b01": "句，機應等在彼文詳之。題下譯人名者，司馬",
    "T39n1801_002:0984b02": "氏，都於建康，是曰東晉。竺難提，此云喜，西域",
    "T39n1801_002:0984b03": "人也。以第十一主恭帝元熙元年歲次己未，",
    "T39n1801_002:0984b04": "至此土翻傳焉。「或時」等者，即他人分經。「今",
    "T39n1801_002:0984b05": "依前」者，今師以第四呪是護經故，屬流通。「生",
    "T39n1801_002:0984b06": "起三段如別文」者，《光明疏》云「序本序於正通，",
    "T39n1801_002:0984b07": "正本正於序通，通本通於序正。」即生起也。「居",
    "T39n1801_002:0984b08": "一說之初」者，如是等六事，在一經之首故。「神",
    "T39n1801_002:0984b09": "光駭集」者，如《法華》放光動地，《淨名》合蓋現土。",
    "T39n1801_002:0984b10": "駭，驚也。集，謂集眾。「言論激發」者，如《法華》文殊",
    "T39n1801_002:0984b11": "彌勒問答釋疑，《淨名》寶積說偈述歎，皆名述",
    "T39n1801_002:0984b12": "敘。「引例云云」者，他經為例，如向引文。若的",
    "T39n1801_002:0984b13": "約今經，則以舍離病苦為由，月蓋請佛為述。",
    "T39n1801_002:0984b14": "「同有次序」者，六事同故。應云由藉敘述各異，",
    "T39n1801_002:0984b15": "不言敘述文略耳。如他經多以瑞相為由、騰",
    "T39n1801_002:0984b16": "疑為述，此經以重病為由、求救為述，故云各",
    "T39n1801_002:0984b17": "異。此則束前三序為通別二序也。初釋次",
    "T39n1801_002:0984b18": "序中疏文存略，通指舊解，今依諸疏六義科",
    "T39n1801_002:0984b19": "釋。一切諸經皆以此六居首者，《大論》云「佛將",
    "T39n1801_002:0984b20": "涅槃，阿難問佛：『一切經首作何等語？』佛答阿",
    "T39n1801_002:0984b21": "難：『應云「如是我聞：一時佛在某方某國土與",
    "T39n1801_002:0984b22": "某大眾。」非獨我法如是，三世佛經初亦然。』」故",
    "T39n1801_002:0984b23": "知六義即是通序。初、「如是」者，即所聞法體也。",
    "T39n1801_002:0984b24": "佛如法相而說，阿難如聞相而傳，故言如也。",
    "T39n1801_002:0984b25": "佛如法相而解，阿難如海量而受，故言是。二、",
    "T39n1801_002:0984b26": "「我聞」者，即聞持之人。阿難與聽眾述佛遺旨",
    "T39n1801_002:0984b27": "親承不謬，故云我聞。三、「一時」者，聞持和合也。",
    "T39n1801_002:0984b28": "眾生感法，佛慈赴教。機應之時，故云一時。四、",
    "T39n1801_002:0984b29": "「佛」者，能說教主也。佛陀，此云覺者、知者，謂自",
    "T39n1801_002:0984c01": "覺覺他覺行圓滿。自覺異凡夫，覺他異二乘，",
    "T39n1801_002:0984c02": "覺滿異菩薩。五、「住毘舍離」者，此云廣博嚴淨。",
    "T39n1801_002:0984c03": "其國寬平名為廣博，城邑華嚴故名嚴淨。觀",
    "T39n1801_002:0984c04": "解者，一心三觀，能觀心性猶如虛空，即具福",
    "T39n1801_002:0984c05": "慧二種莊嚴無染無著。「菴羅樹園」者，菴羅",
    "T39n1801_002:0984c06": "是果樹之名，以樹目園，故云菴羅樹園。其果",
    "T39n1801_002:0984c07": "似桃，或云似柰。此樹開華，華生一女，國人歎",
    "T39n1801_002:0984c08": "異，以園封之。園既屬女，女人守護，故言菴羅",
    "T39n1801_002:0984c09": "樹園。宿善冥熏，見佛歡喜，以園奉佛。佛即受",
    "T39n1801_002:0984c10": "之，而為住所。觀解者，三觀觀心，心性不動而",
    "T39n1801_002:0984c11": "修道品，因起悲誓善根牢固，成諸總持，即住",
    "T39n1801_002:0984c12": "園也。疏云「如是者」，「者」應云「等」，謂等取餘五事",
    "T39n1801_002:0984c13": "也。「大林精舍」等，疏文唯存理解。然向下消經，",
    "T39n1801_002:0984c14": "多無事釋。隨病隨機，凡有四意：一執教忘行、",
    "T39n1801_002:0984c15": "二得事失理、三義易觀難、四情局性遍。示",
    "T39n1801_002:0984c16": "行示理、從難從遍，且就理明義。例明一家觀",
    "T39n1801_002:0984c17": "心，不出三種，謂約行、附法、託事。約行則存乎",
    "T39n1801_002:0984c18": "止觀，事、法則遍在諸文。然應深曉《止觀》所談",
    "T39n1801_002:0984c19": "心性三千，遍攝一切大小理惑智行位教，若",
    "T39n1801_002:0984c20": "依若正不離己心，方了諸文隨事表對其旨",
    "T39n1801_002:0984c21": "有歸。是知觀雖有，三意唯在一，以附法託事",
    "T39n1801_002:0984c22": "扶成約行耳。今釋大林精舍，即附事觀心也。",
    "T39n1801_002:0984c23": "故萬德之言並約己心，非指他果。若指他果，",
    "T39n1801_002:0984c24": "必迷自境。若了心境，自即他故、他即自故；不",
    "T39n1801_002:0984c25": "了此境，自尚成他，況觀他耶？問：《淨名疏》釋毘",
    "T39n1801_002:0984c26": "舍離等，皆約三義：一事釋、二約法門、三約觀",
    "T39n1801_002:0984c27": "心。直爾表對是約法門，以三觀攝事方名觀",
    "T39n1801_002:0984c28": "心。今疏以包含二諦故名大等，乃是約法門",
    "T39n1801_002:0984c29": "釋，應非附事觀心。答：文義隨便，不可一準。以",
    "T39n1801_002:0985a01": "《淨名經》中有「法喜為妻」等文。文云「諸佛解脫",
    "T39n1801_002:0985a02": "當於眾生心行中求」。既有二文，故分二釋。若",
    "T39n1801_002:0985a03": "諸文只以法門表對，即是觀心，如《止觀》普賢",
    "T39n1801_002:0985a04": "白象、《方等》旛壇此皆直爾表對法門，而《義例》",
    "T39n1801_002:0985a05": "指為附事觀心，故須隨文豐約唯變所適，故",
    "T39n1801_002:0985a06": "今所表即是觀心。「包含二諦」者，即邊是中，故",
    "T39n1801_002:0985a07": "曰包含。「萬德」下，果上萬德，因理本具，故指本",
    "T39n1801_002:0985a08": "具名為叢林。「精無八倒」者，中道精純，非二邊",
    "T39n1801_002:0985a09": "雜，故離常無常等八種倒也。「如涅槃」，即《大經．",
    "T39n1801_002:0985a10": "陳如品》。「觀色不淨」者，應云「觀色淨不淨」，淨即",
    "T39n1801_002:0985a11": "有，不淨即空。「獲得常色」，即是中道。真常能破",
    "T39n1801_002:0985a12": "二邊，此真常亦名非常非無常也。今文從略，",
    "T39n1801_002:0985a13": "若具論者，應云「觀受是苦是樂，因滅是受獲",
    "T39n1801_002:0985a14": "得常受。乃至觀識常無常，因滅是識獲得常",
    "T39n1801_002:0985a15": "識。」仍是且論常德，樂我淨三亦復如是。今於",
    "T39n1801_002:0985a16": "五中略舉色陰，故云觀色。於八倒中略舉不",
    "T39n1801_002:0985a17": "淨，於四德中略舉常德，具論必備也。五陰是",
    "T39n1801_002:0985a18": "所執之境，八倒是能執之心，四德是所顯之",
    "T39n1801_002:0985a19": "理，此理顯處即此五陰，名五涅槃。「一陰通除",
    "T39n1801_002:0985a20": "八倒」者，約境別觀，總而論故，觀一陰能除八",
    "T39n1801_002:0985a21": "倒。「十八空」者，空唯是一，破十八有，名十八",
    "T39n1801_002:0985a22": "空，謂內空、外空、內外空乃至無法有法空也。",
    "T39n1801_002:0985a23": "「重空觀」者，以中道正觀，空生死之有、空涅槃",
    "T39n1801_002:0985a24": "之無，名重空觀也。經「與大比丘」去，第六、聞持",
    "T39n1801_002:0985a25": "之伴。此證阿難與大眾共聞，豈謬傳也。所以",
    "T39n1801_002:0985a26": "先聲聞、次菩薩、後天龍者，二乘滯空、凡夫滯",
    "T39n1801_002:0985a27": "有，菩薩不滯，常行不二，故處其間。「有五」下云",
    "T39n1801_002:0985a28": "云者，應分經為五：一數、二位、三歎、四名、五",
    "T39n1801_002:0985a29": "結。初、數中，「與」者，共也。「千二百五十」者，三迦葉",
    "T39n1801_002:0985b01": "有弟子千人，優樓頻螺有五百、伽耶有三百、",
    "T39n1801_002:0985b02": "那提有二百，身子、目連有弟子二百五十人。",
    "T39n1801_002:0985b03": "迦葉、舍利弗等先並事火，翻邪入正，便得上",
    "T39n1801_002:0985b04": "果，感佛恩深常隨侍佛，故為同聞眾也。比丘，",
    "T39n1801_002:0985b05": "此翻除饉。眾生薄福，在因無法自資、得報多",
    "T39n1801_002:0985b06": "所饉乏；出家戒行是良福田，能生物善，除因",
    "T39n1801_002:0985b07": "果之饉乏也。或言無翻，名含三義：一、破惡者，",
    "T39n1801_002:0985b08": "如初得戒，即言比丘以三羯磨發善律儀，故",
    "T39n1801_002:0985b09": "言破惡。二、怖魔者，既能破惡，魔羅恐其出我",
    "T39n1801_002:0985b10": "界域、化我眷屬，故生驚怖。三、乞士者，出家",
    "T39n1801_002:0985b11": "之人內修道德、遠離四邪，告求資身，故名乞",
    "T39n1801_002:0985b12": "士。此之三義通初後心，經家所列皆後心耳。",
    "T39n1801_002:0985b13": "二、位。阿羅漢，此翻無著。或言無翻而含三義，",
    "T39n1801_002:0985b14": "謂不生、殺賊、應供也。無明糠脫，後世田中不",
    "T39n1801_002:0985b15": "受生死果報，故言不生。九十八使惑盡，故名",
    "T39n1801_002:0985b16": "殺賊。具智斷功德，堪為人天福田，故言應供。",
    "T39n1801_002:0985b17": "三、歎中，五句經文，初二句約所破歎、次二句",
    "T39n1801_002:0985b18": "約能破歎、後一句約果用歎。初、所破者，即",
    "T39n1801_002:0985b19": "世間因果也。諸漏是因，後有是果。諸漏謂三",
    "T39n1801_002:0985b20": "漏，欲、有、無明也。《成論》云「失道故名漏」。律云「癡",
    "T39n1801_002:0985b21": "人造業，開諸漏門。」《毘曇》云「漏落生死」。論律語",
    "T39n1801_002:0985b22": "異，而同明漏義。漏盡，是因滅也。後有，即二十",
    "T39n1801_002:0985b23": "五有，生處也。現因既盡，後果不生，是果亡也。",
    "T39n1801_002:0985b24": "次能破者，即無漏定慧也。「如鍊真金」者，《珠叢》",
    "T39n1801_002:0985b25": "云「鎔金使精曰鍊，煮絲令熟曰鍊。」故字宜從",
    "T39n1801_002:0985b26": "金。疏云「是總歎」者，即總歎修定學慧猶如",
    "T39n1801_002:0985b27": "鍊金，數數入定轉轉明淨也。又鍊金是約喻",
    "T39n1801_002:0985b28": "歎，澄靜是約法歎，喻總而法別也，合云澄即",
    "T39n1801_002:0985b29": "歎慧。靜即歎定。今云「澄即歎定」等者，文誤。「色",
    "T39n1801_002:0985c01": "界」下，約有漏無漏解諸定也。四禪四空是有",
    "T39n1801_002:0985c02": "漏定，八背捨是無漏定。「前三背捨」者，一、內有",
    "T39n1801_002:0985c03": "色相外觀色，位在初禪，能捨自地及下地，故",
    "T39n1801_002:0985c04": "名背捨。二、內無色相外觀色。三、淨背捨身作",
    "T39n1801_002:0985c05": "證。後五背捨者，四虛空處背捨、五識處背捨、",
    "T39n1801_002:0985c06": "六無所有處背捨、七非有想非無想背捨、八",
    "T39n1801_002:0985c07": "滅受想背捨。此八通名背捨者，《智論》云「背是",
    "T39n1801_002:0985c08": "淨潔五欲，捨是著心，故名背捨。」若發真無漏",
    "T39n1801_002:0985c09": "慧，斷三界結業盡，即名八解脫。故云「故知得",
    "T39n1801_002:0985c10": "解脫等者身心澄靜也。」云云者，謂八勝處、十",
    "T39n1801_002:0985c11": "一切處等諸無漏禪，皆是身心澄靜也。經「六",
    "T39n1801_002:0985c12": "通無礙」，是果上之用也。六通，謂天眼、天耳、知",
    "T39n1801_002:0985c13": "他心、宿命、身如意、漏盡。四、名。經文略舉十三",
    "T39n1801_002:0985c14": "尊者，身子智慧第一，故以大智標之。舍利弗，",
    "T39n1801_002:0985c15": "具云舍利弗羅，此翻身子。以母好形身，身之",
    "T39n1801_002:0985c16": "所生，故言身子。又翻珠子，其母於女人中聰",
    "T39n1801_002:0985c17": "明，聰明相在眼珠，珠之所生，故名珠子。時",
    "T39n1801_002:0985c18": "人以子顯母，為作此號。新云奢利弗呾羅，奢",
    "T39n1801_002:0985c19": "利云鶖，即百舌鳥，亦云春鸎。弗呾羅，言子。以",
    "T39n1801_002:0985c20": "母才辯喻如鶖鳥，此是彼子，以母顯之，故云",
    "T39n1801_002:0985c21": "鶖子。目犍連，姓也，翻讚誦。《文殊問經》翻萊茯",
    "T39n1801_002:0985c22": "根。真諦云：「勿伽羅，翻胡豆。二物古仙所嗜，因",
    "T39n1801_002:0985c23": "以命族。」新云摩訶沒特伽羅，此云大採菽氏。",
    "T39n1801_002:0985c24": "上古有仙居山寂處，常採菉豆而食，因以為",
    "T39n1801_002:0985c25": "姓。尊者之母是彼之族，取母氏姓因以為名。",
    "T39n1801_002:0985c26": "得大神通，揀餘諸姓，故云大採菽氏。名拘律",
    "T39n1801_002:0985c27": "陀，拘律陀，樹名，禱樹神得子，因以名焉。新云",
    "T39n1801_002:0985c28": "從父本名名俱利迦，亦云拘隷多。摩訶迦葉，",
    "T39n1801_002:0985c29": "此翻大龜氏，婆羅門種。其先代學道，靈龜負",
    "T39n1801_002:0986a01": "仙圖而應，從德命族，故言龜氏。又翻飲光，",
    "T39n1801_002:0986a02": "上古有仙，身有光明飲蔽日月，迦葉是彼之",
    "T39n1801_002:0986a03": "種，以姓為名，故名飲光。言大者，簡餘迦葉。",
    "T39n1801_002:0986a04": "摩訶迦旃延，此云文飾，亦云扇繩。母戀此子，",
    "T39n1801_002:0986a05": "不肯改嫁，如繩繫扇。新云摩訶迦多衍那。須",
    "T39n1801_002:0986a06": "菩提，此翻空生。生時家中倉等等皆空，占者",
    "T39n1801_002:0986a07": "言吉。因空而生，字曰空生。或云善吉。阿㝹",
    "T39n1801_002:0986a08": "樓馱，亦云阿那律，亦阿泥樓豆，皆梵音奢切，",
    "T39n1801_002:0986a09": "此翻無貧。昔於饑世，贈辟支佛稗飯，獲九十",
    "T39n1801_002:0986a10": "一劫果報充足，故名無貧。新云阿泥律陀，此",
    "T39n1801_002:0986a11": "云無滅。劫賓那，此云房宿音秀，父母禱房星感",
    "T39n1801_002:0986a12": "子，故用房宿以名生身也。又翻房宿音夙，佛與",
    "T39n1801_002:0986a13": "同房宿，化作老比丘為之說法，因而得道，故",
    "T39n1801_002:0986a14": "云房宿。慈恩云：「房星，房星現時生故。」憍梵波",
    "T39n1801_002:0986a15": "提，此翻牛呞。《無量壽經》稱牛王。《增一》云「牛迹，",
    "T39n1801_002:0986a16": "過去因摘一莖禾，數粒墜地，五百世作牛償",
    "T39n1801_002:0986a17": "他。今雖人身，尚作牛蹄牛呞之相。」新云笈房",
    "T39n1801_002:0986a18": "鉢底，此云牛相。畢陵伽婆蹉，此翻餘習。五",
    "T39n1801_002:0986a19": "百生中為婆羅門，惡性麁言，今雖得果，餘習",
    "T39n1801_002:0986a20": "尚在，如罵河神，故名餘習。新云畢轥陀伐蹉，",
    "T39n1801_002:0986a21": "薄拘羅，此翻善容，以色貌端正故也。年一百",
    "T39n1801_002:0986a22": "六十歲，無病無夭。有五不死報，後母置熬盤",
    "T39n1801_002:0986a23": "釜中、水中魚食、刀破皆不死，昔堅持不殺戒",
    "T39n1801_002:0986a24": "故。九十一劫命不中夭。昔為貧人，施病比丘",
    "T39n1801_002:0986a25": "一訶梨勒，服已病除，故今無病。新云薄矩羅。",
    "T39n1801_002:0986a26": "難陀，此翻善歡喜，亦云欣樂，亦喜根本。是放",
    "T39n1801_002:0986a27": "牛之人，因問佛放牛十一事，知佛具一切智，",
    "T39n1801_002:0986a28": "獲阿羅漢果。阿難陀，此云歡喜，亦慶喜。世",
    "T39n1801_002:0986a29": "尊成道內外咸慶，當喜時生，故名慶喜。羅睺",
    "T39n1801_002:0986b01": "羅，此翻覆障。真諦云：「羅睺，本名修羅，能手障",
    "T39n1801_002:0986b02": "日月，翻此應云障月。」佛言：「我法如月，此兒障",
    "T39n1801_002:0986b03": "我不即出家。世世障我，我世世能捨。」故言覆",
    "T39n1801_002:0986b04": "障。新云羅怙羅，此翻執日。所以新舊語殊者，",
    "T39n1801_002:0986b05": "皆由五天之境方土不同，梵萊傳來方今有",
    "T39n1801_002:0986b06": "異。例如此土後漢都於洛陽，東晉遷于建業，",
    "T39n1801_002:0986b07": "儻漢籍先傳於身毒，必以北音為正；晉人後",
    "T39n1801_002:0986b08": "往於竺乾，必以南語為正。故於所說不無矛",
    "T39n1801_002:0986b09": "盾。以此明之，古來梵語未必盡訛略也。五、結。",
    "T39n1801_002:0986b10": "「眾所知識」者，聞名欽德為知，覩形敬奉為識。",
    "T39n1801_002:0986b11": "「菩薩眾」下注云云者，應分經為四：一數、二歎、",
    "T39n1801_002:0986b12": "三名、四結。「約因」者，且如圓教，初緣無作發心，",
    "T39n1801_002:0986b13": "至等覺邊際智滿，悉名為因。「隣果」者，佛果如",
    "T39n1801_002:0986b14": "十五日月，等覺如十四日月，相隣近也。「大智」",
    "T39n1801_002:0986b15": "下，總釋四句。此之解行悉在分真。「目足備」者，",
    "T39n1801_002:0986b16": "目故能見，喻解。足故能行，喻行。目導足行，故",
    "T39n1801_002:0986b17": "有所至。「涼池」，喻三德涅槃也。「若約」下，三教當",
    "T39n1801_002:0986b18": "分俱有大義。若望圓教，前三非大，故《大論》云",
    "T39n1801_002:0986b19": "「我今如力欲演說，大智彼岸實相義。」當知大",
    "T39n1801_002:0986b20": "智即是觀諸法實相之觀也。「亦有一切智」下，",
    "T39n1801_002:0986b21": "恐闕「道種智」三字。「總別之異名」者，觀中道是",
    "T39n1801_002:0986b22": "總，照二邊是別。即別而總，邊即中故，二智即",
    "T39n1801_002:0986b23": "一切種智；即總而別，中即邊故，一切種智即",
    "T39n1801_002:0986b24": "是二智。三智圓融，總別一體。「例如」下，舉小為",
    "T39n1801_002:0986b25": "例。「十六諦」，即四諦下十六行也。四諦是總，十",
    "T39n1801_002:0986b26": "六是別。總別雖殊，只是小教一切智耳。意顯",
    "T39n1801_002:0986b27": "圓教三智總別不同，只是圓頓一切種智。「修",
    "T39n1801_002:0986b28": "行為語」者，約自行也。「從行以入理」者，即住前",
    "T39n1801_002:0986b29": "修行，至初住位分證本理，趣本之行故云本",
    "T39n1801_002:0986c01": "行。「化道」者，約化他也，故引勸學證之。「從本起",
    "T39n1801_002:0986c02": "行」者，依智修行也，是則智為行本。智家之行，",
    "T39n1801_002:0986c03": "故言本行。「如般」下，彼經既皆勸學般若，驗知",
    "T39n1801_002:0986c04": "無智諸行不成。則是從大智本，一心具足諸",
    "T39n1801_002:0986c05": "波羅密也。《金光明》云「一切種智而為根本，無",
    "T39n1801_002:0986c06": "量功德之所莊嚴。」亦此意也。當知稟教生智，",
    "T39n1801_002:0986c07": "以智導行，行必入理，故與前釋共為表裏。珠",
    "T39n1801_002:0986c08": "為寶本，以珠喻智，以寶喻行。「皆成」下，釋皆悉",
    "T39n1801_002:0986c09": "成就也。「約四種」等者，謂四菩薩果雖未滿，因",
    "T39n1801_002:0986c10": "行已圓，故言成就。藏初緣生滅四諦發誓名",
    "T39n1801_002:0986c11": "大智，行六度名本行，相業成名悉成就。通緣",
    "T39n1801_002:0986c12": "無生起誓名大智，檀三事空乃至般若名本",
    "T39n1801_002:0986c13": "行，十地如佛名成就。別緣無量生解名大智，",
    "T39n1801_002:0986c14": "行無量波羅密名本行，等覺名悉成就。圓緣",
    "T39n1801_002:0986c15": "無作發心名大智，一心萬行名本行，等覺智",
    "T39n1801_002:0986c16": "滿名悉成就。是則解行俱成就，故云皆悉。「大",
    "T39n1801_002:0986c17": "經」下，六波羅密中雖有智慧，由在地前非是",
    "T39n1801_002:0986c18": "真證故屬福德，登地真證乃名智慧。真雖有",
    "T39n1801_002:0986c19": "福，從勝故也。以證此文滿足六度唯在福德。",
    "T39n1801_002:0986c20": "六中智慧則約地前，五度通真故並屬福。故",
    "T39n1801_002:0986c21": "今福慧悉在分真，故云成就及以滿足。「今依」",
    "T39n1801_002:0986c22": "下，標示也。諸度，即六度，以修六故根方調伏。",
    "T39n1801_002:0986c23": "「如金」下，約圓正明。「金剛至檀義」者，彼雖通三，",
    "T39n1801_002:0986c24": "今唯約圓。「捨色名檀」者，所捨乃同，能捨則異。",
    "T39n1801_002:0986c25": "由能捨異，故分教殊。今之能捨，即圓三觀。「檀",
    "T39n1801_002:0986c26": "義」下，明檀義該攝。言「攝三」者，「三」字恐誤，應云",
    "T39n1801_002:0986c27": "攝六。《金剛論》偈云「檀義攝於六，資生無畏法。",
    "T39n1801_002:0986c28": "此中一二三，是名修行住。」無著云：「若無精進，",
    "T39n1801_002:0986c29": "疲倦故不能說法。若無禪定，即貪信敬利養",
    "T39n1801_002:0987a01": "染心說法。若無智慧，便顛倒說法。」「故約」下，述",
    "T39n1801_002:0987a02": "意也。由檀攝六，故今但約檀釋。「又經」下，明檀",
    "T39n1801_002:0987a03": "以慧導。無慧導者不趣菩提，有慧導故即成",
    "T39n1801_002:0987a04": "正覺。「斥無方便者」者，即無慧導也。「三事皆空」",
    "T39n1801_002:0987a05": "者，謂不見施物、施者、受者。若準下疏文，即以",
    "T39n1801_002:0987a06": "根塵識為三事也。「若是」下，簡小也。「無方便空」",
    "T39n1801_002:0987a07": "者，不能即空是假是中，名無方便。「菩薩」下，顯",
    "T39n1801_002:0987a08": "圓也。「是空亦空」者，以有叚中方便，故不滯於",
    "T39n1801_002:0987a09": "空，即是能空於空，故曰是空亦空。由有方便，",
    "T39n1801_002:0987a10": "故無染著。「而能」下，由無染著，故即空而假。「具",
    "T39n1801_002:0987a11": "修萬行通達佛道」者，達彼萬行即三諦理，乃",
    "T39n1801_002:0987a12": "由此智引趣菩提。「但眼」下，結示三性。若論本",
    "T39n1801_002:0987a13": "性，自具三因。眼根即中是正、即空是了、即假",
    "T39n1801_002:0987a14": "是緣，今作一性二修示之。「但眼之本」等者，即",
    "T39n1801_002:0987a15": "指本具中理為正因，此即合性為一也。「了此」",
    "T39n1801_002:0987a16": "等者，謂修觀了達也。「能捨」下，謂不著三事方",
    "T39n1801_002:0987a17": "捨塵勞，此乃合修為二以說。若各開者，了眼",
    "T39n1801_002:0987a18": "亦具於三，能捨亦具於三也。荊谿云：「智亦具",
    "T39n1801_002:0987a19": "三，照本有三，福亦具三，助智嚴本。」「約此」下，類",
    "T39n1801_002:0987a20": "通三法，略舉三種，應知一切三法皆三因之",
    "T39n1801_002:0987a21": "異名。「四位」者，「位」應作「教」，字之誤也，下文放此。",
    "T39n1801_002:0987a22": "「分別一切色」者，即十法界色也。「色非色不二」",
    "T39n1801_002:0987a23": "者，色即是事、非色即理，事理相即如波與水，",
    "T39n1801_002:0987a24": "故云不二。事穢理淨，事即是理，故云常淨。問：",
    "T39n1801_002:0987a25": "一家談理既具性惡，何名淨耶？答：性中之惡，",
    "T39n1801_002:0987a26": "惡全是善。理體無差，豈應隔異？如云清具濁",
    "T39n1801_002:0987a27": "性，濁全是清；珠具寶性，寶即是珠。思之可見。",
    "T39n1801_002:0987a28": "「調伏」下云云者，應以諸根例眼釋出。「如思益」",
    "T39n1801_002:0987a29": "下，約眼根明餘五度也。應各論四教，於中廣",
    "T39n1801_002:0987b01": "略不同，忍進備四、禪分大小，戒慧二度雖則",
    "T39n1801_002:0987b02": "直明，義亦含四。「不為六塵所傷」者，今約眼根，",
    "T39n1801_002:0987b03": "應言「不為色塵所傷」，言六者，通舉耳。凡夫著",
    "T39n1801_002:0987b04": "色則為所傷，無防非義。三藏了色無常，通了",
    "T39n1801_002:0987b05": "即空，別了假名，圓了中道，四教當分俱不為",
    "T39n1801_002:0987b06": "傷。「能忍至名忍」，標示忍義。從，順也。「於因」下，約",
    "T39n1801_002:0987b07": "四教明忍。「捨六」下，標示進義。應云「色塵眼根」，",
    "T39n1801_002:0987b08": "言六，通舉也。「亦於」下，約四教明義。「云云」者，謂",
    "T39n1801_002:0987b09": "藏了根塵生滅，通了即空故不染雜，別不染",
    "T39n1801_002:0987b10": "雜於空，圓不染雜二邊，是精義也。「離憂」下，標",
    "T39n1801_002:0987b11": "示禪義。「初禪」下，約四教明禪也。初約四禪即",
    "T39n1801_002:0987b12": "藏通，後得六根互用即別圓。他住初禪等",
    "T39n1801_002:0987b13": "者，約支林功德以辨也。初禪五支：一覺、二",
    "T39n1801_002:0987b14": "觀、三喜、四樂、五一心。二禪四支：一內淨、二",
    "T39n1801_002:0987b15": "喜、三樂、四一心。三禪五支：一捨、二念、三喜、",
    "T39n1801_002:0987b16": "四樂、五一心。四禪四支：一不苦不樂、二捨、",
    "T39n1801_002:0987b17": "三念清淨、四一心。心與定法名一心支，四禪",
    "T39n1801_002:0987b18": "俱有心及定法，故具有此支。三禪有喜支，今",
    "T39n1801_002:0987b19": "云除喜，未詳。「六根具禪」者，從便言六，意具顯",
    "T39n1801_002:0987b20": "眼。「究竟盡」者，藏通究竟盡見思、別盡塵沙，圓",
    "T39n1801_002:0987b21": "盡無明，當分而論各名究竟。「如是」下，總示向",
    "T39n1801_002:0987b22": "文正顯眼根六度也。「八相」，謂下兜率、託胎、降",
    "T39n1801_002:0987b23": "生、逾城、降魔、成道、說法、涅槃。以諸佛垂應，皆",
    "T39n1801_002:0987b24": "示此八而成佛道也。「威儀」者，《左傳》云「有威可",
    "T39n1801_002:0987b25": "畏謂之威，有儀可則謂之儀。」「論四」下，明四教",
    "T39n1801_002:0987b26": "俱有佛威儀也。謂三藏後心，通十地，別初地",
    "T39n1801_002:0987b27": "已上，圓初住已上，此四種智慧覺了，俱能八",
    "T39n1801_002:0987b28": "相成道，名佛威儀，而非具也。何者？別教妙覺",
    "T39n1801_002:0987b29": "但圓第二行，藏通極果唯齊六根，故並非具。",
    "T39n1801_002:0987c01": "然前三教果上無人，今之所論且約權說。「但",
    "T39n1801_002:0987c02": "名」下，具佛威儀但名其圓教等覺耳。問：等覺",
    "T39n1801_002:0987c03": "未極，何得言具？答：果雖未滿，因行已圓，故得",
    "T39n1801_002:0987c04": "云具。「各有大義」者，如前以四教釋大智也。三",
    "T39n1801_002:0987c05": "雖名大，望圓仍小，故云「而非究竟」也。「今中」下，",
    "T39n1801_002:0987c06": "正示圓智，乃名如海。「列名」者，雖歎勝德，不的",
    "T39n1801_002:0987c07": "顯名，莫知其人，故略出七人。「皆的約中道」者，",
    "T39n1801_002:0987c08": "約事則繁，就觀釋名足知大況。經「文殊師利」，",
    "T39n1801_002:0987c09": "此云妙德。若見佛性，即具三德不縱不橫，故",
    "T39n1801_002:0987c10": "云妙德。「童子」者，內無法愛，如世童子情無欲",
    "T39n1801_002:0987c11": "染。「寶即」下，實智者，常住不移，寶可貴重，故",
    "T39n1801_002:0987c12": "表實相實智。「權」者，暫用還廢，如月盈復虧，故",
    "T39n1801_002:0987c13": "以月表方便權智也。「月光約智斷」者，從一日",
    "T39n1801_002:0987c14": "至十五日光漸漸增，譬智德。從十六至三十",
    "T39n1801_002:0987c15": "日光漸漸減，譬斷德。即《涅槃》月喻三昧義也。",
    "T39n1801_002:0987c16": "經「寶積」者，觀心雖空，具足萬行。萬行眾寶積",
    "T39n1801_002:0987c17": "之於理，故云寶積。經「日藏」者，中道正觀如日，",
    "T39n1801_002:0987c18": "具足諸法名藏。「眾賢位極」者，等覺名賢，讓極",
    "T39n1801_002:0987c19": "果為聖也。「佛是聖首」等者，四十二位俱名為",
    "T39n1801_002:0987c20": "聖，妙覺為其上首，居聖人之極。經「十六人」者，",
    "T39n1801_002:0987c21": "即賢首之同類也。經「彌勒」，云慈氏，無緣大慈",
    "T39n1801_002:0987c22": "攝諸法故。然諸菩薩俱具諸德，引物歸心各",
    "T39n1801_002:0987c23": "彰一號。能如是解，乃於自心見諸菩薩。《淨名》",
    "T39n1801_002:0987c24": "云「諸佛解脫，當於眾生心行中求。」斯之謂也。",
    "T39n1801_002:0987c25": "「列凡夫眾」者，順古立名也。若準今家，應云「雜",
    "T39n1801_002:0987c26": "眾」，以其中凡聖兩兼、道俗相間故。「即有八部",
    "T39n1801_002:0987c27": "名四種眾」者，即經云「四眾、天龍八部」。天謂",
    "T39n1801_002:0987c28": "欲色諸天。龍是畜趣，正報似蛇，依報如天，亦",
    "T39n1801_002:0987c29": "能變為人像。八部，即四天王所領，東方領二",
    "T39n1801_002:0988a01": "鬼，揵闥婆、富單那。南方領二鬼，薜荔多、鳩槃",
    "T39n1801_002:0988a02": "茶。西方領二鬼，毒龍、毘舍闍。北方領二，夜叉、",
    "T39n1801_002:0988a03": "羅剎。共領八部，不令惱人。四眾者，舊云出家",
    "T39n1801_002:0988a04": "在家各二，合為四眾。此名局，意不周。今於一",
    "T39n1801_002:0988a05": "眾更開為四，即各有當機等也。「當機是五百」",
    "T39n1801_002:0988a06": "等者，宿植德本，緣合時熟，故謂當機。五百，",
    "T39n1801_002:0988a07": "即同類五百長者也。「後得道」，即斯那等。「發起」，",
    "T39n1801_002:0988a08": "謂權謀智鑒，知機知時，擊揚發動，成就利益。",
    "T39n1801_002:0988a09": "如月蓋致請，及下文身子白佛云：「佛說禪定",
    "T39n1801_002:0988a10": "第一」等。「影響」，謂古往諸佛，法身菩薩隱其圓",
    "T39n1801_002:0988a11": "極匡輔法王，雖無為作而有叵益。「結緣」，謂力",
    "T39n1801_002:0988a12": "無引導擊動之能，德非伏物鎮嚴之用。過去",
    "T39n1801_002:0988a13": "根淺三慧不生，現在聞法無四悉益，但作未",
    "T39n1801_002:0988a14": "來得度因緣也。經「人非人」者，人即四眾；非人",
    "T39n1801_002:0988a15": "即天龍等。或云：人非人是疑神。經「恭敬圍繞」",
    "T39n1801_002:0988a16": "者，修謹曰恭，崇仰曰敬，周迴曰圍。坐遍稱",
    "T39n1801_002:0988a17": "繞，或作行遶，即表機動。「四句」者，一戒乘俱",
    "T39n1801_002:0988a18": "急。戒急受人天報，乘急見佛得道，即此經天",
    "T39n1801_002:0988a19": "人在會是也。二戒緩乘急。戒緩生惡趣，乘急",
    "T39n1801_002:0988a20": "值佛得道，今龍鬼在會是也。三戒急乘緩。戒",
    "T39n1801_002:0988a21": "急得人天身，乘緩不得值佛，設得值佛亦不",
    "T39n1801_002:0988a22": "聞法得道，如舍衛六億，及著樂諸天不來聽",
    "T39n1801_002:0988a23": "法，皆是也。四戒乘俱緩。戒緩墮惡道，乘緩無",
    "T39n1801_002:0988a24": "解脫期。釋由序中，初、標文出意。「就事」下，分二：",
    "T39n1801_002:0988a25": "初、約事消經。「如淨名疏中」者，略如前記。經「舌",
    "T39n1801_002:0988a26": "噤」，渠飲切，謂不能言也。「眼主」等者，《白虎通》云",
    "T39n1801_002:0988a27": "「肝繫於目，肺繫於鼻，心繫於口，脾繫於舌，腎",
    "T39n1801_002:0988a28": "繫於耳。」故知經云「舌噤無聲」，即心脾二藏病",
    "T39n1801_002:0988a29": "也。無聲，是口不能言，故主心病，此即肉團心",
    "T39n1801_002:0988b01": "也。「腹內為病」者，腹屬身故。「意識」，即慮知心也。",
    "T39n1801_002:0988b02": "「五根不利」者，「根」應作「藏」，字之誤也。謂五藏",
    "T39n1801_002:0988b03": "不利，外應五根成病惱也。此約病從內出。「亦",
    "T39n1801_002:0988b04": "可」下，約病從外入。如久視久聽，乃至飲食皆",
    "T39n1801_002:0988b05": "成病故。具論者，外入乃是病緣，入傷五藏。五",
    "T39n1801_002:0988b06": "藏既病，外應五根，五根亦病也。「夜叉」，新云藥",
    "T39n1801_002:0988b07": "又，此翻勇健，能飛騰空中。舊翻捷疾鬼。",
    "T39n1801_002:0988b08": "「致令國人病惱」者，即是鬼為病緣。由鬼氣外",
    "T39n1801_002:0988b09": "陵五根、入傷五藏，五藏成病，還應五根。經「鉤",
    "T39n1801_002:0988b10": "牙上出」者，「鉤」或作「狗」，字之誤也。《經律異相》、《賢",
    "T39n1801_002:0988b11": "愚經》、《觀佛三昧海經》並作鉤牙。鉤字從金、從",
    "T39n1801_002:0988b12": "扌並通。〈喪大記〉曰「妻於夫拘之」。《經典釋文》",
    "T39n1801_002:0988b13": "音溝。古經字或從扌，故誤為「狗」字也。經「吸",
    "T39n1801_002:0988b14": "人精氣」者，《普門疏》云「人心中有七滴甜水，和",
    "T39n1801_002:0988b15": "養精神。鬼噉一滴令頭痛，三滴悶絕，七滴即",
    "T39n1801_002:0988b16": "死。」二、約理重釋。一念三千即空即中，彼彼互",
    "T39n1801_002:0988b17": "遍故云無邊。三障，即三德障。性是善，故云性",
    "T39n1801_002:0988b18": "善。「十種」下，以十種行人釋一切人民也。十種",
    "T39n1801_002:0988b19": "行人不出三諦法界，如一切人民不出毘舍",
    "T39n1801_002:0988b20": "離國。「受苦報人」，即人天受苦者，如廣嚴重病",
    "T39n1801_002:0988b21": "之比，亦攝四惡趣。「世間善法」，即人中行五戒",
    "T39n1801_002:0988b22": "十善之者。二乘，則兩教合說。菩薩，則四教開",
    "T39n1801_002:0988b23": "論。「愛見」即界內見思，藏通內外凡，別圓外凡，",
    "T39n1801_002:0988b24": "俱未斷故。「而致病」者，即依三種色聲等，致貪",
    "T39n1801_002:0988b25": "瞋癡病也。「變易土」者，即方便實報。「別位三十",
    "T39n1801_002:0988b26": "心」者，且總舉耳。七住已上方生方便土，受",
    "T39n1801_002:0988b27": "變易身也。圓教十信及藏通斷惑盡人，同別",
    "T39n1801_002:0988b28": "三十心。別教登地，同圓初住。文雖偏舉，而義",
    "T39n1801_002:0988b29": "必具攝。「地地」者，所依曰地，通指諸位。「皆",
    "T39n1801_002:0988c01": "有愛見」者，即界外同體無明也。「四句」，即四",
    "T39n1801_002:0988c02": "門。「是無常等」者，等取兩亦雙非。常即有門，無",
    "T39n1801_002:0988c03": "常即空門，餘二可知。「是事實」等者，以己解一",
    "T39n1801_002:0988c04": "門為是，斥他解三門為非。問：月蓋屬何行人？",
    "T39n1801_002:0988c05": "答：經是方等，不可定屬。應知月蓋本是第十，",
    "T39n1801_002:0988c06": "或示為圓教初心，或通示前八。推理起見，名",
    "T39n1801_002:0988c07": "為夜叉。見不出五，故經云「而有五眼」。「五見」，如",
    "T39n1801_002:0988c08": "前記。「鉤牙」等者，牙既從下向上，能傷害人。",
    "T39n1801_002:0988c09": "業亦從見而起，傷害法身。因見起業，為生死",
    "T39n1801_002:0988c10": "因。業體黑闇，故云如墨。經「五百長者」，《風俗通》",
    "T39n1801_002:0988c11": "云「耆年德艾、事長於人，以之為長者也。」彼國",
    "T39n1801_002:0988c12": "有五百家，悉曰離車，傳禪去聲為王。離車，翻傳",
    "T39n1801_002:0988c13": "授國政，蓋由此矣。此五百長者共行道法，率",
    "T39n1801_002:0988c14": "土人民莫不歸德。而月蓋為首者，爾時為國",
    "T39n1801_002:0988c15": "主也。故《維摩．香積品》云「於是長者主月蓋，從",
    "T39n1801_002:0988c16": "八萬四千人來。」是也。經「頭面作禮」者，《智論》云",
    "T39n1801_002:0988c17": "「禮法有三：一者口禮；二屈膝，頭不至地；三頭",
    "T39n1801_002:0988c18": "至地。至地，名上禮也。」「耆婆」，此云故活，影堅王",
    "T39n1801_002:0988c19": "之子，善見庶兄，柰女所生。出胎即持針筩藥",
    "T39n1801_002:0988c20": "囊，為世醫師也。「謂此為是為術也」者，以己執",
    "T39n1801_002:0988c21": "為是，斥他執為非也。「因緣事相」，即攝有見外",
    "T39n1801_002:0988c22": "道。「外之妙術」者，外謂外道，非四句外。「不能救",
    "T39n1801_002:0988c23": "治」等者，初一但醫身病；後三醫心，反增見愛",
    "T39n1801_002:0988c24": "之病。「五眼不明」者，「眼」應作「根」。明，謂明利。外為",
    "T39n1801_002:0988c25": "五塵所侵，故不明利。「云云」者，謂十種行人為",
    "T39n1801_002:0988c26": "見愛所害故請觀音，觀音亦十種不同。經「天",
    "T39n1801_002:0988c27": "尊」者，諸天世人無能過故，故曰天尊，亦曰世",
    "T39n1801_002:0988c28": "尊。古者譯經，二名互用。唐杜行顗譯《佛頂最",
    "T39n1801_002:0988c29": "勝經》，皆稱聖尊。",
    "T39n1801_002:0989a01": "請觀音經疏闡義鈔卷第二"
}