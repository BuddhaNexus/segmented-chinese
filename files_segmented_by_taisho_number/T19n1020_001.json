{
    "T19n1020_001:0709b03": "No. 1020",
    "T19n1020_001:0709b04": "大方廣佛花嚴經入法界品頓證",
    "T19n1020_001:0709b05": "毘盧遮那法身字輪瑜伽儀軌",
    "T19n1020_001:0709b07": "夫欲頓入一乘修習毘盧遮那如來法身觀者。",
    "T19n1020_001:0709b08": "先應發起普賢菩薩微妙行願。復應以三密",
    "T19n1020_001:0709b09": "加持身心。則能悟入文殊師利大智慧海。然",
    "T19n1020_001:0709b10": "修行者最初於空閑處。攝念安心閉目端身",
    "T19n1020_001:0709b11": "結跏趺坐。運心普緣無邊剎海。諦觀三世一",
    "T19n1020_001:0709b12": "切如來遍於一一佛菩薩前。慇勤恭敬禮拜",
    "T19n1020_001:0709b13": "旋遶。又以種種供具雲海。奉獻如是等一切",
    "T19n1020_001:0709b14": "眾聖。廣大供養已。復應觀自心。心本不生。自",
    "T19n1020_001:0709b15": "性成就。光明遍照猶如虛空。復應深起悲念。",
    "T19n1020_001:0709b16": "哀愍眾生不悟自心輪迴諸趣。我當普化拔",
    "T19n1020_001:0709b17": "濟。令其開悟盡無有餘。復應觀察自心諸眾",
    "T19n1020_001:0709b18": "生心及諸佛心。本無有異平等一相。成大菩",
    "T19n1020_001:0709b19": "提心。瑩徹清涼廓然周遍。圓明皎潔成大月",
    "T19n1020_001:0709b20": "輪。量等虛空無有邊際。復應於月輪內。右旋",
    "T19n1020_001:0709b21": "布列四十二梵字。悉皆金色放大光明。照徹",
    "T19n1020_001:0709b22": "十方分明顯現。一一光中見無量剎海。有無",
    "T19n1020_001:0709b23": "量諸佛。有無量眾前後圍遶。坐菩提場成等",
    "T19n1020_001:0709b24": "正覺。智入三際身遍十方。轉大法輪度脫群",
    "T19n1020_001:0709b25": "品。悉令現證無住涅槃。復應悟入般若波羅",
    "T19n1020_001:0709b26": "蜜四十二字門。了一切法皆無所得。能觀正",
    "T19n1020_001:0709b27": "智所觀法界。悉皆平等無異無別。修瑜伽者",
    "T19n1020_001:0709b28": "若能與是旋陀羅尼觀行相應。即能現證毘",
    "T19n1020_001:0709b29": "盧遮那如來智身。於諸法中得無障礙。",
    "T19n1020_001:0709c01": "圓明字輪",
    "T19n1020_001:0709c14": "四十二字頌曰。",
    "T19n1020_001:0709c15": "阿上囉跛左曩攞娜麼拏上灑嚩䫂上野瑟",
    "T19n1020_001:0709c16": "吒上二合迦上娑上莽誐他上惹娑嚩二合馱捨",
    "T19n1020_001:0709c17": "佉上訖灑二合娑䫂二合上孃上囉他上二合婆",
    "T19n1020_001:0709c18": "去縒上娑麼二合訶嚩二合哆娑二合伽上姹",
    "T19n1020_001:0709c19": "上儜上頗娑迦二合野娑二合上室左二合上吒上",
    "T19n1020_001:0709c20": "荼去",
    "T19n1020_001:0709c21": "大方廣佛花嚴經入法界品四十二字觀門"
}