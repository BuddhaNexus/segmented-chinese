{
    "T23n1435_016:0109c04": "3十誦律卷第十六第三誦之三",
    "T23n1435_016:0109c06": "後秦北印度三藏弗若多羅譯",
    "T23n1435_016:0109c07": "九十波逸提之八",
    "T23n1435_016:0109c08": "佛在王舍城。爾時瓶沙王，有三種池水：第",
    "T23n1435_016:0109c09": "一池中王及夫人洗，第二池中王子大臣洗，",
    "T23n1435_016:0109c10": "第三池中餘人民洗。是王得道深心信佛，問",
    "T23n1435_016:0109c11": "諸大臣：「上人洗不？」答言：「亦洗。」王言：「上人應",
    "T23n1435_016:0109c12": "我池中洗。」爾時諸比丘，常初夜、中夜、後夜",
    "T23n1435_016:0109c13": "數數洗。一時瓶沙王欲洗，語守池人：「除人",
    "T23n1435_016:0109c14": "令淨，我欲往洗。」即時除却餘人，但比丘在。",
    "T23n1435_016:0109c15": "知池人作是念：「王敬比丘，若遣除者王或",
    "T23n1435_016:0109c16": "當瞋。」便白王言：「已除諸人，但比丘在。」王言：",
    "T23n1435_016:0109c17": "「大善！令上人先洗。」初夜、中夜、後夜比丘洗竟",
    "T23n1435_016:0109c18": "便去。知池人白王言：「比丘已去。」王即往洗。",
    "T23n1435_016:0109c19": "王法洗遲，王洗竟時便即地了。王浴竟作是",
    "T23n1435_016:0109c20": "念：「我不應出城不見佛直還入城。」即詣佛所，",
    "T23n1435_016:0109c21": "頭面禮足却坐一面。佛知而故問：「大王！",
    "T23n1435_016:0109c22": "晨朝何來？」時王以是事向佛廣說。佛爾時為",
    "T23n1435_016:0109c23": "王說種種法示教利喜，示教利喜已默然。王",
    "T23n1435_016:0109c24": "聞佛說法已，從坐起頭面禮足右遶而去。王",
    "T23n1435_016:0109c25": "去不久，佛以是事集比丘僧，種種因緣訶責",
    "T23n1435_016:0109c26": "諸比丘：「云何名比丘，常初夜、中夜、後夜數",
    "T23n1435_016:0109c27": "數洗，令灌頂剎利大王自池中不得洗？」種種",
    "T23n1435_016:0109c28": "因緣訶已，語諸比丘：「以十利故與比丘結戒。",
    "T23n1435_016:0109c29": "從今是戒應如是說：若比丘減半月浴，波逸",
    "T23n1435_016:0110a01": "提。」波逸提者，煮燒覆障，若不悔過，能障礙",
    "T23n1435_016:0110a02": "道。是中犯者，若比丘未滿半月浴，波逸提。",
    "T23n1435_016:0110a03": "若滿半月浴、若過，不犯。",
    "T23n1435_016:0110a04": "爾時春殘一月半、夏初一月，是二月半大熱",
    "T23n1435_016:0110a05": "時，諸比丘不得浴故，身體垢痒煩悶吐逆。",
    "T23n1435_016:0110a06": "是事白佛：「願世尊，如是大熱時，聽諸比丘",
    "T23n1435_016:0110a07": "洗浴。」佛言：「聽浴。從今是戒應如是說：若比丘",
    "T23n1435_016:0110a08": "減半月浴波逸提，除因緣。因緣者，春殘一",
    "T23n1435_016:0110a09": "月半、夏初一月，是二月半名大熱時。」是中犯",
    "T23n1435_016:0110a10": "者，若比丘未至大熱時浴，波逸提。若大熱時",
    "T23n1435_016:0110a11": "浴，不犯。佛在王舍城。爾時諸比丘病，以酥",
    "T23n1435_016:0110a12": "油塗身，不得浴故，患痒煩悶吐逆。諸比丘",
    "T23n1435_016:0110a13": "白佛：「願聽病因緣故浴。」佛言：「從今日聽病",
    "T23n1435_016:0110a14": "因緣故浴，益利病人如食無異。從今是戒",
    "T23n1435_016:0110a15": "應如是說：若比丘減半月浴，波逸提，除因緣。",
    "T23n1435_016:0110a16": "因緣者，春殘一月半、夏初一月，是二月半大",
    "T23n1435_016:0110a17": "熱時，除病時。」病者，若冷發、風發、熱發，若洗",
    "T23n1435_016:0110a18": "浴得差，是名病。是中犯者，若比丘無病減半",
    "T23n1435_016:0110a19": "月浴，波逸提。若病，不犯。佛在王舍城，爾時",
    "T23n1435_016:0110a20": "諸比丘中前著衣持鉢入城乞食，時惡風起，",
    "T23n1435_016:0110a21": "吹衣離體塵土坌身，不得浴故煩悶吐逆。是",
    "T23n1435_016:0110a22": "事白佛：「願世尊聽風因緣故浴。」佛言：「從今",
    "T23n1435_016:0110a23": "聽風因緣故浴。從今是戒應如是說：若比",
    "T23n1435_016:0110a24": "丘減半月浴，除因緣，波逸提。因緣者，春殘一",
    "T23n1435_016:0110a25": "月半、夏初一月，是二月半大熱時，除病時、風",
    "T23n1435_016:0110a26": "時。」是中犯者，若無風因緣浴，波逸提。若有風",
    "T23n1435_016:0110a27": "因緣浴，不犯。",
    "T23n1435_016:0110a28": "佛在王舍城，爾時諸比丘着新染衣入城乞",
    "T23n1435_016:0110a29": "食，值雨衣濕染汗著身生疥疱，不得浴故",
    "T23n1435_016:0110b01": "痒悶吐逆。諸比丘白佛：「願世尊聽雨因緣故",
    "T23n1435_016:0110b02": "浴。」佛言：「聽雨因緣故浴。從今是戒應如是",
    "T23n1435_016:0110b03": "說：若比丘減半月浴，除因緣，波逸提。因緣者，",
    "T23n1435_016:0110b04": "春殘一月半、夏初一月，是二月半大熱時，除",
    "T23n1435_016:0110b05": "病時、風時、雨時。」是中犯者，若無雨因緣浴，波",
    "T23n1435_016:0110b06": "逸提。有雨因緣浴，不犯。佛在阿羅毘國，爾時",
    "T23n1435_016:0110b07": "諸比丘作新佛圖，擔土持泥墼塼草等，麁泥",
    "T23n1435_016:0110b08": "細泥黑白泥治，不得浴故，痒悶吐逆疲極",
    "T23n1435_016:0110b09": "不除。是事白佛：「願世尊聽作因緣故浴。」佛",
    "T23n1435_016:0110b10": "言：「聽作因緣故浴。從今是戒應如是說：若",
    "T23n1435_016:0110b11": "比丘減半月浴，除因緣，波逸提。因緣者，春殘",
    "T23n1435_016:0110b12": "一月半、夏初一月，是二月半大熱時，除病時、",
    "T23n1435_016:0110b13": "風時、雨時、作時。」作者，乃至掃五掃󰆠僧坊",
    "T23n1435_016:0110b14": "地，亦名為作。是中犯者，若比丘無作因緣",
    "T23n1435_016:0110b15": "浴，波逸提。若作因緣者，不犯。",
    "T23n1435_016:0110b16": "佛在舍衛國，爾時諸比丘從憍薩羅遊行向",
    "T23n1435_016:0110b17": "舍衛國，是土地多土塵，行時塵土坌身，不",
    "T23n1435_016:0110b18": "得浴故，身體痒悶吐逆。是事白佛：「願世尊",
    "T23n1435_016:0110b19": "聽行因緣故浴。」佛言：「聽行因緣故浴。從",
    "T23n1435_016:0110b20": "今是戒應如是說：若比丘減半月浴，除因緣，",
    "T23n1435_016:0110b21": "波逸提。因緣者，春殘一月半、夏初一月，是二",
    "T23n1435_016:0110b22": "月半大熱時，除病時、風時、雨時、作時、行時。」行",
    "T23n1435_016:0110b23": "者，乃至半由旬若來若去。是中犯者，若比",
    "T23n1435_016:0110b24": "丘昨日來今日浴，波逸提。明日欲去今日浴，",
    "T23n1435_016:0110b25": "波逸提。若至半由旬來去浴者，不犯。若比",
    "T23n1435_016:0110b26": "丘無是六因緣，減半月浴，波逸提。若有因緣，",
    "T23n1435_016:0110b27": "不語餘比丘輒浴者，突吉羅。六十竟",
    "T23n1435_016:0110b28": "佛在維耶離國。爾時維耶離國諸王子，出園",
    "T23n1435_016:0110b29": "林中學射，門扇孔仰射空中，筈筈相拄。爾時",
    "T23n1435_016:0110c01": "迦留陀夷，中前著衣持鉢入城乞食，遙見諸",
    "T23n1435_016:0110c02": "王子作如是射，見已便笑。諸王子言：「何以故",
    "T23n1435_016:0110c03": "笑？我等射不好耶？」答言：「不好。」問言：「汝能不？」",
    "T23n1435_016:0110c04": "答言：「能。」「若能便射。」迦留陀夷言：「我等法不",
    "T23n1435_016:0110c05": "應捉弓箭。」諸王子言：「此有木弓可用。」即",
    "T23n1435_016:0110c06": "與木弓。張時有飛鳥空中迴旋，迦留陀夷",
    "T23n1435_016:0110c07": "放箭，圍繞不令得出。諸王子言：「何故不著？」",
    "T23n1435_016:0110c08": "答言：「射著何足為難？」諸王子言：「不爾。若能",
    "T23n1435_016:0110c09": "著者，便應令著，莫但虛語。」即憍慢言：「汝等",
    "T23n1435_016:0110c10": "欲令射著何處？」王子言：「欲令著右眼。」即著",
    "T23n1435_016:0110c11": "右眼，是鳥即死。爾時諸王子皆慚愧妬瞋",
    "T23n1435_016:0110c12": "恨言：「沙門釋子能故奪畜生命。」是中有比",
    "T23n1435_016:0110c13": "丘少欲知足行頭陀，聞是事心不喜，種種因",
    "T23n1435_016:0110c14": "緣訶責：「云何名比丘，故奪畜生命？」種種因緣",
    "T23n1435_016:0110c15": "訶已，向佛廣說。佛以是事集比丘僧，知而故",
    "T23n1435_016:0110c16": "問迦留陀夷：「汝實作是事不？」答言：「實作。世",
    "T23n1435_016:0110c17": "尊！」佛以種種因緣訶責：「云何名比丘，故奪",
    "T23n1435_016:0110c18": "畜生命？」種種訶已，語諸比丘：「以十利故與",
    "T23n1435_016:0110c19": "比丘結戒。從今是戒應如是說：若比丘故奪",
    "T23n1435_016:0110c20": "畜生命，波逸提。」奪命者，若自奪、若教他奪。波",
    "T23n1435_016:0110c21": "逸提者，煮燒覆障，若不悔過，能障礙道。是中",
    "T23n1435_016:0110c22": "犯者，有三種奪畜生命，得波逸提：自、教、遣使。",
    "T23n1435_016:0110c23": "自者，若比丘自作自奪畜生命。教者，語他言：",
    "T23n1435_016:0110c24": "「是畜生捉縛打殺。」若他受教殺者，是比丘",
    "T23n1435_016:0110c25": "得波逸提。遣使者，若比丘語人言：「汝識某",
    "T23n1435_016:0111a01": "畜生不？」答言：「識。」「汝往捉縛打殺。」使往捉縛",
    "T23n1435_016:0111a02": "打殺者，比丘得波逸提。又比丘有三種奪",
    "T23n1435_016:0111a03": "畜生命，得波逸提：一者用受色，二者用不",
    "T23n1435_016:0111a04": "受色，三者用受不受色。受色者，若比丘以手",
    "T23n1435_016:0111a05": "打畜生，若足、若頭、若餘身分，念欲令死，死者",
    "T23n1435_016:0111a06": "波逸提；若不即死，後因死者波逸提；若不",
    "T23n1435_016:0111a07": "即死、後不因死，突吉羅。不受色者，若比丘以",
    "T23n1435_016:0111a08": "木瓦、石刀、矟弓箭、若木段、白鑞段、鉛錫段遙擲",
    "T23n1435_016:0111a09": "畜生，念欲令死，死者波逸提；若不即死，",
    "T23n1435_016:0111a10": "後因是死亦波逸提；若不即死、後不因死，突",
    "T23n1435_016:0111a11": "吉羅。受不受色者，若以手捉木瓦石刀矟弓",
    "T23n1435_016:0111a12": "箭木段白鑞段鉛錫段就打，念欲令死，死者",
    "T23n1435_016:0111a13": "波逸提；若不即死，後因是死波逸提；若不即",
    "T23n1435_016:0111a14": "死、後不因死，突吉羅。若比丘不以受色、不受",
    "T23n1435_016:0111a15": "色、受不受色，為殺故，以毒藥著畜生眼中、耳",
    "T23n1435_016:0111a16": "中、鼻中、口中、身上瘡中，著飲食中、臥處、行",
    "T23n1435_016:0111a17": "處，念欲令死，死者波逸提；若不即死，後因",
    "T23n1435_016:0111a18": "是死，亦波逸提；若不即死、後不因死，突吉",
    "T23n1435_016:0111a19": "羅。若比丘不以受色、不受色、受不受色，不以",
    "T23n1435_016:0111a20": "毒藥，為殺故，作憂多殺、頭多殺，作弶網撥",
    "T23n1435_016:0111a21": "毘陀羅殺、似毘陀羅殺、斷命殺、墮胎殺、按腹",
    "T23n1435_016:0111a22": "殺、推著水火中殺、推著坑中殺，遣令道中",
    "T23n1435_016:0111a23": "死，乃至母胎中初受二根：身根、命根，於中",
    "T23n1435_016:0111a24": "起方便，念欲令死，死者波逸提；若不即死，後",
    "T23n1435_016:0111a25": "因是死，波逸提；若不即死、後不因死，突吉",
    "T23n1435_016:0111a26": "羅。六十一竟",
    "T23n1435_016:0111a27": "佛在王舍城。爾時六群比丘共十七群比丘",
    "T23n1435_016:0111a28": "鬪諍相罵心不和合。時六群比丘共十七群",
    "T23n1435_016:0111a29": "比丘鬪諍相罵已，六群比丘欲令十七群比",
    "T23n1435_016:0111b01": "丘疑悔故，作是言：「汝等不滿二十歲受具",
    "T23n1435_016:0111b02": "足戒，若人不滿二十歲受具足戒者，不名",
    "T23n1435_016:0111b03": "得具足戒。若不得具足戒，非比丘非沙門非",
    "T23n1435_016:0111b04": "釋子。」是人得是語已，愁憂疑悔啼泣。諸比丘",
    "T23n1435_016:0111b05": "問：「何故啼耶？」答言：「六群比丘令我疑悔云：",
    "T23n1435_016:0111b06": "『我等不滿二十受具足戒，若不滿二十受具",
    "T23n1435_016:0111b07": "足戒者，不名得具戒。若不得具足戒，非比",
    "T23n1435_016:0111b08": "丘非沙門非釋子。』我等聞是語，疑悔故啼。」是",
    "T23n1435_016:0111b09": "中有比丘少欲知足行頭陀，聞是事種種因",
    "T23n1435_016:0111b10": "緣訶責：「云何名比丘，故令他疑悔？」種種因",
    "T23n1435_016:0111b11": "緣訶已，向佛廣說。佛以是事集比丘僧，知而",
    "T23n1435_016:0111b12": "故問六群比丘：「汝實作是事不？」答言：「實作。世",
    "T23n1435_016:0111b13": "尊！」佛以種種因緣呵責六群比丘：「云何名比",
    "T23n1435_016:0111b14": "丘，故令他比丘疑悔？」種種因緣呵已，語諸比",
    "T23n1435_016:0111b15": "丘：「以十利故與比丘結戒。從今是戒應如是",
    "T23n1435_016:0111b16": "說：若比丘故令餘比丘疑悔，使須臾時心不",
    "T23n1435_016:0111b17": "安隱，以是因緣無異，波逸提。」波逸提者，煮燒",
    "T23n1435_016:0111b18": "覆障，若不悔過，能障礙道。是中犯者，有六",
    "T23n1435_016:0111b19": "事：一者生，二者受具戒，三者犯，四者問，",
    "T23n1435_016:0111b20": "五者物，六者法。生者，若比丘問餘比丘：「汝",
    "T23n1435_016:0111b21": "何時生？」答言：「某王時生，某大臣時生、某",
    "T23n1435_016:0111b22": "豐樂時、某飢儉時、某安隱時、某疾病時生。」",
    "T23n1435_016:0111b23": "即復言：「若人某王時生、某大臣時、若豐樂、",
    "T23n1435_016:0111b24": "飢儉、安隱、疫病時生者，是人不滿二十歲。若",
    "T23n1435_016:0111b25": "人不滿二十，不得受具足戒。若不得受具",
    "T23n1435_016:0111b26": "足戒，非比丘非沙門非釋子。」若他比丘起",
    "T23n1435_016:0111b27": "疑悔、若不起，皆波逸提。又比丘問他比丘",
    "T23n1435_016:0111b28": "言：「汝腋下何時生毛？口邊何時生鬚？咽喉",
    "T23n1435_016:0111b29": "何時現？」若言：「某王時、某大臣時、若豐樂、飢儉、",
    "T23n1435_016:0111c01": "安隱、疫病時生。」即復言：「若人某王時、某大臣",
    "T23n1435_016:0111c02": "時、若豐樂、飢儉、安隱、疫病時，生毛、生鬚、咽喉",
    "T23n1435_016:0111c03": "現者，是人不滿二十。若人不滿二十受具足",
    "T23n1435_016:0111c04": "戒，不名得具足戒。若不得具足戒，非比丘非",
    "T23n1435_016:0111c05": "沙門非釋子。」若起疑悔、若不起，皆波逸提。是",
    "T23n1435_016:0111c06": "名生。受具足戒者，若比丘問他比丘言：「汝何",
    "T23n1435_016:0111c07": "時受具足戒？」答言：「某王時、某大臣時、若豐",
    "T23n1435_016:0111c08": "樂、飢儉、安隱、疫病時受具足戒。」即復言：「若",
    "T23n1435_016:0111c09": "人某王時、某大臣時、若豐樂、飢儉、安隱、疫病時",
    "T23n1435_016:0111c10": "受具足戒者，是人不得具足戒。不得具足戒",
    "T23n1435_016:0111c11": "者，非比丘非沙門非釋子。」若起疑悔、若不起，",
    "T23n1435_016:0111c12": "皆波逸提。又比丘問他比丘：「誰是汝具足",
    "T23n1435_016:0111c13": "戒和上？誰作阿闍梨？誰作教師？」答言：「某作",
    "T23n1435_016:0111c14": "和上、某作阿闍梨、某作教師。」即復言：「若某",
    "T23n1435_016:0111c15": "作和上、某作阿闍梨、某作教師，是人不名",
    "T23n1435_016:0111c16": "得具足戒。若不得具足戒，非比丘非沙門非",
    "T23n1435_016:0111c17": "釋子。」若起疑悔、若不起，皆波逸提。又比丘",
    "T23n1435_016:0111c18": "問他比丘言：「汝於十眾中受具足戒，於五眾",
    "T23n1435_016:0111c19": "中受具戒耶？」答言：「十眾中。」即復言：「若如是",
    "T23n1435_016:0111c20": "十眾中受具戒，是人不得具足戒。若不得",
    "T23n1435_016:0111c21": "具戒者，非比丘非沙門非釋子。」若起疑悔、若",
    "T23n1435_016:0111c22": "不起，皆波逸提。又比丘問他比丘：「汝於界",
    "T23n1435_016:0111c23": "內受具戒、界外受？」答言：「界內受。」即復言：「若",
    "T23n1435_016:0111c24": "界內受，是人不得具足戒。若不得具足戒",
    "T23n1435_016:0111c25": "者，非比丘非沙門非釋子。」若起疑悔、若不起，",
    "T23n1435_016:0111c26": "皆波逸提。是名受具足戒。犯者，若比丘語",
    "T23n1435_016:0111c27": "他比丘言：「汝犯僧伽婆尸沙罪、犯波逸提、波",
    "T23n1435_016:0111c28": "羅提提舍尼、突吉羅。若比丘犯僧伽婆尸沙、",
    "T23n1435_016:0111c29": "波逸提、波羅提提舍尼、突吉羅者，是人非比",
    "T23n1435_016:0112a01": "丘非沙門非釋子。」若起疑悔、若不起，皆波逸",
    "T23n1435_016:0112a02": "提。是名犯。問者，若比丘問他比丘：「汝入某",
    "T23n1435_016:0112a03": "聚落、行某巷、至某家、坐某處、共某女人",
    "T23n1435_016:0112a04": "語、到某比丘尼坊、共某比丘尼語耶？」答",
    "T23n1435_016:0112a05": "言：「我入某聚落、行某巷、到某家、坐某處、共",
    "T23n1435_016:0112a06": "某女人語、到某比丘尼坊、共某比丘尼語。」",
    "T23n1435_016:0112a07": "即復言：「若比丘入某聚落、行某巷、到某家、坐",
    "T23n1435_016:0112a08": "某處、共某女人語、到某比丘尼坊、共某比丘",
    "T23n1435_016:0112a09": "尼語者，是人非比丘非沙門非釋子。」若起疑",
    "T23n1435_016:0112a10": "悔、若不起，皆波逸提。是名問。物者，若比丘語",
    "T23n1435_016:0112a11": "餘比丘：「汝誰同心用鉢？誰同心用衣，用戶",
    "T23n1435_016:0112a12": "鉤、時藥、夜分藥、七日藥、終身藥？」答言：「與某",
    "T23n1435_016:0112a13": "同心用鉢、衣、戶鉤、時藥、夜分藥、七日藥、終身",
    "T23n1435_016:0112a14": "藥。」即復言：「若比丘與某同心用衣、鉢、戶鉤、時",
    "T23n1435_016:0112a15": "藥、夜分藥、七日藥、終身藥者，是人非比丘非",
    "T23n1435_016:0112a16": "沙門非釋子。」若起疑悔、若不起，皆波逸提。是",
    "T23n1435_016:0112a17": "名物。法者，若比丘語他比丘：「莫多畜衣、莫數",
    "T23n1435_016:0112a18": "數食、莫別眾食、莫他不請入其舍、莫非",
    "T23n1435_016:0112a19": "時入聚落、莫不著僧伽梨入村邑。」若比丘答",
    "T23n1435_016:0112a20": "言：「我受迦絺那衣。」即復言：「若比丘隨意多",
    "T23n1435_016:0112a21": "畜衣、數數食、別眾食、他不請入其舍、非時",
    "T23n1435_016:0112a22": "入聚落、不著僧伽梨入村邑者，是人非比丘",
    "T23n1435_016:0112a23": "非沙門非釋子。」若起疑悔、若不起，皆波逸提。",
    "T23n1435_016:0112a24": "是名法。若比丘以是六事，令他比丘疑悔，",
    "T23n1435_016:0112a25": "皆波逸提。除是六事，以餘事令他比丘疑",
    "T23n1435_016:0112a26": "悔，突吉羅。若除比丘以是六事，以餘因緣",
    "T23n1435_016:0112a27": "令餘人疑悔，皆突吉羅。六十二竟",
    "T23n1435_016:0112a28": "佛在王舍城。爾時十七群比丘中，有一白衣",
    "T23n1435_016:0112a29": "小兒憙笑。時十七群比丘以憙笑故，用指",
    "T23n1435_016:0112b01": "擊攊，小兒多笑乃至氣絕，不能動手足便",
    "T23n1435_016:0112b02": "死。時十七群比丘生疑：「我等將無得波羅夷？」",
    "T23n1435_016:0112b03": "是事白佛。佛知故問十七群比丘：「汝以何心",
    "T23n1435_016:0112b04": "作？」答言：「我以戲笑故。」佛言：「若爾者不犯",
    "T23n1435_016:0112b05": "殺。」語諸比丘：「以十利故與比丘結戒。從今是",
    "T23n1435_016:0112b06": "戒應如是說：若比丘以指擊攊他者，波逸",
    "T23n1435_016:0112b07": "提。」波逸提者，煮燒覆障，若不悔過，能障礙",
    "T23n1435_016:0112b08": "道。是中犯者，若比丘以一指擊攊他，一波",
    "T23n1435_016:0112b09": "逸提。二、三、四、五、六、七、八、九、十指，十波逸提。若",
    "T23n1435_016:0112b10": "以木石擊攊他，突吉羅。六十三竟",
    "T23n1435_016:0112b11": "佛在舍衛國。爾時波斯匿王有洗浴池，處",
    "T23n1435_016:0112b12": "處作堰。時十七群比丘共相謂言：「至阿脂羅",
    "T23n1435_016:0112b13": "河上洗浴去來。」十七群比丘中，有一比丘",
    "T23n1435_016:0112b14": "得禪定故，實不樂往，為護餘人意故去。諸",
    "T23n1435_016:0112b15": "比丘皆到阿脂羅河岸上，脫衣入河中作",
    "T23n1435_016:0112b16": "種種戲，或手拍水、或倒沒、或如魚轉、或掉",
    "T23n1435_016:0112b17": "臂、或兩手把水、或一手、或仰浮。是洗浴",
    "T23n1435_016:0112b18": "處，王殿上悉得遙見。時王與末利夫人於殿",
    "T23n1435_016:0112b19": "上受五欲樂，女妓自娛。時王遙見十七群",
    "T23n1435_016:0112b20": "比丘在水中種種戲，語末利夫人：「此是汝所",
    "T23n1435_016:0112b21": "尊重者，於水中作如是種種麁戲。」夫人答言：",
    "T23n1435_016:0112b22": "「王何以言？看此是年少耳！王何不言：『看摩訶",
    "T23n1435_016:0112b23": "迦葉、舍利弗、目揵連、阿那律？』」爾時是中得禪",
    "T23n1435_016:0112b24": "定者不洗，在別處坐禪，聞是二語：王語、夫人",
    "T23n1435_016:0112b25": "語。聞已語餘比丘言：「汝洗己足勿復更洗，當",
    "T23n1435_016:0112b26": "上岸著衣，皆盛滿澡罐水著前，結加趺坐。」",
    "T23n1435_016:0112b27": "如是教已，即皆上岸著衣盛滿瓶水著前，",
    "T23n1435_016:0112b28": "結加趺坐。時得定者，以神通力令瓶水各各",
    "T23n1435_016:0112b29": "在前空中去，令諸比丘大坐閉眼隨後而去。",
    "T23n1435_016:0112c01": "時末利夫人見已語王言：「此是我所尊重者",
    "T23n1435_016:0112c02": "也，作如是行，乃至王所不見處。」時夫人即",
    "T23n1435_016:0112c03": "遣使詣佛所，白佛言：「是王常憙出比丘過罪，",
    "T23n1435_016:0112c04": "以此水中洗戲故，願令諸比丘莫復此中洗。」",
    "T23n1435_016:0112c05": "佛以是事集比丘僧，知而故問十七群比丘：",
    "T23n1435_016:0112c06": "「汝實作是事不？」答言：「實作。世尊！」佛以種種",
    "T23n1435_016:0112c07": "因緣訶責十七群比丘：「云何名比丘，水中作",
    "T23n1435_016:0112c08": "種種戲，以手拍水倒沒、或如魚轉、或兩手",
    "T23n1435_016:0112c09": "把水、或一手、或仰浮？」種種訶已語諸比丘：",
    "T23n1435_016:0112c10": "「以十利故與比丘結戒，從今是戒應如是說：",
    "T23n1435_016:0112c11": "若比丘水中戲，波逸提。」波逸提者，煮燒覆障，",
    "T23n1435_016:0112c12": "若不悔過，能障礙道。是中犯者有八種：一者",
    "T23n1435_016:0112c13": "作喜，二者作樂，三者作笑，四者作戲，五者",
    "T23n1435_016:0112c14": "弄水，六者令他喜，七者令他樂，八者令他",
    "T23n1435_016:0112c15": "笑。若比丘欲作喜故，以手拍水，波逸提。若於",
    "T23n1435_016:0112c16": "水中倒沒、或轉如魚、或一臂兩臂浮、或身",
    "T23n1435_016:0112c17": "踊、或仰浮，皆波逸提。若比丘欲作樂、作笑、",
    "T23n1435_016:0112c18": "作戲弄水，令他喜、令他樂、令他笑故，作是種",
    "T23n1435_016:0112c19": "種浮戲，皆波逸提。乃至盤上有水、若坐床",
    "T23n1435_016:0112c20": "上有水，以指畫之，突吉羅。不犯者，若學浮、若",
    "T23n1435_016:0112c21": "直渡，不犯。六十四竟",
    "T23n1435_016:0112c22": "佛在舍衛國。爾時長老阿那律，從憍薩羅",
    "T23n1435_016:0112c23": "遊行向舍衛國，到一聚落無僧坊處欲宿。是阿",
    "T23n1435_016:0112c24": "那律本國王子，性貴故不憙問小小事，又不",
    "T23n1435_016:0112c25": "知何人可問、不可問。見聚落中諸立年少，即",
    "T23n1435_016:0113a01": "往問言：「是聚落中誰能與出家人宿處？」時聚",
    "T23n1435_016:0113a02": "落中有一婬女，是諸年少欲戲弄比丘故，答",
    "T23n1435_016:0113a03": "言：「某處可宿。」即往到女門前立彈指。時女人",
    "T23n1435_016:0113a04": "出看，見阿那律端正有威德顏色可愛，見已",
    "T23n1435_016:0113a05": "婬欲心發。女人問言：「汝何所索？」答言：「寄宿。」",
    "T23n1435_016:0113a06": "女言：「可得。」即入與坐處，共相問訊，然後乃",
    "T23n1435_016:0113a07": "坐。女勅家人，辦種種飲食、種種莊嚴供養是",
    "T23n1435_016:0113a08": "客。即敷大床好褥被枕，即此床邊更著一床，",
    "T23n1435_016:0113a09": "自為身故。是女人初夜請比丘作不淨事：「我",
    "T23n1435_016:0113a10": "當為汝供給捺脚。」比丘答言：「我是斷婬欲人，",
    "T23n1435_016:0113a11": "莫說是事。」女人意念：「此必有欲，但以初至疲",
    "T23n1435_016:0113a12": "極故。」至中夜更語，猶故不從。至後夜復語，",
    "T23n1435_016:0113a13": "亦故不從。至地了時女語比丘言：「國王、大臣",
    "T23n1435_016:0113a14": "有持百金錢來，我不肯從。二百、三百、四百、五",
    "T23n1435_016:0113a15": "百我亦不從。我於今夜三自相請，而汝不肯。",
    "T23n1435_016:0113a16": "汝於比丘所應得法，必當得之。若不欲爾者，",
    "T23n1435_016:0113a17": "為愍我故受我施食。」阿那律念言：「我道中行",
    "T23n1435_016:0113a18": "必，當復須食。」作是念已即默然受。知默然",
    "T23n1435_016:0113a19": "受已，即時辦飲食，自手行水，自與多美飲",
    "T23n1435_016:0113a20": "食飽滿已，知洗手攝鉢竟，取小床在前坐",
    "T23n1435_016:0113a21": "聽說法。時阿那律觀女人心本末因緣，為",
    "T23n1435_016:0113a22": "說次第法，即於座上遠塵離垢得法眼淨。是",
    "T23n1435_016:0113a23": "女人見法聞法知法入法，度疑悔不隨他，於",
    "T23n1435_016:0113a24": "佛法中得自在心無所畏。從坐處起，頭面禮",
    "T23n1435_016:0113a25": "阿那律足言：「我從今日，歸依佛、歸依法、歸依",
    "T23n1435_016:0113a26": "僧，我盡形作佛優婆夷。」時阿那律更為說",
    "T23n1435_016:0113a27": "種種法示教利喜，示教利喜已從坐起去。從",
    "T23n1435_016:0113a28": "是已來此家常供給沙門釋子衣服飲食。是",
    "T23n1435_016:0113a29": "婬女少多送阿那律已便還。爾時阿那律漸",
    "T23n1435_016:0113b01": "到舍衛國，脫衣鉢著一處，往詣佛所，頭面作",
    "T23n1435_016:0113b02": "禮在一面坐。諸佛常法，有客比丘來，以如是",
    "T23n1435_016:0113b03": "語勞問：「忍不？足不？乞食不難、道路不疲極",
    "T23n1435_016:0113b04": "耶？」佛即以如是語勞問阿那律：「忍不？足不？乞",
    "T23n1435_016:0113b05": "食不難、道路不疲極耶？」阿那律答言：「世尊！",
    "T23n1435_016:0113b06": "忍足、乞食不難、道路不疲。」以是事向佛廣說。",
    "T23n1435_016:0113b07": "佛以是事集比丘僧，語諸比丘：「阿那律雖離",
    "T23n1435_016:0113b08": "欲得阿羅漢，不應與女人共宿。如熟飲食人",
    "T23n1435_016:0113b09": "之所欲，女人於男亦復如是。」種種因緣訶",
    "T23n1435_016:0113b10": "責不應與女人共宿：「以十利故與比丘結",
    "T23n1435_016:0113b11": "戒。從今是戒應如是說：若比丘與女人同舍",
    "T23n1435_016:0113b12": "宿，波逸提。」女者，人女、非人女、畜生女是。人",
    "T23n1435_016:0113b13": "女若臥若坐名為宿。象若倚若立亦名宿。",
    "T23n1435_016:0113b14": "駝馬、牛羊若臥若立亦名宿。鵝鴈、孔雀、雞，若",
    "T23n1435_016:0113b15": "一脚立、若持頭置項上亦名宿。舍者有四種：",
    "T23n1435_016:0113b16": "一切覆一切障、一切障不覆、一切覆不障、",
    "T23n1435_016:0113b17": "一切覆少障。是中犯者，若比丘是四種舍中",
    "T23n1435_016:0113b18": "共女人宿，皆波逸提。若起還臥，更得波逸",
    "T23n1435_016:0113b19": "提。隨起還臥，一一波逸提。不犯者，通夜坐",
    "T23n1435_016:0113b20": "不臥。乃至他舍有女人宿，孔容猫子入處，",
    "T23n1435_016:0113b21": "是中宿波逸提。六十五竟",
    "T23n1435_016:0113b22": "佛在維耶離國摩俱羅山中，爾時與侍者象",
    "T23n1435_016:0113b23": "守比丘俱。諸佛侍者法，佛未入房不得先入。",
    "T23n1435_016:0113b24": "時佛初夜露地經行，爾時小雨墮，釋提桓因",
    "T23n1435_016:0113b25": "作是念：「佛今在露地經行小雨墮，我何不變",
    "T23n1435_016:0113b26": "作琉璃窟，令佛在中經行。」即變化作，佛在",
    "T23n1435_016:0113b27": "中經行，帝釋隨後。佛經行久，是象守比丘風",
    "T23n1435_016:0113b28": "雨所惱，作是念：「當以何方便令佛入舍，我當",
    "T23n1435_016:0113b29": "得入？」爾時摩俱羅山中所有人民，小兒啼時",
    "T23n1435_016:0113c01": "則以婆俱羅夜叉怖之令止。時象守反被俱",
    "T23n1435_016:0113c02": "執，在經行道頭立，以兩手覆兩耳語佛言：",
    "T23n1435_016:0113c03": "「婆俱羅夜叉來。」時釋提桓因白佛言：「世尊！云",
    "T23n1435_016:0113c04": "何佛法中乃有是癡人？」佛言：「憍尸迦！我家廣",
    "T23n1435_016:0113c05": "大，此人現身亦當得漏盡，所作已辦更不",
    "T23n1435_016:0113c06": "復受後有。」佛種種因緣示教利喜，示教利",
    "T23n1435_016:0113c07": "喜已默然。釋提桓因聞佛示教利喜已，頭面",
    "T23n1435_016:0113c08": "禮佛足右繞而去。釋去不久，佛入自房敷",
    "T23n1435_016:0113c09": "坐床坐。是夜過已，以是因緣集比丘僧，種種",
    "T23n1435_016:0113c10": "因緣訶責象守比丘言：「癡人！云何能恐怖如",
    "T23n1435_016:0113c11": "來佛世尊？汝癡人！佛者無怖畏、衣毛不竪。」爾",
    "T23n1435_016:0113c12": "時佛說偈言：",
    "T23n1435_016:0113c13": "「佛於自法中，　　通達無礙智；",
    "T23n1435_016:0113c14": "有人可以此，　　婆俱夜叉恐。",
    "T23n1435_016:0113c15": "佛於自法中，　　通達無礙智；",
    "T23n1435_016:0113c16": "是故能過度，　　生老病死苦。",
    "T23n1435_016:0113c17": "佛於自法中，　　通達無礙智；",
    "T23n1435_016:0113c18": "是故能除滅，　　諸結使煩惱。」",
    "T23n1435_016:0113c19": "佛種種因緣訶責象守比丘已，語諸比丘：「以",
    "T23n1435_016:0113c20": "十利故與比丘結戒。從今是戒應如是說：若",
    "T23n1435_016:0113c21": "比丘自恐怖他比丘、若教他恐怖，乃至戲笑，",
    "T23n1435_016:0113c22": "波逸提。」波逸提者，煮燒覆障，若不悔過，能",
    "T23n1435_016:0113c23": "障礙道。是中犯者，有六種：色、聲、香、味、觸、法。",
    "T23n1435_016:0113c24": "色者，若比丘作象色、若作馬色、羝羊色、水牛",
    "T23n1435_016:0113c25": "色，作如是等可畏色恐怖比丘，若能令怖、若",
    "T23n1435_016:0113c26": "不能，皆波逸提，是名色。聲者，若比丘作象",
    "T23n1435_016:0113c27": "聲、馬聲、車聲、步聲、羝羊聲、水牛聲，作如是等",
    "T23n1435_016:0113c28": "可畏聲恐怖他比丘，若能令恐怖、若不能，皆",
    "T23n1435_016:0113c29": "波逸提，是名聲。香者，若比丘作好香、若作",
    "T23n1435_016:0114a01": "臭、若等分香、若作希有香，作如是等香恐",
    "T23n1435_016:0114a02": "怖他比丘，若能令恐怖、若不能，皆波逸提，",
    "T23n1435_016:0114a03": "是名香。味者，若比丘問他比丘：「汝今日用何",
    "T23n1435_016:0114a04": "物噉飯？」答言：「用酪酥。」又言：「若用酪酥噉飯",
    "T23n1435_016:0114a05": "者，是人得癩癬病。」若能令恐怖、若不能，皆",
    "T23n1435_016:0114a06": "波逸提。若比丘復問他比丘：「汝今日以何物",
    "T23n1435_016:0114a07": "噉飯？」答言：「用酪酥毘羅漿。」又言：「若人用酪",
    "T23n1435_016:0114a08": "酥毘羅漿噉飯者，是人得癩癬病。」若能令恐",
    "T23n1435_016:0114a09": "怖、若不能，皆波逸提。又比丘問餘比丘：「汝今",
    "T23n1435_016:0114a10": "日以何物噉飯？」答言：「以酥猪肉。」又言：「若人",
    "T23n1435_016:0114a11": "用酥猪肉噉飯者，是人得癩癬病。」若能令恐",
    "T23n1435_016:0114a12": "怖、若不能，皆波逸提，是名味。觸者，若比丘",
    "T23n1435_016:0114a13": "持身令堅，若麁、若軟、若細滑、若澁，令身皆異，",
    "T23n1435_016:0114a14": "以觸他比丘，若能令恐怖、若不能，皆波逸",
    "T23n1435_016:0114a15": "提，是名觸。法者，若比丘語餘比丘：「汝莫於",
    "T23n1435_016:0114a16": "生草中大小便，當墮地獄餓鬼畜生。」是比丘",
    "T23n1435_016:0114a17": "答言：「我自知是法。」又言：「若比丘生草中大",
    "T23n1435_016:0114a18": "小便者，是比丘便墮地獄餓鬼畜生。」若能令",
    "T23n1435_016:0114a19": "恐怖、若不能，皆波逸提，是名法。若比丘以是",
    "T23n1435_016:0114a20": "六事恐怖比丘，波逸提。除是六事，以餘事恐",
    "T23n1435_016:0114a21": "怖比丘，突吉羅。若以六事及餘事恐怖餘",
    "T23n1435_016:0114a22": "人，突吉羅。六十六竟",
    "T23n1435_016:0114a23": "佛在舍衛國。有一居士，請佛及僧明日食，佛",
    "T23n1435_016:0114a24": "默然受。是居士知佛默然受已，從坐起頭面",
    "T23n1435_016:0114a25": "禮佛足右繞而去，還家通夜辦種種多美飲",
    "T23n1435_016:0114a26": "食敷坐處。爾時諸比丘，早起持衣鉢著露地",
    "T23n1435_016:0114a27": "待時到。爾時六群比丘，與十七群比丘共",
    "T23n1435_016:0114a28": "鬪諍不相憙。時六群比丘，取十七群比丘衣",
    "T23n1435_016:0114a29": "鉢藏著異處。時十七群比丘來求衣鉢，久覓",
    "T23n1435_016:0114b01": "不得。十七群比丘法，有所作事皆共相語。時",
    "T23n1435_016:0114b02": "失衣者語餘者言：「我不知衣鉢處，相助求覓。」",
    "T23n1435_016:0114b03": "於是中間，居士敷坐處已，遣使白佛：「時到，飲",
    "T23n1435_016:0114b04": "食已辦，佛自知時。」諸比丘僧往居士舍，佛",
    "T23n1435_016:0114b05": "自房住迎食分。居士見僧坐已，自手行水，自",
    "T23n1435_016:0114b06": "與多美飲食自恣飽滿。自恣飽滿已，知僧攝",
    "T23n1435_016:0114b07": "鉢自行水竟，取小床在僧前坐，欲聽說法。",
    "T23n1435_016:0114b08": "上座說法已，及餘比丘各從坐起，出居士",
    "T23n1435_016:0114b09": "舍。十七群比丘爾許時覓衣始得來入，眾僧",
    "T23n1435_016:0114b10": "出時見已問言：「何故在後？」答言：「六群比丘藏",
    "T23n1435_016:0114b11": "我衣鉢，久覓始得。」是中有比丘少欲知足行",
    "T23n1435_016:0114b12": "頭陀，聞是事心不喜，種種因緣訶責六群比",
    "T23n1435_016:0114b13": "丘：「云何名比丘，藏他比丘衣鉢，求覓時間垂",
    "T23n1435_016:0114b14": "當斷食？」種種因緣訶已，向佛廣說。佛以是事",
    "T23n1435_016:0114b15": "集比丘僧，知而故問六群比丘：「汝實作是事",
    "T23n1435_016:0114b16": "不？」答言：「實作。世尊！」佛種種因緣訶責：「云何名",
    "T23n1435_016:0114b17": "比丘，藏他比丘衣鉢，求覓時間垂當斷食？」佛",
    "T23n1435_016:0114b18": "種種因緣呵已，語諸比丘：「以十利故與比丘",
    "T23n1435_016:0114b19": "結戒。從今是戒應如是說：若比丘藏他比丘",
    "T23n1435_016:0114b20": "鉢、若衣、戶鉤、革屣、針筒，如是隨法所須物，",
    "T23n1435_016:0114b21": "若自藏、若教他藏，乃至戲笑，波逸提。」自藏者，",
    "T23n1435_016:0114b22": "自手藏。教藏者，教他藏。波逸提者，煮燒覆障，",
    "T23n1435_016:0114b23": "若不悔過，能障礙道。是中犯者，若比丘藏",
    "T23n1435_016:0114b24": "他比丘鉢，彼比丘若覓不得，是比丘得波逸",
    "T23n1435_016:0114b25": "提；若覓得，突吉羅。若衣、戶鉤、革屣、針筒，若",
    "T23n1435_016:0114b26": "覓不得，波逸提；若覓得，突吉羅。若藏空針",
    "T23n1435_016:0114b27": "筒，彼比丘若覓不得，突吉羅；若得，亦突吉羅。",
    "T23n1435_016:0114b28": "六十七竟",
    "T23n1435_016:0114b29": "佛在王舍城。爾時六群比丘性嬾惰，不憙自",
    "T23n1435_016:0114c01": "浣染衣割截篸縫，若有衣可浣染割截篸",
    "T23n1435_016:0114c02": "縫者，便持是衣與比丘、若比丘尼、式叉摩尼、",
    "T23n1435_016:0114c03": "若沙彌、沙彌尼。諸人生自衣想，浣染割截篸",
    "T23n1435_016:0114c04": "縫作衣竟。爾時六群比丘知衣已成，便往索",
    "T23n1435_016:0114c05": "言：「此衣何以久不還我？」軟語不得，即強奪",
    "T23n1435_016:0114c06": "取。爾時諸比丘，不見六群比丘浣染割截篸",
    "T23n1435_016:0114c07": "縫衣時，但見著新衣。諸比丘問六群比丘言：",
    "T23n1435_016:0114c08": "「不見汝浣染割截篸縫衣時，但見著新衣。」",
    "T23n1435_016:0114c09": "六群比丘言：「我等有可浣染割截篸縫衣，持",
    "T23n1435_016:0114c10": "與比丘、比丘尼、式叉摩尼、沙彌、沙彌尼。諸人",
    "T23n1435_016:0114c11": "是衣中生自衣想，浣染作衣竟，我便往索：",
    "T23n1435_016:0114c12": "『此衣何以久不還我？』軟語不得，即強奪取著。",
    "T23n1435_016:0114c13": "以是因緣故，汝等不見我浣染割截篸縫衣",
    "T23n1435_016:0114c14": "時，但見我著新衣。」是中有比丘少欲知足行",
    "T23n1435_016:0114c15": "頭陀，聞是事種種因緣訶責六群比丘：「云何",
    "T23n1435_016:0114c16": "名比丘，與比丘、比丘尼、式叉摩尼、沙彌、沙彌",
    "T23n1435_016:0114c17": "尼衣，他不還便強奪取著？」諸比丘種種因",
    "T23n1435_016:0114c18": "緣訶已，向佛廣說。佛以是事集比丘僧，知而",
    "T23n1435_016:0114c19": "故問六群比丘：「汝實作是事不？」答言：「實作。",
    "T23n1435_016:0114c20": "世尊！」佛種種因緣訶責六群比丘：「云何名比",
    "T23n1435_016:0114c21": "丘，與比丘、比丘尼、式叉摩尼、沙彌、沙彌尼衣，",
    "T23n1435_016:0114c22": "他不還便強奪取著？」種種因緣訶已，語諸比",
    "T23n1435_016:0114c23": "丘：「以十利故與諸比丘結戒。從今是戒應",
    "T23n1435_016:0114c24": "如是說：若比丘與他比丘、比丘尼、式叉摩尼、",
    "T23n1435_016:0114c25": "沙彌沙彌尼衣。他不還，便強奪取著，波逸",
    "T23n1435_016:0114c26": "提。」波逸提者，煮燒覆障，若不悔過，能障礙",
    "T23n1435_016:0114c27": "道。是中犯者，若比丘與比丘比、丘尼式、叉摩",
    "T23n1435_016:0114c28": "尼、沙彌、沙彌尼衣。他不還，便奪取著，波逸提。",
    "T23n1435_016:0114c29": "爾時諸比丘不知長衣當云何畜？是事白佛，",
    "T23n1435_016:0115a01": "佛言：「應作淨畜。」有比丘現前作淨，與他衣",
    "T23n1435_016:0115a02": "已，他不肯還，即生鬪諍。是事白佛，佛言：「不",
    "T23n1435_016:0115a03": "應現前與。」爾時有比丘與二、三人衣，作是",
    "T23n1435_016:0115a04": "言：「我所有衣鉢皆與某甲。」某甲二、三人，如是",
    "T23n1435_016:0115a05": "散亂不應淨法。是事白佛，佛言：「不應與二、",
    "T23n1435_016:0115a06": "三人，應好思惟籌量與一好人。應作是言：『我",
    "T23n1435_016:0115a07": "衣鉢皆與某甲一人。』從今日比丘有應常",
    "T23n1435_016:0115a08": "用衣，不應與他，若遣與、若作淨、若受持。」比丘",
    "T23n1435_016:0115a09": "有衣應與他者，與六群比丘中一人，是人受",
    "T23n1435_016:0115a10": "衣已便不肯還，餘比丘亦得懊惱，不能得好",
    "T23n1435_016:0115a11": "同心比丘故。又一時夏末月，佛遊行諸國，餘",
    "T23n1435_016:0115a12": "比丘皆著新染衣。是一比丘著故弊衣，佛見",
    "T23n1435_016:0115a13": "是比丘，知而故問：「汝何故著弊故衣？」比丘答",
    "T23n1435_016:0115a14": "言：「世尊！我有衣應淨故，與六群比丘中一人，",
    "T23n1435_016:0115a15": "受我衣鉢已便不肯還。餘比丘亦得懊惱，不",
    "T23n1435_016:0115a16": "得好同心比丘故。」佛言：「是施不名真實，為清",
    "T23n1435_016:0115a17": "淨因緣故與，即時是比丘應還索取，若得者",
    "T23n1435_016:0115a18": "好，若不得者應強奪取，應教彼作突吉羅",
    "T23n1435_016:0115a19": "罪悔過。從今日比丘所有常用衣，隨意不應",
    "T23n1435_016:0115a20": "與他；若作淨、若受持、若施人，不犯。」六十八竟",
    "T23n1435_016:0115a21": "佛在維耶離國。爾時有彌多羅浮摩比丘，",
    "T23n1435_016:0115a22": "作是念：「我以無根波羅夷法，謗陀驃比丘力",
    "T23n1435_016:0115a23": "士子不能得成，是事無根故。又以小因緣",
    "T23n1435_016:0115a24": "作波羅夷謗，亦不得成，無小因緣故。我今",
    "T23n1435_016:0115a25": "當以無根僧伽婆尸沙法，謗陀驃比丘力士",
    "T23n1435_016:0115a26": "子。」作是念已，即以無根僧伽婆尸沙法，謗陀",
    "T23n1435_016:0115a27": "驃比丘。是中有比丘少欲知足行頭陀，聞是",
    "T23n1435_016:0115a28": "事種種因緣，訶責彌多羅浮摩比丘：「云何名",
    "T23n1435_016:0115a29": "比丘，以無根僧伽婆尸沙法，謗清淨梵行比",
    "T23n1435_016:0115b01": "丘？」諸比丘種種因緣，訶責彌多羅浮摩比丘",
    "T23n1435_016:0115b02": "已，向佛廣說。佛以是事集比丘僧，知而故問",
    "T23n1435_016:0115b03": "彌多羅浮摩比丘：「汝實作是事不？」答言：「實作。",
    "T23n1435_016:0115b04": "世尊！」佛以種種因緣訶責：「云何名比丘，以無",
    "T23n1435_016:0115b05": "根僧伽婆尸沙法，謗清淨梵行比丘？」種種因",
    "T23n1435_016:0115b06": "緣訶已，語諸比丘：「以十利故與比丘結戒。從",
    "T23n1435_016:0115b07": "今是戒應如是說：若比丘以無根僧伽婆尸",
    "T23n1435_016:0115b08": "沙法，謗他比丘，波逸提。」無根者，根有三",
    "T23n1435_016:0115b09": "種：若見、若聞、若疑。僧伽婆尸沙者，十三僧伽",
    "T23n1435_016:0115b10": "婆尸沙中隨彼所說。謗者，他所不作，強言作",
    "T23n1435_016:0115b11": "罪。波逸提者，煮燒覆障，若不悔過，能障礙",
    "T23n1435_016:0115b12": "道。是中犯者，若比丘以無根僧伽婆尸沙法，",
    "T23n1435_016:0115b13": "謗不清淨比丘，十一種犯、五種不犯。十一種",
    "T23n1435_016:0115b14": "犯者，若不見、不聞、不疑、若見忘、若聞忘、若疑",
    "T23n1435_016:0115b15": "忘，若聞信聞、若聞不信聞，聞已言我疑，疑已",
    "T23n1435_016:0115b16": "言我見，疑已言我聞，是名十一種犯。五種",
    "T23n1435_016:0115b17": "不犯者，是事若見、若聞、若疑，見已不忘、聞",
    "T23n1435_016:0115b18": "已不忘，是名五種不犯。不清淨比丘、似清淨",
    "T23n1435_016:0115b19": "比丘亦如是。若比丘以無根僧伽婆尸沙法，",
    "T23n1435_016:0115b20": "謗清淨比丘，十種犯、四種不犯。十種犯者，",
    "T23n1435_016:0115b21": "不見、不聞、不疑、若聞忘、疑忘、若聞信聞、若",
    "T23n1435_016:0115b22": "聞不信聞、聞已言疑、疑已言見、疑已言聞，",
    "T23n1435_016:0115b23": "是名十種犯。四種不犯者，若聞、若疑、若聞不",
    "T23n1435_016:0115b24": "忘、若疑不忘。清淨比丘、似不清淨亦如是。六十",
    "T23n1435_016:0115b25": "九竟",
    "T23n1435_016:0115b26": "佛在維耶離。去維耶離城不遠，有織師聚落，",
    "T23n1435_016:0115b27": "是中一織師婦，有小事不隨夫言，夫以手脚",
    "T23n1435_016:0115b28": "痛打驅出舍。是女父母家，在維耶離城中。婦",
    "T23n1435_016:0115b29": "作是念：「我當還歸。」作是念時，有迦留羅提",
    "T23n1435_016:0115c01": "舍比丘，從跋耆國遊行向維耶離。是婦出外",
    "T23n1435_016:0115c02": "見是比丘，問言：「善人！那去？」答言：「向維耶離。」",
    "T23n1435_016:0115c03": "婦言：「俱去。」即便俱發。爾時以染心相看調",
    "T23n1435_016:0115c04": "戲、大語掉手臂行，作種種不淨事。時織師",
    "T23n1435_016:0115c05": "還作是念：「我婦或當走去。」即出舍求婦，不",
    "T23n1435_016:0115c06": "得。諸織師法，有事皆相佐助，即語餘織師",
    "T23n1435_016:0115c07": "言：「我婦走去。」諸織師即於要道中覓。是夫",
    "T23n1435_016:0115c08": "作是念：「是婦生在維耶離，必當還歸。」即自",
    "T23n1435_016:0115c09": "向維耶離道中，見婦與向比丘俱行。即往",
    "T23n1435_016:0115c10": "捉比丘以衣繫項言：「汝比丘法應將我婦",
    "T23n1435_016:0115c11": "去耶？」答言：「我不將去，我自向維耶離，汝婦",
    "T23n1435_016:0115c12": "自隨我來。」夫言：「云何肯直首？」即以手脚打",
    "T23n1435_016:0115c13": "比丘。婦見打比丘故，語夫言：「何以打他？此",
    "T23n1435_016:0115c14": "比丘不將我來，我自向維耶離。」夫語婦言：",
    "T23n1435_016:0115c15": "「小婢！汝必共作不淨事。」復更以手脚打比",
    "T23n1435_016:0115c16": "丘已放去。是迦留羅提舍比丘，起如是惡",
    "T23n1435_016:0115c17": "事便去，到維耶離向諸比丘說。諸比丘以是",
    "T23n1435_016:0115c18": "事向佛廣說。佛以是事集比丘僧，語諸比丘：",
    "T23n1435_016:0115c19": "「如是罪及餘過罪，皆由與女人共期道行故。",
    "T23n1435_016:0115c20": "以十利故與比丘結戒。從今是戒應如是說：",
    "T23n1435_016:0115c21": "若比丘與女人共期道行，乃至一聚落，波逸",
    "T23n1435_016:0115c22": "提。」女人者，有命女人堪作婬欲。期者，有二",
    "T23n1435_016:0115c23": "種：若比丘作期、若女人作期。道者，有二種：",
    "T23n1435_016:0115c24": "水道、陸道。波逸提者，煮燒覆障，若不悔過，",
    "T23n1435_016:0115c25": "能障礙道。是中犯者，若比丘與女人共期陸",
    "T23n1435_016:0115c26": "道行，從一聚落至一聚落，波逸提；若中道",
    "T23n1435_016:0115c27": "還，突吉羅。若無聚落空地行，乃至一拘盧",
    "T23n1435_016:0115c28": "舍，波逸提；中道還，突吉羅。水道亦如是。不",
    "T23n1435_016:0115c29": "犯者，若比丘不共期行，若與國王、夫人共道",
    "T23n1435_016:0116a01": "行，不犯。七十竟",
    "T23n1435_016:0116a02": "佛在維耶離。爾時諸比丘，從跋耆國遊行向",
    "T23n1435_016:0116a03": "維耶離，是道多草木。諸比丘失道，入薩羅",
    "T23n1435_016:0116a04": "樹林中。爾時有賊，作惡事竟先在林中。諸",
    "T23n1435_016:0116a05": "賊見比丘作是言：「比丘那去？」答言：「向維耶",
    "T23n1435_016:0116a06": "離。」賊言：「此非維耶離道。」諸比丘言：「我等亦",
    "T23n1435_016:0116a07": "知非向維耶離道，我等失道故。」諸比丘問賊：",
    "T23n1435_016:0116a08": "「汝等那去？」答言：「向維耶離。」諸比丘言：「我",
    "T23n1435_016:0116a09": "曹與汝等共去。」諸賊言：「不知我等是賊耶？",
    "T23n1435_016:0116a10": "我等或隨道行、或不隨道行、或從濟渡恒",
    "T23n1435_016:0116a11": "河、或不從濟渡、或由門入、或不由門入，若",
    "T23n1435_016:0116a12": "共我等去者，或得衰惱事。」諸比丘言：「我等",
    "T23n1435_016:0116a13": "以失道，有事無事為當共去。」答言：「隨意。」即",
    "T23n1435_016:0116a14": "與賊俱去，不由濟渡恒河時，為邏人所捉。",
    "T23n1435_016:0116a15": "邏人問諸比丘：「汝等亦是賊耶？」答言：「我等",
    "T23n1435_016:0116a16": "非賊，以失道故。」邏人即看無異財物，邏人",
    "T23n1435_016:0116a17": "言：「汝肯直首耶？當將詣官治。」眾官問言：「汝",
    "T23n1435_016:0116a18": "等亦是賊耶？」答言：「我等非賊，以失道故。」",
    "T23n1435_016:0116a19": "眾官即看無異財物。時斷事人信佛法故，作",
    "T23n1435_016:0116a20": "是言：「沙門釋子不作是惡事，必是失道。」",
    "T23n1435_016:0116a21": "語比丘言：「今放汝去，後莫復與惡人共道",
    "T23n1435_016:0116a22": "行。」諸比丘起如是大惡事已便去，以是事向",
    "T23n1435_016:0116a23": "諸比丘說。諸比丘以是事向佛廣說。佛以是",
    "T23n1435_016:0116a24": "事集比丘僧，語諸比丘：「如是罪及過是罪，以",
    "T23n1435_016:0116a25": "與賊眾共道行故。以十利故與比丘結戒。從",
    "T23n1435_016:0116a26": "今是戒應如是說：若比丘與賊共期同道行，",
    "T23n1435_016:0116a27": "乃至一聚落，波逸提。」賊者，偷象馬牛羊，到",
    "T23n1435_016:0116a28": "小聚落抄奪他物。期者，有二種：若比丘作期、",
    "T23n1435_016:0116a29": "若賊作期。道者，有二種：水道、陸道。波逸提",
    "T23n1435_016:0116b01": "者，煮燒覆障，若不悔過，能障礙道。是中犯者，",
    "T23n1435_016:0116b02": "若比丘陸道與賊共期，從一聚落至一聚落，",
    "T23n1435_016:0116b03": "波逸提；若中道還，突吉羅。若無聚落空地，",
    "T23n1435_016:0116b04": "乃至一拘盧舍，波逸提；若中道還，突吉羅。水",
    "T23n1435_016:0116b05": "道行亦如是。不犯者，若不期不犯。若險難處",
    "T23n1435_016:0116b06": "賊送度者，不犯。七十一竟",
    "T23n1435_016:0116b07": "佛在王舍城。爾時王舍城中，十七群年少富",
    "T23n1435_016:0116b08": "貴家子、柔軟樂人和提等，未滿二十歲，長老",
    "T23n1435_016:0116b09": "目揵連與受具戒。是人晡時飢急故，於僧坊",
    "T23n1435_016:0116b10": "內發大音聲，作小兒啼。佛聞僧坊內小兒啼",
    "T23n1435_016:0116b11": "聲，知而故問阿難：「何故僧坊內有小兒啼聲？」",
    "T23n1435_016:0116b12": "阿難答言：「世尊！是王舍城中，有十七群年少",
    "T23n1435_016:0116b13": "富貴家子、柔軟樂人未滿二十歲，長老目揵",
    "T23n1435_016:0116b14": "連與受具戒。晡時飢急，是故僧坊內發大音",
    "T23n1435_016:0116b15": "聲作小兒啼。」佛以是事集比丘僧，知而故問",
    "T23n1435_016:0116b16": "大目揵連：「汝實作是事不？」答言：「實作。世尊！」",
    "T23n1435_016:0116b17": "佛種種因緣訶責目揵連：「汝不知時、不知量，",
    "T23n1435_016:0116b18": "趣得便與受具足戒。汝云何不滿二十歲",
    "T23n1435_016:0116b19": "人與受具戒？何以故？不滿二十歲人，不能",
    "T23n1435_016:0116b20": "堪忍寒熱、飢渴、蚊虻、風雨、蛇毒所螫、他人惡",
    "T23n1435_016:0116b21": "口、苦急奪命、重病，皆不能堪忍，是不滿二十",
    "T23n1435_016:0116b22": "歲人未成就故。」佛言：「滿二十歲人，能堪忍",
    "T23n1435_016:0116b23": "寒熱、飢渴、蚊虻、風雨、蛇毒所螫、他人惡口、",
    "T23n1435_016:0116b24": "苦急奪命、重病，皆能堪忍，以成就故。」佛種",
    "T23n1435_016:0116b25": "種因緣訶已，語諸比丘：「以十利故與比丘結",
    "T23n1435_016:0116b26": "戒。從今是戒應如是說：若比丘，未滿二十歲",
    "T23n1435_016:0116b27": "人與受具足戒，波逸提。是人不得具足戒，",
    "T23n1435_016:0116b28": "諸比丘亦可訶。是事應爾。」波逸提者，煮",
    "T23n1435_016:0116b29": "燒覆障，若不悔過，能障礙道。是中犯者，若人",
    "T23n1435_016:0116c01": "不滿二十歲、自想不滿，僧中問：「汝滿二十",
    "T23n1435_016:0116c02": "不？」答言：「不滿。」若僧與受具足戒，是人不",
    "T23n1435_016:0116c03": "得戒，諸比丘得罪，共事共住者亦得罪。又人",
    "T23n1435_016:0116c04": "不滿二十歲、自想不滿，僧中問：「汝滿二十",
    "T23n1435_016:0116c05": "不？」答言：「滿。」若僧與受具足戒，是人得戒，共",
    "T23n1435_016:0116c06": "事共住無犯，諸比丘得罪。又人不滿二十歲、",
    "T23n1435_016:0116c07": "自想不滿，僧中問：「汝滿二十不？」答言：「不知、",
    "T23n1435_016:0116c08": "不憶、疑。」若僧不審諦問，便與受具足戒，是",
    "T23n1435_016:0116c09": "人得戒，共事共住無罪，諸比丘得罪。若人不",
    "T23n1435_016:0116c10": "滿二十歲，忘、不知、不滿，僧中問：「汝滿二十",
    "T23n1435_016:0116c11": "不？」答言：「不滿。」若僧與受具足戒，是人不",
    "T23n1435_016:0116c12": "得戒，諸比丘得罪，共事共住亦得罪。又人不",
    "T23n1435_016:0116c13": "滿二十歲，忘、不知、不滿，僧中問：「汝滿二十",
    "T23n1435_016:0116c14": "不？」答言：「滿。」若僧與受具戒，是人得戒，共事",
    "T23n1435_016:0116c15": "共住無罪，諸比丘得罪。又人不滿二十歲，忘、",
    "T23n1435_016:0116c16": "不知、不滿，僧中問：「汝滿二十不？」答言：「不知、",
    "T23n1435_016:0116c17": "不憶、疑。」若僧不審諦問便與受具戒，是人得",
    "T23n1435_016:0116c18": "戒，共事共住無罪，諸比丘得罪。若人不滿二",
    "T23n1435_016:0116c19": "十歲，不自知不滿，僧中問：「汝滿二十不？」答",
    "T23n1435_016:0116c20": "言：「不滿。」若僧與受具足戒，是人不得戒，諸",
    "T23n1435_016:0116c21": "比丘得罪，共事共住者亦得罪。又人不滿二",
    "T23n1435_016:0116c22": "十歲，不自知不滿，僧中問：「汝滿二十不？」答",
    "T23n1435_016:0116c23": "言：「滿。」若僧與受具足戒，是人得戒，共事共",
    "T23n1435_016:0116c24": "住無罪，諸比丘得罪。又人不滿二十歲，不自",
    "T23n1435_016:0116c25": "知不滿，僧中問：「汝滿二十不？」答言：「不知、",
    "T23n1435_016:0116c26": "不憶、疑。」若僧不審諦問便與受具足戒，是",
    "T23n1435_016:0116c27": "人得戒，共事共住無罪，諸比丘得罪。",
    "T23n1435_016:0116c28": "若人不滿二十歲，自疑為滿不滿，僧中問：「汝",
    "T23n1435_016:0116c29": "滿二十不？」答言：「不滿。」若僧與受具足戒，是",
    "T23n1435_016:0117a01": "人不得戒，諸比丘得罪，共事共住者亦得罪。",
    "T23n1435_016:0117a02": "又人不滿二十歲，自疑為滿不滿，僧中問：「汝",
    "T23n1435_016:0117a03": "滿二十不？」答言：「滿。」若僧與受具足戒，是",
    "T23n1435_016:0117a04": "人得戒，共事共住者無罪，諸比丘得罪。又",
    "T23n1435_016:0117a05": "人不滿二十歲，自疑為滿不滿，僧中問：「汝",
    "T23n1435_016:0117a06": "滿二十不？」答言：「我不知、不憶、疑。」若僧不審",
    "T23n1435_016:0117a07": "諦問便與受具足戒，是人得戒，共事共住",
    "T23n1435_016:0117a08": "者無罪，諸比丘得罪。若人滿二十歲，自想",
    "T23n1435_016:0117a09": "滿二十，僧中問：「汝滿二十不」？答言：「滿。」若僧",
    "T23n1435_016:0117a10": "與受具足戒，是人得戒，諸比丘無罪，共事",
    "T23n1435_016:0117a11": "共住者亦無罪。又人滿二十歲，自想滿二十，",
    "T23n1435_016:0117a12": "僧中問：「汝滿二十不？」答言：「不滿。」若僧與受",
    "T23n1435_016:0117a13": "具戒，是人不得戒，諸比丘得罪，共事共住者",
    "T23n1435_016:0117a14": "亦得罪。又人滿二十，自想滿二十，僧中問：",
    "T23n1435_016:0117a15": "「汝滿二十不？」答言：「不知、不憶、疑。」若僧不審諦",
    "T23n1435_016:0117a16": "問便與受具戒，是人得戒，共事共住無罪，",
    "T23n1435_016:0117a17": "諸比丘得罪。若人滿二十歲，忘、不自知滿，",
    "T23n1435_016:0117a18": "僧中問：「汝滿二十不？」答言：「滿。」若僧與受具",
    "T23n1435_016:0117a19": "戒，是人得戒，諸比丘無罪，共事共住亦無",
    "T23n1435_016:0117a20": "罪。又人滿二十，忘、不自知滿，僧中問：「汝",
    "T23n1435_016:0117a21": "滿二十不？」答言：「不滿。」若僧與受具戒，是人",
    "T23n1435_016:0117a22": "不得戒，共事共住得罪，諸比丘亦得罪。",
    "T23n1435_016:0117a23": "又人滿二十，忘、不自知滿，僧中問：「汝滿",
    "T23n1435_016:0117a24": "二十不？」答言：「不知、不憶、疑。」若僧不審諦問",
    "T23n1435_016:0117a25": "便與受具戒，是人得戒，共事共住無罪，諸",
    "T23n1435_016:0117a26": "比丘得罪。",
    "T23n1435_016:0117a27": "若人滿二十歲，不自知滿，僧中問：「汝滿二",
    "T23n1435_016:0117a28": "十不？」答言：「滿。」若僧與受具戒，是人得戒，諸",
    "T23n1435_016:0117a29": "比丘無罪，共事共住亦無罪。又人滿二十歲，",
    "T23n1435_016:0117b01": "不自知滿，僧中問：「汝滿二十不？」答言：「不滿。」",
    "T23n1435_016:0117b02": "若僧與受具戒，是人不得戒，共事共住得",
    "T23n1435_016:0117b03": "罪，諸比丘亦得罪。又人滿二十歲，不自知",
    "T23n1435_016:0117b04": "滿，僧中問「汝滿二十不？」答言：「不知、不憶、疑。」",
    "T23n1435_016:0117b05": "若僧不審諦問便與受具戒，是人得戒，共事",
    "T23n1435_016:0117b06": "共住無罪，諸比丘得罪。若人滿二十歲，自疑",
    "T23n1435_016:0117b07": "為滿不滿，僧中問：「汝滿二十不？」答言：「滿。」若",
    "T23n1435_016:0117b08": "僧與受具戒，是人得戒，諸比丘無罪，共事",
    "T23n1435_016:0117b09": "共住亦無罪。又人滿二十歲，自疑為滿不滿，",
    "T23n1435_016:0117b10": "僧中問：「汝滿二十不？」答言：「不滿。」若僧與受具",
    "T23n1435_016:0117b11": "戒，是人不得戒，諸比丘得罪，共事共住",
    "T23n1435_016:0117b12": "亦得罪。又人滿二十歲，自疑為滿不滿，僧",
    "T23n1435_016:0117b13": "中問：「汝滿二十不？」答言：「我不知、不憶、疑。」若",
    "T23n1435_016:0117b14": "僧不審諦問便與受具戒，是人得戒，共事共",
    "T23n1435_016:0117b15": "住無罪，諸比丘得罪。七十二竟",
    "T23n1435_016:0117b16": "佛在阿羅毘國。爾時阿羅毘比丘，自手掘",
    "T23n1435_016:0117b17": "地作牆基、掘渠池井、掘泥處。有居士是",
    "T23n1435_016:0117b18": "外道弟子，說地中有命根，是人以嫉心故，訶",
    "T23n1435_016:0117b19": "責言：「沙門釋子自言：『善好有功德。』而奪一根",
    "T23n1435_016:0117b20": "眾生命。」是中有比丘少欲知足行頭陀，聞是",
    "T23n1435_016:0117b21": "事心不喜，向佛廣說。佛以是事集比丘僧，知",
    "T23n1435_016:0117b22": "而故問阿羅毘比丘言：「汝實作是事不？」答",
    "T23n1435_016:0117b23": "言：「實作。世尊！」佛以種種因緣訶責：「云何名",
    "T23n1435_016:0117b24": "比丘，自手掘地，掘作牆基、掘渠池井、掘泥",
    "T23n1435_016:0117b25": "處？」種種因緣訶已，語諸比丘：「以十利故與諸",
    "T23n1435_016:0117b26": "比丘結戒。從今是戒應如是說：若比丘自手",
    "T23n1435_016:0117b27": "掘地、若教他掘，作是言：『汝掘是處。』波逸提。」",
    "T23n1435_016:0117b28": "地者，有二種：生地、不生地、頹牆土、石底蟻",
    "T23n1435_016:0117b29": "封、土聚。生地者，若多雨國土八月地生，若少",
    "T23n1435_016:0117c01": "雨國土四月地生，是名生地。除是名不生",
    "T23n1435_016:0117c02": "地。自掘者，手自掘。教他掘者，教他人掘。",
    "T23n1435_016:0117c03": "波逸提者，煮燒覆障，若不悔過，能障礙道。",
    "T23n1435_016:0117c04": "是中犯者，若比丘掘不生地，隨一一掘，突吉",
    "T23n1435_016:0117c05": "羅。若頹牆土、石底蟻封、土聚，若掘者，隨一一",
    "T23n1435_016:0117c06": "掘，突吉羅。若比丘掘生地，隨一一掘，波逸提。",
    "T23n1435_016:0117c07": "若掘作牆基、若掘渠池井，隨一一掘，波逸",
    "T23n1435_016:0117c08": "提。若掘泥處，乃至沒膝處掘取，隨一一掘，",
    "T23n1435_016:0117c09": "突吉羅。若手畫地，乃至沒芥子，一一畫，突",
    "T23n1435_016:0117c10": "吉羅。若比丘作師匠，欲新起佛圖僧坊，畫",
    "T23n1435_016:0117c11": "地作模像處所，不犯。餘比丘畵者，犯罪。若生",
    "T23n1435_016:0117c12": "金銀、硨𤦲、瑪瑙、朱砂鑛處，若掘是處，不犯。",
    "T23n1435_016:0117c13": "若生鐵鑛處，銅、白鑞、鉛錫鑛處；若雌黃、赭",
    "T23n1435_016:0117c14": "土、白墡處；若生石處、生黑石處、沙處鹽地，",
    "T23n1435_016:0117c15": "掘者不犯。七十三竟",
    "T23n1435_016:0117c16": "十誦律卷第十六"
}