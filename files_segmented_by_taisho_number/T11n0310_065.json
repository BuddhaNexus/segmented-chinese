{
    "T11n0310_065:0371a19": "大寶積經卷第六十五",
    "T11n0310_065:0371a21": "北齊三藏那連提耶舍譯",
    "T11n0310_065:0371a22": "10 夜叉授記品菩薩見實會第十六之五夜叉授記品",
    "T11n0310_065:0371a23": "第十",
    "T11n0310_065:0371a24": "爾時復有八億夜叉，見諸阿修羅、伽樓羅、龍",
    "T11n0310_065:0371a25": "女、龍王、鳩槃荼、乾闥婆等，供養如來聞授記",
    "T11n0310_065:0371a26": "已，欣喜踊悅皆得稱心，生希有心得未曾有。",
    "T11n0310_065:0371a27": "知佛世尊智慧無盡、最尊、最勝、無所罣礙、不可",
    "T11n0310_065:0371a28": "思議，復更得聞法門次第，於佛世尊作導師",
    "T11n0310_065:0371a29": "想，復於佛所作無盡慧想。彼諸夜叉知佛智",
    "T11n0310_065:0371b01": "慧無有盡已，於佛正法生愛樂心。彼於佛法",
    "T11n0310_065:0371b02": "甚愛樂已，為供養故發勤精進，亦以偈讚",
    "T11n0310_065:0371b03": "曰：",
    "T11n0310_065:0371b04": "「我等今讚利世者，　　以佛智力具足故，",
    "T11n0310_065:0371b05": "無盡無量如大海，　　故人師子身無等。",
    "T11n0310_065:0371b06": "須彌可得知輕重，　　虛空可得知廣狹，",
    "T11n0310_065:0371b07": "如來所有智慧力，　　一切不能得測量。",
    "T11n0310_065:0371b08": "知諸眾生敬信心，　　是故應受皆已度，",
    "T11n0310_065:0371b09": "於其度者知所趣，　　故佛無比亦無等。",
    "T11n0310_065:0371b10": "隨彼所修善惡界，　　一切生處受其身，",
    "T11n0310_065:0371b11": "知彼根信所應受，　　故佛無比亦無等。",
    "T11n0310_065:0371b12": "貪欲惡行瞋恚行，　　及以癡行佛悉知，",
    "T11n0310_065:0371b13": "憍慢嫉妬亦如是，　　故佛無比亦無等。",
    "T11n0310_065:0371b14": "眾生於此多所失，　　如來善知彼業道，",
    "T11n0310_065:0371b15": "世尊知彼甚捷利，　　故佛無比亦無等。",
    "T11n0310_065:0371b16": "善逝善見諸世間，　　隨其方面所失者，",
    "T11n0310_065:0371b17": "及以語言所喪失，　　世尊見彼悉無餘。",
    "T11n0310_065:0371b18": "於六道中幾時住，　　隨彼多少所受苦，",
    "T11n0310_065:0371b19": "及其所受種種身，　　世尊一切悉知見。",
    "T11n0310_065:0371b20": "隨其煩惱力所起，　　造作方便及與業，",
    "T11n0310_065:0371b21": "隨業所受種種苦，　　導師一切悉了知。",
    "T11n0310_065:0371b22": "隨其所求解脫道，　　於佛法中已出家，",
    "T11n0310_065:0371b23": "精勤修學聖道已，　　盡諸煩惱佛悉知。",
    "T11n0310_065:0371b24": "於佛法中有凡夫，　　雖得出家不知義，",
    "T11n0310_065:0371b25": "誹謗明人微妙法，　　世尊亦復善見彼。",
    "T11n0310_065:0371b26": "彼諸誹謗正法人，　　業行所得眾苦惱，",
    "T11n0310_065:0371b27": "隨其地獄久近住，　　如來亦能具足知。",
    "T11n0310_065:0371b28": "於佛深得敬信已，　　出家受持正法藏，",
    "T11n0310_065:0371b29": "觀察諸法皆悉空，　　斷除一切諸有道。",
    "T11n0310_065:0371c01": "不願一切諸趣身，　　觀察此身猶如幻，",
    "T11n0310_065:0371c02": "知諸音聲亦如響，　　堅住道者佛亦知。",
    "T11n0310_065:0371c03": "讚歎無等大導師，　　我今所得福德聚，",
    "T11n0310_065:0371c04": "以此福德願成佛，　　亦願眾生成自然。」",
    "T11n0310_065:0371c05": "爾時世尊知夜叉眾深心信已，現微笑相。爾",
    "T11n0310_065:0371c06": "時慧命馬勝比丘以偈問曰：",
    "T11n0310_065:0371c07": "「人中師子所現笑，　　唯願說其笑因緣，",
    "T11n0310_065:0371c08": "一切諸佛非無因，　　而現微笑人中月。",
    "T11n0310_065:0371c09": "今此大眾皆懷疑，　　以見導師微笑故，",
    "T11n0310_065:0371c10": "唯願世尊除其疑，　　皆令此眾得欣喜。",
    "T11n0310_065:0371c11": "今於佛所得信者，　　及知微妙正法者，",
    "T11n0310_065:0371c12": "其心堅固不動者，　　願佛宣說令彼聞。",
    "T11n0310_065:0371c13": "此諸大眾皆懷疑，　　一切瞻仰如來面，",
    "T11n0310_065:0371c14": "今日當有何等事，　　唯願世尊斷彼疑。",
    "T11n0310_065:0371c15": "今日誰現大神力，　　今日誰發大精進，",
    "T11n0310_065:0371c16": "今日佛共誰親友，　　於此大眾願顯現。",
    "T11n0310_065:0371c17": "善哉牟尼愍世間，　　唯願斷除諸疑惑，",
    "T11n0310_065:0371c18": "天人大眾若得聞，　　今日必當大欣喜。」",
    "T11n0310_065:0371c19": "爾時世尊以偈答慧命馬勝曰：",
    "T11n0310_065:0371c20": "「善哉馬勝汝所問，　　今當大利諸世間，",
    "T11n0310_065:0371c21": "由汝能問笑因緣，　　故歎汝善解我意。",
    "T11n0310_065:0371c22": "我今盡當答彼義，　　汝當一心專諦聽，",
    "T11n0310_065:0371c23": "知諸夜叉心意已，　　我為世間現微笑。",
    "T11n0310_065:0371c24": "夜叉諸眾心敬信，　　以知菩提寂滅故，",
    "T11n0310_065:0371c25": "歎佛真實功德已，　　發心趣向大菩提。",
    "T11n0310_065:0371c26": "為知諸法空寂故，　　除遣一切所有相，",
    "T11n0310_065:0371c27": "於諸趣中願捨已，　　發心趣向大菩提。",
    "T11n0310_065:0371c28": "以禪定力知諸陰，　　但是世諦不取著，",
    "T11n0310_065:0371c29": "不著諸有如蓮花，　　發心趣向大菩提。",
    "T11n0310_065:0372a01": "於諸有中障礙事，　　彼見空故不為縛，",
    "T11n0310_065:0372a02": "知佛菩提無上已，　　彼等能修菩提行。",
    "T11n0310_065:0372a03": "諸生老死皆悉空，　　此即無上菩提道，",
    "T11n0310_065:0372a04": "知法自性空寂已，　　能得安隱大菩提。",
    "T11n0310_065:0372a05": "知陰自性空寂已，　　寂靜菩提性亦難，",
    "T11n0310_065:0372a06": "所修菩提行亦空，　　此智能知非凡了。",
    "T11n0310_065:0372a07": "能觀智慧性自空，　　所觀境界皆寂滅，",
    "T11n0310_065:0372a08": "知者亦空知是已，　　是人能修菩提道。",
    "T11n0310_065:0372a09": "當知空亦性自空，　　相願亦復無體性，",
    "T11n0310_065:0372a10": "若有人能如是知，　　是人能修真實行。",
    "T11n0310_065:0372a11": "天人大眾聞是已，　　心生欣喜獲利益，",
    "T11n0310_065:0372a12": "一切於佛敬信已，　　心住菩提寂靜句。",
    "T11n0310_065:0372a13": "今此殊勝供養已，　　夜叉之眾心清淨，",
    "T11n0310_065:0372a14": "此諸智者捨鬼道，　　於善趣中久受樂。",
    "T11n0310_065:0372a15": "彼於未來多億佛，　　以神通力一念中，",
    "T11n0310_065:0372a16": "於多佛土修供養，　　即於佛所獲得忍。",
    "T11n0310_065:0372a17": "於諸世界不起相，　　智者能以神力往，",
    "T11n0310_065:0372a18": "觀此世間猶如化，　　智者遊行無所著。",
    "T11n0310_065:0372a19": "此等勇猛供諸佛，　　當得無上大菩提，",
    "T11n0310_065:0372a20": "亦得無上淨佛土，　　其中當度無量眾。",
    "T11n0310_065:0372a21": "彼等當成世間解，　　一切同號無邊智，",
    "T11n0310_065:0372a22": "名聞十方壽千劫，　　寂滅智慧壽命等。",
    "T11n0310_065:0372a23": "彼等所有聲聞眾，　　猶如靜夜諸星宿，",
    "T11n0310_065:0372a24": "彼悉易得大菩提，　　一切無有苦難事。」",
    "T11n0310_065:0372a25": "天人大眾聞是已，　　為於菩提心踊悅，",
    "T11n0310_065:0372a26": "其心堅固發精勤，　　以精進力持諸行。",
    "T11n0310_065:0372a27": "11 緊那羅授記品緊那羅授記品第十一",
    "T11n0310_065:0372a28": "爾時復有八億緊那羅眾，大樹緊那羅王以",
    "T11n0310_065:0372a29": "為上首，見諸阿修羅、伽樓羅、龍女、龍王、鳩槃",
    "T11n0310_065:0372b01": "荼、乾闥婆、夜叉等，供養如來及聞授記已，甚",
    "T11n0310_065:0372b02": "生希有未曾有心，作是思量：「此實希有未曾",
    "T11n0310_065:0372b03": "有事。以其眾生不可得故、無命者故、無生者",
    "T11n0310_065:0372b04": "故、無有人故、無摩那婆故、無養育故、無壽者",
    "T11n0310_065:0372b05": "故、無有我故、亦無我所故，以諸陰故名為",
    "T11n0310_065:0372b06": "眾生。一切諸陰亦不可得，以其界故名為眾",
    "T11n0310_065:0372b07": "生。一切諸界亦不可得，以有入故名為眾生。",
    "T11n0310_065:0372b08": "一切諸入亦不可得，以有業故得有果報。而",
    "T11n0310_065:0372b09": "彼行業亦不可得，無上菩提亦不可得，一切",
    "T11n0310_065:0372b10": "菩薩亦不可得，一切諸佛亦不可得。世尊雖",
    "T11n0310_065:0372b11": "爾而復與諸菩薩授記，以何義故如來與諸",
    "T11n0310_065:0372b12": "菩薩授記示其名號，顯現業報說其當來？菩",
    "T11n0310_065:0372b13": "薩大眾復顯諸佛神通之力，又復說於正法",
    "T11n0310_065:0372b14": "之力，亦復顯現莊嚴佛土，宣說眾生有業有",
    "T11n0310_065:0372b15": "報，又復說於清淨佛剎，示顯菩薩遊諸佛國，",
    "T11n0310_065:0372b16": "從一佛土至一佛土。復演菩薩往彼供養，亦",
    "T11n0310_065:0372b17": "說供養殊勝神變，又列供具微妙希有。又復",
    "T11n0310_065:0372b18": "說於經若干劫當得作佛，其佛住世經若干",
    "T11n0310_065:0372b19": "劫，其佛當有若干聲聞，彼佛滅後正法住世",
    "T11n0310_065:0372b20": "經若干劫。何故如來捨諸眾生入般涅槃？」爾",
    "T11n0310_065:0372b21": "時大樹緊那羅王生此疑已，與八億緊那羅",
    "T11n0310_065:0372b22": "眾從座而起，偏袒右肩右膝著地，合掌向",
    "T11n0310_065:0372b23": "佛，以偈問曰：",
    "T11n0310_065:0372b24": "「我等聞佛所記已，　　甚生疑惑。大智慧！",
    "T11n0310_065:0372b25": "既說授記復言空，　　我於二說不能解。",
    "T11n0310_065:0372b26": "既說空寂離自性，　　法界平等無變動，",
    "T11n0310_065:0372b27": "而復如來受供養，　　此事云何？眾中月！",
    "T11n0310_065:0372b28": "佛既說於無有生，　　而復說發菩提心，",
    "T11n0310_065:0372b29": "於無量智二種說，　　此言祕密我不解。",
    "T11n0310_065:0372c01": "云何言滅不可得，　　而人師子說有死？",
    "T11n0310_065:0372c02": "唯願如實為記說，　　除斷我疑令無餘。",
    "T11n0310_065:0372c03": "云何佛說猶如幻，　　又復顯示生天中？",
    "T11n0310_065:0372c04": "於釋師子如是說，　　此祕密教我不解。",
    "T11n0310_065:0372c05": "佛說諸法無所依，　　而復說依善知識，",
    "T11n0310_065:0372c06": "此是世尊祕密語，　　我實不解人中雄。",
    "T11n0310_065:0372c07": "云何說於無所堪，　　復教眾生修諸業？",
    "T11n0310_065:0372c08": "降伏怨敵天中尊，　　祕密之說我不解。",
    "T11n0310_065:0372c09": "云何佛說性自空，　　復言觀空得解脫？",
    "T11n0310_065:0372c10": "我今於此不能解，　　願無邊智斷我疑。",
    "T11n0310_065:0372c11": "云何佛說事盡滅，　　復說諸法性寂滅？",
    "T11n0310_065:0372c12": "我今唯願無等等，　　開顯此等祕密說。",
    "T11n0310_065:0372c13": "云何端正修伽陀，　　顯示諸法如虛空，",
    "T11n0310_065:0372c14": "而愚癡人毀謗法，　　死必墮於大地獄？",
    "T11n0310_065:0372c15": "大雄恒說諸天道，　　又復說於諸餘趣，",
    "T11n0310_065:0372c16": "既言此等由作業，　　復道無有作業者。",
    "T11n0310_065:0372c17": "不可勝者所宣說，　　種種差別不可知，",
    "T11n0310_065:0372c18": "我今於此生疑惑，　　唯願世尊見除斷。",
    "T11n0310_065:0372c19": "既言善業無可集，　　復說修行得菩提，",
    "T11n0310_065:0372c20": "沙門法王如是說，　　此亦我等不能解。",
    "T11n0310_065:0372c21": "云何說法不可盡，　　而言謗者罪可畢？",
    "T11n0310_065:0372c22": "無量智慧願開示，　　我於是中大有疑。",
    "T11n0310_065:0372c23": "如來既說真際法，　　復言顛倒及施等，",
    "T11n0310_065:0372c24": "無翳淨眼滅罪者，　　此義唯願為我說。",
    "T11n0310_065:0372c25": "餘無有能為我等，　　宣釋如是所疑事，",
    "T11n0310_065:0372c26": "唯有如來能斷除，　　是故我敬一切智。」",
    "T11n0310_065:0372c27": "爾時世尊聞大樹緊那羅王等問諸疑已，以",
    "T11n0310_065:0372c28": "偈答曰：",
    "T11n0310_065:0372c29": "「汝言說空復授記，　　於此二事不能解。",
    "T11n0310_065:0373a01": "諸法若是不空者，　　佛不為其說授記。",
    "T11n0310_065:0373a02": "以何因緣如是說？　　諸法若有體性者，",
    "T11n0310_065:0373a03": "一切常住不可轉，　　彼應不減亦不增。",
    "T11n0310_065:0373a04": "諸法體性本自空，　　猶如平正清淨鏡，",
    "T11n0310_065:0373a05": "能現一切諸色像，　　如是當知一切法。",
    "T11n0310_065:0373a06": "法界無有變異相，　　汝於一切供養物，",
    "T11n0310_065:0373a07": "一一諸分當觀察，　　何等分中而有相？",
    "T11n0310_065:0373a08": "法界常住無變異，　　智者應當如是觀，",
    "T11n0310_065:0373a09": "諸凡夫人悉迷惑，　　無智慧故不能解。",
    "T11n0310_065:0373a10": "汝言佛說無有生，　　復說發心為難解，",
    "T11n0310_065:0373a11": "汝等今當一心聽，　　十力所說祕密義。",
    "T11n0310_065:0373a12": "凡夫沒溺生死河，　　亦復繫心著彼處，",
    "T11n0310_065:0373a13": "心常懷於想顛倒，　　故受生死諸苦惱。",
    "T11n0310_065:0373a14": "從本已來未聞法，　　我若為彼定說者，",
    "T11n0310_065:0373a15": "凡夫愚人於此法，　　轉復增長諸疑惑。",
    "T11n0310_065:0373a16": "彼聞菩提勝利益，　　其心專注於彼果，",
    "T11n0310_065:0373a17": "其心又復生味著，　　自然勝智無能過。",
    "T11n0310_065:0373a18": "汝言無滅復有死，　　此二我今不能知，",
    "T11n0310_065:0373a19": "於此一心應諦聽，　　我當為汝真實說。",
    "T11n0310_065:0373a20": "為彼計常諸眾生，　　是故如來說於滅，",
    "T11n0310_065:0373a21": "恒見諸有皆衰壞，　　無有一法是常者。",
    "T11n0310_065:0373a22": "汝言諸法猶如幻，　　復言生天懷疑者，",
    "T11n0310_065:0373a23": "學人凡夫善趣等，　　是法不定故如幻。",
    "T11n0310_065:0373a24": "如汝所言無有依，　　復言依止善知識，",
    "T11n0310_065:0373a25": "欲求棄捨依止故，　　善友為說無所依。",
    "T11n0310_065:0373a26": "汝言畢竟無堪能，　　復言有作我不解，",
    "T11n0310_065:0373a27": "當觀車為眾分成，　　亦觀車有所作事。",
    "T11n0310_065:0373a28": "若復有人著於我，　　亦復取於我所為，",
    "T11n0310_065:0373a29": "我為是等說無堪，　　雖復如是非無作。",
    "T11n0310_065:0373b01": "汝言一切性自空，　　復疑觀空得解脫，",
    "T11n0310_065:0373b02": "顛倒愚癡無智者，　　不能了知體性空。",
    "T11n0310_065:0373b03": "從於妄想分別生，　　虛妄攀緣故被縛，",
    "T11n0310_065:0373b04": "為化如是眾生故，　　善逝說於性非有。",
    "T11n0310_065:0373b05": "如汝所說事盡滅，　　一切諸法性亦滅，",
    "T11n0310_065:0373b06": "迷惑無智諸眾生，　　妄分別故生渴愛。",
    "T11n0310_065:0373b07": "譬如渴者見陽焰，　　以憶想故增長渴，",
    "T11n0310_065:0373b08": "愚人復為虛妄害，　　於無所有起分別。",
    "T11n0310_065:0373b09": "渴者妄生見水想，　　陽焰之處水本無，",
    "T11n0310_065:0373b10": "妄想所害諸眾生，　　於諸不淨起淨想。",
    "T11n0310_065:0373b11": "愚癡凡夫愛所縛，　　彼穢惡中性無淨，",
    "T11n0310_065:0373b12": "譬如陽焰似水相，　　彼中體性實無水。",
    "T11n0310_065:0373b13": "如是身中無淨色，　　身色亦復性非淨，",
    "T11n0310_065:0373b14": "愚癡凡夫顛倒見，　　妄作淨想而被縛。",
    "T11n0310_065:0373b15": "雖說諸法如虛空，　　亦說謗者墮地獄，",
    "T11n0310_065:0373b16": "愚人聞之生怖畏，　　智者雖聞心安隱。",
    "T11n0310_065:0373b17": "世間體性自空寂，　　愚癡無智起我想，",
    "T11n0310_065:0373b18": "彼等若聞性空教，　　怖畏不得更受生。",
    "T11n0310_065:0373b19": "彼等毀謗妙空法，　　皆由計著我見故，",
    "T11n0310_065:0373b20": "如人繫縛於虛空，　　是無智人墮地獄。",
    "T11n0310_065:0373b21": "我本所說諸善趣，　　及為世間說餘道，",
    "T11n0310_065:0373b22": "說有作業而不失，　　亦奪其執有作者。",
    "T11n0310_065:0373b23": "一切諸趣猶如夢，　　我為汝說如是知，",
    "T11n0310_065:0373b24": "夢中無有去來相，　　顛倒見者著去來。",
    "T11n0310_065:0373b25": "我既演說有作業，　　十方推求無作者，",
    "T11n0310_065:0373b26": "譬如猛風吹諸樹，　　其樹相觸則火出。",
    "T11n0310_065:0373b27": "其風及樹不作念，　　言謂我等能出火，",
    "T11n0310_065:0373b28": "雖復如是而火生，　　當知有業無作者。",
    "T11n0310_065:0373b29": "汝言福德無積聚，　　復云善得菩提果，",
    "T11n0310_065:0373c01": "我今真實為汝說，　　汝當專諦至心聽。",
    "T11n0310_065:0373c02": "譬如世人得長壽，　　其命至於百餘歲，",
    "T11n0310_065:0373c03": "然彼歲數無聚積，　　一切緣集亦如是。",
    "T11n0310_065:0373c04": "汝言諸法無有盡，　　復言我說業可畢，",
    "T11n0310_065:0373c05": "觀空法者無有窮，　　隨世法故業有盡。",
    "T11n0310_065:0373c06": "我雖說有實際法，　　顛倒亦非實際外，",
    "T11n0310_065:0373c07": "顛倒愚癡眾生輩，　　不能了知真實際。",
    "T11n0310_065:0373c08": "緊那羅王當諦聽，　　為具智慧勤進者，",
    "T11n0310_065:0373c09": "一切諸相皆一相，　　所謂無相應當知。",
    "T11n0310_065:0373c10": "若能解入於一字，　　我為智者說菩提，",
    "T11n0310_065:0373c11": "一切諸法皆無作，　　此說阿字總持門。",
    "T11n0310_065:0373c12": "一切菩薩之所行，　　無邊之相我已說，",
    "T11n0310_065:0373c13": "此亦能入一切法，　　所謂阿字總持門。",
    "T11n0310_065:0373c14": "一切諸法皆寂滅，　　示阿字門令得入，",
    "T11n0310_065:0373c15": "樹緊那羅應當知，　　此亦阿字總持門。",
    "T11n0310_065:0373c16": "一切諸法無分別，　　入此法門已宣說，",
    "T11n0310_065:0373c17": "緊那羅王應當知，　　此亦阿字總持門。",
    "T11n0310_065:0373c18": "一切諸法無自性，　　示阿字門令得入，",
    "T11n0310_065:0373c19": "樹緊那羅應當知，　　此亦阿字總持門。",
    "T11n0310_065:0373c20": "一切諸法無有邊，　　以阿字門說諸法，",
    "T11n0310_065:0373c21": "緊那羅王應當知，　　此亦阿字總持門。",
    "T11n0310_065:0373c22": "盡無盡法我已說，　　應說一切法無盡，",
    "T11n0310_065:0373c23": "一切十方諸如來，　　已說無盡總持門。",
    "T11n0310_065:0373c24": "一切諸法無有門，　　物無有故現非有，",
    "T11n0310_065:0373c25": "此亦即是總持門，　　由是能入阿字門。",
    "T11n0310_065:0373c26": "於諸不可思議法，　　諸佛依實能顯示，",
    "T11n0310_065:0373c27": "樹緊那羅應當知，　　此亦阿字陀羅尼。",
    "T11n0310_065:0373c28": "一切諸法無所趣，　　我為智者說菩提，",
    "T11n0310_065:0373c29": "此亦即是總持門，　　是阿字門應當入。",
    "T11n0310_065:0374a01": "一切諸法無有來，　　若不修者則不得，",
    "T11n0310_065:0374a02": "此亦是其總持門，　　是阿字門應當入。",
    "T11n0310_065:0374a03": "諸法假名皆當有，　　推其自性不可得，",
    "T11n0310_065:0374a04": "此亦是其總持門，　　是阿字門應當入。",
    "T11n0310_065:0374a05": "一切諸法無自性，　　推其自性不可得，",
    "T11n0310_065:0374a06": "此亦是其總持門，　　是陀羅尼佛所說。",
    "T11n0310_065:0374a07": "一切諸法不可得，　　以法自性無故然，",
    "T11n0310_065:0374a08": "此亦是其總持門，　　是阿字門應當入。",
    "T11n0310_065:0374a09": "樹緊那羅應當聽，　　一切諸法離思念，",
    "T11n0310_065:0374a10": "此亦是其總持門，　　是陀羅尼善逝說。",
    "T11n0310_065:0374a11": "諸佛世尊已顯示，　　法無實故無障礙，",
    "T11n0310_065:0374a12": "此亦是其總持門，　　當入阿字陀羅尼。",
    "T11n0310_065:0374a13": "一切諸法無障礙，　　無有能障諸法者，",
    "T11n0310_065:0374a14": "此亦是其總持門，　　入阿字門我已說。",
    "T11n0310_065:0374a15": "一切諸法無有生，　　智者當知唯一相，",
    "T11n0310_065:0374a16": "彼一切法無生者，　　當知是法無有名。",
    "T11n0310_065:0374a17": "一切諸法無有生，　　其生本來不可得，",
    "T11n0310_065:0374a18": "此亦是其總持門，　　是阿字門應當入。",
    "T11n0310_065:0374a19": "若法無實無生者，　　不可覩見不可示，",
    "T11n0310_065:0374a20": "諸法自性不可得，　　是故無有能見者。",
    "T11n0310_065:0374a21": "一切諸法無有比，　　是故一相無有相，",
    "T11n0310_065:0374a22": "譬如虛空無有等，　　一切諸法亦復然。",
    "T11n0310_065:0374a23": "一切諸法無增減，　　非一非二非焦惱，",
    "T11n0310_065:0374a24": "亦非是冷復非熱，　　以非有故不可見。",
    "T11n0310_065:0374a25": "無有曲相及直相，　　亦復無有明闇相，",
    "T11n0310_065:0374a26": "亦無見聞諸相等，　　是無所有陀羅尼。",
    "T11n0310_065:0374a27": "非是諂曲非正直，　　無有卷舒諸相等，",
    "T11n0310_065:0374a28": "亦無瞋恚及欣喜，　　復無起作與寂滅。",
    "T11n0310_065:0374a29": "無有入相及出相，　　無進無退無來往，",
    "T11n0310_065:0374b01": "亦復無眠及無寤，　　離覺知相應當知。",
    "T11n0310_065:0374b02": "非是其眼復非盲，　　無有能見及暗障，",
    "T11n0310_065:0374b03": "亦無開相及閉相，　　非是調伏非不調。",
    "T11n0310_065:0374b04": "非是掉動及止息，　　亦非世間非涅槃，",
    "T11n0310_065:0374b05": "非是真實非虛妄，　　如是當知佛境界。",
    "T11n0310_065:0374b06": "為欲調伏世間故，　　斷除汝疑我無疑，",
    "T11n0310_065:0374b07": "第一義中無人能，　　除斷一切他疑網。」",
    "T11n0310_065:0374b08": "爾時大樹緊那羅王聞佛說於總持之門，心",
    "T11n0310_065:0374b09": "大欣喜。既欣喜已發勇猛心，即時化作八億",
    "T11n0310_065:0374b10": "重閣。此諸重閣或在樹上、或蓮花上、或在山",
    "T11n0310_065:0374b11": "上，皆是七寶之所莊嚴。彼諸重閣，皆以種種",
    "T11n0310_065:0374b12": "眾寶之蓋種種寶幢而用莊嚴，復以種種寶",
    "T11n0310_065:0374b13": "花旒蘇、種種雜色繒綵旒蘇而為莊飾。爾",
    "T11n0310_065:0374b14": "時大樹緊那羅王并及八億緊那羅眾，持香",
    "T11n0310_065:0374b15": "山中所有水陸一切諸花以散佛上。既散佛",
    "T11n0310_065:0374b16": "已，一一各昇七寶重閣遶佛三匝，復以水陸",
    "T11n0310_065:0374b17": "所有諸花重散如來，復遶三匝。爾時大樹緊",
    "T11n0310_065:0374b18": "那羅王及與八億緊那羅眾，從重閣下復遶",
    "T11n0310_065:0374b19": "三匝，頂禮佛足一心合掌，瞻仰世尊目不暫",
    "T11n0310_065:0374b20": "捨，却住一面，思念如來過去現在無量功",
    "T11n0310_065:0374b21": "德。爾時世尊知大樹緊那羅王及八億眾深",
    "T11n0310_065:0374b22": "心樂欲，現微笑相。爾時慧命馬勝比丘以偈",
    "T11n0310_065:0374b23": "問曰：",
    "T11n0310_065:0374b24": "「善逝非是無緣笑，　　天人所供如實說，",
    "T11n0310_065:0374b25": "眾覩佛笑悉懷疑，　　眾見最勝如初月。",
    "T11n0310_065:0374b26": "妙色世尊誰今日，　　於無二法起勝慧？",
    "T11n0310_065:0374b27": "我於今日懷疑惑，　　唯願人尊除我疑。",
    "T11n0310_065:0374b28": "誰於佛法得淨心，　　如來由彼現微笑？",
    "T11n0310_065:0374c01": "唯願如來為記說，　　言說中勝斷我疑。",
    "T11n0310_065:0374c02": "是時一切諸大眾，　　若聞佛說皆欣喜，",
    "T11n0310_065:0374c03": "願除彼等諸疑惑，　　如佛所教皆能行。",
    "T11n0310_065:0374c04": "是故最勝兩足尊，　　除斷疑惑為記說，",
    "T11n0310_065:0374c05": "願為緊那羅王等，　　及為一切諸眾生。」",
    "T11n0310_065:0374c06": "爾時世尊復以偈頌答馬勝言：",
    "T11n0310_065:0374c07": "「善哉馬勝知時問，　　我今為汝分別說，",
    "T11n0310_065:0374c08": "由汝問故我顯示，　　眾人當得佛功德。",
    "T11n0310_065:0374c09": "汝當清淨專一心，　　聽希有事勿亂意，",
    "T11n0310_065:0374c10": "所謂善逝最勝智，　　無有障礙大知見。",
    "T11n0310_065:0374c11": "緊那羅王設疑問，　　為利一切諸眾生，",
    "T11n0310_065:0374c12": "我今說彼當來果，　　諦聽我當斷汝疑。",
    "T11n0310_065:0374c13": "樹緊那羅八億等，　　王及臣民諸眷屬，",
    "T11n0310_065:0374c14": "是等於我供養已，　　從此命終生天上。",
    "T11n0310_065:0374c15": "從此已後九億劫，　　流轉在於人天中，",
    "T11n0310_065:0374c16": "具足修習五神通，　　得智自在心自在。",
    "T11n0310_065:0374c17": "彼於那由他佛剎，　　是人師子遭化生，",
    "T11n0310_065:0374c18": "身處天宮而不動，　　恒受禪悅安隱樂。",
    "T11n0310_065:0374c19": "彼於九十千萬劫，　　在於人天流轉已，",
    "T11n0310_065:0374c20": "各各自於佛剎中，　　皆得成於無上道。",
    "T11n0310_065:0374c21": "其劫號曰常照曜，　　於彼劫中成佛道，",
    "T11n0310_065:0374c22": "此皆一生補處人，　　彼智慧者當得佛。",
    "T11n0310_065:0374c23": "彼佛國土無一人，　　非是修行成熟者，",
    "T11n0310_065:0374c24": "皆是一生補處人，　　無求聲聞二乘者。",
    "T11n0310_065:0374c25": "一切皆是大菩薩，　　為世明者悉生彼，",
    "T11n0310_065:0374c26": "悉是一生補處人，　　後當皆得成佛道。",
    "T11n0310_065:0374c27": "彼土諸大菩薩眾，　　安住弘誓大願中，",
    "T11n0310_065:0374c28": "我於無量諸佛剎，　　皆悉修治令清淨。",
    "T11n0310_065:0374c29": "彼菩薩願甚廣大，　　於長夜中善思量，",
    "T11n0310_065:0375a01": "以其清淨信樂心，　　各自修治已佛剎。",
    "T11n0310_065:0375a02": "彼諸佛土妙莊嚴，　　遠離一切諸煩惱，",
    "T11n0310_065:0375a03": "其地遍有諸宮林，　　解脫一切諸惡道。",
    "T11n0310_065:0375a04": "所有諸過及八難，　　彼佛國土悉皆無，",
    "T11n0310_065:0375a05": "既修清淨佛剎已，　　眾生便即易調伏。」",
    "T11n0310_065:0375a06": "如是世尊天中天，　　為緊那羅說授記，",
    "T11n0310_065:0375a07": "彼時一切諸大眾，　　聞已心皆大欣喜。",
    "T11n0310_065:0375a08": "大寶積經卷第六十五"
}