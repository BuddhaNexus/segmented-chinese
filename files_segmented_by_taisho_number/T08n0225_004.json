{
    "T08n0225_004:0492b03": "大明度經卷第四",
    "T08n0225_004:0492b05": "南吳月支國居士支謙譯",
    "T08n0225_004:0492b06": "不可計品譬喻品分別品",
    "T08n0225_004:0492b07": "本無品不退轉品恒竭清信女",
    "T08n0225_004:0492b08": "品守空品",
    "T08n0225_004:0492b09": "不可計品第十一",
    "T08n0225_004:0492b10": "善業白佛言：「極大究竟明度，無極無量、無與",
    "T08n0225_004:0492b11": "等者。」佛言：「然！如來無師一切智，是故明度不",
    "T08n0225_004:0492b12": "可稱量，安隱究竟，無與等者。」善業白佛言：「云",
    "T08n0225_004:0492b13": "何，天中天！如來無師一切知無量無邊？」佛",
    "T08n0225_004:0492b14": "言：「五陰不可計量，諸法亦爾。五陰無邊，諸",
    "T08n0225_004:0492b15": "法邊幅無獲其際者。用何等故，五陰、諸法亦",
    "T08n0225_004:0492b16": "盡處。云何，善業！虛空可計盡不？」對曰：「不可盡，",
    "T08n0225_004:0492b17": "天中天！」佛言：「諸法亦然。用是故，如來法、諸法",
    "T08n0225_004:0492b18": "無邊量。用法無量故，發心起學無量明度。",
    "T08n0225_004:0492b19": "如是本無心念。譬如虛空，無心無念，有心",
    "T08n0225_004:0492b20": "有念。」因隨作是說不可稱計時，五百比丘、二",
    "T08n0225_004:0492b21": "十比丘尼得應儀，六十清信士、清信女皆得",
    "T08n0225_004:0492b22": "溝港，二十闓士逮得無所從生法樂，皆當於",
    "T08n0225_004:0492b23": "是賢劫中受決。對曰：「甚深，天中天！明度，極大",
    "T08n0225_004:0492b24": "安隱究竟。」佛言：「如爾云矣。出一切智、諸闓士、",
    "T08n0225_004:0492b25": "緣一覺道，悉從中出。譬若轉輪聖王，一切國",
    "T08n0225_004:0492b26": "土皆為臣隷，王無所憂。佛法、緣一覺法、應儀",
    "T08n0225_004:0492b27": "法皆從中出。立五陰不受不入，溝港、頻來、不",
    "T08n0225_004:0492b28": "還、應儀、緣一覺、一切智道，不受不入。」善業問：",
    "T08n0225_004:0492b29": "「何等一切智不受不入？」佛言：「云何，若見應儀",
    "T08n0225_004:0492c01": "等所入不？」對曰：「不見也，天中天！」佛言：「善哉，",
    "T08n0225_004:0492c02": "善哉！我亦不見如來所入處。如我無所入，一",
    "T08n0225_004:0492c03": "切智亦無所入。」愛欲天子、梵天子俱白佛言：",
    "T08n0225_004:0492c04": "「甚深，天中天！明度難了也。正使三千國土人",
    "T08n0225_004:0492c05": "民，過去佛時所作功德，一切皆信已具足過",
    "T08n0225_004:0492c06": "一劫，方是深明度中樂一日念不可量，深出",
    "T08n0225_004:0492c07": "彼德有餘。」佛告諸天子：「正使復有賢人，聞是",
    "T08n0225_004:0492c08": "深法已得證，疾使彼輩所信樂過一劫，其功",
    "T08n0225_004:0492c09": "德不及是也。」諸天子聞是，頭面著佛足，繞稍",
    "T08n0225_004:0492c10": "稍却遠，俱不復現，各自還去。善業白佛：「若有",
    "T08n0225_004:0492c11": "闓士大士信是明度者，從何所來生？」佛言：",
    "T08n0225_004:0492c12": "「譬如新生犢子不離母，如是闓士大士聞明",
    "T08n0225_004:0492c13": "度已，終不離經師，為從人道中來生。」善業白",
    "T08n0225_004:0492c14": "言：「若有逮是功德，有從他方佛剎來生者無？」",
    "T08n0225_004:0492c15": "佛言：「有他方佛剎供養已，從彼來生。若於兜",
    "T08n0225_004:0492c16": "術天上從慈氏闓士問慧，今欲求是法不懈，",
    "T08n0225_004:0492c17": "持是功德，復還得是經。若有前世時聞，不問",
    "T08n0225_004:0492c18": "中慧，今生聞是經，於中有疑、厭、不信樂，其人",
    "T08n0225_004:0492c19": "前世不從師問中事。復次，闓士大士前世時",
    "T08n0225_004:0492c20": "聞是，問其中慧，若一日二三日至五日，持是功",
    "T08n0225_004:0492c21": "德，今復還得是經，便信樂之。若有欲樂聞時，",
    "T08n0225_004:0492c22": "用是亂故，其心數轉，如稱乍低乍仰，從新",
    "T08n0225_004:0492c23": "學來，如是少信樂，當墮兩處——應儀、緣一覺道中。」",
    "T08n0225_004:0492c24": "譬喻品第十二",
    "T08n0225_004:0492c25": "佛告善業：「譬若大海中船卒壞，其船中人不",
    "T08n0225_004:0492c26": "取板檣，不能得渡，必於水死。若得板若檣，有",
    "T08n0225_004:0492c27": "健者乘騎，便不死。當知順隨海水出也。闓士",
    "T08n0225_004:0492c28": "大士有信樂、有定行、有精進，欲得無上正真",
    "T08n0225_004:0492c29": "道而不得明度，變謀明慧不得學，當中道得",
    "T08n0225_004:0493a01": "應儀、緣一覺道。其有信樂、定行、精進，欲逮無",
    "T08n0225_004:0493a02": "上正真道，得學明度權慧者，終不中道懈，過",
    "T08n0225_004:0493a03": "出應儀、緣一覺去，正在無上正真道中立。譬",
    "T08n0225_004:0493a04": "若士女持坏瓶取水，知不久必壞。所以然者，",
    "T08n0225_004:0493a05": "未成故。學不逮此深法，終不能逮一切智，便",
    "T08n0225_004:0493a06": "中道厭却，墮二道中。譬若持瓦瓶行擔水，安",
    "T08n0225_004:0493a07": "隱歸至。何以故？已成故。學得深法，知終不中",
    "T08n0225_004:0493a08": "道息，恣心上無上正真道。譬若大海中船，",
    "T08n0225_004:0493a09": "不善護，以財物着中，至於道壞，財物離散，亡",
    "T08n0225_004:0493a10": "其重寶。如是闓士大士正使至意學，不得深",
    "T08n0225_004:0493a11": "法，當知中道厭，便亡名寶，中道懈怠，墮二道",
    "T08n0225_004:0493a12": "中。譬若有人施張大海中故船，補治，持財物",
    "T08n0225_004:0493a13": "著中，有所至，不中道壞，必到其處。如是闓士",
    "T08n0225_004:0493a14": "大士有信樂、定行、精進學，又得深法，終不中",
    "T08n0225_004:0493a15": "懈，正上無上正真道中立，終不墮兩道，正向",
    "T08n0225_004:0493a16": "佛門。譬如人年老而身病。云何，是人能從床",
    "T08n0225_004:0493a17": "自起不？」善業言：「不能，天中天！或時起無力，不",
    "T08n0225_004:0493a18": "能自致，正使病愈能自起，會不能行步。」佛言：",
    "T08n0225_004:0493a19": "「如是，闓士大士具如上所行學，不得深法而",
    "T08n0225_004:0493a20": "欲逮無上正真道，終不至佛，當中道懈，墮二",
    "T08n0225_004:0493a21": "道中。譬如老病人除愈，欲起行，有健人來扶",
    "T08n0225_004:0493a22": "持之，告曰：『無恐，我自相送，終不中道相棄，送",
    "T08n0225_004:0493a23": "著所樂處。』如是，具有上行闓士學得此深明",
    "T08n0225_004:0493a24": "度無極、變謀明慧，當知終不中道懈，必能究",
    "T08n0225_004:0493a25": "竟於中得無上正真道。」◎",
    "T08n0225_004:0493a26": "◎分別品第十三",
    "T08n0225_004:0493a27": "善業白佛言：「云何阿闍浮闓士學明度無極？」",
    "T08n0225_004:0493a28": "佛言：「當與善友從事，以善意隨明度教。何等",
    "T08n0225_004:0493a29": "為隨教所？布施、持戒、忍辱、精進、棄定、智慧，當",
    "T08n0225_004:0493b01": "施與作無上正真道，莫著五陰。何以故？明度",
    "T08n0225_004:0493b02": "一切智無所著。莫得樂於應儀、緣一覺道。如",
    "T08n0225_004:0493b03": "是，善業！阿闍浮闓士稍入明度中。」善業言：「闓",
    "T08n0225_004:0493b04": "士謙苦，天中天！欲索無上正真道者。」佛言：",
    "T08n0225_004:0493b05": "「如是謙苦，安靖於世，為十方護、為自歸、為",
    "T08n0225_004:0493b06": "舍、為度、為臺、為導。何等為護？生死勤苦悉護",
    "T08n0225_004:0493b07": "教度脫，是為護。生老病死悉度之，是為自歸。",
    "T08n0225_004:0493b08": "得無上正真道最正覺、得如來，為說經，無所著，",
    "T08n0225_004:0493b09": "是為舍。」又問：「何等無所著？」佛言：「五陰不著",
    "T08n0225_004:0493b10": "不縛，是五陰無所從生、無所從滅，是為闓士得",
    "T08n0225_004:0493b11": "佛時為世間舍。何等闓士得無上正真道最",
    "T08n0225_004:0493b12": "正覺，為世間度？度五陰非五陰，五陰為度，度",
    "T08n0225_004:0493b13": "為諸法。」善業言：「如佛說度為諸法，諸經得",
    "T08n0225_004:0493b14": "最正覺。何以故？無所著故。」佛言：「如是無所著",
    "T08n0225_004:0493b15": "闓士謙苦，念法不懈，得無上正真道最正覺，",
    "T08n0225_004:0493b16": "因說經如是，為度世間。何等為世間臺？譬如",
    "T08n0225_004:0493b17": "水中臺，其水兩避行。如是五陰，過去當來今",
    "T08n0225_004:0493b18": "現在斷，五陰斷者諸法學亦斷，諸法斷者是為",
    "T08n0225_004:0493b19": "定，是為甘露，為泥洹。闓士念法如是，便為",
    "T08n0225_004:0493b20": "說法，如是得無上正真道時為世間臺。何等",
    "T08n0225_004:0493b21": "為道？如是具得如上說五陰、諸法空，無來原、",
    "T08n0225_004:0493b22": "無去迹，如虛空。無異無想、無處無識，無所從",
    "T08n0225_004:0493b23": "生，如夢如幻、無邊無異。」善業白佛言：「甚深，天",
    "T08n0225_004:0493b24": "中天！誰當了是者？」佛言：「求佛以來久遠乃信",
    "T08n0225_004:0493b25": "之耳。過去佛時，於彼所作功德，如是人者乃",
    "T08n0225_004:0493b26": "明之矣。」又問：「何謂求佛以來久遠？」佛言：「去",
    "T08n0225_004:0493b27": "離於五陰以來，不復有之，乃明是深法。如是",
    "T08n0225_004:0493b28": "闓士，為道無量人。」善業言：「是為人中之導。」佛",
    "T08n0225_004:0493b29": "言：「然！闓士得如上所行，為無量人之導，是為",
    "T08n0225_004:0493c01": "大盟誓，為無量之人誓。不縛於五陰，不縛",
    "T08n0225_004:0493c02": "於應儀、緣一覺者，不捨一切智，不縛於諸",
    "T08n0225_004:0493c03": "法，是故為盟誓。」善業言：「闓士求深明度，不",
    "T08n0225_004:0493c04": "愛三處——應儀、緣一覺至佛。」「甚深，天中天！不有",
    "T08n0225_004:0493c05": "守者、不無守者。不無守者，從明度中為無",
    "T08n0225_004:0493c06": "所出法，為守定，為不守諸法，為守無所有，",
    "T08n0225_004:0493c07": "為守無極，為守無所著。」佛言：「如是在明度中",
    "T08n0225_004:0493c08": "者，當如是不退轉。闓士於明度中無所適",
    "T08n0225_004:0493c09": "著，終不隨凡夫語，不信餘道，不恐不畏不",
    "T08n0225_004:0493c10": "懈怠。當作是知，其人於過去佛已受斯明",
    "T08n0225_004:0493c11": "也。」復白佛言：「闓士不恐不畏不懈怠，何緣當",
    "T08n0225_004:0493c12": "念明度中觀視？」佛言：「心向一切智，是為觀。」",
    "T08n0225_004:0493c13": "「何謂心向一切智？」佛言：「心向如空，是為觀",
    "T08n0225_004:0493c14": "視。不視不可計，一切智如不可計，是為非五",
    "T08n0225_004:0493c15": "陰。不入、不得、不知，不有知、不無知，無所生、無",
    "T08n0225_004:0493c16": "所敗、無作者，無來原、無去迹，無所見、無所在，",
    "T08n0225_004:0493c17": "如是不可限虛空，不可計一切智亦然。無",
    "T08n0225_004:0493c18": "作佛、無得佛者，無從五陰中得佛者，亦不從",
    "T08n0225_004:0493c19": "六度得佛。」愛欲天子、梵天子白佛言：「甚深，天",
    "T08n0225_004:0493c20": "中天！難曉難知。」佛語諸天子：「如是如來視，如",
    "T08n0225_004:0493c21": "是安隱甚深。是知悉知不退轉無上最正覺，",
    "T08n0225_004:0493c22": "亦無最正覺。」諸天子白佛言：「希有信是經",
    "T08n0225_004:0493c23": "者，愍念世間故說之。世人所欲皆著。」佛言：「如",
    "T08n0225_004:0493c24": "是。」",
    "T08n0225_004:0493c25": "本無品第十四",
    "T08n0225_004:0493c26": "善業白佛言：「諸法隨次無所著，無想如虛空，",
    "T08n0225_004:0493c27": "是經無所從生，諸法索之無所得。」愛欲天子、",
    "T08n0225_004:0493c28": "梵天子言：「善業所為，如如來教，但說虛空慧。」",
    "T08n0225_004:0493c29": "善業言：「如來是隨如來教。何謂隨教？如法無",
    "T08n0225_004:0494a01": "所從生為隨教，是為本無，無來原亦無去",
    "T08n0225_004:0494a02": "迹。諸法本無，如來亦本無無異。隨本無，是為",
    "T08n0225_004:0494a03": "隨如來本無。如來本無立，為隨如來教。與諸",
    "T08n0225_004:0494a04": "法不異，無異本無。無作者，一切皆本無，亦復",
    "T08n0225_004:0494a05": "無本無，等無異。於真法中本無，諸法本無，無",
    "T08n0225_004:0494a06": "過去當來今現在，如來亦爾，是為真本無。闓",
    "T08n0225_004:0494a07": "士得本無如來名，地為六震，是為如來說本",
    "T08n0225_004:0494a08": "無，是為弟子善業隨如來教。復次，五陰、溝港、",
    "T08n0225_004:0494a09": "頻來、不還、應儀、緣一覺不受，是為隨教。」秋露",
    "T08n0225_004:0494a10": "子白佛言：「本無甚深，天中天！」當說本無時，二",
    "T08n0225_004:0494a11": "百比丘得應儀，五百比丘尼得溝港道，五百",
    "T08n0225_004:0494a12": "諸天人皆得無所從生法樂於中立，六十闓",
    "T08n0225_004:0494a13": "士新學得應儀道。佛語秋露子：「是六十人過",
    "T08n0225_004:0494a14": "世時，各供養五百佛，皆布施、持戒、忍辱、精進、",
    "T08n0225_004:0494a15": "棄定、不知空。雖空，不得明度、變謀明慧之",
    "T08n0225_004:0494a16": "護，今皆墮應儀道中。闓士有道得空，無色無",
    "T08n0225_004:0494a17": "願，不得明度、變謀明慧，便中墮彼兩道。譬",
    "T08n0225_004:0494a18": "若大鳥，其身二萬里，無翅，從天上自投，中欲",
    "T08n0225_004:0494a19": "還，寧能不？」對曰：「不能。」「至地，欲令身不痛，寧能",
    "T08n0225_004:0494a20": "不痛乎？」對曰：「不能。或悶、或死。何以故？其",
    "T08n0225_004:0494a21": "身大而無翅。正使闓士如恒沙劫作布施、持",
    "T08n0225_004:0494a22": "戒、忍辱、精進、求色定，不入空、不入明度，不得",
    "T08n0225_004:0494a23": "變謀明慧，心大起索佛道，一切欲作佛，便中",
    "T08n0225_004:0494a24": "道得應儀、緣一覺。若於佛所，具如上行，又聞",
    "T08n0225_004:0494a25": "佛一切智，皆念求如色，是為不持如來戒定",
    "T08n0225_004:0494a26": "慧，不知一切智，但聞聲心相，如聞耳，便從",
    "T08n0225_004:0494a27": "是作無上平等最正覺，會不能得，便中道墮",
    "T08n0225_004:0494a28": "彼。何以故？不得深法故。」秋露子白佛言：「如佛",
    "T08n0225_004:0494a29": "所說，念中慧闓士離深法，便得應儀、緣一覺。",
    "T08n0225_004:0494b01": "若真欲得無上正真道最正覺者，當學明度、",
    "T08n0225_004:0494b02": "變謀明慧。」愛欲天子、梵天子白佛言：「難曉明",
    "T08n0225_004:0494b03": "度無上正真道。」善業言：「難了，天中天！如我念",
    "T08n0225_004:0494b04": "是惠者，無上正真道易得耳。何以故？無有，當",
    "T08n0225_004:0494b05": "何從得佛。何以故？諸法皆空，索法不可得。當",
    "T08n0225_004:0494b06": "作佛者，索法無所得。是求佛易得耳。」秋露子",
    "T08n0225_004:0494b07": "言：「如所說者難得。何以故？空不念當作佛。是",
    "T08n0225_004:0494b08": "法如虛空，設易得者，何以恒沙闓士皆逮？」",
    "T08n0225_004:0494b09": "報言：「云何，用五陰逮乎？」曰：「不也。」「離五陰逮",
    "T08n0225_004:0494b10": "乎？」「不也。」「云何？」秋露子曰：「五陰本無，寧逮乎？」",
    "T08n0225_004:0494b11": "曰：「不也。」「離之有法逮者不？」曰：「不也。」「云何，是本",
    "T08n0225_004:0494b12": "無使逮不？」曰：「不也。」「離之有法使逮不？」曰：「不",
    "T08n0225_004:0494b13": "也。是法不得何所法使逮者。」秋露子曰：「如子",
    "T08n0225_004:0494b14": "所說，大士等遊都無逮者。佛說三有德之",
    "T08n0225_004:0494b15": "人求應儀、緣一覺、至佛道。於三不計三，為求",
    "T08n0225_004:0494b16": "一道。如善業所說。」滿祝子語秋露子：「善業說",
    "T08n0225_004:0494b17": "一道，當問。」秋露子言：「說一道，我用是故問。」答",
    "T08n0225_004:0494b18": "曰：「云何，於本無中見三道耶？」曰：「不見也。何以",
    "T08n0225_004:0494b19": "故？從本無中不可得三事。」善業言：「本無一事",
    "T08n0225_004:0494b20": "得乎？」曰：「不也。」「於本無中得一道乎？」曰：「不也。」善",
    "T08n0225_004:0494b21": "業言：「設是諦不可得者，何故復說應儀、緣一",
    "T08n0225_004:0494b22": "覺、佛？如所說道，本無無異，聞本無心不懈怠，",
    "T08n0225_004:0494b23": "是必得最正覺。」佛言：「如爾無異，持佛威神，使",
    "T08n0225_004:0494b24": "若說本無等無異。」秋露子問：「何等為覺？」佛言：",
    "T08n0225_004:0494b25": "「無上正真道即是也。」善業問佛：「何等為成就",
    "T08n0225_004:0494b26": "於闓士？」佛言：「一切人皆等視，慈心加哀，不得",
    "T08n0225_004:0494b27": "瞋恚。作是立，當作是學。」",
    "T08n0225_004:0494b28": "不退轉品第十五",
    "T08n0225_004:0494b29": "善業問佛：「不退轉闓士大士，當何以比觀其",
    "T08n0225_004:0494c01": "行相知是？」佛言：「如逮得禪者不動不搖，如",
    "T08n0225_004:0494c02": "應儀地，如緣一覺地，如佛地，如本無終不動。",
    "T08n0225_004:0494c03": "佛說本無。聞者不言非虛空本無，本無是所",
    "T08n0225_004:0494c04": "有，本無如本亦不言非。如聞已，若轉於餘",
    "T08n0225_004:0494c05": "處聞，終不疑、不言是非。如本無立，其所言誠",
    "T08n0225_004:0494c06": "而重，不說不軌凡夫，逆道之作不觀視。用是",
    "T08n0225_004:0494c07": "比相行具足知，是不退轉大士。復次，不形相",
    "T08n0225_004:0494c08": "沙門梵志面貌。是別之諦知諦見，終不詞",
    "T08n0225_004:0494c09": "拜華香施天，亦不教他人。為用是比相行具",
    "T08n0225_004:0494c10": "足知。又終不生惡處，不作婦人身，用是比",
    "T08n0225_004:0494c11": "相行具足知。又不退轉大士持戒，身自不殺、",
    "T08n0225_004:0494c12": "教人不殺，身自不盜、教人不盜，身自不婬、教",
    "T08n0225_004:0494c13": "人不婬，身自不兩舌、惡口、妄言、綺語，嫉妬、恚、",
    "T08n0225_004:0494c14": "癡。是十戒皆自持，復教彼守行，夢中自護十",
    "T08n0225_004:0494c15": "戒，面見如是，用是比相行具足知。又學諸法，",
    "T08n0225_004:0494c16": "用是心學是法，令群生安隱為說經，持是經",
    "T08n0225_004:0494c17": "受令分德，願群生令得斯淨定以明自立，用",
    "T08n0225_004:0494c18": "是比相行具足知。又大士深法說時，終不疑",
    "T08n0225_004:0494c19": "不言不信亦不恐，所言軟美。少睡臥行步，",
    "T08n0225_004:0494c20": "出入不亂，心徐行安諦，擇地而行。被服衣中",
    "T08n0225_004:0494c21": "常清淨，無蚤虱塵垢亦無憂，身中無八十種",
    "T08n0225_004:0494c22": "虫。所以然者？闓士大士六度功德過於賢聖，",
    "T08n0225_004:0494c23": "稍欲成滿，身心淨潔悉受高志。」善業白佛言：",
    "T08n0225_004:0494c24": "「云何，天中天！闓士大士心淨潔？」佛言：「所作",
    "T08n0225_004:0494c25": "功德轉增稍上，心無所礙，功德悉逮，是心淨",
    "T08n0225_004:0494c26": "潔過應儀、緣一覺上，用是比相行具足知。又有",
    "T08n0225_004:0494c27": "來供遺者，不起喜。一切無慳，於深經說未常",
    "T08n0225_004:0494c28": "有厭，深入智中。若餘處欲聞經者，持是明度",
    "T08n0225_004:0494c29": "為說之。其有餘道所不正者，持明度為正之。",
    "T08n0225_004:0495a01": "經中所出法，悉持無常之事以語之，諸世間",
    "T08n0225_004:0495a02": "經書所不能解者，持是明度為解之，用是相",
    "T08n0225_004:0495a03": "行具足知。是弊邪稍稍來到其所，便於邊化",
    "T08n0225_004:0495a04": "作八大地獄，中有諸闓士，便指言：『斯人皆從",
    "T08n0225_004:0495a05": "前佛受決為不退轉。今皆墮地獄中。佛為",
    "T08n0225_004:0495a06": "授，若地獄耳。若當疾悔之，言：「我非不退轉。」設",
    "T08n0225_004:0495a07": "若言爾者，不復入地獄中，當生天上。』」佛言：「設",
    "T08n0225_004:0495a08": "是心不動者，知是不退轉，用是相行具足知。",
    "T08n0225_004:0495a09": "邪復化作師，被服往至其所：『若前從我聞，",
    "T08n0225_004:0495a10": "所受悉棄之，皆不可用。若疾悔之，隨我言者，",
    "T08n0225_004:0495a11": "我日來問訊。不用我言，終不復來。莫復說此",
    "T08n0225_004:0495a12": "事，我不欲聞。前說皆外事耳，更受我言，是佛",
    "T08n0225_004:0495a13": "所說也。』」佛言：「聞是，設令動轉者，當知其人不",
    "T08n0225_004:0495a14": "從過去佛受決，未升大士舉中在不退轉地。",
    "T08n0225_004:0495a15": "設令不動轉，念是經，虛空所致，作是思惟，不",
    "T08n0225_004:0495a16": "信邪言。譬如比丘得應儀不受邪言，眼見經",
    "T08n0225_004:0495a17": "證，是為空所致，終不可動。如應儀、緣一覺所",
    "T08n0225_004:0495a18": "念法，終不復還，是大士向佛亦然矣。正在不",
    "T08n0225_004:0495a19": "退轉地立，是為極度，用是相行具足知。弊邪",
    "T08n0225_004:0495a20": "復往到其所，更作異人言：『若所求者，為求苦",
    "T08n0225_004:0495a21": "耳，非求佛法也。若負斯難用之為求，若在惡",
    "T08n0225_004:0495a22": "道歷世彌久，適得為人，不嘗思惟自患厭耶？",
    "T08n0225_004:0495a23": "當於何所更索是軀？何不早取應儀，用佛為",
    "T08n0225_004:0495a24": "求乎？』」佛言：「設不轉者，邪復捨去。更作方便，化",
    "T08n0225_004:0495a25": "作若干闓士在其邊立，復往指言：『若見是闓",
    "T08n0225_004:0495a26": "士，皆供養如恒沙佛衣、食、臥具、醫藥，具足受",
    "T08n0225_004:0495a27": "法問慧，當所行所求悉學，如法住如法求，皆",
    "T08n0225_004:0495a28": "入中作斯學行，常不得佛。汝緣得乎？』」佛言：",
    "T08n0225_004:0495a29": "「設是不動者，邪去不遠，化作比丘輩言：『是應",
    "T08n0225_004:0495b01": "儀過世時皆求闓士道，取應儀已，若何從得",
    "T08n0225_004:0495b02": "佛？』」佛言：「用是故，闓士大士作是行，從他處聞，",
    "T08n0225_004:0495b03": "心不轉不異，於是中復覺知邪，為佛所語無",
    "T08n0225_004:0495b04": "異，求大明植志。若茲者，設不得佛，佛語為謬。",
    "T08n0225_004:0495b05": "佛語不欺，當作是學，當作是求，諦護是教心",
    "T08n0225_004:0495b06": "不動轉，從中覺邪。用是相行具足知，是不退",
    "T08n0225_004:0495b07": "轉矣。又邪嬈言：『佛如虛空，是經行無邊不可",
    "T08n0225_004:0495b08": "得極。何以故？是經義可知，觀其所趣皆虛空",
    "T08n0225_004:0495b09": "矣，為中勤苦不當，覺知邪事邪作是經耳。云",
    "T08n0225_004:0495b10": "何欲得佛？是非佛所說。』」佛言：「夫賢士女視",
    "T08n0225_004:0495b11": "明慮長，諦議自議：『妖邪多巧，以逆為順。怪來",
    "T08n0225_004:0495b12": "不傾，牢如須彌。』用是相行具足知，是不退轉",
    "T08n0225_004:0495b13": "也。作一禪、二禪、三禪、四禪，是定隨是四禪不錄",
    "T08n0225_004:0495b14": "禪是所禪，作是定用入欲中故，不退轉闓士",
    "T08n0225_004:0495b15": "大士不隨定教，淨過定上，用是相行具足知。",
    "T08n0225_004:0495b16": "又有共稱其名德者，不以喜，心不動亂，常正",
    "T08n0225_004:0495b17": "心。設在家不有重婬，若時有欲，如過大空澤",
    "T08n0225_004:0495b18": "中飲食時，恐怖畏盜賊欲疾去，自念：『我何時",
    "T08n0225_004:0495b19": "當出是空澤中？念婦人惡露不淨，非我淨法。』",
    "T08n0225_004:0495b20": "當作是念。何以故？念使十方人安隱故。」佛言：",
    "T08n0225_004:0495b21": "「如是其福具足，得明度威神力，使作是念，用是",
    "T08n0225_004:0495b22": "相行具足知。又惒夷洹翼從防衛，餘鬼神不",
    "T08n0225_004:0495b23": "敢附，不失心志，不妄起心，身無瘡厲，六情",
    "T08n0225_004:0495b24": "雅具，聖雄而不自顯，不誘他婦女，若符呪藥",
    "T08n0225_004:0495b25": "不行之，亦不教人婬穢行，不以歷口，非法惡",
    "T08n0225_004:0495b26": "念無由生哉。用是相行具足知。「復次，善業！將",
    "T08n0225_004:0495b27": "以何行名為不退轉？不退轉者，不與無道主",
    "T08n0225_004:0495b28": "佞孽臣賊盜偷寇軍謀殘生，非法士女蠱道",
    "T08n0225_004:0495b29": "婬妷，錢穀屠酒祀，繒綵香熏倡優調戲，入",
    "T08n0225_004:0495c01": "海投難求榮採利，如斯之徒終始不友。闓士",
    "T08n0225_004:0495c02": "從事不離一切智，常譽賢者以為談首，遠愚",
    "T08n0225_004:0495c03": "近聖，尊戴三寶。爾故誓曰：『不退轉闓士常願",
    "T08n0225_004:0495c04": "生異方佛剎。』願高誓重，必獲往生。用是故，常",
    "T08n0225_004:0495c05": "見佛得供養。如是願從欲處、色處、空處，從彼",
    "T08n0225_004:0495c06": "來生中國，於闓士家大明卿八正談抱義典，",
    "T08n0225_004:0495c07": "逆事不豫，遠邊地無佛處，性淨真不犯法。如",
    "T08n0225_004:0495c08": "是相行具足知為不退轉。不退轉闓士不言",
    "T08n0225_004:0495c09": "我是、不疑我非、不中疑。譬如得溝港道，於其",
    "T08n0225_004:0495c10": "地終不疑。邪事適起即覺知，寧殞命而不佪",
    "T08n0225_004:0495c11": "心，自於其地終不疑不懈。無應儀、緣一覺心，",
    "T08n0225_004:0495c12": "心不念佛難得安住。其地心大無表、勇而無",
    "T08n0225_004:0495c13": "勝。何以故？如是住，無能過者。用是故，邪愁毒，",
    "T08n0225_004:0495c14": "便化作佛身，往謂之曰：『若於是可取應儀證，",
    "T08n0225_004:0495c15": "若未受無上正真道最正覺決。何以故？若不",
    "T08n0225_004:0495c16": "得是相行，何因得乎？』知非佛也，是邪耳。如佛",
    "T08n0225_004:0495c17": "所說思惟視之，是邪所為欲使我轉。」佛言：「設",
    "T08n0225_004:0495c18": "不動者，知已於過去佛受無上正真道最正覺",
    "T08n0225_004:0495c19": "決，其悉知法行忠正者，代不惜身命一切法，",
    "T08n0225_004:0495c20": "悉受往古來今諸佛明法，悉護持之。用是故，",
    "T08n0225_004:0495c21": "不惜身命，未常懈，無厭時。如來及諸弟子說",
    "T08n0225_004:0495c22": "經時不疑言非。何以故？逮得無所從生法樂",
    "T08n0225_004:0495c23": "於中立，持是功德，悉具足知是不退轉闓士",
    "T08n0225_004:0495c24": "大士。」",
    "T08n0225_004:0495c25": "◎恒竭清信女品第十六",
    "T08n0225_004:0495c26": "善業白佛言：「不退轉闓士從大功德起，當為",
    "T08n0225_004:0495c27": "說明度令入深法。」佛言：「善哉，善哉！居內闓",
    "T08n0225_004:0495c28": "士使入深法。何等為深？空為深，無想、無願、無",
    "T08n0225_004:0495c29": "識、無生滅，泥洹是為限。」又白佛言：「泥洹是限，",
    "T08n0225_004:0496a01": "非是諸法。」佛言：「諸法甚深，色痛痒思想生",
    "T08n0225_004:0496a02": "死識甚深。何等為五陰甚深？如本無爾故甚深。」",
    "T08n0225_004:0496a03": "善業言：「難及，天中天！安稍去色便為泥洹。」佛",
    "T08n0225_004:0496a04": "言：「是與明度相應，當作是住，如明教學。闓",
    "T08n0225_004:0496a05": "士隨是行思惟念一日，如夢中教却幾劫生",
    "T08n0225_004:0496a06": "死。」佛言：「譬如婬士寶彼女色，與之期會。女不",
    "T08n0225_004:0496a07": "自由，妷夫寧有盛想不？」善業言：「士以色故，",
    "T08n0225_004:0496a08": "想彼面會展其愚情。」佛言：「一日之中有幾意念？」",
    "T08n0225_004:0496a09": "對曰：「甚多，天中天！」佛言：「如彼人念一日心轉",
    "T08n0225_004:0496a10": "多，闓士如是欲學淨行一日，為去惡於罪甚",
    "T08n0225_004:0496a11": "多，若離明度，正使布施如恒沙劫，不如也。又",
    "T08n0225_004:0496a12": "使壽如恒沙劫等，并前行溝港、頻來、不還、應",
    "T08n0225_004:0496a13": "儀、緣一覺至佛，不得明度行，不如中教，皆不如",
    "T08n0225_004:0496a14": "此行如中教闓士。又復壽如前，布施、持戒具",
    "T08n0225_004:0496a15": "足，若求明度念起說經，其德出彼上。以經布",
    "T08n0225_004:0496a16": "施作無上正真道，自深入教，其德轉高。自深",
    "T08n0225_004:0496a17": "入者，為明度所護，未常離時，其德甚多。」善",
    "T08n0225_004:0496a18": "業問：「所識、有著者，天中天！此二，何功德為多",
    "T08n0225_004:0496a19": "者？」佛言：「闓士所識，若求明度，樂於無所有、",
    "T08n0225_004:0496a20": "樂盡、樂無常念，是為不離明度，得德不可計",
    "T08n0225_004:0496a21": "稱數。」善業問佛：「不可計，復言稱數。將有何異",
    "T08n0225_004:0496a22": "乎？」佛言：「稱數者，其數無盡。不可計者，謂無邊",
    "T08n0225_004:0496a23": "量也。爾故，為不可計稱數。」善業言：「佛說不",
    "T08n0225_004:0496a24": "可計，五陰亦然。」佛言：「若所問者，有所因使五",
    "T08n0225_004:0496a25": "陰不可計量。」善業問佛：「何等為無量？」佛言：「於",
    "T08n0225_004:0496a26": "空中計之，是法不可計。」佛言：「云何，善業！我不",
    "T08n0225_004:0496a27": "嘗言諸法空？」對曰：「如是，天中天！如來所說",
    "T08n0225_004:0496a28": "悉空。」佛言：「如是諸法悉空，不可盡計。經慧",
    "T08n0225_004:0496a29": "無有，各為異流，如來但分別說耳。不可盡量",
    "T08n0225_004:0496b01": "是空、是想、是願、是識、是滅度，隨所喜說，作是",
    "T08n0225_004:0496b02": "說示現教化。如來如是。」善業白佛言：「難及，天",
    "T08n0225_004:0496b03": "中天！經本空耳。云何復於空中說經？是經不",
    "T08n0225_004:0496b04": "可逮，如我了佛諸法不可逮。」佛言：「如是！諸",
    "T08n0225_004:0496b05": "法不可逮，計法空耳。」「如佛所說，本不可逮。願",
    "T08n0225_004:0496b06": "解不可逮慧有增有減？」佛言：「不也。」善業言：「不",
    "T08n0225_004:0496b07": "可逮慧不增不減，六度等然。若其不增，何因",
    "T08n0225_004:0496b08": "闓士近無上正真道得為正學？設不減者？闓",
    "T08n0225_004:0496b09": "士求守明度變謀明慧，不念布施，增之與減",
    "T08n0225_004:0496b10": "不作是念，是但名布施度無極耳。所施與念，",
    "T08n0225_004:0496b11": "持是功德與作無上正真道。戒、忍辱、精、禪皆",
    "T08n0225_004:0496b12": "如是。闓士求明度守之，得變謀明慧，不作",
    "T08n0225_004:0496b13": "是念增減，皆但名耳。念發心如無上正真道，",
    "T08n0225_004:0496b14": "我作是施與。何謂無上正真道？」佛言：「本無是",
    "T08n0225_004:0496b15": "也。本無不增不減，常隨是念不離，為近矣。」",
    "T08n0225_004:0496b16": "善業問言：「闓士以初意近無上正真道耶？以",
    "T08n0225_004:0496b17": "後來意近乎？斯兩意無對，何等功德出生長",
    "T08n0225_004:0496b18": "大之者？」佛言：「譬如燈炷然，用初出明燒炷",
    "T08n0225_004:0496b19": "乎，後來明耶？」善業言：「非初明亦不離初明，非",
    "T08n0225_004:0496b20": "後明亦不離後明。」佛言：「如是！不用初意得無",
    "T08n0225_004:0496b21": "上正真道，亦不離初意，非後意亦不離後意",
    "T08n0225_004:0496b22": "得，是為得正覺。云何，心前滅後復生乎？」善業",
    "T08n0225_004:0496b23": "言：「不也，天中天！」「云何，心初生可滅乎？」對曰：「不",
    "T08n0225_004:0496b24": "可。」云：「當所滅者，寧可使不滅乎？」對曰：「不可。」佛",
    "T08n0225_004:0496b25": "言：「寧可住本無乎？」對曰：「欲住本無，當如本無",
    "T08n0225_004:0496b26": "住。」佛言：「設令在本無中住，寧可使久堅乎？」對",
    "T08n0225_004:0496b27": "曰：「不。」「本無甚深。」曰：「本無寧有心也？」曰：「離本",
    "T08n0225_004:0496b28": "無寧有心乎？」對曰：「不也。」曰：「見本無乎？」對曰：「不",
    "T08n0225_004:0496b29": "見。」「作是求為深求乎？」對曰：「不也，天中天！作是",
    "T08n0225_004:0496c01": "求，無所求。何以故？是法了不可得見。」佛言：「闓",
    "T08n0225_004:0496c02": "士大士求明度，為求何等？」對曰：「為求空。」「求空",
    "T08n0225_004:0496c03": "為求何等？」「為求無想。」曰：「為去想乎？」對曰：「不。」",
    "T08n0225_004:0496c04": "「云何想不去？」善業言：「闓士不作是求妄想。",
    "T08n0225_004:0496c05": "天中天！何以故？闓士求想盡滅者？即可得應",
    "T08n0225_004:0496c06": "儀。闓士變謀明慧，不滅想得證，向無想，隨是",
    "T08n0225_004:0496c07": "教矣。」秋露子謂善業：「有三事向定守定門。",
    "T08n0225_004:0496c08": "空、不願、無想是為三。有益於明度，不但晝益，",
    "T08n0225_004:0496c09": "夜於夢中亦復益。何以故？晝日夜夢中，佛說",
    "T08n0225_004:0496c10": "等無異。」善業語秋露子：「若闓士晝日有益，夜",
    "T08n0225_004:0496c11": "於夢中亦有益。」又問：「夢中所作寧有所得不？",
    "T08n0225_004:0496c12": "如經等之。」善業曰：「夢中作善者喜為益，惡",
    "T08n0225_004:0496c13": "者慍慼為減。設於夢中殺人，覺已喜歎快之。",
    "T08n0225_004:0496c14": "云何？」善業言：「心不枯爾，皆有所緣。若見聞、",
    "T08n0225_004:0496c15": "若念為因緣，是故知耳。從是中令人心有所",
    "T08n0225_004:0496c16": "著或無所著，是為不妄爾，皆有所緣。」秋露子",
    "T08n0225_004:0496c17": "言：「所作為空耳。何因心有所緣？」善業言：「心想",
    "T08n0225_004:0496c18": "因緣，即因緣興矣。」秋露子言：「闓士夢中布",
    "T08n0225_004:0496c19": "施，持是施與作無上正真道。有施與者無也？」",
    "T08n0225_004:0496c20": "報言：「彌勒闓士近在前，旦暮當補佛處。子",
    "T08n0225_004:0496c21": "欲知，當從問。」秋露子問彌勒。彌勒言：「如我字",
    "T08n0225_004:0496c22": "彌勒，當色解慧耶？當痛痒思想生死識解乎？",
    "T08n0225_004:0496c23": "持是身解乎？若空五陰，解五陰空無力。當所",
    "T08n0225_004:0496c24": "解法不見，亦不見當所解人得道者。」秋露",
    "T08n0225_004:0496c25": "子曰：「所說為有證不？」答曰：「我所說不得證。」秋",
    "T08n0225_004:0496c26": "露子便作是念：「彌勒所入慧，甚深，甚深！何以",
    "T08n0225_004:0496c27": "故？行明度以來久遠。」佛言：「云何，見若作應",
    "T08n0225_004:0496c28": "儀不乎？」曰：「不也，天中天！」佛言：「闓士不作是念：",
    "T08n0225_004:0496c29": "『我受決是法。』若於法中得正覺，亦無得正覺",
    "T08n0225_004:0497a01": "者。作是行，為求明度，不恐我不得正覺。隨是",
    "T08n0225_004:0497a02": "法中教，是故勇無所畏。至大劇處虎狼中念：",
    "T08n0225_004:0497a03": "『設有噉我者，為當布施。行布施度無極，近無",
    "T08n0225_004:0497a04": "上正真道。願我作佛時，令我剎中無禽獸道。』",
    "T08n0225_004:0497a05": "至賊中，設於中死。心念言：『我身會當棄捐，",
    "T08n0225_004:0497a06": "設殺我，我不當瞋恚，為具足行忍辱度無極",
    "T08n0225_004:0497a07": "近佛道。我作佛時，令我剎中無賊盜。』至無水",
    "T08n0225_004:0497a08": "漿處，心念言：『人民無德使爾。我作佛時，令我",
    "T08n0225_004:0497a09": "剎中人民皆得一切、知八味。用一切故，當",
    "T08n0225_004:0497a10": "精進。』至穀貴處，念：『當精進取佛。』願曰：『吾作佛",
    "T08n0225_004:0497a11": "時，令我剎中無穀貴處，皆使人民在所願所",
    "T08n0225_004:0497a12": "索，食悉在前，如忉利天上所有。』用眾生故，當",
    "T08n0225_004:0497a13": "精進。有惡歲，正使身遭惡歲死，我心無異，必",
    "T08n0225_004:0497a14": "當降伏邪官屬，行精進索佛道：『我作佛時，令",
    "T08n0225_004:0497a15": "我剎中人民無惡歲死亡者。我所語，後我作",
    "T08n0225_004:0497a16": "佛時無異。』復次，秋露子！闓士聞是，便呼無上",
    "T08n0225_004:0497a17": "正真道。或却後久遠乃得佛者，亦不恐怖。從",
    "T08n0225_004:0497a18": "本際以來呼，如一意轉頃。何以故？無本際乃",
    "T08n0225_004:0497a19": "得佛者。心安然、不恐怖。」時有清信女從坐起，",
    "T08n0225_004:0497a20": "前至佛所，作禮長跪言：「我聞是不怖，必除恐",
    "T08n0225_004:0497a21": "怖之處索佛道，得佛已當說經。」佛笑，口中金",
    "T08n0225_004:0497a22": "光出，清信女即持金花散佛上，佛威神故花",
    "T08n0225_004:0497a23": "不墮地。阿難從坐起，更奮袈裟，前作禮，長",
    "T08n0225_004:0497a24": "跪言：「佛不妄笑。既笑，當有所說。」佛語阿難：「是",
    "T08n0225_004:0497a25": "恒竭清信女，却後當來劫，劫名星宿，中有佛",
    "T08n0225_004:0497a26": "名金花。是清信女後於此時，棄女為男，後當",
    "T08n0225_004:0497a27": "生無怒佛剎，從一剎生一佛剎。譬如金輪聖王",
    "T08n0225_004:0497a28": "從一觀遊一觀，從生至終足不蹈地。是清信",
    "T08n0225_004:0497a29": "女如是，從一佛剎到一佛剎，未常不見佛，足",
    "T08n0225_004:0497b01": "不蹈地，自致得佛。」阿難心念：「如無怒佛剎諸",
    "T08n0225_004:0497b02": "闓士會者，是為佛會耳。」佛即知阿難心所念，",
    "T08n0225_004:0497b03": "曰：「然，阿難！諸會者，悉度生死已。清信女後作",
    "T08n0225_004:0497b04": "佛，名金花佛。度不可計應儀，令三毒盡。剎中",
    "T08n0225_004:0497b05": "無禽獸賊盜斷水穀處病瘦，及餘惡事悉無",
    "T08n0225_004:0497b06": "有。」又問佛：「清信女從何佛作功德？」佛言：「於",
    "T08n0225_004:0497b07": "定光佛所作功德。初發意求佛時，亦持金花",
    "T08n0225_004:0497b08": "散佛上，願持是功德施與作無上正真道。」佛",
    "T08n0225_004:0497b09": "言：「如我持五花散定光佛上，即逮得無所從",
    "T08n0225_004:0497b10": "生法樂於中立，佛即授我決：『却後九十一劫，",
    "T08n0225_004:0497b11": "若當作佛，名釋迦文。』是清信女爾時見我從",
    "T08n0225_004:0497b12": "佛受決，其心念：『我當受決，得無上正真道。』」阿",
    "T08n0225_004:0497b13": "難白佛言：「是清信女所求已度。」",
    "T08n0225_004:0497b14": "守空品第十七",
    "T08n0225_004:0497b15": "善業白佛言：「闓士大士行明度無極，何等為",
    "T08n0225_004:0497b16": "入空？為空定？」佛言：「色痛痒思想生死識空，",
    "T08n0225_004:0497b17": "觀一心，作是觀，不見法。於法中不作證。」「佛所",
    "T08n0225_004:0497b18": "說不於空中作證，云何闓士於定中立而不",
    "T08n0225_004:0497b19": "得證？」佛言：「是闓士悉具足念空不得證，作是",
    "T08n0225_004:0497b20": "觀，不取證。觀入處甫欲向，是時不取證。不入",
    "T08n0225_004:0497b21": "定心，所著不失。闓士法本無中道取證。何",
    "T08n0225_004:0497b22": "以故？本願都護眾生，為興弘慈念具功德，不",
    "T08n0225_004:0497b23": "中取證。闓士大士得明度，證致功德，斯大力",
    "T08n0225_004:0497b24": "矣。譬如人勇悍，能却敵，為人端正猛健，無所",
    "T08n0225_004:0497b25": "不能。悉持兵法，六十四奇悉曉習工，為眾",
    "T08n0225_004:0497b26": "人所敬。所至處，無不得力者。從是所得者，轉",
    "T08n0225_004:0497b27": "分布與人，其心歡喜。若有他事，與父母妻子",
    "T08n0225_004:0497b28": "俱去，過大劇道，其人安親曰：『莫有恐怖，",
    "T08n0225_004:0497b29": "今但免難矣。』重讎雖來，其人多變以濟親害，",
    "T08n0225_004:0497c01": "送歸本土，宗門康休，怨亦無損。所以然者，",
    "T08n0225_004:0497c02": "以其巧變備矣。其人勇慧，能幻化，化作士眾。",
    "T08n0225_004:0497c03": "讎覩恐懼，各自流散。鄉土稱德，靡不歡喜者。",
    "T08n0225_004:0497c04": "是闓士大士於眾生行大慈心，過應儀、出緣",
    "T08n0225_004:0497c05": "一覺地去。於定中立，於眾生悉愍傷，無所見，",
    "T08n0225_004:0497c06": "於是中不取證，入空中深，不作應儀。作是行",
    "T08n0225_004:0497c07": "向定向泥洹門，不有想，不入空取證，如鳥飛",
    "T08n0225_004:0497c08": "行空虛中無所觸礙。如是行，甫欲向空至",
    "T08n0225_004:0497c09": "空，向無想至無想，不墮空、無想中，悉欲具佛",
    "T08n0225_004:0497c10": "諸法。譬如人工射，射空虛中，後箭中前箭，",
    "T08n0225_004:0497c11": "續後射轉中前箭。其人欲令箭墮，乃爾墮。如",
    "T08n0225_004:0497c12": "是行明度，為變謀明慧所護，自於其地不中",
    "T08n0225_004:0497c13": "道取證、墮二道行。以是功德，逮得無上正真道",
    "T08n0225_004:0497c14": "成滿便得佛。於經本中，觀不取證。」善業白佛",
    "T08n0225_004:0497c15": "言：「謙苦作是學，不中道取證。」佛言：「悉護眾",
    "T08n0225_004:0497c16": "生，守定向滅度門，心念分別。何等為分別？守",
    "T08n0225_004:0497c17": "空定分別、無想定分別，變謀明慧護使，不中",
    "T08n0225_004:0497c18": "道取證。何因變謀明慧護之？心念護眾生。持",
    "T08n0225_004:0497c19": "是所念，不中道取證。復次，深入觀苦空定向",
    "T08n0225_004:0497c20": "滅度門，用是故分別久遠以來人民所因緣",
    "T08n0225_004:0497c21": "想中求無上正真道，為說經。當使棄是因緣，",
    "T08n0225_004:0497c22": "守空定、無想定、無願定，向滅度門，不中道取",
    "T08n0225_004:0497c23": "證。復次，闓士念久遠人民呼常有想、有我想、",
    "T08n0225_004:0497c24": "有好想，各各求。我作無上正真道時，有人民",
    "T08n0225_004:0497c25": "故，為說經，使斷是諸想，悉斷求。云何斷？是常",
    "T08n0225_004:0497c26": "非常，是樂皆苦，是身非身，是好皆醜。闓士思",
    "T08n0225_004:0497c27": "念，為變謀明慧守無願定，向滅度門，不中道",
    "T08n0225_004:0497c28": "取證。若闓士大士心念：『眾生從久遠來求、因",
    "T08n0225_004:0497c29": "緣求、想求、欲求、聚想求、空想求。』闓士言：『我使",
    "T08n0225_004:0498a01": "眾生無斯想。』普慈弘至，故得變謀明慧。是法",
    "T08n0225_004:0498a02": "觀空、想、願、識，無所從生、齊限，不中道取證法。",
    "T08n0225_004:0498a03": "當作是知。闓士云何求明度？曉習法中，心何",
    "T08n0225_004:0498a04": "緣求入守空定，向滅度門。守無想、無願、無識、",
    "T08n0225_004:0498a05": "無所從生定，向滅度門。是闓士不得慧故，守",
    "T08n0225_004:0498a06": "空念——無想、無願、無識、無所從生念定意。有",
    "T08n0225_004:0498a07": "來問者，不即持不可計心為解者，知是非不",
    "T08n0225_004:0498a08": "退轉闓士也。何故？不退轉闓士心，無央數悉",
    "T08n0225_004:0498a09": "知。用是行不具足知，未得不退轉之明矣。」善",
    "T08n0225_004:0498a10": "業言：「不可計人求闓士道，少有能解者。」佛言：",
    "T08n0225_004:0498a11": "「作是解者已受決，於功德中極殊。所知法，應",
    "T08n0225_004:0498a12": "儀、緣一覺、諸天人鬼龍質諒神所不能及。」◎",
    "T08n0225_004:0498a13": "明度經卷第四"
}