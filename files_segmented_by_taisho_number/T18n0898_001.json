{
    "T18n0898_001:0773a07": "No. 898",
    "T18n0898_001:0773a08": "佛說毘奈耶經",
    "T18n0898_001:0773a10": "爾時佛在王舍城鷲峯山，與無量菩薩及持",
    "T18n0898_001:0773a11": "呪仙、大賢梵王、地神等俱，說呪法。時執金剛",
    "T18n0898_001:0773a12": "從座而起，頂禮佛足而作是言：「我今樂說持",
    "T18n0898_001:0773a13": "呪律法，復願世尊諸大賢等各說其要，示現",
    "T18n0898_001:0773a14": "一切誦持呪輩。」復作是言：「唯願世尊聽我所",
    "T18n0898_001:0773a15": "說。」佛告執金剛曰：「汝大威德內蘊慈悲，能發",
    "T18n0898_001:0773a16": "此言樂說妙法，必大利益。聽汝所說，我等眾",
    "T18n0898_001:0773a17": "會皆隨汝所說之法。」時執金剛言：「世尊！若有",
    "T18n0898_001:0773a18": "善男女人，誦呪法樂欲成驗者，此人第一必",
    "T18n0898_001:0773a19": "須精進所受持呪，須知供養佛塔尊像及本",
    "T18n0898_001:0773a20": "呪神，然隨其力分恒為供養無隔斷心，於三",
    "T18n0898_001:0773a21": "寶前發露懺悔要期乞願，以此功德迴向一",
    "T18n0898_001:0773a22": "切有情，願令離苦。發此語已洗手合掌，於尊",
    "T18n0898_001:0773a23": "像前，茅草上䠒跪而坐，口言：『唯願十方諸佛",
    "T18n0898_001:0773a24": "菩薩持呪神等，哀愍念我某甲。今欲樂其呪法",
    "T18n0898_001:0773a25": "神所成其靈驗，若我於此能成法者，願見成",
    "T18n0898_001:0773a26": "相，若不能成，復見不成之相。』作此願已至心",
    "T18n0898_001:0773a27": "念誦，所成法中，或根本呪或心等百八遍，",
    "T18n0898_001:0773a28": "即於座上便取眠寐。夢中若供養佛法師僧",
    "T18n0898_001:0773a29": "善友父母，或見身著淨白衣莊飾身首，或見",
    "T18n0898_001:0773b01": "河海大山樓閣殿堂，或見諸人與繒絞，又乘",
    "T18n0898_001:0773b02": "象馬牛等，或得刀鉾鉞斧弓箭銅輪鉤索，或",
    "T18n0898_001:0773b03": "見他授與白淨衣服花鬘瓔珞，或見共國王",
    "T18n0898_001:0773b04": "大臣長者談說善言，或見端嚴女人手持幢",
    "T18n0898_001:0773b05": "蓋花瓶，或見戟叉自手執持，或昇師子高座",
    "T18n0898_001:0773b06": "自餘座等，或見身首出血，若見如此事相等",
    "T18n0898_001:0773b07": "事，當知我今能成此法。或於夢中，若見彩畫",
    "T18n0898_001:0773b08": "尊容諸神形像凋落毀壞，或見父母憂愁悲",
    "T18n0898_001:0773b09": "泣，或見裸形外道，或見自身無衣，或見惡業",
    "T18n0898_001:0773b10": "人旃陀羅等牽挽，或見行污穢之處，或見",
    "T18n0898_001:0773b11": "大水涸竭，或見食時失度，或見身分手足垢",
    "T18n0898_001:0773b12": "穢臭氣，或見驚怖惶走，或見自拔頭髮，或見",
    "T18n0898_001:0773b13": "蛇蠍鼠狼等，或見落坑傷損，若見如是事相，",
    "T18n0898_001:0773b14": "當知彼人於此呪法有大障難，難可得成。「此",
    "T18n0898_001:0773b15": "善男子等必欲愛樂受持成驗者，勤加精進",
    "T18n0898_001:0773b16": "不得散亂，莫生疲怠之心，一一時中誦持不",
    "T18n0898_001:0773b17": "得廢闕，常懷慈心，遠離色欲修習淨行，洗浴",
    "T18n0898_001:0773b18": "清潔調和柔軟，善學方法須入呪壇，為求大",
    "T18n0898_001:0773b19": "果斷邪言一切戲論等語，憐愍孤弱貧窮老",
    "T18n0898_001:0773b20": "少，資助愛念猶如赤子，衣食知量，同行知識",
    "T18n0898_001:0773b21": "互相勸發，於三寶處深生敬信，聽聞正法",
    "T18n0898_001:0773b22": "如渴思漿，恒求智慧聽察善友。其所呪壇法",
    "T18n0898_001:0773b23": "則，皆須明解毘那夜迦起障難相辟除方法，",
    "T18n0898_001:0773b24": "亦須善學以火供養法，及獻非人食法，迎喚",
    "T18n0898_001:0773b25": "發遣諸手印呪法等。又復須知居住之地，或",
    "T18n0898_001:0773b26": "山間面水壇岸，或好花園林本不枯乾之處，",
    "T18n0898_001:0773b27": "或一獨大樹下，或佛舍利塔中，或清淨僧伽",
    "T18n0898_001:0773b28": "藍內，皆悉得住。若有賊難、婬女寡婦、旃陀羅、",
    "T18n0898_001:0773b29": "惡獸毒蛇之處，及作皮鞾家，屠兒魁膾家，",
    "T18n0898_001:0773c01": "養駝驢猪狗雞鷹遊獵之家，亦不近塚間",
    "T18n0898_001:0773c02": "醫師外道家，如是等處，誦持呪者悉不應住。",
    "T18n0898_001:0773c03": "復應須觀所住之處，水無蟲蟻、飄落屍糞穢",
    "T18n0898_001:0773c04": "等物，青崖惡氣，亦不堪住。應須遠離方求勝",
    "T18n0898_001:0773c05": "處，沙石流泉㵎池滋茂，方可停居而作誦持。",
    "T18n0898_001:0773c06": "「外既清淨內亦貞明，忍貪欲意深須捨離，於",
    "T18n0898_001:0773c07": "諸瞋恚翻習慈忍，一切煩惱皆令降伏。每日",
    "T18n0898_001:0773c08": "三時入於塔中，或於空野作法之處，發露懺",
    "T18n0898_001:0773c09": "悔，於諸功德發生隨喜，迴向無上正等菩提，",
    "T18n0898_001:0773c10": "願成佛心常不離口。前夜後夜精進思惟，讀",
    "T18n0898_001:0773c11": "誦大乘微妙經典，受持呪壇法則，令不廢忘。",
    "T18n0898_001:0773c12": "念大怒金剛王等誦呪，發大歡躍觀尊形像",
    "T18n0898_001:0773c13": "如對目前，心樂修學，至心觀照誦呪文字，令",
    "T18n0898_001:0773c14": "心眼見無常苦空無有堅實，不隨五欲境界。",
    "T18n0898_001:0773c15": "氣息調柔勿令傾側，審作軌儀，若欲行起，詳",
    "T18n0898_001:0773c16": "定舉足，誦呪文句字音體相，皆令分明。若正",
    "T18n0898_001:0773c17": "誦呪時，有謦欬者須忍，到頭到半或多或",
    "T18n0898_001:0773c18": "少，若其謦欬皆須從頭覆誦。「世尊！若呪師等，",
    "T18n0898_001:0773c19": "能依是法修行，不久即得大威靈驗。所有一",
    "T18n0898_001:0773c20": "切毘那夜迦等，不能作障，皆悉遠避。若呪",
    "T18n0898_001:0773c21": "師等誦呪之時，言音不正字體遺漏，口乾生",
    "T18n0898_001:0773c22": "澁常足謦欬，使其中間斷續呪音，身不清",
    "T18n0898_001:0773c23": "潔，當爾之時即被毘那夜迦得便，諸天善神",
    "T18n0898_001:0773c24": "不為衛護，或復遇大患疾災難，法不成驗。如",
    "T18n0898_001:0773c25": "此非法，其呪師等不應作之。唯以一心，應茅",
    "T18n0898_001:0773c26": "草上結跏趺坐至誠誦呪，內懷慈悲，志心",
    "T18n0898_001:0773c27": "不令想念，我為一切眾生作此法事，一坐誦",
    "T18n0898_001:0773c28": "至身不疲困，任起行道供養讀經，讚禮世",
    "T18n0898_001:0773c29": "尊。如上所說一切時中，應皆悉如是。」爾時世",
    "T18n0898_001:0774a01": "尊讚言：「善哉善哉！汝執金剛！能說如是，護持",
    "T18n0898_001:0774a02": "讀誦呪者，示其所要微妙呪律。」時執金剛復",
    "T18n0898_001:0774a03": "作是言：「我今欲說供本呪神王等法。其持呪",
    "T18n0898_001:0774a04": "人先須依法浴身，不得散亂，思念本呪神等，",
    "T18n0898_001:0774a05": "即五體投地，頂禮發大信心：『我所求法，皆承",
    "T18n0898_001:0774a06": "大神威力加被。』讀誦其呪令心起想，向南結",
    "T18n0898_001:0774a07": "金剛羂索印或佛頂印，即大瞋怒心，以默誦",
    "T18n0898_001:0774a08": "大金剛羂索呪：",
    "T18n0898_001:0774a09": "「『􇩂唵一􄙖跋􄦽折羅二􄖶跛引􄙨勢三􇩵訶唎二合引四",
    "T18n0898_001:0774a10": "』",
    "T18n0898_001:0774a11": "「若結佛頂印即誦此呪：",
    "T18n0898_001:0774a12": "「『􇩂唵一􄑘揭􄑘揭􄖪那引二􄗥麼􄗽羅三􆿁𤙖長呼四",
    "T18n0898_001:0774a13": "』",
    "T18n0898_001:0774a14": "「向南想法事已，次復想西。心念結金剛幡",
    "T18n0898_001:0774a15": "印，以瞋怒默誦呪，念言：『我今結西方界。』呪曰：",
    "T18n0898_001:0774a16": "「『􇩂唵一􄕗多􈇂楞央􅍋祇儞二合􄗽羅􈁆吒半音呼",
    "T18n0898_001:0774a17": "』",
    "T18n0898_001:0774a18": "「次想北方，結金剛摧碎印。誦呪准前念：",
    "T18n0898_001:0774a19": "「『􇩂唵一􈁐呵唎二合􄙖跋􄦽折囉􄑁迦引􄙌利􄗥麼􈁆吒半音呼",
    "T18n0898_001:0774a20": "』",
    "T18n0898_001:0774a21": "「次想東方，結金剛峯印，准前誦呪，念言：『結東",
    "T18n0898_001:0774a22": "方界。』呪曰：",
    "T18n0898_001:0774a23": "「『􇩂唵一􄙖跋􄦽折囉二合􄙤施􄑌佉􄙀唎􄙂嚧􄗥麼􈁆吒半音呼",
    "T18n0898_001:0774a24": "』",
    "T18n0898_001:0774a25": "「作此法已，即成四方界。然須起坐，思念本呪",
    "T18n0898_001:0774a26": "延請呪神，手執香爐燒香供養，想我今依呼",
    "T18n0898_001:0774a27": "住大威神德，以身投地禮拜，思念本呪，取淨",
    "T18n0898_001:0774a28": "水灑散身上，安坐手著胸間，默誦掐珠，未",
    "T18n0898_001:0774a29": "困之間疲倦，任起以取香花供養，欲出門",
    "T18n0898_001:0774b01": "時一心誦呪，若有散亂，其時一切毘那夜迦",
    "T18n0898_001:0774b02": "鬼神等作念設計，令其呪師心亂使法不成，",
    "T18n0898_001:0774b03": "即以化作異色花異香，令其呪師心動愛樂，",
    "T18n0898_001:0774b04": "不應歡愛，呵而捨去，心常誦念本呪神等，",
    "T18n0898_001:0774b05": "行住坐臥不得廢忘。世尊！此人常被毘那夜",
    "T18n0898_001:0774b06": "迦隨身覓便，若不依法即作障難，依法順行",
    "T18n0898_001:0774b07": "無能得便，我等執金剛執持神杵，常為衛護",
    "T18n0898_001:0774b08": "早成法驗，非法不順我等捨離。諸魔毘那夜",
    "T18n0898_001:0774b09": "迦神等所持，或風入身，多懷瞋心起慳貪癡，",
    "T18n0898_001:0774b10": "若不治之乃至致死。若後生悔依法順行，亦",
    "T18n0898_001:0774b11": "能降伏諸魔惡鬼毘那夜迦等。」佛告：「如是如",
    "T18n0898_001:0774b12": "是，如汝所言，無有虛說，如此應順呪法成就。」",
    "T18n0898_001:0774b13": "爾時觀自在菩薩，從座而起作如是言：「世尊！",
    "T18n0898_001:0774b14": "若復有人愛護身命，欲成證入法驗者，其呪",
    "T18n0898_001:0774b15": "師皆應斷除諸惡事業，不觀女色身首相好，",
    "T18n0898_001:0774b16": "若見露形，亦不顧視先惡緣處，不應思念，繫",
    "T18n0898_001:0774b17": "心一緣常念三寶大威神力，常住實相，世間",
    "T18n0898_001:0774b18": "有為之法皆是無常苦空無我，一心安住誦",
    "T18n0898_001:0774b19": "本呪法則，不令散亂，正觀質直勿攀妄想，及",
    "T18n0898_001:0774b20": "轉讀大乘甚深微妙經典，勤心供養佛法眾",
    "T18n0898_001:0774b21": "僧，及造俱胝塔像等形，令無空過。若能如是",
    "T18n0898_001:0774b22": "順行，此善男子不久即成大驗無有鬼神能",
    "T18n0898_001:0774b23": "作其障難。」爾時大梵天王，承佛威神而白佛",
    "T18n0898_001:0774b24": "言：「世尊！我常觀見誦持法門求成就者，何為",
    "T18n0898_001:0774b25": "氣力衰弱多饒眠睡，不喫飲食身首劣弱，懈",
    "T18n0898_001:0774b26": "怠懶惰被病所惱，多生瞋恚耽著色欲，於自",
    "T18n0898_001:0774b27": "觀處生非法想，貪無厭足常懷疑心，已獲微",
    "T18n0898_001:0774b28": "妙祕密之法，而不順行、廣求餘呪，互相談說",
    "T18n0898_001:0774b29": "問答是非。復作是言：『何人等輩持呪得驗？何",
    "T18n0898_001:0774c01": "呪能成？誰復願滿？何方何地誦持成驗？』世尊！",
    "T18n0898_001:0774c02": "何為如是之人空度時節？次復有人，苦求學",
    "T18n0898_001:0774c03": "行如是等呪法，暫時精進後生退心，毀佛淨",
    "T18n0898_001:0774c04": "戒為僧知事，我見思念惡業，不應行事而",
    "T18n0898_001:0774c05": "強自作，不應食者而復食之。世尊是一切眾",
    "T18n0898_001:0774c06": "聖之良緣，開人天路之導師，示正業因令得",
    "T18n0898_001:0774c07": "妙果，唯願憐愍饒益人天為我說之。」爾時世",
    "T18n0898_001:0774c08": "尊告梵天言：「諦聽諦聽，善思念之！大梵當知，",
    "T18n0898_001:0774c09": "若人欲求學持呪，未能深心發大菩提，於大",
    "T18n0898_001:0774c10": "乘中猶懷疑惑，受呪法本不從師受，文字句",
    "T18n0898_001:0774c11": "雜亂，常見聞讀誦微妙祕密者而無所知，不",
    "T18n0898_001:0774c12": "依時節誦呪作法，其呪法壇法元未明解。此",
    "T18n0898_001:0774c13": "人何等？喻從母胎生而無兩目，轉執即暗行",
    "T18n0898_001:0774c14": "於非法，呪中方法一不知解，以著無明顛倒",
    "T18n0898_001:0774c15": "我故，發愚癡言，謂稱其智明解諸法。大梵！若",
    "T18n0898_001:0774c16": "此呪師，作此呪法作是念時，有毘那夜迦名",
    "T18n0898_001:0774c17": "金剛奮迅，即隨此人為作留難，令身不安呪",
    "T18n0898_001:0774c18": "法不成。大梵！若其呪師洗浴身時，不依法則",
    "T18n0898_001:0774c19": "結印誦呪，不念本神不灑散水，有毘那夜迦",
    "T18n0898_001:0774c20": "名同須，便即被損害。若呪師但被毘那夜迦",
    "T18n0898_001:0774c21": "障損害者，氣力衰弱多饒眠睡作法想起疑",
    "T18n0898_001:0774c22": "惑心，懈怠不勤病苦所惱。何以故？但由呪師",
    "T18n0898_001:0774c23": "不專心故，多求無厭不修行故。大梵！若如是",
    "T18n0898_001:0774c24": "者，作何等法應能除滅？誦持呪者，方求明",
    "T18n0898_001:0774c25": "解呪法闍梨，建立壇法須入其中，四印法",
    "T18n0898_001:0774c26": "中學受一印。其阿闍梨與灌頂已，然後或經",
    "T18n0898_001:0774c27": "像前，以烏麻及蘇誦呪一百八遍用燒火中，",
    "T18n0898_001:0774c28": "即毘那夜迦皆悉除散。大梵！入壇受法有大",
    "T18n0898_001:0774c29": "勢力，若呪所持之法猶未具解，無菩提心不",
    "T18n0898_001:0775a01": "敬福田，不知毘那夜迦，輒作大法誦呪供養。",
    "T18n0898_001:0775a02": "復有諸人自未入壇，未供養阿闍梨、未受印",
    "T18n0898_001:0775a03": "法，轉更教他此祕密法，作如是言：『其呪有如",
    "T18n0898_001:0775a04": "是神力等，如是鬼神當用此法縛治呼喚發",
    "T18n0898_001:0775a05": "遣。』及教造壇諸地印等，令其禁問，汝若如是",
    "T18n0898_001:0775a06": "即笑即哭，呪神復有如是使者。大梵！此輩諸",
    "T18n0898_001:0775a07": "人以無知故，作其教師雖讀文字，未解義理",
    "T18n0898_001:0775a08": "幽妙法門軌儀，發趣教說餘人作此法。如",
    "T18n0898_001:0775a09": "是之人，復有毘那夜迦名曰利吒橫羅之所",
    "T18n0898_001:0775a10": "執持，多生災難心不暫定。大梵！若有如是障",
    "T18n0898_001:0775a11": "難，應復須入蓮華法壇會中，於阿闍梨所受",
    "T18n0898_001:0775a12": "灌頂法，能如是者，毘那夜迦方得除遣。大梵！",
    "T18n0898_001:0775a13": "於我法中，復有沙門之輩，未知呪法微妙軌",
    "T18n0898_001:0775a14": "範，於尊師所清淨尸羅，心懷輕慢互相非斥，",
    "T18n0898_001:0775a15": "在寺求尊自為貢高，或嫌佛教誹謗正法。大",
    "T18n0898_001:0775a16": "梵！當知如此人等，浪為輕慢我淨法，故即有",
    "T18n0898_001:0775a17": "毘那夜迦名曰能障之所執持，廣造諸惡而",
    "T18n0898_001:0775a18": "無厭患。若欲遣除，須造俱胝塔像，於尊師䠒",
    "T18n0898_001:0775a19": "跪，重受禁約要期，亦須入蓮花壇內得灌頂，",
    "T18n0898_001:0775a20": "以其所執者方可除滅，所求學問誦持法易",
    "T18n0898_001:0775a21": "成就。」爾時堅牢地神從地涌出，頂禮佛足而",
    "T18n0898_001:0775a22": "白佛言：「世尊！呪師云何護淨身心？云何經",
    "T18n0898_001:0775a23": "行？以何得知應行不行？世尊！呪師以何時節",
    "T18n0898_001:0775a24": "須誦其呪？云何知正誦呪時？唯願如來慈悲",
    "T18n0898_001:0775a25": "為說。」爾時佛告地神言：「汝今善聽呪師應行",
    "T18n0898_001:0775a26": "法則。若欲受持一切呪法，要須心深敬信生",
    "T18n0898_001:0775a27": "慇重，捨離邪心不善之法，乃至掉笑。諦思作",
    "T18n0898_001:0775a28": "念，應行四種淨行。何等為四？一謂身淨行，二",
    "T18n0898_001:0775a29": "口淨行，三意淨行，四水食淨行。身口意行是",
    "T18n0898_001:0775b01": "為內淨。外淨行者，若呪師浴身入水之時，先",
    "T18n0898_001:0775b02": "著浴衣思念此呪，揩摩身體。呪曰：",
    "T18n0898_001:0775b03": "「『􇩂唵一􈃁度􄖷卑􈃁度􄖷卑二􄑁迦引􄗱耶􈃁度􄖷卑三􄪼鉢囉二合",
    "T18n0898_001:0775b05": "􈁊闍跋二合􄙌利􄕙儞􅁥莎􄚩訶四",
    "T18n0898_001:0775b06": "』",
    "T18n0898_001:0775b07": "「然洗身首。以甎石揩脚足。即取土分作三分，",
    "T18n0898_001:0775b08": "以左手握取一分，誦此呪曰：",
    "T18n0898_001:0775b09": "「『􇩂唵􈃉部􇧾闍跋二合􄙊羅􆿁𤙖",
    "T18n0898_001:0775b10": "』",
    "T18n0898_001:0775b11": "「心誦呪洗下身分；次取第二分，心誦呪用洗",
    "T18n0898_001:0775b12": "脚；洗手淨已，次取第三分誦呪，用洗頭已，誦",
    "T18n0898_001:0775b13": "前呪以水灑身上，更兩掌滿盛淨水，復誦前",
    "T18n0898_001:0775b14": "呪表本心言：『是水奉本呪神。』著新淨衣，隨",
    "T18n0898_001:0775b15": "其力分以取香花，供養諸佛如來一切賢聖，",
    "T18n0898_001:0775b16": "發露懺悔：『我今此身奉施三寶。』依如上說，以",
    "T18n0898_001:0775b17": "真信心作法誦呪，端坐一心至不疲倦，若困",
    "T18n0898_001:0775b18": "之時任意起行道乞求食飲，得食飲已用誦",
    "T18n0898_001:0775b19": "此呪，呪食然後分喫。呪曰：",
    "T18n0898_001:0775b20": "「『􄖩那􄗰麼􄙺薩􅞣婆􈎭菩􇧺陀􄗕菩􄕽提􄙺薩􄽙埵􈁀南􇩂唵",
    "T18n0898_001:0775b22": "􄙖婆􄙔覽􄕯陀􄕵帝􄕝底􄒾誓􄗦摩引􄙀利􄖫儞􅁥莎􄚩訶",
    "T18n0898_001:0775b23": "』",
    "T18n0898_001:0775b24": "「誦呪三遍已，先捻少許獻本呪神，然自足食。",
    "T18n0898_001:0775b25": "洗鉢淨口已，准前洗浴還入道場，供養懺悔",
    "T18n0898_001:0775b26": "讀誦經典，然坐誦呪至不疲困，身倦任起行",
    "T18n0898_001:0775b27": "道，至暮亦然。誦呪若困，行道供養諸佛菩薩，",
    "T18n0898_001:0775b28": "禮拜讚歎。若欲眠右脇而臥，觀身無常無我",
    "T18n0898_001:0775b29": "終是苦空不淨皮骨假合成就，誦念此呪而",
    "T18n0898_001:0775c01": "入睡眠。呪曰：",
    "T18n0898_001:0775c02": "「『􇩂唵􄙖跋􄦽折羅二合􄙢賒􄖫儞􆿁吽長呼",
    "T18n0898_001:0775c03": "』",
    "T18n0898_001:0775c04": "「若誦此呪，一切惡夢皆悉消滅，善神衛護早",
    "T18n0898_001:0775c05": "得法驗，如是淨行時節軌儀。」爾時地神復白",
    "T18n0898_001:0775c06": "佛言：「世尊！呪師誦持法教之時，夢想云何得",
    "T18n0898_001:0775c07": "知法驗善惡之事？」佛告地神言：「若呪師等，愛",
    "T18n0898_001:0775c08": "樂受持誦念呪法，日夜精進無懈退心，其人",
    "T18n0898_001:0775c09": "若眠寐，其於夢中，若見童男童女裝飾嚴好，",
    "T18n0898_001:0775c10": "或見父母兄弟姊妹形容，當知呪神迴視於",
    "T18n0898_001:0775c11": "我。若見前男女等執持香花飲食菓味等物，",
    "T18n0898_001:0775c12": "當知呪神親附於我。若見己身莊飾白淨衣",
    "T18n0898_001:0775c13": "服，當作是念呪神慈護於我，即須勤加精進。",
    "T18n0898_001:0775c14": "若夢見前男女等，執持高幢幡蓋瓔珞頭冠",
    "T18n0898_001:0775c15": "螺貝刀等，當知呪法成驗在近。若見沙門前",
    "T18n0898_001:0775c16": "男女等，供養三寶奉施行檀，或在花林伽藍",
    "T18n0898_001:0775c17": "塔中，當作是念：『我今已蒙呪神攝受。』若見登",
    "T18n0898_001:0775c18": "山昇高樓閣師子之座，欲踴虛空，當作是念：",
    "T18n0898_001:0775c19": "『我今法驗極近。』若見坐在山峯，或在師子座",
    "T18n0898_001:0775c20": "上，乘騎師子白象等，頭帶天冠，處中為尊，諸",
    "T18n0898_001:0775c21": "人欽敬，見此相已大法驗。地神當知，呪師等",
    "T18n0898_001:0775c22": "輩善知名相如是。若於夢見屠兒魁膾、旃陀",
    "T18n0898_001:0775c23": "羅、裸形外道尼犍子，孝子被髮，己身無",
    "T18n0898_001:0775c24": "衣，驚恐走怖，手執不淨，握持熟肉魚等，喫食",
    "T18n0898_001:0775c25": "胡麻滓，墮落深坑，象馬所成武，當知有毘",
    "T18n0898_001:0775c26": "那夜迦等名金剛瞋怒作其障難。若欲遣除，",
    "T18n0898_001:0775c27": "如上所說壇法印等作之，復誦此呪一百八",
    "T18n0898_001:0775c28": "遍，即成護身，得除障難自然見夢，見眾善相。",
    "T18n0898_001:0775c29": "呪曰：",
    "T18n0898_001:0776a01": "「『􇩂唵􄙖跋􄦽折羅二合􄕯那􄗽羅􄚨訶􄖩那􄗥麼􄕣他􄗙盤",
    "T18n0898_001:0776a03": "􅗭闍􄗽囉􄕋拏􆿁𤙖􄗁泮􈁆吒半音",
    "T18n0898_001:0776a04": "』",
    "T18n0898_001:0776a05": "「復次地神！有毘那夜迦名勤勇者頂，若見呪",
    "T18n0898_001:0776a06": "師意欲精進成就呪法，遂被發生進退之心，",
    "T18n0898_001:0776a07": "延度時日令身不安，意望其山某處作法好，",
    "T18n0898_001:0776a08": "因此被惱即懶不勤。復向餘人問某處所，他",
    "T18n0898_001:0776a09": "或答言：『彼是好處，少有難事。』更增疑慮，兩心",
    "T18n0898_001:0776a10": "不定退失本心。何相知有此障難？若呪師等",
    "T18n0898_001:0776a11": "雖誦呪法，眠寐之中於其夢中，若見男子等",
    "T18n0898_001:0776a12": "身手割損，談說罪愆之語，或見塔廟神當彫",
    "T18n0898_001:0776a13": "落毀壞，或見嚴好之者而不得入，當知即是",
    "T18n0898_001:0776a14": "被毘那夜迦作其障難。忽若見此諸惡相時，",
    "T18n0898_001:0776a15": "不意發退縱逸身心，若欲遣除，塗壇供養，以",
    "T18n0898_001:0776a16": "好香花菓味飲食安於壇內，復取一新瓶滿",
    "T18n0898_001:0776a17": "盛水著於中心，用前洗浴呪呪香水瓶一千",
    "T18n0898_001:0776a18": "八遍，用此水沐浴身體，即成護身，方能除散",
    "T18n0898_001:0776a19": "毘那夜迦等。「復次地神！有毘那夜迦，亦名金",
    "T18n0898_001:0776a20": "剛奮迅，令其呪師氣力衰弱，聞其呪聲則生",
    "T18n0898_001:0776a21": "厭患、頭痛，恒懷疑慮常隨本性，設有他勸反",
    "T18n0898_001:0776a22": "起瞋怒，貢高我慢縱逸自在，不存尊卑輕毀",
    "T18n0898_001:0776a23": "一切。若知此障難之相，當須受持大金剛輪",
    "T18n0898_001:0776a24": "印已，造壇應入，復用如來佛頂陀羅尼呪，呪",
    "T18n0898_001:0776a25": "如下說，呪香水百八遍用沐浴身，當得除滅",
    "T18n0898_001:0776a26": "毘那夜迦。如來佛頂呪曰：",
    "T18n0898_001:0776a27": "「『􄖩那􄗭謨􈎭菩􇧺陀引􄗱耶一􇩵呵唎二合引􆿉烏􈃇沙尼二合引",
    "T18n0898_001:0776a29": "􄙮沙二􄕻馱􄗽羅三􄙖跋􄦽折羅二合􄺸闍跋二合引􄙁利􄖫儞四",
    "T18n0898_001:0776b01": "􄗙婆􄙖跋􄗲耶五引􅕷羅迦二合輕􄺸闍跋二合引􄙀利􄖫儞六引",
    "T18n0898_001:0776b03": "􄗾羅長􄭑拔羅二合􄕗哆􄓜知七􆷱娑怖二合􄗽囉􄚩呵􄗽囉八",
    "T18n0898_001:0776b05": "􈂼僧􄚨呵􄗽囉􄚨呵􄗽囉九􄖫儞􄥉迦唎二合􆩖那哆二合輕",
    "T18n0898_001:0776b07": "􄗥末􄖧曇十􆿁𤙖􄗁􈁆泮",
    "T18n0898_001:0776b08": "』",
    "T18n0898_001:0776b09": "「并誦六字心呪曰：",
    "T18n0898_001:0776b10": "「『􇩂唵􄙈囉菴二合引􄙖盤􄾫陀􅁥莎􄚩訶",
    "T18n0898_001:0776b11": "』",
    "T18n0898_001:0776b12": "「此呪多誦最為第一，其毘那夜迦即當遠離。",
    "T18n0898_001:0776b13": "復有毘那夜迦名金剛𣐍，令人失心迷亂本",
    "T18n0898_001:0776b14": "性，或使人於拔等之中應念者令生異念，曾",
    "T18n0898_001:0776b15": "往所作相現於前，狀似鬼魅之所執持，而無",
    "T18n0898_001:0776b16": "識性，誦呪多少則起異想。當爾之時，呪神遠",
    "T18n0898_001:0776b17": "離夢見惡徵。若欲淨除如是障難者，須發大",
    "T18n0898_001:0776b18": "願起菩薩心誓弘救物，一日一夜如法至心",
    "T18n0898_001:0776b19": "空腹持齋，并受淨戒，誦前佛頂呪不限遍數，",
    "T18n0898_001:0776b20": "以五色縷結其呪索，更呪七遍用繫左臂，若",
    "T18n0898_001:0776b21": "作此法方能得除惡毘那夜迦等。「復次說壇",
    "T18n0898_001:0776b22": "法，呪師先須懺悔清淨，起菩提心簡覓好地，",
    "T18n0898_001:0776b23": "一日一夜不食持戒，以五色畫作其壇內，以",
    "T18n0898_001:0776b24": "香汁畫佛結跏趺坐，右邊畫覩音菩薩，腰髁",
    "T18n0898_001:0776b25": "鞔著虎皮，右手執寶仗，左手執澡鑵。左邊",
    "T18n0898_001:0776b26": "畫執金剛菩薩，兩手執拂。次下畫瞋怒熾焰",
    "T18n0898_001:0776b27": "藏，即是阿蜜栗多軍荼利。是下畫三焰戟",
    "T18n0898_001:0776b28": "叉，次畫斧鉤鎚杵棒羂索螺貝等諸地印具，",
    "T18n0898_001:0776b29": "周匝莊嚴。於觀世音菩薩下，應畫訶利多菩",
    "T18n0898_001:0776c01": "薩摩訶薩、瞿唎跛拏跋跢儞、摩訶稅吠儞等，",
    "T18n0898_001:0776c02": "各令成髮，天冠衣服軍持花拂，各一依本法。",
    "T18n0898_001:0776c03": "畫獨髻羅剎女形，口中牙齒鉤出恐畏，以",
    "T18n0898_001:0776c04": "人髑髏作其頭冠，坐在石上以蛇絞絡，有其",
    "T18n0898_001:0776c05": "四手，右一手執鉞斧，次手執金剛杵，左一手",
    "T18n0898_001:0776c06": "持新斬首血泣流汗，次手執持一器內盛滿",
    "T18n0898_001:0776c07": "血，狀為阿修羅、毘那夜迦等。次下畫藍毘儞",
    "T18n0898_001:0776c08": "神，身服新剝象皮。壇四角各作一金剛杵。壇",
    "T18n0898_001:0776c09": "東門畫著大怖畏神，并畫一杵及暮陀羅闍",
    "T18n0898_001:0776c10": "吒。南門畫大金剛，手執鉞斧，震吼毘那夜迦，",
    "T18n0898_001:0776c11": "此即是金剛將神。西門畫蓮華，中髻陀唎那",
    "T18n0898_001:0776c12": "南杜底手執火炬。北門畫摩訶跋折羅施佉",
    "T18n0898_001:0776c13": "羅那喃那，此云大金剛峯侍者。宜畫訖已，",
    "T18n0898_001:0776c14": "隨其力分以辨諸具，依此奉行。」",
    "T18n0898_001:0776c15": "毘奈耶經終",
    "T18n0898_001:0776c16": "靈雲校本末云：右奉騰寫秘密藏毘奈",
    "T18n0898_001:0776c17": "耶經一卷，伏希後來密徒欽若淨則沙",
    "T18n0898_001:0776c18": "界群類洽潤法澤。",
    "T18n0898_001:0776c19": "　　貞享甲子初商二十四烏一校了",
    "T18n0898_001:0776c20": "　　大日本國河州錦縣延命寺苾芻淨",
    "T18n0898_001:0776c21": "嚴識"
}