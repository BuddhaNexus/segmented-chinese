{
    "T51n2077_014:0555a23": "續傳燈錄卷第十四",
    "T51n2077_014:0555a25": "大鑑下第十三世",
    "T51n2077_014:0555a26": "東京慧林圓照宗本禪師法嗣",
    "T51n2077_014:0555a27": "東京法雲大通善本禪師。姓董氏其先家於",
    "T51n2077_014:0555a28": "太康仲舒村。師之父祖皆官頴遂為頴州人",
    "T51n2077_014:0555a29": "母初無子禱于佛像前。誓曰得子必以事佛。",
    "T51n2077_014:0555b01": "及生師骨相秀異方晬而孤。既長博學操履",
    "T51n2077_014:0555b02": "清修。然無仕官意。遂辟穀學道。家貧隱於",
    "T51n2077_014:0555b03": "筆工。氣剛不屈終日沈默。嘉祐八年至京師",
    "T51n2077_014:0555b04": "籍名顯聖地藏院。試所習為大僧。其師圓成",
    "T51n2077_014:0555b05": "律師惠楫者語人云。本他日當是海內名。因",
    "T51n2077_014:0555b06": "使聽習毘尼隨喜法華。夜夢童子如世所畫",
    "T51n2077_014:0555b07": "善財者合掌道而南。既覺曰。諸聖加被我矣。",
    "T51n2077_014:0555b08": "其欲我南詢諸友乎。時圓照禪師道振吳中。",
    "T51n2077_014:0555b09": "師造姑蘇謁之於瑞光默契宗旨。服勤五年",
    "T51n2077_014:0555b10": "盡得其要。其整頓提撕之綱研練差別之智。",
    "T51n2077_014:0555b11": "縱橫卷舒度越前規。一時流輩無出其右。圓",
    "T51n2077_014:0555b12": "照倚之以大其家。元豐七年春絕九江遊淮",
    "T51n2077_014:0555b13": "山遍禮祖塔。眷浮山巖叢之勝有終焉之志。",
    "T51n2077_014:0555b14": "遂居大寂巖。久之出世於婺州雙林。淛東道",
    "T51n2077_014:0555b15": "俗追崇至。謂傅大士復生。移住錢塘浮慈繼",
    "T51n2077_014:0555b16": "圓照之後。食堂日千餘口仰給於檀施。以師",
    "T51n2077_014:0555b17": "法名與圓照同下字。時號圓照為大本。以師",
    "T51n2077_014:0555b18": "為小本焉。",
    "T51n2077_014:0555b19": "神宗聞其名　詔住京師法雲寺。賜號大通",
    "T51n2077_014:0555b20": "禪師。又繼圜通秀之後。師玉立孤峻儼臨清",
    "T51n2077_014:0555b21": "眾。如萬山環天柱讓其高寒。然精麄與眾共。",
    "T51n2077_014:0555b22": "未嘗以言狗物以色假人。王公貴人施捨日",
    "T51n2077_014:0555b23": "填門。廈屋萬礎塗金縷碧。如地湧寶坊。凡八",
    "T51n2077_014:0555b24": "年請于朝。願歸老于西湖之上。詔可。遂東還",
    "T51n2077_014:0555b25": "菴於龍山崇德。師凡三住大剎。道化塵俗緇",
    "T51n2077_014:0555b26": "素蟻慕。嘗示眾曰。上士聽法以神。中士聽",
    "T51n2077_014:0555b27": "法以心。下士聽法以耳。且道更有一人來將",
    "T51n2077_014:0555b28": "什麼聽。乃拈拄杖卓禪床一下曰。高也著低",
    "T51n2077_014:0555b29": "也著。落落圓音遍寥廓。十方內外更無他。不",
    "T51n2077_014:0555c01": "用無繩而自縛。又曰。案山說法主山聽。主山",
    "T51n2077_014:0555c02": "說法案山聽。案山主山一時說。且道將什麼",
    "T51n2077_014:0555c03": "聽。諸人若也善聽。三世諸佛所說妙法皆悉",
    "T51n2077_014:0555c04": "現前。還有麼。鐵鎚無孔猶間事。笑殺毘耶老",
    "T51n2077_014:0555c05": "古錐。又曰。衲僧見處逆順難該。翛然獨往應",
    "T51n2077_014:0555c06": "物還來。或高棲於世表。或抗迹於塵埃。把",
    "T51n2077_014:0555c07": "定則氷生水面。放行則錦上花開。盧老不知",
    "T51n2077_014:0555c08": "何處去。白雲影裏笑咍咍。喝一喝下座。又曰。",
    "T51n2077_014:0555c09": "花心未放柳眼初開。雁回嗚咽之聲。水瀉潺",
    "T51n2077_014:0555c10": "湲之響。森羅舉唱法爾。常規更言縛脫同源。",
    "T51n2077_014:0555c11": "大似龍頭蛇尾。又上堂良久曰。會麼。祖佛妙",
    "T51n2077_014:0555c12": "旨秖在目前。慧日峯。前雲生足下。湖澄浪闊",
    "T51n2077_014:0555c13": "逈接遙天。晚唱漁舟。夜泛蒹葭之月歡遊畫",
    "T51n2077_014:0555c14": "舫。時聞絲竹之音。更說聞聲悟道見色明心。",
    "T51n2077_014:0555c15": "大似拋却甜桃樹尋山摘醋梨。下座。師住菴",
    "T51n2077_014:0555c16": "杜門却掃與世相忘者又十年。獨與衲子思",
    "T51n2077_014:0555c17": "慧。居士大夫想其高風願見而不可得。大觀",
    "T51n2077_014:0555c18": "三年十二月甲子屈三指。謂左右。曰。止有三",
    "T51n2077_014:0555c19": "日。已而果歿。有異禽翔鳴于庭而去。塔全身",
    "T51n2077_014:0555c20": "于上方。師平居作止直視不瞬。臨眾三十年",
    "T51n2077_014:0555c21": "未嘗笑。及間居時抵掌笑語。或問其故。師曰。",
    "T51n2077_014:0555c22": "不莊敬無以蒞眾。吾昔為叢林故強行之。非",
    "T51n2077_014:0555c23": "性實然也。所至見畫佛菩薩行立之像不敢",
    "T51n2077_014:0555c24": "坐。伊蒲塞饌以魚胾名者皆不食。其真誠敬",
    "T51n2077_014:0555c25": "事防心離過類如此。及其陞堂演唱。則左右",
    "T51n2077_014:0555c26": "顧如象王旋回。學者多因此悟入。其將終之",
    "T51n2077_014:0555c27": "夕。越僧數人夢師歸兜率天云。",
    "T51n2077_014:0555c28": "舒州投子證悟脩顒禪師。姓梁氏晉州趙城",
    "T51n2077_014:0555c29": "人。幼不拜神祠不受書訓。常曰。當為人天師",
    "T51n2077_014:0556a01": "安慕此耶。遂遊諸方。造蘇州瑞光圓照禪師",
    "T51n2077_014:0556a02": "法席參扣宗旨。因舉。無著問天親。彌勒說什",
    "T51n2077_014:0556a03": "麼法。云說這箇法。忽如有省晨夕參叩。一日",
    "T51n2077_014:0556a04": "因登溷捺倒打破水瓶有省。作頌曰。這一交",
    "T51n2077_014:0556a05": "這一交。萬兩黃金也合消。頭上笠腰下包。清",
    "T51n2077_014:0556a06": "風明月杖頭挑。於是名聲藹然。遂出世說法。",
    "T51n2077_014:0556a07": "初住壽州資壽。歷遷數大剎。住西京少林遷",
    "T51n2077_014:0556a08": "招提。又遷舒州投子。道譽愈播。叢林同號。曰",
    "T51n2077_014:0556a09": "顒華嚴。陞堂。有僧才出。師曰錯。云什麼處是",
    "T51n2077_014:0556a10": "錯。師曰。不信道。問是法平等無有高下。為甚",
    "T51n2077_014:0556a11": "麼趙州三等接人。師曰。入水見長人。云爭奈",
    "T51n2077_014:0556a12": "學人未會。師曰。喚不回頭爭奈何。問如何",
    "T51n2077_014:0556a13": "是祖祖相傳底心。師曰。三星繞月宮。云便恁",
    "T51n2077_014:0556a14": "麼去時如何。師曰。伯樂暫垂鞭駑駘誇八駿。",
    "T51n2077_014:0556a15": "問如何是第一義。師曰。百雜碎。乃曰。楞伽峯",
    "T51n2077_014:0556a16": "頂誰能措足。少室岩前水泄不通。正當恁麼",
    "T51n2077_014:0556a17": "時黃頭老子張得口。碧眼胡僧開得眼。雖然",
    "T51n2077_014:0556a18": "如是事無一向。先聖幸有第二義門。足可共",
    "T51n2077_014:0556a19": "諸人東說西話。所以道。春生夏長秋落冬枯。",
    "T51n2077_014:0556a20": "四時遷改輪轉長途。愚者心生彼此。達者一",
    "T51n2077_014:0556a21": "味無殊。良久曰。陝府鐵牛吞大像。嘉州佛向",
    "T51n2077_014:0556a22": "藕絲藏。又曰。春風鳴古木。曉霧鎖寒波。頭頭",
    "T51n2077_014:0556a23": "皆顯露。顯露亦殽訛。看看直下是怎。奈何",
    "T51n2077_014:0556a24": "明眼漢沒臼窠。吐不得嚼不破。喝一喝下座。",
    "T51n2077_014:0556a25": "又曰。巍巍少室永鎮群峯。有時雲中捧出。有",
    "T51n2077_014:0556a26": "時霧罩無蹤。有時突在目前。有口道不得。被",
    "T51n2077_014:0556a27": "人喚作壁觀胡僧。諸仁者。作麼生免得此過。",
    "T51n2077_014:0556a28": "休休不如且持課。良久曰。一元和二彌陀三",
    "T51n2077_014:0556a29": "釋迦。自餘是什麼椀脫丘參。又曰。露滴庭莎",
    "T51n2077_014:0556b01": "風鳴古檜。皓月瀉千峯寒色。清淮流萬頃波",
    "T51n2077_014:0556b02": "濤。於此薦得與諸人截斷眾流。若也未然不",
    "T51n2077_014:0556b03": "免隨波逐浪。譬如河中水。湍流競奔逝。各各",
    "T51n2077_014:0556b04": "不相知。諸法亦如是。遂拈拄杖曰。拄杖子是",
    "T51n2077_014:0556b05": "諸法是相知不相知。若相知早被知縛。若不",
    "T51n2077_014:0556b06": "相知憑何指註。卓一下曰。知之一字眾妙之",
    "T51n2077_014:0556b07": "門。復曰。錯下座。富鄭公素慕宗風。初於少林",
    "T51n2077_014:0556b08": "見之值陞座。以目左右顧視大眾。公因有省。",
    "T51n2077_014:0556b09": "及晚年致政居洛。重師道渴思扣問。遂請住",
    "T51n2077_014:0556b10": "招提。伺師入境躬出迓之。臨登車司馬溫公",
    "T51n2077_014:0556b11": "適至問。相公何往。鄭公云。接新招提顒禪師。",
    "T51n2077_014:0556b12": "溫公云。某亦同去。於是聯鏕出郭候於郵亭。",
    "T51n2077_014:0556b13": "久之忽見數十夫荷擔問之。荷擔者應云。招",
    "T51n2077_014:0556b14": "提和尚行李。溫公遂索馬先歸。鄭公云。要見",
    "T51n2077_014:0556b15": "華嚴何故先返。溫公云。已見他了遂先還。公",
    "T51n2077_014:0556b16": "獨候之。既至益加敬重。因迎居後苑晨夕參",
    "T51n2077_014:0556b17": "叩。富公每有談論。師輒以為非。而公說理未",
    "T51n2077_014:0556b18": "已。師一日謂富公曰。待得山僧竪點頭即是",
    "T51n2077_014:0556b19": "也。自是公有所言。師輒搖首未曾有所答。忽",
    "T51n2077_014:0556b20": "一日中夜公忽省徹遽往叩門。師已閉關而",
    "T51n2077_014:0556b21": "寢。聞其聲即呼曰。相公且喜大事了畢。夜深",
    "T51n2077_014:0556b22": "更不啟關晨朝相見。至曉往見之。師遙見公",
    "T51n2077_014:0556b23": "來。未交一談已點頭矣。富公喜甚。時圜照方",
    "T51n2077_014:0556b24": "奉詔住慧林。公以詩寄謝曰。因見顒師悟入",
    "T51n2077_014:0556b25": "深。夤緣傳得老師心。東南謾說江山遠。目對",
    "T51n2077_014:0556b26": "靈光與妙音。",
    "T51n2077_014:0556b27": "潤州金山法印善寧禪師江州人。受業於甘",
    "T51n2077_014:0556b28": "露寺。至圓照禪師法席。師資機感緣如夙契。",
    "T51n2077_014:0556b29": "戮力贊弼以揚法化。出世萬壽規矩嚴肅。躬",
    "T51n2077_014:0556c01": "己力行眾無不服。上堂僧問。天皇也恁麼道",
    "T51n2077_014:0556c02": "龍潭也恁麼道。未審和尚作麼生道。師曰。手",
    "T51n2077_014:0556c03": "握白玉鞭。驪珠盡擊碎。云退身有分。師曰。知",
    "T51n2077_014:0556c04": "過必改。問如何是祖師西來意。師曰。秤尾無",
    "T51n2077_014:0556c05": "星。云未審此意如何。師曰。斗方有底。云如何",
    "T51n2077_014:0556c06": "是佛。師曰。眉如初月眼似流星。云如何是法。",
    "T51n2077_014:0556c07": "師曰。義列交羅星分大野。云如何是僧。師曰。",
    "T51n2077_014:0556c08": "古貌稜層。丈夫意氣。問竿木隨身逢場作戲。",
    "T51n2077_014:0556c09": "今朝選佛場開請師方便。師曰。文不加點。云",
    "T51n2077_014:0556c10": "可謂古今罕聞。師曰。且道是什麼題目。僧擬",
    "T51n2077_014:0556c11": "議。師便打。乃顧視左右曰。古人道。在眼曰",
    "T51n2077_014:0556c12": "見。在耳曰聞。在鼻嗅香。在舌談論。在身覺",
    "T51n2077_014:0556c13": "觸。在意攀緣。雖然如是。秖見錐頭利。不見鑿",
    "T51n2077_014:0556c14": "頭方。若是萬壽即不然。有眼覷不見。有耳聽",
    "T51n2077_014:0556c15": "不聞。有鼻不知香。有舌無談論。有身不覺觸。",
    "T51n2077_014:0556c16": "有意不攀緣。一念相應六根解脫。敢問諸禪",
    "T51n2077_014:0556c17": "德。且道與前來是同是別。莫有具眼衲僧出",
    "T51n2077_014:0556c18": "來通箇消息。若無復為諸人重重注破。放開",
    "T51n2077_014:0556c19": "則私通車馬。揑聚則高下不存。若是慣戰作",
    "T51n2077_014:0556c20": "家。一任是非貶剝。又曰。撮玄機於掌上。挂古",
    "T51n2077_014:0556c21": "鑑於臺前。有何妖孽誰敢當禦。可謂昭昭法",
    "T51n2077_014:0556c22": "界自他而境智全收。歷歷真源彼此而聖凡俱",
    "T51n2077_014:0556c23": "寂。以此而推。僧堂佛殿對現色身。厨庫三門",
    "T51n2077_014:0556c24": "共揚斯事。但請抝折拄杖向目前參取。又曰。",
    "T51n2077_014:0556c25": "若也談禪說道。便見有生有滅。更乃舉揚古",
    "T51n2077_014:0556c26": "今。大似不觀時節。昨夜風雨瀟瀟。今朝頓除",
    "T51n2077_014:0556c27": "煩熱。到此善能參詳。達磨迷是不別。又曰。盡",
    "T51n2077_014:0556c28": "大地未嘗有一人真正舉揚宗教。若有一人。",
    "T51n2077_014:0556c29": "舉揚宗教。盡大地人並須鋩鋒結舌。莫是教",
    "T51n2077_014:0557a01": "諸人杜絕見聞契合斯道也無。如此見解譬",
    "T51n2077_014:0557a02": "如螢火燒須彌山。經塵沙劫終不能著。殊不",
    "T51n2077_014:0557a03": "知古聖垂示秖要後人眼正。眼正達者實謂",
    "T51n2077_014:0557a04": "古今罕聞。光前絕後。放行言言見諦句句明",
    "T51n2077_014:0557a05": "宗。收來眼眼從方明明側立。向什麼處見古",
    "T51n2077_014:0557a06": "人。良久曰。須知海岳歸明主。未信乾坤別有",
    "T51n2077_014:0557a07": "天。",
    "T51n2077_014:0557a08": "睦州廣靈佛印希祖禪師。處州周氏子。上堂",
    "T51n2077_014:0557a09": "曰。靈光鑑徹物我全收。照體獨存前後俱絕。",
    "T51n2077_014:0557a10": "由是無為變化應量千差。托質殊分混同一",
    "T51n2077_014:0557a11": "性。故我元首明哉股肱良哉。法以時遇道在",
    "T51n2077_014:0557a12": "中興。建大法幢作大佛事。足可稱揚。所以正",
    "T51n2077_014:0557a13": "觀絕跡名相互分。寂聽非聞圓音普應。霜鍾",
    "T51n2077_014:0557a14": "露鼓主伴交參。寶殿瓊樓聽說斯顯。六街三",
    "T51n2077_014:0557a15": "市遍處莊嚴。柳陌花衢寅昏佛事。聖凡交會",
    "T51n2077_014:0557a16": "士庶鏘鏘。帝網圓融虛明互照。何必南方",
    "T51n2077_014:0557a17": "獨邁遍扣諸門歷涉艱辛。是非未決。而今重",
    "T51n2077_014:0557a18": "重華藏無盡法門。觸目見成何須擬議。然雖",
    "T51n2077_014:0557a19": "如是鈍置祖風。良久曰。九年少室誰知已。一",
    "T51n2077_014:0557a20": "句流通萬古傳。又示眾曰。嚴陵臺畔七里灘",
    "T51n2077_014:0557a21": "頭。直須釣鼇釣鯨。豈止摝鰕摝蜆。隨流放曠",
    "T51n2077_014:0557a22": "任性浮沈。停舟月上波心。舉棹漚生水面。敢",
    "T51n2077_014:0557a23": "問大眾。不觸波瀾一句作麼生會。良久曰。時",
    "T51n2077_014:0557a24": "人秖看絲綸上。不見蘆花對蓼江。",
    "T51n2077_014:0557a25": "壽州資壽圓澄岩禪師。僧問。大藏教中還有",
    "T51n2077_014:0557a26": "奇特事也無。師曰。秖恐汝不信。云如何即是。",
    "T51n2077_014:0557a27": "師曰。黑底是墨黃底是紙。曰謝師答話。師曰。",
    "T51n2077_014:0557a28": "領取鉤頭意。莫認定盤星。乃曰。雲生谷口月",
    "T51n2077_014:0557a29": "滿長川。樵父斫深園。漁翁釣沙島。到這裏便",
    "T51n2077_014:0557b01": "是吳道子張僧繇。亦無爾下手處。良久曰。歸",
    "T51n2077_014:0557b02": "堂問取聖僧去。下座。又曰。乾坤肅靜海晏河",
    "T51n2077_014:0557b03": "清。風不鳴條雨不破塊。春生夏長秋收冬藏。",
    "T51n2077_014:0557b04": "這箇是世間法。作麼生是佛法。良久曰。欲得",
    "T51n2077_014:0557b05": "不招無間業。莫謗如來正法輪。珍重。又上堂。",
    "T51n2077_014:0557b06": "良久曰。宗乘妙訣即今為說。山高水深寒風",
    "T51n2077_014:0557b07": "凜冽。祖師西來道箇休歇。敢問諸人。作麼生",
    "T51n2077_014:0557b08": "是休歇處。還會麼。寒則圍爐座。閑時任性",
    "T51n2077_014:0557b09": "眠。",
    "T51n2077_014:0557b10": "太平州隱靜守儼禪師。僧問。摩騰入漢藏教",
    "T51n2077_014:0557b11": "分明。達磨西來有何意旨。師曰。我法妙難思。",
    "T51n2077_014:0557b12": "龍天盡歸向。云未審祖意教意是同是別。師",
    "T51n2077_014:0557b13": "曰。兩彩一賽。云一言歸有道萬象自無心。師",
    "T51n2077_014:0557b14": "曰。猶較些子。問達磨大士相逢如何話會。師",
    "T51n2077_014:0557b15": "曰。罕遇作家。云若非朝宰知音。和尚焉肯拈",
    "T51n2077_014:0557b16": "出。師曰。金鎚影動寶劍光寒。乃曰。春雲春雨",
    "T51n2077_014:0557b17": "萬物敷榮。暖日和風巖花競秀。青山疊疊澗",
    "T51n2077_014:0557b18": "水澄澄。達磨迷逢切忌說破。復曰。若人點撿",
    "T51n2077_014:0557b19": "得出。山僧今日話墮。以拄杖擊禪床下座。又",
    "T51n2077_014:0557b20": "曰。一法不通萬緣方透。若也於斯明得。眼睛",
    "T51n2077_014:0557b21": "穿過銕圍山。一口吸盡大海水。乃一喝曰。大",
    "T51n2077_014:0557b22": "海水已吸盡了也。魚龍向什麼處安身立命。",
    "T51n2077_014:0557b23": "眾中莫有興運慈悲者麼。出來救取龍王。若",
    "T51n2077_014:0557b24": "也不能氣急殺人。雖然如是事無一向。山僧",
    "T51n2077_014:0557b25": "不免為諸人說道理。不見先聖云。究竟涅槃",
    "T51n2077_014:0557b26": "常寂滅相終歸於空。一翳在眼空花遍界。翳",
    "T51n2077_014:0557b27": "若不消不出門知天下事。翳若消盡始知菴",
    "T51n2077_014:0557b28": "內人不見菴外事。若能如是方解穩坐。十二",
    "T51n2077_014:0557b29": "時中一任受用。如或未然。久立珍重。",
    "T51n2077_014:0557c01": "秀州本覺法真守一禪師。姓沈氏江陰人。幼慕",
    "T51n2077_014:0557c02": "空門。圓照居瑞光時遂投出家。更不他游。晨",
    "T51n2077_014:0557c03": "夕參叩頓悟宗旨。出世說法。僧問。選佛選官",
    "T51n2077_014:0557c04": "應在。我祖席登科事若何。師曰。大鵬展翼天",
    "T51n2077_014:0557c05": "衢遙。巨鼇轉身海水窄。僧云。夫子家聲遺舊",
    "T51n2077_014:0557c06": "業。法王基緒得中興。師曰。後五日看。僧云。且",
    "T51n2077_014:0557c07": "道昔日今時是同是別。師曰。一言已出。問春",
    "T51n2077_014:0557c08": "氣已隨紅雨散。薰風初度綠陰涼。學人借問",
    "T51n2077_014:0557c09": "西來意。乞師方便為敷揚。師曰。分明舉似大",
    "T51n2077_014:0557c10": "眾。云可謂一句截流萬機頓削。師曰。築著磕",
    "T51n2077_014:0557c11": "著作麼生道。云落落清規今古同。相逢會有",
    "T51n2077_014:0557c12": "知音舉。師曰。不妨伶利。問離群獅子踞地全",
    "T51n2077_014:0557c13": "威。不露爪牙願聞哮吼。師曰。大家著力。云當",
    "T51n2077_014:0557c14": "年盧老曾饒舌。今日親聞第一機。師曰。脚根",
    "T51n2077_014:0557c15": "下事作麼生。云寶杖撥開千聖眼。當場辨取",
    "T51n2077_014:0557c16": "火中蓮。師曰。果然作家。乃曰。此一法印非有",
    "T51n2077_014:0557c17": "所傳。曠劫佩持不從人得。包六虛而無外。渾",
    "T51n2077_014:0557c18": "十世以同時。全提則佛祖蹤沈。放下則聖凡",
    "T51n2077_014:0557c19": "交起。昭昭日用森羅頓現於靈光。蕩蕩目前",
    "T51n2077_014:0557c20": "彼此無分於實際。雖廓然泯迹。流通於無量",
    "T51n2077_014:0557c21": "義門。閴爾無依。逈超於一切智地。非文字相",
    "T51n2077_014:0557c22": "離見聞緣。諸乘由是莫能詮。列祖於斯提不",
    "T51n2077_014:0557c23": "起。此日人天既集不可徒然。略於建化門中",
    "T51n2077_014:0557c24": "普示諸人。各請端心正視。乃顧左右曰。還見",
    "T51n2077_014:0557c25": "麼。若恁麼承當得。便乃機衡在握同歸閫外",
    "T51n2077_014:0557c26": "之權。剎海澄波共助寰中之化。珍重。又曰。諸",
    "T51n2077_014:0557c27": "人知有道不得。山僧道得不知有。且道此兩",
    "T51n2077_014:0557c28": "語是一理是二義。若人定當得出。許爾頂門",
    "T51n2077_014:0557c29": "眼正參。又曰。本分相見不在如何。撩起便行",
    "T51n2077_014:0558a01": "猶為鈍漢若也分賓分主。俱為念話杜家。更",
    "T51n2077_014:0558a02": "乃說妙談玄。不當宗門苗裔。山僧恁麼道已",
    "T51n2077_014:0558a03": "是雪上加霜。汝等諸人。更擬覓箇什麼。以拄",
    "T51n2077_014:0558a04": "杖一時趁下。",
    "T51n2077_014:0558a05": "潤州甘露傳祖仲宣禪師上堂曰。建立宗乘",
    "T51n2077_014:0558a06": "群魔屏跡。播揚大事三藏忘言。況阿逸多未",
    "T51n2077_014:0558a07": "離兜率。黃面老已滅拘尸。大唐國裏無禪師。",
    "T51n2077_014:0558a08": "天下衲僧味糟粕。眾中莫有英靈衲子變豹",
    "T51n2077_014:0558a09": "作家出來。掀倒禪床喝散大眾。豈不快哉。良",
    "T51n2077_014:0558a10": "久曰。瑞獸藏頭角。珍禽惜羽毛。又曰。雨過山",
    "T51n2077_014:0558a11": "青雲橫水碧。寶陀岩上瑞草將敷。王舍城中",
    "T51n2077_014:0558a12": "幽花欲綻。空生宴坐帝釋奔馳。彼此一時今",
    "T51n2077_014:0558a13": "古曷異。良久曰。萬般施設不如常。又曰。住住",
    "T51n2077_014:0558a14": "百千妙門同歸一路。青山常在知識難逢。爭",
    "T51n2077_014:0558a15": "如識取主人公。高聲召云。主人公。復曰。今日",
    "T51n2077_014:0558a16": "自買自賣。又上堂顧視曰。楊子江心無風起",
    "T51n2077_014:0558a17": "浪。石公山畔平地骨堆。會得左右逢原。爭似",
    "T51n2077_014:0558a18": "寂然不動。良久曰。堪笑寒山忘却歸。十年不",
    "T51n2077_014:0558a19": "識來時道。",
    "T51n2077_014:0558a20": "福州太平守恩禪師。本州福清人姓丘氏。自",
    "T51n2077_014:0558a21": "圓照得法。初出世住地藏遷太平。上堂。竪起",
    "T51n2077_014:0558a22": "拳復開曰。或時為拳或時為掌。若遇衲僧有",
    "T51n2077_014:0558a23": "功者賞。遂放下曰。直是土曠人稀相逢者少。",
    "T51n2077_014:0558a24": "又曰。雨後鳩鳴山前麥熟。何處牧童兒騎牛",
    "T51n2077_014:0558a25": "笑相逐。更把短笛橫。風前一兩曲。參。又曰雲",
    "T51n2077_014:0558a26": "岩弄師子。普化打筋斗。叢林將為向上關。未",
    "T51n2077_014:0558a27": "免笑破衲僧。口休休沒來由。却是象骨古錐",
    "T51n2077_014:0558a28": "能輥毬。又上堂。拈拄杖擊禪床一下曰。有",
    "T51n2077_014:0558a29": "智若聞則能信解。無智疑悔則為永失。三十",
    "T51n2077_014:0558b01": "年後不得道。山僧今日上堂秖念法華經。僧",
    "T51n2077_014:0558b02": "問。如何是古佛心。師曰。鶯啼處處同。云學人",
    "T51n2077_014:0558b03": "不會。師曰。牛羊自傍山。問如何是沙門行。師",
    "T51n2077_014:0558b04": "曰。多虛少實。云和尚何得謾人。師曰。實無諱",
    "T51n2077_014:0558b05": "處。僧問。菴內人為什麼不知菴外事。師曰。却",
    "T51n2077_014:0558b06": "許闍黎具眼。云久嚮和尚。師曰。暗中秤繩誰",
    "T51n2077_014:0558b07": "辨曲直。問如何是超佛越祖之談。師曰。三日",
    "T51n2077_014:0558b08": "一風五日一雨。云向上更有事也無。師曰月",
    "T51n2077_014:0558b09": "明三島靜。樵子太平歌。僧問。如何是本來人。",
    "T51n2077_014:0558b10": "師曰。皮枯骨瘦。云中下之機如何體悉。師曰。",
    "T51n2077_014:0558b11": "倒臥橫眠。僧云。古佛今佛皆無別理。師曰。更",
    "T51n2077_014:0558b12": "夢見什麼。師乃曰。諸人知處山僧盡知。山僧",
    "T51n2077_014:0558b13": "知處諸人不知。今日不免布施諸人。良久曰。",
    "T51n2077_014:0558b14": "頭上是天脚下是地。參。",
    "T51n2077_014:0558b15": "衢州靈曜寺辯良佛慈禪師。饒州吳氏子。清",
    "T51n2077_014:0558b16": "獻趙公命開法於越州福果衢州超化海會靈",
    "T51n2077_014:0558b17": "曜四剎。僧問。三變禪林四回出世。於和尚分",
    "T51n2077_014:0558b18": "上成得什麼邊事。師曰。鉢盂口向天。曰三十",
    "T51n2077_014:0558b19": "年來關棙子。而今流落五湖傳。師曰。那箇是",
    "T51n2077_014:0558b20": "山僧關棙子。曰一言超影象。不墜古人風。師",
    "T51n2077_014:0558b21": "曰。惜取眉毛。上堂。不知時分之延促。不知日",
    "T51n2077_014:0558b22": "月之大小。灰頭土面且與麼過山僧每遇月",
    "T51n2077_014:0558b23": "朔。特地鬪釘家風。抑揚問答一場笑具。雖然",
    "T51n2077_014:0558b24": "如是因風撒土借水獻花。有箇葛藤露布。與",
    "T51n2077_014:0558b25": "諸人共相解摘看。驀拈拄杖擊香臺曰。參堂",
    "T51n2077_014:0558b26": "去。",
    "T51n2077_014:0558b27": "真州長蘆淨照崇信禪師。廬州人姓高氏。十",
    "T51n2077_014:0558b28": "三依本州承天僧用成為師。二十受具。南遊",
    "T51n2077_014:0558b29": "造杭州淨慈圓照禪師法席投機印證。初住",
    "T51n2077_014:0558c01": "秀州資聖。僧問。如何是道。師曰。家家門首通",
    "T51n2077_014:0558c02": "長安。云如何是道中人。師曰。上座自何來。云",
    "T51n2077_014:0558c03": "莫秖這箇便是也無師曰。碧眼胡僧笑點頭。",
    "T51n2077_014:0558c04": "云畢竟如何。師曰。禮拜了退。上堂曰。凄涼大",
    "T51n2077_014:0558c05": "野物景蕭條。露滴枯枝煙籠遠墅。長天極目",
    "T51n2077_014:0558c06": "列萬象以昭然。霜月流輝映千江而普現。如",
    "T51n2077_014:0558c07": "斯舉唱帶水拕泥。若也盡令提綱。直須祖佛",
    "T51n2077_014:0558c08": "側立。放過一著別有清規。喝一喝。",
    "T51n2077_014:0558c09": "蘇州瑞光真覺守琮禪師。姓顧氏本州人。依",
    "T51n2077_014:0558c10": "圓照禪師削髮。復叩宗乘乃獲印可。遂出世",
    "T51n2077_014:0558c11": "闡揚。僧問作是思惟十方佛現。今思惟了佛",
    "T51n2077_014:0558c12": "在什麼處。師曰。當風一句起自何來。云恁麼",
    "T51n2077_014:0558c13": "則頭頭撞著彌勒。步步踏著釋迦。師曰。西天",
    "T51n2077_014:0558c14": "與此土不同。乃曰。宗門妙訣豈在多說。一言",
    "T51n2077_014:0558c15": "括盡便須頓歇。明眼衲僧秖自知。金色頭陀",
    "T51n2077_014:0558c16": "善分別。冬去春來夏酷熱。若遇寒山拾得時。",
    "T51n2077_014:0558c17": "傳語豐干莫饒舌。",
    "T51n2077_014:0558c18": "宣州水西山軻禪師。僧問。我手佛手是同是",
    "T51n2077_014:0558c19": "別。師曰。人人有分。云任有千般巧。終無兩樣",
    "T51n2077_014:0558c20": "風。師曰。且莫錯認。問真金須假爐中煆一鎚",
    "T51n2077_014:0558c21": "便成時如何。師曰。切忌道著。僧便喝。師曰。",
    "T51n2077_014:0558c22": "這漆桶。乃曰。憶得靈山會上末後句。今日舉",
    "T51n2077_014:0558c23": "似諸人。良久曰。會麼。任是飲光出來。今日也",
    "T51n2077_014:0558c24": "無伸處參。又曰。雷聲遠震廣布慈雲。甘露纔",
    "T51n2077_014:0558c25": "開普天春色。柳開青眼花吐芳容。鳥噪幽林",
    "T51n2077_014:0558c26": "魚遊水面。更說迷逢達磨。大似剜肉作瘡。若",
    "T51n2077_014:0558c27": "言法本如斯。正是天然外道。恁麼說話傍若",
    "T51n2077_014:0558c28": "無人。明眼衲僧一任點檢。",
    "T51n2077_014:0558c29": "明州啟霞山崇梵慧章禪師。僧問。如何是佛。",
    "T51n2077_014:0559a01": "師曰。爾問我如何是法。師曰。黃卷赤軸。如何",
    "T51n2077_014:0559a02": "是僧。師曰。方袍圓領。如何是向上事。師曰。",
    "T51n2077_014:0559a03": "且待別時。云即今便請。師曰。蹉過了也。",
    "T51n2077_014:0559a04": "越州石佛密印曉通禪師。僧問。如何是石佛。",
    "T51n2077_014:0559a05": "師曰。頭戴天脚踏地。云向上更有事也無。師",
    "T51n2077_014:0559a06": "曰。任經霜與雪。不改舊時容。乃曰。至道沖虛",
    "T51n2077_014:0559a07": "萬物何宰。真空絕跡法界如如。若能對境無",
    "T51n2077_014:0559a08": "心觸目無非是道。良久乃曰。晝夜舒光照有",
    "T51n2077_014:0559a09": "無。癡人喚作波羅蜜。參。",
    "T51n2077_014:0559a10": "處州南明仁壽善通禪師。僧問。如何是南明",
    "T51n2077_014:0559a11": "境。師曰。泉飛一帶雪。峯出半天雲。如何是境",
    "T51n2077_014:0559a12": "中人。師曰。策笻看鶴舞。坐石見雲歸。問如何",
    "T51n2077_014:0559a13": "是祖師西來意。師曰。登山千里月。度海一帆",
    "T51n2077_014:0559a14": "風。云未審意旨如何。師曰。言前有路句下無",
    "T51n2077_014:0559a15": "私。問龍未出洞時如何。師曰。佛眼覷不見。出",
    "T51n2077_014:0559a16": "洞後如何。師曰。興雲吐霧。",
    "T51n2077_014:0559a17": "杭州西湖妙慧文義禪師上堂曰。隨機設化",
    "T51n2077_014:0559a18": "大闡宗風。截斷眾流不留朕跡。入一乘之閫",
    "T51n2077_014:0559a19": "域。踐向上之玄關。方便門開分明看取。喝一",
    "T51n2077_014:0559a20": "喝。又曰。會麼。已被熱謾了也。今早起來無教",
    "T51n2077_014:0559a21": "可說。下床著鞋後架洗面。堂內展缽喫粥。粥",
    "T51n2077_014:0559a22": "後打睡。睡起喫茶。見客相喚。齋時喫飯。日日",
    "T51n2077_014:0559a23": "相似。有什麼過。然雖如是。更有一般令我笑。",
    "T51n2077_014:0559a24": "金剛倒地一堆泥。拍禪床下坐。",
    "T51n2077_014:0559a25": "西京韶山杲禪師。僧問。祖意西來未審傳箇",
    "T51n2077_014:0559a26": "什麼。師拈起拄杖。僧云。恁麼則心外有法也。",
    "T51n2077_014:0559a27": "師曰。心內心外即且置。汝喚什麼作法。僧曰。",
    "T51n2077_014:0559a28": "天台楖[木*栗]。師曰。也是第二月。乃曰。七月孟秋",
    "T51n2077_014:0559a29": "猶熱。古往今來時節。若在佛法商量。正是弄",
    "T51n2077_014:0559b01": "巧成拙。若作無事話會。又與外道何別。直饒",
    "T51n2077_014:0559b02": "總不如斯。敢保老兄未徹。如來言祖師訣。無",
    "T51n2077_014:0559b03": "孔鐵鎚重下楔。自家心地亂如麻。却把指頭",
    "T51n2077_014:0559b04": "喚作月。莫思量休解說。千年枯骨休咬囓。從",
    "T51n2077_014:0559b05": "他兔走與烏飛。飢來喫飯困來歇。",
    "T51n2077_014:0559b06": "東京淨因佛日惟岳禪師。福州長磎人姓陳",
    "T51n2077_014:0559b07": "氏。七歲投西林院徹上人出家。遍扣知識。參",
    "T51n2077_014:0559b08": "圓照禪師。因侍立次聞舉劫火洞然因緣。豁",
    "T51n2077_014:0559b09": "然有省。給侍久之出世常州承天。遷東京華",
    "T51n2077_014:0559b10": "嚴。復遷淨因。開堂日　哲宗皇帝遣中使降",
    "T51n2077_014:0559b11": "香。師登座問答罷。乃曰。此箇法門不在筌蹄。",
    "T51n2077_014:0559b12": "豈干問答。直饒盡十方剎土抹為微塵。一一",
    "T51n2077_014:0559b13": "微塵盡為衲僧。各如滿慈鶖子。窮天玄辯竭",
    "T51n2077_014:0559b14": "世樞機。到這裏一點用不著。何以故。生佛圓",
    "T51n2077_014:0559b15": "融自能平等。人人鼻孔遼天。各各壁立千仞。",
    "T51n2077_014:0559b16": "蓋不知真隨妄轉法逐緣遷。自昧靈光枉投",
    "T51n2077_014:0559b17": "異趣。所以破有法王運無緣慈。駕三乘舟楫",
    "T51n2077_014:0559b18": "渡五姓波瀾翻戀。澄潭月影靜夜鐘聲。故使",
    "T51n2077_014:0559b19": "懷州牛喫禾廬陵米價長。又不免勞初祖達",
    "T51n2077_014:0559b20": "磨逗器支那。教外菱花不磨甎鏡。衣中驪頷",
    "T51n2077_014:0559b21": "不數他珍。未挂古帆見成公案。由是悟取無",
    "T51n2077_014:0559b22": "悟底面目。迷是不迷底鄉關。三際無私十方",
    "T51n2077_014:0559b23": "同暢。自家田地枯木生枝。古廟香爐寒灰再",
    "T51n2077_014:0559b24": "焰。莫不一切語言文字。資生產業皆與實相",
    "T51n2077_014:0559b25": "不相違背。若然者無影樹下合同船漁翁鼓",
    "T51n2077_014:0559b26": "舞。中有黃金充一國。野老謳歌共樂昇平同",
    "T51n2077_014:0559b27": "躋壽域。自是天長地久海晏河清。且道共樂",
    "T51n2077_014:0559b28": "昇平一句。作麼生道。良久曰。羅浮打鼓韶州",
    "T51n2077_014:0559b29": "舞。久立珍重。建中靖國元年　皇太后上仙。",
    "T51n2077_014:0559c01": "被旨同六禪長老就文德殿陞座。師拈香曰。",
    "T51n2077_014:0559c02": "率土之土莫非王土。且道此一辦香產何鄉",
    "T51n2077_014:0559c03": "土。若也道得。白石有消日。氤氳無盡年。盡虛",
    "T51n2077_014:0559c04": "空遍法界為雲為蓋應現無窮。上薦仙遊徑",
    "T51n2077_014:0559c05": "生佛國乃敷坐(問答不錄)師乃曰。最初說法者不",
    "T51n2077_014:0559c06": "知末後句。末後說法者不知最初句。最初句",
    "T51n2077_014:0559c07": "適來慧林禪師已為諸人說了也。說則說了。",
    "T51n2077_014:0559c08": "末後句且如何說。若約三乘十二分教。偏圓",
    "T51n2077_014:0559c09": "頓漸半滿一音。不免執指為月入海算沙。直",
    "T51n2077_014:0559c10": "似澄潭月影後夜鐘聲。隨扣擊以發音。逐波",
    "T51n2077_014:0559c11": "瀾而不散。猶是生死岸頭事。故乃菩提達磨",
    "T51n2077_014:0559c12": "觀象神州有大乘器。所以泛杯千頃浪。登陟",
    "T51n2077_014:0559c13": "萬重山。首造于梁。梁以果因有為之法而垂",
    "T51n2077_014:0559c14": "問。達磨揭聖諦第一義而奉答。梁主未契。遂",
    "T51n2077_014:0559c15": "之嵩少。九年面壁不立文字逈出三乘。直指",
    "T51n2077_014:0559c16": "人心見性成佛。當時神光二祖立雲斷臂得",
    "T51n2077_014:0559c17": "髓明心。一花五葉結果自成。六代傳衣後人",
    "T51n2077_014:0559c18": "得道。自此東華方信有正法眼藏涅槃妙心。",
    "T51n2077_014:0559c19": "中下隨根迷悟相半。信知此事非大根大器",
    "T51n2077_014:0559c20": "不能領悟。何以故。見聞覺知是法。法離見聞",
    "T51n2077_014:0559c21": "覺知。便乃火聚當岐鐵山在路。自然少室峯",
    "T51n2077_014:0559c22": "前壁立千仞。曹溪路上水泄不通。於其中間",
    "T51n2077_014:0559c23": "祖風不無凌遲。頹綱亦將委地。雖然如是法",
    "T51n2077_014:0559c24": "無定相。道假時彰建大法幢演大法義。興此",
    "T51n2077_014:0559c25": "一大事因緣。利樂有情不在他時。須際會千",
    "T51n2077_014:0559c26": "佛前後知之。今日幸遇大聖人出現于世。廣",
    "T51n2077_014:0559c27": "大流布廓周沙界。實千載之一遇。至若堯舜",
    "T51n2077_014:0559c28": "禹湯端拱垂衣。無為之化不為不至。若乃開",
    "T51n2077_014:0559c29": "方便門　示真實相。十方嘉會四聚同延。闢",
    "T51n2077_014:0560a01": "古佛之家風。發含生之大本。未可與今日同",
    "T51n2077_014:0560a02": "時而語。何謂也。釋提桓因與善現發明般若",
    "T51n2077_014:0560a03": "唯止真空。波斯匿王為慶喜特指不遷猶存",
    "T51n2077_014:0560a04": "俗諦。惟此教外別傳向上一著彰顯當今。豈",
    "T51n2077_014:0560a05": "非希有之緣應在震旦。然溪山各異雲月是",
    "T51n2077_014:0560a06": "同。同聲相應同氣相求。方知此事無古無今",
    "T51n2077_014:0560a07": "無彼無此。高而無上廣不可極。淵而無下深",
    "T51n2077_014:0560a08": "不可測。毛吞巨海芥納須彌。在天同天在人",
    "T51n2077_014:0560a09": "同人。在天則為日為月為照為明。在人則為",
    "T51n2077_014:0560a10": "君為臣為忠為孝。以此而推。百億日月百億",
    "T51n2077_014:0560a11": "須彌山百億四大海。根身器界情與無情同",
    "T51n2077_014:0560a12": "一體性。莫不仁者見之謂之仁。智者見之謂",
    "T51n2077_014:0560a13": "之智。百姓日用而不知。其能會萬物於自己",
    "T51n2077_014:0560a14": "者。其唯聖人。由是燈燈續焰葉葉相承。百千",
    "T51n2077_014:0560a15": "世月點慧燈光融三界。十萬里星排祖[榦-木+禾]涼",
    "T51n2077_014:0560a16": "蔭四生。是知法輪再轉於支那。帝日長輝於",
    "T51n2077_014:0560a17": "震旦。始然者法無大小物無適莫。皆被其光",
    "T51n2077_014:0560a18": "皆蒙其澤。以至草木禽魚無遠不及。秖如舍",
    "T51n2077_014:0560a19": "衛國王。欲往靈山見佛勅諸臣僚。山河大地",
    "T51n2077_014:0560a20": "草木叢林須同去見。若一草一木不去。吾則",
    "T51n2077_014:0560a21": "不得見佛。大眾秖今乾坤之內宇宙之間山",
    "T51n2077_014:0560a22": "河大地草木叢林。去亦不去來亦不來。湛湛",
    "T51n2077_014:0560a23": "無私巍巍不動。乃文乃武乃禪乃律。同在九",
    "T51n2077_014:0560a24": "重天上慈德殿前同時見佛。諸仁者見則不",
    "T51n2077_014:0560a25": "無。且作麼生見。良久曰。重瞳日月明無盡。隆",
    "T51n2077_014:0560a26": "準山河秀有餘　皇情愉懌賜號佛日禪師。初",
    "T51n2077_014:0560a27": "神宗闡大相國寺為六禪。圓照首膺詔旨。",
    "T51n2077_014:0560a28": "至師復承恩遇叢林增光焉。",
    "T51n2077_014:0560a29": "明州天童可齊禪師。姓應氏台州人。依天台",
    "T51n2077_014:0560b01": "國清寺僧道才出家圓具　初游講肆。晚造",
    "T51n2077_014:0560b02": "慧光圓照禪師法席開悟。眾請住安樂山。晚",
    "T51n2077_014:0560b03": "遷天童。僧問。寶華王座今日師登。祖意西來",
    "T51n2077_014:0560b04": "如何垂示。師曰。華開巖畔千枝秀。云便是和",
    "T51n2077_014:0560b05": "尚為人處也無。師曰。水瀉簷前一樣清。僧云。",
    "T51n2077_014:0560b06": "空生不解岩前坐。惹得天花動地來。師曰。笑",
    "T51n2077_014:0560b07": "破他人口。云時來雲散後不見別山高。師曰。",
    "T51n2077_014:0560b08": "吽吽。問如何是道。師曰。踏不著。云踏著後如",
    "T51n2077_014:0560b09": "何。師曰。七穿八穴。乃曰。一問一答一拶一",
    "T51n2077_014:0560b10": "掠。千眼頓開澄潭皎月。隨機施設縱奪臨時。",
    "T51n2077_014:0560b11": "縱之則句句攢花簇錦。處處釋迦道場。奪之",
    "T51n2077_014:0560b12": "則一法不留千聖絕跡。雖然如是。須知有向",
    "T51n2077_014:0560b13": "上一竅。還會麼。良久曰。莫謂春殘花落盡。峯",
    "T51n2077_014:0560b14": "前昨夜一枝開。",
    "T51n2077_014:0560b15": "蘇州萬壽普懃禪師上堂曰。物外無堪老便",
    "T51n2077_014:0560b16": "休。乾城夢質兩悠悠。如何幻事來相逼。却使",
    "T51n2077_014:0560b17": "閑身不自由。然則出家之士利物為初。稟先",
    "T51n2077_014:0560b18": "祖之洪規。續慧燈於千古。一心妙法號總持",
    "T51n2077_014:0560b19": "門。得之者不立階梯頓齊諸聖。失之者塵劫",
    "T51n2077_014:0560b20": "不復徒自勞形。或得失兩忘凡聖情盡。正當",
    "T51n2077_014:0560b21": "恁麼時不是心不是佛不是物。敢問諸禪德。",
    "T51n2077_014:0560b22": "畢竟是什麼。若向這裏倜儻分明。便能獨步",
    "T51n2077_014:0560b23": "大方橫身三界。握金剛寶劍破生死魔軍。良",
    "T51n2077_014:0560b24": "久曰。劄。",
    "T51n2077_014:0560b25": "明州香山正覺延泳禪師。僧問。祖意西來即",
    "T51n2077_014:0560b26": "不問。和尚家風事若何。師曰。眼深鼻大。云學",
    "T51n2077_014:0560b27": "人便恁麼履踐時如何。師曰。臂長袖短。乃曰。",
    "T51n2077_014:0560b28": "心隨境現境逐心生。心境兩忘是箇什麼。拈",
    "T51n2077_014:0560b29": "起拄杖曰。且道這箇甚處得來。若道是拄杖",
    "T51n2077_014:0560c01": "瞎却爾眼。若道不是拄杖瞎在甚麼處。是與",
    "T51n2077_014:0560c02": "不是一時拈却。且騎拄杖出三門去也。",
    "T51n2077_014:0560c03": "明州雪竇法藏守卓禪師示眾曰。好大眾。龍",
    "T51n2077_014:0560c04": "種上尊王佛為諸人現銀色世界。瓊林玉宇",
    "T51n2077_014:0560c05": "剎剎交光。寶殿銀城光輝相映。又色即是空。",
    "T51n2077_014:0560c06": "空即是色。色空空色休擬議。空色色空成智",
    "T51n2077_014:0560c07": "慧。耳聞眼見遍河沙。盡是如來真實地。不得",
    "T51n2077_014:0560c08": "已向諸人道。生是苦受是業滅可證道可修。",
    "T51n2077_014:0560c09": "以四諦十二因緣。知苦斷集證滅修道。復曰。",
    "T51n2077_014:0560c10": "有生可知有業可斷有滅可證有道可修皆謗",
    "T51n2077_014:0560c11": "佛。謗佛盡同魔說。正當恁麼時且道作麼生",
    "T51n2077_014:0560c12": "會。雪竇不免與諸人說破。千峯積寒雪。萬徑",
    "T51n2077_014:0560c13": "人踪絕。壞衲擁枯槎。是說如何說。喝一喝。又",
    "T51n2077_014:0560c14": "曰陽回幾次到新冬。壞衲爐寒也不窮。白鳥",
    "T51n2077_014:0560c15": "靜馳天外影。紅顏偷過耳邊風。是非未起名",
    "T51n2077_014:0560c16": "何在。物我兼忘景自空。記取雲岩巖上語。莫",
    "T51n2077_014:0560c17": "教辜負主人翁。喝一喝。僧問。如何是賓中主。",
    "T51n2077_014:0560c18": "師曰。進前無路。云如何是主中賓。師曰。退不",
    "T51n2077_014:0560c19": "容身。云如何是賓中賓。師曰。對面是何人。云",
    "T51n2077_014:0560c20": "如何是主中主。師曰。有理無說處。云賓主已",
    "T51n2077_014:0560c21": "蒙師指示。向上宗乘事若何。師曰。仰面貪看",
    "T51n2077_014:0560c22": "鳥回頭錯應人。",
    "T51n2077_014:0560c23": "湖州報本常利禪師上堂。僧問。如何是大人",
    "T51n2077_014:0560c24": "相。師曰。披毛戴角。云學人不會。師曰。紫磨",
    "T51n2077_014:0560c25": "金容。問如何得作佛去。師曰。煩惱裏薦取。云",
    "T51n2077_014:0560c26": "如何得離煩惱。師曰。對面菩提。問如何是無",
    "T51n2077_014:0560c27": "相佛。師曰。影臨四海。云如何是有相佛。師",
    "T51n2077_014:0560c28": "曰。體絕毫釐。云畢竟是有是無。師曰。常憶當",
    "T51n2077_014:0560c29": "年尋海客。一聲羌笛過山西。云和尚不近道",
    "T51n2077_014:0561a01": "理。師曰。從來秖與麼。問古鏡未磨時如何。師",
    "T51n2077_014:0561a02": "曰。照。云磨後如何。師曰黑。云既是磨後為什",
    "T51n2077_014:0561a03": "麼黑。師曰。為汝要磨。問如何是無為。師曰。",
    "T51n2077_014:0561a04": "有作。云如何是有作。師曰。無為。僧擬議。師",
    "T51n2077_014:0561a05": "曰。漆桶這裏不是無為。乃曰。今日月望打箇",
    "T51n2077_014:0561a06": "糊餅供養大眾。拈拄杖作圓相曰。還識此餅",
    "T51n2077_014:0561a07": "麼。不但供養一人。百千萬億人秖是一箇。細",
    "T51n2077_014:0561a08": "嚼飽飡不得咬破。然雖如是切忌麵生參。又",
    "T51n2077_014:0561a09": "曰。大眾有一人無形無相無學無名。不動人",
    "T51n2077_014:0561a10": "情能為變化。該羅群象洞攝大千。截生死流",
    "T51n2077_014:0561a11": "踞涅槃岸。或諸菩薩乃至非人見今坐斷毘",
    "T51n2077_014:0561a12": "盧。直至一生補處。還識此人麼。若識得伊共",
    "T51n2077_014:0561a13": "為洪範。若不識伊常為冤對。快識取好。",
    "T51n2077_014:0561a14": "睦州資福道芳禪師。僧問。德山臨濟以棒喝",
    "T51n2077_014:0561a15": "接人。和尚出世將何垂示。師曰。山僧無氣力。",
    "T51n2077_014:0561a16": "云和尚豈無方便。師曰。大眾笑爾。有僧出禮",
    "T51n2077_014:0561a17": "拜起云。請師答話。師曰。蹉過了也。云甚處是",
    "T51n2077_014:0561a18": "蹉過。師曰。五里復五里。乃曰。秋風清秋水",
    "T51n2077_014:0561a19": "淥。白露立寒沙。秋蟬噪幽谷。金風扇白蘋。玉",
    "T51n2077_014:0561a20": "露滋黃菊。流水奏伯牙之琴。涼飈動子猷之",
    "T51n2077_014:0561a21": "竹。聽也聽不盡。觀也觀不足。且作麼生會箇",
    "T51n2077_014:0561a22": "佛性義。良久曰。解空不解離聲色。愛聽孤猿",
    "T51n2077_014:0561a23": "嶺上啼。",
    "T51n2077_014:0561a24": "安州九嵕山圓明著禪師。僧問。大藏教中還",
    "T51n2077_014:0561a25": "有奇特事也無。師曰有。云如何是。師曰。展軸",
    "T51n2077_014:0561a26": "光千界開函萬國春。問作家不啐啄啐啄不",
    "T51n2077_014:0561a27": "作家。學人上來請師作家相見。師曰。袖裏青",
    "T51n2077_014:0561a28": "蛇吼。云學人不會。師曰。腦後冷光生。云錯。",
    "T51n2077_014:0561a29": "師曰。識甚痛痒。乃曰。煙凝雨岸黃葉飄空。燕",
    "T51n2077_014:0561b01": "去雁來古今時節。說生說滅未為極則之談。",
    "T51n2077_014:0561b02": "遣有排空豈是格外之語。黃梅夜半少室九",
    "T51n2077_014:0561b03": "年。直顯真機更無別理。所以道。直截根源佛",
    "T51n2077_014:0561b04": "所印。摘葉尋枝我不能。敢問諸人。作麼生會",
    "T51n2077_014:0561b05": "箇直顯真機底道理。良久曰。參。",
    "T51n2077_014:0561b06": "東京慧林慈壽法晝禪師。生杭州徐氏。出家",
    "T51n2077_014:0561b07": "圓具。聽習經論。後造瑞光圓照禪師法席投",
    "T51n2077_014:0561b08": "機開悟。先住北京天鉢。次遷香山。後被旨",
    "T51n2077_014:0561b09": "住東京慧林。僧問。山岩水壑盡是舊日家風。",
    "T51n2077_014:0561b10": "拄杖淨瓶拈起新來活計。古殿重開願聞舉",
    "T51n2077_014:0561b11": "要。師曰。擊大法鼓演大法義。僧云。恁麼則彌",
    "T51n2077_014:0561b12": "勒門開心[去*頁]曉。德雲峯峻道何藏。師曰。爾向",
    "T51n2077_014:0561b13": "甚處見彌勒。僧云。雲散長天星斗現。月明沙",
    "T51n2077_014:0561b14": "界物難藏。師曰。休要費力。乃顧大眾曰。皇都",
    "T51n2077_014:0561b15": "禪利慧林道場今日暫借山僧陞陟。實愧非",
    "T51n2077_014:0561b16": "才於明眼人前提綱佛祖衒耀見知。直饒說",
    "T51n2077_014:0561b17": "得天雨四花地搖六震。一點也用不著。蓋為",
    "T51n2077_014:0561b18": "各各威光動地人人不欠絲毫。然雖如是。更",
    "T51n2077_014:0561b19": "有向上一竅。三世諸佛不能宣。六代祖師拈",
    "T51n2077_014:0561b20": "不起。且道是什麼物得恁麼奇怪。還薦得麼。",
    "T51n2077_014:0561b21": "良久曰。曹溪路坦平莫強生荊棘。久立。",
    "T51n2077_014:0561b22": "通州狼山法印載儀禪師。僧問。祥雲綻處現",
    "T51n2077_014:0561b23": "千朵之危峯。羽扇搖時去九旬之炎熱。正當",
    "T51n2077_014:0561b24": "恁麼時如何是到地頭一句。師曰。一雨普潤。",
    "T51n2077_014:0561b25": "僧云。未審如何踐履。師曰。射虎須當機。僧",
    "T51n2077_014:0561b26": "云。快便難逢。師曰。要棒喫那。問知師久蘊囊",
    "T51n2077_014:0561b27": "中寶。今日當筵略借看。師曰。莫是南番真舶",
    "T51n2077_014:0561b28": "主。僧云。不獨學人有賴。大眾亦乃沾恩。師",
    "T51n2077_014:0561b29": "曰。元來秖是杜波斯。乃顧視大眾曰。好好可",
    "T51n2077_014:0561c01": "謂幽顯朗照物理虛通。為森羅之寶印。作萬",
    "T51n2077_014:0561c02": "象之真宗。其動也形其寂也冥。本淨非瑩法",
    "T51n2077_014:0561c03": "爾圓成。所以道。如何無價之寶隱在陰入之",
    "T51n2077_014:0561c04": "坑。大眾。山僧今日敢對眾前特地拈出。乃畫",
    "T51n2077_014:0561c05": "一圓相擎示大眾曰。這裏既放憨去。亦要大",
    "T51n2077_014:0561c06": "家精鑑。莫謂連城之價可以並輝。徑寸之圓",
    "T51n2077_014:0561c07": "堪同其美。直謂龍女爭鋒無垢世界未當正",
    "T51n2077_014:0561c08": "覺。縱使金輪獨步立功勳者權為重賞。且道",
    "T51n2077_014:0561c09": "是什麼寶得恁麼殊異。良久曰。海神知貴不",
    "T51n2077_014:0561c10": "知價。留與人間光照夜。",
    "T51n2077_014:0561c11": "蘇州定慧圓義遵式禪師。僧問。南泉斬猫兒",
    "T51n2077_014:0561c12": "意旨如何。師便打。僧云。猶是學人疑處。師",
    "T51n2077_014:0561c13": "曰。十萬八千。僧云。忽遇趙州時如何。師曰。",
    "T51n2077_014:0561c14": "賣金還有買金人。問如何是祖師西來意。師",
    "T51n2077_014:0561c15": "曰。萬水千山。僧云。便與麼去時如何。師曰。",
    "T51n2077_014:0561c16": "千山萬水。僧云。專為流通。師曰。南地行人口",
    "T51n2077_014:0561c17": "似碑。乃曰。青山欝欝水滔滔。萬浪千波接海",
    "T51n2077_014:0561c18": "濤。提得絲綸漾舟去。鉤頭須要釣鯨鼇。拈拄",
    "T51n2077_014:0561c19": "杖曰。負命者上鉤來參。又曰。睡來合眼飯來",
    "T51n2077_014:0561c20": "餐。佛祖從教說易難。若問安心有何法。太湖",
    "T51n2077_014:0561c21": "長浸洞庭山。衲僧家人人盡道。我八面四方",
    "T51n2077_014:0561c22": "縱橫無閡。龍濟為什麼道。卷簾除却障閉戶",
    "T51n2077_014:0561c23": "生得閡。若人辨得許汝向衣鉢下穩坐地。上",
    "T51n2077_014:0561c24": "堂曰。一月初圓百川澄影。一燈發彩萬炷流",
    "T51n2077_014:0561c25": "輝。月無留影之心。燈無傳輝之念。若得如是。",
    "T51n2077_014:0561c26": "可以處于諠嘩入乎塵俗。運大悲光於沙界。",
    "T51n2077_014:0561c27": "開普門眼於生靈豈惟觀音大士三十二種妙",
    "T51n2077_014:0561c28": "應無方。具縛凡夫一一皆能開正法眼。雖然",
    "T51n2077_014:0561c29": "如是。也須是斬釘截鐵漢始得。其或不然。靜",
    "T51n2077_014:0562a01": "處薩婆訶。",
    "T51n2077_014:0562a02": "杭州南山廣法法光禪師。僧問。雪峯三上投",
    "T51n2077_014:0562a03": "子九到洞山。為什麼倒戈卸甲。師曰。理長即",
    "T51n2077_014:0562a04": "就。云未審雪峯得箇什麼。師曰。一棒一條痕。",
    "T51n2077_014:0562a05": "問臘月火燒山意旨如何。師曰。若不得流。水",
    "T51n2077_014:0562a06": "還應過別山。僧云。學人未曉。師曰。春來草又",
    "T51n2077_014:0562a07": "生。乃曰。賓主問答未當宗乘。建化門中一期",
    "T51n2077_014:0562a08": "施設。使言言相副句句投機。於衲僧分上遠",
    "T51n2077_014:0562a09": "之遠矣。如今日明雲暗山高水深。且作麼生",
    "T51n2077_014:0562a10": "會舉揚底道理。還會麼。山僧不免土上加泥。",
    "T51n2077_014:0562a11": "更為露箇消息。高低岩岫見重重。樓閣門開",
    "T51n2077_014:0562a12": "處處通。要會此中端的意。威光爍爍遍長空。",
    "T51n2077_014:0562a13": "珍重。",
    "T51n2077_014:0562a14": "明州瑞岩永覺禪師。僧問。久得韶陽旨門中",
    "T51n2077_014:0562a15": "試為通。師曰。聲前如迸鏃句後若流星。僧云。",
    "T51n2077_014:0562a16": "古殿豁開光燦爛。水精宮裏撒真珠。師曰點。",
    "T51n2077_014:0562a17": "乃曰。若據衲僧分上。四時不別八節安知。高",
    "T51n2077_014:0562a18": "棲巖上出沒卷舒。一任桑田海變。從他兔走",
    "T51n2077_014:0562a19": "烏飛。布衾煖處始知春。黃葉飄階委秋色。如",
    "T51n2077_014:0562a20": "斯境界方稱道懷。若據順俗之談。須是這箇",
    "T51n2077_014:0562a21": "消息。乃顧大眾曰。且道即今是什麼時節。還",
    "T51n2077_014:0562a22": "知麼。玉漏聲將促。金烏影漸長。須臾春色裏。",
    "T51n2077_014:0562a23": "又見百花香。久立。",
    "T51n2077_014:0562a24": "舒州太平慧燈禪師。僧問。如何是太平境。師",
    "T51n2077_014:0562a25": "曰。多年三級塔未老萬株松。云如何是境中",
    "T51n2077_014:0562a26": "人。師曰。一不曾齋。乃曰。太平知見麥裏有。",
    "T51n2077_014:0562a27": "麵厨庫對僧。堂三門對佛。殿喝一喝。",
    "T51n2077_014:0562a28": "處州法海世長禪師。僧問。法身三種病二種",
    "T51n2077_014:0562a29": "光如何透得。師曰。畫地為牢。僧云。和尚透得",
    "T51n2077_014:0562b01": "也無。師曰。退身無路。僧云。自起自倒。師曰。",
    "T51n2077_014:0562b02": "腦門著地。問如何是諸法實相。師曰。更舉一",
    "T51n2077_014:0562b03": "遍。僧云。三世諸佛吐不出。六代祖師吞不下。",
    "T51n2077_014:0562b04": "師曰。言猶在耳。乃曰。城市諠嘩空中寂靜。雖",
    "T51n2077_014:0562b05": "然如是動靜一如彼我不二。四時輪轉物理",
    "T51n2077_014:0562b06": "湛然。夏不去而冬自來。風不寒而氷自冷。今",
    "T51n2077_014:0562b07": "也古也不假絲毫。誰少誰多身無二用。諸禪",
    "T51n2077_014:0562b08": "德。既是身無二用。為什麼龍女現十八變。君",
    "T51n2077_014:0562b09": "不見。弄潮須是弄潮人。卓拄杖下座。",
    "T51n2077_014:0562b10": "筠州米山崇僊禪師。上堂顧視大眾曰。山河",
    "T51n2077_014:0562b11": "大地被山僧撮來。搗羅為末煉蜜為丸。以淡",
    "T51n2077_014:0562b12": "薑湯吞下了也。何處更有一絲毫。若道是有",
    "T51n2077_014:0562b13": "即為謗法。諸人到這裏合作麼生話會。良久",
    "T51n2077_014:0562b14": "曰。參。",
    "T51n2077_014:0562b15": "蘇州寶華妙覺願禪師。僧問。機輪曾未轉轉",
    "T51n2077_014:0562b16": "處實能幽。如何是轉處實能幽。師曰。白雲遶",
    "T51n2077_014:0562b17": "空谷清風拂太虛。云意旨如何。師曰。劫火洞",
    "T51n2077_014:0562b18": "然毫末盡。青山依舊白雲中。問如何是祖師",
    "T51n2077_014:0562b19": "西來意。師曰。霜風零落葉。云意旨如何。師",
    "T51n2077_014:0562b20": "曰。逢春又却生。問久雨不晴時如何。師曰。綠",
    "T51n2077_014:0562b21": "毛龜出水。云晴後如何。師曰。得縮頭時且縮",
    "T51n2077_014:0562b22": "頭。師顧視大眾曰。日如箭月如梭。靈源本來",
    "T51n2077_014:0562b23": "瑩淨。何須特地揩磨。如今要得無餘事。學取",
    "T51n2077_014:0562b24": "城東黑老婆參。",
    "T51n2077_014:0562b25": "明州岳林元亨禪師示眾曰。雲依依日遲遲。",
    "T51n2077_014:0562b26": "柳開河岸花發高枝。靈雲今日向甚處安身",
    "T51n2077_014:0562b27": "立命。驀拈拄杖曰。看看莫顢頇。久參高士舉",
    "T51n2077_014:0562b28": "目知歸。晚進之流新羅國裏。久立。",
    "T51n2077_014:0562b29": "廬州澄慧善珂禪師。僧問。如何是澄慧境。師",
    "T51n2077_014:0562c01": "曰。千里清風歸野外。一輪明月上波心。云如",
    "T51n2077_014:0562c02": "何是境中人。師曰。橫肩楖[木*栗]目視層霄。云如",
    "T51n2077_014:0562c03": "何是向上事。師曰。葛藤得也未。示眾曰。若論",
    "T51n2077_014:0562c04": "此事高超三界獨步大千。截生死流踞涅槃",
    "T51n2077_014:0562c05": "岸。演無上法。使靈苗異草處處騰芳。鸞鳳麒",
    "T51n2077_014:0562c06": "麟聲聲相應。可謂將此深心奉塵剎。是則名",
    "T51n2077_014:0562c07": "為報佛恩。諸高德。如斯舉唱未免周遮。若是",
    "T51n2077_014:0562c08": "出格道流且道別時相見。參。",
    "T51n2077_014:0562c09": "蘇州寶華悟本慶禪師。僧問。久居岩谷即不",
    "T51n2077_014:0562c10": "問。入&#;垂手事如何。師曰。弄花香滿手穿竹",
    "T51n2077_014:0562c11": "粉盈衣。云便是為人處也無。師曰。兩眼已隨",
    "T51n2077_014:0562c12": "青。嶂合雙眉猶帶野花顰。僧出眾提起坐具。",
    "T51n2077_014:0562c13": "師便喝。僧亦喝。師又喝。僧禮拜。師便打。問",
    "T51n2077_014:0562c14": "休去歇去古廟香爐去意旨如何。師曰。有耳",
    "T51n2077_014:0562c15": "鐵牛穿半夜。無絛石馬走春風。云莫便是為",
    "T51n2077_014:0562c16": "人處也無。師曰。風激浪高魚自隱。金鱗透入",
    "T51n2077_014:0562c17": "碧波中。師顧視曰。看看桃花亂落如紅雨。風",
    "T51n2077_014:0562c18": "撼梨花白雪香。鶯轉玉琴細。柳垂金線長。古",
    "T51n2077_014:0562c19": "佛家風在。頭頭示顯揚。恁麼說話也是事隨",
    "T51n2077_014:0562c20": "物轉法逐時遷。若是格外上根。不干文墨直",
    "T51n2077_014:0562c21": "見自心。大用繁興無非佛事。良久曰。參。",
    "T51n2077_014:0562c22": "饒州密巖淨土慧旻禪師示眾曰。道無動靜",
    "T51n2077_014:0562c23": "法本隨緣。立處皆真隨方作主。在天地則覆",
    "T51n2077_014:0562c24": "載。在日月則照臨。在君臣則移風易俗。在釋",
    "T51n2077_014:0562c25": "氏則興運慈悲。且道衲僧分上又作麼生。良",
    "T51n2077_014:0562c26": "久曰。欲言言不及。林下好商量。參。",
    "T51n2077_014:0562c27": "廬州澄慧師冕禪師。僧問。如何是澄慧境。師",
    "T51n2077_014:0562c28": "曰。前臨金斗城後枕藏舟浦。僧問。如何是境",
    "T51n2077_014:0562c29": "中人。師曰。利名盡處江山窄。聲色忘來天地",
    "T51n2077_014:0563a01": "寬。乃曰。萬法縱然何須自昧。大眾還見麼。風",
    "T51n2077_014:0563a02": "高凜冽正嚴凝。瑞氣祥光滿寺庭。祖令已行",
    "T51n2077_014:0563a03": "高著眼。寒光爍爍射文星。久立。",
    "T51n2077_014:0563a04": "潭州石霜能禪師。僧問。知師久蘊囊中寶。今",
    "T51n2077_014:0563a05": "日當場略借看。師曰。兩手分村。僧云。小出大",
    "T51n2077_014:0563a06": "遇。師曰。回眸子細看。乃曰。釋迦密印不出乎",
    "T51n2077_014:0563a07": "心。達磨真機豈離當體。於茲見得暢快平生。",
    "T51n2077_014:0563a08": "更若紛紜。自家埋沒。雖然如是七穿八穴一",
    "T51n2077_014:0563a09": "句又作麼生。路逢死蛇莫打殺。無底藍子盛",
    "T51n2077_014:0563a10": "將歸。",
    "T51n2077_014:0563a11": "筠州逍遙聰禪師。綿州鹽泉人姓王氏。幼投",
    "T51n2077_014:0563a12": "劍門慈雲海亮禪師出家。年二十三誦經得",
    "T51n2077_014:0563a13": "度。遂遊成都講肆。捨之南遊遍參尊宿。至",
    "T51n2077_014:0563a14": "吳越見圓照本禪師於淨慈。久而不悟。本云。",
    "T51n2077_014:0563a15": "吾昔夢汝甚異。汝不勉則死。師茫然不知所",
    "T51n2077_014:0563a16": "謂。常念南嶽思大和尚口吞三世諸佛語不",
    "T51n2077_014:0563a17": "去于心。一日為僧伽作禮。忽灑然而悟。即上",
    "T51n2077_014:0563a18": "方丈見本具陳所得。本云。汝得之矣。吾昔夢",
    "T51n2077_014:0563a19": "汝吞一世界一剃刀。今汝所悟云然。知汝自",
    "T51n2077_014:0563a20": "今始真出家也。即為陞坐告眾。師服勤久之",
    "T51n2077_014:0563a21": "遊江西。高安人敬愛之延住真如開善聖壽",
    "T51n2077_014:0563a22": "三剎。師性靜默與物無忤。所居不問有無。安",
    "T51n2077_014:0563a23": "於戒律不知持犯之別。後退聖壽安居十年。",
    "T51n2077_014:0563a24": "弊衣糲食與住山時如一日。素善東坡蘇公",
    "T51n2077_014:0563a25": "兄弟。元豐中黃門公謫高安。與師遊頗相得。",
    "T51n2077_014:0563a26": "元祐末再謫高安。師出見之曰。老僧比夢與",
    "T51n2077_014:0563a27": "公遊於山中。知公當復來。去與來宿緣也無",
    "T51n2077_014:0563a28": "足怪者。時高安之人皆來謁師而言。有如聰",
    "T51n2077_014:0563a29": "禪師而不坐道場者耶。師曰。吾未始不坐道",
    "T51n2077_014:0563b01": "場。顧以蘇公一來餘無求也。山舊有逍遙寺。",
    "T51n2077_014:0563b02": "開山祖名僖。乃唐肅宗之少子。出家事忠國",
    "T51n2077_014:0563b03": "師蒙記莂。居逍遙寺。賜田甚廣。經五代亂民",
    "T51n2077_014:0563b04": "盜畊之幾盡後真淨文禪師訴于縣。十得一",
    "T51n2077_014:0563b05": "二可以居眾。於是眾請師住焉。師從之。紹聖",
    "T51n2077_014:0563b06": "乙亥十二月杖策入山。山久廢不治僧不至。",
    "T51n2077_014:0563b07": "師方治其缺圮以延眾。明年夏師示寂。至九",
    "T51n2077_014:0563b08": "月戊申入滅。俗壽五十五。塔於本山。",
    "T51n2077_014:0563b09": "舒州投子普聰禪師。中秋上堂曰。寂住峯頂",
    "T51n2077_014:0563b10": "葉落歸根。明月堂前金風玉露。且道深秋一",
    "T51n2077_014:0563b11": "句作麼生道。良久曰。古往不知何處去。後夜",
    "T51n2077_014:0563b12": "依前月到窓。下坐。師晚年道望益顯著。緇素",
    "T51n2077_014:0563b13": "無不敬仰。在投子時年八十餘矣。有監寺者",
    "T51n2077_014:0563b14": "一夕為盜所殺。副寺白師。師曰。我已知其人",
    "T51n2077_014:0563b15": "矣。副寺聞官而吏至。師如前語。吏詰之。師",
    "T51n2077_014:0563b16": "曰。殺監寺者老僧也。吏即以師繫獄師無異",
    "T51n2077_014:0563b17": "詞。偶楊次公為憲按部至州境。夜夢神人云。",
    "T51n2077_014:0563b18": "此州有肉身菩薩。枉坐縲絏之中。次公訪問",
    "T51n2077_014:0563b19": "吏以師事告。次公遂釋之。後十年有行者。患",
    "T51n2077_014:0563b20": "迦摩羅疾而自首云。昔日殺監寺者我也。黃",
    "T51n2077_014:0563b21": "魯直太史公尤敬師。嘗興胡少汲書云。公道",
    "T51n2077_014:0563b22": "學頗得力耶。治病之方當深求禪悅。照破生",
    "T51n2077_014:0563b23": "死之根則憂畏淫怒無處安脚。病既無根則",
    "T51n2077_014:0563b24": "枝葉無能為害。投子聰和尚海會演和尚皆",
    "T51n2077_014:0563b25": "出世宗師。道行高重不愧古人。皆可親近。且",
    "T51n2077_014:0563b26": "勝從文章之士學妄言綺語增長無明種子也。",
    "T51n2077_014:0563b27": "聰老尤喜接高明士大夫。開懷議論便穿得",
    "T51n2077_014:0563b28": "諸儒鼻孔。若於義理得宗趣。却觀舊讀諸書",
    "T51n2077_014:0563b29": "境界。廓然六通四闢。極省心力也。然有道之",
    "T51n2077_014:0563c01": "士須以至誠懇惻歸向。古人所謂。下人不精",
    "T51n2077_014:0563c02": "不得其真。此非虛語。師為名公所賞識者如",
    "T51n2077_014:0563c03": "此。可想見其高風焉。後於本山示寂。",
    "T51n2077_014:0563c04": "泗州普照寺處虛真寂禪師。滁州趙氏子。開",
    "T51n2077_014:0563c05": "堂日僧問。世尊出世地湧金蓮。和尚出世有",
    "T51n2077_014:0563c06": "何祥瑞。師曰。掃却門前雪。",
    "T51n2077_014:0563c07": "常州南禪寧禪師。僧問。廬陵米價作麼生酧。",
    "T51n2077_014:0563c08": "師曰。欵出囚口。",
    "T51n2077_014:0563c09": "安吉州道場慧印禪師上堂。韶石渡頭舟橫",
    "T51n2077_014:0563c10": "野水。汾陽浪裏棹撥孤煙。雲月無私溪山豈",
    "T51n2077_014:0563c11": "異。一言合轍千里同風。敢問諸人。作麼生是",
    "T51n2077_014:0563c12": "同風底句。良久曰。八干子弟今何在。萬里山",
    "T51n2077_014:0563c13": "河屬帝家。",
    "T51n2077_014:0563c14": "東京褒親慈濟祥禪師(祥亦作翔)上堂曰。梅花新綻",
    "T51n2077_014:0563c15": "柳眼初開。雪散長空風恬浪靜。文殊性海普",
    "T51n2077_014:0563c16": "賢行門。直下分明更無餘事。良久曰。莫錯認。",
    "T51n2077_014:0563c17": "續傳燈錄卷第十四(終)",
    "T51n2077_014:0563c21": "續傳燈錄卷第十五目錄",
    "T51n2077_014:0563c23": "大鑑下第十三世",
    "T51n2077_014:0563c24": "黃龍慧南禪師法嗣上二十四人",
    "T51n2077_014:0563c25": "黃龍祖心禪師泐潭克文禪師",
    "T51n2077_014:0563c26": "泐潭洪英禪師仰山行偉禪師",
    "T51n2077_014:0563c27": "隆慶慶閑禪師雲蓋守智禪師",
    "T51n2077_014:0563c28": "玄沙合文禪師黃蘗惟勝禪師",
    "T51n2077_014:0563c29": "百丈元肅禪師大溈懷秀禪師",
    "T51n2077_014:0564a01": "福嚴慈感禪師(已上十二人見錄)",
    "T51n2077_014:0564a02": "太平瑤禪師仰山和禪師",
    "T51n2077_014:0564a03": "雪竇行緣禪師淨眾啟蒙禪師",
    "T51n2077_014:0564a04": "大羅智高禪師承天敏禪師",
    "T51n2077_014:0564a05": "勝業子瓊禪師佛迹道昱禪師",
    "T51n2077_014:0564a06": "鵝湖聰禪師章江元禪師",
    "T51n2077_014:0564a07": "積翠霞菴主興國傾禪師",
    "T51n2077_014:0564a08": "潘清一居士(已上十三人無錄)",
    "T51n2077_014:0564a09": "續傳燈錄卷第十五目錄(終)"
}