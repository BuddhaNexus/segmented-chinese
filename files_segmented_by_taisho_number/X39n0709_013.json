{
    "X39n0709_013:0454c11": "毗尼止持會集卷第十三",
    "X39n0709_013:0454c13": "金陵寶華山弘律沙門　讀體　集",
    "X39n0709_013:0454c14": "第七十一拒諫難問戒",
    "X39n0709_013:0454c15": "若比丘。餘比丘如法諫時。如是語。我今不學此戒。當",
    "X39n0709_013:0454c16": "難問餘智慧持律比丘者。波逸提。若為知為學故。應",
    "X39n0709_013:0454c17": "難問。",
    "X39n0709_013:0454c18": "緣起　佛在拘睒彌國瞿師羅園中。時闡陀比丘。",
    "X39n0709_013:0454c19": "餘比丘如法諫時。作如是語(按僧祇律云。我今不隨汝語。我若見餘長",
    "X39n0709_013:0454c20": "老寂根多聞持法深解。我當從咨問。彼若有所說。我當受行)。諸比丘聞。中有樂",
    "X39n0709_013:0454c21": "學戒者。嫌責闡陀。白佛結戒。由違諫事不忍煩惱。",
    "X39n0709_013:0454c22": "制斯學處。",
    "X39n0709_013:0454c23": "釋義　文分二節。若比丘下明其所犯。若為知下",
    "X39n0709_013:0454c24": "明實學隨開。律云。如法諫者。如法如律如佛所教",
    "X39n0709_013:0455a01": "(此謂吐語。皆如法律。存心本為利人)。作是語我今不學此戒者(然非實不",
    "X39n0709_013:0455a02": "學戒。而作抗逆語者。意欲拒彼之諫言。先緘其口也)。難問者(謂以巧言詰問於他)。智慧",
    "X39n0709_013:0455a03": "者(智即是慧。若分別說。智知也。慧見也。又決定審理曰智。造心分別曰慧)。持律者(謂嚴",
    "X39n0709_013:0455a04": "持佛制善閑律藏)。為知為學者(謂欲廣博深義。樂修梵行者。斯則應當難問。通達明",
    "X39n0709_013:0455a05": "了以便習行可免無罪)。",
    "X39n0709_013:0455a06": "結罪　是中犯者。若說而了了。波逸提　說不了",
    "X39n0709_013:0455a07": "了。突吉羅。",
    "X39n0709_013:0455a08": "此戒具三緣。方成本罪。一心存違諫。二口出抗言。",
    "X39n0709_013:0455a09": "三說解了了。",
    "X39n0709_013:0455a10": "兼制　比丘尼波逸提(同制同學)式叉摩那沙彌沙彌",
    "X39n0709_013:0455a11": "尼突吉羅。是為犯。",
    "X39n0709_013:0455a12": "隨開　不犯者。彼比丘癡不解故。此比丘作如是",
    "X39n0709_013:0455a13": "語。汝還問汝和尚阿闍黎可更學問誦經。若戲笑",
    "X39n0709_013:0455a14": "語。若獨語。或夢中語。或欲說此而錯說彼。及最初",
    "X39n0709_013:0455a15": "未制戒等。是為不犯。",
    "X39n0709_013:0455a16": "此戒大乘同制。",
    "X39n0709_013:0455a17": "附考　律攝云。有五種人。不應為說毗柰耶藏。謂",
    "X39n0709_013:0455a18": "性無所知。強生異問。或不為除疑而問。或試弄故",
    "X39n0709_013:0455a19": "問。或惱他故問。或求過失故問。",
    "X39n0709_013:0455a20": "第七十二輕訶說戒戒",
    "X39n0709_013:0455a21": "若比丘說戒時。作是語。大德。何用說是雜碎戒為。說",
    "X39n0709_013:0455a22": "是戒時。令人惱愧懷疑。輕訶戒故。波逸提。",
    "X39n0709_013:0455a23": "緣起　佛在舍衛國給孤獨園。有眾多比丘。集在",
    "X39n0709_013:0455a24": "一處。誦正法毗尼。時六羣自相謂言。彼誦律通利。",
    "X39n0709_013:0455b01": "必當數舉我等罪。乃往語言。長老何用此雜碎戒",
    "X39n0709_013:0455b02": "為。若必誦者。當誦四事及十三事。餘者不應誦。若",
    "X39n0709_013:0455b03": "誦者使人懷疑憂惱。諸比丘聞。中有慚愧樂學戒",
    "X39n0709_013:0455b04": "者。嫌責六羣。白佛結戒。此是性罪。因輕毀事不忍",
    "X39n0709_013:0455b05": "可煩惱。制斯學處。",
    "X39n0709_013:0455b06": "釋義　律云。說戒時者。若自說戒時。若他說時。若",
    "X39n0709_013:0455b07": "誦時(自他說戒。謂布薩之時。誦戒乃讀學之時)。雜碎戒者(善見律云。從二不定乃至",
    "X39n0709_013:0455b08": "眾學。是名雜碎　薩婆多論云。結此戒者。為尊重波羅提木叉。為長養戒故。為滅惡故。以十二年前佛常",
    "X39n0709_013:0455b09": "說一偈。今說五篇。名為雜碎戒。又有云。除前二篇。後三篇名雜碎戒也)。說是戒者令",
    "X39n0709_013:0455b10": "人惱愧等者(此乃敘述其情。彰憂惱狀。由自犯過故。聞他說戒。情生不喜。由不喜故。惱",
    "X39n0709_013:0455b11": "悶交胸。名之為惱。追悔所犯。名之為愧。不能自決其憂惱。名之懷疑。何用說此雜碎為一句。正是輕訶戒",
    "X39n0709_013:0455b12": "相也)。",
    "X39n0709_013:0455b13": "結罪　是中犯者。若說而了了者。波逸提　說不",
    "X39n0709_013:0455b14": "了了者。突吉羅　若毀呰阿毗曇。及餘契經者。突",
    "X39n0709_013:0455b15": "吉羅。",
    "X39n0709_013:0455b16": "此戒具四緣。方成本罪。一自欲覆罪。二令他廢學",
    "X39n0709_013:0455b17": "毗尼。三所毀是比丘戒。四說而了了。",
    "X39n0709_013:0455b18": "兼制　比丘尼波逸提(同制同學)式叉摩那沙彌沙彌",
    "X39n0709_013:0455b19": "尼突吉羅。是為犯。",
    "X39n0709_013:0455b20": "隨開　不犯者。若語言。先誦阿毗曇或契經。然後",
    "X39n0709_013:0455b21": "誦律。若有病者須差。然後當誦律語。令先勤求方",
    "X39n0709_013:0455b22": "便。於佛法中得果證。後當誦律。不欲滅法。故作是",
    "X39n0709_013:0455b23": "語。或戲笑語。或夢中語。或獨語。欲說此乃錯說彼。",
    "X39n0709_013:0455b24": "及最初未制戒等。是為不犯。",
    "X39n0709_013:0455c01": "會採　五分云。若欲令人遠離毗尼。不讀不誦。而",
    "X39n0709_013:0455c02": "毀呰者。波逸提　若欲令波羅提木叉不得久住。",
    "X39n0709_013:0455c03": "而毀呰者。偷蘭遮(此攝上品獨頭偷蘭。與破法輪僧同科。應於一切僧中求悔)。",
    "X39n0709_013:0455c04": "毀呰經。亦如是　毀呰餘四眾。及在家二眾戒。突",
    "X39n0709_013:0455c05": "吉羅　比丘尼毀呰二部戒。波逸提。毀呰五眾戒。",
    "X39n0709_013:0455c06": "突吉羅　若恐新受戒人生疑廢退心。教未可誦",
    "X39n0709_013:0455c07": "戒。不犯(本律毀呰經論結突吉羅。五分結偷蘭者。在存心滅法之差別也)。",
    "X39n0709_013:0455c08": "此戒大乘同制。菩薩戒本經云。若菩薩如是見。如",
    "X39n0709_013:0455c09": "是說言。菩薩不應聽聲聞經法。不應受。不應學。菩",
    "X39n0709_013:0455c10": "薩何用聲聞法為。是名為犯眾多犯。",
    "X39n0709_013:0455c11": "引證　薩婆多論云。何以訶戒經罪重。餘經罪輕。",
    "X39n0709_013:0455c12": "以戒是佛法之平地。萬善由之生。又一切佛弟子",
    "X39n0709_013:0455c13": "皆依而住。若無戒則無所依。又入佛法之初門。若",
    "X39n0709_013:0455c14": "無戒者。無由入泥洹城。又是佛法之瓔珞。莊嚴佛",
    "X39n0709_013:0455c15": "法。是故訶毀罪重。",
    "X39n0709_013:0455c16": "善見律云。若學毗尼者。一身自護戒。二能斷他疑。",
    "X39n0709_013:0455c17": "三入眾無畏。四能伏怨家。五令正法久住。下至五",
    "X39n0709_013:0455c18": "比丘解律在世。能令正法久住。若中天竺佛法滅。",
    "X39n0709_013:0455c19": "邊地有五人受戒。滿十人。往中天竺。得與人具足",
    "X39n0709_013:0455c20": "是名令正法久住。如是乃至二十人得出罪。是名",
    "X39n0709_013:0455c21": "令正法久住　又持律有六德。一者守領波羅提",
    "X39n0709_013:0455c22": "木叉。二者知布薩。三者知自恣。四者知授人具足",
    "X39n0709_013:0455c23": "戒。五者受人依止。六者得畜沙彌。若不解律。但知",
    "X39n0709_013:0455c24": "修多羅阿毗曇。不得度沙彌。受人依止。以律師持",
    "X39n0709_013:0456a01": "律故。佛法住世五千年。",
    "X39n0709_013:0456a02": "第七十三無知戒",
    "X39n0709_013:0456a03": "若比丘說戒時。作如是語。我今始知此法。戒經所載。",
    "X39n0709_013:0456a04": "半月半月說戒經中來。餘比丘知是比丘。若二若三",
    "X39n0709_013:0456a05": "說戒中坐。何況多。彼比丘無知無解。若犯罪。應如法",
    "X39n0709_013:0456a06": "治。更重增無知罪。語言長老汝無利。不善得。汝說戒",
    "X39n0709_013:0456a07": "時。不用心念。不一心攝耳聽法。彼無知故。波逸提。",
    "X39n0709_013:0456a08": "緣起　佛在舍衛國給孤獨園。六羣中有一人犯",
    "X39n0709_013:0456a09": "罪。當說戒時。自知罪障。恐清淨比丘發舉。便先詣",
    "X39n0709_013:0456a10": "諸比丘所語言。我今始知此法。乃至戒經中來。諸",
    "X39n0709_013:0456a11": "比丘察知其故。白佛結戒。由不敬事亂心煩惱。制",
    "X39n0709_013:0456a12": "斯學處。",
    "X39n0709_013:0456a13": "釋義　文分三節。若比丘下明詐言迯過。餘比丘",
    "X39n0709_013:0456a14": "下是證其虗詐。彼比丘無知無解下明無益結犯。",
    "X39n0709_013:0456a15": "我今始知此法戒經所載者(由其自有所犯故。作如是不實之語。詐言",
    "X39n0709_013:0456a16": "云。今日始知四棄。乃至七滅諍法。是戒經所載。半月半月一說。皆從戒經中來。意謂一往不知。或免其過",
    "X39n0709_013:0456a17": "耳)。餘比丘知是比丘。若二若三。說戒中坐。何況多",
    "X39n0709_013:0456a18": "者(謂清眾之中。知彼於布薩日。共集說戒。曾經二三次者。應當知其戒相持犯。何況爾等過二三次。多",
    "X39n0709_013:0456a19": "經布薩而云今日始知。其言詐矣)。無知無解者(不識戒相。名曰無知。不別罪義。名曰",
    "X39n0709_013:0456a20": "無解)。若犯罪應如法治。更重增無知罪者(謂不以不知故獲免。",
    "X39n0709_013:0456a21": "當如所犯罪治之。復更重增一不學戒無知罪)。長老汝無利不善得者(此是",
    "X39n0709_013:0456a22": "勸誡之言。謂不精攻止作。不得持戒之利益也)。汝說戒時不用心念者(謂不",
    "X39n0709_013:0456a23": "善作意思惟也)。不一心攝耳聽法者(謂由不善作意故。不一其心。以不一其心",
    "X39n0709_013:0456a24": "故。耳緣他境。由緣他境故。不能采聽法音也)。彼無知故者(此句結明所犯。謂由輕慢",
    "X39n0709_013:0456b01": "心。不學毗尼。是故重增此一無知墮罪　薩婆多論云。實先知。言始知。犯妄語墮。此中正結不專心聽法",
    "X39n0709_013:0456b02": "罪也)。",
    "X39n0709_013:0456b03": "結罪　是中犯者。若自說戒時。若他說時。若誦戒",
    "X39n0709_013:0456b04": "時作是語者。波逸提(誦戒時。揀非布薩日乃聞眾學誦時也)　若不",
    "X39n0709_013:0456b05": "與彼罪者。突吉羅(此治清淨作法比丘也)。",
    "X39n0709_013:0456b06": "此戒具三緣。方成本罪。一多次在座而輕戒不聽。",
    "X39n0709_013:0456b07": "二自知犯罪而復諱不露。三詐言始知。",
    "X39n0709_013:0456b08": "兼制　比丘尼波逸提(同制同學)。式叉摩那沙彌沙彌",
    "X39n0709_013:0456b09": "尼突吉羅。是為犯。",
    "X39n0709_013:0456b10": "隨開　不犯者。未曾聞說戒。今始聞。若未曾聞。廣",
    "X39n0709_013:0456b11": "說。今始聞。若戲笑語。若獨語。若夢中語。欲說此錯",
    "X39n0709_013:0456b12": "說彼。及最初未制戒等。是為不犯。",
    "X39n0709_013:0456b13": "會採　律攝云。長淨時作不知語。或由煩惱。或由",
    "X39n0709_013:0456b14": "忘念。若睡眠。若亂意。隨一一戒不聽聞者。皆得墮",
    "X39n0709_013:0456b15": "罪　若聞苾芻尼不共學處。作如是語。得惡作罪。",
    "X39n0709_013:0456b16": "若共學處。便得本罪　若老耄無所識知。依實說",
    "X39n0709_013:0456b17": "者。無犯　長淨之時。應令純熟善誦戒經者。為眾",
    "X39n0709_013:0456b18": "誦之。先鳴犍椎時。諸苾芻應自憶罪。如法說悔。然",
    "X39n0709_013:0456b19": "後赴集。",
    "X39n0709_013:0456b20": "僧祗律云。受具足已。應誦二部毗尼。若不能者。當",
    "X39n0709_013:0456b21": "誦一部。乃至若復不能。當誦初篇戒及偈。布薩時",
    "X39n0709_013:0456b22": "應廣說五篇。乃至若復不能。當誦初篇及偈。餘者",
    "X39n0709_013:0456b23": "僧常聞不誦者。越毗尼罪　僧中應使利者說。餘",
    "X39n0709_013:0456b24": "人專心聽。不得坐禪及作餘業。若於四事。乃至七",
    "X39n0709_013:0456c01": "滅諍法中間。隨不聽。隨得越毗尼罪　一切不聽。",
    "X39n0709_013:0456c02": "波逸提　此罪不得趣向人悔。當眾中持戒有威",
    "X39n0709_013:0456c03": "德人所敬難者。於前悔。前人應訶言。長老汝失善",
    "X39n0709_013:0456c04": "利。半月說波羅提木叉時。汝不尊重。不一心念。不",
    "X39n0709_013:0456c05": "攝耳聽法。訶已波逸提悔過(此中制意為呵一人。以警策眾人。治一人",
    "X39n0709_013:0456c06": "無知不學戒。而令眾人敬信毗尼。樂學戒故。所以必在眾中。向戒德威嚴敬近難者前悔過也)。",
    "X39n0709_013:0456c07": "此戒大乘同學。",
    "X39n0709_013:0456c08": "第七十四違反羯磨戒",
    "X39n0709_013:0456c09": "若比丘共同羯磨已。後如是言。諸比丘隨親厚以眾",
    "X39n0709_013:0456c10": "僧物與者。波逸提。",
    "X39n0709_013:0456c11": "緣起　佛在羅閱城耆闍崛山中。尊者沓婆摩羅",
    "X39n0709_013:0456c12": "子眾中差。令典知僧事。彼以僧事塔事故。有人初",
    "X39n0709_013:0456c13": "立寺。初立房。初作井。而檀越設會布施。不暇往赴。",
    "X39n0709_013:0456c14": "衣服破壞。異時有施僧貴價衣。眾僧共議。白二羯",
    "X39n0709_013:0456c15": "磨與之。六羣亦在眾中。後乃更作如是悔言謗僧。",
    "X39n0709_013:0456c16": "佛為結戒。因鬬亂事不忍煩惱。制斯學處(僧祇律云。典知",
    "X39n0709_013:0456c17": "有九事。一典次付牀座。二典次差請會。三典次分房舍。四典次分衣物。五典次分香華。六典次分菓蔬。七",
    "X39n0709_013:0456c18": "典次知煖水。八典次分雜餅食。九典知隨意與堪事人　典者主也)。",
    "X39n0709_013:0456c19": "釋義　文分二節。若比丘共同羯磨已明一眾和",
    "X39n0709_013:0456c20": "合所作事竟。後如是言下明自違情反悔謗僧。律",
    "X39n0709_013:0456c21": "云。親厚者同和尚阿闍黎坐起言語親厚者。是。",
    "X39n0709_013:0456c22": "僧物者。為僧故作已與僧。已許僧物。謂衣鉢坐具",
    "X39n0709_013:0456c23": "鍼筒下至飲水器。與者(謂以僧物迴施一人也。此白二羯磨與衣法。作持中",
    "X39n0709_013:0456c24": "明)。",
    "X39n0709_013:0457a01": "結罪　是中犯者。先共眾中。作羯磨已。後悔言。說",
    "X39n0709_013:0457a02": "而了了。波逸提　不了了。突吉羅。",
    "X39n0709_013:0457a03": "此戒具五緣。方成本罪。一自有貪心。二前人當與。",
    "X39n0709_013:0457a04": "三同眾羯磨。四與後反遮。五言說了了。",
    "X39n0709_013:0457a05": "兼制　比丘尼波逸提(同制同學)式叉摩那沙彌沙彌",
    "X39n0709_013:0457a06": "尼突吉羅。是為犯(沙彌等不得同僧羯磨。若私譏議大僧故亦也)。",
    "X39n0709_013:0457a07": "隨開　不犯者。其事實爾。或戲笑語。乃至欲說此",
    "X39n0709_013:0457a08": "錯說彼。及最初未制戒等。是為不犯。",
    "X39n0709_013:0457a09": "會採　僧祗律云。若僧中一切應分物來。當次應",
    "X39n0709_013:0457a10": "取。若意不欲者。聽過不取。若人問言。汝何不取。應",
    "X39n0709_013:0457a11": "答言。此非我所須。欲取餘物。後來須者。應取無罪",
    "X39n0709_013:0457a12": "　若行物者。言隨意恣取。須者自取。無罪　遮有",
    "X39n0709_013:0457a13": "三種。與時遮。得越毗尼罪　未與時遮。得越毗尼",
    "X39n0709_013:0457a14": "心悔　與已遮者。得波逸提。",
    "X39n0709_013:0457a15": "薩婆多論云。凡僧中執勞苦人。若大德其貧匱者。",
    "X39n0709_013:0457a16": "僧和合與盡得與之。但言不應與。盡犯。",
    "X39n0709_013:0457a17": "此戒大乘同學。",
    "X39n0709_013:0457a18": "第七十五不與欲戒",
    "X39n0709_013:0457a19": "若比丘。眾僧斷事未竟。不與欲而起去。波逸提。",
    "X39n0709_013:0457a20": "緣起　此戒有二制。佛在舍衛國給孤獨園。眾僧",
    "X39n0709_013:0457a21": "集一處。共論法毗尼。時六羣自相謂言。看此諸比",
    "X39n0709_013:0457a22": "丘共集一處。似欲為我等作羯磨。即從座起而去。",
    "X39n0709_013:0457a23": "眾語言。有僧事。汝等且住勿去。而彼故去。其中有",
    "X39n0709_013:0457a24": "樂學戒者。嫌責白佛。此初結戒也。時諸比丘或營",
    "X39n0709_013:0457b01": "僧事塔事。或瞻病事疑。佛言自今已去聽與欲。故",
    "X39n0709_013:0457b02": "有不與欲而起之語。此第二結戒也。由論法事不",
    "X39n0709_013:0457b03": "寂靜煩惱。制斯學處。",
    "X39n0709_013:0457b04": "釋義　律云。僧者。一說戒。一羯磨　斷者(謂評論也)。事",
    "X39n0709_013:0457b05": "者。有十八破僧事。法非法。律非律。犯非犯。若輕若",
    "X39n0709_013:0457b06": "重。有殘無殘。麤惡非麤惡。常所行非常所行。制非",
    "X39n0709_013:0457b07": "制說非說。與欲者(於作持中詳明。此一開三)。",
    "X39n0709_013:0457b08": "結罪　是中犯者。若起出戶外。波逸提　一足在",
    "X39n0709_013:0457b09": "戶內。一足在戶外。方便欲去而不去　若期欲去",
    "X39n0709_013:0457b10": "而不去。一切突吉羅。",
    "X39n0709_013:0457b11": "此戒具三緣。方成本罪。一是羯磨事同眾已集。二",
    "X39n0709_013:0457b12": "不與欲而輙去。三兩脚出戶。",
    "X39n0709_013:0457b13": "兼制　比丘尼波逸提(同制同學)。式叉摩那沙彌沙彌",
    "X39n0709_013:0457b14": "尼突吉羅。是為犯(下三眾無斷事同僧與欲之理。其所犯者。准後五分律同制也)。",
    "X39n0709_013:0457b15": "隨開　不犯者。有三寶及瞻病事與欲。若口噤不",
    "X39n0709_013:0457b16": "能與欲。若非法非毗尼羯磨。或為塔僧二師親友",
    "X39n0709_013:0457b17": "作損減無利益。如是不與欲去。及最初未制戒等",
    "X39n0709_013:0457b18": "是為不犯。",
    "X39n0709_013:0457b19": "會採　五分律云。若屋下羯磨隨幾過出。一一出。",
    "X39n0709_013:0457b20": "波逸提　若露地羯磨。出去僧面一尋。波逸提",
    "X39n0709_013:0457b21": "　若神通人離地四指。波逸提　若僧不羯磨斷事",
    "X39n0709_013:0457b22": "出去。突吉羅　若私房斷事來而去。突吉羅　若",
    "X39n0709_013:0457b23": "僧不羯磨斷事。及私房斷事。沙彌得在其中起去。",
    "X39n0709_013:0457b24": "突吉羅。式叉摩那沙彌尼亦如是。",
    "X39n0709_013:0457c01": "僧祗律云。若大小便須臾還。不廢僧事。無罪　若",
    "X39n0709_013:0457c02": "說法說毗尼。聽多比丘誦經。聽他受經。聽他誦經。",
    "X39n0709_013:0457c03": "盡應白去。不白去者。越毗尼罪　若誦經者止誦。",
    "X39n0709_013:0457c04": "作餘語。去者無罪　(若聽他受誦經典。不白而去。亦結罪者。一由輕心尠信無敬教",
    "X39n0709_013:0457c05": "之念。次以威儀鹵莽缺隨喜之緣)。",
    "X39n0709_013:0457c06": "此戒大乘同學。",
    "X39n0709_013:0457c07": "第七十六與欲後悔戒",
    "X39n0709_013:0457c08": "若比丘與欲已。後悔。波逸提。",
    "X39n0709_013:0457c09": "緣起　佛在舍衛國給孤獨園。六羣中有犯事者。",
    "X39n0709_013:0457c10": "恐僧彈舉。於一切時。六人相隨不離。使僧不得與",
    "X39n0709_013:0457c11": "作羯磨。異時六羣作衣。僧知得便。即遣喚之。報言",
    "X39n0709_013:0457c12": "我等作衣不得往。僧言。若不得來。可令一二比丘",
    "X39n0709_013:0457c13": "持欲來。彼即令一比丘持欲來。僧即與此比丘作",
    "X39n0709_013:0457c14": "羯磨。此比丘還語六羣。六羣悔言。彼作羯磨者。非",
    "X39n0709_013:0457c15": "為羯磨。羯磨不成。我以彼事故與欲。不以此事。諸",
    "X39n0709_013:0457c16": "比丘嫌責六羣。遂往白世尊。佛故結戒。由悔恨煩",
    "X39n0709_013:0457c17": "惱。制斯學處。",
    "X39n0709_013:0457c18": "釋義　與欲已者(謂僧有如法事。先心樂欲許可已)。後悔者(謂與欲後",
    "X39n0709_013:0457c19": "心生悔恨也。此戒與前戒大同。中有少別者。前以先知其事。共許羯磨。而後悔誹僧。此據不知。後悔遮欲。",
    "X39n0709_013:0457c20": "二戒俱欲毀破羯磨。使先事不成也)。",
    "X39n0709_013:0457c21": "結罪　是中犯者。與欲已後悔言。說而了了者。波",
    "X39n0709_013:0457c22": "逸提　不了了者。突吉羅。",
    "X39n0709_013:0457c23": "此戒具四緣。方成本罪。一是如法僧事。二與欲羯",
    "X39n0709_013:0457c24": "磨。三心生悔恨。四悔言了了。",
    "X39n0709_013:0458a01": "兼制　比丘尼波逸提(同制同學)式叉摩那沙彌沙彌",
    "X39n0709_013:0458a02": "尼突吉羅。是為犯(隨制沙彌等。如前五分)。",
    "X39n0709_013:0458a03": "隨開　不犯者。其事實爾非羯磨。羯磨不成。作如",
    "X39n0709_013:0458a04": "是言。非羯磨。羯磨不成。若戲笑語。獨語。夢語。欲說",
    "X39n0709_013:0458a05": "此錯說彼。及最初未制戒等。是為不犯。",
    "X39n0709_013:0458a06": "會採　律攝云。已與他欲。後生悔恨。煩惱既生。心",
    "X39n0709_013:0458a07": "無慙耻。於可對境作苾芻想言。告彼時便得墮罪",
    "X39n0709_013:0458a08": "薩婆多論云。除僧羯磨事。僧凡所斷事。和合作已。",
    "X39n0709_013:0458a09": "後悔譏訶。突吉羅　若僧如法作一切羯磨已。後",
    "X39n0709_013:0458a10": "訶言不可。波逸提　除僧羯磨。一切非羯磨事(謂不",
    "X39n0709_013:0458a11": "用單二白四羯磨法所辦之事也)。眾僧和合。共斷決之。後更訶者",
    "X39n0709_013:0458a12": "若順法順毗尼者。波逸提　若雖見王制。僧制不",
    "X39n0709_013:0458a13": "順毗尼者。突吉羅　若僧作一切羯磨事。作不如",
    "X39n0709_013:0458a14": "法。當時力不能轉易。故默然而不訶。後言不可。無",
    "X39n0709_013:0458a15": "犯。",
    "X39n0709_013:0458a16": "此戒大乘同學。",
    "X39n0709_013:0458a17": "第七十七屏聽諍後語戒",
    "X39n0709_013:0458a18": "若比丘。比丘共鬬諍已。聽此語向彼說。波逸提。",
    "X39n0709_013:0458a19": "緣起　佛在舍衛國給孤獨園。時諸比丘鬬諍。六",
    "X39n0709_013:0458a20": "羣聽此語。向彼說。令僧未有諍事而有。已有而不",
    "X39n0709_013:0458a21": "能滅。諸比丘察知其故。白佛結戒。此是性罪。由惱",
    "X39n0709_013:0458a22": "亂事不忍煩惱。制斯學處。",
    "X39n0709_013:0458a23": "釋義　律云。鬬諍有四種。言諍覓諍犯諍事諍。聽",
    "X39n0709_013:0458a24": "此語向彼說者(謂於屏隱處。竊聽他言。求覓過失。而更相遞說。令生忿兢。致小事始",
    "X39n0709_013:0458b01": "與。而成大諍。大諍既成。而不能息也)。",
    "X39n0709_013:0458b02": "結罪　是中犯者。若聽他諍語。從道至道。從道至",
    "X39n0709_013:0458b03": "非道。從非道至道。從高至下。從下至高。往而聞。波",
    "X39n0709_013:0458b04": "逸提　不聞。突吉羅　若方便欲去而不去　若",
    "X39n0709_013:0458b05": "共期去而不去。一切突吉羅　若二人共在闇地",
    "X39n0709_013:0458b06": "語。或隱處語。或在前行語。當彈指若謦咳驚之。若",
    "X39n0709_013:0458b07": "不爾者。盡突吉羅。",
    "X39n0709_013:0458b08": "此戒具三緣。方成本罪。一知他比丘鬬諍。二屏處",
    "X39n0709_013:0458b09": "往聽。三聞說明了。",
    "X39n0709_013:0458b10": "兼制　比丘尼波逸提(同制同學)。式叉摩那沙彌沙彌",
    "X39n0709_013:0458b11": "尼突吉羅。是為犯。",
    "X39n0709_013:0458b12": "隨開　不犯者。若欲作非法非毗尼羯磨。若為塔",
    "X39n0709_013:0458b13": "僧二師親友作損減無利益事。欲得知之往聽。及",
    "X39n0709_013:0458b14": "最初未制戒等。是為不犯。",
    "X39n0709_013:0458b15": "會採　薩婆多論云。往聽鬬諍犯者。以能破佛法",
    "X39n0709_013:0458b16": "令僧為二部。是故制聽者犯。所以在高下處聽犯",
    "X39n0709_013:0458b17": "者。以諍事重故。不同說戒布薩羯磨等也。此中諍",
    "X39n0709_013:0458b18": "人及餘不諍人來聽。及向人說不說。皆犯。",
    "X39n0709_013:0458b19": "五分律云。默聽餘四眾語。突吉羅。",
    "X39n0709_013:0458b20": "十誦律云。為和合故往聽。不犯。",
    "X39n0709_013:0458b21": "善見律云。往去步步。突吉羅　至聞處。波逸提",
    "X39n0709_013:0458b22": "　為欲自改往聽。不犯。",
    "X39n0709_013:0458b23": "僧祗律云。二比丘在堂裏私語。若比丘欲入。應彈",
    "X39n0709_013:0458b24": "指動脚作聲。若前人默然者。應還出。若故語不止",
    "X39n0709_013:0458c01": "者。入無罪　一比丘先在堂內坐。二比丘私語。從",
    "X39n0709_013:0458c02": "外來。先坐比丘應作聲。若彼默然者。堂內比丘應",
    "X39n0709_013:0458c03": "出。前後行亦爾　若比丘共餘比丘鬬諍結恨。作",
    "X39n0709_013:0458c04": "是罵詈。我要當殺此惡人。比丘聞已得語。彼好自",
    "X39n0709_013:0458c05": "警備。我聞有惡聲　若有客比丘。作是言。我等當",
    "X39n0709_013:0458c06": "盜某庫藏某塔物某僧淨厨某人衣鉢。知事人聞",
    "X39n0709_013:0458c07": "已默然。應還僧中唱言。諸大德。某庫藏某塔物某",
    "X39n0709_013:0458c08": "僧淨厨某人衣鉢。當警備。我聞惡聲。使前知　若",
    "X39n0709_013:0458c09": "比丘多有弟子。日暮按行。諸房知如法不。若聞說",
    "X39n0709_013:0458c10": "世俗語。不得便入訶責。待自來已。然後訶責言。汝",
    "X39n0709_013:0458c11": "等信心出家。食人信施。應坐禪誦經。云何論說世",
    "X39n0709_013:0458c12": "俗非法事。此非出家隨順善法　若聞論經說義。",
    "X39n0709_013:0458c13": "問難答對。不得便入讚歎。待自來已。然後讚美。汝",
    "X39n0709_013:0458c14": "等能共論經說義。講佛法事。如世尊說。比丘集時。",
    "X39n0709_013:0458c15": "當行二法。一者賢聖默然。二者講論法義。",
    "X39n0709_013:0458c16": "此戒大乘同制。",
    "X39n0709_013:0458c17": "第七十八瞋打比丘戒",
    "X39n0709_013:0458c18": "若比丘瞋恚故不喜。打比丘者。波逸提。",
    "X39n0709_013:0458c19": "緣起　佛在舍衛國給孤獨園。六羣中有一比丘。",
    "X39n0709_013:0458c20": "瞋恚打十七羣比丘。其被打人高聲大喚。諸比丘",
    "X39n0709_013:0458c21": "聞知嫌責。白佛結戒。由伴屬事不忍煩惱。制斯學",
    "X39n0709_013:0458c22": "處。乃初篇殺根本種類。",
    "X39n0709_013:0458c23": "釋義　不喜者(謂忿恚纏心。情生不悅也)。律云。打者。若手若石",
    "X39n0709_013:0458c24": "若杖(僧祗律云。打者。若身身分身方便。身者。一切身是。身分者。若手若脚若肘若膝若齒若爪",
    "X39n0709_013:0459a01": "甲。是名身分。身分方便者。若捉杖木瓦石等打。若遙擲。是名身方便)。",
    "X39n0709_013:0459a02": "結罪　是中犯者。若以手石杖打比丘者。一切波",
    "X39n0709_013:0459a03": "逸提　除杖手石。若餘戶[門@龠]曲鉤拂柄香爐柄挃",
    "X39n0709_013:0459a04": "者。一切盡突吉羅。",
    "X39n0709_013:0459a05": "此戒具三緣。方成本罪。一要有瞋恚心。二自身行",
    "X39n0709_013:0459a06": "打。三前人是比丘。",
    "X39n0709_013:0459a07": "兼制　比丘尼波逸提(同制同學)。式叉摩那沙彌沙彌",
    "X39n0709_013:0459a08": "尼突吉羅。是為犯。",
    "X39n0709_013:0459a09": "隨開　不犯者。若有病須人椎打。若食噎須椎脊。",
    "X39n0709_013:0459a10": "若共語不聞。而觸令聞。若睡時以身委他上(委者棄置",
    "X39n0709_013:0459a11": "也)。若來往經行時共相觸。若掃地時杖頭誤觸。及",
    "X39n0709_013:0459a12": "最初未制戒等。是為不犯。",
    "X39n0709_013:0459a13": "會採　薩婆多論云。打得戒沙彌(即學悔沙彌也)盲瞎聾",
    "X39n0709_013:0459a14": "瘂波利婆沙摩那埵比丘。盡波逸提(失雙目名。盲失一目為瞎。",
    "X39n0709_013:0459a15": "若先有如是病者。攝十六輕遮中。不得受比丘戒。若已近圓。後有此病者。仍是比丘。如是之輩。宜當憐愍",
    "X39n0709_013:0459a16": "可也)。",
    "X39n0709_013:0459a17": "摩得勒伽云。打三種人。突吉羅。謂賊住(即賊心入道也)。本",
    "X39n0709_013:0459a18": "不和合(無師憎也)。本犯戒(犯四棄失比丘性者)若以把沙把豆等",
    "X39n0709_013:0459a19": "物擲眾比丘。隨所著。隨得爾所波逸提　不著。突",
    "X39n0709_013:0459a20": "吉羅。",
    "X39n0709_013:0459a21": "律攝云。若持戒。若破戒有苾芻相。起苾芻想。或復",
    "X39n0709_013:0459a22": "生疑打者。皆得墮罪　若非苾芻作苾芻想疑。或",
    "X39n0709_013:0459a23": "於柱壁。或於餘事。作掉亂心。而打拍者。咸得惡作",
    "X39n0709_013:0459a24": "　不以瞋心為利益事。無犯。",
    "X39n0709_013:0459b01": "五分律云。打餘三眾。乃至畜生。突吉羅。",
    "X39n0709_013:0459b02": "善見律云。若欲心打女人。僧殘罪。",
    "X39n0709_013:0459b03": "僧祗律云。打尼偷蘭遮。打三眾越毗尼罪。下至俗",
    "X39n0709_013:0459b04": "人。越毗尼心悔　若惡象馬牛羊猪狗等來不得",
    "X39n0709_013:0459b05": "打。得捉杖木瓦石等打地。作恐怖相　若畜生來",
    "X39n0709_013:0459b06": "入塔寺。觸突形像。壞華果樹。亦得以杖木瓦石打",
    "X39n0709_013:0459b07": "地。恐怖令去。",
    "X39n0709_013:0459b08": "此戒大乘同制。若以打報打者。罪結輕垢。若無端",
    "X39n0709_013:0459b09": "起瞋。及忿恨上品纏。他人求悔而不受懺者。此則",
    "X39n0709_013:0459b10": "犯重。其為菩薩。應與一切眾生樂。豈反瞋打之。",
    "X39n0709_013:0459b11": "第七十九瞋搏比丘戒",
    "X39n0709_013:0459b12": "若比丘瞋恚不喜。以手搏比丘者。波逸提(摶音博)。",
    "X39n0709_013:0459b13": "緣起　佛在舍衛國給孤獨園。六羣以手搏十七",
    "X39n0709_013:0459b14": "羣。其被搏人高聲大喚。諸比丘聞。問其所以。白佛",
    "X39n0709_013:0459b15": "結戒。由伴屬事不忍煩惱。制斯學處。乃初篇殺根",
    "X39n0709_013:0459b16": "本種類。",
    "X39n0709_013:0459b17": "釋義　搏者(擬也。擬乃形像也。謂舉手相向。以現其打相。而令他人恐怖也　前戒本",
    "X39n0709_013:0459b18": "心實欲打之。打不著身。不得本罪。此戒心本無念。直以掌擬。擬便得本罪。所以兩戒有異。故別制之)。",
    "X39n0709_013:0459b19": "結罪　是中犯者。瞋恚不喜。以手搏比丘者。波逸",
    "X39n0709_013:0459b20": "提　除手已。若戶[門@龠]拂柄香爐柄挃。一切突吉羅",
    "X39n0709_013:0459b21": "此戒具三緣。方成本罪。一有瞋他心。二前人是比",
    "X39n0709_013:0459b22": "丘。三以手脚掌搏及彼身。",
    "X39n0709_013:0459b23": "兼制　比丘尼波逸提(同制同學)。式叉摩那沙彌沙彌",
    "X39n0709_013:0459b24": "尼突吉羅。是為犯。",
    "X39n0709_013:0459c01": "隨開　不犯者。若他欲打舉手遮。若惡獸盜賊來。",
    "X39n0709_013:0459c02": "若持刺來舉手遮。乃至一切不故作。及最初未制",
    "X39n0709_013:0459c03": "戒等。是為不犯。",
    "X39n0709_013:0459c04": "會採　十誦律云。以手脚掌向他。波逸提　舉餘",
    "X39n0709_013:0459c05": "身分向他。突吉羅。",
    "X39n0709_013:0459c06": "五分律云。手擬及。波逸提　不及。突吉羅。",
    "X39n0709_013:0459c07": "律攝云。作打心而擬其手。初舉時。便得本罪　若",
    "X39n0709_013:0459c08": "一舉手向多苾芻。隨其多少。准人得罪　若與苾",
    "X39n0709_013:0459c09": "芻相瞋恨時。應往詣彼求其懺摩。不應瞋心未歇",
    "X39n0709_013:0459c10": "往求辭謝。彼亦不得同師子行為堅鞭心。不相容",
    "X39n0709_013:0459c11": "恕(鞭字該是硬字。恐寫之悞。堅硬人心瞋心難解)。若不肯忍。應遣智人方",
    "X39n0709_013:0459c12": "便和解。速令諍息。小者到彼瞋苾芻邊。至勢分時。",
    "X39n0709_013:0459c13": "即應禮拜彼云無病　若見苾芻鬬諍之時。無朋",
    "X39n0709_013:0459c14": "黨心。而為揮解　俗人鬬處。不應往看。恐引為證",
    "X39n0709_013:0459c15": "故。如上所說。不順行者。咸得惡作。",
    "X39n0709_013:0459c16": "此戒大乘輕重如上。",
    "X39n0709_013:0459c17": "第八十無根僧殘瞋謗戒",
    "X39n0709_013:0459c18": "若比丘瞋恚故以無根僧伽婆尸沙謗者。波逸提。",
    "X39n0709_013:0459c19": "緣起　佛在舍衛國給孤獨園。六羣瞋恚故。以無",
    "X39n0709_013:0459c20": "根僧殘。謗十七羣。諸比丘聞知。白佛結戒。此是性",
    "X39n0709_013:0459c21": "罪。由同梵行事不忍煩惱。制斯學處。乃初篇妄根",
    "X39n0709_013:0459c22": "本種類。",
    "X39n0709_013:0459c23": "釋義　律云。根者有三。謂見聞疑。如十三事中釋",
    "X39n0709_013:0459c24": "(其間異者。彼以四棄無根誹之。此唯以十三事中一一事行謗也)。",
    "X39n0709_013:0460a01": "結罪　是中犯者。說而了了者。波逸提　不了了",
    "X39n0709_013:0460a02": "者。突吉羅。",
    "X39n0709_013:0460a03": "此戒具四緣。方成本罪。一彼是比丘。二自有瞋心。",
    "X39n0709_013:0460a04": "三以無根僧殘謗。四說而了了。",
    "X39n0709_013:0460a05": "兼制　比丘尼波逸提(同制同學)。式叉摩那沙彌沙彌",
    "X39n0709_013:0460a06": "尼突吉羅。是為犯。",
    "X39n0709_013:0460a07": "隨開　不犯者。見聞疑根。若說其實。欲令改悔。而",
    "X39n0709_013:0460a08": "不誹謗。若戲笑語。獨語。夢中語。欲說此錯說彼。及",
    "X39n0709_013:0460a09": "最初未制戒等。是為不犯。",
    "X39n0709_013:0460a10": "會採　僧祗律云。謗比丘。波逸提　謗比丘尼。偷",
    "X39n0709_013:0460a11": "蘭遮(此偷蘭輕於波逸提)。謗餘三眾。越毗尼　謗俗人。越毗",
    "X39n0709_013:0460a12": "尼心悔。",
    "X39n0709_013:0460a13": "此戒大乘同制。向同法者說犯輕。若向外人說法",
    "X39n0709_013:0460a14": "重。",
    "X39n0709_013:0460a15": "第八十一輙入宮閾戒",
    "X39n0709_013:0460a16": "若比丘剎利水澆頭王種。王未出。未藏寶而入。若過",
    "X39n0709_013:0460a17": "宮門閾者。波逸提。",
    "X39n0709_013:0460a18": "緣起　佛在舍衛國給孤獨園。時末利夫人禮佛",
    "X39n0709_013:0460a19": "聞法。得果證已。勸喻波斯匿王。令得信樂。聽諸比",
    "X39n0709_013:0460a20": "丘入出宮閤無有障礙。迦留陀夷乞食。次入王宮。",
    "X39n0709_013:0460a21": "時王與夫人晝日共臥。夫人遙見彼來。即起披衣。",
    "X39n0709_013:0460a22": "以所披衣。拂座令坐。夫人失衣露形。慚愧而蹲。尊",
    "X39n0709_013:0460a23": "者還僧伽藍。語諸比丘。波斯匿王第一寶者。我今",
    "X39n0709_013:0460a24": "悉見。諸比丘詰知嫌責尊者。白佛結戒。由詣王宮",
    "X39n0709_013:0460b01": "並譏染煩惱。制斯學處(律攝云。烏陀夷有緣。須詣摩利迦夫人所。侵早入宮)。",
    "X39n0709_013:0460b02": "釋義　若比丘下明所行之處。若過下結成所犯",
    "X39n0709_013:0460b03": "之罪。律云。剎利水澆頭王種者。王紹位時。取四大",
    "X39n0709_013:0460b04": "海水。取白牛右角。收拾一切種子盛滿中。置金輦",
    "X39n0709_013:0460b05": "上。使諸小王輿王。與第一夫人共坐輦上。大婆羅",
    "X39n0709_013:0460b06": "門以水灌王頂。若是剎利種水灌頂上。作如是立",
    "X39n0709_013:0460b07": "王。故名為剎利王水。灌頂種(剎利此云田主。是劫初時。有德之人。眾立",
    "X39n0709_013:0460b08": "彼為眾處分田土。以其尊貴自在故。相承以為姓也)。若是婆羅門種。毗舍首",
    "X39n0709_013:0460b09": "陀羅種。以水灌頂。作如是立王。亦名為剎利王水",
    "X39n0709_013:0460b10": "澆頭種。未出者。王未出。婇女未還本處。未藏寶者。",
    "X39n0709_013:0460b11": "金銀真珠硨磲碼碯水精瑠璃貝玉一切眾寶瓔",
    "X39n0709_013:0460b12": "珞。而未藏舉(十誦律云。諸夫人次第直宿於王。時末利夫人。下著珠網衣。上著磨貝衣。",
    "X39n0709_013:0460b13": "內身外露現。如共王宿時。即著是衣。未藏寶者。未藏此莊嚴具　薩婆多論云。王已出外。夫人未起。其進",
    "X39n0709_013:0460b14": "御時。所著寶衣。輕明照徹。內身外現。以發欲意。未藏此衣。名未藏寶。又女為男寶。夫人未以餘衣覆身。亦",
    "X39n0709_013:0460b15": "名未藏寶　五分律云。寶者所重之物。及諸女色。皆名為寶)。",
    "X39n0709_013:0460b16": "結罪　是中犯者。王未出。寶未藏。若過門閾者。波",
    "X39n0709_013:0460b17": "逸提　若一足在外。一足在內。發意欲去。若共期",
    "X39n0709_013:0460b18": "而不去者。一切突吉羅。",
    "X39n0709_013:0460b19": "除王剎利種。若入餘粟散小王豪貴長者家。過門",
    "X39n0709_013:0460b20": "閾者。一切突吉羅。",
    "X39n0709_013:0460b21": "此戒具四緣。方成本罪。一必是大王宮。二王未出",
    "X39n0709_013:0460b22": "寶未藏。三須是內宮門。四兩脚入內。",
    "X39n0709_013:0460b23": "兼制　比丘尼波逸提(同制同學)。式叉摩那沙彌沙彌",
    "X39n0709_013:0460b24": "尼突吉羅。是為犯。",
    "X39n0709_013:0460c01": "隨開　不犯者。若王已出。若婇女還本處。所有珍",
    "X39n0709_013:0460c02": "寶已舉藏。若有所奏白。若被請喚。若為勢力所執",
    "X39n0709_013:0460c03": "去。若命難。梵行難。及最初未制戒等。是為不犯。",
    "X39n0709_013:0460c04": "會採　律攝云。門閫有其三種。一城門閫。二王家",
    "X39n0709_013:0460c05": "門閫。三內宮門閫。入初二門。得惡作罪　入內宮",
    "X39n0709_013:0460c06": "門。便得墮罪(閫者門橛也。謂門兩旁挾門之短限也。此與閾義同也)。",
    "X39n0709_013:0460c07": "此戒大乘同制。末世尤所當慎。設令喚請。亦不應",
    "X39n0709_013:0460c08": "輙入。若具大神通威德。不犯。",
    "X39n0709_013:0460c09": "附考　根本律云。入王宮者。有十種過失。一者王",
    "X39n0709_013:0460c10": "與夫人在一處住。苾芻入時。夫人便笑。王即生疑。",
    "X39n0709_013:0460c11": "豈非苾芻於私屏處行鄙惡事。若不爾者。何因見",
    "X39n0709_013:0460c12": "笑。或可有心將為惡事　二者苾芻入宮。夫人有",
    "X39n0709_013:0460c13": "娠。王生是念。豈非苾芻共為惡行令其有娠　三",
    "X39n0709_013:0460c14": "者苾芻入宮。王失珍寶及諸寶類。王作是念。豈非",
    "X39n0709_013:0460c15": "苾芻偷竊我物　四者王有密語。聞徹於外。王作",
    "X39n0709_013:0460c16": "是念。豈非苾芻傳通密語　五者苾芻入宮。王瞋",
    "X39n0709_013:0460c17": "太子。遷移職位。太子念曰。豈非苾芻於王讒搆。令",
    "X39n0709_013:0460c18": "我今時致此憂慼　六者苾芻入宮。太子於父為",
    "X39n0709_013:0460c19": "不義事。諸人聞已。豈非苾芻傳通密語。令失孝義",
    "X39n0709_013:0460c20": "　七者苾芻入宮。王之所重尊勝大臣。被黜職位。",
    "X39n0709_013:0460c21": "便作是念。豈非苾芻於王讒說。令我墮在不如意",
    "X39n0709_013:0460c22": "處　八者卑位大臣。王與重賞。諸人議曰。豈非苾",
    "X39n0709_013:0460c23": "芻為其薦達　九者王數出師。征伐餘國。人皆議",
    "X39n0709_013:0460c24": "曰。豈非苾芻共王論說。數令我等征伐疲勞　十",
    "X39n0709_013:0461a01": "者苾芻入宮。王出征伐。告戰士曰。其所得者。悉皆",
    "X39n0709_013:0461a02": "自屬。後既平殄。王便却奪。諸人議曰。此是苾芻教",
    "X39n0709_013:0461a03": "王奪我。佛告諸苾芻。以此因緣。不應輙入宮內。或",
    "X39n0709_013:0461a04": "令四兵不得安隱。此非苾芻之所應作。",
    "X39n0709_013:0461a05": "第八十二捉寶物戒",
    "X39n0709_013:0461a06": "若比丘若寶及寶莊飾。自捉若教人捉。除僧伽藍中",
    "X39n0709_013:0461a07": "及寄宿處。波逸提。若比丘在僧伽藍中。若寄宿處捉",
    "X39n0709_013:0461a08": "寶。若以寶莊飾。自捉教人捉。當作是意。若有主識者。",
    "X39n0709_013:0461a09": "當取。作如是因緣非餘。",
    "X39n0709_013:0461a10": "緣起　此戒有三制。佛在舍衛國給孤獨園。有外",
    "X39n0709_013:0461a11": "道弟子。在路行止息道邊。忘千金囊而去。時有眾",
    "X39n0709_013:0461a12": "多比丘後來。亦於道邊止息。見此金囊。自相謂言。",
    "X39n0709_013:0461a13": "為且持去。若有主識者當還。彼行數里。乃憶疾還。",
    "X39n0709_013:0461a14": "即出囊與之。彼反謂少。往啟波斯匿王。王審知其",
    "X39n0709_013:0461a15": "偽。即稅其家財並金入官。有樂學戒慚愧者。聞知",
    "X39n0709_013:0461a16": "嫌責諸比丘。云何自手捉金銀。使居士為官治罪。",
    "X39n0709_013:0461a17": "并稅家財。因是白佛。此初結戒也。時毗舍佉母入",
    "X39n0709_013:0461a18": "祗桓精舍。脫身瓔珞。置於樹下。往禮世尊。佛為說",
    "X39n0709_013:0461a19": "法。心存於法。忘取還家。比丘見已。畏恐犯戒。不取",
    "X39n0709_013:0461a20": "白佛。佛聽在僧伽藍內見有遺物。為不失故。當取",
    "X39n0709_013:0461a21": "舉之。復加除僧伽藍中之語。此第二結戒也。又眾",
    "X39n0709_013:0461a22": "多比丘途路行次。至一無住處村。寄宿巧師空舍。",
    "X39n0709_013:0461a23": "時彼巧師有已成未成金銀。置舍而去。諸比丘為",
    "X39n0709_013:0461a24": "守護故。竟夜不眠。諸比丘以此因緣。具白世尊。佛",
    "X39n0709_013:0461b01": "聽在他家止宿時。若屋中有物。為不失故應收舉。",
    "X39n0709_013:0461b02": "復加及寄宿處之語。乃第三結戒也。此是遮罪。由",
    "X39n0709_013:0461b03": "珍寶事止貪煩惱。制斯學處。",
    "X39n0709_013:0461b04": "釋義　文分二節。若比丘下明其創制。除僧伽藍",
    "X39n0709_013:0461b05": "等明其隨開。律云。寶者。金銀真珠琥珀硨磲碼碯",
    "X39n0709_013:0461b06": "瑠璃貝玉生像金寶。莊飾者。銅鐵鉛錫白鑞。以諸",
    "X39n0709_013:0461b07": "寶莊飾也(根本律云。寶類者。謂諸兵器弓刀之屬。及音樂鼓笛之流)。僧伽藍者",
    "X39n0709_013:0461b08": "(此言眾園如上。又翻為眾院。院是順此方之稱。乃舍宅庭舘之名。今稱僧住處為寺者。寺亦此方公院之",
    "X39n0709_013:0461b09": "名。諸侯所止之處。昔西僧初來。權止鴻臚寺。後造白馬精舍。而請居之。居止雖遷。以不忘其本。還標寺號。",
    "X39n0709_013:0461b10": "自此以來皆稱曰寺)。寄宿處者(謂寓宿白衣之舍也)。當作是念等者(正明",
    "X39n0709_013:0461b11": "隨開之義。謂在僧寺中及寄宿處。雖聽自捉教人捉金銀七寶。必要先存其念。豪無貪愛之心。若有主來",
    "X39n0709_013:0461b12": "識認者。我便與之。然後當取也)。作如是因緣非餘者(謂除如是作念還主因緣。",
    "X39n0709_013:0461b13": "更無餘方便得捉也)。",
    "X39n0709_013:0461b14": "結罪　是中犯者。若自捉教人捉。波逸提　若在",
    "X39n0709_013:0461b15": "僧寺中。若在俗舍內。若寶若寶莊飾自捉。若教人",
    "X39n0709_013:0461b16": "捉當。識囊器相。識裹相。識繫相。應解囊器看。知幾",
    "X39n0709_013:0461b17": "連綴。幾未連綴。幾方幾圓。幾故幾新。若有求索者。",
    "X39n0709_013:0461b18": "應問汝物何似。若相應應還。若不相應。語言我不",
    "X39n0709_013:0461b19": "見如是物。若二人俱來索。亦如是問答。若二人語",
    "X39n0709_013:0461b20": "俱相應。應持物著前語言。是汝等物各取。若不爾",
    "X39n0709_013:0461b21": "者。一切突吉羅。",
    "X39n0709_013:0461b22": "此戒具三緣。方成本罪。一是真七寶及寶莊嚴具。",
    "X39n0709_013:0461b23": "二無開緣。三自捉教他捉。",
    "X39n0709_013:0461b24": "兼制　比丘尼波逸提(同制同學)。式叉摩那沙彌沙彌",
    "X39n0709_013:0461c01": "尼突吉羅。是為犯。",
    "X39n0709_013:0461c02": "隨開　不犯者。若是供養塔寺莊嚴具。為堅牢故",
    "X39n0709_013:0461c03": "收舉。乃至最初未制戒等。是為不犯。",
    "X39n0709_013:0461c04": "會採　根本律云。若自手使人捉諸寶物。已磨治",
    "X39n0709_013:0461c05": "者。皆得墮罪。未磨治者。皆得惡作。乃至捉假瑠璃。",
    "X39n0709_013:0461c06": "亦惡作　若捉嚴身瓔珞之具。皆得墮罪。乃至麥",
    "X39n0709_013:0461c07": "莛結為鬘者。捉亦惡作　若捉琵琶等諸雜樂貝。",
    "X39n0709_013:0461c08": "有絃柱者。便得墮罪。乃至竹筒作一絃琴。執亦惡",
    "X39n0709_013:0461c09": "作　若諸螺貝。是堪吹者。捉得墮罪不堪吹者。亦",
    "X39n0709_013:0461c10": "得惡作。諸鼓樂具堪與不堪。得罪輕重亦同　若",
    "X39n0709_013:0461c11": "執弓時。有絃[弓*替]者。便得墮罪。無者惡作　若刀有",
    "X39n0709_013:0461c12": "刃箭有鏃頭。皆得本罪。異斯惡作。",
    "X39n0709_013:0461c13": "十誦律云。捉偽珠。突吉羅　若人間金銀寶地牀",
    "X39n0709_013:0461c14": "座。比丘不應行坐用。天上金銀寶地牀座。比丘應",
    "X39n0709_013:0461c15": "坐用。",
    "X39n0709_013:0461c16": "根本雜事云。不應於寶器中食。或往天上。或至龍",
    "X39n0709_013:0461c17": "宮。無餘雜器者。設金寶器。亦應取用(若果證無漏。方能天上海",
    "X39n0709_013:0461c18": "中。隨意赴供。以其無餘雜器故開。若在人間。器多磁瓦。是故全遮。縱得無漏真聖。必須遵守佛制。以凡聖",
    "X39n0709_013:0461c19": "同軌故)。",
    "X39n0709_013:0461c20": "律攝云。若月光珠及日光珠。為出水火。觸亦無犯。",
    "X39n0709_013:0461c21": "此戒大乘為眾生故。不問處所。但約機緣。",
    "X39n0709_013:0461c22": "引證　律攝云。佛在鷲峰。入城乞食。遇大雨。水蕩",
    "X39n0709_013:0461c23": "崖崩。有伏藏現。告阿難陀。汝應觀此是大害毒。阿",
    "X39n0709_013:0461c24": "難言。實是可畏毒。有一採根果人。聞而往觀。見是",
    "X39n0709_013:0462a01": "伏藏。念言。願此害毒恒螫於我。父母妻子眷屬。亦",
    "X39n0709_013:0462a02": "不辭痛。遂盡持歸。隨意受用。未生怨王見其富盛。",
    "X39n0709_013:0462a03": "遣使往問。汝於何處。得王伏藏。報言不得。捉以送",
    "X39n0709_013:0462a04": "王。王自問之。亦云不得。王即准法。繫其眷屬。將付",
    "X39n0709_013:0462a05": "屠人。彼人悲泣。隨屠者去。高聲大喚。阿難陀此是",
    "X39n0709_013:0462a06": "害毒。此是害毒。將刑有言。法須返奏。王便喚返問",
    "X39n0709_013:0462a07": "之。彼人具答昔緣。王時初信佛法。不覺流淚。告曰。",
    "X39n0709_013:0462a08": "汝緣世尊。獲斯珍寶。罪雖合死。我今釋汝并及眷",
    "X39n0709_013:0462a09": "屬。應將此物。供養佛僧。既蒙釋免。遂辦上供。奉請",
    "X39n0709_013:0462a10": "佛僧。佛為說法。便獲初果。緣此不聽比丘捉寶。",
    "X39n0709_013:0462a11": "附考　律攝云。若於寺外見他物時。以葉草等葢",
    "X39n0709_013:0462a12": "覆令密。不應以此為輕棄心。無主來索。收歸住處。",
    "X39n0709_013:0462a13": "私自舉掌。經七八日。無人索者。收貯僧庫。經五六",
    "X39n0709_013:0462a14": "月。又無索者。應供僧伽。買堅牢器具。若後主索。應",
    "X39n0709_013:0462a15": "勸諭彼令施僧伽。若不肯施。應酬本直。若索利者。",
    "X39n0709_013:0462a16": "應告之曰。由佛制戒。還汝本物。更索其利。是所不",
    "X39n0709_013:0462a17": "應。",
    "X39n0709_013:0462a18": "僧祗律云。比丘見寶物。若無人識者。應停至三月",
    "X39n0709_013:0462a19": "已。若塔園中得者。即作塔用。若僧園中得者。當作",
    "X39n0709_013:0462a20": "四方僧用。若來索者問答相應。應集眾人。出寶示",
    "X39n0709_013:0462a21": "言。長壽。此是汝物不。若言是。應教言。汝歸依佛法",
    "X39n0709_013:0462a22": "僧。若世尊不制戒者。汝眼見猶不可得。若云更有",
    "X39n0709_013:0462a23": "餘物。應言。長壽。我止得此。更不見餘。汝是惡人。汝",
    "X39n0709_013:0462a24": "但得此已為過多。云何方便妄索餘物謗人。若世",
    "X39n0709_013:0462b01": "尊不制戒者。汝尚不能見此物。而況得耶。若如是",
    "X39n0709_013:0462b02": "猶復不了者。應將至優婆塞邊語言。我本止得此",
    "X39n0709_013:0462b03": "物。盡以還歸。而今方見誣謗。爾時優婆塞應罵言。",
    "X39n0709_013:0462b04": "子汝得此物已為過多。而今反謗比丘。汝但去。我",
    "X39n0709_013:0462b05": "當與汝作對斷理此事。若是貴重寶物。無人來索",
    "X39n0709_013:0462b06": "者。至三年如上。隨所得處。當界用之　若故壞僧",
    "X39n0709_013:0462b07": "房塔院。欲更修治。掘地得寶藏者。淨人不可信。應",
    "X39n0709_013:0462b08": "白王。王若須應與。若施應用。設已用。王知索者。應",
    "X39n0709_013:0462b09": "乞塔物僧物還。若有淨人可信者得取。停至三年",
    "X39n0709_013:0462b10": "已。用作塔事僧事如上　若寶藏上有鐵券姓名。",
    "X39n0709_013:0462b11": "亦應如實答。作新僧房得物亦爾。",
    "X39n0709_013:0462b12": "善見律云。若寺內得遺寶。為掌護故。若去時。應付",
    "X39n0709_013:0462b13": "與知法畏罪者。囑言。有主來索。當還。若久無主。得",
    "X39n0709_013:0462b14": "僧舍用。後主來索。應將示僧房言。此是檀越物。若",
    "X39n0709_013:0462b15": "不允施。欲得本者。應語信心居士。及廣教化之。",
    "X39n0709_013:0462b16": "第八十三非時入聚落戒",
    "X39n0709_013:0462b17": "若比丘非時入聚落。不囑比丘者。波逸提。",
    "X39n0709_013:0462b18": "緣起　此戒二制。佛在舍衛國給孤獨園。時跋難",
    "X39n0709_013:0462b19": "陀非時入村。與諸居士共摴蒲(賻戲也)。居士不勝以",
    "X39n0709_013:0462b20": "慳嫉故。便言。比丘晨朝入村。為乞食故。非時入村。",
    "X39n0709_013:0462b21": "為何事耶。諸比丘聞嫌責跋難陀。具白世尊。此初",
    "X39n0709_013:0462b22": "結戒也。復因比丘中或有僧事塔寺事或瞻病事",
    "X39n0709_013:0462b23": "等。佛聽有事緣囑授已入聚落。故加不囑比丘之",
    "X39n0709_013:0462b24": "語。此第二結戒也。由入村事招俗譏謗。制斯學處。",
    "X39n0709_013:0462c01": "釋義　律云。時者。從明相出至中。非時者。從中後",
    "X39n0709_013:0462c02": "至明相未出(律攝云。非時有二種分齊。一過午。二明相未出)。聚落者。有四",
    "X39n0709_013:0462c03": "種村如上。不囑比丘者(謂不告知餘比丘也)。若有僧事塔事",
    "X39n0709_013:0462c04": "瞻病等事。當囑授餘比丘而去。若獨處一房。當囑",
    "X39n0709_013:0462c05": "授比房。應作如是囑。至一比丘所。具儀云。大德一",
    "X39n0709_013:0462c06": "心念。我某甲比丘非時入聚落。至某城邑聚落某",
    "X39n0709_013:0462c07": "甲舍。前人答言可爾。",
    "X39n0709_013:0462c08": "結罪　是中犯者。若非時入村。不囑授。動足初入",
    "X39n0709_013:0462c09": "村門。波逸提　一足在門內。一足在門外。方便欲",
    "X39n0709_013:0462c10": "去而不去。若期不去。一切突吉羅。",
    "X39n0709_013:0462c11": "此戒具四緣方成本罪。一心存放逸。二時已過午。",
    "X39n0709_013:0462c12": "三無緣不白。四已入聚落。",
    "X39n0709_013:0462c13": "兼制　比丘尼波逸提(同制同學)。式叉摩那沙彌沙彌",
    "X39n0709_013:0462c14": "尼突吉羅。是為犯。",
    "X39n0709_013:0462c15": "隨開　不犯者。若道由村過。若有所啟白。若為喚。",
    "X39n0709_013:0462c16": "若受請。若為勢力所執。或被繫縛將去。或命難。梵",
    "X39n0709_013:0462c17": "行難。及最初未制戒等。是為不犯。",
    "X39n0709_013:0462c18": "會採　十誦律云。餘比丘者。謂眼所見(諸凡告白。應與前人",
    "X39n0709_013:0462c19": "面對方成。故云眼所見也)若白已入聚落。還所住處。即已先白。",
    "X39n0709_013:0462c20": "復至聚落。波逸提　若不白入聚落。隨所經過大",
    "X39n0709_013:0462c21": "小巷。隨得爾所突吉羅　隨入白衣家。一一波逸",
    "X39n0709_013:0462c22": "提　若八難中。一一難起。不犯。",
    "X39n0709_013:0462c23": "薩婆多論云。若寺在聚落外。不白出寺。至城門。犯",
    "X39n0709_013:0462c24": "突吉羅。",
    "X39n0709_013:0463a01": "僧祗律云。若二比丘在阿練若住。欲行。展轉相告。",
    "X39n0709_013:0463a02": "若一人說已行。後人復欲行。應白餘比丘。若無餘",
    "X39n0709_013:0463a03": "比丘。應作是念。若道中。若門。若聚落邊見比丘。當",
    "X39n0709_013:0463a04": "白。白已然後入。",
    "X39n0709_013:0463a05": "摩得勒伽云。若無比丘。應白比丘尼式叉摩那沙",
    "X39n0709_013:0463a06": "彌沙彌尼(此謂或遇尼三眾白之。非是特往尼寺中白也)。",
    "X39n0709_013:0463a07": "律攝云。若無苾芻。囑餘俗人者。無犯(謂寺家淨人也)。",
    "X39n0709_013:0463a08": "此戒大乘同學。",
    "X39n0709_013:0463a09": "第八十四作高牀戒",
    "X39n0709_013:0463a10": "若比丘作繩牀木牀。足應高如來八指。除入陛孔上",
    "X39n0709_013:0463a11": "截竟。若過者。波逸提。",
    "X39n0709_013:0463a12": "緣起　佛在舍衛國給孤獨園。時迦留陀夷預知",
    "X39n0709_013:0463a13": "世尊必從此道來。即於道中。敷高好牀座。請佛觀",
    "X39n0709_013:0463a14": "看。佛集諸比丘告云。此癡人。內懷弊惡。敷高廣大",
    "X39n0709_013:0463a15": "牀。但自為己。訶責迦留陀夷。與眾結戒。由臥具事",
    "X39n0709_013:0463a16": "憍恣煩惱。制斯學處。",
    "X39n0709_013:0463a17": "釋義　律云。牀者有五種。旋脚牀。直脚牀。曲脚牀。",
    "X39n0709_013:0463a18": "插脚牀。無脚牀。如來八指者(薩婆多論云。八指者。如來一指二寸也)。",
    "X39n0709_013:0463a19": "除入陛孔上者(謂除牀脚。上入陛木。下高八指也)。截竟者(謂量過八指。應",
    "X39n0709_013:0463a20": "須截却已。方受用也)。若過者(謂高過八指。即非應制也)。",
    "X39n0709_013:0463a21": "結罪　是中犯者。自作教人作成者。盡波逸提",
    "X39n0709_013:0463a22": "　自作教人不成。盡突吉羅。",
    "X39n0709_013:0463a23": "此戒具三緣。方成本罪。一慢敖憍恣。二過量愛好。",
    "X39n0709_013:0463a24": "三作牀已成。",
    "X39n0709_013:0463b01": "兼制　比丘尼波逸提(同制同學)。式叉摩那沙彌沙彌",
    "X39n0709_013:0463b02": "尼突吉羅。是為犯。",
    "X39n0709_013:0463b03": "隨開　不犯者。若足高八指。若減八指。若他施已",
    "X39n0709_013:0463b04": "成者。截而用之。若脫却脚。及最初未制戒等。是為",
    "X39n0709_013:0463b05": "不犯。",
    "X39n0709_013:0463b06": "第三分云。除寶牀。餘在白衣舍應坐(西域國風無諸椅凳。唯以",
    "X39n0709_013:0463b07": "小牀。於上趺坐。牀言寶者。乃王及大臣長者所用)。",
    "X39n0709_013:0463b08": "會採　十誦律云。應截已悔過。若未截。僧應敕令",
    "X39n0709_013:0463b09": "截。不敕不聽。皆突吉羅。",
    "X39n0709_013:0463b10": "五分律云。得高牀施。應作是念。此牀不如法。我當",
    "X39n0709_013:0463b11": "更截。不作是念受。波逸提。",
    "X39n0709_013:0463b12": "僧祗律云。若自作終日坐上。一波逸提　起已還",
    "X39n0709_013:0463b13": "坐。一一波逸提　他牀而坐上。越毗尼罪　若客",
    "X39n0709_013:0463b14": "比丘來。次第付得過量牀。應語知事言。借我鋸來。",
    "X39n0709_013:0463b15": "問作何等。答言。此牀過量。欲截如法。若言莫截。檀",
    "X39n0709_013:0463b16": "越見或不喜。若不久住。鑿地埋脚。齊量止。若久住。",
    "X39n0709_013:0463b17": "應齊埋處。木筒盛脚。勿使壞　若檀越家坐牀脚",
    "X39n0709_013:0463b18": "高。不得懸脚坐。應索承机。或索磚木承足。若福德",
    "X39n0709_013:0463b19": "舍中牀高坐者。無犯(福德舍即施一食處。此以護他心故。爾隨開也)。",
    "X39n0709_013:0463b20": "薩婆多論云。此所以不入捨墮者。以截斷故。截使",
    "X39n0709_013:0463b21": "應量。入僧中悔。",
    "X39n0709_013:0463b22": "此戒大乘同學。",
    "X39n0709_013:0463b23": "第八十五兜羅綿貯褥戒",
    "X39n0709_013:0463b24": "若比丘作兜羅綿貯繩牀木牀大小褥成者。波逸提。",
    "X39n0709_013:0463c01": "緣起　佛在舍衛國祗桓精舍。時六羣作兜羅綿",
    "X39n0709_013:0463c02": "貯繩木牀大小褥。諸居士見譏。謂無慈心斷眾生",
    "X39n0709_013:0463c03": "命。亦如王臣。諸比丘聞。白佛結戒。亦由臥具事憍",
    "X39n0709_013:0463c04": "恣煩惱。制斯學處。",
    "X39n0709_013:0463c05": "釋義　律云。兜羅綿者。白楊樹華。楊柳樹華。蒲臺",
    "X39n0709_013:0463c06": "華(兜羅綿或云妬羅綿。妬羅是樹名。綿從樹生。因而立稱。如云柳絮也　薩婆多論云。兜羅綿者。是草",
    "X39n0709_013:0463c07": "木華綿之總名也。所以本律以白楊華等釋之)。貯者(律攝云。謂於牀上散布其綿。便用布襌。隨",
    "X39n0709_013:0463c08": "時掩覆)。大褥者為坐臥故。小褥者為坐故(薩婆多論云。兜羅綿",
    "X39n0709_013:0463c09": "以是貴人所畜故。人所嫌故。喜生虫故。又若臥軟煖上後得寒。及粗硬不堪忍故。所以制之不聽)。",
    "X39n0709_013:0463c10": "結罪　是中犯者。若自作教他作成者。盡波逸提",
    "X39n0709_013:0463c11": "　自他作不成。盡突吉羅　若為他作成不成。一",
    "X39n0709_013:0463c12": "切突吉羅。",
    "X39n0709_013:0463c13": "此戒具四緣。方成本罪。一有憍貪慢敖心。二是兜",
    "X39n0709_013:0463c14": "羅綿。三自他作貯已成。",
    "X39n0709_013:0463c15": "兼制　比丘尼波逸提(同制同學)式叉摩那沙彌沙彌",
    "X39n0709_013:0463c16": "尼突吉羅。是為犯。",
    "X39n0709_013:0463c17": "隨開　不犯者。若鳩羅耶草。文若草。娑婆草。若以",
    "X39n0709_013:0463c18": "毳劫貝碎弊物。若用作支肩物。及最初未制戒等。",
    "X39n0709_013:0463c19": "是為不犯。",
    "X39n0709_013:0463c20": "會採　五分律云。若坐。坐坐波逸提　若臥。臥臥",
    "X39n0709_013:0463c21": "波逸提　若他與受。波逸提。要先棄。然後悔過。若",
    "X39n0709_013:0463c22": "不爾。罪亦深。",
    "X39n0709_013:0463c23": "十誦律云。摘破却之。然後悔過。若未破。僧應敕令",
    "X39n0709_013:0463c24": "破。",
    "X39n0709_013:0464a01": "根本律云。若僧私牀座。以木綿等散。貯者皆得墮",
    "X39n0709_013:0464a02": "罪　絮應撤去。罪應說悔。對說罪者。應可問言。絮",
    "X39n0709_013:0464a03": "撤去未。若不問者。得惡作罪。",
    "X39n0709_013:0464a04": "僧祗律云。若貯枕枕頭支足。越毗尼罪　若病無",
    "X39n0709_013:0464a05": "罪。",
    "X39n0709_013:0464a06": "此戒大乘同學。",
    "X39n0709_013:0464a08": "毗尼止持會集卷第十三"
}