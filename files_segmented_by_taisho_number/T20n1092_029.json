{
    "T20n1092_029:0386b02": "不空羂索神變真言經卷第二十",
    "T20n1092_029:0386b03": "九",
    "T20n1092_029:0386b05": "大唐天竺三藏菩提流志譯",
    "T20n1092_029:0386b06": "灌頂曼拏羅品第六十九",
    "T20n1092_029:0386b07": "爾時清淨蓮華明王。得諸如來作灌頂已。繞",
    "T20n1092_029:0386b08": "佛三匝却於佛前。合掌恭敬一面而立。覆復",
    "T20n1092_029:0386b09": "低頭。思惟如來何不加我一切諸佛金剛種",
    "T20n1092_029:0386b10": "族曼拏羅印三昧耶。爾時釋迦牟尼如來知",
    "T20n1092_029:0386b11": "心所念。即說不空金剛灌頂真言曰。",
    "T20n1092_029:0386b12": "唵(喉中擡聲引呼一)旖暮伽(上)曼拏攞(二)鉢頭(二合)摩鼻",
    "T20n1092_029:0386b13": "曬迦(斤邏反三)麼抳跋馹[口*(隸-木+匕)](四)薩嚩嚲詑誐跢鼻",
    "T20n1092_029:0386b14": "曬鷄(五)[合*牛](六)",
    "T20n1092_029:0386b15": "爾時如來演斯真言時。以大神力十方三千",
    "T20n1092_029:0386b16": "大千諸佛世界大地。一時變成金剛壇地。方",
    "T20n1092_029:0386b17": "圓光皎周重界位。涌現一切如來種族。蓮",
    "T20n1092_029:0386b18": "華種族金剛種族摩尼種族。所有一切廣大",
    "T20n1092_029:0386b19": "解脫曼拏羅印三昧耶會種種形像一時顯現",
    "T20n1092_029:0386b20": "亦現一切天神各自大小善根威力種種身相",
    "T20n1092_029:0386b21": "真言壇印三昧耶一切神變。亦現不思議不",
    "T20n1092_029:0386b22": "空羂索心王種族一切三昧耶種種神變。一",
    "T20n1092_029:0386b23": "時具授清淨蓮華明王。大曼拏羅印三昧耶",
    "T20n1092_029:0386b24": "中盡顯現之。爾時釋迦牟尼如來。謂執金",
    "T20n1092_029:0386b25": "剛祕密主菩薩摩訶薩言。今此真言若有精",
    "T20n1092_029:0386b26": "勤。恒起無量大慈悲心。佛瑜伽觀。如法誦",
    "T20n1092_029:0386b27": "持此金剛灌頂真言千萬遍者。當入十方一",
    "T20n1092_029:0386b28": "切剎土三世一切如來大蓮華灌頂曼拏羅",
    "T20n1092_029:0386b29": "會。當入十方一切剎土三世一切如來大摩",
    "T20n1092_029:0386c01": "尼寶蓮華灌頂曼拏羅會。十方一切剎土三",
    "T20n1092_029:0386c02": "世一切如來。於其夢中。示妙色身大曼拏羅",
    "T20n1092_029:0386c03": "宮殿種種神變三十三天一切天神神變明王",
    "T20n1092_029:0386c04": "曼拏羅神變。復次夢見一切如來種族大曼",
    "T20n1092_029:0386c05": "拏羅蓮華種族大曼拏羅。金剛種族大曼拏",
    "T20n1092_029:0386c06": "羅摩尼種族大曼拏羅。不空羂索心王廣大",
    "T20n1092_029:0386c07": "解脫蓮華曼拏羅印三昧耶。毘盧遮那如來",
    "T20n1092_029:0386c08": "法身大悲出生藏曼拏羅印三昧耶。種種種",
    "T20n1092_029:0386c09": "族僕從曼拏羅印三昧耶一切神變。復次夢",
    "T20n1092_029:0386c10": "見一切菩薩所有因地發行行化。乃至菩提",
    "T20n1092_029:0386c11": "轉大法輪摧諸魔軍。復次夢見十方一切剎",
    "T20n1092_029:0386c12": "土。三世一切如來大灌頂曼拏羅會。得諸",
    "T20n1092_029:0386c13": "如來為授一切最勝大灌頂曼拏羅三昧耶。",
    "T20n1092_029:0386c14": "真言者夢中身心歡喜倍增精勇。得此不空",
    "T20n1092_029:0386c15": "羂索心王廣大解脫蓮華曼拏羅印三昧耶灌",
    "T20n1092_029:0386c16": "頂三摩地時。諸如來一時讚言。善哉善哉",
    "T20n1092_029:0386c17": "真言者。汝今得我十方一切剎土。三世一",
    "T20n1092_029:0386c18": "切如來等用大灌頂三昧耶。得入十方一切",
    "T20n1092_029:0386c19": "剎土三世一切如來大灌頂祕密壇會。為諸",
    "T20n1092_029:0386c20": "如來大法王子。一切法光一時照明。忽便",
    "T20n1092_029:0386c21": "覺悟獲大功德。一切天人種種稱讚而為第",
    "T20n1092_029:0386c22": "一。若善男子善女人等。求大福蘊成熟善根",
    "T20n1092_029:0386c23": "者。每日以華鬘頭冠或諸妙綺袈裟衣服。加",
    "T20n1092_029:0386c24": "持一千八遍。貫戴佛上觀世音菩薩上。作大",
    "T20n1092_029:0386c25": "供養真言威力。則令十方一切剎土三世一",
    "T20n1092_029:0386c26": "切諸佛菩薩。各各貫戴七寶天冠袈裟衣服。",
    "T20n1092_029:0386c27": "彼諸華冠袈裟衣服。各放無量百千光明。展",
    "T20n1092_029:0386c28": "轉供養十方一切剎土三世一切諸佛菩薩摩",
    "T20n1092_029:0386c29": "訶薩眾。皆以光明而自莊嚴。作斯供養。譡",
    "T20n1092_029:0387a01": "以諸珍百味飲食。供養十方一切剎土三世",
    "T20n1092_029:0387a02": "一切諸佛菩薩摩訶薩一切天神。亦當供養",
    "T20n1092_029:0387a03": "一切大灌頂曼拏羅會。又得銷鑠身口意業",
    "T20n1092_029:0387a04": "一切罪障。得大福聚善根成就。所往之處",
    "T20n1092_029:0387a05": "恒無障礙。為人恭敬所出言詞。如旃檀香",
    "T20n1092_029:0387a06": "人皆愛仰。若常精勤誦持真言不曾間廢。口",
    "T20n1092_029:0387a07": "氣香潔如欝鉢羅華香。得諸願滿命不中夭",
    "T20n1092_029:0387a08": "無諸惱疾。摧伏一切毘那夜迦。藥叉羅剎信",
    "T20n1092_029:0387a09": "向護持。觀世音菩薩摩訶薩明王觀察擁護。",
    "T20n1092_029:0387a10": "得作一切大曼拏羅阿闍梨。復得成就不空",
    "T20n1092_029:0387a11": "最勝曼拏羅三昧耶。",
    "T20n1092_029:0387a12": "不空摩尼供養真言品第七十",
    "T20n1092_029:0387a13": "爾時清淨蓮華明王。授斯廣大神通一切大",
    "T20n1092_029:0387a14": "曼拏羅印三昧耶已。合掌恭敬繞佛三匝。前",
    "T20n1092_029:0387a15": "禮雙足還坐本座。合掌瞻仰觀世音菩薩摩",
    "T20n1092_029:0387a16": "訶薩。念言尊者。何不與我不空供養一切如",
    "T20n1092_029:0387a17": "來摩尼金剛灌頂曼拏羅神通三昧耶。爾時",
    "T20n1092_029:0387a18": "觀世音菩薩摩訶薩。見是廣大神通一切大",
    "T20n1092_029:0387a19": "曼拏羅印三昧耶神變威德。滿十方剎一時",
    "T20n1092_029:0387a20": "出現。授清淨蓮華明王已。即說不空摩尼供",
    "T20n1092_029:0387a21": "養真言曰。",
    "T20n1092_029:0387a22": "唵(喉中擡聲引呼一)旖暮伽(上)布惹麼抳(二)鉢頭(二合)麼跋",
    "T20n1092_029:0387a23": "馹[口*(隸-木+匕)](三)嚲詑誐跢(四)弭盧枳諦(五)縒漫多(上)跛",
    "T20n1092_029:0387a24": "(二合)囉縒囉(上)[合*牛](七)",
    "T20n1092_029:0387a25": "爾時觀世音菩薩摩訶薩。演斯真言時。於",
    "T20n1092_029:0387a26": "虛空中。一時顯現無量無邊種種神通廣大",
    "T20n1092_029:0387a27": "威德。一切天諸供養之物。一切不空如來",
    "T20n1092_029:0387a28": "種種廣大神通真言明王大曼拏羅神變莊嚴",
    "T20n1092_029:0387a29": "三昧耶。亦皆出現。授與清淨蓮華明王大曼",
    "T20n1092_029:0387b01": "拏羅印三昧耶中。盡顯現之。量等十方一切",
    "T20n1092_029:0387b02": "佛剎。靉靆彌雨不可說曼陀羅華摩訶曼陀",
    "T20n1092_029:0387b03": "羅華。曼殊沙華摩訶曼殊沙華。鉢頭摩華拘",
    "T20n1092_029:0387b04": "物頭華。奔拏李迦華。宮殿樓閣種種臺榭。華",
    "T20n1092_029:0387b05": "冠瓔珞一切莊嚴具海雲。雨不可說種種七",
    "T20n1092_029:0387b06": "寶眾華。宮殿樓閣種種臺榭。華冠瓔珞一切",
    "T20n1092_029:0387b07": "莊嚴具海雲。雨不可說娑羅寶華。瞻蔔迦寶",
    "T20n1092_029:0387b08": "華。阿底木多迦寶華榆禰迦寶華。蘇曼那寶",
    "T20n1092_029:0387b09": "華。宮殿樓閣種種臺榭。華冠瓔珞一切莊嚴",
    "T20n1092_029:0387b10": "具海雲。雨不可說水陸山林一切種華。宮殿",
    "T20n1092_029:0387b11": "樓閣種種臺榭。華冠瓔珞一切莊嚴具海雲。",
    "T20n1092_029:0387b12": "雨不可說種種國土一切寶飾衣服色相海",
    "T20n1092_029:0387b13": "雲。雨不可說種種七寶。頭冠瓔珞釵璫環釧",
    "T20n1092_029:0387b14": "海雲。雨不可說種種剎土。一切天諸雜寶衣",
    "T20n1092_029:0387b15": "服。宮殿樓閣種種臺榭海雲。雨不可說一切",
    "T20n1092_029:0387b16": "色相迦詩迦衣服。宮殿樓閣種種臺榭海雲。",
    "T20n1092_029:0387b17": "雨不可說種種色相繒帛衣服。宮殿樓閣種",
    "T20n1092_029:0387b18": "種臺榭海雲。雨不可說種種七寶妙莊嚴具",
    "T20n1092_029:0387b19": "海雲。雨不可說金繩七寶間雜瓔珞莊飾海",
    "T20n1092_029:0387b20": "雲。雨不可說金縷袈裟衣服海雲。雨不可說",
    "T20n1092_029:0387b21": "半滿月色光衣服日初出色光衣服。吠瑠璃",
    "T20n1092_029:0387b22": "色光衣服紺瑠璃色光衣服。及種種色光衣",
    "T20n1092_029:0387b23": "服海雲。雨不可說種種牛頭栴檀香沈水香。",
    "T20n1092_029:0387b24": "一切天諸塗香末香。及無量億種香海雲。雨",
    "T20n1092_029:0387b25": "不可說寶幢幡蓋真珠網縵眾寶鈴鐸海雲。",
    "T20n1092_029:0387b26": "雨不可說酥合香油燈樹瞻蔔迦香油燈樹。",
    "T20n1092_029:0387b27": "優曼那香油燈樹蘇曼那香油燈樹。阿底木",
    "T20n1092_029:0387b28": "多迦香油燈樹沈水香油燈樹。白栴檀香油",
    "T20n1092_029:0387b29": "燈樹。及種種香油燈樹海雲。雨不可說一切",
    "T20n1092_029:0387c01": "天諸甘露百味飲食海雲。雨不可說一切諸",
    "T20n1092_029:0387c02": "天種種音樂歌詠讚唄海雲。如是不可說種",
    "T20n1092_029:0387c03": "種供養一切色相莊嚴海雲。皆具無量光明",
    "T20n1092_029:0387c04": "色相。種種莊嚴甚可愛樂。溥雨十方一切剎",
    "T20n1092_029:0387c05": "土一切如來種族祕密曼拏羅會。及諸所有",
    "T20n1092_029:0387c06": "轉法輪會。廣大供養一切諸佛一切菩薩摩",
    "T20n1092_029:0387c07": "訶薩會。一切執金剛菩薩摩訶薩。一切天神",
    "T20n1092_029:0387c08": "一切真言明神一切使神。皆作無量無邊周",
    "T20n1092_029:0387c09": "匝供養海雲。",
    "T20n1092_029:0387c10": "爾時觀世音菩薩摩訶薩。謂執金剛祕密主",
    "T20n1092_029:0387c11": "菩薩摩訶薩言。此摩尼供養真言。若常晨朝",
    "T20n1092_029:0387c12": "法瑜伽觀。觀自在相誦持供養。滿千萬遍不",
    "T20n1092_029:0387c13": "間廢者。長得如法不可說一切供養海雲廣",
    "T20n1092_029:0387c14": "大功德。如是真言具有種種神通。如摩尼樹",
    "T20n1092_029:0387c15": "能出無量種種最勝上物海雲。常無斷盡。如",
    "T20n1092_029:0387c16": "是真言是觀世音菩薩摩訶薩心神通力大幻",
    "T20n1092_029:0387c17": "化三昧耶。加被出現。與真言者不思議界最",
    "T20n1092_029:0387c18": "勝福聚。作大父母拔眾苦際。滿諸意願除諸",
    "T20n1092_029:0387c19": "厭蠱呪詛厄難。一切吉祥福德勝願日日增",
    "T20n1092_029:0387c20": "長。警覺十方一切諸佛菩薩摩訶薩眾。安慰",
    "T20n1092_029:0387c21": "十方一切菩薩摩訶薩等。召集一切曼拏羅",
    "T20n1092_029:0387c22": "天神。示現一切如來祕密曼拏羅印三昧耶。",
    "T20n1092_029:0387c23": "召集一切天龍八部種種神鬼。摧伏一切藥",
    "T20n1092_029:0387c24": "叉羅剎毘那夜迦。除諸有情種種怖懼。得大",
    "T20n1092_029:0387c25": "解脫為歸依處。持此真言者。不齋與齋。無梵",
    "T20n1092_029:0387c26": "行者與持梵行。不清淨者與等清淨。不依法",
    "T20n1092_029:0387c27": "者與等依法。不寂靜者與等寂靜。不行正法",
    "T20n1092_029:0387c28": "與行正法。不安隱者與得安隱。貧者與寶。裸",
    "T20n1092_029:0387c29": "者與衣。飢者與食。渴者與飲。失道者與道",
    "T20n1092_029:0388a01": "短命者與等長命。眼未淨者與於眼淨。聾者",
    "T20n1092_029:0388a02": "與聽。憂惱者與除憂惱。失念者與於正念。樂",
    "T20n1092_029:0388a03": "惡法者與於善法。不修布施與得布施。不修",
    "T20n1092_029:0388a04": "淨戒與得淨戒。不修忍辱與得忍辱。不修精",
    "T20n1092_029:0388a05": "進與得精進。不修靜慮與得靜慮。不修般若",
    "T20n1092_029:0388a06": "與得般若。未授三昧耶與授三昧耶。未授手",
    "T20n1092_029:0388a07": "印與授手印。未得真言明與得真言明。住邪",
    "T20n1092_029:0388a08": "道者得住正道。無菩提善根與菩提善根。未",
    "T20n1092_029:0388a09": "越生死大海與越生死大海。住黑闇障與破",
    "T20n1092_029:0388a10": "黑闇障。垢障纏者與解垢障。有無間業與破",
    "T20n1092_029:0388a11": "無間業。未得涅槃得大涅槃。未得受記與於",
    "T20n1092_029:0388a12": "受記。未獲善夢與得善夢。癩疾得除病者得",
    "T20n1092_029:0388a13": "差。不調柔者與於調柔。種族未集會者與等",
    "T20n1092_029:0388a14": "集會。無光明者與等光明。失國位者與等國",
    "T20n1092_029:0388a15": "位。有怨念者令發慈心。多婬欲者與除婬欲。",
    "T20n1092_029:0388a16": "多瞋恚者與除瞋恚。為他輕賤與得尊敬。未",
    "T20n1092_029:0388a17": "遇佛菩薩與遇佛菩薩。未聞正法與聞正法。",
    "T20n1092_029:0388a18": "不樂恭敬供養得樂恭敬供養。不具六根等具",
    "T20n1092_029:0388a19": "六根。未見佛菩薩與見佛菩薩。一切天神不",
    "T20n1092_029:0388a20": "攝受者與得一切天神攝受執金剛祕密主菩",
    "T20n1092_029:0388a21": "薩摩訶薩。如是獲大無邊功德者。皆是不空",
    "T20n1092_029:0388a22": "摩尼供養真言。是觀世音菩薩摩訶薩。為當",
    "T20n1092_029:0388a23": "利益一切有情。說此摩尼供養真言。廣雨種",
    "T20n1092_029:0388a24": "種寶色海雲。供養十方一切剎土一切諸佛菩",
    "T20n1092_029:0388a25": "薩摩訶薩種種種族曼拏羅三昧耶會。恒一切",
    "T20n1092_029:0388a26": "處示現三世一切如來最勝祕密曼拏羅印三",
    "T20n1092_029:0388a27": "昧耶種種神變一切悉地三昧耶。作大供養。",
    "T20n1092_029:0388a28": "祈雨法品第七十一",
    "T20n1092_029:0388a29": "復誥執金剛祕密主菩薩摩訶薩言。若天旱",
    "T20n1092_029:0388b01": "時。持真言者清潔沐浴著淨衣服。當靜寂默",
    "T20n1092_029:0388b02": "於諸有情發大悲心。舍利塔前或佛殿中。或",
    "T20n1092_029:0388b03": "高樓上或高山上。或大林中或園苑中。或蓮",
    "T20n1092_029:0388b04": "池邊或龍湫邊。或王宮殿中或天祠中。或神",
    "T20n1092_029:0388b05": "廟中簡擇勝地。作四肘壇。以瞿摩夷黃土泥",
    "T20n1092_029:0388b06": "塗飾壇上。復以白栴檀香泥塗飾壇上。規郭",
    "T20n1092_029:0388b07": "界院開廓四門。遍畫海水。內院中心加持欝",
    "T20n1092_029:0388b08": "金香泥。畫大龍王狀如天神。顏貌熙怡。面",
    "T20n1092_029:0388b09": "西。如法結加趺坐。一手掌寶珠一手把龍索",
    "T20n1092_029:0388b10": "印。其神頭上出九龍頭。四面四角圖諸小龍",
    "T20n1092_029:0388b11": "而為僕從。頭皆向內瞻輔龍王。外院四角",
    "T20n1092_029:0388b12": "畫不空羂索印。四面圖畫種種諸印繞火光",
    "T20n1092_029:0388b13": "焰。皆蓮臺上如法畫之。以諸飲食乳酪酥蜜",
    "T20n1092_029:0388b14": "沙糠漿石蜜漿。種種華香敷設供養。外四角",
    "T20n1092_029:0388b15": "置香水瓮。口插諸華枝葉。四門香罏燒斯龍",
    "T20n1092_029:0388b16": "香供養一切。結護請召。四門作法。每時先",
    "T20n1092_029:0388b17": "誦母陀羅尼真言祕密心真言七遍。次奮怒",
    "T20n1092_029:0388b18": "王真言。次廣大明王央俱捨真言。次大可畏",
    "T20n1092_029:0388b19": "明王央俱捨真言。次清淨蓮華明王央俱捨",
    "T20n1092_029:0388b20": "真言。各誦三遍。摩尼供養真言一千八遍。呼",
    "T20n1092_029:0388b21": "召龍王并龍僕從。加持作法令降甘雨而說",
    "T20n1092_029:0388b22": "頌曰。",
    "T20n1092_029:0388b23": "　那伽龍華安悉香　　二各一百八兩重",
    "T20n1092_029:0388b24": "　多誐羅香茅香根　　二各三兩上好者",
    "T20n1092_029:0388b25": "　白栴檀香數四兩　　白芥子量取二兩",
    "T20n1092_029:0388b26": "　真言加持百八遍　　擣治石蜜而和合",
    "T20n1092_029:0388b27": "　龍王臍上置王罏　　燒焯此香當供養",
    "T20n1092_029:0388b28": "　供養真言遍遍後　　稱娑伽羅龍王名",
    "T20n1092_029:0388b29": "　或稱難陀龍王名　　優鉢難香龍王名",
    "T20n1092_029:0388c01": "　或婆修吉龍王名　　或德叉迦龍王名",
    "T20n1092_029:0388c02": "　或紺畝囉龍王名　　或婆嚕拏龍王名",
    "T20n1092_029:0388c03": "　或摩那斯龍王名　　翳邏鉢怛囉龍王",
    "T20n1092_029:0388c04": "　參曼多跛哩迦囉　　掣怛囉龍王名",
    "T20n1092_029:0388c05": "號(上二句是一龍王名)　此諸龍名隨稱一",
    "T20n1092_029:0388c06": "　是真言者每先稱　　如是諸龍名字等",
    "T20n1092_029:0388c07": "　高聲白言我今為　　贍部洲界眾生類",
    "T20n1092_029:0388c08": "　溥遍乞請大甘雨　　願諸龍王領眷屬",
    "T20n1092_029:0388c09": "　贍部洲降大甘雨",
    "T20n1092_029:0388c10": "每時燒香如法請白。攥白芥子。一加持稱龍",
    "T20n1092_029:0388c11": "王名一打龍王心上。若一日打則二日雨。若",
    "T20n1092_029:0388c12": "二日打則三日雨。若三日打則七日雨。三日",
    "T20n1092_029:0388c13": "七日決定方圓千踰繕那降大甘雨。又以白",
    "T20n1092_029:0388c14": "[疊*毛]或以絹上。方圓一肘畫青身觀世音菩薩。",
    "T20n1092_029:0388c15": "面目瞋色身有四臂。首戴寶冠冠有化佛。一",
    "T20n1092_029:0388c16": "手持曲鉞刀一手執三叉戟。一手執羂索一",
    "T20n1092_029:0388c17": "手執蓮華。以諸衣服寶珠瓔珞。耳璫鐶釧而",
    "T20n1092_029:0388c18": "莊嚴之。身圓光焰結加趺坐寶蓮華座。蓮華",
    "T20n1092_029:0388c19": "下畫大水池。水中畫種種色蓮華。菩薩兩側",
    "T20n1092_029:0388c20": "畫大龍王。狀如天神長跪合掌瞻仰菩薩。各",
    "T20n1092_029:0388c21": "於頭上有九龍頭。置像壇中像面向西。每日",
    "T20n1092_029:0388c22": "對像法瑜伽觀。把白芥子一加持一打左右",
    "T20n1092_029:0388c23": "龍王。各一千八下。三日七日。縱旱千年作",
    "T20n1092_029:0388c24": "斯法者勅其龍王必降大雨。若惡風雹雨數",
    "T20n1092_029:0388c25": "起災者。高山頂上或仰樓上。安置像面向",
    "T20n1092_029:0388c26": "起方。像前誦摩尼供養真言一千八遍。即便",
    "T20n1092_029:0388c27": "遣移惡風雹雨大山海下。又法於龍湫沜作",
    "T20n1092_029:0388c28": "四肘壇。如法泥塗置像壇中。像前加持七枚",
    "T20n1092_029:0388c29": "歡喜團一千八遍。擲置湫中。準前稱龍王名。",
    "T20n1092_029:0389a01": "誦念真言一千八遍。則得龍王變作童子。半",
    "T20n1092_029:0389a02": "身出現合掌禮像。白真言者今何所作。真言",
    "T20n1092_029:0389a03": "者答龍當溥觀此贍部洲。則便遍觀。童子觀",
    "T20n1092_029:0389a04": "時復便報言。所有世間吉不吉事盡皆說之。",
    "T20n1092_029:0389a05": "重復告言。為我溥遍贍部洲中降大甘雨。令",
    "T20n1092_029:0389a06": "諸苗稼溥大滋澤。一切眾生得大安樂。是時",
    "T20n1092_029:0389a07": "童子白真言者。與我延年甘露上藥。真言者",
    "T20n1092_029:0389a08": "語汝當受取延年七藥。於時童子向真言者。",
    "T20n1092_029:0389a09": "合掌瞻住。重復語言諦聽諦聽。今為汝說甘",
    "T20n1092_029:0389a10": "露上藥。當說十二因緣法四聖諦法。十八佛",
    "T20n1092_029:0389a11": "不共法八聖道法。六波羅蜜法不空羂索神",
    "T20n1092_029:0389a12": "變真言經法。說法之時童子身上起大雲霧。",
    "T20n1092_029:0389a13": "遍贍部洲溥降甘雨。唯當湫上而不雨下。童",
    "T20n1092_029:0389a14": "子歡喜供養於像。童子重復白真言者。入我",
    "T20n1092_029:0389a15": "宮中我宮乃是真言者宮。時真言者告言。汝",
    "T20n1092_029:0389a16": "當為我受佛十戒。我則入汝宮殿中去。童子",
    "T20n1092_029:0389a17": "若受十善戒者。則變是身如本龍身。以諸瓔",
    "T20n1092_029:0389a18": "珞七寶頭冠而莊嚴身。若不肯受便沒水去",
    "T20n1092_029:0389a19": "更不復現。若欲見大龍王者。赤銅葉上如法",
    "T20n1092_029:0389a20": "刻鏤摩尼供養真言。金色文字。加持白蜜一",
    "T20n1092_029:0389a21": "百八遍。濃塗字上。加持白芥子一百八遍散",
    "T20n1092_029:0389a22": "覆蜜上。又加持一千八遍。擲湫眼中加持龍",
    "T20n1092_029:0389a23": "腦香。當燒供養如法誦持真言。燒此香時",
    "T20n1092_029:0389a24": "則得娑伽羅龍王變作淨行婆羅門身。湫岸",
    "T20n1092_029:0389a25": "上立。揖敬相問真言者言得安隱不。真言者",
    "T20n1092_029:0389a26": "答。今受持此不空羂索心王陀羅尼真言神",
    "T20n1092_029:0389a27": "通章句。身甚安樂長壽無病。重復告言龍今",
    "T20n1092_029:0389a28": "諦聽。龍當護持一切佛法常住世間。時婆羅",
    "T20n1092_029:0389a29": "門則大歡喜。時真言者。為說七佛名字八大",
    "T20n1092_029:0389b01": "菩薩名字。四大聲聞名字。時婆羅門聞此名",
    "T20n1092_029:0389b02": "字。倍增歡喜讚真言者。善哉善哉今所說此",
    "T20n1092_029:0389b03": "諸佛菩薩聲聞名者。極大吉祥甚能善說。此",
    "T20n1092_029:0389b04": "諸名等難遇難聞。與真言者最希相逢。得見",
    "T20n1092_029:0389b05": "聞此不空羂索心王陀羅尼真言神通章句。",
    "T20n1092_029:0389b06": "復難中難。今所受持亦復甚難。為他說者覆",
    "T20n1092_029:0389b07": "復最難。時婆羅門說此語已。便變其形現娑",
    "T20n1092_029:0389b08": "伽羅龍王之身。白真言者今求何願。當為我",
    "T20n1092_029:0389b09": "說與相滿足。爾時行者心所求願。則便具白。",
    "T20n1092_029:0389b10": "時龍聞已則為滿足。令諸龍王及龍僕從。皆",
    "T20n1092_029:0389b11": "作恭敬任為命事。是修學者依法精進。於我",
    "T20n1092_029:0389b12": "說法莫生猜慮。晝夜不懈。受持讀誦此真實",
    "T20n1092_029:0389b13": "法獲大成就。又法以像張置竿頭。恭敬執持",
    "T20n1092_029:0389b14": "誦念真言。遊往園苑田野作法。所至之處除",
    "T20n1092_029:0389b15": "諸災障蝗蟲毒蟲惡獸等難。菓實滋茂五穀",
    "T20n1092_029:0389b16": "豐熟人眾安樂。",
    "T20n1092_029:0389b17": "清淨蓮華明王成就品第七十二",
    "T20n1092_029:0389b18": "復誥執金剛祕密主菩薩摩訶薩言。又以白",
    "T20n1092_029:0389b19": "[疊*毛]或用絹上。隨其大小方圓。當中圖畫清淨",
    "T20n1092_029:0389b20": "蓮華明王。左大功德天右大辯才天。四角四",
    "T20n1092_029:0389b21": "天王神。如法畫已像置竿上。執持誦念往王",
    "T20n1092_029:0389b22": "城邑田澤山野。所至之處有情見者。則除種",
    "T20n1092_029:0389b23": "種怖畏罪障厭蠱呪詛毒蟲之類。行者諸人",
    "T20n1092_029:0389b24": "不應生疑。是真實法利益有情。摧伏一切眾",
    "T20n1092_029:0389b25": "惡神鬼。作障亂者盡皆除散。解諸怨家一切",
    "T20n1092_029:0389b26": "惡夢。種種厄難悉皆散壞。令諸有情盡修十",
    "T20n1092_029:0389b27": "善。更相憐愍得大安樂。正月白月一日。是",
    "T20n1092_029:0389b28": "真言者淨浴身服。不食餘雜百味飲食。唯食",
    "T20n1092_029:0389b29": "乳酪粥餅酥蜜。清淨隨心塗曼拏羅。中置",
    "T20n1092_029:0389c01": "此像像面向西。以諸香華香水燈明。如法供",
    "T20n1092_029:0389c02": "養淨心觀像。法瑜伽觀。誦清淨蓮華明王央",
    "T20n1092_029:0389c03": "俱捨真言摩尼供養真言。至九月白月八日",
    "T20n1092_029:0389c04": "乃至十五日。空食乳酥加飾壇場。廣以香",
    "T20n1092_029:0389c05": "華飲食菓子諸香油燈。作大供養晝夜不懈。",
    "T20n1092_029:0389c06": "不出道場加法誦念念聲不絕。至十五日初",
    "T20n1092_029:0389c07": "夜之時。或中夜時或五更時或日初出時。像",
    "T20n1092_029:0389c08": "放無量百千色光明。譡不作法誦持無量殑",
    "T20n1092_029:0389c09": "伽沙俱胝那庾多百千數遍。行者見時身心",
    "T20n1092_029:0389c10": "清淨。歡喜無量身出光明。空中讚言善哉善",
    "T20n1092_029:0389c11": "哉。持真言者汝得最勝不空羂索心王廣大",
    "T20n1092_029:0389c12": "解脫蓮華壇印三昧耶悉地成辦。為諸菩薩",
    "T20n1092_029:0389c13": "而相敬禮。得入不空摩尼供養真言三昧耶。",
    "T20n1092_029:0389c14": "成就一切如來祕密曼拏羅印三昧耶。汝求",
    "T20n1092_029:0389c15": "何願與我宣說。令汝滿足種種陀羅尼真言",
    "T20n1092_029:0389c16": "壇印三昧耶。并諸種族陀羅尼真言壇印三",
    "T20n1092_029:0389c17": "昧耶。祕密仙法種種變身法。起神通法。往諸",
    "T20n1092_029:0389c18": "天宮日宮月宮龍神八部宮殿之法。種種工",
    "T20n1092_029:0389c19": "巧法取伏藏法。一切羂索法一切藥法。一切",
    "T20n1092_029:0389c20": "人民恭敬法。大力法移物法。入水法入火法。",
    "T20n1092_029:0389c21": "乞雨法止雨法。止諸惡風雷雹法。證真言",
    "T20n1092_029:0389c22": "仙法見諸佛剎法。雄黃法劍法三叉戟法。輪",
    "T20n1092_029:0389c23": "法螺法金剛杵法。鍋鎚法鉞斧法。磬子法",
    "T20n1092_029:0389c24": "長年藥法。起米嚲羅法縛人法。縛神鬼法",
    "T20n1092_029:0389c25": "岌播羅問諸事法。轉瓶瓮法蓮華法。起諸",
    "T20n1092_029:0389c26": "器仗法。鏡中現諸色像法。如是之法任汝所",
    "T20n1092_029:0389c27": "取。出世世事悉得圓滿。汝捨身已得不退住。",
    "T20n1092_029:0389c28": "得諸如來授於記莂。汝今此身是最後身。一",
    "T20n1092_029:0389c29": "切如來陀羅尼真言壇印三昧耶現前得證。",
    "T20n1092_029:0390a01": "乃至菩提更不退轉。作是說已。像於眉間復",
    "T20n1092_029:0390a02": "放光明溥遍照曜。入真言者身面門中。即證",
    "T20n1092_029:0390a03": "無量百千不退轉三摩地毘盧遮那如來三摩",
    "T20n1092_029:0390a04": "地。溥遍門三摩地溥遍光輪三摩地。廣大廣",
    "T20n1092_029:0390a05": "輪三摩地不空神變三摩地。不空摩尼供養",
    "T20n1092_029:0390a06": "三摩地不空如意寶三摩地。光明成就三摩",
    "T20n1092_029:0390a07": "地觀照三摩地。無量品三摩地大曼拏羅祕",
    "T20n1092_029:0390a08": "密三摩地。不空陀羅尼三摩地摩尼觀王三",
    "T20n1092_029:0390a09": "摩地。隨順微細三摩地鉢頭畝怛囉三摩地。",
    "T20n1092_029:0390a10": "蓮華觀名三摩地安住播捨三摩地。常覺知",
    "T20n1092_029:0390a11": "三摩地勝光明三摩地。星宿觀三摩地無垢",
    "T20n1092_029:0390a12": "光明成就三摩地。溥遍摩尼光三摩地自在",
    "T20n1092_029:0390a13": "威德無垢三摩地。照曜光明三摩地覺持三",
    "T20n1092_029:0390a14": "摩地。分明警覺三摩地印觀三摩地。蓮華",
    "T20n1092_029:0390a15": "印觀三摩地常雨三摩地。無垢胎藏三摩地",
    "T20n1092_029:0390a16": "成就廣大三摩地。有華三摩地陀羅尼真言",
    "T20n1092_029:0390a17": "觀三摩地。溥遍成持三摩地舌具上三摩地。",
    "T20n1092_029:0390a18": "文詞清淨三摩地勝成持三摩地。具威德三",
    "T20n1092_029:0390a19": "摩地廣持三摩地。覺攝三摩地蓮華海三摩",
    "T20n1092_029:0390a20": "地。變化嚴三摩地陀羅尼無垢清淨三摩地。",
    "T20n1092_029:0390a21": "身分光明三摩地一切處清淨三摩地。得證",
    "T20n1092_029:0390a22": "如是無量百千三摩地今略說耳。若有有情",
    "T20n1092_029:0390a23": "如法信解。但常讀誦此三摩地名者。亦得",
    "T20n1092_029:0390a24": "成就此明王真言神變三摩地。執金剛祕密",
    "T20n1092_029:0390a25": "主菩薩摩訶薩。復證餘別超出世間一切如",
    "T20n1092_029:0390a26": "來種族祕密陀羅尼真言壇印等持神變三摩",
    "T20n1092_029:0390a27": "地。觀如來頂陀羅尼真言壇印三摩地。由",
    "T20n1092_029:0390a28": "此一切如來陀羅尼真言壇印三摩地一時顯",
    "T20n1092_029:0390a29": "現。若命終後於所生處。復證不空智嚴三",
    "T20n1092_029:0390b01": "摩地幻化神變三摩地。勇猛肩三摩地臂幢",
    "T20n1092_029:0390b02": "莊嚴三摩地。總持主三摩地。善開清淨三",
    "T20n1092_029:0390b03": "摩地。灌頂三摩地師子遊戲三摩地。火炬",
    "T20n1092_029:0390b04": "三摩地具足光明三摩地。寶處三摩地陀羅",
    "T20n1092_029:0390b05": "尼印三摩地。光明藏三摩地清淨光三摩地。",
    "T20n1092_029:0390b06": "大摩尼寶雨三摩地不空清淨主三摩地。不",
    "T20n1092_029:0390b07": "空甚深雷音三摩地不空成就索三摩地。不",
    "T20n1092_029:0390b08": "空幢三摩地如意寶光無垢三摩地。得證如",
    "T20n1092_029:0390b09": "是無量百千出世三摩地。一時現前。若有",
    "T20n1092_029:0390b10": "有情如法信解。但常讀誦此三摩地名者。亦",
    "T20n1092_029:0390b11": "得成就此大稱讚神通功德神變三摩地。如",
    "T20n1092_029:0390b12": "斯三摩地。皆是不空廣大明王央俱捨真言。",
    "T20n1092_029:0390b13": "亦是清淨蓮華明王央俱捨真言三昧耶中。",
    "T20n1092_029:0390b14": "不空摩尼供養真言。亦是觀音菩薩摩訶薩",
    "T20n1092_029:0390b15": "不空羂索心王母陀羅尼真言。如是說者。為",
    "T20n1092_029:0390b16": "諸有情得大安樂。種植菩提廣大善根。滅除",
    "T20n1092_029:0390b17": "十惡五逆諸惡罪垢。示此明王真言心三摩",
    "T20n1092_029:0390b18": "地門。若有有情潔治身服。但常六時以大悲",
    "T20n1092_029:0390b19": "心。受持讀誦如是真言。恒無斷廢。每白月",
    "T20n1092_029:0390b20": "八日十五日。不食不語法瑜伽觀。誦念真言。",
    "T20n1092_029:0390b21": "亦證如是真實。廣大稱讚三摩地多饒財寶。",
    "T20n1092_029:0390b22": "復得廣大莊嚴觀祕密三摩地。陀羅尼。大摩",
    "T20n1092_029:0390b23": "尼樹神通圓滿莊嚴陀羅尼。大摩尼寶溥遍",
    "T20n1092_029:0390b24": "觀幢祕密成就陀羅尼。不空溥遍金剛幢陀",
    "T20n1092_029:0390b25": "羅尼。不空展轉莊嚴觀陀羅尼。一切如來頂",
    "T20n1092_029:0390b26": "相觀神通陀羅尼。一切如來祕密心陀羅尼",
    "T20n1092_029:0390b27": "真言曼拏羅觀悉地三昧耶。一切廣大解脫",
    "T20n1092_029:0390b28": "蓮華曼拏羅印悉地三昧耶。獲得如是廣大",
    "T20n1092_029:0390b29": "神通讚歎功德加持莊嚴。及得一切如來神",
    "T20n1092_029:0390c01": "力加持莊嚴。若受持者獲此廣大不空功德",
    "T20n1092_029:0390c02": "神通稱讚。",
    "T20n1092_029:0390c03": "功德成就品第七十三",
    "T20n1092_029:0390c04": "爾時執金剛祕密主菩薩摩訶薩。聽聞是法",
    "T20n1092_029:0390c05": "歡喜踊躍。復從座起合掌恭敬。頂禮佛足白",
    "T20n1092_029:0390c06": "言世尊。如是真言極為希有。實是真實大如",
    "T20n1092_029:0390c07": "意寶。具大威德具大稱讚。具大神通種種示",
    "T20n1092_029:0390c08": "現。若苾芻苾芻尼族姓男族姓女。受持讀誦",
    "T20n1092_029:0390c09": "者。獲得幾許福聚功德。得滅何罪。得何世法",
    "T20n1092_029:0390c10": "則獲成就。得何出世清淨法門。得何如來常",
    "T20n1092_029:0390c11": "念觀護。彼觀世音菩薩摩訶薩。當與何願惟",
    "T20n1092_029:0390c12": "願如來速為解釋。今大驚疑心不安定。爾時",
    "T20n1092_029:0390c13": "釋迦牟尼如來。讚執金剛祕密主菩薩摩訶",
    "T20n1092_029:0390c14": "薩言。善哉善哉今發斯問為最上問。諦聽諦",
    "T20n1092_029:0390c15": "聽我今為汝如實分別。此清淨蓮華明王央俱",
    "T20n1092_029:0390c16": "捨真言。摩尼供養真言。是彼廣大明王央俱",
    "T20n1092_029:0390c17": "捨真言神通加持出現。是故智者以大悲心。",
    "T20n1092_029:0390c18": "法瑜伽觀觀自在相。但常信解清淨如法。精",
    "T20n1092_029:0390c19": "勤受持讀誦之者。則得觀世音憶念現前種",
    "T20n1092_029:0390c20": "種安慰。若現前時作何相狀。令真言者一一",
    "T20n1092_029:0390c21": "察知。所謂得清淨法性祕密陀羅尼心現。或",
    "T20n1092_029:0390c22": "得不空心性相現。或得不空三摩地性現。或",
    "T20n1092_029:0390c23": "得不現譬喻神變陀羅尼三摩地現。或得觀世",
    "T20n1092_029:0390c24": "音菩薩自性慈悲相現。或得十一面觀世音菩",
    "T20n1092_029:0390c25": "薩現。或得觀世音菩薩種種性現。或得觀世",
    "T20n1092_029:0390c26": "音菩薩種種變化雲現。或得那羅延天青項",
    "T20n1092_029:0390c27": "禰攞建詫現。或得三世智現。或得馬頭觀世",
    "T20n1092_029:0390c28": "音菩薩現。或得廣大解脫蓮華祕密壇現。或",
    "T20n1092_029:0390c29": "得一切如來供養雲現。或得大金剛藏現。或",
    "T20n1092_029:0391a01": "得大頂藏現。或得一切色性相現。或得不空",
    "T20n1092_029:0391a02": "神通相現。或得不空羂索一切相現。或得不",
    "T20n1092_029:0391a03": "空摩尼供養心現。或得不空羂索觀世音菩",
    "T20n1092_029:0391a04": "薩摩訶薩真實身性現。如是但當法瑜伽觀",
    "T20n1092_029:0391a05": "觀自在相。常勤精進受持讀誦。獲得如是名",
    "T20n1092_029:0391a06": "字功德性相現前。得名十方一切剎土三世",
    "T20n1092_029:0391a07": "一切如來一子地身。復得十方一切剎土三",
    "T20n1092_029:0391a08": "世一切諸佛平等法清淨身。復得十方一切",
    "T20n1092_029:0391a09": "剎土三世一切如來藏識體身。復得十方一",
    "T20n1092_029:0391a10": "切剎土三世一切如來授記不退無上菩提",
    "T20n1092_029:0391a11": "身。復得一切菩薩相會處事。復得一切天神",
    "T20n1092_029:0391a12": "恭敬讚慰身。復得摧伏一切天魔藥叉羅剎",
    "T20n1092_029:0391a13": "種種鬼神身。復得世間上妙藥王。害除諸病",
    "T20n1092_029:0391a14": "一切罪障。瑩如頗胝迦寶內外明淨身。復得",
    "T20n1092_029:0391a15": "時世人民信向歸依身。復得一切陀羅尼真",
    "T20n1092_029:0391a16": "言曼拏羅成就身。復得一切婆羅門剎帝利",
    "T20n1092_029:0391a17": "種。及諸人民恭敬供養福田利益身。復得出",
    "T20n1092_029:0391a18": "生世間一切功德財寶身。復得圓滿種種願",
    "T20n1092_029:0391a19": "身。復得不怖世間一切水火刀風雷雹霹靂。",
    "T20n1092_029:0391a20": "虎狼崖岸蠱毒呪詛枷銷禁閉杖捶怨苦身。",
    "T20n1092_029:0391a21": "復得如來世間廣大稱讚身。復得往生西方",
    "T20n1092_029:0391a22": "極樂國土身。復得臨命終時。見九十二殑伽",
    "T20n1092_029:0391a23": "沙俱胝那庾多百千如來現前安慰身。復得",
    "T20n1092_029:0391a24": "隨諸如來往諸淨土蓮華所生。種種衣服環",
    "T20n1092_029:0391a25": "釧瓔珞莊嚴身。復得到彼淨土見佛聞法具",
    "T20n1092_029:0391a26": "宿命智。乃至菩提不退轉身。復得不空羂索",
    "T20n1092_029:0391a27": "心王廣大解脫蓮華祕密曼拏羅印三昧耶現",
    "T20n1092_029:0391a28": "前身。復得一切如來種族祕密曼拏羅印三",
    "T20n1092_029:0391a29": "昧耶現前身。復得金剛種族祕密曼拏羅印",
    "T20n1092_029:0391b01": "三昧耶現前身。復得大摩尼種族祕密曼拏",
    "T20n1092_029:0391b02": "羅印三昧耶現前身。如是但當法瑜伽觀觀",
    "T20n1092_029:0391b03": "自在相。常勤精進受持讀誦。則得如是一切",
    "T20n1092_029:0391b04": "剎土。一切如來授記諸法。乃至菩提正覺涅",
    "T20n1092_029:0391b05": "槃恒不忘失。今所稱讚此出世法。若受持者。",
    "T20n1092_029:0391b06": "則得除滅百千大劫。諸所積造五無間罪等",
    "T20n1092_029:0391b07": "身毛數。一一罪累如須彌山。應受阿毘地獄",
    "T20n1092_029:0391b08": "七大地獄十六地獄。種種劇苦燼然消滅。若",
    "T20n1092_029:0391b09": "每白月八日至十五日。淨治身服默無談說。",
    "T20n1092_029:0391b10": "法瑜伽觀觀自在相。誦念真言念無間者。或",
    "T20n1092_029:0391b11": "夢或覺。見入十方一切剎土三世一切如來",
    "T20n1092_029:0391b12": "種族曼拏羅印三昧耶。蓮華種族曼拏羅印",
    "T20n1092_029:0391b13": "三昧耶。金剛種族曼拏羅印三昧耶。摩尼種",
    "T20n1092_029:0391b14": "族曼拏羅印三昧耶。不空羂索心王廣大解",
    "T20n1092_029:0391b15": "脫蓮華祕密曼拏羅印三昧耶。得諸如來觀",
    "T20n1092_029:0391b16": "世音菩薩摩訶薩。執手授諸種族曼拏羅印",
    "T20n1092_029:0391b17": "三昧耶。一切曼拏羅神種種真言明神。功德",
    "T20n1092_029:0391b18": "天毘沙門天愛敬擁護。樂同侍會。若常依法",
    "T20n1092_029:0391b19": "於諸有情。大悲心觀誦此真言。得身業淨無",
    "T20n1092_029:0391b20": "諸疾病。不畏世間一切非人諸惡猛獸而作",
    "T20n1092_029:0391b21": "災難。若命終後舌根不壞。猶如金剛赤紅蓮",
    "T20n1092_029:0391b22": "華。往諸淨土坐蓮華座。一切諸天而相為伴。",
    "T20n1092_029:0391b23": "體膚柔軟色如金色。身氣香潔如栴檀香。口",
    "T20n1092_029:0391b24": "氣芬馥如欝鉢羅華香。目淨廣長面貌方圓。",
    "T20n1092_029:0391b25": "髮青右旋身無垢膩臭氣坌穢。言詞美妙清",
    "T20n1092_029:0391b26": "徹遠聞。如緊那羅迦陵頻伽之聲。行如牛王",
    "T20n1092_029:0391b27": "德如師子。手指纖長無眾怖懼。為諸天尊。凡",
    "T20n1092_029:0391b28": "所言說天皆信仰。種種相好眾寶瓔珞。耳璫",
    "T20n1092_029:0391b29": "環釧天諸衣服自莊嚴身具宿住智。一切如",
    "T20n1092_029:0391c01": "來而為灌頂。授於阿耨多羅三藐三菩提記。",
    "T20n1092_029:0391c02": "得諸如來種種神通密祐持身。如是但當法",
    "T20n1092_029:0391c03": "瑜伽觀觀自在相。常勤精進受持讀誦。則得",
    "T20n1092_029:0391c04": "如是福德[米*資]糧。執金剛祕密主菩薩摩訶薩。",
    "T20n1092_029:0391c05": "若有有情日日三時。滿三千大千世界中。三",
    "T20n1092_029:0391c06": "世一切如來前。廣以七寶諸華內外財寶甘",
    "T20n1092_029:0391c07": "露飲食。一一如來前敷設供養。皆滿三千大",
    "T20n1092_029:0391c08": "千世界。作是供養所得功德。十六分等。不及",
    "T20n1092_029:0391c09": "彼人法瑜伽觀觀自在相。受持讀誦如是摩",
    "T20n1092_029:0391c10": "尼供養真言等。所得功德一分之一。乃至俱",
    "T20n1092_029:0391c11": "胝數倍。所得功德亦不及一。何以故此摩尼",
    "T20n1092_029:0391c12": "供養真言等。能等出生種種廣大無量寶物",
    "T20n1092_029:0391c13": "供養海雲等。遍十方一切剎土三世一切如",
    "T20n1092_029:0391c14": "來種種法會。靉靆彌布作大供養。乃至阿耨",
    "T20n1092_029:0391c15": "多羅三藐三菩提。出無斷盡具大威德。善根",
    "T20n1092_029:0391c16": "蔓莚出世世間悉地成就。六波羅蜜盡周圓",
    "T20n1092_029:0391c17": "滿。是故但當法瑜伽觀受持讀誦。得大稱讚",
    "T20n1092_029:0391c18": "神通捨施出生神變供養海雲讚歎功德。最",
    "T20n1092_029:0391c19": "勝之法運運滋長。乃至菩提。是故智者應常",
    "T20n1092_029:0391c20": "精勤。誠懇修習無令廢忘。一切諸佛菩薩摩",
    "T20n1092_029:0391c21": "訶薩。樂恒觀察加與福祚相應善根。執金剛",
    "T20n1092_029:0391c22": "祕密主菩薩摩訶薩。此摩尼供養真言等。若",
    "T20n1092_029:0391c23": "有如法以紙素竹帛絹上板上。書寫之者。則",
    "T20n1092_029:0391c24": "得過去所有積集五無間業消滅無餘。若有",
    "T20n1092_029:0391c25": "有情若見若聞如是真言。亦得滅除垢障罪",
    "T20n1092_029:0391c26": "惱。是書寫者若命終後。則生西方極樂國土。",
    "T20n1092_029:0391c27": "乃至菩提更不墮受胎卵濕化。居諸佛剎蓮",
    "T20n1092_029:0391c28": "華受生得宿住智。",
    "T20n1092_029:0391c29": "爾時執金剛祕密主菩薩摩訶薩。復白佛言",
    "T20n1092_029:0392a01": "世尊。是真言經若書寫者。生何功德成何善",
    "T20n1092_029:0392a02": "根。爾時釋迦牟尼如來。謂執金剛祕密主菩",
    "T20n1092_029:0392a03": "薩摩訶薩言。若有清淨如法書寫此經典者。",
    "T20n1092_029:0392a04": "應知是人則得不空無量無數功德蘊生。獲",
    "T20n1092_029:0392a05": "得不空無量無邊神通功德稱歎善根。譬四",
    "T20n1092_029:0392a06": "大海闊狹縱廣。水際深量穿其大坑。以於毛",
    "T20n1092_029:0392a07": "端渧四海水。盡入此坑尚可數知。彼書寫",
    "T20n1092_029:0392a08": "者若真實心。如法書寫此經典者。所獲福聚",
    "T20n1092_029:0392a09": "無以喻計算數得知。又以須彌山王碎末為",
    "T20n1092_029:0392a10": "塵尚可數知。真實書寫此經功德。不可算數",
    "T20n1092_029:0392a11": "不可度量。乃至當以一切佛眼喻計算數。亦",
    "T20n1092_029:0392a12": "不得知少分功德。當知得種如是廣大菩提",
    "T20n1092_029:0392a13": "功德積聚善根。",
    "T20n1092_029:0392a14": "爾時執金剛祕密主菩薩摩訶薩。復白佛言",
    "T20n1092_029:0392a15": "世尊。此真言經云何名字。若書寫者云何應",
    "T20n1092_029:0392a16": "法。佛復謂執金剛祕密主菩薩摩訶薩言。諦",
    "T20n1092_029:0392a17": "聽諦聽如是不空羂索心王母陀羅尼真言。",
    "T20n1092_029:0392a18": "乃至清淨蓮華明王央俱捨真言。摩尼供養",
    "T20n1092_029:0392a19": "真言。總名觀世音菩薩摩訶薩心大神通輪",
    "T20n1092_029:0392a20": "曼拏羅印大輪龍索神變真言經。若書寫者",
    "T20n1092_029:0392a21": "三業清淨。恭敬尊重一心無亂。白月八日或",
    "T20n1092_029:0392a22": "十五日。於閑靜處清淨如法。香泥塗壇。復以",
    "T20n1092_029:0392a23": "白栴檀香泥模畫壇界。壇中置於五綵高座。",
    "T20n1092_029:0392a24": "種種幡華飲食酥蜜乳酪果子敷列供養。散",
    "T20n1092_029:0392a25": "諸香華燒眾名香。其書寫人出入淨浴。以香",
    "T20n1092_029:0392a26": "塗身著淨衣服。受持齋戒。當請一切如來種",
    "T20n1092_029:0392a27": "族蓮華種族。金剛種族摩尼種族。作大供養。",
    "T20n1092_029:0392a28": "然後登座如法書寫。以諸財寶隨心布施。若",
    "T20n1092_029:0392a29": "盡依法而書寫者。則等書寫一切如來種族",
    "T20n1092_029:0392b01": "蓮華種族。金剛種族摩尼種族。一切祕密大",
    "T20n1092_029:0392b02": "曼拏羅印三昧耶。毘盧遮那如來大悲出生",
    "T20n1092_029:0392b03": "藏種種種族。大曼拏羅印三昧耶。喻如一切",
    "T20n1092_029:0392b04": "江河泉源皆歸於海同一味相。亦如日月同",
    "T20n1092_029:0392b05": "一光明。如是不空羂索心王母陀羅尼真言。",
    "T20n1092_029:0392b06": "乃至不空廣大明王央俱捨真言。大可畏明",
    "T20n1092_029:0392b07": "王央俱捨真言。清淨蓮華明王央俱捨真言。",
    "T20n1092_029:0392b08": "摩尼供養真言。觀世音菩薩摩訶薩心大神",
    "T20n1092_029:0392b09": "通輪曼拏羅印大輪龍索神變真言經。皆等",
    "T20n1092_029:0392b10": "同入毘盧遮那如來心印三昧耶。同是十方",
    "T20n1092_029:0392b11": "一切剎土三世一切如來種族神通供養海雲",
    "T20n1092_029:0392b12": "出生。又是十方三世一切微塵剎土一切如",
    "T20n1092_029:0392b13": "來同供真實宣說出生。又是毘盧遮那如來",
    "T20n1092_029:0392b14": "所說一切祕密陀羅尼真言壇印三昧耶。同",
    "T20n1092_029:0392b15": "一三昧耶加持出生。是故得此廣大不空羂",
    "T20n1092_029:0392b16": "索不空業成就神通威德悉地之名。是書寫",
    "T20n1092_029:0392b17": "者得大福聚。稱望善根則同書寫一切如來",
    "T20n1092_029:0392b18": "種族祕密大曼拏羅印三昧耶。由是得名一切",
    "T20n1092_029:0392b19": "如來不空羂索心王廣大明王央俱捨真言神",
    "T20n1092_029:0392b20": "通加持出現。是故智者如法信解。常應精勤",
    "T20n1092_029:0392b21": "如法書寫。受持讀誦恭敬供養如是真言壇",
    "T20n1092_029:0392b22": "印之法。復應為人隨力解釋。讚歎書寫無量",
    "T20n1092_029:0392b23": "祕密不空羂索心王廣大解脫蓮華曼拏羅印",
    "T20n1092_029:0392b24": "三昧耶中。二大寶真言。謂是一切如來祕密",
    "T20n1092_029:0392b25": "陀羅尼真言壇印三昧耶加持出生。一名不",
    "T20n1092_029:0392b26": "空清淨蓮華明王央俱捨真言。二名不空摩",
    "T20n1092_029:0392b27": "尼供養真言。此二大寶真言。復是彼觀世音",
    "T20n1092_029:0392b28": "菩薩摩訶薩心大神通輪曼拏羅印大輪龍索",
    "T20n1092_029:0392b29": "神變真言所化出生。此二大寶真言。是大不",
    "T20n1092_029:0392c01": "空大如意樹大供養海雲。亦是十方一切剎土",
    "T20n1092_029:0392c02": "一切如來祕密不空羂索心王廣大明王央俱",
    "T20n1092_029:0392c03": "捨真言神通。亦是十方一切剎土一切如來常",
    "T20n1092_029:0392c04": "加被處。亦是彼觀世音菩薩摩訶薩真實心",
    "T20n1092_029:0392c05": "王不空思惟大如意寶。亦是不空王大神變",
    "T20n1092_029:0392c06": "幻化三摩地大神通力。是故智者如法信解。",
    "T20n1092_029:0392c07": "書寫受持所獲功德無以校計算數其量。",
    "T20n1092_029:0392c08": "爾時執金剛祕密主菩薩摩訶薩。及一切種",
    "T20n1092_029:0392c09": "族陀羅尼真言明神曼拏羅神。無量百千諸",
    "T20n1092_029:0392c10": "真言明神。無量百千大梵天帝釋天。那羅延",
    "T20n1092_029:0392c11": "天伊首羅天。摩醯首羅天。無量百千淨居天",
    "T20n1092_029:0392c12": "焰摩王。水天四天王神。無量百千龍神八部。",
    "T20n1092_029:0392c13": "俱時聞斯是二大寶真言三昧耶已。一時歡喜",
    "T20n1092_029:0392c14": "從坐而起。執持種種幢幡寶蓋。衣服瓔珞天",
    "T20n1092_029:0392c15": "諸伎樂。奇諸雜華塗香末香。俱共右繞如來",
    "T20n1092_029:0392c16": "觀世音菩薩摩訶薩清淨蓮華明王。百千數",
    "T20n1092_029:0392c17": "匝却住一面。同作種種敷設供養。奏諸伎樂",
    "T20n1092_029:0392c18": "歌讚如來。讚不空羂索心王廣大解脫蓮華",
    "T20n1092_029:0392c19": "曼拏羅印三昧耶中。清淨蓮華明王央俱捨",
    "T20n1092_029:0392c20": "真言。最上希有甚難可遇。世尊彼觀世音菩",
    "T20n1092_029:0392c21": "薩摩訶薩。以大慈悲於贍部洲。當廣流布此",
    "T20n1092_029:0392c22": "二大寶真言。是諸佛等俱以無量廣大神通。",
    "T20n1092_029:0392c23": "加被護持此清淨蓮華明王央俱捨真言。復",
    "T20n1092_029:0392c24": "是十方一切剎土三世一切如來祕密堅實無",
    "T20n1092_029:0392c25": "等等一切壇印三昧耶。復是十方一切剎土",
    "T20n1092_029:0392c26": "三世一切如來神通變化供養海雲。最難得",
    "T20n1092_029:0392c27": "法今已見聞。世尊我輩一切真言明神。乃至",
    "T20n1092_029:0392c28": "諸天天神龍神八部。誓一切處隨逐給護清",
    "T20n1092_029:0392c29": "淨蓮華明王央俱捨真言。我輩諸天一切神",
    "T20n1092_029:0393a01": "眾。誓當書寫受持讀誦為眾解脫。恭敬供養",
    "T20n1092_029:0393a02": "是真言經。世尊若沙門婆羅門族姓男族姓",
    "T20n1092_029:0393a03": "女。信解書寫受持讀誦是真言經者。我等",
    "T20n1092_029:0393a04": "神眾加被擁護不相捨離。是人若有世間一",
    "T20n1092_029:0393a05": "切蓋障厄難諸惡鬼神欲競侵擾。我誓遮止",
    "T20n1092_029:0393a06": "不令惱亂。常令身心得大安樂。無諸怖懼加",
    "T20n1092_029:0393a07": "助眾願。惟願世尊重為我輩宣說此法。",
    "T20n1092_029:0393a08": "爾時釋迦牟尼如來。溥誥執金剛祕密主菩",
    "T20n1092_029:0393a09": "薩摩訶薩。一切種族真言明神諸天八部言。",
    "T20n1092_029:0393a10": "善哉善哉汝等大眾。應如是作處處書寫受",
    "T20n1092_029:0393a11": "持讀誦恭敬供養如是經典。得滿眾願。我今",
    "T20n1092_029:0393a12": "以此經典付囑汝等。擁護受持若沙門婆羅",
    "T20n1092_029:0393a13": "門族姓男族姓女。如法書寫受持讀誦此經",
    "T20n1092_029:0393a14": "典者。我亦付囑汝諸大眾加被護持。",
    "T20n1092_029:0393a15": "不空羂索神變真言經卷第二十九"
}