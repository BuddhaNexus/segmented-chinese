{
    "X28n0588_004:0494c19": "玄籤備撿卷第四",
    "X28n0588_004:0494c21": "丹丘沙門　有嚴　注",
    "X28n0588_004:0494c22": "如意摩尼",
    "X28n0588_004:0494c23": "摩尼或云只是如意珠記主云若據法華經中摩",
    "X28n0588_004:0494c24": "尼珠瓔珞如意珠瓔珞此似有異今玄云頗梨籤",
    "X28n0588_004:0495a01": "云摩尼學者詳之。",
    "X28n0588_004:0495a02": "估客金匠準此說之",
    "X28n0588_004:0495a03": "與而言之曰得奪而言之則無。",
    "X28n0588_004:0495a04": "恐體濫故",
    "X28n0588_004:0495a05": "三軌成乘即離體一體一則濫剋取真性。",
    "X28n0588_004:0495a06": "若據顯體亦秪應是法身德",
    "X28n0588_004:0495a07": "取性三合為法身是所顯體。",
    "X28n0588_004:0495a08": "意亦如前",
    "X28n0588_004:0495a09": "如前文云為此義故簡出正體。",
    "X28n0588_004:0495a10": "【玄】呌喚求食",
    "X28n0588_004:0495a11": "火宅喻品偈云又諸餓鬼裸形黑瘦發大惡聲呌",
    "X28n0588_004:0495a12": "呼求食疏釋云外人宣說有我望得道果故云呌",
    "X28n0588_004:0495a13": "喚求食。",
    "X28n0588_004:0495a14": "亦是橫計四門差別",
    "X28n0588_004:0495a15": "彼云或約有門明三諦如盲聞貝或約空門明三",
    "X28n0588_004:0495a16": "諦如盲聞粖或約空有門明三諦如盲聞雪或約",
    "X28n0588_004:0495a17": "雙非明三諦如盲聞鶴輔行釋云貝聲雖空貝體",
    "X28n0588_004:0495a18": "是實喻有門米粖柔軟可喻空門雪有非有可喻",
    "X28n0588_004:0495a19": "雙亦鶴飛在空而不住空可喻雙非四譬本譬外",
    "X28n0588_004:0495a20": "道執邪常樂終不見佛道真常樂淨乳之真色。",
    "X28n0588_004:0495a21": "一指二指",
    "X28n0588_004:0495a22": "大經如來性品云云何佛性難見難入佛言如百",
    "X28n0588_004:0495a23": "盲人為治眼故詣良醫所即以金錍決其眼瘼以",
    "X28n0588_004:0495a24": "一指示之問言見不答言不見復以二指三指示",
    "X28n0588_004:0495b01": "之問言見不答言少見章安釋云即以三諦為三",
    "X28n0588_004:0495b02": "指初指喻真諦不見中性二指喻真俗二諦亦不",
    "X28n0588_004:0495b03": "見性三指喻一諦即三諦故云少見即十住也。",
    "X28n0588_004:0495b04": "初句但聞",
    "X28n0588_004:0495b05": "多但聞字。",
    "X28n0588_004:0495b06": "如名異",
    "X28n0588_004:0495b07": "義異耳。",
    "X28n0588_004:0495b08": "歷軄備位如用異",
    "X28n0588_004:0495b09": "似多寫此七字況用異文了。",
    "X28n0588_004:0495b10": "張儀",
    "X28n0588_004:0495b11": "籤文少誤今取史記正之張儀列傳云(籤作世家)儀甞",
    "X28n0588_004:0495b12": "從楚相飲而楚相亡璧門下意張儀曰貧無行必",
    "X28n0588_004:0495b13": "此盜相君之璧共執儀掠鞭數百不服醳於是謁",
    "X28n0588_004:0495b14": "見蘇秦困數讓之曰以子之材能乃自困辱至此",
    "X28n0588_004:0495b15": "吾寧不能言而富貴子子不足收也謝去之遂入",
    "X28n0588_004:0495b16": "秦蘇秦已而言其舍人曰張儀天下賢士向者召",
    "X28n0588_004:0495b17": "辱之以激其志耳(餘陰奉車馬文與籤文同)儀既相秦為文檄",
    "X28n0588_004:0495b18": "告楚相曰始吾從若飲我不盜璧而笞我善守汝",
    "X28n0588_004:0495b19": "國史記惠王籤作慧又背秦籤作背蹤。",
    "X28n0588_004:0495b20": "范蠡",
    "X28n0588_004:0495b21": "史記勾踐世家云勾踐覇越范蠡稱上將軍以為",
    "X28n0588_004:0495b22": "大名之下難以久居為書辭勾踐曰臣聞主憂臣",
    "X28n0588_004:0495b23": "辱主辱臣死昔者君王辱於會稽所以不死者為",
    "X28n0588_004:0495b24": "此也今既雪耻臣請從會稽之誅勾踐曰孤將與",
    "X28n0588_004:0495c01": "子分國而有之不然將加誅于子范蠡曰君行令",
    "X28n0588_004:0495c02": "臣行意乃裝其珠玉與其徒屬乘舟浮海以行終",
    "X28n0588_004:0495c03": "不反於是勾踐表會稽山以為范蠡俸邑蠡浮海",
    "X28n0588_004:0495c04": "出齊變姓名自謂鴟夷子耕于海畔苦身勠力父",
    "X28n0588_004:0495c05": "子治產居其無何致產千萬齊人聞其賢等又自",
    "X28n0588_004:0495c06": "謂陶朱公復要約父子耕畜廢居候時逐什一之",
    "X28n0588_004:0495c07": "利居無何則致貲巨萬言居無何者謂無幾也言",
    "X28n0588_004:0495c08": "其非久耳。",
    "X28n0588_004:0495c09": "【玄】熊渠",
    "X28n0588_004:0495c10": "熊應作雄。",
    "X28n0588_004:0495c11": "【玄】學數則捨大",
    "X28n0588_004:0495c12": "毗曇數論學此者則捨成實以誠實分通大故或",
    "X28n0588_004:0495c13": "捨衍門之大善地論則彈斥中論。",
    "X28n0588_004:0495c14": "【玄】世性",
    "X28n0588_004:0495c15": "謂世間眾生由冥初面有即世間本性僧佉外道",
    "X28n0588_004:0495c16": "計之。",
    "X28n0588_004:0495c17": "【玄】微塵",
    "X28n0588_004:0495c18": "邪計此身從微塵生四大五陰身。",
    "X28n0588_004:0495c19": "次釋中二列章",
    "X28n0588_004:0495c20": "二下應云初列章。",
    "X28n0588_004:0495c21": "【玄】如喜見城",
    "X28n0588_004:0495c22": "須彌山頂帝釋有城名為喜見文在大論。",
    "X28n0588_004:0495c23": "【玄】在第五不可說藏中",
    "X28n0588_004:0495c24": "犢子者附佛法外道因讀舍利弗毗曇自製別義",
    "X28n0588_004:0496a01": "言我在第五不可說藏中云何外道計色是我離",
    "X28n0588_004:0496a02": "色有我色中有我我中有色犢子道人又自作義",
    "X28n0588_004:0496a03": "云不生不滅如幻如化龍樹斥云是邪人法。",
    "X28n0588_004:0496a04": "【玄】觀空即氎",
    "X28n0588_004:0496a05": "如論云如坐禪人觀放端氎作地水火風青黃赤",
    "X28n0588_004:0496a06": "白等想或復都空是故端氎但有名字從一極微",
    "X28n0588_004:0496a07": "色香味觸以為實相假名毛分毛分者毛中小分",
    "X28n0588_004:0496a08": "名為毛分故極微等皆名毛分毛合聚故故名為",
    "X28n0588_004:0496a09": "毳論釋甚廣。",
    "X28n0588_004:0496a10": "【玄】毗紐天生",
    "X28n0588_004:0496a11": "俱舍云第三禪頂天也大論云徧淨天者四臂捉",
    "X28n0588_004:0496a12": "貝持輪騎金翅鳥劫初一人生海水上臍中生蓮",
    "X28n0588_004:0496a13": "華梵王生於蓮華下作是念言何故空無眾生作",
    "X28n0588_004:0496a14": "是念時他方有八天子化生八天是眾生父母毗",
    "X28n0588_004:0496a15": "紐天是梵王父母外道計梵天生四人口生婆羅",
    "X28n0588_004:0496a16": "門臂生剎利脇生毗舍足生首陀。",
    "X28n0588_004:0496a17": "從緣故有無生故無",
    "X28n0588_004:0496a18": "大經云不可定言乳中有酪乳中無酪若言定有",
    "X28n0588_004:0496a19": "者云何而得體味有異若言定無者何不生兔角",
    "X28n0588_004:0496a20": "(云云)是乳滅已因緣成酪何等因緣若酢若煖是",
    "X28n0588_004:0496a21": "故得名從因緣有(云云)明與無明亦如是若與煩",
    "X28n0588_004:0496a22": "惱者名為無明若與一切善法俱者名之為明。",
    "X28n0588_004:0496a23": "細對佛性由緣修顯",
    "X28n0588_004:0496a24": "乳中有酪者有門乳中無酪者空門亦非對二門。",
    "X28n0588_004:0496b01": "【玄】見他得樂",
    "X28n0588_004:0496b02": "七周行慈想他得下中上樂。",
    "X28n0588_004:0496b03": "破見觀之如中論下兩品所明",
    "X28n0588_004:0496b04": "有中論二十七品廣談中理如偈云不生亦不滅",
    "X28n0588_004:0496b05": "不常亦不斷不一亦不異不來亦不去能說是因",
    "X28n0588_004:0496b06": "緣善滅諸戲論等至第二十六十二因緣品云眾",
    "X28n0588_004:0496b07": "生癡所覆為後起三行以起是行故隨行入六趣",
    "X28n0588_004:0496b08": "三行者身口意也第二十七破邪見品破五陰假",
    "X28n0588_004:0496b09": "名六十二見等。",
    "X28n0588_004:0496b10": "【玄】若得前意",
    "X28n0588_004:0496b11": "前云數存隣虗論破隣虗隣虗有無未免二見。",
    "X28n0588_004:0496b12": "【玄】六群",
    "X28n0588_004:0496b13": "多論云二人善解算數陰陽說法論議而多欲難",
    "X28n0588_004:0496b14": "途跋羅是也又二人深通射道善解毗曇而多癡",
    "X28n0588_004:0496b15": "迦留陀夷闡陀是也又二人善音樂戲笑說法論",
    "X28n0588_004:0496b16": "議而多瞋馬師滿宿是也。",
    "X28n0588_004:0496b17": "不違佛所制",
    "X28n0588_004:0496b18": "六群比丘作制戒緣起佛制二已是六群更不再",
    "X28n0588_004:0496b19": "犯故云聖人不重犯。",
    "X28n0588_004:0496b20": "【玄】若下二行",
    "X28n0588_004:0496b21": "苦無常行是無作門。",
    "X28n0588_004:0496b22": "【玄】緣中不自在當教勝處",
    "X28n0588_004:0496b23": "八背捨中內有色相外觀色又內無色相外觀色",
    "X28n0588_004:0496b24": "而於緣未自在若修八勝處內有色相外觀色少",
    "X28n0588_004:0496c01": "內有色相外觀色多雖然轉變自在而未廣普是",
    "X28n0588_004:0496c02": "故更觀青黃赤白皆一切處。",
    "X28n0588_004:0496c03": "【玄】或總一",
    "X28n0588_004:0496c04": "以身總受。",
    "X28n0588_004:0496c05": "總二",
    "X28n0588_004:0496c06": "以身總受心。",
    "X28n0588_004:0496c07": "功德黑闇",
    "X28n0588_004:0496c08": "功德天女黑闇女姉妹不相捨大經喻生必有死。",
    "X28n0588_004:0496c09": "常樂觀察諸對治門",
    "X28n0588_004:0496c10": "維摩詰此翻淨無垢稱居士以三德立號所謂苦",
    "X28n0588_004:0496c11": "樂常無常淨不淨我無我實不實歸依非歸依眾",
    "X28n0588_004:0496c12": "生非眾生恒非恒安非安為無為斷不斷涅槃非",
    "X28n0588_004:0496c13": "涅槃增長非增長增上非增上章安釋云味俗為",
    "X28n0588_004:0496c14": "苦沉真為樂沉真為苦分別為樂常我淨等亦復",
    "X28n0588_004:0496c15": "如是又沉真為苦大涅槃為樂沉真為樂大涅槃",
    "X28n0588_004:0496c16": "為苦乃至增上非增上亦復如是問恒與常何異",
    "X28n0588_004:0496c17": "答不從因緣為常始終不異為恒此等皆是二邊",
    "X28n0588_004:0496c18": "之病互為藥病名之為門。",
    "X28n0588_004:0496c19": "即不即即",
    "X28n0588_004:0496c20": "多下一即。",
    "X28n0588_004:0496c21": "【玄】尼犍性實",
    "X28n0588_004:0496c22": "計罪福苦樂盡由前世要必當償今雖行道亦不",
    "X28n0588_004:0496c23": "能斷。",
    "X28n0588_004:0496c24": "【玄】周璞鄭璞",
    "X28n0588_004:0497a01": "鄭重玉璞若有得者與其厚賜周人聞之規期其",
    "X28n0588_004:0497a02": "厚賜周人風俗名死鼠為玉璞乃將詣鄭鄭人笑",
    "X28n0588_004:0497a03": "之曰此死鼠耳。",
    "X28n0588_004:0497a04": "【玄】偷安莊老",
    "X28n0588_004:0497a05": "彼云惡魔比丘退戒還俗以佛法義偷安邪典壓",
    "X28n0588_004:0497a06": "八萬十二之高就五千二篇之下。",
    "X28n0588_004:0497a07": "涇濁渭清",
    "X28n0588_004:0497a08": "本涇清渭濁。",
    "X28n0588_004:0497a09": "【玄】別門就圓智",
    "X28n0588_004:0497a10": "先明次第智此說地前後明圓智此說向後或先",
    "X28n0588_004:0497a11": "明圓智此說向後次明次第智此說地前。",
    "X28n0588_004:0497a12": "【玄】圓門證別智",
    "X28n0588_004:0497a13": "或先明圓智此說信後後明次第智此說住前或",
    "X28n0588_004:0497a14": "先明次第智此說住前後明圓智此說住後圓次",
    "X28n0588_004:0497a15": "第智義不同別。",
    "X28n0588_004:0497a16": "別門說果不縱",
    "X28n0588_004:0497a17": "或先明果縱此說地前後明果不縱此說向後或",
    "X28n0588_004:0497a18": "先明果不縱此說向後後明果縱此說地前。",
    "X28n0588_004:0497a19": "【玄】圓門說果縱",
    "X28n0588_004:0497a20": "或先明果不縱此說信後後明果縱此說住前或",
    "X28n0588_004:0497a21": "先明果縱此說住前後明果不縱此說信後然圓",
    "X28n0588_004:0497a22": "德因果俱從性起並非縱橫今為分別類別縱橫",
    "X28n0588_004:0497a23": "耳。",
    "X28n0588_004:0497a24": "【玄】涅槃即生死顯四枯",
    "X28n0588_004:0497b01": "本是顯四榮言四枯者指生死體全是涅槃故言",
    "X28n0588_004:0497b02": "枯耳或寫誤。",
    "X28n0588_004:0497b03": "皆有門前序中門相",
    "X28n0588_004:0497b04": "九段之文皆有三義言門前者指正說之前也皆",
    "X28n0588_004:0497b05": "先別次圓若正說中如融不融門先寄破會明圓",
    "X28n0588_004:0497b06": "融不融次約經明融不融即不即亦先別次圓是",
    "X28n0588_004:0497b07": "也序中門前正說之相者即徧不徧并約經文判",
    "X28n0588_004:0497b08": "前後下去皆爾。",
    "X28n0588_004:0497b09": "止觀記具注解",
    "X28n0588_004:0497b10": "今引彼文注之使講習免撿。",
    "X28n0588_004:0497b11": "譬如長者(佛也)多有諸牛(教也)色雖種種(隨機)同共一群(理一)",
    "X28n0588_004:0497b12": "付放牧人(弘教)令逐水草(被機)唯為醍醐(常住)不求乳酪(人天",
    "X28n0588_004:0497b13": "二乘)時放牧人[(殼一)/牛]已自食(弘教者自益)長者命終(佛滅)所有諸",
    "X28n0588_004:0497b14": "牛悉為群賊之所抄掠(盜佛教法)賊得牛已無有婦女(無慈)",
    "X28n0588_004:0497b15": "[(殼一)/牛]已自食(利養)群賊相謂長者畜牛唯為醍醐不求乳",
    "X28n0588_004:0497b16": "酪設何方便而得之耶(欽慕)我等無器(非根)雖復得乳無",
    "X28n0588_004:0497b17": "安置處(設復持戒非常住本)復共相謂唯有皮囊可以盛之(人天",
    "X28n0588_004:0497b18": "陰果)雖有盛處不知鑽搖漿猶難得況復酪酥(無定慧方便名",
    "X28n0588_004:0497b19": "不知鑽搖似道尚無况復真常)爾時群賊為醍醐故加之以水(起見)以",
    "X28n0588_004:0497b20": "水多故一切皆失(起見墮惡失人天果)",
    "X28n0588_004:0497b21": "已上並輔行注文也南山律師云古者講華嚴經",
    "X28n0588_004:0497b22": "唯一卷疏於後法師作三卷疏今時講者十地一",
    "X28n0588_004:0497b23": "品出十卷疏各逞功能競顯華詞文字浩博寄心",
    "X28n0588_004:0497b24": "無所今時愚人競求於名不求於法法尚不可著",
    "X28n0588_004:0497c01": "何況著文字故大集經云經文是一講者異說各",
    "X28n0588_004:0497c02": "恃己見壞亂正法天神瞋故三災俱起以是因緣",
    "X28n0588_004:0497c03": "佛法淡薄如一斛水解一升酪看似酪色食則無",
    "X28n0588_004:0497c04": "味諦思講論人情測佛佛智境界豈人能測已上",
    "X28n0588_004:0497c05": "並南山律師垂訓也且大經大集誡人穿鑿太甚",
    "X28n0588_004:0497c06": "願熟讀之。",
    "X28n0588_004:0497c07": "皆須先明橫竪次明不二",
    "X28n0588_004:0497c08": "如修德境中云心起必託緣為心具為緣具為共",
    "X28n0588_004:0497c09": "具為離具當知四句求心不可得三千亦不可得",
    "X28n0588_004:0497c10": "此四橫句也又云既橫得應一念滅生三千耶亦",
    "X28n0588_004:0497c11": "滅亦不滅非滅非不滅生三千俱不可得此竪也",
    "X28n0588_004:0497c12": "非縱非橫亦不可得此不二也又輔行云不思議",
    "X28n0588_004:0497c13": "境窮實相底名竪包十法界名橫發心上求名竪",
    "X28n0588_004:0497c14": "下化名橫又上求下化名竪依境發誓名橫安心",
    "X28n0588_004:0497c15": "實理名竪六十四番名橫乃至無著入位名竪離",
    "X28n0588_004:0497c16": "似三法名橫又總論一一十自相望名橫一一至",
    "X28n0588_004:0497c17": "極名竪一一實相非橫非竪一切橫竪俱破即不",
    "X28n0588_004:0497c18": "二也。",
    "X28n0588_004:0497c19": "至後二品方可入理",
    "X28n0588_004:0497c20": "二品如前注十二因緣品破邪見品。",
    "X28n0588_004:0497c21": "先敘昔門",
    "X28n0588_004:0497c22": "三周七喻皆先敘昔如譬喻品以三車敘昔大車",
    "X28n0588_004:0497c23": "次開信解品以窮子敘昔付財次開藥草喻品以",
    "X28n0588_004:0497c24": "三草二木敘昔一地生一雨潤次開餘品例之。",
    "X28n0588_004:0498a01": "【玄】桷",
    "X28n0588_004:0498a02": "音角謂椽也說文云秦謂之椽周謂榱齊魯謂之",
    "X28n0588_004:0498a03": "桷。",
    "X28n0588_004:0498a04": "綜",
    "X28n0588_004:0498a05": "子宋反持絲之交也或可作總作孔反謂聚東也。",
    "X28n0588_004:0498a06": "次二句句",
    "X28n0588_004:0498a07": "多一句字。",
    "X28n0588_004:0498a08": "次開章解初釋",
    "X28n0588_004:0498a09": "應云開章解釋初簡字體中。",
    "X28n0588_004:0498a10": "三修",
    "X28n0588_004:0498a11": "三修有三謂邪劣勝劣者世間顛倒見相續謂常",
    "X28n0588_004:0498a12": "適意可悅謂樂轉動運為謂我愚癡所覆唐無毫",
    "X28n0588_004:0498a13": "益劣者依半字教破於邪執無常破常無樂破樂",
    "X28n0588_004:0498a14": "無我破我三界皆無常諸有悉非樂一切空無我",
    "X28n0588_004:0498a15": "勝者依佛勝教破於劣修謂常樂我法身常恒無",
    "X28n0588_004:0498a16": "有變易遊諸覺藏歡娛受樂具八自在無能遏絕",
    "X28n0588_004:0498a17": "如是修者入秘密藏名勝三修。",
    "X28n0588_004:0498a18": "指向不異惑染",
    "X28n0588_004:0498a19": "八識真同一。",
    "X28n0588_004:0498a20": "不與染俱",
    "X28n0588_004:0498a21": "九識。",
    "X28n0588_004:0498a22": "【玄】通判三入",
    "X28n0588_004:0498a23": "入應作人。",
    "X28n0588_004:0498a24": "後曇無竭為說即法身也",
    "X28n0588_004:0498b01": "論問云曇無竭菩薩為生身為法身有人云是法",
    "X28n0588_004:0498b02": "身若生身者云何能令十方佛讚復令薩陀波崙",
    "X28n0588_004:0498b03": "得六萬三昧今言已斷無明必出分段等。",
    "X28n0588_004:0498b04": "妙覺對住前為二句",
    "X28n0588_004:0498b05": "住前賢賢妙覺聖聖。",
    "X28n0588_004:0498b06": "四教之文本分四句",
    "X28n0588_004:0498b07": "四教義中雖各具四覈名定實只是四耳今更引",
    "X28n0588_004:0498b08": "彼文示之使此文易見彼云三藏者教說無常即",
    "X28n0588_004:0498b09": "是三乘同稟入道即是通別為菩薩說弘誓六度",
    "X28n0588_004:0498b10": "即是別說一切種智令入佛果即是圓通教者說",
    "X28n0588_004:0498b11": "戒定慧豈非三藏教道種智豈非別教說一切種",
    "X28n0588_004:0498b12": "智豈非圓教別教者亦說戒定慧亦說無生理亦",
    "X28n0588_004:0498b13": "說中道一切種智也圓教者亦說戒定慧亦有真",
    "X28n0588_004:0498b14": "空之理亦有歷別階級法門也是則四教四名雖",
    "X28n0588_004:0498b15": "復互通研其理實當教立名不可混濫。",
    "X28n0588_004:0498b16": "恐文誤故故間書之",
    "X28n0588_004:0498b17": "或消云若作漸圓圓漸者中間二圓恐人作圓圓",
    "X28n0588_004:0498b18": "讀之故一漸以間二圓或消云恐玄誤故籤為間",
    "X28n0588_004:0498b19": "之作漸圓圓漸更詳。",
    "X28n0588_004:0498b20": "黃絹幼婦外孫齏臼",
    "X28n0588_004:0498b21": "乃絕妙好辭四字耳籤文少誤後漢書列女傳云",
    "X28n0588_004:0498b22": "曹娥者會稽上虞人也父盱能絃歌為巫祝漢安",
    "X28n0588_004:0498b23": "二年五月五日於縣泝濤迎婆娑神溺水死不得",
    "X28n0588_004:0498b24": "屍娥年十四乃沿江啼哭晝夜不絕旬有七日遂",
    "X28n0588_004:0498c01": "投江而死至元嘉元年縣長度尚改葬於江南道",
    "X28n0588_004:0498c02": "傍為立碑焉注云娥投衣於水祝曰父屍所在衣",
    "X28n0588_004:0498c03": "當沉衣乃隨流至一處而沉娥遂與衣俱沒會稽",
    "X28n0588_004:0498c04": "典錄云上虞長度尚弟子邯鄲淳字子禮時甫弱",
    "X28n0588_004:0498c05": "冠而有異才度先使魏朗作曹娥碑文成未出會",
    "X28n0588_004:0498c06": "朗見尚與之飲宴而子禮方至尚問朗碑文成未",
    "X28n0588_004:0498c07": "朗辭不才因使子禮為之操筆而成無所點定朗",
    "X28n0588_004:0498c08": "嗟歎不及自毀其草即後漢桓帝時也傳中作第",
    "X28n0588_004:0498c09": "籤云有息本桓帝今云順帝讀籤不妨知之耳。",
    "X28n0588_004:0498c10": "值佛多少",
    "X28n0588_004:0498c11": "四依品云若有眾生於一恒河沙諸如來所發菩",
    "X28n0588_004:0498c12": "提心然後於惡世中不謗是經而不能為人分別",
    "X28n0588_004:0498c13": "演說二恒正解信樂亦不能演說三恒受持書寫",
    "X28n0588_004:0498c14": "雖為他說不解深義四恒廣說十六分中解一分",
    "X28n0588_004:0498c15": "義。",
    "X28n0588_004:0498c16": "後跳即未來益相",
    "X28n0588_004:0498c17": "疏釋云師子奮迅者或云將前之狀此表未來益",
    "X28n0588_004:0498c18": "相。",
    "X28n0588_004:0498c19": "【玄】今題來證義",
    "X28n0588_004:0498c20": "題應作提。",
    "X28n0588_004:0498c21": "前來開合之義",
    "X28n0588_004:0498c22": "如迹門開因合果本門開果合因。",
    "X28n0588_004:0499a01": "　　　文悞之圖",
    "X28n0588_004:0500a01": "如前明體即指十妙之中中道實性",
    "X28n0588_004:0500a02": "前文云正顯體者即一實相印也七二諦中取中",
    "X28n0588_004:0500a03": "道為體次云智妙中簡乃至十妙一一簡出正體。",
    "X28n0588_004:0500a04": "釋籤卷第十",
    "X28n0588_004:0500a05": "【玄】袖衿",
    "X28n0588_004:0500a06": "衿衣領耳應作襟謂心襟也。",
    "X28n0588_004:0500a07": "阡陌",
    "X28n0588_004:0500a08": "路也東西曰阡南北曰陌。",
    "X28n0588_004:0500a09": "聿",
    "X28n0588_004:0500a10": "循也謂循述。",
    "X28n0588_004:0500a11": "普賢三若",
    "X28n0588_004:0500a12": "若應作昧。",
    "X28n0588_004:0500a13": "第五會二品",
    "X28n0588_004:0500a14": "二應作三。",
    "X28n0588_004:0500a15": "三十七品",
    "X28n0588_004:0500a16": "經有四十八品數今則有三十九品盖舊譯。",
    "X28n0588_004:0500a17": "不明行位之意",
    "X28n0588_004:0500a18": "住中圓融是圓住行後歷別是圓接別。",
    "X28n0588_004:0500a19": "如觀眾生品即是歎大",
    "X28n0588_004:0500a20": "經云譬如幻師見所幻人菩薩觀眾生為若此也",
    "X28n0588_004:0500a21": "譬如智者見水中月如鏡中見面像如熱時燄如",
    "X28n0588_004:0500a22": "呼聲響乃至云菩薩觀眾生為若此也疏今通云",
    "X28n0588_004:0500a23": "云譬即通圓二教之意。",
    "X28n0588_004:0500a24": "稱歎文殊及淨名等即是褒圓",
    "X28n0588_004:0500b01": "經云文殊白佛言彼上人者難為酬對深達實相",
    "X28n0588_004:0500b02": "善說法要辯才無滯智慧無礙此乃圓褒淨名也",
    "X28n0588_004:0500b03": "洎至文殊入室已維摩言善來文殊師利不來相",
    "X28n0588_004:0500b04": "而來不見相而見文殊言居士若來已更不來若",
    "X28n0588_004:0500b05": "去已更不去所以者何來者無所從來去者無所",
    "X28n0588_004:0500b06": "至所可見者更不可見此乃圓褒文殊也疏釋若",
    "X28n0588_004:0500b07": "以來相而來則非善來今文殊以不來相而來故",
    "X28n0588_004:0500b08": "歎言善來何者若諸凡夫皆有愛見此取相而來",
    "X28n0588_004:0500b09": "若諸聲聞破假入真而來此乃曲徑取偏真相而",
    "X28n0588_004:0500b10": "來三藏菩薩伏結而來取相未斷通教菩薩從體",
    "X28n0588_004:0500b11": "假見真入見地乃至入菩薩位而來此二諦相而",
    "X28n0588_004:0500b12": "來若別教初心歷別三諦入初地而來此依三諦",
    "X28n0588_004:0500b13": "相而來此等皆非不來相而來若圓教知四不可",
    "X28n0588_004:0500b14": "說即不見相而能觀中道無緣大慈化法界眾生",
    "X28n0588_004:0500b15": "同來寂光是為不來相而來也問來與見何殊答",
    "X28n0588_004:0500b16": "來是三智見是五眼一心三智將果望因心心寂",
    "X28n0588_004:0500b17": "滅自然流入妙覺大海故言不來相而來五眼轉",
    "X28n0588_004:0500b18": "明至果位時圓見法界故云不見相而見。",
    "X28n0588_004:0500b19": "用三教如訶目連是歎大",
    "X28n0588_004:0500b20": "前云是三教斥藏今云歎大經云目連為居士說",
    "X28n0588_004:0500b21": "法維摩訶云不當如仁者所說夫說法者無說無",
    "X28n0588_004:0500b22": "示其聽法者無聞無得譬如幻士為幻人說法此",
    "X28n0588_004:0500b23": "乃用通教訶也又云當了眾生根有利鈍善於知",
    "X28n0588_004:0500b24": "見無所罣礙此乃用別教訶也又云以大悲心讚",
    "X28n0588_004:0500c01": "于大乘念報佛恩不斷三寶然後說法此乃用圓",
    "X28n0588_004:0500c02": "教訶也。",
    "X28n0588_004:0500c03": "如訶身子是褒圓",
    "X28n0588_004:0500c04": "前云斥藏今云褒圓前已注。",
    "X28n0588_004:0500c05": "慈悲願行如問疾品",
    "X28n0588_004:0500c06": "文殊問居士是疾何所因起其生久如當云何滅",
    "X28n0588_004:0500c07": "維摩答言從癡有愛則我病生以一切眾生病是",
    "X28n0588_004:0500c08": "故我病若一切眾生得不病者則我病滅乃至云",
    "X28n0588_004:0500c09": "以己之疾愍於彼疾當識宿世無數劫苦當念饒",
    "X28n0588_004:0500c10": "益一切眾生當作醫王療治眾疾等。",
    "X28n0588_004:0500c11": "佛道品",
    "X28n0588_004:0500c12": "文殊問維摩詰言菩薩云何通達佛道答言若菩",
    "X28n0588_004:0500c13": "薩行五無間而無惱恚至于地獄無諸罪垢至于",
    "X28n0588_004:0500c14": "畜生無有無明至于餓鬼而具足功德行色無色",
    "X28n0588_004:0500c15": "界道不以為勝示行貪欲離諸染著示行瞋恚於",
    "X28n0588_004:0500c16": "諸眾生無有恚礙示行愚癡而以智慧調伏其心",
    "X28n0588_004:0500c17": "乃至云示入於邪濟而以正濟度諸眾生現入諸",
    "X28n0588_004:0500c18": "道而斷其因緣疏云十二因緣有三種道謂煩惱",
    "X28n0588_004:0500c19": "業苦一切非道不出此三何者十界攝一切道九",
    "X28n0588_004:0500c20": "皆非道唯佛法界名為佛道六道是有為十二因",
    "X28n0588_004:0500c21": "緣三乘是無為十二因緣不能體達是解脫皆非",
    "X28n0588_004:0500c22": "佛道若知一念十二因緣具十界三道之理即三",
    "X28n0588_004:0500c23": "如來種三種佛性是不思議智理即是非道通達",
    "X28n0588_004:0500c24": "佛道又云觀此五逆因緣所生之心即空假中是",
    "X28n0588_004:0501a01": "無垢三昧五逆之因即是煩惱道業道之非道三",
    "X28n0588_004:0501a02": "途之果是苦道之非道最惡因果尚通達佛道其",
    "X28n0588_004:0501a03": "餘理然而無惱恚者即是通達本無逆惡而行逆",
    "X28n0588_004:0501a04": "者即是以無所受而受諸受教無數人得出地獄",
    "X28n0588_004:0501a05": "乃至通達畜生無有無明等過即是不退三昧等。",
    "X28n0588_004:0501a06": "事理殊絕如不思議品",
    "X28n0588_004:0501a07": "疏云不思議有二一明三德不思議二明本迹依",
    "X28n0588_004:0501a08": "土不思議初有三種一真性二實慧三方便經云",
    "X28n0588_004:0501a09": "諸佛菩薩有解脫名不思議若菩薩住是解脫者",
    "X28n0588_004:0501a10": "能以須彌內芥子中有解脫者即是真性住此者",
    "X28n0588_004:0501a11": "即是實慧能以須彌內芥子中即是方便三德解",
    "X28n0588_004:0501a12": "脫即理絕也本迹依土不思議者經云維摩詰以",
    "X28n0588_004:0501a13": "神通力往東方度三十六恒沙國土須彌燈王佛",
    "X28n0588_004:0501a14": "所借三萬二千師子之座座高八萬四千由旬並",
    "X28n0588_004:0501a15": "入室中無所妨礙乃至斷取大千世界如陶家輪",
    "X28n0588_004:0501a16": "著右掌中擲過恒沙世界之外等疏云前品空室",
    "X28n0588_004:0501a17": "表土但明寂光畢竟空寂此但是法身本上不可",
    "X28n0588_004:0501a18": "思議未明迹居不思議相今用神力致座明迹居",
    "X28n0588_004:0501a19": "淨穢土現不思議事須彌大海地水火風集在一",
    "X28n0588_004:0501a20": "國示一切人如是等事於依報中現不思議莫測",
    "X28n0588_004:0501a21": "之相。",
    "X28n0588_004:0501a22": "香積品是事殊絕",
    "X28n0588_004:0501a23": "經中維摩詰以神通力示諸大眾上方界分四十",
    "X28n0588_004:0501a24": "二河沙佛土有國名眾香佛號香積其國香氣比",
    "X28n0588_004:0501b01": "於十方諸佛世界人天之香最為第一時維摩詰",
    "X28n0588_004:0501b02": "化作菩薩往香積取飯彼國有九百萬菩薩至維",
    "X28n0588_004:0501b03": "摩詰舍時維摩詰化作九百萬師子之座嚴好如",
    "X28n0588_004:0501b04": "前是諸菩薩皆坐其上。",
    "X28n0588_004:0501b05": "入不二法門是理外絕",
    "X28n0588_004:0501b06": "經中三十二菩薩各說不二法門訖文殊師利問",
    "X28n0588_004:0501b07": "維摩詰言我等各說已仁者當說何等是菩薩入",
    "X28n0588_004:0501b08": "不二法門時維摩詰默然無言文殊師利歎曰善",
    "X28n0588_004:0501b09": "哉善哉乃至云無有文字語言是真入不二法門",
    "X28n0588_004:0501b10": "疏云三十二菩薩各說入不二法門此約情悟以",
    "X28n0588_004:0501b11": "釋也淨名杜口是真入不二法門者此就理釋也",
    "X28n0588_004:0501b12": "若就照中名不二者即是照而雙寂亦名為入雙",
    "X28n0588_004:0501b13": "照二諦名之為二即是寂而雙照亦名為出是則",
    "X28n0588_004:0501b14": "二而不二入之與出皆就悟論法者所照二不二",
    "X28n0588_004:0501b15": "之法也門者還是照二不二法通達無滯名之為",
    "X28n0588_004:0501b16": "門。",
    "X28n0588_004:0501b17": "又於經初已開常宗",
    "X28n0588_004:0501b18": "經初指純陀品疏云經明佛性是其正宗初若不",
    "X28n0588_004:0501b19": "開後何所躡良以初請一體之佛作主親師一體",
    "X28n0588_004:0501b20": "之親施其常命色力一體之主施其常安一體之",
    "X28n0588_004:0501b21": "師施其常辯令其身內一體三寶佛性顯自他內",
    "X28n0588_004:0501b22": "外等無差別上根利智已同純陀為未解者至哀",
    "X28n0588_004:0501b23": "歎中開秘密藏安置諸子悉入其中長壽金剛次",
    "X28n0588_004:0501b24": "第相攝迦葉師子等廣顯佛性若初開宗不明佛",
    "X28n0588_004:0501c01": "性者為開何義何義為宗。",
    "X28n0588_004:0501c02": "十仙",
    "X28n0588_004:0501c03": "闍提首陀仙尼迦葉須跋陀羅等。",
    "X28n0588_004:0501c04": "十功德",
    "X28n0588_004:0501c05": "文對十地。",
    "X28n0588_004:0501c06": "法身地",
    "X28n0588_004:0501c07": "前文又云法身本意若望十方無時不然今準此",
    "X28n0588_004:0501c08": "方未施化前乃久遠未結緣者並名法身地。",
    "X28n0588_004:0501c09": "文殊承旨",
    "X28n0588_004:0501c10": "佛告文殊師利汝行詣維摩詰問疾文殊言彼上",
    "X28n0588_004:0501c11": "人者難為酬對乃至云當承佛聖旨詣彼問疾。",
    "X28n0588_004:0501c12": "廣論因疾調伏慰喻",
    "X28n0588_004:0501c13": "疏云以三教慰喻即為信行人用三觀調伏為法",
    "X28n0588_004:0501c14": "行人文殊問維摩詰慰喻調伏意在請出三教三",
    "X28n0588_004:0501c15": "觀若將成上室外經者即用通教慰喻從假入空",
    "X28n0588_004:0501c16": "觀調伏成上國王長者說法彈訶若別教慰喻從",
    "X28n0588_004:0501c17": "空入假觀調伏成上訶十弟子若圓教慰喻從空",
    "X28n0588_004:0501c18": "假一心三觀調伏成上彈訶菩薩若將成下文者",
    "X28n0588_004:0501c19": "通教空觀為觀眾生品作本若別教假觀為佛道",
    "X28n0588_004:0501c20": "品作本圓教中觀為入不二門香積二品作本不",
    "X28n0588_004:0501c21": "取三藏者此摩訶行義也未入室明四教者為折",
    "X28n0588_004:0501c22": "伏彈訶凡夫著樂故然經中慰喻在前彈訶在後",
    "X28n0588_004:0501c23": "經中文殊問言菩薩應云何慰喻有疾菩薩維摩",
    "X28n0588_004:0501c24": "詰言說身無常不說厭離於身說身有苦不說樂",
    "X28n0588_004:0502a01": "於涅槃說身無我而說教導眾生說身空寂不說",
    "X28n0588_004:0502a02": "畢竟寂滅疏云此用通教慰喻又經云以己之疾",
    "X28n0588_004:0502a03": "愍於彼疾疏云是用別教慰喻又經云當作醫王",
    "X28n0588_004:0502a04": "療治眾病疏云是用圓教慰喻也調伏者文殊師",
    "X28n0588_004:0502a05": "利言居士有疾菩薩云何調伏其心居士言有疾",
    "X28n0588_004:0502a06": "菩薩應作是念今我此病皆從前世妄想顛倒諸",
    "X28n0588_004:0502a07": "煩惱生誰受病者一切皆空唯有空病空病亦空",
    "X28n0588_004:0502a08": "疏云是用空觀調伏又經云是有疾菩薩以無所",
    "X28n0588_004:0502a09": "受而受諸受我既調伏亦當調伏一切眾生疏云",
    "X28n0588_004:0502a10": "是用假觀調伏也又經云彼有疾菩薩應作是念",
    "X28n0588_004:0502a11": "如我此疾非真非有眾生病亦非真非有疏云是",
    "X28n0588_004:0502a12": "用中觀調伏也疏文甚廣。",
    "X28n0588_004:0502a13": "法界融通",
    "X28n0588_004:0502a14": "今取清涼法師文注之彼云法界者統唯一真總",
    "X28n0588_004:0502a15": "該萬有即是一心心融萬有便成四種法界一事",
    "X28n0588_004:0502a16": "法界界是分義一一差別有分齊故二理法界界",
    "X28n0588_004:0502a17": "是性義無盡事法同一性故三事理無礙法界具",
    "X28n0588_004:0502a18": "性分義性分無礙四事事無礙法界一切分齊事",
    "X28n0588_004:0502a19": "法一一如性融通重重無盡華嚴經云法性遍在",
    "X28n0588_004:0502a20": "一切處一切眾生及國土三世悉在無有餘亦無",
    "X28n0588_004:0502a21": "形相而可得是故理即事故圓融不礙行布事即",
    "X28n0588_004:0502a22": "理故行布不礙圓融一一塵剎一切剎一一塵身",
    "X28n0588_004:0502a23": "一切身廣狹勝劣難思議淨穢方所無窮盡此並",
    "X28n0588_004:0502a24": "華嚴法界之大略耳。",
    "X28n0588_004:0502b01": "普賢徧入",
    "X28n0588_004:0502b02": "善財童子觀普賢菩薩身相支節一一毛孔皆有",
    "X28n0588_004:0502b03": "不可說不可說佛剎海一一剎海皆有諸佛出興",
    "X28n0588_004:0502b04": "于世大菩薩眾所共圍繞又復見彼一切剎海種",
    "X28n0588_004:0502b05": "種建立種種形狀種種莊嚴等又云普賢菩薩於",
    "X28n0588_004:0502b06": "一一世界海中出一切佛剎微塵數佛化身雲周",
    "X28n0588_004:0502b07": "徧十方一切世界教化眾生又普賢一毛孔中一",
    "X28n0588_004:0502b08": "念所入諸佛剎海過前不可說佛剎微塵數如一",
    "X28n0588_004:0502b09": "毛孔一切毛孔悉亦如是善財童子於普賢菩薩",
    "X28n0588_004:0502b10": "毛孔剎中行一步過不可說不可說微塵數世界",
    "X28n0588_004:0502b11": "如是而行盡未來劫猶不能知一毛孔中剎海次",
    "X28n0588_004:0502b12": "第剎海藏剎海差別剎海普入剎海成剎海壞剎",
    "X28n0588_004:0502b13": "海莊嚴乃至云入眾生界知眾生根教化調伏諸",
    "X28n0588_004:0502b14": "眾生智所住甚深大慈悲等皆不可思議。",
    "X28n0588_004:0502b15": "文殊",
    "X28n0588_004:0502b16": "爾時世尊放無數光徧照東方十佛國土南西北",
    "X28n0588_004:0502b17": "方四維上下亦復如是彼一世界中皆有百億閻浮",
    "X28n0588_004:0502b18": "提乃至百億色究竟天一一世界中各有百億如",
    "X28n0588_004:0502b19": "來彼十方各有一大菩薩一一各與十佛剎微塵",
    "X28n0588_004:0502b20": "數諸菩薩俱來佛所其大菩薩所從來國謂金色",
    "X28n0588_004:0502b21": "世界本所事佛謂不動智又東方百世界亦如是",
    "X28n0588_004:0502b22": "有大菩薩名文殊師利又東方千世界又東方百",
    "X28n0588_004:0502b23": "千世界又東方百萬世界又東方一億世界千億",
    "X28n0588_004:0502b24": "世界百千億世界那由他世界乃至不可說盡虗",
    "X28n0588_004:0502c01": "空世界一一世界中各有文殊師利各有十佛剎",
    "X28n0588_004:0502c02": "微塵數諸菩薩俱來詣佛所從來國謂金色世界",
    "X28n0588_004:0502c03": "本所事佛謂不動智一切處文殊師利各說偈讚",
    "X28n0588_004:0502c04": "佛。",
    "X28n0588_004:0502c05": "彌勒",
    "X28n0588_004:0502c06": "善財童子白言唯願大聖開樓閣門彌勒彈指其",
    "X28n0588_004:0502c07": "門即開善財入已見其樓閣廣博無量同於虗空",
    "X28n0588_004:0502c08": "阿僧祇寶以為其地阿僧祇宮殿門闥窻牖階陛",
    "X28n0588_004:0502c09": "幡幢纓絡繒帶皆阿僧祇善財童子目見其身徧",
    "X28n0588_004:0502c10": "在一切諸樓閣中具見種種不思議自在境界所",
    "X28n0588_004:0502c11": "彌勒初發菩提心時如是名字如是種族如是開",
    "X28n0588_004:0502c12": "悟如是善根住如是壽在如是劫值如是佛乃至",
    "X28n0588_004:0502c13": "剎土行願等悉皆明見或見彌勒最初證得慈心",
    "X28n0588_004:0502c14": "三昧從是已來號為慈氏或見彌勒修諸妙行成",
    "X28n0588_004:0502c15": "滿一切諸波羅蜜或見得忍或見住地或見為轉",
    "X28n0588_004:0502c16": "輪王或為護世或為釋天及為魔王梵王或見處",
    "X28n0588_004:0502c17": "地獄界在餓鬼處或畜生道放光濟度調伏眾生",
    "X28n0588_004:0502c18": "或見降神母胎誕生八相成道乃至無量無數一",
    "X28n0588_004:0502c19": "切境界於樓閣中悉皆覩見已彌勒菩薩即攝神",
    "X28n0588_004:0502c20": "力彈指作聲告善財言善男子法性如是所現之",
    "X28n0588_004:0502c21": "相如是自性如幻如夢如影如像又曰有解脫門",
    "X28n0588_004:0502c22": "名入三世一切境界不忘念智莊嚴藏等。",
    "X28n0588_004:0502c23": "廣以十義",
    "X28n0588_004:0502c24": "一始見今見二開合不開合等。",
    "X28n0588_004:0503a01": "高麗",
    "X28n0588_004:0503a02": "音梨漢書云高勾麗天竺呼此國為矩矩叱醫說",
    "X28n0588_004:0503a03": "羅華言雞貴以彼國重鷄故以名也勾音溝。",
    "X28n0588_004:0503a04": "三論",
    "X28n0588_004:0503a05": "中百十二門論。",
    "X28n0588_004:0503a06": "食檀羮",
    "X28n0588_004:0503a07": "前已箋。",
    "X28n0588_004:0503a08": "迦留陀夷",
    "X28n0588_004:0503a09": "文在下引。",
    "X28n0588_004:0503a10": "意仍少別",
    "X28n0588_004:0503a11": "大經云一切眾生皆具首楞嚴定首楞嚴定亦名",
    "X28n0588_004:0503a12": "般若亦名金剛三昧亦名師子吼亦名佛性今所",
    "X28n0588_004:0503a13": "引者以通兼別故也何者經釋眾生具首楞嚴定",
    "X28n0588_004:0503a14": "故云有五種名若通論者師子吼乃至般若各具",
    "X28n0588_004:0503a15": "五名於理無失雖皆無失然五名中佛性是通通",
    "X28n0588_004:0503a16": "定慧故般若師子吼從慧為名金剛首楞嚴從定",
    "X28n0588_004:0503a17": "立號皆從強也以彼止觀中義兼三德故云少別。",
    "X28n0588_004:0503a18": "於餘名生因",
    "X28n0588_004:0503a19": "前已箋。",
    "X28n0588_004:0503a20": "不墮諸數",
    "X28n0588_004:0503a21": "陰界。",
    "X28n0588_004:0503a22": "乳[豸*童]",
    "X28n0588_004:0503a23": "丑容反此非也字應作潼經音作多貢反又朱用",
    "X28n0588_004:0503a24": "反乳汁也。",
    "X28n0588_004:0503b01": "注訶辭問答空聲",
    "X28n0588_004:0503b02": "經中問云唯阿難何為晨朝持鉢住此答世尊身",
    "X28n0588_004:0503b03": "小有疾當用牛乳維摩詰云止止莫作是說如來",
    "X28n0588_004:0503b04": "身者金剛之體諸惡已斷眾善普會當有何疾勿",
    "X28n0588_004:0503b05": "謗如來莫使異人聞此麤言於是阿難自慙得無",
    "X28n0588_004:0503b06": "近佛而謬聽耶即聞空中聲曰阿難如居士言但",
    "X28n0588_004:0503b07": "為出五濁惡世現行斯法度脫眾生行矣阿難取",
    "X28n0588_004:0503b08": "乳勿慙又云仍廣於經者問答訶辭廣於乳光。",
    "X28n0588_004:0503b09": "阿難言",
    "X28n0588_004:0503b10": "天帝位尊何能近此腥穢牛耶。",
    "X28n0588_004:0503b11": "與汝作乳種",
    "X28n0588_004:0503b12": "種字經偈只作乳[豸*童]。",
    "X28n0588_004:0503b13": "蜎蝡",
    "X28n0588_004:0503b14": "上淵下輭。",
    "X28n0588_004:0503b15": "更有五偈",
    "X28n0588_004:0503b16": "偈云我作人已來飲乳甚大久及在六畜中亦爾",
    "X28n0588_004:0503b17": "不可數世間愚癡者亦甚大眾多不知作布施後",
    "X28n0588_004:0503b18": "因悔無益我乃前世時慳悋坐牴突復隨惡知識",
    "X28n0588_004:0503b19": "不信佛經戒使我作牛馬于今十六劫今乃值有",
    "X28n0588_004:0503b20": "佛如病得醫藥持我所飲乳盡與滿鉢去令我後",
    "X28n0588_004:0503b21": "智慧得道願如佛。",
    "X28n0588_004:0503b22": "上下二十劫",
    "X28n0588_004:0503b23": "上生天下生人。",
    "X28n0588_004:0503b24": "故淨名安慰阿難",
    "X28n0588_004:0503c01": "本空聲慰耳。",
    "X28n0588_004:0503c02": "引經題",
    "X28n0588_004:0503c03": "維摩詰經亦名不思議解脫經。",
    "X28n0588_004:0503c04": "【玄】七百涅槃",
    "X28n0588_004:0503c05": "七百下脫是無常三字。",
    "X28n0588_004:0503c06": "華嚴其深",
    "X28n0588_004:0503c07": "其應作甚。",
    "X28n0588_004:0503c08": "難漸中五時",
    "X28n0588_004:0503c09": "時下脫竟字。",
    "X28n0588_004:0503c10": "【玄】列次第眾",
    "X28n0588_004:0503c11": "應云列眾次第。",
    "X28n0588_004:0503c12": "所謂名與色斯是聲聞宗",
    "X28n0588_004:0503c13": "經中次云名及色異種聲聞緣覺乘解脫唯有名",
    "X28n0588_004:0503c14": "不說有形色一切諸如來解脫有妙色籤文不云",
    "X28n0588_004:0503c15": "三者從略也若欲知者經云云何名為主所謂三",
    "X28n0588_004:0503c16": "種受是則聲聞乘斯非摩訶衍如來第一常聞無",
    "X28n0588_004:0503c17": "常生受若聞法僧減是二俱受生是名摩訶衍所",
    "X28n0588_004:0503c18": "說三受義。",
    "X28n0588_004:0503c19": "無垢施女經八聲聞乃至佛記",
    "X28n0588_004:0503c20": "得無垢女經云八聲聞者謂舍利弗目犍連迦葉",
    "X28n0588_004:0503c21": "須菩提富樓那離婆多阿[少/兔]樓馱阿難八菩薩者",
    "X28n0588_004:0503c22": "謂文殊師利除惡菩薩寶幢不迷見障一切罪觀",
    "X28n0588_004:0503c23": "自在辨聚不迷此八菩薩并八聲聞入城乞食舍",
    "X28n0588_004:0503c24": "利弗曰我等心住如色三昧一切人民得聞聖諦",
    "X28n0588_004:0504a01": "目犍連曰我心安住如色三昧一切人民有魔業",
    "X28n0588_004:0504a02": "等(餘六聲聞各有所說)文殊師利曰我心安住觀察如色如",
    "X28n0588_004:0504a03": "是若入城中城門戶窻壁器莊嚴除惡菩薩曰我",
    "X28n0588_004:0504a04": "心觀察如色如是(餘六菩薩亦各有說)時波斯匿王女得無",
    "X28n0588_004:0504a05": "垢見之問舍利弗言佛說大德智慧第一彼智慧",
    "X28n0588_004:0504a06": "者為常無常二俱不可(云云)又問文殊師利曰仁",
    "X28n0588_004:0504a07": "者善解如來甚深解脫云何甚深文殊言實際甚",
    "X28n0588_004:0504a08": "深女曰以彼實際非實際故如是彼智者則非是",
    "X28n0588_004:0504a09": "智文殊曰無有言語得實際者女曰若無所得則",
    "X28n0588_004:0504a10": "無言語出過言語故無所得(云云)女與聲聞菩薩",
    "X28n0588_004:0504a11": "說已詣佛所佛記是女過阿僧祇劫作佛號無垢",
    "X28n0588_004:0504a12": "笑憶念幢王如來世界名無量淨妙功德莊嚴無",
    "X28n0588_004:0504a13": "二乘眾等。",
    "X28n0588_004:0504a14": "【玄】已如前難",
    "X28n0588_004:0504a15": "前云各有第二法輪轉。",
    "X28n0588_004:0504a16": "已如前難",
    "X28n0588_004:0504a17": "破云般若時諸大弟子皆轉教說法應知褒貶不",
    "X28n0588_004:0504a18": "應在般若後。",
    "X28n0588_004:0504a19": "提謂說五戒等",
    "X28n0588_004:0504a20": "提謂經有真偽二本隋翻經學士費長房三寶錄",
    "X28n0588_004:0504a21": "云宋孝武世元魏沙門曇靖於北臺撰其文云東",
    "X28n0588_004:0504a22": "方泰山漢言岱岳陰陽交代故云岱岳於魏世出",
    "X28n0588_004:0504a23": "應云魏言乃曰漢言不辨時代一妄也泰山即此",
    "X28n0588_004:0504a24": "方語乃以岱岳譯之兩語相翻不識梵魏二妄也",
    "X28n0588_004:0504b01": "不可具述藏中舊錄別有提謂經一卷謂諸經語",
    "X28n0588_004:0504b02": "同但曇靖加之足五方五行用石糅金致成疑耳",
    "X28n0588_004:0504b03": "今大師所引者非曇靖本。",
    "X28n0588_004:0504b04": "六衰",
    "X28n0588_004:0504b05": "有云即六根為六塵所敗衰故云六衰。",
    "X28n0588_004:0504b06": "不起法忍",
    "X28n0588_004:0504b07": "不者無也起者生也即無生法忍也淨名疏云當",
    "X28n0588_004:0504b08": "知不起法忍秖是無生記又云不起只無生異名。",
    "X28n0588_004:0504b09": "爾時未有僧寶",
    "X28n0588_004:0504b10": "佛至波羅奈國為五人轉四諦法輪已方有法僧",
    "X28n0588_004:0504b11": "差別名若提謂長者經在奈國已前說故無僧也。",
    "X28n0588_004:0504b12": "六因",
    "X28n0588_004:0504b13": "記云所作因者不礙於他相應因者心心數法同",
    "X28n0588_004:0504b14": "相同緣共相應故如親友知識和合成事共因者",
    "X28n0588_004:0504b15": "一切有為法更相佐助互相成濟自種因者過去",
    "X28n0588_004:0504b16": "善法與現在善法為因現在善法與未來善法為",
    "X28n0588_004:0504b17": "因惡無記法亦復如是徧因者苦集諦下十一徧",
    "X28n0588_004:0504b18": "使報因者行善惡因得善惡報是名六因也。",
    "X28n0588_004:0504b19": "四緣",
    "X28n0588_004:0504b20": "如上五因名為因緣心心數法次第無間相續而",
    "X28n0588_004:0504b21": "起名次第緣心心數法託緣生故名為緣緣諸法",
    "X28n0588_004:0504b22": "生時不生障礙名增上緣又心心數法從四緣生",
    "X28n0588_004:0504b23": "無想滅定從三緣生除於緣緣諸餘心數不相應",
    "X28n0588_004:0504b24": "行及色從二緣生除次第緣及緣緣餘有為法劣",
    "X28n0588_004:0504c01": "故無有從於一緣生者心心數法從五因生除於",
    "X28n0588_004:0504c02": "徧因無漏心心數法從二緣生謂相應共及無障",
    "X28n0588_004:0504c03": "礙。",
    "X28n0588_004:0504c04": "俱舍五因成性",
    "X28n0588_004:0504c05": "論云能作及俱有同類與相應徧行并異熟許因",
    "X28n0588_004:0504c06": "唯五種言成性者是緣種類於六因中除能作因",
    "X28n0588_004:0504c07": "所餘五因是因緣性。",
    "X28n0588_004:0504c08": "五三彼引楞伽",
    "X28n0588_004:0504c09": "文多五之一字。",
    "X28n0588_004:0504c10": "十喻",
    "X28n0588_004:0504c11": "如幻如焰水中月虗空如響如乾城如夢如影如",
    "X28n0588_004:0504c12": "鏡像如化。",
    "X28n0588_004:0504c13": "方廣",
    "X28n0588_004:0504c14": "西域附佛法外道名也自以聰明讀佛十喻自作",
    "X28n0588_004:0504c15": "義云不生不滅如幻如化龍樹斥云是邪人法。",
    "X28n0588_004:0504c16": "【玄】已如前說",
    "X28n0588_004:0504c17": "前云我與無我其性不二不二之性即是佛性如",
    "X28n0588_004:0504c18": "此遙指明文炳然。",
    "X28n0588_004:0504c19": "八術",
    "X28n0588_004:0504c20": "喻也謂吐下塗身灌鼻熏洗丸散經合常無常具",
    "X28n0588_004:0504c21": "如箋難引。",
    "X28n0588_004:0504c22": "故知仍存小教中開",
    "X28n0588_004:0504c23": "楞伽又云我若聽許聲聞食肉我則不名住慈心",
    "X28n0588_004:0504c24": "者我不許弟子食肉凡是肉者於出家人悉是不",
    "X28n0588_004:0505a01": "淨今云仍存小教中開者恐不指楞伽云開乃指",
    "X28n0588_004:0505a02": "律文也以律中開有病者食五種脂及乳酪魚肉",
    "X28n0588_004:0505a03": "若無病者一切不得僧祇云不得從屠家乞肉汁。",
    "X28n0588_004:0505a04": "【玄】無所間然",
    "X28n0588_004:0505a05": "論語孔子曰禹吾無間然注云孔子推禹功德之",
    "X28n0588_004:0505a06": "盛美言已不能復間廁其門今借語勢謂若不依",
    "X28n0588_004:0505a07": "二諦更有何法可廁其間。",
    "X28n0588_004:0505a08": "【玄】導師云何得生",
    "X28n0588_004:0505a09": "經云權智以為父實智以為母一切諸導師從此",
    "X28n0588_004:0505a10": "二法生。",
    "X28n0588_004:0505a11": "二鳥俱遊",
    "X28n0588_004:0505a12": "籤文寫誤今錄彼文令此文易了經中佛告迦葉",
    "X28n0588_004:0505a13": "鳥有二種一名迦隣提二名鴛鴦遊止共俱不相",
    "X28n0588_004:0505a14": "捨離是苦無常等法亦復如是不得相離迦葉白",
    "X28n0588_004:0505a15": "佛云何是苦無常無我如彼二鳥佛言異法是苦",
    "X28n0588_004:0505a16": "異法是樂異法是常異法無常異法是我異法無",
    "X28n0588_004:0505a17": "我等(云云)善男子雖修一切契經諸定未聞如是",
    "X28n0588_004:0505a18": "大涅槃時咸皆一切悉是無常聞是經已雖有煩",
    "X28n0588_004:0505a19": "惱如無煩惱即能利益一切人天曉了自身有佛",
    "X28n0588_004:0505a20": "性故是名為常乃至無我亦復如是(云云)疏云此",
    "X28n0588_004:0505a21": "品答前云何共聖行婆羅迦隣提此還舉鳥以況",
    "X28n0588_004:0505a22": "於行以為答問能喻是婆羅迦隣提所喻是雙流",
    "X28n0588_004:0505a23": "共行舊解不同或言婆羅是雙迦隣是鳥然婆羅",
    "X28n0588_004:0505a24": "翻為堅固何得言雙或言娑羅是一隻鄰提是一",
    "X28n0588_004:0505b01": "隻此乃兩類不得是雙或言娑羅一雙隣提一隻",
    "X28n0588_004:0505b02": "(籤附)引下文云鳥有二種一名鴛鴦二名隣提此乃",
    "X28n0588_004:0505b03": "兩類為兩雙或言娑羅翻為鴛鴦(籤多引證云三字)問中",
    "X28n0588_004:0505b04": "問娑羅答中言鴛鴦類異義同乃以鴛鴦替於娑",
    "X28n0588_004:0505b05": "羅或言隣提(籤誤娑羅)無翻或翻為天鶴引第六云(加泥",
    "X28n0588_004:0505b06": "洹)鴈鶴舍利然漢不善梵音只增諍競意在況喻",
    "X28n0588_004:0505b07": "取其雌雄共俱飛息不離以況一中無量無量中",
    "X28n0588_004:0505b08": "一而無量呼為雙流乃名共行問為凡與聖共行",
    "X28n0588_004:0505b09": "聖與聖共行凡與聖共行(籤作聖與凡共)他解云觀生死",
    "X28n0588_004:0505b10": "無常不識涅槃常觀涅槃常不識生死無常二解",
    "X28n0588_004:0505b11": "不明如但識金不識鍮但識鍮不識金精識二物",
    "X28n0588_004:0505b12": "乃是雙觀苦樂我無我亦如是聖如是行凡亦如",
    "X28n0588_004:0505b13": "是故言共行此不應爾與譬相違譬明二鳥俱遊",
    "X28n0588_004:0505b14": "如汝所釋一鳥極下之生死一鳥極高之涅槃昇",
    "X28n0588_004:0505b15": "沉碩乖雙遊不顯假令二鳥俱雙遊下不遊高游",
    "X28n0588_004:0505b16": "高不遊下雙遊不成又一家引半滿約一法雙遊",
    "X28n0588_004:0505b17": "約二法若取生死無常佛果是常共為滿者兩物",
    "X28n0588_004:0505b18": "各異棃[木*奈]體別安得是滿夫雙游者觀生死中有",
    "X28n0588_004:0505b19": "常無常觀佛果中亦常無常取生死涅槃兩常為",
    "X28n0588_004:0505b20": "一雙滿取生死涅槃兩無常為一雙半即是兩法",
    "X28n0588_004:0505b21": "共起乃曰雙遊今明義皆不爾兩常俱起乃是二",
    "X28n0588_004:0505b22": "雄俱飛兩無常起乃是二雌並飛與譬相背雙遊",
    "X28n0588_004:0505b23": "不成今言雙遊者生死具常無常涅槃亦爾在下",
    "X28n0588_004:0505b24": "在高雙游雙息即事而理即理而事二諦即中中",
    "X28n0588_004:0505c01": "即二諦非二中而二中則雙遊義成雌雄亦成事",
    "X28n0588_004:0505c02": "理雙遊皆成橫竪具足無有缺減此中備有凡與",
    "X28n0588_004:0505c03": "凡共行凡與聖共行約人法分別俱成故言鳥喻",
    "X28n0588_004:0505c04": "(已上正文)將疏對籤文可見矣。",
    "X28n0588_004:0505c05": "如前三句",
    "X28n0588_004:0505c06": "凡與凡共等三句。",
    "X28n0588_004:0505c07": "【玄】[口*數]",
    "X28n0588_004:0505c08": "應作嗽音朔謂以口噏。",
    "X28n0588_004:0505c09": "龍宮三本",
    "X28n0588_004:0505c10": "前已箋。",
    "X28n0588_004:0505c11": "微塵數品",
    "X28n0588_004:0505c12": "品應作偈籤引品數亦寫誤世界成就而經中無",
    "X28n0588_004:0505c13": "說法品為於明法品耳無盡品是無盡藏耳。",
    "X28n0588_004:0505c14": "中間之漸",
    "X28n0588_004:0505c15": "始中終。",
    "X28n0588_004:0505c16": "且置藏等",
    "X28n0588_004:0505c17": "不約教論漸。",
    "X28n0588_004:0505c18": "或對等",
    "X28n0588_004:0505c19": "分別淺深曰對一音普被曰並斥奪偏小為破融",
    "X28n0588_004:0505c20": "通諸法為會教足為盈教缺為縮更任意消釋。",
    "X28n0588_004:0505c21": "更須約教",
    "X28n0588_004:0505c22": "頓漸不定三大綱中雖有對並等義須約化法四",
    "X28n0588_004:0505c23": "教教教各有頓漸等三如下文玄中今當教各判",
    "X28n0588_004:0505c24": "五味文是。",
    "X28n0588_004:0506a01": "為畢定為不畢定",
    "X28n0588_004:0506a02": "大論九十三云須菩提聞法華經中說於佛所作",
    "X28n0588_004:0506a03": "少功德乃至戲笑一稱南無佛漸漸必當作佛又",
    "X28n0588_004:0506a04": "聞跋致品中(大品無此品)有退不退又聞聲聞人皆當",
    "X28n0588_004:0506a05": "作佛若爾不有應退如法華經中說畢定餘經說",
    "X28n0588_004:0506a06": "有退不退是故今問為畢定為不畢定佛答菩薩",
    "X28n0588_004:0506a07": "是畢定須菩提心以入涅槃為畢定是故問佛為",
    "X28n0588_004:0506a08": "何道中畢定佛答不畢定二乘但於大乘中畢定",
    "X28n0588_004:0506a09": "求佛道者有上中下是故問為初發意為阿鞞跋",
    "X28n0588_004:0506a10": "致為後身佛答三種菩薩皆畢定畢定者必當作",
    "X28n0588_004:0506a11": "佛。",
    "X28n0588_004:0506a12": "逝多林會",
    "X28n0588_004:0506a13": "感通傳天神云華嚴經入法界品云逝多林園即",
    "X28n0588_004:0506a14": "祇園中耳。",
    "X28n0588_004:0506a15": "帝釋以事曰",
    "X28n0588_004:0506a16": "句絕。",
    "X28n0588_004:0506a17": "【玄】三百比丘",
    "X28n0588_004:0506a18": "般若經佛記云從是已後六十一劫當得作佛皆",
    "X28n0588_004:0506a19": "號大相論云施時以手舉物顯示為相故因為名。",
    "X28n0588_004:0506a20": "舍利弗於法華中記",
    "X28n0588_004:0506a21": "聞應作問彼經下文又云下引文繁略今撿經正",
    "X28n0588_004:0506a22": "之經云世尊不虗所言真實故能第二第三授我",
    "X28n0588_004:0506a23": "等聲聞大弟子記我等必當如釋迦牟尼如來決",
    "X28n0588_004:0506a24": "定不虗無有疑也文殊師利於汝意云何我等當",
    "X28n0588_004:0506b01": "得阿耨菩提否文殊語舍利弗於汝意云何猶如",
    "X28n0588_004:0506b02": "枯樹更生枝不。",
    "X28n0588_004:0506b03": "猶如野馬",
    "X28n0588_004:0506b04": "莊子曰野馬塵埃也郭象注云遊氣也又崔氏音",
    "X28n0588_004:0506b05": "義云天地間氣如野馬馳也塵埃者崔云天地間",
    "X28n0588_004:0506b06": "氣蓊鬱似塵埃揚譯人用莊子語喻授記事其體",
    "X28n0588_004:0506b07": "不實如野馬。",
    "X28n0588_004:0506b08": "【玄】地土砂",
    "X28n0588_004:0506b09": "脫一石字。",
    "X28n0588_004:0506b10": "但有五味",
    "X28n0588_004:0506b11": "但應作俱。",
    "X28n0588_004:0506b12": "【玄】及一乘",
    "X28n0588_004:0506b13": "一應作二。",
    "X28n0588_004:0506b14": "聲聞為下善",
    "X28n0588_004:0506b15": "云云者緣覺為中善菩薩為上善若圓三善者以",
    "X28n0588_004:0506b16": "佛道聲令一切聞有上中下又從圓三開別三者",
    "X28n0588_004:0506b17": "如云菩薩聲聞菩薩緣覺菩薩菩薩從別三開通",
    "X28n0588_004:0506b18": "三通三開藏三若論合者準上例說其合。",
    "X28n0588_004:0506b19": "烈經文竟",
    "X28n0588_004:0506b20": "烈應作列。",
    "X28n0588_004:0506b21": "【玄】第百卷云法華是秘密",
    "X28n0588_004:0506b22": "論云般若波羅蜜法而法華等經說阿羅漢受決",
    "X28n0588_004:0506b23": "作佛如大藥師用毒為藥。",
    "X28n0588_004:0506b24": "於密復",
    "X28n0588_004:0506c01": "復下脫深。",
    "X28n0588_004:0506c02": "【玄】時節節有異",
    "X28n0588_004:0506c03": "多一節字。",
    "X28n0588_004:0506c04": "故云相通",
    "X28n0588_004:0506c05": "或謂四藏或謂四教四義皆通。",
    "X28n0588_004:0506c06": "前三如文",
    "X28n0588_004:0506c07": "秘密不定頓三。",
    "X28n0588_004:0506c08": "然教定體",
    "X28n0588_004:0506c09": "然應作妍。",
    "X28n0588_004:0506c10": "諸四皆爾",
    "X28n0588_004:0506c11": "諸行語不語不可思議訶責語不可思議煩惱語",
    "X28n0588_004:0506c12": "不可思議清淨語不可思議諸行音聲乃至清淨",
    "X28n0588_004:0506c13": "音聲不可思議乃至諸行多聞清淨多聞不可思",
    "X28n0588_004:0506c14": "議等。",
    "X28n0588_004:0506c15": "佛為世尊",
    "X28n0588_004:0506c16": "續云過於三界。",
    "X28n0588_004:0506c17": "地持第七",
    "X28n0588_004:0506c18": "七應作九。",
    "X28n0588_004:0506c19": "十二住攝一切位",
    "X28n0588_004:0506c20": "十二住者一性種住謂自性賢善一切佛法種子",
    "X28n0588_004:0506c21": "在身中離麤煩惱故二解行住謂菩薩初發心來",
    "X28n0588_004:0506c22": "得清淨心地所有諸行名解行住三歡喜住謂種",
    "X28n0588_004:0506c23": "諸善根出生菩提離五怖畏名歡喜住此三住攝",
    "X28n0588_004:0506c24": "第一歡喜地四增上戒住謂具足性戒惡戒不行",
    "X28n0588_004:0507a01": "廣大哀愍善根清淨此攝第二離垢地五增上意",
    "X28n0588_004:0507a02": "住謂於大菩提熾然精進聞正法故不惜身命此",
    "X28n0588_004:0507a03": "攝第三明地六增上慧住謂世俗淨智真實三昧",
    "X28n0588_004:0507a04": "菩提分法如實觀察此攝第四燄地七諦相應住",
    "X28n0588_004:0507a05": "謂因菩提分法觀察真諦功德增長無餘思惟此",
    "X28n0588_004:0507a06": "攝第五難勝地八緣起生滅相應住謂善能觀察",
    "X28n0588_004:0507a07": "有因緣苦生有因緣苦滅無障礙智顯現在前此",
    "X28n0588_004:0507a08": "攝第六現前地九有行有開發無相住謂因上六",
    "X28n0588_004:0507a09": "七八三種慧故開發修慧於念念中具足十波羅",
    "X28n0588_004:0507a10": "蜜及一切菩提分法非如餘住此第九住中復有",
    "X28n0588_004:0507a11": "八住一歡喜住二住離惡戒垢三住願增長四住",
    "X28n0588_004:0507a12": "入道五住入世間所作六住入甚深法門此第七",
    "X28n0588_004:0507a13": "住起一切佛法滿足助菩提法次第入第八住一",
    "X28n0588_004:0507a14": "向清淨此攝第七遠行地十無行無開發無相住",
    "X28n0588_004:0507a15": "此攝不動地十一菩薩無礙住此善慧地十二最",
    "X28n0588_004:0507a16": "上住此攝法雲地。",
    "X28n0588_004:0507a17": "第七住菩薩即當第七遠行地",
    "X28n0588_004:0507a18": "若依向對第七本對第五難勝地言對遠行者是",
    "X28n0588_004:0507a19": "第九有行有開發住中第七住耳論文一卷釋十",
    "X28n0588_004:0507a20": "一住文相甚廣撮略以住攝位耳。",
    "X28n0588_004:0507a21": "【玄】四家釋",
    "X28n0588_004:0507a22": "地論不見四家之言。",
    "X28n0588_004:0507a23": "先結生",
    "X28n0588_004:0507a24": "應云結先生後。",
    "X28n0588_004:0507b01": "滿於傍正",
    "X28n0588_004:0507b02": "滿應作簡。",
    "X28n0588_004:0507b03": "述稟師作意",
    "X28n0588_004:0507b04": "多一作字。",
    "X28n0588_004:0507b05": "【玄】最後聞常者涅槃經",
    "X28n0588_004:0507b06": "者下脫一說字。",
    "X28n0588_004:0507b08": "玄籤備撿卷第四(終)"
}