{
    "T24n1454_001:0500b15": "No. 1454",
    "T24n1454_001:0500b16": "根本說一切有部戒經",
    "T24n1454_001:0500b18": "三藏法師義淨奉　制譯",
    "T24n1454_001:0500b19": "別解脫經難得聞，　　經於無量俱胝劫；",
    "T24n1454_001:0500b20": "讀誦受持亦如是，　　如說行者更難遇。",
    "T24n1454_001:0500b21": "諸佛出現於世樂，　　演說微妙正法樂；",
    "T24n1454_001:0500b22": "僧伽一心同見樂，　　和合俱修勇進樂。",
    "T24n1454_001:0500b23": "若見聖人則為樂，　　并與共住亦為樂；",
    "T24n1454_001:0500b24": "若不見諸愚癡人，　　是則名為常受樂。",
    "T24n1454_001:0500b25": "見具尸羅者為樂，　　若見多聞亦名樂；",
    "T24n1454_001:0500b26": "見阿羅漢是真樂，　　由於後有不生故。",
    "T24n1454_001:0500b27": "於河津處妙階樂，　　以法降怨戰勝樂；",
    "T24n1454_001:0500b28": "證得正慧果生時，　　能除我慢盡為樂。",
    "T24n1454_001:0500b29": "若有能為決定意，　　善伏根欲具多聞；",
    "T24n1454_001:0500c01": "從少至老處林中，　　寂靜閑居蘭若樂。",
    "T24n1454_001:0500c02": "「諸大德！春時爾許過，餘有爾許在，老死既侵",
    "T24n1454_001:0500c03": "命根漸減，大師教法不久當滅。諸大德！應勤",
    "T24n1454_001:0500c04": "光顯莫為放逸，由不放逸，必當證得如來、",
    "T24n1454_001:0500c05": "應、正等覺，何況所餘覺品善法。大德僧伽！先",
    "T24n1454_001:0500c06": "作何事？佛聲聞眾少求少事。未受近圓者出。",
    "T24n1454_001:0500c07": "不來諸苾芻說欲及清淨。」其持欲者各對比坐而說「誰遣苾",
    "T24n1454_001:0500c08": "芻尼請教授？」",
    "T24n1454_001:0500c09": "合十指恭敬，　　禮釋迦師子；",
    "T24n1454_001:0500c10": "別解脫調伏，　　我說仁善聽。",
    "T24n1454_001:0500c11": "聽已當正行，　　如大仙所說；",
    "T24n1454_001:0500c12": "於諸小罪中，　　勇猛亦勤護。",
    "T24n1454_001:0500c13": "心馬難制止，　　勇決恒相續，",
    "T24n1454_001:0500c14": "別解脫如銜，　　有百針極利。",
    "T24n1454_001:0500c15": "若人違軌則，　　聞教便能止，",
    "T24n1454_001:0500c16": "大士若良馬，　　當出煩惱陣。",
    "T24n1454_001:0500c17": "若人無此銜，　　亦不曾喜樂，",
    "T24n1454_001:0500c18": "彼沒煩惱陣，　　迷轉於生死。",
    "T24n1454_001:0500c19": "「大德僧伽聽！今僧伽黑月十四日或白月十五日作褒",
    "T24n1454_001:0500c20": "灑陀，若僧伽時至聽者，僧伽應許僧伽今",
    "T24n1454_001:0500c21": "作褒灑陀，說波羅底木叉戒經。白如是。」「諸大",
    "T24n1454_001:0500c22": "德！我今作褒灑陀，說波羅底木叉戒經。仁等",
    "T24n1454_001:0500c23": "諦聽！善思念之。若有犯者當發露，無犯者默",
    "T24n1454_001:0500c24": "然。默然故，知諸大德清淨。如餘問時，即如實",
    "T24n1454_001:0500c25": "答。我今於此勝苾芻眾中乃至三問，亦應如",
    "T24n1454_001:0500c26": "實答。若苾芻憶知有犯不發露者，得故妄語",
    "T24n1454_001:0500c27": "罪。諸大德！佛說故妄語是障礙法。是故苾芻",
    "T24n1454_001:0500c28": "欲求清淨者，當發露。發露即安樂，不發露",
    "T24n1454_001:0500c29": "不安樂。諸大德！我已說戒經序。今問諸大德！",
    "T24n1454_001:0501a01": "是中清淨不？」如是三說「諸大德！是中清淨，默然故，我",
    "T24n1454_001:0501a02": "今如是持。」",
    "T24n1454_001:0501a03": "「諸大德！此四波羅市迦法，半月半月戒經中",
    "T24n1454_001:0501a04": "說。」",
    "T24n1454_001:0501a05": "攝頌曰：",
    "T24n1454_001:0501a06": "若作不淨行，　　不與取斷人；",
    "T24n1454_001:0501a07": "妄說上人法，　　斯皆不共住。",
    "T24n1454_001:0501a08": "「若復苾芻，與諸苾芻同得學處，不捨學處、學",
    "T24n1454_001:0501a09": "羸不自說，作不淨行兩交會法，乃至共傍生，",
    "T24n1454_001:0501a10": "此苾芻亦得波羅市迦不應共住。「若復苾",
    "T24n1454_001:0501a11": "芻，若在聚落、若空閑處，他不與物以盜心取。",
    "T24n1454_001:0501a12": "如是盜時，若王、若大臣，若捉、若殺、若縛、驅",
    "T24n1454_001:0501a13": "擯、若呵責言：『咄男子！汝是賊，癡、無所知，作",
    "T24n1454_001:0501a14": "如是盜。』如是盜者，此苾芻亦得波羅市迦不",
    "T24n1454_001:0501a15": "應共住。「若復苾芻，若人、若人胎，故自手",
    "T24n1454_001:0501a16": "斷其命，或持刀授與，或自持刀、或求持刀",
    "T24n1454_001:0501a17": "者，若勸死、讚死，語言：『咄男子！何用此罪累",
    "T24n1454_001:0501a18": "不淨惡活為？汝今寧死，死勝生。』隨自心念，以",
    "T24n1454_001:0501a19": "餘言說勸讚令死。彼因死者，此苾芻亦得波",
    "T24n1454_001:0501a20": "羅市迦不應共住。「若復苾芻，實無知、無",
    "T24n1454_001:0501a21": "遍知，自知不得上人法、寂靜聖者、殊勝證悟",
    "T24n1454_001:0501a22": "智見安樂住，而言我知、我見。彼於異時，若問、",
    "T24n1454_001:0501a23": "若不問，欲自清淨故，作如是說：『諸具壽！我",
    "T24n1454_001:0501a24": "實不知不見，言知言見，虛誑妄語。』除增上慢，",
    "T24n1454_001:0501a25": "此苾芻亦得波羅市迦不應共住。「諸大德",
    "T24n1454_001:0501a26": "我已說四他勝法，苾芻於此隨犯一一事，不",
    "T24n1454_001:0501a27": "得與諸苾芻共住。如前，後亦如是得他勝罪",
    "T24n1454_001:0501a28": "不應共住。今問諸大德是中清淨不？」如是三說",
    "T24n1454_001:0501a29": "「諸大德！是中清淨，默然故，我今如是持。」",
    "T24n1454_001:0501b01": "「諸大德！此十三僧伽伐尸沙法，半月半月戒",
    "T24n1454_001:0501b02": "經中說。」",
    "T24n1454_001:0501b03": "攝頌曰：",
    "T24n1454_001:0501b04": "泄觸鄙供媒，　　小房大寺謗，",
    "T24n1454_001:0501b05": "非分破僧事，　　隨從污慢語。",
    "T24n1454_001:0501b06": "「若復苾芻，故心泄精，除夢中，僧伽伐尸沙。",
    "T24n1454_001:0501b07": "「若復苾芻，以染纏心與女人身相觸，若捉手、",
    "T24n1454_001:0501b08": "若捉臂、若捉髮、若觸一一身分，作受樂心者，",
    "T24n1454_001:0501b09": "僧伽伐尸沙。「若復苾芻，以染纏心共女",
    "T24n1454_001:0501b10": "人，作鄙惡不軌婬欲相應語，如夫妻者，僧伽",
    "T24n1454_001:0501b11": "伐尸沙。「若復苾芻，以染纏心，於女人前",
    "T24n1454_001:0501b12": "自歎身言：『姊妹！若苾芻與我相似，具足尸羅、",
    "T24n1454_001:0501b13": "有勝善法、修梵行者，可持此婬欲法而供養",
    "T24n1454_001:0501b14": "之。』若苾芻如是語者，僧伽伐尸沙。「若復",
    "T24n1454_001:0501b15": "苾芻，作媒嫁事，以男意語女、以女意語男，",
    "T24n1454_001:0501b16": "若為成婦及私通事，乃至須臾頃，僧伽伐尸",
    "T24n1454_001:0501b17": "沙。「若復苾芻，自乞作小房，無主為己作，",
    "T24n1454_001:0501b18": "當應量作。此中量者，長佛十二張手、廣七張",
    "T24n1454_001:0501b19": "手。是苾芻應將苾芻眾往觀處所，彼苾芻眾",
    "T24n1454_001:0501b20": "應觀處所是應法淨處、無諍競處、有進趣處。",
    "T24n1454_001:0501b21": "若苾芻於不應法不淨處，有諍競處、無進",
    "T24n1454_001:0501b22": "趣處，自乞作房無主自為己，不將諸苾芻往",
    "T24n1454_001:0501b23": "觀處所，於如是處過量作者，僧伽伐尸沙。",
    "T24n1454_001:0501b24": "「若復苾芻，作大住處，有主為眾作。是苾芻",
    "T24n1454_001:0501b25": "應將苾芻眾往觀處所，彼苾芻眾應觀處所，",
    "T24n1454_001:0501b26": "是應法淨處、無諍競處、有進趣處。若苾芻於",
    "T24n1454_001:0501b27": "不應法處，不淨處、有諍競處、無進趣處，作",
    "T24n1454_001:0501b28": "大住處，有主為眾作，不將諸苾芻往觀處所，",
    "T24n1454_001:0501b29": "於如是處造大住處者，僧伽伐尸沙。",
    "T24n1454_001:0501c01": "「若復苾芻，懷瞋不捨，故於清淨苾芻以無根",
    "T24n1454_001:0501c02": "波羅市迦法謗，欲壞彼淨行。後於異時，若",
    "T24n1454_001:0501c03": "問、若不問，知此是無根謗。彼苾芻由瞋恚故",
    "T24n1454_001:0501c04": "作是語者，僧伽伐尸沙。「若復苾芻，懷瞋",
    "T24n1454_001:0501c05": "不捨，故於清淨苾芻以異非分波羅市迦法",
    "T24n1454_001:0501c06": "謗，欲壞彼淨行。後於異時，若問、若不問，知",
    "T24n1454_001:0501c07": "此是異非分事，以少相似法而為毀謗。彼苾",
    "T24n1454_001:0501c08": "芻由瞋恚故作是語者，僧伽伐尸沙。「若",
    "T24n1454_001:0501c09": "復苾芻，興方便欲破和合僧，於破僧事堅執",
    "T24n1454_001:0501c10": "不捨。諸苾芻應語彼苾芻言：『具壽！莫欲破和",
    "T24n1454_001:0501c11": "合僧堅執而住。具壽！應與眾僧和合共住，歡",
    "T24n1454_001:0501c12": "喜無諍，一心一說如水乳合，大師教法令得",
    "T24n1454_001:0501c13": "光顯安樂久住。具壽！汝可捨破僧事。』諸苾芻",
    "T24n1454_001:0501c14": "如是諫時，捨者善。若不捨者，應可再三殷勤",
    "T24n1454_001:0501c15": "正諫，隨教應詰，令捨是事。捨者善；若不捨",
    "T24n1454_001:0501c16": "者，僧伽伐尸沙。「若復苾芻，若一、若二、若",
    "T24n1454_001:0501c17": "多，與彼苾芻共為伴黨，同邪違正隨順而住。",
    "T24n1454_001:0501c18": "時此苾芻語諸苾芻言：『大德！莫共彼苾芻有",
    "T24n1454_001:0501c19": "所論說，若好、若惡。何以故？彼苾芻是順法律、",
    "T24n1454_001:0501c20": "依法律，語言無虛妄。彼愛樂者，我亦愛樂。』諸",
    "T24n1454_001:0501c21": "苾芻應語此苾芻言：『具壽！莫作是說：「彼苾",
    "T24n1454_001:0501c22": "芻是順法律、依法律，語言無虛妄。彼愛樂者，",
    "T24n1454_001:0501c23": "我亦愛樂。」何以故？彼苾芻非順法律、不依法",
    "T24n1454_001:0501c24": "律，語言皆虛妄。汝莫樂破僧，當樂和合僧，應",
    "T24n1454_001:0501c25": "與僧和合，歡喜無諍，一心一說如水乳合，",
    "T24n1454_001:0501c26": "大師教法令得光顯安樂久住。具壽！可捨",
    "T24n1454_001:0501c27": "破僧惡見順邪違正勸作諍事堅執而住。』諸",
    "T24n1454_001:0501c28": "苾芻如是諫時，捨者善。若不捨者，應可再",
    "T24n1454_001:0501c29": "三殷勤正諫，隨教應詰，令捨是事。捨者",
    "T24n1454_001:0502a01": "善；若不捨者，僧伽伐尸沙。「若復眾多",
    "T24n1454_001:0502a02": "苾芻，於村落城邑住，污他家、行惡行，污",
    "T24n1454_001:0502a03": "他家亦眾見聞知，行惡行亦眾見聞知。諸苾",
    "T24n1454_001:0502a04": "芻應語彼苾芻言：『具壽！汝等污他家、行惡",
    "T24n1454_001:0502a05": "行，污他家亦眾見聞知，行惡行亦眾見聞",
    "T24n1454_001:0502a06": "知，汝等可去，不應住此。』彼苾芻語諸苾芻言：",
    "T24n1454_001:0502a07": "『大德有愛、恚、怖、癡，有如是同罪苾芻，有驅者、",
    "T24n1454_001:0502a08": "有不驅者。』時諸苾芻語彼苾芻言：『具壽！莫作",
    "T24n1454_001:0502a09": "是語：「諸大德有愛、恚、怖、癡，有如是同罪苾芻，",
    "T24n1454_001:0502a10": "有驅者、有不驅者。」何以故？諸苾芻無愛、恚、怖、",
    "T24n1454_001:0502a11": "癡，汝等污他家、行惡行，污他家亦眾見聞知，",
    "T24n1454_001:0502a12": "行惡行亦眾見聞知。具壽！汝等應捨愛恚等",
    "T24n1454_001:0502a13": "言。』諸苾芻如是諫時，捨者善。若不捨者，應可",
    "T24n1454_001:0502a14": "再三殷勤正諫，隨教應詰，令捨是事。捨者善；",
    "T24n1454_001:0502a15": "若不捨者，僧伽伐尸沙。「若復苾芻，惡性",
    "T24n1454_001:0502a16": "不受人語，諸苾芻於佛所說戒經中，如法如",
    "T24n1454_001:0502a17": "律勸誨之時，不受諫語，言：『諸大德！莫向我說",
    "T24n1454_001:0502a18": "少許若好、若惡，我亦不向諸大德說若好、若",
    "T24n1454_001:0502a19": "惡。諸大德止！莫勸我、莫論說我。』諸苾芻語",
    "T24n1454_001:0502a20": "是苾芻言：『具壽！汝莫不受諫語，諸苾芻於戒",
    "T24n1454_001:0502a21": "經中，如法如律勸誨之時，應受諫語。具壽如",
    "T24n1454_001:0502a22": "法諫諸苾芻，諸苾芻亦如法諫具壽。如是如",
    "T24n1454_001:0502a23": "來、應、正等覺佛聲聞眾便得增長、共相諫誨。",
    "T24n1454_001:0502a24": "具壽！汝應捨此事。』諸苾芻如是諫時，捨者善。",
    "T24n1454_001:0502a25": "若不捨者，應可再三慇懃正諫，隨教應詰，令",
    "T24n1454_001:0502a26": "捨是事。捨者善；若不捨者，僧伽伐尸沙。」",
    "T24n1454_001:0502a27": "「諸大德！我已說十三僧伽伐尸沙法，九初便",
    "T24n1454_001:0502a28": "犯、四至三諫。若苾芻隨一一犯故覆藏者，",
    "T24n1454_001:0502a29": "隨覆藏日，眾應與作不樂波利婆娑。行波利婆",
    "T24n1454_001:0502b01": "娑竟，眾應與作六夜摩那𭅤。行摩那𭅤竟，餘",
    "T24n1454_001:0502b02": "有出罪，應二十僧中出是苾芻罪。若少一人",
    "T24n1454_001:0502b03": "不滿二十眾，是苾芻罪不得除，諸苾芻皆得",
    "T24n1454_001:0502b04": "罪。此是出罪法。今問諸大德！是中清淨",
    "T24n1454_001:0502b05": "不？」如是三說「諸大德！是中清淨，默然故，我今如是持。」",
    "T24n1454_001:0502b06": "「諸大德！此二不定法，半月半月戒經中說。」",
    "T24n1454_001:0502b07": "攝頌曰：",
    "T24n1454_001:0502b08": "若在屏障中，　　堪行婬欲處，",
    "T24n1454_001:0502b09": "及在非障處，　　無有第三人。",
    "T24n1454_001:0502b10": "「若復苾芻，獨與一女人，在於屏障堪行婬處",
    "T24n1454_001:0502b11": "坐，有正信鄔波斯迦，於三法中隨一而說：若",
    "T24n1454_001:0502b12": "波羅市迦、若僧伽伐尸沙、若波逸底迦。彼坐",
    "T24n1454_001:0502b13": "苾芻自言其事者，於三法中應隨一一法治：",
    "T24n1454_001:0502b14": "若波羅市迦、若僧伽伐尸沙、若波逸底迦，或",
    "T24n1454_001:0502b15": "以鄔波斯迦所說事治彼苾芻，是名不定法。",
    "T24n1454_001:0502b16": "「若復苾芻，獨與一女人，在非屏障不堪行婬",
    "T24n1454_001:0502b17": "處坐，有正信鄔波斯迦，於二法中隨一而",
    "T24n1454_001:0502b18": "說：若僧伽伐尸沙、若波逸底迦。彼坐苾芻自",
    "T24n1454_001:0502b19": "言其事者，於二法中應隨一一法治：若僧",
    "T24n1454_001:0502b20": "伽伐尸沙、若波逸底迦，或以鄔波斯迦所說",
    "T24n1454_001:0502b21": "事治彼苾芻，是名不定法。」「諸大德！我已",
    "T24n1454_001:0502b22": "說二不定法。今問諸大德！是中清淨不？」如是三說「諸",
    "T24n1454_001:0502b23": "大德！是中清淨，默然故，我今如是持。」",
    "T24n1454_001:0502b24": "「諸大德！此三十泥薩祇波逸底迦法，半月半",
    "T24n1454_001:0502b25": "月戒經中說。」",
    "T24n1454_001:0502b26": "初攝頌曰：",
    "T24n1454_001:0502b27": "持離畜浣衣，　　取衣乞過受，",
    "T24n1454_001:0502b28": "同價及別主，　　遣使送衣直。",
    "T24n1454_001:0502b29": "「若復苾芻，作衣已竟，羯恥那衣復出，得長衣",
    "T24n1454_001:0502c01": "齊十日不分別應畜。若過畜者，泥薩祇波逸",
    "T24n1454_001:0502c02": "底迦。「若復苾芻，作衣已竟，羯恥那衣復",
    "T24n1454_001:0502c03": "出，於三衣中離一一衣界外宿，下至一夜，除",
    "T24n1454_001:0502c04": "眾作法，泥薩祇波逸底迦。「若復苾芻，作",
    "T24n1454_001:0502c05": "衣已竟，羯恥那衣復出，得非時衣，欲須應受。",
    "T24n1454_001:0502c06": "受已當疾成衣，若有望處求令滿足，若不足",
    "T24n1454_001:0502c07": "者得畜經一月。若過者，泥薩祇波逸底迦。",
    "T24n1454_001:0502c08": "「若復苾芻，使非親苾芻尼浣染打故衣者，泥",
    "T24n1454_001:0502c09": "薩祇波逸底迦。「若復苾芻，從非親苾芻尼",
    "T24n1454_001:0502c10": "取衣者，除貿易，泥薩祇波逸底迦。「若",
    "T24n1454_001:0502c11": "復苾芻，從非親居士、居士婦乞衣，除餘時，泥",
    "T24n1454_001:0502c12": "薩祇波逸底迦。餘時者，若苾芻奪衣、失衣、燒",
    "T24n1454_001:0502c13": "衣、吹衣、漂衣，此是時。「若復苾芻，奪衣、失",
    "T24n1454_001:0502c14": "衣、燒衣、吹衣、漂衣，從非親居士、居士婦乞衣，",
    "T24n1454_001:0502c15": "彼多施衣，苾芻若須應受上下二衣。若過受",
    "T24n1454_001:0502c16": "者，泥薩祇波逸底迦。「若復苾芻，有非親",
    "T24n1454_001:0502c17": "居士、居士婦共辦衣價，當買如是清淨衣，與",
    "T24n1454_001:0502c18": "某甲苾芻及時應用。此苾芻先不受請，因",
    "T24n1454_001:0502c19": "他告知，便詣彼家作如是語：『善哉！仁者為我",
    "T24n1454_001:0502c20": "所辦衣價，可買如是清淨衣及時與我，為好",
    "T24n1454_001:0502c21": "故。』若得衣者，泥薩祇波逸底迦。「若復苾",
    "T24n1454_001:0502c22": "芻，有非親居士、居士婦各辦衣價，當買如是",
    "T24n1454_001:0502c23": "清淨衣，與某甲苾芻。此苾芻先不受請，因他",
    "T24n1454_001:0502c24": "告知，便詣彼家作如是語：『善哉！仁者為我所",
    "T24n1454_001:0502c25": "辦衣價，可共買如是清淨衣，及時與我，為好",
    "T24n1454_001:0502c26": "故。』若得衣者，泥薩祇波逸底迦。「若復苾",
    "T24n1454_001:0502c27": "芻，若王、若大臣、婆羅門、居士等，遣使為苾芻",
    "T24n1454_001:0502c28": "送衣價。彼使持衣價至苾芻所，白言：『大德！此",
    "T24n1454_001:0502c29": "物是某甲王、大臣、婆羅門、居士等，遣我送來。",
    "T24n1454_001:0503a01": "大德！哀愍為受。』是苾芻語彼使言：『仁此衣價",
    "T24n1454_001:0503a02": "我不應受；若得順時淨衣應受。』彼使白言：『大",
    "T24n1454_001:0503a03": "德！有執事人不？』須衣苾芻言：『有！若僧淨人、若",
    "T24n1454_001:0503a04": "鄔波索迦，此是苾芻執事人。』彼使往執事人",
    "T24n1454_001:0503a05": "所，與衣價已語言：『汝可以此衣價，買順時清",
    "T24n1454_001:0503a06": "淨衣與某甲苾芻，令其披服。』彼使善教執事",
    "T24n1454_001:0503a07": "人已，還至苾芻所，白言：『大德！所示執事人，我",
    "T24n1454_001:0503a08": "已與衣價，得清淨衣應受。』苾芻須衣，應往執",
    "T24n1454_001:0503a09": "事人所，若二、若三，令彼憶念，告言：『我須衣。』",
    "T24n1454_001:0503a10": "若得者善；若不得者，乃至四、五、六返往彼默",
    "T24n1454_001:0503a11": "然隨處而住。若四、五、六返得衣者善；若不得",
    "T24n1454_001:0503a12": "衣，過是求，得衣者，泥薩祇波逸底迦。若竟不",
    "T24n1454_001:0503a13": "得衣，是苾芻應隨彼送衣價處，若自往、若遣",
    "T24n1454_001:0503a14": "可信人往，報言：『仁為某甲苾芻送衣價，彼苾",
    "T24n1454_001:0503a15": "芻竟不得衣。仁應知，勿令失。此是時。』」",
    "T24n1454_001:0503a16": "第二攝頌曰：",
    "T24n1454_001:0503a17": "高世耶純黑，　　分六尼師但，",
    "T24n1454_001:0503a18": "擔毛浣金銀，　　納質并賣買。",
    "T24n1454_001:0503a19": "「若復苾芻，用新高世耶絲綿作敷具者，泥薩",
    "T24n1454_001:0503a20": "祇波逸底迦。「若復苾芻，用純黑羊毛作新",
    "T24n1454_001:0503a21": "敷具者，泥薩祇波逸底迦。",
    "T24n1454_001:0503a22": "「若復苾芻，作新羊毛敷具，應用二分純黑、第",
    "T24n1454_001:0503a23": "三分白、第四分麁。若苾芻不用二分純黑、第",
    "T24n1454_001:0503a24": "三分白、第四分麁作新敷具者，泥薩祇波逸",
    "T24n1454_001:0503a25": "底迦。「若復苾芻，作新敷具，縱心不樂應",
    "T24n1454_001:0503a26": "六年持。若減六年，不捨故更作新者，除得眾",
    "T24n1454_001:0503a27": "法，泥薩祇波逸底迦。「若復苾芻，作新尼",
    "T24n1454_001:0503a28": "師但那，應取故者堅處縱廣佛一張手帖新",
    "T24n1454_001:0503a29": "者上，為壞色故。若苾芻作新尼師但那，不以",
    "T24n1454_001:0503b01": "故者帖新者上，為壞色故，泥薩祇波逸底",
    "T24n1454_001:0503b02": "迦。「若復苾芻，行路中得羊毛，欲須應取。",
    "T24n1454_001:0503b03": "若無人持，得自持至三踰繕那。若過者，泥",
    "T24n1454_001:0503b04": "薩祇波逸底迦。「若復苾芻，使非親苾芻尼",
    "T24n1454_001:0503b05": "浣染擘羊毛者，泥薩祇波逸底迦。「若復",
    "T24n1454_001:0503b06": "苾芻，自手捉金銀錢等、若教他捉，泥薩祇波",
    "T24n1454_001:0503b07": "逸底迦。「若復苾芻，種種出納求利者，泥",
    "T24n1454_001:0503b08": "薩祇波逸底迦。「若復苾芻，種種賣買者，",
    "T24n1454_001:0503b09": "泥薩祇波逸底迦。」",
    "T24n1454_001:0503b10": "第三攝頌曰：",
    "T24n1454_001:0503b11": "二鉢二織師，　　奪衣并急施，",
    "T24n1454_001:0503b12": "阿蘭若雨衣，　　迴僧七日藥。",
    "T24n1454_001:0503b13": "「若復苾芻，畜長鉢過十日不分別者，泥薩祇",
    "T24n1454_001:0503b14": "波逸底迦。「若復苾芻，有鉢減五綴，堪得受",
    "T24n1454_001:0503b15": "用，為好故更求餘鉢得者，泥薩祇波逸底迦。",
    "T24n1454_001:0503b16": "彼苾芻當於眾中捨此鉢，取眾中最下鉢",
    "T24n1454_001:0503b17": "與彼苾芻，報言：『此鉢還汝，不應守持、不應分",
    "T24n1454_001:0503b18": "別、亦勿施人，應自審詳徐徐受用，乃至破，",
    "T24n1454_001:0503b19": "應護持，此是其法。』「若復苾芻，自乞縷線，",
    "T24n1454_001:0503b20": "使非親織師織作衣。若得衣者，泥薩祇波逸",
    "T24n1454_001:0503b21": "底迦。「若復苾芻，有非親居士、居士婦，為",
    "T24n1454_001:0503b22": "苾芻使非親織師織作衣。此苾芻先不受請，",
    "T24n1454_001:0503b23": "便生異念，詣彼織師所，作如是言：『汝今知",
    "T24n1454_001:0503b24": "不？此衣為我織。善哉織師！應好織淨梳治，",
    "T24n1454_001:0503b25": "善簡擇極堅打，我當以少鉢食、或鉢食類、或",
    "T24n1454_001:0503b26": "復食直而相濟給。』若苾芻以如是物與織師，",
    "T24n1454_001:0503b27": "求得衣者，泥薩祇波逸底迦。「若復苾芻，",
    "T24n1454_001:0503b28": "先與苾芻衣，彼於後時惱瞋罵詈生嫌賤",
    "T24n1454_001:0503b29": "心，若自奪、若教他奪，報言：『還我衣來，不與",
    "T24n1454_001:0503c01": "汝。』若衣離彼身自受用者，泥薩祇波逸底迦。",
    "T24n1454_001:0503c02": "「若復苾芻，前三月雨安居十日未滿，有急施",
    "T24n1454_001:0503c03": "衣，苾芻須者應受，乃至施衣時應畜。若",
    "T24n1454_001:0503c04": "過畜者，泥薩祇波逸底迦。「若復眾多苾",
    "T24n1454_001:0503c05": "芻在阿蘭若處住，作後安居，有驚怖畏難",
    "T24n1454_001:0503c06": "處，苾芻欲於三衣中隨留一衣置村舍內。",
    "T24n1454_001:0503c07": "若苾芻有緣須出阿蘭若界者，得齊六夜離",
    "T24n1454_001:0503c08": "衣而宿。若過者，泥薩祇波逸底迦。「若復",
    "T24n1454_001:0503c09": "苾芻，春殘一月在，應求雨浴衣，齊後半月來",
    "T24n1454_001:0503c10": "應持用。若苾芻未至春殘一月求雨浴衣，至",
    "T24n1454_001:0503c11": "後半月仍持用者，泥薩祇波逸底迦。「若",
    "T24n1454_001:0503c12": "復苾芻，知他與僧利物，自迴入己者，泥薩祇",
    "T24n1454_001:0503c13": "波逸底迦。「若復苾芻，如世尊說聽諸病苾",
    "T24n1454_001:0503c14": "芻所有諸藥，隨意服食，謂酥、油、糖蜜，於七",
    "T24n1454_001:0503c15": "日中應自守持觸宿而服。若苾芻過七日服",
    "T24n1454_001:0503c16": "者，泥薩祇波逸底迦。」「諸大德！我已說三",
    "T24n1454_001:0503c17": "十泥薩祇波逸底迦法。今問諸大德！是中清",
    "T24n1454_001:0503c18": "淨不？」如是三說「諸大德！是中清淨，默然故，我今如是",
    "T24n1454_001:0503c19": "持。」",
    "T24n1454_001:0503c20": "「諸大德！此九十波逸底迦法，半月半月戒經",
    "T24n1454_001:0503c21": "中說。」",
    "T24n1454_001:0503c22": "總攝頌曰：",
    "T24n1454_001:0503c23": "故妄及種子，　　不差并數食，",
    "T24n1454_001:0503c24": "虫水命伴行，　　傍生賊徒請。",
    "T24n1454_001:0503c25": "初別攝頌曰：",
    "T24n1454_001:0503c26": "妄毀及離間，　　發舉說同聲，",
    "T24n1454_001:0503c27": "說罪得上人，　　隨親輒輕毀。",
    "T24n1454_001:0503c28": "「若復苾芻，故妄語者，波逸底迦。「若復苾",
    "T24n1454_001:0503c29": "芻，毀訾語故，波逸底迦。「若復苾芻，離間",
    "T24n1454_001:0504a01": "語故，波逸底迦。「若復苾芻，知和合僧伽",
    "T24n1454_001:0504a02": "如法斷諍，事已除滅，後於羯磨處更發",
    "T24n1454_001:0504a03": "舉者，波逸底迦。「若復苾芻，為女人說法，",
    "T24n1454_001:0504a04": "過五六語，除有智男子，波逸底迦。「若復",
    "T24n1454_001:0504a05": "苾芻，與未近圓人，同句讀誦教授法者，波",
    "T24n1454_001:0504a06": "逸底迦。「若復苾芻，知他苾芻有麁惡罪，向",
    "T24n1454_001:0504a07": "未近圓人說，除眾羯磨，波逸底迦。「若復",
    "T24n1454_001:0504a08": "苾芻，實得上人法，向未近圓人說者，波逸底",
    "T24n1454_001:0504a09": "迦。「若復苾芻，先同心許，後作是說：『諸具",
    "T24n1454_001:0504a10": "壽以僧利物隨親厚處迴與別人。』者，波逸底",
    "T24n1454_001:0504a11": "迦。「若復苾芻，半月半月說戒經時，作如",
    "T24n1454_001:0504a12": "是語：『具壽！何用說此小隨小學處為？說是戒",
    "T24n1454_001:0504a13": "時，令諸苾芻心生惡作，惱悔懷憂。』若作如是",
    "T24n1454_001:0504a14": "輕呵戒者，波逸底迦。」",
    "T24n1454_001:0504a15": "第二攝頌曰：",
    "T24n1454_001:0504a16": "種子輕惱教，　　安床草蓐牽，",
    "T24n1454_001:0504a17": "強住脫脚床，　　澆草應三二。",
    "T24n1454_001:0504a18": "「若復苾芻，自壞種子有情村及令他壞者，波",
    "T24n1454_001:0504a19": "逸底迦。「若復苾芻，嫌毀輕賤苾芻者，波",
    "T24n1454_001:0504a20": "逸底迦。「若復苾芻，違惱言教者，波逸底",
    "T24n1454_001:0504a21": "迦。「若復苾芻，於露地處安僧敷具及諸",
    "T24n1454_001:0504a22": "床座，去時不自舉、不教人舉，若有苾芻不",
    "T24n1454_001:0504a23": "囑授，除餘緣故，波逸底迦。「若復苾芻，於",
    "T24n1454_001:0504a24": "僧房內，若草、若葉，自敷、教人敷，去時不自舉、",
    "T24n1454_001:0504a25": "不教人舉，若有苾芻不囑授，除餘緣故，波逸",
    "T24n1454_001:0504a26": "底迦。「若復苾芻，瞋恚不喜，於僧住處牽",
    "T24n1454_001:0504a27": "苾芻出，或令他牽出者，除餘緣故，波逸底迦。",
    "T24n1454_001:0504a28": "「若復苾芻，於僧住處，知諸苾芻先此處住，後",
    "T24n1454_001:0504a29": "來於中故相惱觸，於彼臥具若坐、若臥，",
    "T24n1454_001:0504b01": "作如是念：『彼若生苦者，自當避我去。』波逸",
    "T24n1454_001:0504b02": "底迦。「若復苾芻，於僧住處，知重房棚上",
    "T24n1454_001:0504b03": "脫脚床及餘坐物，放身坐臥者，波逸底迦。",
    "T24n1454_001:0504b04": "「若復苾芻，知水有虫，自澆草土、若和牛糞，及",
    "T24n1454_001:0504b05": "教人澆者，波逸底迦。「若復苾芻，作大住",
    "T24n1454_001:0504b06": "處，於門梐邊應安撗扂及諸窓牖，并安水",
    "T24n1454_001:0504b07": "竇。若起牆時是濕泥者，應二、三重齊撗扂處。",
    "T24n1454_001:0504b08": "若過者，波逸底迦。」",
    "T24n1454_001:0504b09": "第三攝頌曰：",
    "T24n1454_001:0504b10": "不差至日沒，　　為食二種衣，",
    "T24n1454_001:0504b11": "同路及乘船，　　二屏教化食。",
    "T24n1454_001:0504b12": "「若復苾芻，眾不差遣，自往教誡苾芻尼者，除",
    "T24n1454_001:0504b13": "獲勝法，波逸底迦。「若復苾芻，雖被眾差",
    "T24n1454_001:0504b14": "教誡苾芻尼，乃至日沒時而教誡者，波逸",
    "T24n1454_001:0504b15": "底迦。「若復苾芻，向諸苾芻作如是語：『汝",
    "T24n1454_001:0504b16": "為飲食供養故，教誡苾芻尼。』者，波逸底迦。",
    "T24n1454_001:0504b17": "「若復苾芻，與非親苾芻尼衣，除貿易，波逸",
    "T24n1454_001:0504b18": "底迦。「若復苾芻，與非親苾芻尼作衣者，",
    "T24n1454_001:0504b19": "波逸底迦。「若復苾芻，與苾芻尼共商旅",
    "T24n1454_001:0504b20": "期行者，除餘時，波逸底迦。餘時者，謂有恐怖",
    "T24n1454_001:0504b21": "畏難處，此是時。「若復苾芻，與苾芻尼期",
    "T24n1454_001:0504b22": "乘一船，若沿流、若泝流，除直渡，波逸底",
    "T24n1454_001:0504b23": "迦。「若復苾芻，獨與一女人屏處坐者，波",
    "T24n1454_001:0504b24": "逸底迦。「若復苾芻，獨與一苾芻尼屏處坐",
    "T24n1454_001:0504b25": "者，波逸底迦。「若復苾芻，知苾芻尼讚歎因",
    "T24n1454_001:0504b26": "緣得食食，除施主先有意，波逸底迦。」",
    "T24n1454_001:0504b27": "第四攝頌曰：",
    "T24n1454_001:0504b28": "數食一宿處，　　受鉢不為餘，",
    "T24n1454_001:0504b29": "足食別非時，　　觸不受妙食。",
    "T24n1454_001:0504c01": "「若復苾芻，展轉食者，除餘時，波逸底迦。餘時",
    "T24n1454_001:0504c02": "者，病時、作時、道行時、施衣時，此是時。「若",
    "T24n1454_001:0504c03": "復苾芻，於外道住處得經一宿一食，除病因",
    "T24n1454_001:0504c04": "緣。若過者，波逸底迦。「若復眾多苾芻往",
    "T24n1454_001:0504c05": "俗家中，有淨信婆羅門、居士殷勤請與餅",
    "T24n1454_001:0504c06": "󰉓飯，苾芻須者應兩三鉢受。若過受者，",
    "T24n1454_001:0504c07": "波逸底迦。既受得已還至住處，若有苾芻應",
    "T24n1454_001:0504c08": "共分食，此是時。「若復苾芻，足食竟，不作",
    "T24n1454_001:0504c09": "餘食法更食者，波逸底迦。「若復苾芻，知他",
    "T24n1454_001:0504c10": "苾芻足食竟，不作餘食法勸令更食，告言：『具",
    "T24n1454_001:0504c11": "壽！當噉食。』以此因緣，欲使他犯生憂惱者，",
    "T24n1454_001:0504c12": "波逸底迦。「若復苾芻，別眾食者，除餘時，",
    "T24n1454_001:0504c13": "波逸底迦。餘時者，病時、作衣時、道行時、船行",
    "T24n1454_001:0504c14": "時、大眾食時、沙門施食時，此是時。「若復",
    "T24n1454_001:0504c15": "苾芻，非時食者，波逸底迦。「若復苾芻，食",
    "T24n1454_001:0504c16": "曾經觸食者，波逸底迦。「若復苾芻，不受",
    "T24n1454_001:0504c17": "食，舉著口中而噉咽者，除水及齒木，波逸底",
    "T24n1454_001:0504c18": "迦。「若復苾芻，如世尊說：『上妙飲食：乳酪、生",
    "T24n1454_001:0504c19": "酥、魚及肉。』若苾芻無病，為己詣他家乞取食",
    "T24n1454_001:0504c20": "者，波逸底迦。」",
    "T24n1454_001:0504c21": "第五攝頌曰：",
    "T24n1454_001:0504c22": "虫水二食舍，　　無服往觀軍，",
    "T24n1454_001:0504c23": "兩夜觀遊兵，　　打擬覆麁罪。",
    "T24n1454_001:0504c24": "「若復苾芻，知水有虫受用者，波逸底迦。",
    "T24n1454_001:0504c25": "「若復苾芻，知有食家強安坐者，波逸底迦。",
    "T24n1454_001:0504c26": "「若復苾芻，知有食家在屏處強立者，波逸",
    "T24n1454_001:0504c27": "底迦。「若復苾芻，自手授與無衣外道及餘",
    "T24n1454_001:0504c28": "外道男女食者，波逸底迦。「若復苾芻，往",
    "T24n1454_001:0504c29": "觀整裝軍者，波逸底迦。「若復苾芻，有因",
    "T24n1454_001:0505a01": "緣往軍中，應齊二夜。若過宿者，波逸底迦。",
    "T24n1454_001:0505a02": "「若復苾芻，在軍中經二宿，觀整裝軍，見先",
    "T24n1454_001:0505a03": "旗兵及看布陣散兵者，波逸底迦。「若復",
    "T24n1454_001:0505a04": "苾芻，瞋恚故不喜，打苾芻者，波逸底迦。",
    "T24n1454_001:0505a05": "「若復苾芻，瞋恚故不喜，擬手向苾芻者，波逸",
    "T24n1454_001:0505a06": "底迦。「若復苾芻，知他苾芻有麁惡罪，覆藏",
    "T24n1454_001:0505a07": "者，波逸底迦。」",
    "T24n1454_001:0505a08": "第六攝頌曰：",
    "T24n1454_001:0505a09": "伴惱觸火欲，　　同眠法非障，",
    "T24n1454_001:0505a10": "未捨求寂染，　　收寶極炎時。",
    "T24n1454_001:0505a11": "「若復苾芻，語餘苾芻，作如是語：『具壽！共汝詣",
    "T24n1454_001:0505a12": "俗家，當與汝美好食，令得飽滿。』彼苾芻至",
    "T24n1454_001:0505a13": "俗家，竟不與食，語言：『具壽！汝去！我與汝共坐",
    "T24n1454_001:0505a14": "共語不樂，我獨坐獨語樂。』作是語時，欲令生",
    "T24n1454_001:0505a15": "惱者，波逸底迦。「若復苾芻，無病為身，若",
    "T24n1454_001:0505a16": "自然火、若教他然者，波逸底迦。「若復苾",
    "T24n1454_001:0505a17": "芻，與他欲已，後便悔言：『還我欲來，不與汝。』者，",
    "T24n1454_001:0505a18": "波逸底迦。「若復苾芻，與未近圓人，同室",
    "T24n1454_001:0505a19": "宿過二夜者，波逸底迦。「若復苾芻，作如",
    "T24n1454_001:0505a20": "是語：『我知佛所說法「欲是障礙」者，習行之時",
    "T24n1454_001:0505a21": "非是障礙。』諸苾芻應語彼苾芻言：『汝莫作是",
    "T24n1454_001:0505a22": "語：「我知佛所說『欲是障礙法』者，習行之時非",
    "T24n1454_001:0505a23": "是障礙。」汝莫謗世尊，謗世尊者不善。世尊不",
    "T24n1454_001:0505a24": "作是語，世尊以無量門於諸欲法說為障礙。",
    "T24n1454_001:0505a25": "汝可棄捨如是惡見。』諸苾芻如是諫時，捨者",
    "T24n1454_001:0505a26": "善。若不捨者，應可再三殷勤正諫，隨教應詰，",
    "T24n1454_001:0505a27": "令捨是事。捨者善；若不捨者，波逸底迦。",
    "T24n1454_001:0505a28": "「若復苾芻知如是語人，未為隨法、不捨惡見。",
    "T24n1454_001:0505a29": "共為言說、共住受用、同室而宿者，波逸底迦。",
    "T24n1454_001:0505b01": "「若復苾芻，見有求寂作如是語：『我知佛所",
    "T24n1454_001:0505b02": "說法「欲是障礙法」者，習行之時非是障礙。』",
    "T24n1454_001:0505b03": "諸苾芻應語彼求寂言：『汝莫作是語：「我知佛",
    "T24n1454_001:0505b04": "所說『欲是障礙法』者，習行之時非是障礙。」",
    "T24n1454_001:0505b05": "汝莫謗世尊，謗世尊者不善。世尊不作是語，",
    "T24n1454_001:0505b06": "世尊以無量門於諸欲法說為障礙。汝可棄",
    "T24n1454_001:0505b07": "捨如是惡見。』諸苾芻語彼求寂時，捨此事者",
    "T24n1454_001:0505b08": "善。若不捨者，乃至二三隨正應諫，隨正應教，",
    "T24n1454_001:0505b09": "令捨是事。捨者善；若不捨者，諸苾芻應語彼",
    "T24n1454_001:0505b10": "求寂言：『汝從今已去不應說言：「如來、應、正等",
    "T24n1454_001:0505b11": "覺是我大師。」若有尊宿及同梵行者，不應隨",
    "T24n1454_001:0505b12": "行，如餘求寂得與苾芻二夜同宿。汝今無是",
    "T24n1454_001:0505b13": "事，汝愚癡人可速滅去。』若苾芻知是被擯求",
    "T24n1454_001:0505b14": "寂，而攝受饒益同室宿者，波逸底迦。「若",
    "T24n1454_001:0505b15": "復苾芻，得新衣，當作三種染壞色：若青、若泥、",
    "T24n1454_001:0505b16": "若赤，隨一而壞。若不作三種壞色而受用者，",
    "T24n1454_001:0505b17": "波逸底迦。「若復苾芻，寶及寶類，若自捉、",
    "T24n1454_001:0505b18": "教人捉，除在寺內及白衣舍，波逸底迦。若在",
    "T24n1454_001:0505b19": "寺內及白衣舍，見寶及寶類，應作是念然後",
    "T24n1454_001:0505b20": "當取：『若有認者，我當與之。』此是時。「若復",
    "T24n1454_001:0505b21": "苾芻，半月應洗浴，故違而浴者，除餘時，波逸",
    "T24n1454_001:0505b22": "底迦。餘時者，熱時、病時、作時、行時、風時、雨",
    "T24n1454_001:0505b23": "時、風雨時，此是時。」",
    "T24n1454_001:0505b24": "第七攝頌曰：",
    "T24n1454_001:0505b25": "殺傍生故惱，　　擊攊水同眠，",
    "T24n1454_001:0505b26": "怖藏資寄衣，　　無根女同路。",
    "T24n1454_001:0505b27": "「若復苾芻，故斷傍生命者，波逸底迦。「若",
    "T24n1454_001:0505b28": "復苾芻，故惱他苾芻，乃至少時不樂，以此為",
    "T24n1454_001:0505b29": "緣者，波逸底迦。「若復苾芻，以指擊攊他",
    "T24n1454_001:0505c01": "者，波逸底迦。「若復苾芻，水中戲者，波逸",
    "T24n1454_001:0505c02": "底迦。「若復苾芻，共女人同室宿者，波逸",
    "T24n1454_001:0505c03": "底迦。「若復苾芻，若自恐怖、若教人恐怖",
    "T24n1454_001:0505c04": "他苾芻，下至戲笑者，波逸底迦。「若復苾",
    "T24n1454_001:0505c05": "芻，自藏苾芻、苾芻尼、若正學女、求寂、求寂女衣",
    "T24n1454_001:0505c06": "鉢及餘資具、若教人藏，除餘緣故，波逸底",
    "T24n1454_001:0505c07": "迦。「若復苾芻，受他寄衣，後時不問主，",
    "T24n1454_001:0505c08": "輒自著用者，波逸底迦。「若復苾芻，瞋恚",
    "T24n1454_001:0505c09": "故，知彼苾芻清淨無犯，以無根僧伽伐尸沙",
    "T24n1454_001:0505c10": "法謗者，波逸底迦。「若復苾芻，共女人同道",
    "T24n1454_001:0505c11": "行，更無男子，乃至一村間者，波逸底迦。」",
    "T24n1454_001:0505c12": "第八攝頌曰：",
    "T24n1454_001:0505c13": "賊徒年未滿，　　掘地請違教，",
    "T24n1454_001:0505c14": "竊聽默然去，　　不敬酒非時。",
    "T24n1454_001:0505c15": "「若復苾芻，與賊商旅共同道行，乃至一村間",
    "T24n1454_001:0505c16": "者，波逸底迦。「若復苾芻，知年未滿二十，",
    "T24n1454_001:0505c17": "與受近圓成苾芻性者，波逸底迦。此非近圓，",
    "T24n1454_001:0505c18": "諸苾芻得罪。「若復苾芻，自手掘地、若教",
    "T24n1454_001:0505c19": "人掘者，波逸底迦。「若復苾芻，有四月請，",
    "T24n1454_001:0505c20": "須時應受。若過受者，除餘時，波逸底迦。餘時",
    "T24n1454_001:0505c21": "者，謂別請、更請、殷勤請、常請，此是時。「若",
    "T24n1454_001:0505c22": "復苾芻，聞諸苾芻作如是語：『具壽！仁今當習",
    "T24n1454_001:0505c23": "如是學處。』彼作如是語：『我實不能用汝愚癡",
    "T24n1454_001:0505c24": "不分明、不善解者所說之言受行學處。我若",
    "T24n1454_001:0505c25": "見餘善閑三藏，當隨彼言而受行。』者，波逸底",
    "T24n1454_001:0505c26": "迦。若苾芻實欲求解者，當問三藏，此是時。",
    "T24n1454_001:0505c27": "「若復苾芻，知餘苾芻評論事生求過紛擾諍",
    "T24n1454_001:0505c28": "競而住，默然往彼聽其所說，作如是念：『我",
    "T24n1454_001:0505c29": "欲聽已當令鬪亂。』以此為緣者，波逸底迦。",
    "T24n1454_001:0506a01": "「若復苾芻，知眾如法評論事時，默然從座起",
    "T24n1454_001:0506a02": "去，有苾芻不囑授者，除餘緣故，波逸底",
    "T24n1454_001:0506a03": "迦。「若復苾芻，不恭敬者，波逸底迦。",
    "T24n1454_001:0506a04": "「若復苾芻，飲諸酒者，波逸底迦。「若復苾",
    "T24n1454_001:0506a05": "芻，非時入聚落，不囑餘苾芻，除餘緣故，波逸",
    "T24n1454_001:0506a06": "底迦。」",
    "T24n1454_001:0506a07": "第九攝頌曰：",
    "T24n1454_001:0506a08": "食明相今知，　　針筒床脚量，",
    "T24n1454_001:0506a09": "貯花并坐具，　　瘡雨大師衣。",
    "T24n1454_001:0506a10": "「若復苾芻，受食家請，食前食後行詣餘家，不",
    "T24n1454_001:0506a11": "囑授者，波逸底迦。「若復苾芻，明相未出，",
    "T24n1454_001:0506a12": "剎帝利灌頂王未藏寶及寶類，若入過宮門",
    "T24n1454_001:0506a13": "閫者，除餘緣故，波逸底迦。「若復苾芻，半",
    "T24n1454_001:0506a14": "月半月說戒經時，作如是語：『具壽！我今始知",
    "T24n1454_001:0506a15": "是法戒經中說。』諸苾芻知是苾芻，若二、若三",
    "T24n1454_001:0506a16": "同作長淨，況復過此，應語彼言：『具壽！非不",
    "T24n1454_001:0506a17": "知故得免其罪，汝所犯罪應如法說悔。』當勸",
    "T24n1454_001:0506a18": "喻言：『具壽！此法希奇難可逢遇，汝說戒時不",
    "T24n1454_001:0506a19": "恭敬、不住心、不殷重、不作意、不一想、不攝耳、",
    "T24n1454_001:0506a20": "不策念而聽法。』者，波逸底迦。",
    "T24n1454_001:0506a21": "「若復苾芻，用骨牙角作針筒成者，應打碎，波",
    "T24n1454_001:0506a22": "逸底迦。「若復苾芻，作大小床足應高佛",
    "T24n1454_001:0506a23": "八指，除入梐木。若過者應截去，波逸底迦。",
    "T24n1454_001:0506a24": "「若復苾芻，以木綿等貯僧床座者，應撤",
    "T24n1454_001:0506a25": "去，波逸底迦。「若復苾芻，作尼師但那，當",
    "T24n1454_001:0506a26": "應量作。是中量者，長佛二張手、廣一張手半，",
    "T24n1454_001:0506a27": "長中更增一張手。若過作者應截去，波逸底",
    "T24n1454_001:0506a28": "迦。「若復苾芻，作覆瘡衣，當應量作。是中",
    "T24n1454_001:0506a29": "量者，長佛四張手、廣二張手。若過作者應截",
    "T24n1454_001:0506b01": "去，波逸底迦。「若復苾芻，作雨浴衣，當應",
    "T24n1454_001:0506b02": "量作。是中量者，長佛六張手、廣二張手半。若",
    "T24n1454_001:0506b03": "過作者應截去，波逸底迦。「若復苾芻，同",
    "T24n1454_001:0506b04": "佛衣量作衣，或復過者，波逸底迦。是中佛衣",
    "T24n1454_001:0506b05": "量者，長佛十張手、廣六張手，此是佛衣量。」",
    "T24n1454_001:0506b06": "「諸大德！我已說九十波逸底迦法。今問諸",
    "T24n1454_001:0506b07": "大德！是中清淨不？」如是三說「諸大德！是中清淨，默",
    "T24n1454_001:0506b08": "然故，我今如是持。」",
    "T24n1454_001:0506b09": "「諸大德！此四對說波羅底提舍尼法，半月半",
    "T24n1454_001:0506b10": "月戒經中說。」",
    "T24n1454_001:0506b11": "攝頌曰：",
    "T24n1454_001:0506b12": "非親尼自受，　　舍中處分食，",
    "T24n1454_001:0506b13": "不請向學家，　　受食於寺外。",
    "T24n1454_001:0506b14": "「若復苾芻，於村路中，從非親苾芻尼自手受",
    "T24n1454_001:0506b15": "食食。是苾芻應還村外住處，詣諸苾芻所，各",
    "T24n1454_001:0506b16": "別告言：『大德！我犯對說惡法，是不應為，今",
    "T24n1454_001:0506b17": "對說悔。』是名對說法。「若復眾多苾芻於",
    "T24n1454_001:0506b18": "白衣家食，有苾芻尼指授，此苾芻應可多與",
    "T24n1454_001:0506b19": "美好飲食。諸苾芻應語是苾芻尼言：『姊妹！且",
    "T24n1454_001:0506b20": "止少時，待諸苾芻食竟。』若無一人作是語者，",
    "T24n1454_001:0506b21": "是諸苾芻應還村外住處，詣諸苾芻所，各別",
    "T24n1454_001:0506b22": "告言：『大德！我犯對說惡法，是不應為，今對說",
    "T24n1454_001:0506b23": "悔。』是名對說法。「若復苾芻，知是學家僧",
    "T24n1454_001:0506b24": "與作學家羯磨，苾芻先不受請，便詣彼家自",
    "T24n1454_001:0506b25": "手受食食。是苾芻應還村外住處，詣諸苾芻",
    "T24n1454_001:0506b26": "所，各別告言：『大德！我犯對說惡法，是不應",
    "T24n1454_001:0506b27": "為，今對說悔。』是名對說法。「若復苾芻，在",
    "T24n1454_001:0506b28": "阿蘭若恐怖處住，先無觀察險難之人，於住",
    "T24n1454_001:0506b29": "處外受食食者，是苾芻應還住處，詣諸苾芻",
    "T24n1454_001:0506c01": "所，各別告言：『大德！我犯對說惡法，是不應",
    "T24n1454_001:0506c02": "為，今對說悔。』是名對說法。」「諸大德！我已",
    "T24n1454_001:0506c03": "說四波羅底提舍尼法。今問諸大德！是中",
    "T24n1454_001:0506c04": "清淨不？」如是三說「諸大德！是中清淨，默然故，我今如",
    "T24n1454_001:0506c05": "是持。」",
    "T24n1454_001:0506c06": "「諸大德！是眾學法，半月半月戒經中說。」",
    "T24n1454_001:0506c07": "總攝頌曰：",
    "T24n1454_001:0506c08": "衣食形齊整，　　俗舍善容儀，",
    "T24n1454_001:0506c09": "護鉢除病人，　　草水過人樹。",
    "T24n1454_001:0506c10": "「齊整著裙，應當學。「不太高、不太下、不象",
    "T24n1454_001:0506c11": "鼻、不蛇頭、不多羅葉、不豆團形著裙，應當",
    "T24n1454_001:0506c12": "學。「齊整披三衣，應當學。「不太高、不",
    "T24n1454_001:0506c13": "太下，好正披、好正覆，少語言、不高視，入白衣",
    "T24n1454_001:0506c14": "舍，應當學。「不覆頭、不偏抄衣、不雙抄",
    "T24n1454_001:0506c15": "衣、不叉腰、不拊肩，入白衣舍，應當學。「不",
    "T24n1454_001:0506c16": "蹲行、不足指行、不跳行、不庂足行、不努身行，",
    "T24n1454_001:0506c17": "入白衣舍，應當學。「不搖身、不掉臂、不搖",
    "T24n1454_001:0506c18": "頭、不肩排、不連手，入白衣舍，應當學。",
    "T24n1454_001:0506c19": "「在白衣舍，未請坐，不應坐，應當學。「在白",
    "T24n1454_001:0506c20": "衣舍，不善觀察，不應坐，應當學。「在白衣",
    "T24n1454_001:0506c21": "舍，不放身坐，應當學。「在白衣舍，不壘足、",
    "T24n1454_001:0506c22": "不重內踝、不重外踝、不急斂足、不長舒足、",
    "T24n1454_001:0506c23": "不露身，應當學。「恭敬受食，應當學。",
    "T24n1454_001:0506c24": "「不得滿鉢受飯，更安羹菜，令食流溢於鉢緣",
    "T24n1454_001:0506c25": "邊，應留屈指用意受食，應當學。「行食未",
    "T24n1454_001:0506c26": "至不預伸鉢，應當學。「不安鉢在食上，應",
    "T24n1454_001:0506c27": "當學。「恭敬而食，應當學。「不極小摶、",
    "T24n1454_001:0506c28": "不極大摶，圓整而食，應當學。「若食未至",
    "T24n1454_001:0506c29": "不張口待，應當學。「不含食語，應當學。",
    "T24n1454_001:0507a01": "「不得以飯覆羹菜、不將羹菜覆飯，更望多得，",
    "T24n1454_001:0507a02": "應當學。「不彈舌食、不㗘㗱食、不呵氣食、",
    "T24n1454_001:0507a03": "不吹氣食、不散手食、不毀訾食、不填頰食、",
    "T24n1454_001:0507a04": "不齧半食、不舒舌食、不作窣堵波形食，應當",
    "T24n1454_001:0507a05": "學。",
    "T24n1454_001:0507a06": "「不舐手、不舐鉢、不振手、不振鉢，常看鉢食，",
    "T24n1454_001:0507a07": "應當學。「不輕慢心觀比座鉢中食，應當",
    "T24n1454_001:0507a08": "學。「不以污手捉淨水瓶，應當學。「在白",
    "T24n1454_001:0507a09": "衣舍不棄洗鉢水，除問主人，應當學。「不",
    "T24n1454_001:0507a10": "得以殘食置鉢水中，應當學。「地上無替",
    "T24n1454_001:0507a11": "不應安鉢，應當學。「不立洗鉢，應當學。",
    "T24n1454_001:0507a12": "「不於危險岸處置鉢，亦不逆流酌水，應",
    "T24n1454_001:0507a13": "當學。「人坐己立不為說法，除病，應當",
    "T24n1454_001:0507a14": "學。「人臥己坐不為說法，除病，應當學。",
    "T24n1454_001:0507a15": "「人在高座己在下座不為說法，除病，應當學。",
    "T24n1454_001:0507a16": "「人在前行己在後行不為說法，除病，應當",
    "T24n1454_001:0507a17": "學。「人在道己在非道不為說法，除病，",
    "T24n1454_001:0507a18": "應當學。「不為覆頭者、不為偏抄衣、不為",
    "T24n1454_001:0507a19": "雙抄衣、不為叉腰者、不為拊肩者說法，除",
    "T24n1454_001:0507a20": "病，應當學。「不為乘象者，不為乘馬、不為",
    "T24n1454_001:0507a21": "乘輿、不為乘車者說法，除病，應當學。「不",
    "T24n1454_001:0507a22": "為著屐靴鞋及履屨者說法，除病，應當學。",
    "T24n1454_001:0507a23": "「不為戴帽著冠及作佛頂髻者，不為纏頭、不",
    "T24n1454_001:0507a24": "為冠花者說法，除病，應當學。「不為持",
    "T24n1454_001:0507a25": "蓋者說法，除病，應當學。「不立大小便，除",
    "T24n1454_001:0507a26": "病，應當學。「不得水中大小便洟唾，除病，",
    "T24n1454_001:0507a27": "應當學。",
    "T24n1454_001:0507a28": "「不得青草上棄大小便及洟唾，除病，應當學。",
    "T24n1454_001:0507a29": "「不得上過人樹，除有難緣，應當學。」",
    "T24n1454_001:0507b01": "「諸大德！我已說眾多學法。今問諸大德！是",
    "T24n1454_001:0507b02": "中清淨不？」如是三說「諸大德！是中清淨，默然故，我",
    "T24n1454_001:0507b03": "今如是持。」",
    "T24n1454_001:0507b04": "「諸大德！此七滅諍法，半月半月戒經中說。」",
    "T24n1454_001:0507b05": "攝頌曰：",
    "T24n1454_001:0507b06": "現前并憶念、　　不癡與求罪、",
    "T24n1454_001:0507b07": "多人語自言、　　草掩除眾諍。",
    "T24n1454_001:0507b08": "「應與現前毘奈耶，　　當與現前毘奈耶。",
    "T24n1454_001:0507b09": "應與憶念毘奈耶，　　當與憶念毘奈耶。",
    "T24n1454_001:0507b10": "應與不癡毘奈耶，　　當與不癡毘奈耶。",
    "T24n1454_001:0507b11": "應與求罪自性毘奈耶，　　當與求罪自性毘",
    "T24n1454_001:0507b12": "奈耶。應與多人語毘奈耶，　　當與多人",
    "T24n1454_001:0507b13": "語毘奈耶。應與自言毘奈耶，　　當與自",
    "T24n1454_001:0507b14": "言毘奈耶。應與草掩毘奈耶，　　當與草",
    "T24n1454_001:0507b15": "掩毘奈耶。「若有諍事起，當以七法順大",
    "T24n1454_001:0507b16": "師教，如法如律而除滅之。」「諸大德！我已",
    "T24n1454_001:0507b17": "說七滅諍法。今問諸大德！是中清淨不？」如是三說",
    "T24n1454_001:0507b18": "「諸大德！是中清淨，默然故，我今如是持。」",
    "T24n1454_001:0507b19": "「諸大德！我已說戒經序、已說四波羅市迦法、",
    "T24n1454_001:0507b20": "十三僧伽伐尸沙法、二不定法、三十泥薩祇",
    "T24n1454_001:0507b21": "波逸底迦法、九十波逸底迦法、四波羅底",
    "T24n1454_001:0507b22": "提舍尼法、眾學法、七滅諍法，此是如來、應、正",
    "T24n1454_001:0507b23": "等覺戒經中所說所攝。若更有餘法之隨法",
    "T24n1454_001:0507b24": "與此相應者，皆當修學。仁等共集，歡喜無諍，",
    "T24n1454_001:0507b25": "一心一說如水乳合，應勤光顯大師聖教，令",
    "T24n1454_001:0507b26": "安樂住，勿為放逸，應當修學。」",
    "T24n1454_001:0507b27": "忍是勤中上，　　能得涅槃處；",
    "T24n1454_001:0507b28": "出家惱他人，　　不名為沙門。",
    "T24n1454_001:0507b29": "此是毘鉢尸如來等正覺說是戒經。",
    "T24n1454_001:0507c01": "明眼避險途，　　能至安隱處；",
    "T24n1454_001:0507c02": "智者於生界，　　能遠離諸惡。",
    "T24n1454_001:0507c03": "此是尸棄如來等正覺說是戒經。",
    "T24n1454_001:0507c04": "不毀亦不害，　　善護於戒經；",
    "T24n1454_001:0507c05": "飲食知止足，　　受用下臥具；",
    "T24n1454_001:0507c06": "勤修增上定，　　此是諸佛教。",
    "T24n1454_001:0507c07": "此是毘舍浮如來等正覺說是戒經。",
    "T24n1454_001:0507c08": "譬如蜂採花，　　不壞色與香；",
    "T24n1454_001:0507c09": "但取其味去，　　苾芻入聚然。",
    "T24n1454_001:0507c10": "此是俱留孫如來等正覺說是戒經。",
    "T24n1454_001:0507c11": "不違逆他人，　　不觀作不作；",
    "T24n1454_001:0507c12": "但自觀身行，　　若正若不正。",
    "T24n1454_001:0507c13": "此是羯諾迦如來等正覺說是戒經。",
    "T24n1454_001:0507c14": "勿著於定心，　　勤修寂靜處；",
    "T24n1454_001:0507c15": "能救者無憂，　　常令念不失。",
    "T24n1454_001:0507c16": "若人能惠施，　　福增怨自息；",
    "T24n1454_001:0507c17": "修善除眾惡，　　惑盡至涅槃。",
    "T24n1454_001:0507c18": "此是迦攝波如來等正覺說是戒經。",
    "T24n1454_001:0507c19": "一切惡莫作，　　一切善應修；",
    "T24n1454_001:0507c20": "遍調於自心，　　是則諸佛教。",
    "T24n1454_001:0507c21": "護身為善哉！　　能護語亦善；",
    "T24n1454_001:0507c22": "護意為善哉！　　盡護最為善。",
    "T24n1454_001:0507c23": "苾芻護一切，　　能解脫眾苦；",
    "T24n1454_001:0507c24": "善護於口言，　　亦善護於意。",
    "T24n1454_001:0507c25": "身不作諸惡，　　常淨三種業；",
    "T24n1454_001:0507c26": "是則能隨順，　　大仙所行道。",
    "T24n1454_001:0507c27": "此是釋迦如來等正覺說是戒經。",
    "T24n1454_001:0507c28": "毘鉢尸式棄、　　毘舍俱留孫、",
    "T24n1454_001:0507c29": "羯諾迦牟尼、　　迦攝釋迦尊，",
    "T24n1454_001:0508a01": "如是天中天，　　無上調御者，",
    "T24n1454_001:0508a02": "七佛皆雄猛，　　能救護世間。",
    "T24n1454_001:0508a03": "具足大名稱，　　咸說此戒法；",
    "T24n1454_001:0508a04": "諸佛及弟子，　　咸共尊敬戒，",
    "T24n1454_001:0508a05": "恭敬戒經故，　　獲得無上果。",
    "T24n1454_001:0508a06": "汝當求出離，　　於佛教勤修；",
    "T24n1454_001:0508a07": "降伏生死軍，　　如象摧草舍。",
    "T24n1454_001:0508a08": "於此法律中，　　常為不放逸；",
    "T24n1454_001:0508a09": "能竭煩惱海，　　當盡苦邊際。",
    "T24n1454_001:0508a10": "所為說戒經，　　和合作長淨；",
    "T24n1454_001:0508a11": "當共尊敬戒，　　如犛牛愛尾。",
    "T24n1454_001:0508a12": "我已說戒經，　　眾僧長淨竟，",
    "T24n1454_001:0508a13": "福利諸有情，　　皆共成佛道。",
    "T24n1454_001:0508a14": "根本說一切有部戒經"
}