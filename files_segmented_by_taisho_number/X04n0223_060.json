{
    "X04n0223_060:0405c24": "大方廣佛新華嚴經合論卷第六十",
    "X04n0223_060:0406a01": "唐于闐國三藏沙門實叉難陀譯經",
    "X04n0223_060:0406a02": "唐太原方山長者李通玄造論",
    "X04n0223_060:0406a03": "唐福州開元寺沙門志寧釐經合論",
    "X04n0223_060:0406a04": "十地品第二十六之八",
    "X04n0223_060:0406a05": "【經】佛子菩薩摩訶薩如是勤修行時以布施教化眾",
    "X04n0223_060:0406a06": "生以愛語利行同事教化眾生示現色身教化眾生",
    "X04n0223_060:0406a07": "演說諸法教化眾生開示菩薩行教化眾生顯示如",
    "X04n0223_060:0406a08": "來大威力教化眾生示生死過患教化眾生稱讚如",
    "X04n0223_060:0406a09": "來智慧利益教化眾生現大神通力教化眾生以種",
    "X04n0223_060:0406a10": "種方便行教化眾生佛子此菩薩摩訶薩能如是勤",
    "X04n0223_060:0406a11": "方便教化眾生心恒相續趣佛智慧所作善根無有",
    "X04n0223_060:0406a12": "退轉常勤修學殊勝行法。",
    "X04n0223_060:0406a13": "【論】第十一佛子已下一段有八行半經明此位菩",
    "X04n0223_060:0406a14": "薩以布施愛語同行善能教化眾生及自求勝法",
    "X04n0223_060:0406a15": "分釋義中復分為兩段一佛子已下至以種種方",
    "X04n0223_060:0406a16": "便行教化眾生有六行半經明以布施四攝等十",
    "X04n0223_060:0406a17": "種方便教化眾生分布施一四攝二後有八通為",
    "X04n0223_060:0406a18": "十如文自具二佛子已下至常勤修學殊勝行法",
    "X04n0223_060:0406a19": "有兩行半經明教化眾生恒相續分如文自具。",
    "X04n0223_060:0406a20": "【經】佛子此菩薩摩訶薩為利益眾生故世間技藝靡",
    "X04n0223_060:0406a21": "不該習所謂文字算數圖書印璽地水火風種種諸",
    "X04n0223_060:0406a22": "論咸所通達又善方藥療治諸病癲狂乾瘠鬼魅蠱",
    "X04n0223_060:0406a23": "毒悉能除斷文筆讚詠歌舞妓樂戲笑談說悉善其",
    "X04n0223_060:0406a24": "事國城村邑宮宅園苑泉流陂池草樹華藥凡所布",
    "X04n0223_060:0406b01": "列咸得其宜金銀摩尼真珠琉璃[王*累]貝璧玉珊瑚等",
    "X04n0223_060:0406b02": "藏悉知其處出以示人日月星宿鳥鳴地震夜夢吉",
    "X04n0223_060:0406b03": "凶身相休咎咸善觀察一無錯謬持戒入禪神通無",
    "X04n0223_060:0406b04": "量四無色等及餘一切世間之事但於眾生不為損",
    "X04n0223_060:0406b05": "惱為利益故咸悉開示漸令安住無上佛法。",
    "X04n0223_060:0406b06": "【論】第十二佛子已下一段有十一行半經明此地",
    "X04n0223_060:0406b07": "菩薩為眾生善解世間諸雜技藝分經云印璽者",
    "X04n0223_060:0406b08": "明玄既未萌及如呪中結手印等准王用玉為璽",
    "X04n0223_060:0406b09": "銅鐵木為印此明如龍樹等符印也地水火風明",
    "X04n0223_060:0406b10": "五行陰陽覺風鳥情等云種種餘如文自具。",
    "X04n0223_060:0406b11": "【經】佛子菩薩住是難勝地以願力故得見多佛所謂",
    "X04n0223_060:0406b12": "見多百佛見多千佛見多百千佛乃至見多百千億",
    "X04n0223_060:0406b13": "那由他佛悉皆恭敬尊重承事供養衣服飲食臥具",
    "X04n0223_060:0406b14": "湯藥一切資生悉以奉施亦以供養一切眾僧以此",
    "X04n0223_060:0406b15": "善根迴向阿耨多羅三藐三菩提於諸佛所恭敬聽",
    "X04n0223_060:0406b16": "法聞已受持隨力修行復於彼諸佛法中而得出家",
    "X04n0223_060:0406b17": "既出家已又更聞法得陀羅尼為聞持法師住此地",
    "X04n0223_060:0406b18": "中經於百劫經於千劫乃至無量百千億那由他劫",
    "X04n0223_060:0406b19": "所有善根轉更明淨佛子譬如真金以硨磲磨瑩轉",
    "X04n0223_060:0406b20": "更明淨此地菩薩所有善根亦復如是以方便慧思",
    "X04n0223_060:0406b21": "惟觀察轉更明淨佛子菩薩住此難勝地以方便智",
    "X04n0223_060:0406b22": "成就功德下地善根所不能及佛子如日月星宿宮",
    "X04n0223_060:0406b23": "殿光明風力所持不可沮壞亦非餘風所能傾動此",
    "X04n0223_060:0406b24": "地菩薩所有善根亦復如是以方便智隨逐觀察不",
    "X04n0223_060:0406c01": "可沮壞亦非一切聲聞獨覺世間善根所能傾動此",
    "X04n0223_060:0406c02": "菩薩十波羅蜜中禪波羅蜜偏多餘非不修但隨力",
    "X04n0223_060:0406c03": "隨分佛子是名略說菩薩摩訶薩第五難勝地菩薩",
    "X04n0223_060:0406c04": "住此地多作兜率陀天王於諸眾生所作自在摧伏",
    "X04n0223_060:0406c05": "一切外道邪見能令眾生住實諦中布施愛語利行",
    "X04n0223_060:0406c06": "同事如是一切諸所作業皆不離念佛不離念法不",
    "X04n0223_060:0406c07": "離念僧乃至不離念具足一切種一切智智復作是",
    "X04n0223_060:0406c08": "念我當於眾生中為首為勝為殊勝為妙為微妙為",
    "X04n0223_060:0406c09": "上為無上乃至為一切智智依止者此菩薩若發勤",
    "X04n0223_060:0406c10": "精進於一念頃得千億三昧見千億佛知千億佛神",
    "X04n0223_060:0406c11": "力能動千億佛世界乃至示現千億身一一身示千",
    "X04n0223_060:0406c12": "億菩薩以為眷屬若以菩薩殊勝願力自在示現過",
    "X04n0223_060:0406c13": "於此數百劫千劫乃至百千億那由他劫不能數知",
    "X04n0223_060:0406c14": "爾時金剛藏菩薩欲重宣其義而說頌曰。",
    "X04n0223_060:0406c15": "【論】第十三佛子已下一段有三十二行半經明此",
    "X04n0223_060:0406c16": "地菩薩見佛廣狹及受職分於中大意有十一種",
    "X04n0223_060:0406c17": "事一明此地以願力故見佛廣多二明供養三明",
    "X04n0223_060:0406c18": "恭敬聽法隨力修行四明出家聞法總持五明住",
    "X04n0223_060:0406c19": "地多積修眾善六明如真金以硨磲磨瑩轉更明",
    "X04n0223_060:0406c20": "淨七明下地善不能得及八明受職為兜率天王",
    "X04n0223_060:0406c21": "九明入千億三昧現身千億事千億佛十明以願",
    "X04n0223_060:0406c22": "力故其數甚過十一明金剛藏說頌歎法如文自",
    "X04n0223_060:0406c23": "具。",
    "X04n0223_060:0406c24": "【經】　菩薩四地已清淨　　思惟三世佛平等",
    "X04n0223_060:0407a01": "　戒心除疑道非道　　如是觀察入五地",
    "X04n0223_060:0407a02": "　念處為弓根利箭　　正勤為馬神足車",
    "X04n0223_060:0407a03": "　五力堅鎧破怨敵　　勇健不退入五地",
    "X04n0223_060:0407a04": "　慚愧為衣覺分鬘　　淨戒為香禪塗香",
    "X04n0223_060:0407a05": "　智慧方便妙莊嚴　　入總持林三昧苑",
    "X04n0223_060:0407a06": "　如意為足正念頸　　慈悲為眼智慧牙",
    "X04n0223_060:0407a07": "　人中師子無我吼　　破煩惱怨入五地",
    "X04n0223_060:0407a08": "　菩薩住此第五地　　轉修勝上清淨道",
    "X04n0223_060:0407a09": "　志求佛法不退轉　　思念慈悲無厭倦",
    "X04n0223_060:0407a10": "　積集福智勝功德　　精勤方便觀上地",
    "X04n0223_060:0407a11": "　佛力所加具念慧　　了知四諦皆如實",
    "X04n0223_060:0407a12": "　善知世諦勝義諦　　相諦差別成立諦",
    "X04n0223_060:0407a13": "　事諦生盡及道諦　　乃至如來無礙諦",
    "X04n0223_060:0407a14": "　如是觀諦雖微妙　　未得無礙勝解脫",
    "X04n0223_060:0407a15": "　以此能生大功德　　是故超過世智慧",
    "X04n0223_060:0407a16": "　既觀諦已知有為　　體性虗偽無堅實",
    "X04n0223_060:0407a17": "　得佛慈愍光明分　　為利眾生求佛智",
    "X04n0223_060:0407a18": "　觀諸有為先後際　　無明黑闇愛纏縛",
    "X04n0223_060:0407a19": "　流轉遲迴苦聚中　　無我無人無壽命",
    "X04n0223_060:0407a20": "　愛取為因受來苦　　欲求邊際不可得",
    "X04n0223_060:0407a21": "　迷妄漂流無返期　　此等可愍我應度",
    "X04n0223_060:0407a22": "　蘊宅界蛇諸見箭　　心火猛熾癡闇重",
    "X04n0223_060:0407a23": "　愛河漂轉不暇觀　　苦海淪湑闕明導",
    "X04n0223_060:0407a24": "　如是知已勤精進　　所作皆為度眾生",
    "X04n0223_060:0407b01": "　名為有念有慧者　　乃至覺解方便者",
    "X04n0223_060:0407b02": "　習行福智無厭足　　恭敬多聞不疲倦",
    "X04n0223_060:0407b03": "　國土相好皆莊嚴　　如是一切為眾生",
    "X04n0223_060:0407b04": "　為欲教化諸世間　　善知書數印等法",
    "X04n0223_060:0407b05": "　亦復善解諸方藥　　療治眾病悉令愈",
    "X04n0223_060:0407b06": "　文辭歌舞皆巧妙　　宮宅園池悉安隱",
    "X04n0223_060:0407b07": "　寶藏非一咸示人　　利益無量眾生故",
    "X04n0223_060:0407b08": "　日月星宿地震動　　乃至身相亦觀察",
    "X04n0223_060:0407b09": "　四禪無色及神通　　為益世間皆顯示",
    "X04n0223_060:0407b10": "　智者住此難勝地　　供那由佛亦聽法",
    "X04n0223_060:0407b11": "　如以妙寶磨真金　　所有善根轉明淨",
    "X04n0223_060:0407b12": "　譬如星宿在虗空　　風力所持無損動",
    "X04n0223_060:0407b13": "　亦如蓮華不著水　　如是大士行於世",
    "X04n0223_060:0407b14": "　住此多作兜率王　　能摧異道諸邪見",
    "X04n0223_060:0407b15": "　所修諸善為佛智　　願得十力救眾生",
    "X04n0223_060:0407b16": "　彼復修行大精進　　即時供養千億佛",
    "X04n0223_060:0407b17": "　得定動剎亦復然　　願力所作過於是",
    "X04n0223_060:0407b18": "　如是第五難勝地　　人中最上真實道",
    "X04n0223_060:0407b19": "　我以種種方便力　　為諸佛子宣說竟",
    "X04n0223_060:0407b20": "【論】第十四菩薩四地已清淨已下一段有四十四",
    "X04n0223_060:0407b21": "行頌重頌前法分如文自具意明難勝地以其禪",
    "X04n0223_060:0407b22": "體治三界中寂亂障契菩提根本無造作禪理不",
    "X04n0223_060:0407b23": "出三界不在三界無有欣求淨穢等障任理恒禪",
    "X04n0223_060:0407b24": "寂用自在以定觀察為世技之妙能。",
    "X04n0223_060:0407c01": "第六現前地將釋此地五門如前一釋地名目者",
    "X04n0223_060:0407c02": "何故名為現前地為明此地世間出世間一切智",
    "X04n0223_060:0407c03": "慧皆悉現前為善觀十二緣生故為得十三昧故",
    "X04n0223_060:0407c04": "二明此地修何行者修般若波羅蜜為體餘九為",
    "X04n0223_060:0407c05": "伴三明善財表法者善財於此位中見夜天號守",
    "X04n0223_060:0407c06": "護一切城皆長威力在菩提場如來會中坐一切",
    "X04n0223_060:0407c07": "寶光明摩尼王師子之座無數夜神所共圍遶現",
    "X04n0223_060:0407c08": "一切眾生色相身及現普對一切眾生身等得甚",
    "X04n0223_060:0407c09": "深自在妙音解脫明守護一切城增長威力者經",
    "X04n0223_060:0407c10": "云善男子我於生死夜無明昏寐諸眾生中而獨",
    "X04n0223_060:0407c11": "覺悟令諸眾生守護心城捨三界城住一切智無",
    "X04n0223_060:0407c12": "上法城明此第六地是所修之法門此主夜神是",
    "X04n0223_060:0407c13": "此六地所行之行恐修行者不解其事以此法行",
    "X04n0223_060:0407c14": "二俱表之住在菩提場佛眾會者明行以菩提為",
    "X04n0223_060:0407c15": "體故坐一切寶摩尼王師子座者明以一切差別",
    "X04n0223_060:0407c16": "智慧為座體故還依果亦爾摩尼表智慧離染自",
    "X04n0223_060:0407c17": "他垢故王者明智慧自在故師子者依主釋皆須",
    "X04n0223_060:0407c18": "觀知因果故無數夜神圍遶者表行徧周也現一",
    "X04n0223_060:0407c19": "切眾生色相身者對現色身隨根接俗故得甚深",
    "X04n0223_060:0407c20": "自在妙音解脫者明此位於慧自在善說教故當",
    "X04n0223_060:0407c21": "以名義思之可見大意此位說教猶恐眾生不解",
    "X04n0223_060:0407c22": "其行故以是聖者舉教及行總彰令易解故修行",
    "X04n0223_060:0407c23": "不錯謬故十住第六住且明出世間中世間智慧",
    "X04n0223_060:0407c24": "即以比丘表之以十住且求出世心多故此十地",
    "X04n0223_060:0408a01": "中明長養慈悲即第六地及餘地以女天表之准",
    "X04n0223_060:0408a02": "此例隨位昇進以知其意第四明於此地得何界",
    "X04n0223_060:0408a03": "解脫者此通三界及三乘一乘出三界中世間出",
    "X04n0223_060:0408a04": "世間智慧解脫為明善能分別三界中染淨及出",
    "X04n0223_060:0408a05": "三界中染淨等智慧自在故得入明淨隨順無生",
    "X04n0223_060:0408a06": "忍如稱理契無生忍即七地以出世間智慧善能",
    "X04n0223_060:0408a07": "入世間智慧能隨一切眾生塵勞之行不異世間",
    "X04n0223_060:0408a08": "不壞無生七地創修八地畢功九地方能說法自",
    "X04n0223_060:0408a09": "在十地始悲智圓成自在若也取隨分無生十住",
    "X04n0223_060:0408a10": "創心即分分有之若也論始終不易雖同眾生無",
    "X04n0223_060:0408a11": "量劫積修元不移毫念還依六相義總別思之若",
    "X04n0223_060:0408a12": "也但逐進昇即便乖其本體故無虧本智了積修",
    "X04n0223_060:0408a13": "昇降不遷即理事非虧即同異俱齊即智愚全別",
    "X04n0223_060:0408a14": "即因果無二五隨文釋義者二義如前第一長科",
    "X04n0223_060:0408a15": "經意者於此第六地一段中義分為九段。",
    "X04n0223_060:0408a16": "【經】　菩薩既聞諸勝行　　其心歡喜雨妙華",
    "X04n0223_060:0408a17": "　放淨光明散寶珠　　供養如來稱善說",
    "X04n0223_060:0408a18": "　百千天眾皆欣慶　　共在空中散眾寶",
    "X04n0223_060:0408a19": "　華鬘纓絡及幢幡　　寶蓋塗香咸供佛",
    "X04n0223_060:0408a20": "　自在天王并眷屬　　心生歡喜住空中",
    "X04n0223_060:0408a21": "　散寶成雲持供養　　讚言佛子快宣說",
    "X04n0223_060:0408a22": "　無量天女空中住　　共以樂音歌讚佛",
    "X04n0223_060:0408a23": "　音中悉作如是言　　佛語能除煩惱病",
    "X04n0223_060:0408a24": "　法性本寂無諸相　　猶如虗空不分別",
    "X04n0223_060:0408b01": "　超諸取著絕言道　　真實平等常清淨",
    "X04n0223_060:0408b02": "　若能通達諸法性　　於有於無心不動",
    "X04n0223_060:0408b03": "　為欲救世勤修行　　此佛口生真佛子",
    "X04n0223_060:0408b04": "　不取眾相而行施　　本絕諸惡堅持戒",
    "X04n0223_060:0408b05": "　解法無害常堪忍　　知法性離具精進",
    "X04n0223_060:0408b06": "　已盡煩惱入諸禪　　善達性空分別法",
    "X04n0223_060:0408b07": "　具足智力能博濟　　滅除眾惡稱大士",
    "X04n0223_060:0408b08": "　如是妙音千萬種　　讚已默然瞻仰佛",
    "X04n0223_060:0408b09": "　解脫月語金剛藏　　以何行相入後地",
    "X04n0223_060:0408b10": "【論】第一段有十八行頌約分為兩段一有十七行",
    "X04n0223_060:0408b11": "頌明聞第五地法門大眾歡喜興供稱讚分二最",
    "X04n0223_060:0408b12": "下一行明解脫月更請後地分經文自具。",
    "X04n0223_060:0408b13": "【經】爾時金剛藏菩薩告解脫月菩薩言佛子菩薩摩",
    "X04n0223_060:0408b14": "訶薩已具足第五地欲入第六現前地當觀察十平",
    "X04n0223_060:0408b15": "等法何等為十所謂一切法無相故平等無體故平",
    "X04n0223_060:0408b16": "等無生故平等無滅故平等本來清淨故平等無戲",
    "X04n0223_060:0408b17": "論故平等無取捨故平等寂靜故平等如幻如夢如",
    "X04n0223_060:0408b18": "影如響如水中月如鏡中像如燄如化故平等有無",
    "X04n0223_060:0408b19": "不二故平等菩薩如是觀一切法自性清淨隨順無",
    "X04n0223_060:0408b20": "違得入第六現前地得明利隨順忍未得無生法忍。",
    "X04n0223_060:0408b21": "【論】第二爾時已下一段有九行經明觀十平等法",
    "X04n0223_060:0408b22": "修後六地之向分。",
    "X04n0223_060:0408b23": "【經】佛子此菩薩摩訶薩如是觀已復以大悲為首大",
    "X04n0223_060:0408b24": "悲增上大悲滿足觀世間生滅作是念世間受生皆",
    "X04n0223_060:0408c01": "由著我若離此著則無生處復作是念凡夫無智執",
    "X04n0223_060:0408c02": "著於我常求有無不正思惟起於妄行行於邪道罪",
    "X04n0223_060:0408c03": "行福行不動行積集增長於諸行中植心種子有漏",
    "X04n0223_060:0408c04": "有取復起後有生及老死所謂業為田識為種無明",
    "X04n0223_060:0408c05": "闇覆愛水為潤我慢溉灌見網增長生名色芽名色",
    "X04n0223_060:0408c06": "增長生五根諸根相對生觸觸對生受受後希求生",
    "X04n0223_060:0408c07": "愛愛增長生取取增長生有有生已於諸趣中起五",
    "X04n0223_060:0408c08": "蘊身名生生已衰變為老終歿為死於老死時生諸",
    "X04n0223_060:0408c09": "熱惱因熱惱故憂愁悲歎眾苦皆集此因緣故集無",
    "X04n0223_060:0408c10": "有集者任運而滅亦無滅者菩薩如是隨順觀察緣",
    "X04n0223_060:0408c11": "起之相佛子此菩薩摩訶薩復作是念於第一義諦",
    "X04n0223_060:0408c12": "不了故名無明所作業果是行行依止初心是識與",
    "X04n0223_060:0408c13": "識共生四取蘊為名色名色增長為六處根境識三",
    "X04n0223_060:0408c14": "事和合是觸觸共生有受於受染者是愛愛增長是",
    "X04n0223_060:0408c15": "取取所起有漏業為有從業起蘊為生蘊熟為老蘊",
    "X04n0223_060:0408c16": "壞為死死時離別愚迷貪戀心胷煩悶為愁涕泗咨",
    "X04n0223_060:0408c17": "嗟為歎在五根為苦在意地為憂憂苦轉多為惱如",
    "X04n0223_060:0408c18": "是但有苦樹增長無我無我所無作無受者復作是",
    "X04n0223_060:0408c19": "念若有作者則有作事若無作者亦無作事第一義",
    "X04n0223_060:0408c20": "中俱不可得佛子此菩薩摩訶薩復作是念三界所",
    "X04n0223_060:0408c21": "有唯是一心如來於此分別演說十二有支皆依一",
    "X04n0223_060:0408c22": "心如是而立何以故隨事貪欲與心共生心是識事",
    "X04n0223_060:0408c23": "是行於行迷惑是無明與無明及心共生是名色名",
    "X04n0223_060:0408c24": "色增長是六處六處三分合為觸觸共生是受受無",
    "X04n0223_060:0409a01": "厭足是愛愛攝不捨是取彼諸有支生是有有所起",
    "X04n0223_060:0409a02": "名生生熟為老老壞為死佛子此中無明有二種業",
    "X04n0223_060:0409a03": "一令眾生迷於所緣二與行作生起因行亦有二種",
    "X04n0223_060:0409a04": "業一能生未來報二與識作生起因識亦有二種業",
    "X04n0223_060:0409a05": "一令諸有相續二與名色作生起因名色亦有二種",
    "X04n0223_060:0409a06": "業一互相助成二與六處作生起因六處亦有二種",
    "X04n0223_060:0409a07": "業一各取自境界二與觸作生起因觸亦有二種業",
    "X04n0223_060:0409a08": "一能觸所緣二與受作生起因受亦有二種業一能",
    "X04n0223_060:0409a09": "領受愛憎等事二與愛作生起因愛亦有二種業一",
    "X04n0223_060:0409a10": "染著可愛事二與取作生起因取亦有二種業一令",
    "X04n0223_060:0409a11": "諸煩惱相續二與有作生起因有亦有二種業一能",
    "X04n0223_060:0409a12": "令於餘趣中生二與生作生起因生亦有二種業一",
    "X04n0223_060:0409a13": "能起諸蘊二與老作生起因老亦有二種業一令諸",
    "X04n0223_060:0409a14": "根變異二與死作生起因死亦有二種業一能壞諸",
    "X04n0223_060:0409a15": "行二不覺知故相續不絕佛子此中無明緣行乃至",
    "X04n0223_060:0409a16": "生緣老死者由無明乃至生為緣令行乃至老死不",
    "X04n0223_060:0409a17": "斷助成故無明滅則行滅乃至生滅則老死滅者由",
    "X04n0223_060:0409a18": "無明乃至生不為緣令諸行乃至老死斷滅不助成",
    "X04n0223_060:0409a19": "故佛子此中無明愛取不斷是煩惱道行有不斷是",
    "X04n0223_060:0409a20": "業道餘分不斷是苦道前後際分別滅三道斷如是",
    "X04n0223_060:0409a21": "三道離我我所但有生滅猶如束蘆復次無明緣行",
    "X04n0223_060:0409a22": "者是觀過去識乃至受是觀現在愛乃至有是觀未",
    "X04n0223_060:0409a23": "來於是以後展轉相續無明滅行滅者是觀待斷復",
    "X04n0223_060:0409a24": "次十二有支名為三苦此中無明行乃至六處是行",
    "X04n0223_060:0409b01": "苦觸受是苦苦餘是壞苦無明滅行滅者是三苦斷",
    "X04n0223_060:0409b02": "復次無明緣行者無明因緣能生諸行無明滅行滅",
    "X04n0223_060:0409b03": "者以無無明諸行亦無餘亦如是又無明緣行者是",
    "X04n0223_060:0409b04": "生繫縛無明滅行滅者是滅繫縛餘亦如是又無明",
    "X04n0223_060:0409b05": "緣行者是隨順無所有觀無明滅行滅者是隨順盡",
    "X04n0223_060:0409b06": "滅觀餘亦如是佛子菩薩摩訶薩如是十種逆順觀",
    "X04n0223_060:0409b07": "諸緣起所謂有支相續故一心所攝故自業差別故",
    "X04n0223_060:0409b08": "不相捨離故三道不斷故觀過去現在未來故三苦",
    "X04n0223_060:0409b09": "聚集故因緣生滅故生滅繫縛故無所有盡觀故。",
    "X04n0223_060:0409b10": "【論】第三佛子此菩薩已下至無所有盡觀故有十",
    "X04n0223_060:0409b11": "段經明逆順觀十二緣生觀分第二隨文釋義者",
    "X04n0223_060:0409b12": "於逆順觀十二緣生法有十段經具如下列一如",
    "X04n0223_060:0409b13": "觀十二緣法中第一段從佛子此菩薩摩訶薩如",
    "X04n0223_060:0409b14": "有觀已大悲為首已下一段有十四行半經明觀",
    "X04n0223_060:0409b15": "世間生滅作是念世間受生皆由著我若離此著",
    "X04n0223_060:0409b16": "則無生處又明由有我故常求有無一切諸惡業",
    "X04n0223_060:0409b17": "邪道皆由此生邪道者九十五種邪道也罪行者",
    "X04n0223_060:0409b18": "三惡趣也福行者人中及第六天已來散善福也",
    "X04n0223_060:0409b19": "不動行者色無色界八禪是也及小乘三果分段",
    "X04n0223_060:0409b20": "生死乃至四果淨土菩薩變易生死雖免麤苦分",
    "X04n0223_060:0409b21": "段生死及變易生死皆名邪道亦名不動行積集",
    "X04n0223_060:0409b22": "增長者三惡道積集增長惡業欲界積集增長有",
    "X04n0223_060:0409b23": "為善業上二界積集增長有漏八禪聲聞緣覺淨",
    "X04n0223_060:0409b24": "土菩薩積集增長淨業成變易生死之身一乘菩",
    "X04n0223_060:0409c01": "薩積集增長具佛悲智雖總十二緣生乘緣各有",
    "X04n0223_060:0409c02": "差別若於三界中具縛凡夫以十二緣成諸惡業",
    "X04n0223_060:0409c03": "二乘觀十二緣空無體性折伏現行煩惱得有為",
    "X04n0223_060:0409c04": "無漏淨土菩薩以修四諦十二緣行六度門生於",
    "X04n0223_060:0409c05": "淨土一乘菩薩以如來知見修十波羅蜜四攝四",
    "X04n0223_060:0409c06": "無量三十七品助菩提行成一切種一切智智廣",
    "X04n0223_060:0409c07": "大如法界究竟如虗空無限圓滿佛大慈大悲大",
    "X04n0223_060:0409c08": "智佛果法門乃成法界無作自性緣起大圓明普",
    "X04n0223_060:0409c09": "光明智恒以一切眾生生死海便為一箇道場恒",
    "X04n0223_060:0409c10": "以十方佛剎眾生剎住居毛孔夫緣生之法性自",
    "X04n0223_060:0409c11": "本無眾生橫計諸聖嗟歎枉流生死無自覺知故",
    "X04n0223_060:0409c12": "勞聖歎大悲示護是故諸仁應當順理善觀離諸",
    "X04n0223_060:0409c13": "慢業便得識種業謝智果開敷三界報亡等悲垂",
    "X04n0223_060:0409c14": "俗任性緣起不沒死流對現色身應根利物經云",
    "X04n0223_060:0409c15": "於諸行中植心種子植者種也於業田中種識種",
    "X04n0223_060:0409c16": "子為有取為漏其漏有七一見二諸根三忘四惡",
    "X04n0223_060:0409c17": "五親近六愛七念復起後有生來世生老病死已",
    "X04n0223_060:0409c18": "下如文自具無明闇覆者覆謂覆蓋自己如如之",
    "X04n0223_060:0409c19": "本智故為智自無性逐境緣迷故隨迷苦極自覺",
    "X04n0223_060:0409c20": "迷除故以覺無我智無明即無故迷我成妄覺我",
    "X04n0223_060:0409c21": "成智覺之與迷本無二性為智之與迷各無自性",
    "X04n0223_060:0409c22": "皆悉從緣而有迷悟故為根本智自性無性故不",
    "X04n0223_060:0409c23": "自了知是智非智但隨境起逐境情生起於我見",
    "X04n0223_060:0409c24": "非至苦極厭苦求真若自未厭苦源設聖者化時",
    "X04n0223_060:0410a01": "不信從斯發起有二種發心一者久從生死苦厭",
    "X04n0223_060:0410a02": "苦發心有得三乘一乘之果名自覺聖智亦名佛",
    "X04n0223_060:0410a03": "智自然智無師智二依先覺者勸令知苦本方能",
    "X04n0223_060:0410a04": "發心夫發心者有此二種若言要依先佛發心者",
    "X04n0223_060:0410a05": "即有常過即同外道常見即先覺者以誰為師轉",
    "X04n0223_060:0410a06": "轉相承不離常見若有古時常佛為展轉之師即",
    "X04n0223_060:0410a07": "古佛自體自真不隨妄者即不可踐其古跡為真",
    "X04n0223_060:0410a08": "自常真不可以真隨生死故即生死是常生死佛",
    "X04n0223_060:0410a09": "自是常佛故若也眾生定有生死者生死自常生",
    "X04n0223_060:0410a10": "死不同得成真故此是斷見此二種俱非不離斷",
    "X04n0223_060:0410a11": "常也為一切眾生生死無性本無生死橫計生死",
    "X04n0223_060:0410a12": "本非生死一切諸佛本無自性故實無菩提亦無",
    "X04n0223_060:0410a13": "涅槃而眾生妄謂諸佛有菩提涅槃若有眾生能",
    "X04n0223_060:0410a14": "如是知者名為發心名為諸佛名為見道而能開",
    "X04n0223_060:0410a15": "悟一切眾生是達無明者無明本無諸佛亦無名",
    "X04n0223_060:0410a16": "為覺者但以無依無住無體無性妙智能隨響應",
    "X04n0223_060:0410a17": "對現色身能以此理教化眾生名為大悲故不可",
    "X04n0223_060:0410a18": "有得有證有忻有厭有取有捨有古有今有真有",
    "X04n0223_060:0410a19": "假發菩提心也如是發菩提心不為長夜無明之",
    "X04n0223_060:0410a20": "所覆故經云愛水為潤者因愛有生故我慢溉灌",
    "X04n0223_060:0410a21": "者有八種慢一慢二大慢三慢慢四我慢五增上",
    "X04n0223_060:0410a22": "慢六不如慢七邪慢八慠慢見網增長者五見及",
    "X04n0223_060:0410a23": "六十二見等是生名色芽者由於諸見起貪與名",
    "X04n0223_060:0410a24": "色俱起名色增長生五根者由名色故以眼耳鼻",
    "X04n0223_060:0410b01": "舌身對名色生觸相觸生受其身觸體有十一種",
    "X04n0223_060:0410b02": "澀滑輕重冷飢渴堅濕煖動眼色觸有二十五青",
    "X04n0223_060:0410b03": "黃赤白長短方圓高下正不正光影明闇煙雲塵",
    "X04n0223_060:0410b04": "霧麤細迥表空顯色故耳聞聲有十一種觸可意",
    "X04n0223_060:0410b05": "不可意俱相違因受大種因不受大種因俱大種",
    "X04n0223_060:0410b06": "世所共成成所引徧計所執聖言所攝非聖言所",
    "X04n0223_060:0410b07": "攝是也鼻有六種觸香臰好惡平等和合俱生變",
    "X04n0223_060:0410b08": "異味有十二種觸苦醋甘辛鹹淡可意不可意俱",
    "X04n0223_060:0410b09": "相違和合俱生變異於前五根上所得隨意思量",
    "X04n0223_060:0410b10": "名之為六十五種意法以心起意識隨五根中所",
    "X04n0223_060:0410b11": "現名觸意根隨取名受受之不捨名愛愛增長生",
    "X04n0223_060:0410b12": "取取增長生有有生已將前六根上六十五種意",
    "X04n0223_060:0410b13": "識所緣於諸趣中成五蘊身為生生已衰變名老",
    "X04n0223_060:0410b14": "終歿為死於死時生諸熱惱乃至憂愁悲歎眾苦",
    "X04n0223_060:0410b15": "皆集從此因緣故集已後一行半經明緣生無體",
    "X04n0223_060:0410b16": "妄謂生死隨順緣體應如是觀明十二緣體眾生",
    "X04n0223_060:0410b17": "情有而實理無善達理無緣性便即生死為不生",
    "X04n0223_060:0410b18": "死此上一段明由著我因有十二有支若作無我",
    "X04n0223_060:0410b19": "觀得離我所諸虗妄緣便為法界大智無作自性",
    "X04n0223_060:0410b20": "緣生故第二段中有十行半經明菩薩念一切眾",
    "X04n0223_060:0410b21": "生迷第一義諦號曰無明此作業果是行依止初",
    "X04n0223_060:0410b22": "心是識者以明迷第一義故名為無明真之為妄",
    "X04n0223_060:0410b23": "皆有依報以有依報便有名色為迷真相情識取",
    "X04n0223_060:0410b24": "境與受想行識及以六根同時而取名之為蘊蘊",
    "X04n0223_060:0410c01": "不壞故名為業識心為主六根及境三事和合而",
    "X04n0223_060:0410c02": "為所緣共生四取者為名色為境情識為能緣受",
    "X04n0223_060:0410c03": "想隨之名為行尋思煩擾迷其淨智名之為蘊六",
    "X04n0223_060:0410c04": "根境識三事和合名之為觸因此五蘊對於六根",
    "X04n0223_060:0410c05": "情識之上十二有支同時而有已下十二有支具",
    "X04n0223_060:0410c06": "如經文說如是已上一段明迷第一義而生五蘊",
    "X04n0223_060:0410c07": "從五蘊上共生十二有支第三段中有七行半經",
    "X04n0223_060:0410c08": "明三界所有唯是一心明十二有支從一心起以",
    "X04n0223_060:0410c09": "隨事貪欲迷真心故妄心生為妄想想心乖智妄",
    "X04n0223_060:0410c10": "辯為識妄心所辯是識緣境是行於行迷惑者所",
    "X04n0223_060:0410c11": "緣之境謂實有故名曰無明以心無明故便生名",
    "X04n0223_060:0410c12": "色從名色六根妄心三事和合生觸正觸相應分",
    "X04n0223_060:0410c13": "別取著是受餘如經自具此已上心境六根觸受",
    "X04n0223_060:0410c14": "愛取有生老死一時無前後體妄作前後迷如來",
    "X04n0223_060:0410c15": "之理智本來無作者故橫生諸苦波浪苦流不息",
    "X04n0223_060:0410c16": "故第四一段有十五行半經明無明及十二有支",
    "X04n0223_060:0410c17": "皆有二種業者一由無明故令一切眾生迷於無",
    "X04n0223_060:0410c18": "作智二由迷自性法界緣生便作思想行緣故故",
    "X04n0223_060:0410c19": "云與行作生起因行亦有二種業者一由迷法界",
    "X04n0223_060:0410c20": "智執成來世報二由妄行心想識種便生是故經",
    "X04n0223_060:0410c21": "云與識作生起因識亦有二種業者一由迷根本",
    "X04n0223_060:0410c22": "智種妄生識種令諸業有相續不斷二由迷根本",
    "X04n0223_060:0410c23": "普光明智所有無名相之微妙功德之名色由識",
    "X04n0223_060:0410c24": "種所成生死業報之麤名色也名色亦有二種業",
    "X04n0223_060:0411a01": "者一由識成名色由名色成識故云互相助成二",
    "X04n0223_060:0411a02": "由名色故對六根中現相能令六根中情識取之",
    "X04n0223_060:0411a03": "六根亦有二種業者一由迷無相體一相之理智",
    "X04n0223_060:0411a04": "各隨別境別取境界色聲等異二為六根現境識",
    "X04n0223_060:0411a05": "心相對妄情便起故云與觸作生起因觸亦有二",
    "X04n0223_060:0411a06": "種業者一由觸能迷所緣成諸喜怒二由觸識種",
    "X04n0223_060:0411a07": "便生受能受現世塵成未來果故又由受現世塵",
    "X04n0223_060:0411a08": "故成當來有苦果故受亦有二種業者一由迷一",
    "X04n0223_060:0411a09": "切法空能領受愛憎等事二與愛作生起因已下",
    "X04n0223_060:0411a10": "如文自具此一段緣生皆從無明迷理智為首第",
    "X04n0223_060:0411a11": "五段有四行半經分為兩段一佛子此中無明緣",
    "X04n0223_060:0411a12": "行已下至助成故有兩行經明無明等十二有支",
    "X04n0223_060:0411a13": "皆總由迷根本智以妄心成識更相助成分於一",
    "X04n0223_060:0411a14": "一緣中皆有十二以互體更相助成有一百四十",
    "X04n0223_060:0411a15": "四於三世上各有一百四十四總共為四百三十",
    "X04n0223_060:0411a16": "二總由迷本真智號曰無明於無明中因境六根",
    "X04n0223_060:0411a17": "識三事而生五蘊以五蘊對六根緣生一切觸總",
    "X04n0223_060:0411a18": "以意識為主而隨根境識能作種種生死業緣乃",
    "X04n0223_060:0411a19": "至八萬四千一切塵勞從此而起八萬四千煩惱",
    "X04n0223_060:0411a20": "者其名數至隨好光明功德品中具明但自了識",
    "X04n0223_060:0411a21": "心根境三事一性一性者所謂無性達無性理以",
    "X04n0223_060:0411a22": "普光明智普印諸境妙用恒寂無明成智名為一",
    "X04n0223_060:0411a23": "切種智海二無明滅已下兩行半經明達無明成",
    "X04n0223_060:0411a24": "解脫緣如文自具第六段有三行半經明無明愛",
    "X04n0223_060:0411b01": "取三事不斷是煩惱道行有二事不斷是業道餘",
    "X04n0223_060:0411b02": "分者所謂識名色觸受生老病死憂悲等是苦道",
    "X04n0223_060:0411b03": "前後際及現在三世上前三段煩惱斷即無三世",
    "X04n0223_060:0411b04": "及三段煩惱離我我所但有生滅猶如束蘆者明",
    "X04n0223_060:0411b05": "雖有分別相似生滅了中虗無也如束蘆葦其相",
    "X04n0223_060:0411b06": "雖有一一中虗明六根及境雖有法眼常虗此明",
    "X04n0223_060:0411b07": "觀達也第七一段有兩行半經云復次無明緣行",
    "X04n0223_060:0411b08": "者有三世無明無明緣行是當念中過去是所緣",
    "X04n0223_060:0411b09": "前境故經云是觀過去識乃至受是觀現在為識",
    "X04n0223_060:0411b10": "受是當念中現在為明識受是分別領受現在事",
    "X04n0223_060:0411b11": "故愛有二事是當念中未來故為愛有二事是當",
    "X04n0223_060:0411b12": "念中識受後方計實有成愛染故於是已後展轉",
    "X04n0223_060:0411b13": "相續者以此無明緣行識受愛有成三世業苦果",
    "X04n0223_060:0411b14": "相續不斷但無明滅即行滅即識受愛有并十二",
    "X04n0223_060:0411b15": "有支總滅是觀待斷者明十二緣待觀方斷故此",
    "X04n0223_060:0411b16": "以六相義該通第八一段有兩行半經總明十二",
    "X04n0223_060:0411b17": "有支共成三苦一無明行及六根是行苦是迷境",
    "X04n0223_060:0411b18": "攀緣不息故是行苦二觸受是苦苦明受諸觸有",
    "X04n0223_060:0411b19": "愛憎生苦以受觸時即有苦更加貪戀及以憎嫌",
    "X04n0223_060:0411b20": "苦更加苦故餘是壞苦者於十二有支中從名色",
    "X04n0223_060:0411b21": "識取愛有生老病死此是壞苦但觀無明滅即行",
    "X04n0223_060:0411b22": "滅即三苦滅十二有支滅第九一段有五行經明",
    "X04n0223_060:0411b23": "有三段斷滅生起十二有支之緣一明無明緣行",
    "X04n0223_060:0411b24": "是生起緣無無明諸行亦無餘亦如之二無明緣",
    "X04n0223_060:0411c01": "行者是繫縛義是生起義無明滅行滅者繫縛滅",
    "X04n0223_060:0411c02": "是斷煩惱義是解脫故為大智慧相應故三無明",
    "X04n0223_060:0411c03": "緣行者是隨順無所有觀是生起觀行力隨緣觀",
    "X04n0223_060:0411c04": "十二緣自體無所有故無明滅行滅者以觀十二",
    "X04n0223_060:0411c05": "有支無體故餘亦如是通總相十二緣但無明無",
    "X04n0223_060:0411c06": "即十二緣無故第十此一段有四行半經明以十",
    "X04n0223_060:0411c07": "種逆順觀十二有支緣起相續皆一心所攝但以",
    "X04n0223_060:0411c08": "自業苦樂不同而有差別不離十二有支但如前",
    "X04n0223_060:0411c09": "道斷者所謂心境無明此三無者餘皆自無若不",
    "X04n0223_060:0411c10": "斷者三苦聚集即行苦苦苦壞苦聚也言其斷者",
    "X04n0223_060:0411c11": "以無無明即成不苦之妙用理智故已上是長科",
    "X04n0223_060:0411c12": "第三段中十種逆順觀十二有支分。",
    "X04n0223_060:0411c13": "【經】佛子菩薩摩訶薩以如是十種相觀諸緣起知無",
    "X04n0223_060:0411c14": "我無人無壽命自性空無作者無受者即得空解脫",
    "X04n0223_060:0411c15": "門現在前觀諸有支皆自性滅畢竟解脫無有少法",
    "X04n0223_060:0411c16": "相生即時得無相解脫門現在前如是入空無相已",
    "X04n0223_060:0411c17": "無有願求唯除大悲為首教化眾生即時得無願解",
    "X04n0223_060:0411c18": "脫門現在前菩薩如是修三解脫門離彼我想離作",
    "X04n0223_060:0411c19": "者受者想離有無想。",
    "X04n0223_060:0411c20": "【論】第四佛子已下至離有無想有七行半經明觀",
    "X04n0223_060:0411c21": "達十二緣生無體得空解脫分長科此段明作前",
    "X04n0223_060:0411c22": "十種逆順觀十二有支已達諸緣起性自無生便",
    "X04n0223_060:0411c23": "得三解脫門現前三解脫門者一觀十二緣自性",
    "X04n0223_060:0411c24": "空無作皆自性滅畢竟解脫得空解脫門二無有",
    "X04n0223_060:0412a01": "少法可得即得無相解脫門三得前空及無相二",
    "X04n0223_060:0412a02": "門更無餘願求唯有大悲教化一切眾生皆令畢",
    "X04n0223_060:0412a03": "竟解脫得無願解脫門餘如文自具。",
    "X04n0223_060:0412a04": "【經】佛子此菩薩摩訶薩大悲轉增精勤修習為未滿",
    "X04n0223_060:0412a05": "菩提分法令圓滿故作是念一切有為有和合則轉",
    "X04n0223_060:0412a06": "無和合則不轉緣集則轉緣不集則不轉我如是知",
    "X04n0223_060:0412a07": "有為法多諸過患當斷此和合因緣然為成就眾生",
    "X04n0223_060:0412a08": "故亦不畢竟滅於諸行佛子菩薩如是觀察有為多",
    "X04n0223_060:0412a09": "諸過惡無有自性不生不滅而恒起大悲不捨眾生",
    "X04n0223_060:0412a10": "即得般若波羅蜜現前名無障礙智光明成就如是",
    "X04n0223_060:0412a11": "智光明已雖修習菩提分因緣而不住有為中雖觀",
    "X04n0223_060:0412a12": "有為法自性寂滅亦不住寂滅中以菩提分法未圓",
    "X04n0223_060:0412a13": "滿故。",
    "X04n0223_060:0412a14": "【論】第五佛子已下至圓滿故有十行半經明此位",
    "X04n0223_060:0412a15": "菩薩得三空解脫觀十二緣大悲轉增精勤修習",
    "X04n0223_060:0412a16": "分於此段中復分為二一佛子此菩薩已下至亦",
    "X04n0223_060:0412a17": "不畢竟滅於諸行有五行半經明觀一切有為皆",
    "X04n0223_060:0412a18": "是無常甚可厭患為成就眾生亦不永滅諸行分",
    "X04n0223_060:0412a19": "二佛子菩薩如是已下至未圓滿故有五行半經",
    "X04n0223_060:0412a20": "明菩薩觀有為法多諸過惡無有自性而恒起大",
    "X04n0223_060:0412a21": "悲得般若波羅蜜分如經云為未得菩提分法者",
    "X04n0223_060:0412a22": "明此六地已得空無相無作出世菩提未得入俗",
    "X04n0223_060:0412a23": "大悲圓滿隨普賢行海自在菩提復作是念一切",
    "X04n0223_060:0412a24": "有為有和合則轉者明迷情緣即諸法無常轉變",
    "X04n0223_060:0412b01": "情亡稱理即一切諸法性自無生此明心生即法",
    "X04n0223_060:0412b02": "生也已下准知如緣集則轉不集則不轉者若無",
    "X04n0223_060:0412b03": "明緣行則轉若無明滅即行隨智起則起唯法起",
    "X04n0223_060:0412b04": "非無常遷變故已下准知有為法多諸過患者有",
    "X04n0223_060:0412b05": "情識所為皆生老病死苦痛患若以智悲所行皆",
    "X04n0223_060:0412b06": "普賢行也已下准知即得般若波羅蜜現前者已",
    "X04n0223_060:0412b07": "超聞思修慧此一乘智慧是佛智慧是究竟無作",
    "X04n0223_060:0412b08": "普光明智慧也此稱智徧周應根利物不為而用",
    "X04n0223_060:0412b09": "不作而應自餘如經自具以菩提分法未圓滿故",
    "X04n0223_060:0412b10": "者言正覺菩提初心成隨行菩提十一地始滿。",
    "X04n0223_060:0412b12": "大方廣佛新華嚴經合論卷第六十",
    "X04n0223_060:0412b14": "音切",
    "X04n0223_060:0412b15": "璽(斯爾切)。癲(丁年切)。痟(消音)。魅(莫備切)。蠱(古音)。湑(相余切)。愈(以主切)。",
    "X04n0223_060:0412b16": "溉(古代切)。芽(五加切)。胷(許恭切)。悶(莫困切)。涕(他禮切)。泗(先利切)。澀",
    "X04n0223_060:0412b17": "(色立切)。擾(如少切)。寐(莫閉即)咨(即斯切)。嗟(子邪切)。蘆(落胡切)。"
}