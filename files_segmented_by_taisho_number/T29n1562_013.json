{
    "T29n1562_013:0403a02": "阿毘達磨順正理論卷第十三",
    "T29n1562_013:0403a04": "尊者眾賢造",
    "T29n1562_013:0403a05": "三藏法師玄奘奉　詔譯",
    "T29n1562_013:0403a06": "5 五辯差別品第二之五",
    "T29n1562_013:0403a07": "今應思擇：滅盡定中總滅一切心心所法，何",
    "T29n1562_013:0403a08": "緣唯說滅受想定？厭逆彼二，生此定故。謂想",
    "T29n1562_013:0403a09": "與受，能為見愛雜染所依，故偏厭逆。如是二",
    "T29n1562_013:0403a10": "法多諸過患，如五蘊中已廣分別，故偏厭",
    "T29n1562_013:0403a11": "逆入滅盡定。有餘師言：諸相應法，若生若滅、",
    "T29n1562_013:0403a12": "若得若斷，如是等事無不同時。然說法者隨",
    "T29n1562_013:0403a13": "宜方便，以種種門差別而說。阿毘達磨唯依",
    "T29n1562_013:0403a14": "正理分別諸法性相義類，判決諸經意趣權",
    "T29n1562_013:0403a15": "實，不令如說定執非餘，由此應知諸經意趣。",
    "T29n1562_013:0403a16": "如說此定識不離身，當知心所亦應不離。如",
    "T29n1562_013:0403a17": "說此定諸意行滅，當知此中心亦應滅。如斯",
    "T29n1562_013:0403a18": "影論，餘經亦有。如言諸佛正等菩提皆不放",
    "T29n1562_013:0403a19": "逸以為根本，餘經復告阿難陀言：無上菩提",
    "T29n1562_013:0403a20": "由精進得。如說智慧能害煩惱，餘經復言：修",
    "T29n1562_013:0403a21": "無常想能斷欲貪，乃至廣說。譬喻論者作如",
    "T29n1562_013:0403a22": "是言：滅盡定中唯滅受想，以定無有無心",
    "T29n1562_013:0403a23": "有情滅定命終有差別故，經說入滅定識不",
    "T29n1562_013:0403a24": "離身故，又言壽煖識互不相離故。此說非理，",
    "T29n1562_013:0403a25": "以一切心皆與受想俱生滅故。有何至教證",
    "T29n1562_013:0403a26": "此義成？如契經說：眼及色為緣生於眼識，",
    "T29n1562_013:0403a27": "三和合觸，俱起受想思，如是乃至意及法為",
    "T29n1562_013:0403a28": "緣生於意識等。曾無處言有第七識，可執彼",
    "T29n1562_013:0403a29": "識離受想生。又此定中所依滅故，能依亦滅。",
    "T29n1562_013:0403b01": "非無所依，諸心所法可能獨生，是故此中諸",
    "T29n1562_013:0403b02": "心心所一切皆滅。若謂此俱言顯無間起義，",
    "T29n1562_013:0403b03": "如曼馱多惡心起故俱時墮落，如不淨俱修",
    "T29n1562_013:0403b04": "念覺支，此亦應爾。理必不然，有差別故。曼馱",
    "T29n1562_013:0403b05": "多等，契經俱言理實應顯無間起義，以非愛",
    "T29n1562_013:0403b06": "業與非愛果決定不應同時生故。又彼經說",
    "T29n1562_013:0403b07": "第五轉故，如彼經說：曼馱多王惡心起故俱",
    "T29n1562_013:0403b08": "時墮落。此顯後時方墮落義。不淨覺支，有漏",
    "T29n1562_013:0403b09": "無漏性差別故，起不同時。此經俱言顯同時",
    "T29n1562_013:0403b10": "起。聖教正理皆不相違，故此言俱非無間",
    "T29n1562_013:0403b11": "起。又執俱言顯無間起，有不定過，如契經說：",
    "T29n1562_013:0403b12": "樂俱喜俱四諦現觀。不可復執此同曼馱多",
    "T29n1562_013:0403b13": "等經，謂樂喜無間方生四諦現觀。又如經",
    "T29n1562_013:0403b14": "說：有貪心等，與貪俱故名有貪心。此不應執",
    "T29n1562_013:0403b15": "從貪無間所起之心名有貪心，如是便有太",
    "T29n1562_013:0403b16": "過之失，故此俱言顯同時義。又受想等依止",
    "T29n1562_013:0403b17": "心故，名為心所。離所依止，此受想等應不得",
    "T29n1562_013:0403b18": "生。若謂心作等無間緣名所依者，心亦依心",
    "T29n1562_013:0403b19": "無間生故應名心所。又從心所無間生心，心",
    "T29n1562_013:0403b20": "所亦應成所依性。如是等義，至六因中當更",
    "T29n1562_013:0403b21": "廣辯。又契經說：入滅定時，諸意行滅。故知",
    "T29n1562_013:0403b22": "滅定非但滅此受想二法。又識相續，於此定",
    "T29n1562_013:0403b23": "中非暫滅者，決定應有所依所緣與識和合，",
    "T29n1562_013:0403b24": "離所依緣，識不生故。既有三和必應有觸，與",
    "T29n1562_013:0403b25": "觸俱起有受想思，則滅定中受想二法亦應",
    "T29n1562_013:0403b26": "不滅。若謂如經說受緣愛，然阿羅漢雖有諸",
    "T29n1562_013:0403b27": "受而非愛緣，觸亦應爾，非一切觸皆生受等。",
    "T29n1562_013:0403b28": "此例不然，有差別故。經自簡言，若無明觸所",
    "T29n1562_013:0403b29": "生諸受，為緣生愛。諸阿羅漢無無明觸，故雖",
    "T29n1562_013:0403c01": "有受而不生愛。曾無有處簡觸生受，故但有",
    "T29n1562_013:0403c02": "觸必生受等。有餘師說於滅定中雖有識",
    "T29n1562_013:0403c03": "體而無觸者，未知彼意執何為觸？然一切識",
    "T29n1562_013:0403c04": "必託所依所緣而起，所依緣識三法和合佛",
    "T29n1562_013:0403c05": "說為觸，由觸為緣生受想等。許滅定中有三",
    "T29n1562_013:0403c06": "和合，然說無觸，但有虛言。又滅定中唯有心",
    "T29n1562_013:0403c07": "者，應無思慮，以滅定中說諸意行悉皆滅故。",
    "T29n1562_013:0403c08": "心若無思即無思慮，無思慮心，同所不許，心",
    "T29n1562_013:0403c09": "有作業皆由思故。思既非有，心亦定無。無心",
    "T29n1562_013:0403c10": "有情理必應有，有命等故異於命終。有情色",
    "T29n1562_013:0403c11": "心非決定有，心若定有，色亦應然；色有時",
    "T29n1562_013:0403c12": "無，心亦應爾，故有命者即名有情。然命必",
    "T29n1562_013:0403c13": "依色心隨一，引契經說識不離身，於定無心",
    "T29n1562_013:0403c14": "亦無違害，以即於此所依身中識必還生，故",
    "T29n1562_013:0403c15": "言不離。謂一相續眾同分中識相續流，非畢",
    "T29n1562_013:0403c16": "竟斷。譬如鬼病暫不發時，由未永除仍名不",
    "T29n1562_013:0403c17": "離。引壽煖識不相離言，於定無心亦無違害，",
    "T29n1562_013:0403c18": "唯於少分說此言故。以無色中都無有煖，非",
    "T29n1562_013:0403c19": "無壽識，故此定中都無有識，非無壽煖。無",
    "T29n1562_013:0403c20": "色界中無一切色，後當廣辯。是故滅定必",
    "T29n1562_013:0403c21": "無有心。然定後心復得生者，定前心作等無",
    "T29n1562_013:0403c22": "間緣所引攝故，又加行中要期勢力所引發",
    "T29n1562_013:0403c23": "故。滅盡定體為假為實？應言此定體實非假，",
    "T29n1562_013:0403c24": "能遮礙心令不生故。經主於此引異釋言：由",
    "T29n1562_013:0403c25": "前定心能為遮礙，謂前定心與所餘心相違",
    "T29n1562_013:0403c26": "而起，由此起故，唯令餘心暫時不轉。此能引",
    "T29n1562_013:0403c27": "發，違心所依，令相續故，唯不轉位假立為定，",
    "T29n1562_013:0403c28": "無別實體。此唯不轉分位假定，入前出後兩",
    "T29n1562_013:0403c29": "位皆無，故假說此是有為攝。或即所依，由定",
    "T29n1562_013:0404a01": "心引，令如是起，假立為定。若爾，後心從何而",
    "T29n1562_013:0404a02": "起？彼說此依有根身起，以有根身與心展轉",
    "T29n1562_013:0404a03": "為種子故。何有此理？應一切時一切境識俱",
    "T29n1562_013:0404a04": "時起故。說依前心後心起者，以無第二等無",
    "T29n1562_013:0404a05": "間緣，雖有同時所依境界，而無一切境識俱",
    "T29n1562_013:0404a06": "起。若執不待自類因緣待有根身識便起者，",
    "T29n1562_013:0404a07": "彼一切位一切境識，何法為礙，起不俱時？聞",
    "T29n1562_013:0404a08": "有餘師起如是見，執有多識一身俱起；今觀",
    "T29n1562_013:0404a09": "仁者似已稟承，故說此言欲符彼執。若言所",
    "T29n1562_013:0404a10": "說不待前心待有根身後識起者，據無心位",
    "T29n1562_013:0404a11": "作如是說，有根身中有心種故但從彼起，非",
    "T29n1562_013:0404a12": "待前心。有心位中不從彼起，此亦非理，無異",
    "T29n1562_013:0404a13": "因果。又有心位諸識起時，轉更應待有根",
    "T29n1562_013:0404a14": "身種。所以者何？在無心位有根身中，有違餘",
    "T29n1562_013:0404a15": "心定心種子，由此損伏有根身中餘心種子，",
    "T29n1562_013:0404a16": "應無勝力引起餘心。若言此位有根身中有",
    "T29n1562_013:0404a17": "不違心無量心種，由此勝力餘心生者，有心",
    "T29n1562_013:0404a18": "位中亦應同此，如何不待有根身生？又如有",
    "T29n1562_013:0404a19": "執不待自類種子為因，穀麥等芽但由地等",
    "T29n1562_013:0404a20": "而得生起。何有智人聞不嗤笑？又執滅定體",
    "T29n1562_013:0404a21": "唯是假，未知何法為假所依？非離假依可有",
    "T29n1562_013:0404a22": "假法。又唯不轉其體是無，如何可言是有為",
    "T29n1562_013:0404a23": "攝？此前後位及現皆無，有性恒時不可得故。",
    "T29n1562_013:0404a24": "而言是有是有為攝，但有虛言都無有義。若",
    "T29n1562_013:0404a25": "言假定亦有所依，謂所依身由定心引令如",
    "T29n1562_013:0404a26": "是起，假立為定，是則此定應無記攝。非無記",
    "T29n1562_013:0404a27": "法可說為善，是故唯應依心心起。非前定心",
    "T29n1562_013:0404a28": "力能遮礙餘心，由此故知，離前心外定有別",
    "T29n1562_013:0404a29": "法能遮礙心。由此法故，於無心位雖有心",
    "T29n1562_013:0404b01": "因而心不起，即此別法名滅盡定，體是有",
    "T29n1562_013:0404b02": "為，實而非假。修觀行者由定前心要期願力",
    "T29n1562_013:0404b03": "所引發故，令滅盡定勢力漸微至都盡位，無",
    "T29n1562_013:0404b04": "遮礙用意法為緣，還生意識。由此准釋，前無",
    "T29n1562_013:0404b05": "想定及與無想，隨其所應。已辯二定。命根",
    "T29n1562_013:0404b06": "者何？頌曰：",
    "T29n1562_013:0404b07": "命根體即壽，　　能持煖及識。",
    "T29n1562_013:0404b08": "論曰：命體即壽，故本論言：云何命根？謂三界",
    "T29n1562_013:0404b09": "壽。異名雖爾，自體未詳，應更指陳何法名",
    "T29n1562_013:0404b10": "壽？謂有別法能持煖識，說名為壽。故世尊",
    "T29n1562_013:0404b11": "言：",
    "T29n1562_013:0404b12": "「壽煖及與識，　　三法捨身時，",
    "T29n1562_013:0404b13": "所捨身僵仆，　　如木無思覺。」",
    "T29n1562_013:0404b14": "故有別法，能持煖識，相續住因，說名為壽。若",
    "T29n1562_013:0404b15": "爾，此壽何法能持？此壽能持，我說是業，一向",
    "T29n1562_013:0404b16": "是業異熟果故，一期生中常隨轉故。煖非一",
    "T29n1562_013:0404b17": "向業異熟果，識二俱非，雖有一期常隨轉處，",
    "T29n1562_013:0404b18": "而非一向是業異熟，故不可說識由業持，是",
    "T29n1562_013:0404b19": "故說壽能持煖識。非非業感識流轉中業有",
    "T29n1562_013:0404b20": "少分能持功用，一同分中異熟生識斷而更",
    "T29n1562_013:0404b21": "續，壽力所持。復如何知壽能持煖？要有壽",
    "T29n1562_013:0404b22": "者方有煖故，諸無煖者亦見有壽，故知壽",
    "T29n1562_013:0404b23": "體非煖所持。豈不無壽亦見有煖？雖亦見有，",
    "T29n1562_013:0404b24": "非此所論，此論壽識俱行煖故。由此故知，有",
    "T29n1562_013:0404b25": "別實法，彼力能持有情數煖及能持識，說之",
    "T29n1562_013:0404b26": "為壽。經主於此復作是言：今亦不言全無壽",
    "T29n1562_013:0404b27": "體，但說壽體非別實物。若爾，何法說名壽體？",
    "T29n1562_013:0404b28": "謂三界業隨應所引六處并依住時勢分。由",
    "T29n1562_013:0404b29": "業所引六處并依住時勢分，相續決定，隨應",
    "T29n1562_013:0404c01": "住時爾所時住，故此勢分說為壽體。如穀種",
    "T29n1562_013:0404c02": "等所引乃至熟時勢分，又如放箭所引乃至",
    "T29n1562_013:0404c03": "住時勢分。壽體實有，根處已成，於此但應徵",
    "T29n1562_013:0404c04": "經主意，若處無業所引異熟內五色處，於彼",
    "T29n1562_013:0404c05": "或時無業所引第六意處，謂於長時起染污",
    "T29n1562_013:0404c06": "識，或善有漏及無漏識相續位中，無業所引",
    "T29n1562_013:0404c07": "異熟勢分，說何為壽？若於是處有業異熟，從",
    "T29n1562_013:0404c08": "生剎那至命終位恒無間轉，可說是處有業",
    "T29n1562_013:0404c09": "所引住時勢分，相續決定，說為命根。此既無",
    "T29n1562_013:0404c10": "業所引異熟住時勢分恒無間轉，云何可說",
    "T29n1562_013:0404c11": "此有命根？其理既然，為說何法名業所引住",
    "T29n1562_013:0404c12": "時勢分？既無所引住時勢分，相續決定復屬",
    "T29n1562_013:0404c13": "於誰？既無如是相續決定，由何義說隨應住",
    "T29n1562_013:0404c14": "時爾所時住說為壽體？是故經主於此義中，",
    "T29n1562_013:0404c15": "專搆多言都無所表。又所引喻於證無能，",
    "T29n1562_013:0404c16": "如種所引相續無斷乃至熟時恒隨轉故，放",
    "T29n1562_013:0404c17": "箭所引相續無斷乃至住時恒隨轉故，此二",
    "T29n1562_013:0404c18": "可有乃至熟時住時勢分。非業異熟於一切",
    "T29n1562_013:0404c19": "時相續無斷，可言業謝猶有所引住時勢分，",
    "T29n1562_013:0404c20": "相續決定，隨應住時爾所時住。故所引喻於",
    "T29n1562_013:0404c21": "證無能。是故壽體實有別物，能持煖識，說為",
    "T29n1562_013:0404c22": "命根。如是命根，非唯依身轉，於無色界有命",
    "T29n1562_013:0404c23": "根故；非唯依心轉，處無心位亦有命故。若爾，",
    "T29n1562_013:0404c24": "命根依何而轉？此依先世能引業轉，及依現",
    "T29n1562_013:0404c25": "世眾同分轉，其眾同分亦准命根。今復應思：",
    "T29n1562_013:0404c26": "諸有死者，為壽盡故、為有餘因？《施設論》言：有",
    "T29n1562_013:0404c27": "壽盡故死、非福盡故死。廣作四句。第一句者，",
    "T29n1562_013:0404c28": "感壽異熟業力盡故。第二句者，感富樂果業",
    "T29n1562_013:0404c29": "力盡故。第三句者，能感二種業俱盡故。第四",
    "T29n1562_013:0405a01": "句者，不能避脫枉橫緣故。不應復言捨壽行",
    "T29n1562_013:0405a02": "故，義已攝在初句中故。壽盡位中福盡，於死",
    "T29n1562_013:0405a03": "無復功能，故俱盡時有死，說為俱盡故死。《發",
    "T29n1562_013:0405a04": "智論》說：此壽當言隨相續轉？為復當言一起",
    "T29n1562_013:0405a05": "便住？欲纏有情不入無想定、不入滅盡定，當",
    "T29n1562_013:0405a06": "言此壽隨相續轉。若入無想定、若入滅盡定，",
    "T29n1562_013:0405a07": "及色無色廛一切有情，當言此壽一起便",
    "T29n1562_013:0405a08": "住。彼言何義？若所依身可損害故，壽隨損",
    "T29n1562_013:0405a09": "害，是名第一隨相續轉。若所依身不可損害，",
    "T29n1562_013:0405a10": "如起而住，是名第二一起便住。初顯有障、後",
    "T29n1562_013:0405a11": "顯無障，由此決定有非時死。故契經說：有四",
    "T29n1562_013:0405a12": "得自體，謂有得自體，唯可自害非可他害。廣",
    "T29n1562_013:0405a13": "作四句。唯可自害非他害者，謂生欲界戲忘",
    "T29n1562_013:0405a14": "念天、意憤恚天，彼由專習增上嬉戲，身體疲",
    "T29n1562_013:0405a15": "勞、意念忘失。又由發起增上憤恚，以怨恨心",
    "T29n1562_013:0405a16": "更相顧視，是故於彼殞沒非餘。此復應說捨",
    "T29n1562_013:0405a17": "壽行者，以不由他自捨命故。唯可他害非自",
    "T29n1562_013:0405a18": "害者，謂處卵中，及處胎中羯剌藍、頞部曇、",
    "T29n1562_013:0405a19": "閉尸、鍵南、鉢羅奢佉位，由彼無能自損害故。",
    "T29n1562_013:0405a20": "俱可害者，謂餘多分欲界有情。俱非害者，謂",
    "T29n1562_013:0405a21": "在中有、色無色界一切有情，及在欲界一分有",
    "T29n1562_013:0405a22": "情，如那落迦、北俱盧洲、正住見道慈定滅定及",
    "T29n1562_013:0405a23": "無想定，王仙、佛使，佛所記別達弭羅嗢怛羅殑",
    "T29n1562_013:0405a24": "耆羅、長者子耶舍、鳩磨羅時，彼最後身菩薩",
    "T29n1562_013:0405a25": "及此菩薩母懷菩薩胎時，一切轉輪王及此輪",
    "T29n1562_013:0405a26": "王母懷輪王胎時。若爾，何故契經中言：大德！",
    "T29n1562_013:0405a27": "何等有情所得自體，非可自害非可他害？舍",
    "T29n1562_013:0405a28": "利子謂在非想非非想處受生有情。彼輕舉",
    "T29n1562_013:0405a29": "後以攝初故，如餘契經舉初攝後，謂如經說：",
    "T29n1562_013:0405b01": "初靜慮中有離生樂。此舉最初，攝後諸地亦",
    "T29n1562_013:0405b02": "有此樂。此經亦爾，舉後攝初。或除有頂，其餘",
    "T29n1562_013:0405b03": "無色諸靜慮中受生有情，亦如欲界戲忘念天、",
    "T29n1562_013:0405b04": "意憤恚天，唯可自害。彼亦由起如是種類煩",
    "T29n1562_013:0405b05": "惱力故，從彼處沒。或餘無色諸靜慮中所得",
    "T29n1562_013:0405b06": "自體，可為自地聖道所害，亦上他地近分所",
    "T29n1562_013:0405b07": "害。有頂自上二害俱無，是故說為俱非所害。",
    "T29n1562_013:0405b08": "豈不有頂亦為他地聖道所害，應名他害？若",
    "T29n1562_013:0405b09": "依此說，理亦應通。然今言他意說上地，以於",
    "T29n1562_013:0405b10": "殊勝事亦他聲轉故。或此於彼無自在力方",
    "T29n1562_013:0405b11": "說為他，上地於下皆得自在，不名他故。然於",
    "T29n1562_013:0405b12": "此中應作是責：若佛意說自他地道斷諸煩",
    "T29n1562_013:0405b13": "惱名自他害，則不應言因自他害便有致死，",
    "T29n1562_013:0405b14": "非因斷惑不斷惑故有死不死。又與前釋理",
    "T29n1562_013:0405b15": "不相應，謂那落迦等非自他所害。然彼尊者",
    "T29n1562_013:0405b16": "於前所說自他害義心已領解，為顯餘義，復",
    "T29n1562_013:0405b17": "作是言：大德！彼諸有情，為從彼處有殞沒不？",
    "T29n1562_013:0405b18": "舍利子！若彼有情未斷煩惱，便有殞沒；已",
    "T29n1562_013:0405b19": "斷煩惱，即於彼處而般涅槃。何緣尊者但依",
    "T29n1562_013:0405b20": "最後所得自體復問世尊？由彼俱無自他害",
    "T29n1562_013:0405b21": "故。有於彼起常增上慢，為令棄捨，故復問言：",
    "T29n1562_013:0405b22": "彼諸有情，乃至廣說。命行、壽行有何差別？",
    "T29n1562_013:0405b23": "若生法壽名為命行，不生法壽說為壽行。",
    "T29n1562_013:0405b24": "有作是言：非所棄捨名為命行，是所棄捨",
    "T29n1562_013:0405b25": "名為壽行。復有說言：若神足果名為命行，",
    "T29n1562_013:0405b26": "若先業果名為壽行。復有說者：若明增上",
    "T29n1562_013:0405b27": "生名為命行，無明增上生名為壽行。或有",
    "T29n1562_013:0405b28": "說者：唯離貪者相續所得名為命行，亦有貪",
    "T29n1562_013:0405b29": "者相續所得名為壽行。是為命行、壽行差別。",
    "T29n1562_013:0405c01": "已辯命根。何謂諸相？頌曰：",
    "T29n1562_013:0405c02": "相謂諸有為，　　先住異滅性。",
    "T29n1562_013:0405c03": "論曰：如是四種是有為相，顯彼性故得彼相",
    "T29n1562_013:0405c04": "名。此中生者，謂有別法是行生位無障勝",
    "T29n1562_013:0405c05": "因，由能引攝令其生故。能引攝者，謂彼生",
    "T29n1562_013:0405c06": "時，此法能為彼勝緣性。雖諸行起皆得名生，",
    "T29n1562_013:0405c07": "然此生名但依諸行生位無障勝因而立。住",
    "T29n1562_013:0405c08": "謂別法是已生未壞諸行，引自果無障勝因。",
    "T29n1562_013:0405c09": "異謂別法是行相續後異前因。滅謂別法是",
    "T29n1562_013:0405c10": "俱生行滅壞勝因。性是體義。豈不經說有三",
    "T29n1562_013:0405c11": "有為之有為相，住為善友能安有為，何故不",
    "T29n1562_013:0405c12": "說？契經不說，必有所因，應為開示。若有諸",
    "T29n1562_013:0405c13": "相唯表有為，此經便說。非此住相唯表有為，",
    "T29n1562_013:0405c14": "諸無為法亦自住故。或復於此具顯有為功",
    "T29n1562_013:0405c15": "德過失故說四種，於契經中唯為顯示有",
    "T29n1562_013:0405c16": "為過失故但說三。或如餘經但言行是有生",
    "T29n1562_013:0405c17": "滅法，非無有異；此經亦然，非無住體，觀少因",
    "T29n1562_013:0405c18": "故唯說有三。故四與三無相違失。觀何因故，",
    "T29n1562_013:0405c19": "唯說有三？住通有為、無為品故，勿所化者生",
    "T29n1562_013:0405c20": "如是疑。有為無為展轉相似，故雖有住而但",
    "T29n1562_013:0405c21": "說三。或此經中已密說住，以直言三，無唯",
    "T29n1562_013:0405c22": "聲故；若異此者，應說唯有三種有為之有為",
    "T29n1562_013:0405c23": "相。或此經中住異合說，不爾住言應成無用。",
    "T29n1562_013:0405c24": "合說意者，為顯有為住必兼異，諸無為法",
    "T29n1562_013:0405c25": "有住無異，故別有為。非此經中言住異者顯",
    "T29n1562_013:0405c26": "住即異，但顯有為有起有盡、有住有異。若謂",
    "T29n1562_013:0405c27": "無為住不成者，此不應理，必應成故。以當成",
    "T29n1562_013:0405c28": "立有三無為，由此即成無為有住，故定唯有",
    "T29n1562_013:0405c29": "四有為相。此生等相既是有為，應更別有生",
    "T29n1562_013:0406a01": "等四相。若更有相，便致無窮，彼更有餘生等",
    "T29n1562_013:0406a02": "相故。實許更有，然非無窮。所以者何？頌曰：",
    "T29n1562_013:0406a03": "此有生生等，　　於八一有能。",
    "T29n1562_013:0406a04": "論曰：此中有言兼顯定義，意顯此有唯四非",
    "T29n1562_013:0406a05": "餘，此謂前說四種本相。生生等者，謂四隨相，",
    "T29n1562_013:0406a06": "即是生之生生乃至滅之滅滅。諸行有為由",
    "T29n1562_013:0406a07": "四本相，本相有為由四隨相。世尊何處說隨",
    "T29n1562_013:0406a08": "相耶？豈不此經亦說隨相，謂生等相亦是有",
    "T29n1562_013:0406a09": "為，故生生等相亦起等性故。契經既說有三",
    "T29n1562_013:0406a10": "有為之有為相，有為之起亦可了知，盡及住",
    "T29n1562_013:0406a11": "異亦可了知，如何此中不攝隨相？又於諸相",
    "T29n1562_013:0406a12": "皆有亦言，故此經中亦說隨相。言有為之起",
    "T29n1562_013:0406a13": "亦可了知者，起即本相生，亦表生生義。盡及",
    "T29n1562_013:0406a14": "住異亦可知言，類起亦言，應如理釋。若不爾",
    "T29n1562_013:0406a15": "者，何用亦言？故契經中於無為法，說尚無有",
    "T29n1562_013:0406a16": "起等可知。此說意言，諸無為法尚無生等本",
    "T29n1562_013:0406a17": "相可知，況生生等隨相可得。若不爾者，應但",
    "T29n1562_013:0406a18": "說無起等可知，不應言尚。又薄伽梵於契經",
    "T29n1562_013:0406a19": "中說諸有為相復有相，故契經說：色有起盡，",
    "T29n1562_013:0406a20": "此復應知亦有起盡，乃至廣說。又契經說：老",
    "T29n1562_013:0406a21": "死生等。由此故知相復有相。若爾，本相如所",
    "T29n1562_013:0406a22": "相法，一一應有四種隨相，此復各四，展轉無",
    "T29n1562_013:0406a23": "窮。無斯過失，四本四隨，於八於一功能別",
    "T29n1562_013:0406a24": "故。為親緣用名曰功能，謂四本相一一皆於",
    "T29n1562_013:0406a25": "八法有用，四種隨相一一皆於一法有用。其",
    "T29n1562_013:0406a26": "義云何？謂法生時，并其自體，九法俱起：自體",
    "T29n1562_013:0406a27": "為一，相隨相八。本相中生，除其自性，能為親",
    "T29n1562_013:0406a28": "緣生餘八法，諸法於自體無生等用故。隨相",
    "T29n1562_013:0406a29": "生生為親緣用，於九法內唯生本生，此生一",
    "T29n1562_013:0406b01": "生多由功能別故。生性既無異，功能何有別？",
    "T29n1562_013:0406b02": "如受領納性雖無異，而有差別損益功能。又",
    "T29n1562_013:0406b03": "本相隨相境有多少？如五識意識境有少多。",
    "T29n1562_013:0406b04": "本相中住，亦除自性，能為親緣住餘八法。隨",
    "T29n1562_013:0406b05": "相住住能為親緣，於九法中唯住本住。謂為",
    "T29n1562_013:0406b06": "親緣令法暫住，能引自果，是住功能。本相中",
    "T29n1562_013:0406b07": "異，除其自性，能為親緣異餘八法。隨相異",
    "T29n1562_013:0406b08": "異，能為親緣，於九法中唯異本異。本相中",
    "T29n1562_013:0406b09": "滅，除其自性，能為親緣滅餘八法。隨相滅",
    "T29n1562_013:0406b10": "滅，能為親緣，於九法中唯滅本滅。是故生",
    "T29n1562_013:0406b11": "等相復有相，隨相唯四，無無窮失。何緣如是",
    "T29n1562_013:0406b12": "分別相耶？異此分別不應理故。所以者何？非",
    "T29n1562_013:0406b13": "捨如斯阿毘達磨立相正理、朋順餘宗，少有",
    "T29n1562_013:0406b14": "能立有為相故。諸有違背對法正理，於諸相",
    "T29n1562_013:0406b15": "等真實義中所生覺慧皆為迷謬，凡有所說",
    "T29n1562_013:0406b16": "莫不乖真。我今於中次第廣辯。且彼經主",
    "T29n1562_013:0406b17": "緣他故說：何緣如是分析虛空？非生等相有",
    "T29n1562_013:0406b18": "實法體如所分別。所以者何？無定量故。謂此",
    "T29n1562_013:0406b19": "諸相非如色等有定現比或至教量證實有",
    "T29n1562_013:0406b20": "者，豈生等相有實法體如餘分別？不爾。若爾",
    "T29n1562_013:0406b21": "如是所言非生等相有實法體如所分別，",
    "T29n1562_013:0406b22": "便為無用。又此諸相豈如瓶等有定現比",
    "T29n1562_013:0406b23": "或至教量證體假有？既遮實有，故彼定應許",
    "T29n1562_013:0406b24": "生等相體是假有，第三計有理必無故。由遮",
    "T29n1562_013:0406b25": "差別，准知定應非許生等畢竟無故。且無現",
    "T29n1562_013:0406b26": "量證彼生等體是假有，諍論事故。亦無至教",
    "T29n1562_013:0406b27": "證彼生等體是假有，無處說故。若假有比量，",
    "T29n1562_013:0406b28": "實有亦應同，是則汝曹由執假有，豈非倒是",
    "T29n1562_013:0406b29": "鑽攪虛空。證相體實，理後當辯，今應先引至",
    "T29n1562_013:0406c01": "教為證。謂契經言：諸邪見者，所有身業、語業、",
    "T29n1562_013:0406c02": "意業，諸有願求皆如所見，所有諸行皆是彼",
    "T29n1562_013:0406c03": "類。此經意說，生等諸行，隨彼轉故、彼一果",
    "T29n1562_013:0406c04": "故、彼為因故，名為彼類。由此經中說三業",
    "T29n1562_013:0406c05": "義，故受等行非此所須。又一境轉故，但應",
    "T29n1562_013:0406c06": "隨說一，是故但應身語意業俱行生等說為",
    "T29n1562_013:0406c07": "諸行，此行從彼邪見所生、是邪見果，故名彼",
    "T29n1562_013:0406c08": "類。若謂如是所釋不然，汝於此經更說何義？",
    "T29n1562_013:0406c09": "然我所釋於義無違。又《三相經》足為至教，",
    "T29n1562_013:0406c10": "謂彼經說：有三有為之有為相，有為之起亦",
    "T29n1562_013:0406c11": "可了知，盡及住異亦可了知。若異此者，經但",
    "T29n1562_013:0406c12": "應言三有為相，謂諸有為起盡住異，是則再",
    "T29n1562_013:0406c13": "說有為之言及亦可知皆應無用。汝執生等",
    "T29n1562_013:0406c14": "三有為相，離所相法無別有體，應求此文有",
    "T29n1562_013:0406c15": "何義趣？若謂不說有為之言則不了知誰之",
    "T29n1562_013:0406c16": "相者，說有為相足可了知，相屬有為，無勞此",
    "T29n1562_013:0406c17": "說。既離此說義亦得成，然標釋中皆置第",
    "T29n1562_013:0406c18": "六，故知能相離所相有，現見以餘表示餘故。",
    "T29n1562_013:0406c19": "若謂亦見置第六聲，然非異體，故因不定。豈",
    "T29n1562_013:0406c20": "不能相離所相無，是則經文應如向說，離第",
    "T29n1562_013:0406c21": "六轉義亦成故。又彼所引無異第六，釋此經",
    "T29n1562_013:0406c22": "文因亦不定，如何由此定判經文所說三相",
    "T29n1562_013:0406c23": "是假非實？又彼所言：天愛！汝等執文迷義。薄",
    "T29n1562_013:0406c24": "伽梵說：義是所依。何謂此經所說實義？謂愚",
    "T29n1562_013:0406c25": "夫類無明所盲，於行相續執我我所，長夜",
    "T29n1562_013:0406c26": "於中而生耽著。世尊為斷彼執著故，顯行相",
    "T29n1562_013:0406c27": "續體是有為及緣生性，故作是說：有三有為",
    "T29n1562_013:0406c28": "之有為相。非顯諸行一剎那中具有三相，由",
    "T29n1562_013:0406c29": "一剎那起等三相不可知故。非不可知應立",
    "T29n1562_013:0407a01": "為相，故此契經復作是說：有為之起亦可了",
    "T29n1562_013:0407a02": "知，盡及住異亦可知者。今謂彼釋不應經義，",
    "T29n1562_013:0407a03": "且不應許行相續中但有一起一盡一異，設",
    "T29n1562_013:0407a04": "復許有亦不應說，以執我者雖不曾聞行相",
    "T29n1562_013:0407a05": "續中有起盡等而亦自然能了知故。彼雖了",
    "T29n1562_013:0407a06": "知而猶執我，故復為說則為唐捐。先已了知",
    "T29n1562_013:0407a07": "我執猶盛，今欲除遣而復為說，應審思議世",
    "T29n1562_013:0407a08": "尊設教，於所化者何所益耶？然諸異生於行",
    "T29n1562_013:0407a09": "相續，迷細生滅執我我所，世尊欲令遣所執",
    "T29n1562_013:0407a10": "故，顯示諸行一相續中有多剎那生滅差別，",
    "T29n1562_013:0407a11": "故作是說：有三有為之有為相，乃至廣說。如",
    "T29n1562_013:0407a12": "是說經，深成有用。若謂諸行剎那生等非彼",
    "T29n1562_013:0407a13": "現見說無益者，汝等於此亦不現見，豈不求",
    "T29n1562_013:0407a14": "理非不了知。若不了知剎那生等，必無能捨",
    "T29n1562_013:0407a15": "我我所執；唯佛能設方便善巧，令彼求理而",
    "T29n1562_013:0407a16": "得了知。先不了知故生我見，今了知故我見",
    "T29n1562_013:0407a17": "便捨，故知此說三有為相，唯約剎那，非據相",
    "T29n1562_013:0407a18": "續。然剎那生等雖非現見而說有用，汝所釋",
    "T29n1562_013:0407a19": "經義由無用故必不應理，故我解經非同汝",
    "T29n1562_013:0407a20": "釋。又汝應說，無明所盲行相續中起我見",
    "T29n1562_013:0407a21": "者，於行相續生等諸相，未聞說前為現見不？",
    "T29n1562_013:0407a22": "若言現見，便越所宗，或復為說應成無用。若",
    "T29n1562_013:0407a23": "不現見，佛為說後應亦不知，無異因故。若言",
    "T29n1562_013:0407a24": "教力令其知者，剎那諸相理亦應同。若相續",
    "T29n1562_013:0407a25": "相麁易知者，離佛教力彼亦應知。若諸行",
    "T29n1562_013:0407a26": "中相續諸相雖非現見，而許教力令其了知",
    "T29n1562_013:0407a27": "能治我執，剎那諸相亦應如是；如何乃言",
    "T29n1562_013:0407a28": "剎那生等非彼現見，說無所益？然諸行中相",
    "T29n1562_013:0407a29": "續生等，誰不能了而更須說？故彼所釋違經",
    "T29n1562_013:0407b01": "義理。又一剎那生等諸相，微細覺慧所能了",
    "T29n1562_013:0407b02": "知，謂於剎那無間展轉，善觀察者能了知故。",
    "T29n1562_013:0407b03": "微細覺慧由教力生，了行無常能除我執。既",
    "T29n1562_013:0407b04": "是微細覺慧所知，言一剎那起等三相不可",
    "T29n1562_013:0407b05": "知者，非如理說。又彼所說非不可知應立相",
    "T29n1562_013:0407b06": "者，不應定說，不可知故。為非相因受等諸相，",
    "T29n1562_013:0407b07": "麁覺慧者不能了知，非非相故。言不可知便",
    "T29n1562_013:0407b08": "非相者，如是所說非應理論。又此經言，有為",
    "T29n1562_013:0407b09": "之起亦可了知，盡及住異亦可知者，依剎那",
    "T29n1562_013:0407b10": "說。此經意說，剎那起等，審觀察時可了知",
    "T29n1562_013:0407b11": "故。世尊為勸諸受化者令審觀察，故說此言。",
    "T29n1562_013:0407b12": "又經主言：然經重說有為言者，令知此相表",
    "T29n1562_013:0407b13": "是有為。勿謂此相表有為有，如居白鷺表水",
    "T29n1562_013:0407b14": "非無。如是所言，違自宗義。許未生位有為有",
    "T29n1562_013:0407b15": "者，可說非生表有為有，以未生時彼先有故。",
    "T29n1562_013:0407b16": "既未生位執有為無，豈得非生表有為有？白",
    "T29n1562_013:0407b17": "鷺表水，正是彼宗。生表有為，有性同喻。若生",
    "T29n1562_013:0407b18": "不表本無今有，有為有者便似亦撥唯許有",
    "T29n1562_013:0407b19": "為是有宗義。彼執有為唯得自體即說名生，",
    "T29n1562_013:0407b20": "生體即是有為有性，生與有為既無別體，有",
    "T29n1562_013:0407b21": "為與有復無差別，如何此相能表有為、不表",
    "T29n1562_013:0407b22": "於有？又若為此重說有為，前所說言便為無",
    "T29n1562_013:0407b23": "用，有為之起亦可知等，足能成立如斯義故。",
    "T29n1562_013:0407b24": "是故此言應表別義。彼上座言：若不重說有",
    "T29n1562_013:0407b25": "為言者，則不了知有為之相。為表何義？此為",
    "T29n1562_013:0407b26": "能表有色等性、為復能表有味等性、為或能",
    "T29n1562_013:0407b27": "表善惡等性？為遣斯惑，重說有為。彼亦非理，",
    "T29n1562_013:0407b28": "已說有三有為之相，何容此相表有色等，非",
    "T29n1562_013:0407b29": "於別法無差別相應與彼法為差別相。又經",
    "T29n1562_013:0407c01": "當說，有為之起亦可知等，於無為中當復遮",
    "T29n1562_013:0407c02": "此起等三相，由斯足了此相分明表有為性，",
    "T29n1562_013:0407c03": "何須重說？又彼何容疑此諸相能表示餘有",
    "T29n1562_013:0407c04": "色等性，由有色等是自相故，起等表此應成",
    "T29n1562_013:0407c05": "自相，不應一體自相有三，如何契經說有三",
    "T29n1562_013:0407c06": "相？故彼於此無容致疑。又當亦言兼表集義，",
    "T29n1562_013:0407c07": "令知三相表一有為，無容疑此別有所表。是",
    "T29n1562_013:0407c08": "故彼執亦定非善。又彼依何如何施設諸有",
    "T29n1562_013:0407c09": "為相？且彼經主朋上座宗作如是說：諸行相",
    "T29n1562_013:0407c10": "續初起名生，終盡位中說名為滅，中間相",
    "T29n1562_013:0407c11": "續隨轉名住，此前後別名為住異。復謂世尊",
    "T29n1562_013:0407c12": "依如是義，說難陀言：是善男子，善知受生、善",
    "T29n1562_013:0407c13": "知受住及善知受衰異壞滅。諸行相續名何",
    "T29n1562_013:0407c14": "所詮？謂諸有為無間流轉。此復何法為其自",
    "T29n1562_013:0407c15": "性？是假有法，寧求自性？然諸剎那展轉相",
    "T29n1562_013:0407c16": "似、因果相繼，諸行感赴連環無斷，說名相",
    "T29n1562_013:0407c17": "續。若爾，相續說有一生，不應正理，非俱起故。",
    "T29n1562_013:0407c18": "若謂無量諸行剎那無間缺生名為相續，如",
    "T29n1562_013:0407c19": "何可說相續有生？彼依已生未滅諸行方可",
    "T29n1562_013:0407c20": "建立有為法生，非於未生及已滅故。又此相",
    "T29n1562_013:0407c21": "續既是假有，為唯現在是此所依、為復通依",
    "T29n1562_013:0407c22": "過去現在？若唯現在是此所依，此則不應說",
    "T29n1562_013:0407c23": "為假有，一剎那法獨為相續假法所依不應",
    "T29n1562_013:0407c24": "理故。然依多法總立為一是假有相，如瓶如",
    "T29n1562_013:0407c25": "行。若此通依過去現在，以相續假前生剎那",
    "T29n1562_013:0407c26": "及現在法為所依故，是則相續生義應無，不",
    "T29n1562_013:0407c27": "可言生在過去故。又法現在則非相續，若是",
    "T29n1562_013:0407c28": "相續，非現在故。既唯現在可立有生，應唯剎",
    "T29n1562_013:0407c29": "那不名相續。若無此義，應違契經。故契經言：",
    "T29n1562_013:0408a01": "或有一類，其身安住乃至百年，非一剎那可",
    "T29n1562_013:0408a02": "百年住。誰言一念身住百年？但說此身相似",
    "T29n1562_013:0408a03": "相續中不間起異類剎那，謂身前前剎那無",
    "T29n1562_013:0408a04": "間後後相似剎那續生，假說一身百年安住，",
    "T29n1562_013:0408a05": "此於經說有何相違？又不應言相續有住，以",
    "T29n1562_013:0408a06": "於多念立相續名，多念必無俱時住故。豈不",
    "T29n1562_013:0408a07": "共許剎那分位及眾同分三現在成，如何乃",
    "T29n1562_013:0408a08": "言無相續住？若無相續，後二應無。此同前經，",
    "T29n1562_013:0408a09": "應如理釋。謂後二種假立現名，於此亦應假",
    "T29n1562_013:0408a10": "立生等。許三世有，此義可然。若說過去未來",
    "T29n1562_013:0408a11": "無體，唯有現在一剎那中，如何執有相續生",
    "T29n1562_013:0408a12": "等？非前剎那諸行未滅，爾時即有後剎那生，",
    "T29n1562_013:0408a13": "如何執此二共有一生相？又一剎那如何非",
    "T29n1562_013:0408a14": "有生滅二相俱時建立。又諸剎那展轉相似",
    "T29n1562_013:0408a15": "時無間缺，諸行生時容可執有相續生等。若",
    "T29n1562_013:0408a16": "時善識剎那無間不善識生，復於此識剎那",
    "T29n1562_013:0408a17": "無間無記識起，爾時前後識性不同，如何執",
    "T29n1562_013:0408a18": "有相續生等？若言前後是一識類，亦得說名",
    "T29n1562_013:0408a19": "相似相續，則此相續應無有生，從無始時來",
    "T29n1562_013:0408a20": "一識相續故，乃至未入無餘涅槃，此相續住",
    "T29n1562_013:0408a21": "應無有滅。又善識剎那已生已滅不善起，不",
    "T29n1562_013:0408a22": "善識剎那已生已滅無記起，豈不爾時一剎",
    "T29n1562_013:0408a23": "那頃生滅二相俱時建立？如遮諸行相續有",
    "T29n1562_013:0408a24": "生，如是亦應類遮住滅。誰有身心無狂亂者，",
    "T29n1562_013:0408a25": "能執已滅未生有住，或一剎那執有相續？又",
    "T29n1562_013:0408a26": "若不許色等諸行一一剎那皆有生滅，則譬",
    "T29n1562_013:0408a27": "喻者亦執有為經多時住，便與外道勝論等",
    "T29n1562_013:0408a28": "師執有何別？而言最後剎那滅故，一一剎那",
    "T29n1562_013:0408a29": "皆有滅者，彼豈不名心蘊餘事、口說餘事以",
    "T29n1562_013:0408b01": "破他宗。又唯法無名滅性故，彼宗滅性法無",
    "T29n1562_013:0408b02": "為體，是則諸法應非無常，非諸法無可名法",
    "T29n1562_013:0408b03": "故。若即諸法說為無常，不應滅性以無為體，",
    "T29n1562_013:0408b04": "以法皆用有為性故。滅相之體名為滅性，非",
    "T29n1562_013:0408b05": "無有體可立性名，如何彼宗可言滅性，又言",
    "T29n1562_013:0408b06": "諸行是有滅法。理不應成，滅無體故，無體不",
    "T29n1562_013:0408b07": "應成法性故。又無常性若無體者，不應說第",
    "T29n1562_013:0408b08": "六謂色之無常，無無繫屬自及他故。又相續",
    "T29n1562_013:0408b09": "異，理亦不成，非一切時於一切處許有前後",
    "T29n1562_013:0408b10": "差別性故。由此故說，若執身等非一一念皆",
    "T29n1562_013:0408b11": "有異者，外緣無別，如何後時身等現有差別",
    "T29n1562_013:0408b12": "可得？彼於外緣無差別時，誰令相續前後差",
    "T29n1562_013:0408b13": "別？不應言別自然而有，相同相續應無別故。",
    "T29n1562_013:0408b14": "亦應執生自然有故。亦不應說自類為因故",
    "T29n1562_013:0408b15": "有差別，類無別故。若謂即用自類前生為後",
    "T29n1562_013:0408b16": "因緣相續有別，是則地等離火等合，應但由",
    "T29n1562_013:0408b17": "前熟變相起而實不起，故理不然。又彼撥無",
    "T29n1562_013:0408b18": "俱生異相，復無外緣前後差別，而定執有相",
    "T29n1562_013:0408b19": "續異相遍一切時一切處者，此無所因而興",
    "T29n1562_013:0408b20": "固執。又不應執與外緣俱，前因剎那為緣性",
    "T29n1562_013:0408b21": "故，能生後念果性剎那，由茲相續前後有異。",
    "T29n1562_013:0408b22": "或有諸行不待外緣，而有有為異相體故。有",
    "T29n1562_013:0408b23": "執所相長時相續，微細損減即說名異，此亦",
    "T29n1562_013:0408b24": "不然，一切相續應非遍有異相體故，謂增益",
    "T29n1562_013:0408b25": "時應無異故。如有說言：是四大種及所造",
    "T29n1562_013:0408b26": "色所合成身，有時見增、有時見減。又此相",
    "T29n1562_013:0408b27": "續，復由何緣而有損減？過同前說。如是已",
    "T29n1562_013:0408b28": "破相續生等所引契經，於義非證。彼善男子，",
    "T29n1562_013:0408b29": "善知未來過去受故。謂現在智知未來受正",
    "T29n1562_013:0408c01": "生名生，非已生位。知過去受已滅名滅，非正",
    "T29n1562_013:0408c02": "滅位。非知已生未滅位受，不應理故。善知受",
    "T29n1562_013:0408c03": "住及衰異言，非本所誦；設有此誦，義亦無違，",
    "T29n1562_013:0408c04": "過去未來據曾當說，有生等故。又生等相一",
    "T29n1562_013:0408c05": "切時有，故彼所引於證無能，是故應隨聖教",
    "T29n1562_013:0408c06": "正理，信解諸行一一剎那實有生等非於相",
    "T29n1562_013:0408c07": "續。又經主說：一一剎那諸有為法，離執實有",
    "T29n1562_013:0408c08": "四相亦成。云何得成？謂一一念本無今有名",
    "T29n1562_013:0408c09": "生，有已還無名滅，後後剎那嗣前前起名為",
    "T29n1562_013:0408c10": "住，即彼前後有差別故名住異。於前後念相",
    "T29n1562_013:0408c11": "似生時，前後相望非無差別，故離執有生等",
    "T29n1562_013:0408c12": "實物，一剎那頃四相亦成。豈不汝宗先有所",
    "T29n1562_013:0408c13": "怖故，不許有生等別物，今還失念自成立耶？",
    "T29n1562_013:0408c14": "如何有為一剎那頃生住異滅四法為性，而",
    "T29n1562_013:0408c15": "無一法一時即生即住即衰即壞過失？若謂",
    "T29n1562_013:0408c16": "繫屬眾緣故者，眾緣同此應頓為緣，謂彼眾",
    "T29n1562_013:0408c17": "緣一一皆以生住異滅為自性故。此中何理？",
    "T29n1562_013:0408c18": "緣體有四，初為生緣，非即令滅。復有何理？諸",
    "T29n1562_013:0408c19": "有為法但生體緣為緣，初令諸法生，非滅體",
    "T29n1562_013:0408c20": "緣為緣，令法本不起。又生與滅依一法成，若",
    "T29n1562_013:0408c21": "異不異皆有過失。所以者何？此若異者，此即",
    "T29n1562_013:0408c22": "異此，不應理故。若不異者，生時應滅、滅時應",
    "T29n1562_013:0408c23": "生。又應無二，生滅二種更相障故。又生法",
    "T29n1562_013:0408c24": "體即滅法體，而言生滅無雜亂失，此必應",
    "T29n1562_013:0408c25": "是毘瑟笯天所為幻惑。又應審決過去未來",
    "T29n1562_013:0408c26": "為有為無，然後可說本無今有、有已還無，相",
    "T29n1562_013:0408c27": "續或剎那，皆成假四相。又依何義說住相言，",
    "T29n1562_013:0408c28": "後後剎那嗣前前起。嗣前起者應即是生，既",
    "T29n1562_013:0408c29": "再說生，應無四相。又何緣力，前後剎那相續",
    "T29n1562_013:0409a01": "有異？過同前說。又唯法無名為滅性，所有過",
    "T29n1562_013:0409a02": "失如前已辯。故知生等別有實物。又經主",
    "T29n1562_013:0409a03": "說：若離有為色等自性有生等物，一法一時",
    "T29n1562_013:0409a04": "應即生住衰異壞滅，許俱有故。執離有為無",
    "T29n1562_013:0409a05": "別生等，如斯過疾不可救療。一法一時功能",
    "T29n1562_013:0409a06": "差別，理不成故。許離有為有別生等，無斯過",
    "T29n1562_013:0409a07": "失，如體不同，用有別故。現見內外諸羯剌",
    "T29n1562_013:0409a08": "藍、諸種子等，餘緣攝助，於生自果有勝功",
    "T29n1562_013:0409a09": "能。謂羯賴藍等，識所攝助為勝因性，生頞",
    "T29n1562_013:0409a10": "部曇等。雖頞部曇等非不待識，而非因識生",
    "T29n1562_013:0409a11": "頞部曇等，此二相續有差別故。然非此識",
    "T29n1562_013:0409a12": "與頞部曇等不作勝緣，由此有彼有、此無彼",
    "T29n1562_013:0409a13": "無故。又非此識與羯賴藍等為俱助緣生頞",
    "T29n1562_013:0409a14": "部曇等，即令此識亦與種等為俱助緣生於",
    "T29n1562_013:0409a15": "芽等。如是種等，地等攝助為勝因性生於芽",
    "T29n1562_013:0409a16": "等，雖彼芽等非不待地等，而非因地等生於",
    "T29n1562_013:0409a17": "芽等，種等無間生芽等故。然非地等與彼芽",
    "T29n1562_013:0409a18": "等不作勝緣，芽等有無隨地等故。又非地等",
    "T29n1562_013:0409a19": "與種子等為俱助緣生於芽等，即令地等亦",
    "T29n1562_013:0409a20": "得與彼羯賴藍等為俱助緣，而得生於頞部",
    "T29n1562_013:0409a21": "曇等。如是餘法緣助於因令生自果，如應當",
    "T29n1562_013:0409a22": "說。又自稱為釋迦弟子，必應亦許有俱生因，",
    "T29n1562_013:0409a23": "由契經言：識與名色更互為緣而得住故。然",
    "T29n1562_013:0409a24": "羯賴藍、種等，與頞部曇、芽等為前生因，識",
    "T29n1562_013:0409a25": "及地等為俱生緣。此俱生緣，比前生因其力",
    "T29n1562_013:0409a26": "增勝，以雖有彼羯賴藍等及與種等諸前生",
    "T29n1562_013:0409a27": "因，若無有識地等俱緣，即頞部曇芽等諸果",
    "T29n1562_013:0409a28": "必不生故。由此准知，諸有為法雖有種種外",
    "T29n1562_013:0409a29": "助因緣，而必有內生住異滅為近助因，方得",
    "T29n1562_013:0409b01": "行世。然有為法分位不同略有三種，謂引、果、",
    "T29n1562_013:0409b02": "用，未得、正得、已滅別故。此諸有為復有二種，",
    "T29n1562_013:0409b03": "謂有作用及唯有體，前是現在，後是去來。此",
    "T29n1562_013:0409b04": "復一一各有二種，謂彼功能有勝有劣。謂有",
    "T29n1562_013:0409b05": "為法，若能為因，引攝自果，名為作用。若能為",
    "T29n1562_013:0409b06": "緣，攝助異類，是謂功能。如是二種，辯三世",
    "T29n1562_013:0409b07": "中當廣思擇。應以差別緣起正理蘊在心中，",
    "T29n1562_013:0409b08": "於其生等功能差別當生信解。謂或有法，於",
    "T29n1562_013:0409b09": "未獲得引果用時，由過未得正得已滅引果",
    "T29n1562_013:0409b10": "用時外緣攝助，於辦自事發起內緣攝助",
    "T29n1562_013:0409b11": "功能，是名生相。或復有法，於正獲得引果用",
    "T29n1562_013:0409b12": "時即由彼時外緣攝助，於辦自事發起內",
    "T29n1562_013:0409b13": "緣攝助功能，是餘三相。於正生位，生為內",
    "T29n1562_013:0409b14": "緣，起所生法至已生位，此所生法名為已",
    "T29n1562_013:0409b15": "起。於正滅位住為內緣，安所住法，令引自",
    "T29n1562_013:0409b16": "果至已滅位，此所住法名於自果已能引",
    "T29n1562_013:0409b17": "發，即正滅位。滅為內緣壞所滅法至已滅",
    "T29n1562_013:0409b18": "位，此所滅法名為已壞。異相亦爾，如應當",
    "T29n1562_013:0409b19": "知。有餘師說：因要待處、世、時、位、伴方與果故，",
    "T29n1562_013:0409b20": "生已生時，起用差別。謂或有因，待處與果，如",
    "T29n1562_013:0409b21": "雨要待雲處方生，要贍部洲處金剛座方證",
    "T29n1562_013:0409b22": "無上正等菩提。或復有因待世與果，如異熟",
    "T29n1562_013:0409b23": "因順解脫分，要在過去方能與果。或復有",
    "T29n1562_013:0409b24": "因待時與果，如輪王業，要劫增時方能獲",
    "T29n1562_013:0409b25": "得轉輪王位。或復有因待位與果，如諸種",
    "T29n1562_013:0409b26": "子，至變果位方能生芽。初無漏心及光明",
    "T29n1562_013:0409b27": "等雖體先有，而要未來正生位中能有所作。",
    "T29n1562_013:0409b28": "或復有因待伴與果，如諸大種心心所等，要",
    "T29n1562_013:0409b29": "與伴俱能有所作。由斯差別，緣起正理四相",
    "T29n1562_013:0409c01": "起用分位不同。謂正生時，生相起用至已生",
    "T29n1562_013:0409c02": "位，住異滅三同於一時各起別用。如是四",
    "T29n1562_013:0409c03": "相，用時既別，如何難言一法一時應即生住",
    "T29n1562_013:0409c04": "衰異壞滅？又正滅時，此所相法由餘住相為",
    "T29n1562_013:0409c05": "勝因故，暫時安住，能引自果；即於爾時由餘",
    "T29n1562_013:0409c06": "異相為勝因故，令其衰異；即於爾時由餘滅",
    "T29n1562_013:0409c07": "相為勝因故，令其壞滅。故三一時，無相違",
    "T29n1562_013:0409c08": "過。",
    "T29n1562_013:0409c09": "說一切有部順正理論卷第十三"
}