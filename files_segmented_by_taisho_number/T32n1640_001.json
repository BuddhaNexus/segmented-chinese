{
    "T32n1640_001:0156c11": "No. 1640",
    "T32n1640_001:0156c12": "提婆菩薩釋楞伽經中外道小乘",
    "T32n1640_001:0156c13": "涅槃論",
    "T32n1640_001:0156c15": "提波菩薩造",
    "T32n1640_001:0156c16": "後魏北印度三藏菩提流支譯",
    "T32n1640_001:0156c17": "問曰：何者外道所謂涅槃？",
    "T32n1640_001:0156c18": "答曰：外道所說涅槃有二十種，是諸外道等",
    "T32n1640_001:0156c19": "虛妄分別。如是等因能生六道，如來為遮是",
    "T32n1640_001:0156c20": "等邪見，故說涅槃因果正義。何等二十？一者",
    "T32n1640_001:0156c21": "小乘外道論師、二者方論師、三者風論師、",
    "T32n1640_001:0156c22": "四者違陀論師、五者伊賒那論師、六者裸形",
    "T32n1640_001:0156c23": "外道論師、七者毘世師論師、八者苦行論師、",
    "T32n1640_001:0156c24": "九者女人眷屬論師、十者行苦行論師、十一",
    "T32n1640_001:0156c25": "者淨眼論師、十二者摩陀羅論師、十三者尼",
    "T32n1640_001:0156c26": "犍子論師、十四者僧佉論師、十五者摩醯首",
    "T32n1640_001:0156c27": "羅論師、十六者無因論師、十七者時論師、十",
    "T32n1640_001:0156c28": "八者服水論師、十九者口力論師、二十者本",
    "T32n1640_001:0156c29": "生安荼論師。",
    "T32n1640_001:0157a01": "問曰：何者外道說諸受陰盡，如燈火滅、種壞",
    "T32n1640_001:0157a02": "風止名涅槃？答曰：第一小乘外道論師說。",
    "T32n1640_001:0157a03": "問曰：何等外道說方名涅槃？答曰：第二外道",
    "T32n1640_001:0157a04": "方論師說，最初生諸方，從諸方生世間人，從",
    "T32n1640_001:0157a05": "人生天地，天地滅沒還入彼處名為涅槃。是",
    "T32n1640_001:0157a06": "故方論師說方是常名涅槃因。",
    "T32n1640_001:0157a07": "問曰：何等外道說風為涅槃因？答曰：第三外",
    "T32n1640_001:0157a08": "道風仙論師說，風能生長命物、能殺命物，風",
    "T32n1640_001:0157a09": "造萬物、能壞萬物，名風為涅槃。是故風仙論",
    "T32n1640_001:0157a10": "師說風為常是涅槃因。",
    "T32n1640_001:0157a11": "問曰：何等外道說梵天是涅槃因？答曰：第四",
    "T32n1640_001:0157a12": "外道圍陀論師說，從那羅延天臍中生大蓮",
    "T32n1640_001:0157a13": "華，從蓮華生梵天祖公。彼梵天作一切命、無",
    "T32n1640_001:0157a14": "命物，從梵天口中生婆羅門，兩臂中生剎利，",
    "T32n1640_001:0157a15": "兩髀中生毘舍，從兩脚跟生首陀，一切大",
    "T32n1640_001:0157a16": "地是修福德戒場，生一切華草以為供養。化",
    "T32n1640_001:0157a17": "作山野禽獸、人中猪羊驢馬等，於界場中殺",
    "T32n1640_001:0157a18": "害供養梵天，得生彼處名涅槃。是故違陀論",
    "T32n1640_001:0157a19": "師說梵天名常是涅槃因。",
    "T32n1640_001:0157a20": "問曰：何等外道說不見分別見常無常是涅",
    "T32n1640_001:0157a21": "槃？答曰：第五外道伊賒那論師眷屬作如是",
    "T32n1640_001:0157a22": "說。伊賒那論師尊者形相不可見、遍一切處，",
    "T32n1640_001:0157a23": "以無形相而能生諸有命無命一切萬物，名",
    "T32n1640_001:0157a24": "為涅槃。是故伊賒那論師眷屬作如是說，伊",
    "T32n1640_001:0157a25": "賒那是常名涅槃因。",
    "T32n1640_001:0157a26": "問曰：何等外道分別見種種異相名涅槃？答",
    "T32n1640_001:0157a27": "曰：第六裸形外道論師說。",
    "T32n1640_001:0157a28": "問曰：何等外道說見一切法自相同相名涅",
    "T32n1640_001:0157a29": "槃？答曰：第七外道毘世師論師作如是說，謂",
    "T32n1640_001:0157b01": "地、水、火、風、虛空、微塵、物、功德、業、勝等十種法常",
    "T32n1640_001:0157b02": "故，和合而生一切世間知無知物。從二微塵",
    "T32n1640_001:0157b03": "次第生一切法。無彼者無和合者，無和合者",
    "T32n1640_001:0157b04": "即是離散，散者即是涅槃。是故毘世師論師",
    "T32n1640_001:0157b05": "說，微塵是常能生一切物是涅槃因。",
    "T32n1640_001:0157b06": "問曰：何等外道說身盡福德盡名為涅槃？答",
    "T32n1640_001:0157b07": "曰：第八苦行論師說。",
    "T32n1640_001:0157b08": "問曰：何等外道說自性人命轉變名涅槃？",
    "T32n1640_001:0157b09": "答曰：第九外道女人眷屬論師說，摩醯首羅",
    "T32n1640_001:0157b10": "作八女人，一名阿提𠊷、二名提𠊷、三名蘇羅",
    "T32n1640_001:0157b11": "婆、四名毘那多、五名迦毘羅、六名摩㝹、七",
    "T32n1640_001:0157b12": "名伊羅、八名歌頭。阿提𠊷生諸天，提𠊷作",
    "T32n1640_001:0157b13": "阿脩羅，蘇羅婆生諸龍，毘那多生諸鳥，迦毘",
    "T32n1640_001:0157b14": "羅生四足，摩㝹生人，伊羅生一切穀子，歌頭",
    "T32n1640_001:0157b15": "生一切蛇蝎蚊虻蠅蚤蚰蜒百足等，如是知",
    "T32n1640_001:0157b16": "者名為涅槃。是故女人眷屬論師說，女人是",
    "T32n1640_001:0157b17": "常名涅槃因。",
    "T32n1640_001:0157b18": "問曰：何等外道說罪福盡德亦盡故名涅",
    "T32n1640_001:0157b19": "槃？",
    "T32n1640_001:0157b20": "答曰：第十外道行苦行論師說。",
    "T32n1640_001:0157b21": "問曰：何等外道說煩惱盡故依智名涅槃？",
    "T32n1640_001:0157b22": "答曰：第十一外道淨眼論師作如是說。",
    "T32n1640_001:0157b23": "問曰：何等外道說見自在天造作眾生名涅",
    "T32n1640_001:0157b24": "槃？",
    "T32n1640_001:0157b25": "答曰：第十二外道摩陀羅論師言，那羅延論",
    "T32n1640_001:0157b26": "師說：我造一切物，我於一切眾生中最勝，",
    "T32n1640_001:0157b27": "我生一切世間有命無命物，我是一切山中",
    "T32n1640_001:0157b28": "大須彌山王，我是一切水中大海，我是一切",
    "T32n1640_001:0157b29": "藥中穀，我是一切仙人中迦毘羅牟尼。若人",
    "T32n1640_001:0157c01": "至心以水草華果供養我，我不失彼人、彼人",
    "T32n1640_001:0157c02": "不失我。摩陀羅論師說，那羅延論師言：一切",
    "T32n1640_001:0157c03": "物從我作生、還沒彼處名為涅槃，是故名常",
    "T32n1640_001:0157c04": "是涅槃因。",
    "T32n1640_001:0157c05": "問曰：何等外道說眾生遞共因生名涅槃？",
    "T32n1640_001:0157c06": "答曰：第十三外道尼犍子論師作如是說，",
    "T32n1640_001:0157c07": "初生一男共一女，彼二和合能生一切有命",
    "T32n1640_001:0157c08": "無命等物。後時離散還沒彼處，名為涅槃。是",
    "T32n1640_001:0157c09": "故尼犍子論師說，男女和合生一切物名涅",
    "T32n1640_001:0157c10": "槃因。",
    "T32n1640_001:0157c11": "問曰：何等外道說證諦道名涅槃因？",
    "T32n1640_001:0157c12": "答曰：第十四外道僧佉論師說，二十五諦，自",
    "T32n1640_001:0157c13": "性因生諸眾生是涅槃因。自性是常，故從自",
    "T32n1640_001:0157c14": "性生大，從大生意，從意生智，從智生五分，從",
    "T32n1640_001:0157c15": "五分生五知根，從五知根生五業根，從五業",
    "T32n1640_001:0157c16": "根生五大。是故論中說，隨何等何等性修行",
    "T32n1640_001:0157c17": "二十五諦，如實知從自性生還入自性，能離",
    "T32n1640_001:0157c18": "一切生死得涅槃。如是從自性生一切眾生，",
    "T32n1640_001:0157c19": "是故外道僧佉說，自性是常能生諸法是涅",
    "T32n1640_001:0157c20": "槃因。",
    "T32n1640_001:0157c21": "問曰：何等外道說有作所作而共和合名涅",
    "T32n1640_001:0157c22": "槃？",
    "T32n1640_001:0157c23": "答曰：第十五外道摩醯首羅論師作如是說，",
    "T32n1640_001:0157c24": "果是那羅延所作，梵天是因。摩醯首羅一體",
    "T32n1640_001:0157c25": "三分，所謂梵天、那羅延、摩醯首羅。地是依處，",
    "T32n1640_001:0157c26": "地主是摩醯首羅天。於三界中所有一切命",
    "T32n1640_001:0157c27": "非命物，皆是摩醯首羅天生。摩醯首羅身者，",
    "T32n1640_001:0157c28": "虛空是頭、地是身、水是尿、山是糞、一切眾生",
    "T32n1640_001:0157c29": "是腹中虫、風是命、火是煖、罪福是業。是八",
    "T32n1640_001:0158a01": "種是摩醯首羅身。自在天是生滅因，一切從",
    "T32n1640_001:0158a02": "自在天生、從自在天滅，名為涅槃。是故摩醯",
    "T32n1640_001:0158a03": "首羅論師說，自在天常生一切物是涅槃因。",
    "T32n1640_001:0158a04": "問曰：何等外道說一切物自然而生名涅槃？",
    "T32n1640_001:0158a05": "答曰：第十六外道無因論師作如是說，無因",
    "T32n1640_001:0158a06": "無緣生一切物，無染因、無淨因。《我論》中說：如",
    "T32n1640_001:0158a07": "棘刺針無人作、孔雀等種種畫色皆無人作，",
    "T32n1640_001:0158a08": "自然而有不從因生，名為涅槃。是故無因論",
    "T32n1640_001:0158a09": "師說，自然是常生一切物是涅槃因。",
    "T32n1640_001:0158a10": "問曰：何等外道說諸物皆是時作名涅槃？",
    "T32n1640_001:0158a11": "答曰：第十七外道時散論師作如是說，時熟",
    "T32n1640_001:0158a12": "一切大、時作一切物、時散一切物。是故《我論》",
    "T32n1640_001:0158a13": "中說：如被百箭射時不到不死，時到則小草",
    "T32n1640_001:0158a14": "觸即死。一切物時生、一切物時熟、一切物時",
    "T32n1640_001:0158a15": "滅，時不可過。是故時論師說，時是常生一",
    "T32n1640_001:0158a16": "切物名涅槃因。",
    "T32n1640_001:0158a17": "問曰：何等外道說見有物名涅槃？",
    "T32n1640_001:0158a18": "答曰：第十八外道服水論師作如是說，水是",
    "T32n1640_001:0158a19": "萬物根本。水能生天地、生有命無命一切物，",
    "T32n1640_001:0158a20": "下至阿鼻地獄上至阿迦尼吒天皆水為主。",
    "T32n1640_001:0158a21": "水能生物、水能壞物，名為涅槃。是故外道服",
    "T32n1640_001:0158a22": "水論師說，水是常名涅槃因。",
    "T32n1640_001:0158a23": "問曰：何等外道說見無物名涅槃因？答曰：第",
    "T32n1640_001:0158a24": "十九外道口力論師說，虛空是萬物因。最初",
    "T32n1640_001:0158a25": "生虛空，從虛空生風，從風生火，從火生煖，",
    "T32n1640_001:0158a26": "煖生水，水即凍凌堅作地，從地生種種藥草，",
    "T32n1640_001:0158a27": "從種種藥草生五穀，從五穀生命。是故《我論》",
    "T32n1640_001:0158a28": "中說：命者是食，後時還沒虛空名涅槃。是故",
    "T32n1640_001:0158a29": "外道口力論師說，虛空是常名涅槃因。",
    "T32n1640_001:0158b01": "問曰：何等外道說見有無物是涅槃因？",
    "T32n1640_001:0158b02": "答曰：第二十外道本生安荼論師說，本無日",
    "T32n1640_001:0158b03": "月星辰、虛空及地，唯有大水。時大安荼生如",
    "T32n1640_001:0158b04": "雞子，周匝金色，時熟破為二段，一段在上作",
    "T32n1640_001:0158b05": "天、一段在下作地，彼二中間生梵天，名一切",
    "T32n1640_001:0158b06": "眾生祖公，作一切有命無命物。如是有命無",
    "T32n1640_001:0158b07": "命等物散沒彼處，名涅槃。是故外道安荼論",
    "T32n1640_001:0158b08": "師說，大安荼出生梵天是常名涅槃因。",
    "T32n1640_001:0158b09": "提婆菩薩釋楞伽經中外道小乘涅槃論"
}