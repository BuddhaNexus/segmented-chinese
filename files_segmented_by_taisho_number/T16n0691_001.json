{
    "T16n0691_001:0785b12": "最無比經",
    "T16n0691_001:0785b14": "大唐三藏法師玄奘奉　詔譯",
    "T16n0691_001:0785b15": "如是我聞：一時，薄伽梵在室羅筏住誓多",
    "T16n0691_001:0785b16": "林給孤獨園，與其無量大苾芻眾，無量菩薩、",
    "T16n0691_001:0785b17": "天、人等俱。",
    "T16n0691_001:0785b18": "爾時，尊者阿難在空閑處獨坐思惟，生如是",
    "T16n0691_001:0785b19": "念：「若善男子或善女人，以淨信心受三歸依，",
    "T16n0691_001:0785b20": "作如是言：『今我某名，歸依於佛兩足中尊、歸",
    "T16n0691_001:0785b21": "依於法離欲中尊、歸依於僧諸眾中尊。』如是",
    "T16n0691_001:0785b22": "歸依得幾許福？」作是念已，日初出時於本住",
    "T16n0691_001:0785b23": "處，從座而起整理衣服，安詳而出往如來所。",
    "T16n0691_001:0785b24": "到已，頂禮世尊雙足，偏袒一肩，右膝著地，合",
    "T16n0691_001:0785b25": "掌恭敬，而白佛言：「惟我向者，在空閑處獨坐",
    "T16n0691_001:0785b26": "思惟，作如是念：『若善男子或善女人，以淨信",
    "T16n0691_001:0785b27": "心受三歸依，作如是言：「今我某名，歸依於",
    "T16n0691_001:0785b28": "佛兩足中尊、歸依於法離欲中尊、歸依於僧",
    "T16n0691_001:0785b29": "諸眾中尊。」如是歸依得幾所福？』我未能了，惟",
    "T16n0691_001:0785c01": "願世尊哀愍為說，令諸眾生得正智覺。」",
    "T16n0691_001:0785c02": "爾時，世尊告阿難曰：「善哉，善哉！汝真妙慧能",
    "T16n0691_001:0785c03": "善思惟，能善請問如來斯義。汝今諦聽！極善",
    "T16n0691_001:0785c04": "思惟，吾當為汝分別解說。」阿難白佛：「唯然。",
    "T16n0691_001:0785c05": "世尊！願樂欲聞。」",
    "T16n0691_001:0785c06": "爾時，世尊告阿難曰：「汝今當知，此贍部洲",
    "T16n0691_001:0785c07": "縱廣周匝七千踰繕那，北廣南狹形如車",
    "T16n0691_001:0785c08": "箱，人面亦爾。假使於中合為一段，或甘蔗",
    "T16n0691_001:0785c09": "林，或蘆葦林，或竹林等，或復稻田、胡麻田",
    "T16n0691_001:0785c10": "等，側塞充滿無有間隙。如是假使遍贍部洲",
    "T16n0691_001:0785c11": "諸預流果，側塞充滿亦無間隙，如甘蔗等。如",
    "T16n0691_001:0785c12": "是一切預流果人，若善男子或善女人，滿一",
    "T16n0691_001:0785c13": "百歲，以諸世間上妙樂具、衣服、飲食、臥具、醫",
    "T16n0691_001:0785c14": "藥，奉施供養，恭敬禮拜。於彼一一預流果人",
    "T16n0691_001:0785c15": "般涅槃後，如法焚身收其遺骨，起窣堵波高",
    "T16n0691_001:0785c16": "廣嚴麗，皆以種種塗香、末香、薰香、花鬘，上妙",
    "T16n0691_001:0785c17": "幡蓋、寶幢、音樂、燈燭光明，讚歎供養。汝意云",
    "T16n0691_001:0785c18": "何？由是因緣，彼所生福寧為多不？」阿難白",
    "T16n0691_001:0785c19": "佛：「甚多。世尊！甚多。善逝！」佛告阿難：「若善男",
    "T16n0691_001:0785c20": "子或善女人，以淨信心，作如是言：『今我某名，",
    "T16n0691_001:0785c21": "歸依於佛兩足中尊、歸依於法離欲中尊、歸",
    "T16n0691_001:0785c22": "依於僧諸眾中尊。』是善男子或善女人獲福",
    "T16n0691_001:0785c23": "無量。阿難當知，如前所說供養福德，比此",
    "T16n0691_001:0785c24": "三歸所生福德，於百分中不及其一，於千分",
    "T16n0691_001:0785c25": "中亦不及一，於百千分、數分、算分、計分、喻分，",
    "T16n0691_001:0785c26": "乃至鄔波尼殺曇分亦不及一。」",
    "T16n0691_001:0785c27": "爾時，世尊復告阿難：「且置此方南贍部洲。於",
    "T16n0691_001:0785c28": "此東方毘提訶洲，縱廣周匝八千踰繕那，形",
    "T16n0691_001:0785c29": "如半月，人面亦爾。假使於中合為一段，或甘蔗",
    "T16n0691_001:0786a01": "林，或蘆葦林，或竹林等，或復稻田、胡麻田等，",
    "T16n0691_001:0786a02": "側塞充滿無有間隙。如是假使遍彼東方毘",
    "T16n0691_001:0786a03": "提訶洲，一來果人側塞充滿亦無間隙，如甘",
    "T16n0691_001:0786a04": "蔗等。如是一切一來果人，若善男子或善女",
    "T16n0691_001:0786a05": "人，滿二百歲，以諸世間上妙樂具、衣服、飲食、",
    "T16n0691_001:0786a06": "臥具、醫藥，奉施供養，恭敬禮拜。於彼一一一",
    "T16n0691_001:0786a07": "來果人般涅槃後，如法焚身收其遺骨，起窣",
    "T16n0691_001:0786a08": "堵波高廣嚴麗，皆以種種塗香、末香、薰香、花",
    "T16n0691_001:0786a09": "鬘，上妙幡蓋、寶幢、音樂、燈燭光明，讚歎供養。",
    "T16n0691_001:0786a10": "汝意云何？由是因緣，彼所生福寧為多不？」阿",
    "T16n0691_001:0786a11": "難白佛：「甚多。世尊！甚多。善逝！」佛告阿難：「若善",
    "T16n0691_001:0786a12": "男子或善女人，以淨信心，作如是言：『今我某",
    "T16n0691_001:0786a13": "名，歸依於佛兩足中尊，歸依於法離欲中尊，",
    "T16n0691_001:0786a14": "歸依於僧諸眾中尊。』是善男子或善女人，獲",
    "T16n0691_001:0786a15": "福轉勝。阿難當知，如前所說供養福德，比此",
    "T16n0691_001:0786a16": "三歸所生福德，復於百分不及其一，於千分",
    "T16n0691_001:0786a17": "中亦不及一，於百千分、數分、算分、計分、喻分，",
    "T16n0691_001:0786a18": "乃至鄔波尼殺曇分亦不及一。」",
    "T16n0691_001:0786a19": "爾時，世尊復告阿難：「且置東方毘提訶洲。於",
    "T16n0691_001:0786a20": "此西方瞿陀尼洲，縱廣周匝九千踰繕那，形",
    "T16n0691_001:0786a21": "如日輪人面亦爾。假使於中合為一段，或甘",
    "T16n0691_001:0786a22": "蔗林，或蘆葦林，或竹林等，或復稻田、胡麻",
    "T16n0691_001:0786a23": "田等，側塞充滿無有間隙。如是假使遍彼西",
    "T16n0691_001:0786a24": "方瞿陀尼洲不還果人，側塞充滿亦無間隙，",
    "T16n0691_001:0786a25": "如甘蔗等。如是一切不還果人，若善男子或",
    "T16n0691_001:0786a26": "善女人，滿三百歲，以諸世間上妙樂具、衣服、",
    "T16n0691_001:0786a27": "飲食、臥具、醫藥，奉施供養，恭敬禮拜。於彼一",
    "T16n0691_001:0786a28": "一不還果人般涅槃後，如法焚身收其遺骨，",
    "T16n0691_001:0786a29": "起窣堵波高廣嚴麗，皆以種種塗香、末香、",
    "T16n0691_001:0786b01": "薰香、華鬘，上妙幡蓋、寶幢、音樂、燈燭光明，讚",
    "T16n0691_001:0786b02": "歎供養。汝意云何？由是因緣，彼所生福寧",
    "T16n0691_001:0786b03": "為多不？」阿難白佛：「甚多。世尊！甚多。善逝！」佛",
    "T16n0691_001:0786b04": "告阿難：「若善男子或善女人，以淨信心，作如",
    "T16n0691_001:0786b05": "是言：『今我某名，歸依於佛兩足中尊，歸依",
    "T16n0691_001:0786b06": "於法離欲中尊，歸依於僧諸眾中尊。』是善男",
    "T16n0691_001:0786b07": "子或善女人，獲福轉勝。阿難當知，如前所",
    "T16n0691_001:0786b08": "說供養福德，比此三歸所生福德，復於百分",
    "T16n0691_001:0786b09": "不及其一，於千分中亦不及一，於百千分、數",
    "T16n0691_001:0786b10": "分、算分、計分、喻分，乃至鄔波尼殺曇分亦不",
    "T16n0691_001:0786b11": "及一。」爾時，世尊復告阿難：「且置西方瞿陀尼",
    "T16n0691_001:0786b12": "洲。於此北方大俱盧洲，縱廣周匝十千踰繕",
    "T16n0691_001:0786b13": "那，地形四方，人面亦爾。假使於中合為一段，",
    "T16n0691_001:0786b14": "或甘蔗林，或蘆葦林，或竹林等，或復稻田、",
    "T16n0691_001:0786b15": "胡麻田等，側塞充滿無有間隙。如是假使遍",
    "T16n0691_001:0786b16": "彼北方大俱盧洲阿羅漢人，諸漏已盡無復",
    "T16n0691_001:0786b17": "煩惱，心得自在具正解脫，正智解脫，其心調",
    "T16n0691_001:0786b18": "順如大龍象，所作已辦捨諸重擔，逮得己",
    "T16n0691_001:0786b19": "利不受後有，梵行已成，身心無礙，知眾生性，",
    "T16n0691_001:0786b20": "具六神通、證八解脫，側塞充滿亦無間隙，如",
    "T16n0691_001:0786b21": "甘蔗等。如是一切阿羅漢人，若善男子或善",
    "T16n0691_001:0786b22": "女人，滿四百歲，以諸世間上妙樂具、衣服、飲",
    "T16n0691_001:0786b23": "食、臥具、醫藥，奉施供養恭敬禮拜。於彼一一",
    "T16n0691_001:0786b24": "阿羅漢人般涅槃後，如法焚身收其遺骨，起",
    "T16n0691_001:0786b25": "窣堵波高廣嚴麗，皆以種種塗香、末香、薰香、",
    "T16n0691_001:0786b26": "花鬘，上妙幡蓋、寶幢、音樂、燈燭光明，讚歎供",
    "T16n0691_001:0786b27": "養。汝意云何？由是因緣，彼所生福寧為多不？」",
    "T16n0691_001:0786b28": "阿難白佛：「甚多。世尊！甚多。善逝！」佛告阿難：",
    "T16n0691_001:0786b29": "「若善男子或善女人，以淨信心，作如是言：『今",
    "T16n0691_001:0786c01": "我某名，歸依於佛兩足中尊，歸依於法離欲",
    "T16n0691_001:0786c02": "中尊，歸依於僧諸眾中尊。』是善男子或善女",
    "T16n0691_001:0786c03": "人，獲福轉勝。阿難當知，如前所說供養福",
    "T16n0691_001:0786c04": "德，比此三歸所生福德，復於百分不及其一，",
    "T16n0691_001:0786c05": "於千分中亦不及一，於百千分、數分、算分、計",
    "T16n0691_001:0786c06": "分、喻分，乃至鄔波尼殺曇分亦不及一。」爾時，",
    "T16n0691_001:0786c07": "世尊復告阿難：「且置北方大俱盧洲。總四大",
    "T16n0691_001:0786c08": "洲有鐵輪山周匝圍繞，一日一月之所照臨。",
    "T16n0691_001:0786c09": "假使於中所有一切諸山大海，悉皆除屏合",
    "T16n0691_001:0786c10": "為一段，或甘蔗林，或蘆葦林，或竹林等，或",
    "T16n0691_001:0786c11": "復稻田、胡麻田等，側塞充滿無有間隙。如是",
    "T16n0691_001:0786c12": "假使遍輪圍中，諸獨覺人成就種種，勝阿",
    "T16n0691_001:0786c13": "羅漢所有功德，側塞充滿亦無間隙如甘蔗",
    "T16n0691_001:0786c14": "等。如是一切諸獨覺人，若善男子或善女人，",
    "T16n0691_001:0786c15": "滿十千歲，以諸世間上妙樂具、衣服、飲食、臥",
    "T16n0691_001:0786c16": "具、醫藥，奉施供養，恭敬禮拜。於彼一一諸獨",
    "T16n0691_001:0786c17": "覺人般涅槃後，起窣堵波高廣嚴麗，皆以",
    "T16n0691_001:0786c18": "種種塗香、末香、薰香、花鬘，上妙幡蓋、寶幢、音樂、",
    "T16n0691_001:0786c19": "燈燭光明讚歎供養。汝意云何？由是因緣，彼",
    "T16n0691_001:0786c20": "所生福寧為多不？」阿難白佛：「甚多。世尊！甚",
    "T16n0691_001:0786c21": "多。善逝！」佛告阿難：「若善男子或善女人，以",
    "T16n0691_001:0786c22": "淨信心，作如是言：『今我某名，歸依於佛兩足",
    "T16n0691_001:0786c23": "中尊，歸依於法離欲中尊，歸依於僧諸眾中",
    "T16n0691_001:0786c24": "尊。』是善男子或善女人獲福轉勝。阿難當知，",
    "T16n0691_001:0786c25": "如前所說供養福德，比此三歸所生福德，復",
    "T16n0691_001:0786c26": "於百分不及其一，於千分中亦不及一，於百",
    "T16n0691_001:0786c27": "千分、數分、算分、計分、喻分，乃至鄔波尼殺曇",
    "T16n0691_001:0786c28": "分亦不及一。」",
    "T16n0691_001:0786c29": "爾時，世尊復告阿難：「且置如是一四大洲，一",
    "T16n0691_001:0787a01": "日一月所照臨處。乘此復有小千世界，有鐵",
    "T16n0691_001:0787a02": "輪山周匝圍遶，其中具有千日千月、千四大",
    "T16n0691_001:0787a03": "海、千蘇迷盧大寶山王、千七金山輪圍山等，",
    "T16n0691_001:0787a04": "千贍部洲、千毘提訶、千瞿陀尼、千俱盧洲、",
    "T16n0691_001:0787a05": "千四天王天、千三十三天、千夜摩天、千覩",
    "T16n0691_001:0787a06": "史多天、千樂化天、千他化自在天、千梵眾",
    "T16n0691_001:0787a07": "天，一大梵王於中自在，如是名為一小千界。",
    "T16n0691_001:0787a08": "乘此復有中千世界，有鐵輪山周匝圍繞，其",
    "T16n0691_001:0787a09": "中具有千小千界，如是名為一中千界。乘此",
    "T16n0691_001:0787a10": "復有大千世界，有鐵輪山周匝圍繞，其中具",
    "T16n0691_001:0787a11": "有千中千界，是名三千大千世界。假使於中",
    "T16n0691_001:0787a12": "所有一切諸山大海悉皆除屏合為一段，或",
    "T16n0691_001:0787a13": "甘蔗林，或蘆葦林，或竹林等，或復稻田、胡麻",
    "T16n0691_001:0787a14": "田等，側塞充滿無有間隙。如是假使遍滿其",
    "T16n0691_001:0787a15": "中，諸佛、如來、應、正等覺，側塞充滿亦無間隙，",
    "T16n0691_001:0787a16": "如甘蔗等。如是一切諸佛如來，若善男子或",
    "T16n0691_001:0787a17": "善女人，滿二萬歲，以諸世間所有一切上妙",
    "T16n0691_001:0787a18": "樂具、衣服、飲食、臥具、醫藥，奉施供養，恭敬禮",
    "T16n0691_001:0787a19": "拜。於是一一諸佛如來般涅槃後，如法焚身",
    "T16n0691_001:0787a20": "收佛馱都，起窣堵波高廣嚴麗，皆以種種塗",
    "T16n0691_001:0787a21": "香、末香、薰香、花鬘，上妙幡蓋、寶幢、音樂、燈燭光",
    "T16n0691_001:0787a22": "明，讚歎供養。汝意云何？由是因緣，彼所生福",
    "T16n0691_001:0787a23": "寧為多不？」阿難白佛：「甚多。世尊！甚多。善逝！」佛",
    "T16n0691_001:0787a24": "告阿難：「若善男子或善女人，於一佛所，二萬",
    "T16n0691_001:0787a25": "歲中，以諸世間所有一切上妙樂具、衣服、飲",
    "T16n0691_001:0787a26": "食、臥具、醫藥，奉施供養，恭敬禮拜。般涅槃後",
    "T16n0691_001:0787a27": "如法焚身，收佛馱都起窣堵波高廣嚴麗，亦",
    "T16n0691_001:0787a28": "以種種塗香、末香、薰香、花鬘，上妙幡蓋、寶幢、音",
    "T16n0691_001:0787a29": "樂、燈燭光明，讚歎供養，其福尚多無量無邊",
    "T16n0691_001:0787b01": "不可稱計，況滿三千大千世界諸佛、如來、應、",
    "T16n0691_001:0787b02": "正等覺，經二萬歲如前供養，所生福德而",
    "T16n0691_001:0787b03": "可彌多，無量無邊不可稱計。」佛告阿難：「若",
    "T16n0691_001:0787b04": "善男子或善女人，以淨信心，作如是言：『今我",
    "T16n0691_001:0787b05": "某名，歸依於佛兩足中尊，歸依於法離欲中",
    "T16n0691_001:0787b06": "尊，歸依於僧諸眾中尊。』是善男子或善女人",
    "T16n0691_001:0787b07": "獲福轉勝。阿難當知，如前所說供養福德，比",
    "T16n0691_001:0787b08": "此三歸所生福德，復於百分不及其一，於千",
    "T16n0691_001:0787b09": "分中亦不及一，於百千分、數分、算分、計分、喻",
    "T16n0691_001:0787b10": "分，乃至鄔波尼殺曇分亦不及一。」",
    "T16n0691_001:0787b11": "爾時，世尊復告阿難：「若善男子或善女人，歸",
    "T16n0691_001:0787b12": "依佛竟、歸依法竟、歸依僧竟，乃至復能一",
    "T16n0691_001:0787b13": "彈指頃受持十善，由是因緣獲福轉勝。阿難",
    "T16n0691_001:0787b14": "當知，如前所說惟受三歸所生福德，比此兼",
    "T16n0691_001:0787b15": "修一彈指頃十善福德，復於百分不及其一，",
    "T16n0691_001:0787b16": "於千分中亦不及一，於百千分、數分、算分、計",
    "T16n0691_001:0787b17": "分、喻分，乃至鄔波尼殺曇分亦不及一。」",
    "T16n0691_001:0787b18": "爾時，世尊復告阿難：「若善男子或善女人，歸",
    "T16n0691_001:0787b19": "依佛竟、歸依法竟、歸依僧竟，乃至復能一",
    "T16n0691_001:0787b20": "日一夜受持八戒，獲福轉勝。阿難當知，如",
    "T16n0691_001:0787b21": "前所說，一彈指頃十善福德，比一日一夜",
    "T16n0691_001:0787b22": "八戒福德，復於百分不及其一，於千分中亦",
    "T16n0691_001:0787b23": "不及一，於百千分、數分、算分、計分、喻分，乃至",
    "T16n0691_001:0787b24": "鄔波尼殺曇分亦不及一。」",
    "T16n0691_001:0787b25": "爾時，世尊復告阿難：「若善男子或善女人，歸",
    "T16n0691_001:0787b26": "依佛竟、歸依法竟、歸依僧竟，乃至復能盡",
    "T16n0691_001:0787b27": "其形壽受持五戒，獲福轉勝。阿難當知，如",
    "T16n0691_001:0787b28": "前所說，一日一夜八戒福德，比盡形受五戒",
    "T16n0691_001:0787b29": "福德，復於百分不及其一，於千分中亦不及",
    "T16n0691_001:0787c01": "一，於百千分、數分、算分、計分、喻分，乃至鄔波",
    "T16n0691_001:0787c02": "尼殺曇分亦不及一。」",
    "T16n0691_001:0787c03": "爾時，世尊復告阿難：「若善男子或善女人，歸",
    "T16n0691_001:0787c04": "依佛竟、歸依法竟、歸依僧竟，乃至復能盡",
    "T16n0691_001:0787c05": "其形壽受持勤策、勤策尼戒，獲福轉勝。阿難",
    "T16n0691_001:0787c06": "當知，如前福德比此福德，復於百分不及其",
    "T16n0691_001:0787c07": "一，於千分中亦不及一，於百千分、數分、算分、",
    "T16n0691_001:0787c08": "計分、喻分，乃至鄔波尼殺曇分亦不及一。」",
    "T16n0691_001:0787c09": "爾時，世尊復告阿難：「若復有能盡形受持尼",
    "T16n0691_001:0787c10": "正學戒，獲福轉勝。阿難當知，如前福德比此",
    "T16n0691_001:0787c11": "福德，復於百分不及其一，於千分中亦不及",
    "T16n0691_001:0787c12": "一，於百千分、數分、算分、計分、喻分，乃至鄔波",
    "T16n0691_001:0787c13": "尼殺曇分亦不及一。」",
    "T16n0691_001:0787c14": "爾時，世尊復告阿難：「若復有能盡形受持苾",
    "T16n0691_001:0787c15": "芻尼戒，獲福轉勝。阿難當知，如前福德比此",
    "T16n0691_001:0787c16": "福德，復於百分不及其一，於千分中亦不及",
    "T16n0691_001:0787c17": "一，於百千分、數分、算分、計分、喻分，乃至鄔波",
    "T16n0691_001:0787c18": "尼殺曇分亦不及一。」",
    "T16n0691_001:0787c19": "爾時，世尊復告阿難：「若復有能盡形受持大",
    "T16n0691_001:0787c20": "苾芻戒，獲福轉勝。阿難當知，如前福德比此",
    "T16n0691_001:0787c21": "福德，復於百分不及其一，於千分中亦不及",
    "T16n0691_001:0787c22": "一，於百千分、數分、算分、計分、喻分，乃至鄔波",
    "T16n0691_001:0787c23": "尼殺曇分亦不及一。」",
    "T16n0691_001:0787c24": "爾時，世尊復告阿難：「若善男子或善女人，能",
    "T16n0691_001:0787c25": "發阿耨多羅三藐三菩提心，盡未來際受持菩",
    "T16n0691_001:0787c26": "薩三聚淨戒，無缺無犯，所獲福德無量無邊，",
    "T16n0691_001:0787c27": "不可思議不可比喻，最勝最尊，最上最妙。」",
    "T16n0691_001:0787c28": "爾時，尊者阿難聞佛所說，受持三歸乃至菩",
    "T16n0691_001:0787c29": "薩三聚淨戒，所獲福德無量無邊。歡喜踊躍",
    "T16n0691_001:0788a01": "歎未曾有，而白佛言：「甚奇！世尊！如是法門，",
    "T16n0691_001:0788a02": "最勝希有不可思議，明甚深義，功德廣大難",
    "T16n0691_001:0788a03": "可挍量。其名何等，我當奉持？」佛告阿難：「今",
    "T16n0691_001:0788a04": "此法門名『最無比』，挍量種種真實功德，以是",
    "T16n0691_001:0788a05": "名字汝當奉持。所以者何？此經中說最無比",
    "T16n0691_001:0788a06": "法，一切世間甚難聞故。」",
    "T16n0691_001:0788a07": "時薄伽梵說是經已，尊者阿難、大苾芻眾，無",
    "T16n0691_001:0788a08": "量菩薩及諸天、人、阿素洛等，聞佛所說，皆大",
    "T16n0691_001:0788a09": "歡喜，歎未曾有，信受奉行。",
    "T16n0691_001:0788a10": "最無比經"
}