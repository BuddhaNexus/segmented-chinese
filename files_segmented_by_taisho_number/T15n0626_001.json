{
    "T15n0626_001:0389a06": "No. 626 [Nos. 627-629]",
    "T15n0626_001:0389a07": "佛說阿闍世王經卷上",
    "T15n0626_001:0389a09": "後漢月氏三藏支婁迦讖譯",
    "T15n0626_001:0389a10": "聞如是：一時佛在羅閱祇耆闍崛山中，萬二",
    "T15n0626_001:0389a11": "千比丘俱，菩薩八萬四千，一一尊復尊，諸菩",
    "T15n0626_001:0389a12": "薩摩訶薩，悉得諸總持、悉得無所罣閡欲、",
    "T15n0626_001:0389a13": "悉得無所從生法，而得如是三昧慧，悉得知",
    "T15n0626_001:0389a14": "一切人心之所行，如所欲以法教，令各得其",
    "T15n0626_001:0389a15": "所。諸四天王及天帝釋，釋天及諸天子，龍、閱",
    "T15n0626_001:0389a16": "叉、揵陀羅、阿須輪、迦留羅、真陀羅、摩休勒、",
    "T15n0626_001:0389a17": "人非人悉來會。時文殊師利在山一面異處，",
    "T15n0626_001:0389a18": "與二十五上人俱。何謂二十五人者？悉是菩",
    "T15n0626_001:0389a19": "薩，各各有名，名曰：若那師利、那羅達師利、三",
    "T15n0626_001:0389a20": "波師利、劫波頭師利、波頭師利、劫闍因陀",
    "T15n0626_001:0389a21": "樓、陀羅尼陀樓、羅陀波尼、羅陀牟訶多、私訶末、",
    "T15n0626_001:0389a22": "師訶惟迦闍、俱羅加那迦闍、沙訶質兜波沈、",
    "T15n0626_001:0389a23": "摩遮迦波、栝鎮遮薩、惒波陀波、坻盤拘利",
    "T15n0626_001:0389a24": "沙竭末、摩訶麑樓耆非、陀遮阿難陀、譬叉",
    "T15n0626_001:0389a25": "波貿耆、羅耶阿難陀、阿藍惟訶羅、摩抵吒沙、",
    "T15n0626_001:0389a26": "牟迦抵陀、阿喻達薩惒頞悉，是為二十五上",
    "T15n0626_001:0389a27": "人名。四兜術天子來到文殊師利所，欲聞法",
    "T15n0626_001:0389a28": "故，其天子名沙摩陀鳩遬摩羅、無拘遬摩、漫",
    "T15n0626_001:0389a29": "那羅揵陀沙訶、漚術曇惟訶，是為四天子。復",
    "T15n0626_001:0389b01": "有異天子少少，來到文殊師利所，欲聽法故。",
    "T15n0626_001:0389b02": "上人諸天子悉坐，各各說佛智慧甚尊，無有",
    "T15n0626_001:0389b03": "極不可議、不可度不可量、不可以凡而應僧",
    "T15n0626_001:0389b04": "那，皆言：「當何作法證方便而至無極智慧，乃",
    "T15n0626_001:0389b05": "至佛一切智不可議？」慧首菩薩言：「於功德無",
    "T15n0626_001:0389b06": "有厭，於諸功德無所悕望，作是者可至無極",
    "T15n0626_001:0389b07": "慧。」惠施菩薩言：「等心如寂，其心悅懌柔軟，",
    "T15n0626_001:0389b08": "自隨其教，便持薩芸若心而堅固於僧那僧",
    "T15n0626_001:0389b09": "涅，作是者可至無極慧。」具足平等菩薩言：「不",
    "T15n0626_001:0389b10": "計校劫數，其當來劫無央數不可以為計，是",
    "T15n0626_001:0389b11": "為僧那。於僧那不自貢高，作是者可至無極",
    "T15n0626_001:0389b12": "慧。」具足行菩薩言：「不自念安，可至無極慧。",
    "T15n0626_001:0389b13": "所以者何？欲令一切皆安故。作是念者，不求",
    "T15n0626_001:0389b14": "復悉安一切，作是者可至無極慧。」蓮華具足",
    "T15n0626_001:0389b15": "菩薩言：「其不自伏意者，亦不能伏他人意。其",
    "T15n0626_001:0389b16": "能自伏意者，乃能伏他人意，作是者可至無",
    "T15n0626_001:0389b17": "極慧。」蓮華具行劫菩薩言：「其有隨欲者不可",
    "T15n0626_001:0389b18": "度欲，不隨欲者是乃度欲。其菩薩者，得利不",
    "T15n0626_001:0389b19": "得利其心無有異，若苦若樂、若謗若歎、若惡",
    "T15n0626_001:0389b20": "若善於是無所著。所以者何？亦不憂亦不",
    "T15n0626_001:0389b21": "喜。作是者可至無極慧。」制持諸根菩薩言：",
    "T15n0626_001:0389b22": "「不念他人作功德我可得，作是者不入無極",
    "T15n0626_001:0389b23": "慧。當念獨而無有伴。所以者何？念於一切故。",
    "T15n0626_001:0389b24": "諸不辦者我當辦之，須臾精進不以懈怠，欲",
    "T15n0626_001:0389b25": "教一切。作是者可至無極慧。」持行如地菩薩",
    "T15n0626_001:0389b26": "言：「譬若如地，一切草木藥舍宅城郭，無不因",
    "T15n0626_001:0389b27": "地而住者，地亦無所置。一切仰而得活，亦不",
    "T15n0626_001:0389b28": "以為煩荷。菩薩者亦當如是持心，當若地亦",
    "T15n0626_001:0389b29": "不喜怒持心，當令一切各各得其所，亦不念",
    "T15n0626_001:0389c01": "還復。其作是者可至無極慧。」寶願菩薩言：「當",
    "T15n0626_001:0389c02": "持心如尊不自卑，於夢中亦無二心。所以者",
    "T15n0626_001:0389c03": "何？無羅漢、辟支佛意。其所作者，譬若如寶不",
    "T15n0626_001:0389c04": "離菩薩，若不失一切人心，於珍寶心無所貪",
    "T15n0626_001:0389c05": "惜，其從索者皆開導為摩訶衍。所以者何？無",
    "T15n0626_001:0389c06": "心與心等者，無心慧與是心慧等者，亦無所",
    "T15n0626_001:0389c07": "增無所減，其心無所貪惜。作是者可至無極",
    "T15n0626_001:0389c08": "慧。」寶印手菩薩言：「視五道生死人譬如墮海，",
    "T15n0626_001:0389c09": "菩薩若心而愍念之，當以手授之。所以者",
    "T15n0626_001:0389c10": "何？為無黠者作黠首，其貪者為作無所惜首，",
    "T15n0626_001:0389c11": "其不持戒者為作戒首，其瞋怒者為作忍",
    "T15n0626_001:0389c12": "辱首，其懈怠者為作精進首，其亂意者為作",
    "T15n0626_001:0389c13": "一心首，其無慧者為作智慧首，其無功德者",
    "T15n0626_001:0389c14": "為作功德首，以功德首印三法寶。何謂三？令",
    "T15n0626_001:0389c15": "一切具足佛智慧教化而造作，自解其身珍",
    "T15n0626_001:0389c16": "寶功德，念一切諸法譬如空，是故為法寶之",
    "T15n0626_001:0389c17": "首，是為三。其作是者可至無極慧。」師子意菩",
    "T15n0626_001:0389c18": "薩言：「其身作是僧那者，無所恐懼亦不畏，亦",
    "T15n0626_001:0389c19": "不却亦不解衣，毛不復起。所以者何？於生死",
    "T15n0626_001:0389c20": "無有惡故。亦不作於泥洹，等住於苦樂不作",
    "T15n0626_001:0389c21": "二心。作是者可至無極慧。」師子步過無懼菩",
    "T15n0626_001:0389c22": "薩言：「其弱劣者不能逮此，是者大士之所作。",
    "T15n0626_001:0389c23": "所以者何？以捨眾惡、以不諛諂、以應質朴，則",
    "T15n0626_001:0389c24": "不貢高、無瞋恚之心，所作不從非法。所以者",
    "T15n0626_001:0389c25": "何？用忠政故則無婬嫉，以無惡心其愚癡",
    "T15n0626_001:0389c26": "若冥，以無此者其身口意以平等，所語如語",
    "T15n0626_001:0389c27": "不失其意，甚尊所作欲成。所以者何？用至",
    "T15n0626_001:0389c28": "誠故俱以法自娛樂。以如法者不貪惜壽",
    "T15n0626_001:0389c29": "命。所以者何？不貪軀命、不捨一切故。所施與",
    "T15n0626_001:0390a01": "無所貪惜，欲令人得其所故。所入者正則非",
    "T15n0626_001:0390a02": "邪道。其貧者為作珍寶藏，其有病者則為作",
    "T15n0626_001:0390a03": "醫，其恐懼者則為作護，其劣者則為作道地，",
    "T15n0626_001:0390a04": "其入邪者則為作政導，其無智者則為作智，",
    "T15n0626_001:0390a05": "一切諸順何所恨起意。大士以度脫此中忍，",
    "T15n0626_001:0390a06": "所受法本如住。作是者乃至無極慧。」紫磨金",
    "T15n0626_001:0390a07": "色菩薩言：「所念譬如空。所以者何？無所不遍。",
    "T15n0626_001:0390a08": "以大哀無所不覆，其心常喜面頰而悅，諸",
    "T15n0626_001:0390a09": "所欲樂者其心不在其中，所施與譬如天無",
    "T15n0626_001:0390a10": "所不蔽，其戒、忍辱、精進、一心、智慧亦復如",
    "T15n0626_001:0390a11": "是。作是者可至無極慧。」發意即轉法輪菩薩",
    "T15n0626_001:0390a12": "言：「其有新發意者，不當令魔得其便，不失諸",
    "T15n0626_001:0390a13": "佛天神意，作心住者以應法輪轉。所以者何？",
    "T15n0626_001:0390a14": "用發好心故。所以者何？一切諸法無所生。其",
    "T15n0626_001:0390a15": "作是者可至無極慧。」諸語自然普無不入菩薩",
    "T15n0626_001:0390a16": "言：「當持心無所不入。所以者何？諸法自然其",
    "T15n0626_001:0390a17": "本悉空，一切所語皆空，譬若虛空無所不入。",
    "T15n0626_001:0390a18": "菩薩者當復如是，其心無所不入，有所作如",
    "T15n0626_001:0390a19": "語，其智無所不曉。其作是者可至無極慧。」樂",
    "T15n0626_001:0390a20": "不動菩薩言：「諸所有音無有音，諸所有聲而",
    "T15n0626_001:0390a21": "不可得，以知是者亦不以喜、亦不以憂、亦不",
    "T15n0626_001:0390a22": "懈怠。所以者何？譬若泰山而得風亦無所動。",
    "T15n0626_001:0390a23": "諸好音惡音，菩薩心亦不以喜歡、亦不以",
    "T15n0626_001:0390a24": "憂慼。所以者何？無所著。無所著謂佛語。若異",
    "T15n0626_001:0390a25": "道語俱空無所有，視諸欲有所作者皆有盡，",
    "T15n0626_001:0390a26": "以知盡而不貢高。作是法者疾成至佛。」海",
    "T15n0626_001:0390a27": "意菩薩言：「其心當如海所受，慧而無極。譬如",
    "T15n0626_001:0390a28": "海，受於眾流合為一味。菩薩以諸所有合為",
    "T15n0626_001:0390a29": "一法。所以者何？用微妙故。不與十二因緣有",
    "T15n0626_001:0390b01": "所變，念法身亦不增亦不減，為一切作功德。",
    "T15n0626_001:0390b02": "所作功德欲令一切皆得，是為不可盡功德。",
    "T15n0626_001:0390b03": "當護不著不斷，以意力制身，諸所有所作",
    "T15n0626_001:0390b04": "皆等無有異。作是故發意慧者，具足可至無",
    "T15n0626_001:0390b05": "極慧。」大光明菩薩言：「當持心，其智慧、其光明",
    "T15n0626_001:0390b06": "如佛，非俗人之所作，其意習光明無所不照。",
    "T15n0626_001:0390b07": "所以者何？欲令世間知以為法，則其意習施",
    "T15n0626_001:0390b08": "與光明無所不照，習戒光明無所不照，忍辱、",
    "T15n0626_001:0390b09": "精進、一心、智慧悉習，其光明無所不照。作是",
    "T15n0626_001:0390b10": "者可至無極慧。」焰明菩薩言：「以功德慧心為",
    "T15n0626_001:0390b11": "眼，清淨所視色無有惡，聲、香、味、細滑、法亦復",
    "T15n0626_001:0390b12": "如是，以淨於六事。何謂六？眼、耳、鼻、口、身、意。",
    "T15n0626_001:0390b13": "諸所可者不那中作樂，用心淨故。所視人欲",
    "T15n0626_001:0390b14": "令悉入佛法，其不正者以法率化，所有好物",
    "T15n0626_001:0390b15": "人來索之無所愛惜，既與不從後悔。作是者",
    "T15n0626_001:0390b16": "可至無極慧。」可意王菩薩言：「其有罵詈撾捶",
    "T15n0626_001:0390b17": "者亦不瞋恚，但念其法。以何念法？何所罵者？",
    "T15n0626_001:0390b18": "何所瞋者？其撾捶亦爾。以內空無所得，於外",
    "T15n0626_001:0390b19": "空無所疑，身於身無所見，亦不見於他人。",
    "T15n0626_001:0390b20": "所以者何？其索手脚者歡喜與之，其欲取頭",
    "T15n0626_001:0390b21": "者其心倍悅，若索城及珍寶，其有索者無所",
    "T15n0626_001:0390b22": "貪惜，其求妻子即持施與無有異心。若諷誦",
    "T15n0626_001:0390b23": "起是經得一章歡喜，不樂為金輪王歡樂，為",
    "T15n0626_001:0390b24": "一切人說法而不作釋，願樂造一人發心為",
    "T15n0626_001:0390b25": "菩薩，不作梵天願樂見佛，不貪三千大千剎",
    "T15n0626_001:0390b26": "土之珍寶。作是者常無懈怠，如是歡喜可至",
    "T15n0626_001:0390b27": "無極慧。」所視無底菩薩言：「視一切諸所有，不",
    "T15n0626_001:0390b28": "念是我所。悉清淨剎土，不念有與無。見諸佛",
    "T15n0626_001:0390b29": "不想色求。所以者何？用法身故。視一切人心，",
    "T15n0626_001:0390c01": "不求一切人之所有。所以者何？其德眼逮得",
    "T15n0626_001:0390c02": "清淨，便有道眼神足備具。以得慧眼便知所",
    "T15n0626_001:0390c03": "有無所可貪，便得佛眼，十八法悉具。以得法",
    "T15n0626_001:0390c04": "眼者具足十種力，其作如僧那僧涅者便至",
    "T15n0626_001:0390c05": "無極慧。」作無底行菩薩言：「一切所作如薩芸",
    "T15n0626_001:0390c06": "若所作。何以故？無所住故，以無所住但念諸",
    "T15n0626_001:0390c07": "法。菩薩作是者不以諸順，何為墮？亦不以",
    "T15n0626_001:0390c08": "罪墮，亦不以魔事墮。所以者何？不捨法故、",
    "T15n0626_001:0390c09": "不犯非法以故致是，以度罪所作魔事。以應",
    "T15n0626_001:0390c10": "是者可至無極慧。」說息愛意菩薩言：「一切所",
    "T15n0626_001:0390c11": "有者亦不從人受，以所作便唵嗒諸魔。以",
    "T15n0626_001:0390c12": "自知者無所有亦無所復作，以知無所復作",
    "T15n0626_001:0390c13": "便制五陰，以知五陰者無有魔事，以度魔界",
    "T15n0626_001:0390c14": "者所作中道無所覆蔽，已度無所覆蔽菩薩",
    "T15n0626_001:0390c15": "摩訶薩作是者可至無極慧。」所起即悔菩薩",
    "T15n0626_001:0390c16": "言：「諸所作非法意而悔之，所作如法其心無",
    "T15n0626_001:0390c17": "異。所以者何？常當專心作善，其身有所作，不",
    "T15n0626_001:0390c18": "欲令人不可。若口若意所作，不欲令人有不",
    "T15n0626_001:0390c19": "可。其有愁憂者，以法寬大令不愁憂。作是者",
    "T15n0626_001:0390c20": "是為菩薩摩訶薩，可至無極慧。」得一切願菩",
    "T15n0626_001:0390c21": "薩言：「其有如淨戒者所願必得，以如淨戒者",
    "T15n0626_001:0390c22": "不復犯俗，不犯俗者以應三十七品根林如",
    "T15n0626_001:0390c23": "薩芸若。其以如淨戒者不犯三十七品。是為",
    "T15n0626_001:0390c24": "菩薩摩訶薩所作以至無極慧。」普等華天子",
    "T15n0626_001:0390c25": "言：「譬若樹有華，其見莫不歡喜，所作功德",
    "T15n0626_001:0390c26": "一切莫不蒙者。譬若忉利天上拘耆樹，而有",
    "T15n0626_001:0390c27": "華熾盛，諸天莫不愛樂。菩薩以法為一切作",
    "T15n0626_001:0390c28": "眼，譬若華，若天上摩尼之寶而無瑕穢。菩薩",
    "T15n0626_001:0390c29": "清淨其心如是，其作是者可至無極慧。」",
    "T15n0626_001:0391a01": "光明華天子言：「譬若如日出，眾冥索盡，所有",
    "T15n0626_001:0391a02": "諸色悉見。菩薩以智慧無所不照，其諸愚癡",
    "T15n0626_001:0391a03": "冥盡索為開闢。所以者何？終不而當明故。其",
    "T15n0626_001:0391a04": "在冥者，見明便得道徑。菩薩以住道徑者，",
    "T15n0626_001:0391a05": "其忘失道徑者指示道路。以如是者可至無",
    "T15n0626_001:0391a06": "極慧。」天香華天子言：「譬如漫陀羅華，其香",
    "T15n0626_001:0391a07": "聞縱廣上下四維各四十里。菩薩以所聞淨",
    "T15n0626_001:0391a08": "戒、三昧、持智慧以為香，三千大千無不聞者。",
    "T15n0626_001:0391a09": "是香愈無央數人病，其以所聞淨戒、三昧、智",
    "T15n0626_001:0391a10": "慧。菩薩以住是者便至無極慧。」信法行得天",
    "T15n0626_001:0391a11": "子言：「當住法當所作者，以如菩薩法者常不",
    "T15n0626_001:0391a12": "復懈怠，無所復懈無復念，便當得十事：習",
    "T15n0626_001:0391a13": "六波羅蜜，以四等心、五句、四事，總三脫忍辱",
    "T15n0626_001:0391a14": "利令人發意，其身不離，以漚和拘舍羅教，",
    "T15n0626_001:0391a15": "悉持諸法要，所信無有異，是為十事。其作是",
    "T15n0626_001:0391a16": "者可至無極慧。」文殊師利謂諸上人及諸天",
    "T15n0626_001:0391a17": "子：「菩薩住無所住。何謂住無所住？於三界不",
    "T15n0626_001:0391a18": "以三界作習，不習者是為內，亦不求習者是",
    "T15n0626_001:0391a19": "為外。雖外不墮弟子無所習，復不墮辟支",
    "T15n0626_001:0391a20": "佛地。習謂生死，所學習謂無所知。習者是",
    "T15n0626_001:0391a21": "為名，所學習是為色。習者是因緣，所學習謂",
    "T15n0626_001:0391a22": "有所見。習者謂愛，所學習謂有所根。習者",
    "T15n0626_001:0391a23": "謂我，所學習謂非我。習者貪，所學習所施",
    "T15n0626_001:0391a24": "與無有異。習者謂犯戒，所學習謂不於戒自",
    "T15n0626_001:0391a25": "貢高。習者謂瞋怒，所學習忍辱而不貢高。習",
    "T15n0626_001:0391a26": "者無精進，所學習精進而不自貢高。習者謂",
    "T15n0626_001:0391a27": "亂意，所學習為一心而不自貢高。習者謂無",
    "T15n0626_001:0391a28": "知，所學習智慧不貢高。習者謂無功德，所",
    "T15n0626_001:0391a29": "學習謂作功德而不貢高。習者謂俗法，所學",
    "T15n0626_001:0391b01": "習謂道法不自貢高。習者謂無脫，所學習謂",
    "T15n0626_001:0391b02": "得脫而具足不貢高。習者謂有罪，所學習無",
    "T15n0626_001:0391b03": "有罪亦不貢高。習者謂有餘，所學習無有餘",
    "T15n0626_001:0391b04": "盡亦不貢高。菩薩習無所習，一切護亦不著",
    "T15n0626_001:0391b05": "亦不斷，作是者便至無極慧。諸法一切無所",
    "T15n0626_001:0391b06": "得。所以者何？無所入亦無所不入故。是一切",
    "T15n0626_001:0391b07": "智便至一切智，無所得者一切智。得一切智不",
    "T15n0626_001:0391b08": "可以色計，痛痒、思想、生死、識亦爾。不從法數",
    "T15n0626_001:0391b09": "亦不從非法數，亦不一切智施與為數。所以",
    "T15n0626_001:0391b10": "者何？施與者亦不離一切智。戒、忍辱、精進、一",
    "T15n0626_001:0391b11": "心、智慧亦不為數。何以故？一切智從智慧。一",
    "T15n0626_001:0391b12": "切智者無所不入，亦不過去當來，亦不入現",
    "T15n0626_001:0391b13": "在。所以者何？以過三世故。一切智者不以眼",
    "T15n0626_001:0391b14": "而視之，耳鼻舌身意亦爾。所以者何？以過",
    "T15n0626_001:0391b15": "諸界故。若男子女人欲求一切智者，當如一",
    "T15n0626_001:0391b16": "切智住。當云何住？於諸法一切無所住，是為",
    "T15n0626_001:0391b17": "一切智住。不自念法是我所，作是者為一切",
    "T15n0626_001:0391b18": "智。一切人法佛法等，如是無有異，是為一切",
    "T15n0626_001:0391b19": "智。其求欲得一切智者，會從四大得。所以者",
    "T15n0626_001:0391b20": "何？為身不作身計。所以者何？不以作因緣故。",
    "T15n0626_001:0391b21": "其有功德法無有功德法，其所有是為我所者",
    "T15n0626_001:0391b22": "皆非我所，我者無所生，無所生者無有計，其",
    "T15n0626_001:0391b23": "計者是為不生，其示若見者是皆無有生，以",
    "T15n0626_001:0391b24": "知無生無所生慧，作是等者是為薩芸若。」文",
    "T15n0626_001:0391b25": "殊師利說是事時，二千天子悉得無所從生法",
    "T15n0626_001:0391b26": "忍，萬二千人悉發無上平等道意。樂不動菩",
    "T15n0626_001:0391b27": "薩謂文殊師利：「共到佛所問菩薩當云何住。」",
    "T15n0626_001:0391b28": "應時文殊師利化作如來在眾會中而坐，其",
    "T15n0626_001:0391b29": "形狀被服如釋迦文佛。文殊師利謂波坻槃",
    "T15n0626_001:0391c01": "拘利菩薩言：「屬之所問，今佛在是，可問菩薩",
    "T15n0626_001:0391c02": "住。」波坻槃拘利菩薩不知是為化佛，前長跪",
    "T15n0626_001:0391c03": "問：「怛薩阿竭！菩薩當云何有所住？」化佛言：",
    "T15n0626_001:0391c04": "「如我所作，菩薩當如是住。」復問：「云何如佛？」",
    "T15n0626_001:0391c05": "其佛言：「亦不從施與，亦不從戒、忍辱、精進、一",
    "T15n0626_001:0391c06": "心、智慧，亦不從欲，亦不從色、亦不從無色，亦",
    "T15n0626_001:0391c07": "不從身行、亦不從口行、亦不從意行，諸所行",
    "T15n0626_001:0391c08": "無所著故。」其佛問波坻槃拘利：「化者而有所",
    "T15n0626_001:0391c09": "從行不？」則答言：「無所從行。」其佛言：「如化無",
    "T15n0626_001:0391c10": "所從行，菩薩當作是行。」波坻槃拘利菩薩復",
    "T15n0626_001:0391c11": "問文殊師利：「是佛當無化佛乎？」文殊師利答",
    "T15n0626_001:0391c12": "言：「若自知諸法如化不？」則答言：「諸法實如化。」",
    "T15n0626_001:0391c13": "文殊師利言：「以知諸法化，何為復問如來化？」",
    "T15n0626_001:0391c14": "文殊師利言：「仁者謂以諸佛悉化？」則復問文",
    "T15n0626_001:0391c15": "殊師利言：「佛者從何所化？」文殊師利言：「所",
    "T15n0626_001:0391c16": "作本清淨，何以故而有化？」文殊師利言：「故",
    "T15n0626_001:0391c17": "佛無有吾、無有我、無有人、無有壽、無有命，",
    "T15n0626_001:0391c18": "亦不依佛住，亦不依凡人住。」波坻盤拘利菩",
    "T15n0626_001:0391c19": "薩復問化佛：「本何所學自致得佛？」其佛言：「無",
    "T15n0626_001:0391c20": "所學是菩薩學。何以故？亦不自念我欲求是",
    "T15n0626_001:0391c21": "亦不求是，亦不憂亦不喜，亦不緣亦不所化，",
    "T15n0626_001:0391c22": "亦無所見亦無處所，亦無有想亦無有字，亦",
    "T15n0626_001:0391c23": "無有色，一切無所希望是菩薩學。作是學者",
    "T15n0626_001:0391c24": "以為等學，作是學者無所著、無所縛，作是學",
    "T15n0626_001:0391c25": "者無有欲、無有怒、無有癡，作是學者無所愛、",
    "T15n0626_001:0391c26": "無所憎，其學是者不自念我作是學，是為學",
    "T15n0626_001:0391c27": "作是學。作是學者不墮惡道。」其佛言：「若有",
    "T15n0626_001:0391c28": "求阿耨多羅三藐三菩提心欲成至佛者，當",
    "T15n0626_001:0391c29": "作如我學。」復問：「何所是佛學？」其佛言：「亦不",
    "T15n0626_001:0392a01": "作罪亦不墮罪亦不所與，亦無所持亦無所",
    "T15n0626_001:0392a02": "不持，亦不持戒亦無有戒，亦不忍辱亦不惡",
    "T15n0626_001:0392a03": "意，亦不精進亦無懈怠，亦不禪亦不亂意，亦",
    "T15n0626_001:0392a04": "不智慧亦無所知，亦無所學亦不有所學，",
    "T15n0626_001:0392a05": "亦不所成亦無有所成，亦不菩薩亦不佛法，",
    "T15n0626_001:0392a06": "亦不自念有身亦不念他人有身。其所見者",
    "T15n0626_001:0392a07": "無有想，亦不法想亦不無法想不想無想。」其",
    "T15n0626_001:0392a08": "佛言：「曉了是者，菩薩當作是學。所以者何？",
    "T15n0626_001:0392a09": "諸法一切如幻是為相。諸法一切皆合。所以",
    "T15n0626_001:0392a10": "者何？雖無央數事念之皆空，無所有合則為",
    "T15n0626_001:0392a11": "空。諸法不可見。所以者何？諸法等而無差特。",
    "T15n0626_001:0392a12": "諸法悉默。所以者何？不語不言。是故無有處",
    "T15n0626_001:0392a13": "所。何以故？諸法無所生。其信是者，亦不念",
    "T15n0626_001:0392a14": "所行，亦不念得脫，亦不菩薩自貢高。」其佛",
    "T15n0626_001:0392a15": "言：「若聞是學者，不恐不怖不畏，是故名為菩",
    "T15n0626_001:0392a16": "薩。譬若空不畏火、不畏風、不畏雨、不畏煙、不",
    "T15n0626_001:0392a17": "畏雲，亦不畏雷亦不畏電。所以者何？是空法",
    "T15n0626_001:0392a18": "故。菩薩者當如是，一切無所畏懼。菩薩心以",
    "T15n0626_001:0392a19": "如空者乃伏眾魔，便能為佛，能為一切作護。」",
    "T15n0626_001:0392a20": "其化佛說是語竟便不復現。波坻槃拘利菩",
    "T15n0626_001:0392a21": "薩問文殊師利：「今怛薩阿竭所湊？」則答言：",
    "T15n0626_001:0392a22": "「所從來處而所湊，所湊處從是來。」波坻槃",
    "T15n0626_001:0392a23": "拘利謂文殊師利：「其化者無所從來無所從",
    "T15n0626_001:0392a24": "去，何謂從來？」文殊師利答言：「譬若如化，來",
    "T15n0626_001:0392a25": "無道徑、去無道徑。諸法亦爾，無所從來、無所",
    "T15n0626_001:0392a26": "從去。」波坻槃拘利復問：「何所是諸法之處？」則",
    "T15n0626_001:0392a27": "答言：「自然住是之處。」復問：「一切何所處是其",
    "T15n0626_001:0392a28": "處？」「如所作是其處。」復問：「諸法無所作無有罪。」",
    "T15n0626_001:0392a29": "文殊師利言：「如是者諸法無所作無有罪。其",
    "T15n0626_001:0392b01": "法去亦無有作者、無有作罪者，諸所有悉",
    "T15n0626_001:0392b02": "入法身。」則復問文殊師利：「無有作、無有罪，何",
    "T15n0626_001:0392b03": "以言人隨其所作？」文殊師利言：「審如所問，人",
    "T15n0626_001:0392b04": "亦無所作亦無有罪。所以者何？是人之法法",
    "T15n0626_001:0392b05": "身故，亦無有作亦無有罪，如所作如所得，",
    "T15n0626_001:0392b06": "是三者等。」波坻槃拘利菩薩復問：「是三事等",
    "T15n0626_001:0392b07": "乎？」文殊師利言：「怛薩阿竭等，故三事適等。」",
    "T15n0626_001:0392b08": "復問：「怛薩阿竭者，無作、無罪、無得，是三事何",
    "T15n0626_001:0392b09": "緣與等？」文殊師利言：「怛薩阿竭無作、無罪、無",
    "T15n0626_001:0392b10": "得。其作、其罪、其得，如所為以故等。其罪以過",
    "T15n0626_001:0392b11": "了不見罪，已過當來亦不離怛薩阿竭故說。」",
    "T15n0626_001:0392b12": "是時如在釋迦文佛所，尊者舍利弗、阿難及",
    "T15n0626_001:0392b13": "諸尊比丘，悉承佛威神，皆聞文殊師利所說。",
    "T15n0626_001:0392b14": "舍利弗言：「善哉善哉！上人之所作，以法無所",
    "T15n0626_001:0392b15": "不感動，不離法身，其有智者聞是莫不發意。」",
    "T15n0626_001:0392b16": "佛言：「審如所語。菩薩者學無所學，所語平等",
    "T15n0626_001:0392b17": "無有異，如所種得其實。其菩薩者所學者慧，",
    "T15n0626_001:0392b18": "如是所說如慧。」佛語舍利弗：「汝若所學自致",
    "T15n0626_001:0392b19": "是慧。」頂中光明菩薩白佛：「何所聲聞所學？何",
    "T15n0626_001:0392b20": "所菩薩所學？」佛言：「有限有著故為弟子學，無",
    "T15n0626_001:0392b21": "有限無有礙是為菩薩學。如聲聞者其學小",
    "T15n0626_001:0392b22": "其智少；菩薩者學廣大，其所知無有極，所說",
    "T15n0626_001:0392b23": "無所罣礙。」光智菩薩白佛：「唯怛薩阿竭作感",
    "T15n0626_001:0392b24": "應，令文殊師利眾會悉來到是。所以者何？其",
    "T15n0626_001:0392b25": "在是會皆令得無所亡失。所以者何？文殊師",
    "T15n0626_001:0392b26": "利所說甚深微妙。其欲聞者，隨其所欲各令",
    "T15n0626_001:0392b27": "得所。」佛即感動，文殊師利應時與二十五上",
    "T15n0626_001:0392b28": "人及諸天子俱到佛所，前作禮而住。光智菩",
    "T15n0626_001:0392b29": "薩問文殊師利：「佛在是間，而若何緣得在異",
    "T15n0626_001:0392c01": "處而說法？」文殊師利言：「所以不在是間者，佛",
    "T15n0626_001:0392c02": "甚尊不可當，或所語可怛薩阿竭意、或不可",
    "T15n0626_001:0392c03": "意，故在一面。」其菩薩復問：「說何所法而可怛",
    "T15n0626_001:0392c04": "薩阿竭者？」文殊師利答言：「佛自知之。」復言：「雖",
    "T15n0626_001:0392c05": "爾會說其意。」文殊師利則言：「如我所知少當",
    "T15n0626_001:0392c06": "說。」則言：「何言是？」文殊師利言：「如所說，所說法",
    "T15n0626_001:0392c07": "而不異。如怛薩阿竭，如本際而不可說，如",
    "T15n0626_001:0392c08": "法住如法說。為怛薩阿竭意，無所止、無所斷，",
    "T15n0626_001:0392c09": "亦不緣亦無所緣，亦無所增亦無所減，作",
    "T15n0626_001:0392c10": "是說而不失怛薩阿竭意，亦於身無所失，亦",
    "T15n0626_001:0392c11": "不令他人有所失，亦不亡法，亦不亡生死，亦",
    "T15n0626_001:0392c12": "不亡泥洹，作是說者亦不失怛薩阿竭意。」佛",
    "T15n0626_001:0392c13": "言：「善哉善哉！如文殊師利所說，以可怛薩阿",
    "T15n0626_001:0392c14": "竭意。所以者何。亦不過亦不減。適在中無所",
    "T15n0626_001:0392c15": "想。所以者何？文殊師利俗三昧說事如故，",
    "T15n0626_001:0392c16": "不見諸法有所增者、有所減者。如文殊師利",
    "T15n0626_001:0392c17": "所說，不失怛薩阿竭意。」說是語時，八百天",
    "T15n0626_001:0392c18": "子皆得無所從生法忍。爾時眾會中復有二",
    "T15n0626_001:0392c19": "百天子，皆前以發菩薩意而未堅固，皆欲墮",
    "T15n0626_001:0392c20": "落，各各有念：「佛法無有極，難得至佛。我等不",
    "T15n0626_001:0392c21": "在菩薩學中，不如取羅漢辟支佛而般泥洹。」",
    "T15n0626_001:0392c22": "佛悉知是人可成為菩薩而中欲意轉，佛便",
    "T15n0626_001:0392c23": "化作一迦羅越，持百味飯滿鉢齎到佛所，前",
    "T15n0626_001:0392c24": "而作禮，以鉢上佛：「惟加哀受之。」佛即受鉢。",
    "T15n0626_001:0392c25": "文殊師利便從坐起，叉手白佛：「雖食，當念",
    "T15n0626_001:0392c26": "故恩。」舍利弗心念：「佛本從何等，而文殊師",
    "T15n0626_001:0392c27": "利言當念故恩乎？」則問佛：「文殊師利本有何",
    "T15n0626_001:0392c28": "功德而置怛薩阿竭。」佛言：「且忍，今為汝決狐",
    "T15n0626_001:0392c29": "疑。」即以鉢捨地，其鉢便下沒過諸佛剎，直下",
    "T15n0626_001:0393a01": "過七十二恒邊沙等剎土，剎土名曰漚呵沙",
    "T15n0626_001:0393a02": "漚呵沙者天竺語，漢言名曰明開闢，其佛號荼毘羅耶漢曰光明王，",
    "T15n0626_001:0393a03": "今現在。其鉢在彼佛剎住止空中，亦無持者。",
    "T15n0626_001:0393a04": "鉢所過諸佛剎，其佛侍者皆問佛：「是鉢從何",
    "T15n0626_001:0393a05": "所來？」諸佛言：「上方有剎名曰沙呵，佛號字釋",
    "T15n0626_001:0393a06": "迦文，鉢從彼來。所以者何？救護墮落菩薩意",
    "T15n0626_001:0393a07": "故，以變化感動。」佛語舍利弗：「行求鉢來。」舍",
    "T15n0626_001:0393a08": "利弗即承佛威神，自以慧力入萬三昧，過萬",
    "T15n0626_001:0393a09": "佛剎亦不見亦不得。從三昧還白佛：「求之不",
    "T15n0626_001:0393a10": "見不得。」佛言：「且捨。」佛復謂大目揵連：「行求索",
    "T15n0626_001:0393a11": "鉢。」則承佛威神，自蒙神足力入八千三昧，過",
    "T15n0626_001:0393a12": "八千佛剎，無所見無所得。則從三昧還白佛：",
    "T15n0626_001:0393a13": "「求之不見不能得。」佛語須菩提：「行求鉢來。」則",
    "T15n0626_001:0393a14": "入萬二千三昧，過萬二千佛剎亦不見亦不",
    "T15n0626_001:0393a15": "得。即從三昧還白佛：「求之不見不能得。」則五",
    "T15n0626_001:0393a16": "百尊比丘，各各以神足行求索鉢，亦不能見",
    "T15n0626_001:0393a17": "亦不能得。須菩提從座起白彌勒菩薩：「仁者",
    "T15n0626_001:0393a18": "高才一生補處，現當來佛。吾等行求鉢不能",
    "T15n0626_001:0393a19": "得，惟行求之。」彌勒則答言：「如若所說實一生",
    "T15n0626_001:0393a20": "補處，今者不及文殊師利所作三昧及其名",
    "T15n0626_001:0393a21": "字。聽我所言。我作佛時，如恒邊沙等悉為文",
    "T15n0626_001:0393a22": "殊師利，復不能知我行步舉足下足之事；如",
    "T15n0626_001:0393a23": "今者實不逮及。不如報文殊師利而行求之。」",
    "T15n0626_001:0393a24": "則須菩提白佛：「唯怛薩阿竭！當令文殊師利",
    "T15n0626_001:0393a25": "而行求鉢。」佛即謂文殊師利：「行求鉢來。」文殊",
    "T15n0626_001:0393a26": "師利即默聲，以受教即自思念，而不起坐、不",
    "T15n0626_001:0393a27": "離佛、不捨眾會，於是便能致鉢。即時三昧為",
    "T15n0626_001:0393a28": "無所不遍入，即於眾會以手指地，其手而下",
    "T15n0626_001:0393a29": "行，所過佛剎悉為諸佛接其足，下方莫不聞",
    "T15n0626_001:0393b01": "其聲道：「釋迦文佛致問。」其臂者一一毛放億百",
    "T15n0626_001:0393b02": "千光明，一一明者有億百千蓮華，一一蓮華",
    "T15n0626_001:0393b03": "上者皆有菩薩，其菩薩者皆各各歎釋迦文",
    "T15n0626_001:0393b04": "佛。是所過剎土皆為六反震動，其剎土皆嚴",
    "T15n0626_001:0393b05": "莊幢幡而起，所過處悉皆見文殊師利以右",
    "T15n0626_001:0393b06": "手悉接諸佛足，皆言釋迦文佛之所致問。過",
    "T15n0626_001:0393b07": "七十二恒邊沙等剎，到明開闢剎土，乃至荼",
    "T15n0626_001:0393b08": "毘羅耶佛所，前作禮，為釋迦文佛致問。其臂",
    "T15n0626_001:0393b09": "上毛一一毛有億百千光明億百千蓮華，一",
    "T15n0626_001:0393b10": "一蓮華上各有坐菩薩，悉歎釋迦文佛功德。",
    "T15n0626_001:0393b11": "其菩薩光明、彼佛光明如不相錯，各各自",
    "T15n0626_001:0393b12": "見光明王佛邊有侍者。而尊菩薩名曰光尊，",
    "T15n0626_001:0393b13": "自問其佛：「是誰手臂姝好乃爾？其毛光明，蓮",
    "T15n0626_001:0393b14": "華菩薩之所歌歎彼佛功德。」其佛言：「上方過",
    "T15n0626_001:0393b15": "七十二恒邊沙等剎土，名曰沙呵，其佛號字",
    "T15n0626_001:0393b16": "釋迦文佛，今現在前。有菩薩名文殊師利，不",
    "T15n0626_001:0393b17": "可思議僧涅，其智無所不度，以續在彼佛前，",
    "T15n0626_001:0393b18": "坐用鉢故而投手乃到是間。」其菩薩悉作是",
    "T15n0626_001:0393b19": "念，皆白其佛：「譬如渴人欲得飲，願欲得見釋",
    "T15n0626_001:0393b20": "迦文佛、文殊師利及其剎土。」其佛即以兩眉",
    "T15n0626_001:0393b21": "中央相而放光明，徹照過七十二恒邊沙剎，",
    "T15n0626_001:0393b22": "乃至沙呵剎悉為開闢，其有人見其光明者",
    "T15n0626_001:0393b23": "皆得安隱。其身譬如遮迦越羅，其有凡比丘",
    "T15n0626_001:0393b24": "者得須陀洹。其過三道上者，皆有八惟務禪，",
    "T15n0626_001:0393b25": "應時得羅漢。其菩薩身得是光明者，皆逮得",
    "T15n0626_001:0393b26": "日明三昧。荼毘羅耶佛剎諸菩薩，從彼間悉",
    "T15n0626_001:0393b27": "見是間及諸聲聞諸菩薩。以見是間剎土則",
    "T15n0626_001:0393b28": "而淚出，便言：「若瑠璃清淨及其摩尼墮其污",
    "T15n0626_001:0393b29": "泥，誠可惜之。所以者何？沙呵剎土諸菩薩，",
    "T15n0626_001:0393c01": "誠可惜之，而生彼間。」荼毘羅耶佛謂波羇頭",
    "T15n0626_001:0393c02": "菩薩：「汝不曉是，勿得說之。所以者何？我剎土",
    "T15n0626_001:0393c03": "千劫行禪，不如彼佛剎人行慈從日出至食，",
    "T15n0626_001:0393c04": "其所功德過倍是間。彼之菩薩雖有宿命，行",
    "T15n0626_001:0393c05": "法如彈指頃者其罪盡索。」是間菩薩悉問佛：",
    "T15n0626_001:0393c06": "「是光明從何所來？今身皆安隱。」佛則言：「下",
    "T15n0626_001:0393c07": "方過七十二恒邊沙等佛剎土，名漚呵沙。何",
    "T15n0626_001:0393c08": "佛者？號字荼毘羅耶，放兩眉中央相光明。」菩",
    "T15n0626_001:0393c09": "薩悉白佛：「願聞欲見漚呵沙剎土及怛薩阿",
    "T15n0626_001:0393c10": "竭荼毘羅耶。」應時釋迦文放足下光明，照下",
    "T15n0626_001:0393c11": "方過七十二恒邊沙等剎，漚呵沙剎土及荼毘",
    "T15n0626_001:0393c12": "羅耶佛盡為開闢。彼剎菩薩見其光明入",
    "T15n0626_001:0393c13": "其身，悉得摩仳低三昧具足三昧者天竺語，漢解之名須彌光明。",
    "T15n0626_001:0393c14": "是間菩薩盡見彼佛及剎，譬如在地住者，莫",
    "T15n0626_001:0393c15": "不見日月星宿。下方見是間，亦如是間見下",
    "T15n0626_001:0393c16": "方荼毘羅耶漚呵沙剎土。文殊師利以右手",
    "T15n0626_001:0393c17": "取其鉢，與無央數拘利那術百千菩薩俱而",
    "T15n0626_001:0393c18": "來上。所過諸剎土，其蓮華一一毛光明稍稍",
    "T15n0626_001:0393c19": "而盡，其鉢便在手中。是間文殊師利則從坐",
    "T15n0626_001:0393c20": "起，為佛作禮，以鉢授佛，佛則受之。其菩薩",
    "T15n0626_001:0393c21": "從下上者悉作禮，各各自以佛名謝釋迦文",
    "T15n0626_001:0393c22": "佛。怛薩阿竭即時各令就坐。悉皆受教，各各",
    "T15n0626_001:0393c23": "而坐。佛謂舍利弗：「向之所問，用文殊師利",
    "T15n0626_001:0393c24": "所問故，今為汝說之。已過去無央數不可",
    "T15n0626_001:0393c25": "計阿僧祇劫，爾時有佛號字勇莫能勝，其剎",
    "T15n0626_001:0393c26": "名無常。爾時諸聲聞八萬四千人，菩薩萬二",
    "T15n0626_001:0393c27": "千人俱悉會，其佛為三道家如說法。」佛言：",
    "T15n0626_001:0393c28": "「時怛薩阿竭勇莫能勝，於五惡世而作佛。有",
    "T15n0626_001:0393c29": "比丘名慧王，明於經法，持鉢入惟致國中而",
    "T15n0626_001:0394a01": "行分衛，得百味飯若干種食。爾時有尊者子",
    "T15n0626_001:0394a02": "名離垢王，為乳母所抱持，在城門外而住。其",
    "T15n0626_001:0394a03": "兒遙見明經比丘，欲從抱下，得下便取之求",
    "T15n0626_001:0394a04": "其食，比丘即以蜜餅授與之。其兒則食之，知",
    "T15n0626_001:0394a05": "味甘美，隨比丘而行，不顧念乳母，便隨至勇",
    "T15n0626_001:0394a06": "莫能勝佛所，則為佛作禮而坐一面。若那羅",
    "T15n0626_001:0394a07": "耶比丘以所持鉢得食而與是兒，令上其佛，",
    "T15n0626_001:0394a08": "兒則受之以上怛薩阿竭。其佛受食，鉢則為",
    "T15n0626_001:0394a09": "滿，其兒所持鉢食續如故。復以是食遍八萬",
    "T15n0626_001:0394a10": "四千比丘及菩薩萬二千人，各各悉飽滿，其",
    "T15n0626_001:0394a11": "兒所持食續復如故。佛以威神令兒歡喜，并",
    "T15n0626_001:0394a12": "蒙本之功德即為盡信，便前而住，即歎其佛，",
    "T15n0626_001:0394a13": "所持鉢食而奉上。以應時滿，其所持者亦不",
    "T15n0626_001:0394a14": "缺減，遍比丘及諸菩薩其食續在，乃知佛尊",
    "T15n0626_001:0394a15": "亦不盡索而復增益。其供養佛者，功德可重",
    "T15n0626_001:0394a16": "而增。」佛語舍利弗：「是兒以一鉢食，乃至七日",
    "T15n0626_001:0394a17": "其食不減，滿則如故。其佛阿波羅耆陀陀",
    "T15n0626_001:0394a18": "教導其兒，自歸佛及法、比丘僧，授與五戒，教",
    "T15n0626_001:0394a19": "令悔過，勸助功德。乃發阿耨多羅三耶三菩",
    "T15n0626_001:0394a20": "心。其兒父母求索子無所不遍，乃至怛薩阿",
    "T15n0626_001:0394a21": "竭所，前為佛作禮而住。其子見父母，前為作",
    "T15n0626_001:0394a22": "禮而譽言：『我今入菩薩法，用一切故願復發",
    "T15n0626_001:0394a23": "意。所以者何？難值佛故。』語其父母：『視佛相",
    "T15n0626_001:0394a24": "及其種好，其慧無所不遍，其道以度。願欲我",
    "T15n0626_001:0394a25": "身令得作沙門。所以者何？難與怛薩阿竭會",
    "T15n0626_001:0394a26": "故。』父母即言：『善哉善哉！隨子之所欲歡樂。子",
    "T15n0626_001:0394a27": "之所求，悉如子之願。吾等亦復發心，當從汝",
    "T15n0626_001:0394a28": "為法，則今悉放其舍宅，亦復効汝而為沙門。』」",
    "T15n0626_001:0394a29": "佛語舍利弗：「是兒之所言，父母及五百人悉",
    "T15n0626_001:0394b01": "發阿耨多羅三耶三菩心，悉於阿波羅耆陀",
    "T15n0626_001:0394b02": "陀佛所皆作沙門。」佛語舍利弗：「汝之所疑",
    "T15n0626_001:0394b03": "者，即若那羅耶比丘者文殊師利是，其時",
    "T15n0626_001:0394b04": "兒尊者子惟摩羅和耶者則是我身。文殊師",
    "T15n0626_001:0394b05": "利以食與我，作其功德而令發心，是則本之",
    "T15n0626_001:0394b06": "初發阿耨多羅三耶三菩心恩師。」佛語舍",
    "T15n0626_001:0394b07": "利弗：「汝欲知其今佛十種力、四事無所畏，其",
    "T15n0626_001:0394b08": "智慧不可議，悉文殊師利之所發動。所以者",
    "T15n0626_001:0394b09": "何？心則是根本。」佛復語舍利弗：「如我身等不",
    "T15n0626_001:0394b10": "可數阿僧祇剎土諸佛，悉為文殊師利之所",
    "T15n0626_001:0394b11": "發動，號悉字釋迦文佛。如是佛數，復有號為",
    "T15n0626_001:0394b12": "提式沸佛，復有號式佛，復有號提和竭佛，",
    "T15n0626_001:0394b13": "復有號惟衛佛。」佛語舍利弗：「悉說是諸佛",
    "T15n0626_001:0394b14": "字，從劫至劫未有竟時，皆悉文殊師利之所",
    "T15n0626_001:0394b15": "發動，今現在悉轉法輪中，有般泥洹者，中有",
    "T15n0626_001:0394b16": "行菩薩道者，中有在兜術天上者，中有在母",
    "T15n0626_001:0394b17": "腹者，中有生者，中有捨家求佛者，中有坐",
    "T15n0626_001:0394b18": "佛樹下者，中有成佛者，猶不可盡。」佛謂舍利",
    "T15n0626_001:0394b19": "弗：「文殊師利者，是菩薩之父母，是則為迦羅",
    "T15n0626_001:0394b20": "蜜。屬所問者，何緣而置怛薩阿竭？而我之所",
    "T15n0626_001:0394b21": "得，悉蒙文殊師利恩，以為是恩故。其二百天",
    "T15n0626_001:0394b22": "子即時自念：『諸法學者乃可有所成，吾等尚",
    "T15n0626_001:0394b23": "可。所以者何？今是釋迦文佛，為文殊師利所",
    "T15n0626_001:0394b24": "發意自致成佛，我等何為懈怠？』用是念故其",
    "T15n0626_001:0394b25": "心則堅，悉得盡信阿耨多羅三耶三菩心。文",
    "T15n0626_001:0394b26": "殊師利以手變化而得鉢，無所不感動，是謂",
    "T15n0626_001:0394b27": "本之學習。從是剎土乃到下方，過不可數人，",
    "T15n0626_001:0394b28": "皆悉發阿耨多羅三耶三菩心。十方今現在",
    "T15n0626_001:0394b29": "諸佛，皆以珍寶華蓋用供養法故，悉覆三千",
    "T15n0626_001:0394c01": "大千之剎土，從其華蓋盡聞其音，如釋迦文",
    "T15n0626_001:0394c02": "佛之所言，皆文殊師利之所感動。」",
    "T15n0626_001:0394c03": "佛語舍利弗：「若男子女人欲疾般泥洹者，當",
    "T15n0626_001:0394c04": "發阿耨多羅三耶三菩心。所以者何？有人畏",
    "T15n0626_001:0394c05": "生死而不能發心為阿耨多羅三耶三菩心，",
    "T15n0626_001:0394c06": "欲求聲聞作阿羅漢早取般泥洹。其作是言",
    "T15n0626_001:0394c07": "者，我續見在於生死中。有菩薩而精進者，已",
    "T15n0626_001:0394c08": "成至佛。所以者何？以過去無央數不可計阿",
    "T15n0626_001:0394c09": "僧祇劫，爾時有佛號字一切度，壽一萬歲，有",
    "T15n0626_001:0394c10": "百億弟子。有尊比丘名莫能勝，其智慧甚巍",
    "T15n0626_001:0394c11": "巍。後有尊比丘名得大願，其神足甚亦巍巍。",
    "T15n0626_001:0394c12": "爾時怛薩阿竭整衣服持鉢，與比丘俱入常",
    "T15n0626_001:0394c13": "名聞國分衛。其尊比丘智慧備足者在佛之",
    "T15n0626_001:0394c14": "右，其神足比丘在佛之左，有尊比丘名悔智，",
    "T15n0626_001:0394c15": "隨佛後而侍之。八千菩薩而在前導，中有如",
    "T15n0626_001:0394c16": "釋者，中有如天子被服者，中有如天者，中有",
    "T15n0626_001:0394c17": "如四天王者，皆悉令人治道，用怛薩阿竭故。」",
    "T15n0626_001:0394c18": "佛語舍利弗：「時佛以入彼城道徑而過於市。",
    "T15n0626_001:0394c19": "有三尊者子，各各尚小，莊嚴被服甚姝好，而",
    "T15n0626_001:0394c20": "共坐戲。是一兒遙見佛且來，及諸比丘菩薩",
    "T15n0626_001:0394c21": "光明甚巍巍。其小兒謂二兒，以手遙指示之，",
    "T15n0626_001:0394c22": "乃見怛薩阿竭來，光明與相隨者不甚好乃",
    "T15n0626_001:0394c23": "爾。其二兒則言：『以見之。』是一兒便言：『此者",
    "T15n0626_001:0394c24": "一切之中極尊而無與等者，吾等當供養。",
    "T15n0626_001:0394c25": "所以者何？其福無量。』其二兒則答言：『亦無華",
    "T15n0626_001:0394c26": "香，當何以供之？』其一兒則脫著身白珠著手",
    "T15n0626_001:0394c27": "中，便報謂二兒：『是猶可以供佛智者。見怛",
    "T15n0626_001:0394c28": "薩阿竭，不當作貪。』則其二兒効解取著頭",
    "T15n0626_001:0394c29": "上白珠著其手中，即各歎言，行至佛所，譬若",
    "T15n0626_001:0395a01": "度水。所以者何？以其心淨而等住故。是一兒",
    "T15n0626_001:0395a02": "復問二兒：『持是功德以何求索？』其一兒言：『願",
    "T15n0626_001:0395a03": "如佛右面尊比丘。』其一兒言：『願如左面神足",
    "T15n0626_001:0395a04": "比丘。』是二兒各各有是願已，復共問一兒：『若",
    "T15n0626_001:0395a05": "願何等？』即報言：『我欲如佛，其光明無輩，如",
    "T15n0626_001:0395a06": "師子獨步，常有眾而隨我。』是兒作是說時，虛",
    "T15n0626_001:0395a07": "空中八千天子皆言：『善哉善哉！如若之所言，",
    "T15n0626_001:0395a08": "天上天下一切蒙若恩。』是三兒相將來至佛",
    "T15n0626_001:0395a09": "前。其怛薩阿竭呼侍者沙竭：『汝乃見是三兒",
    "T15n0626_001:0395a10": "而持白珠來者不？其中央行小兒，悅心精進",
    "T15n0626_001:0395a11": "來行，舉其一足時，却其罪百劫。如下一足，後",
    "T15n0626_001:0395a12": "事事當更百遮迦越羅。如是數，當復更釋亦",
    "T15n0626_001:0395a13": "如是，其梵天亦等如是，其一舉足之功德中",
    "T15n0626_001:0395a14": "百見佛。』語適竟，是三兒已到，前為怛薩阿竭",
    "T15n0626_001:0395a15": "作禮，各各以其白珠散佛上。其二兒發聲聞",
    "T15n0626_001:0395a16": "意者，所散珠各在佛上肩昇；其一兒發阿耨",
    "T15n0626_001:0395a17": "多羅三耶三菩心者，而散白珠在佛頭上，而",
    "T15n0626_001:0395a18": "在虛空化為珠華交露之帳，正等而四方，中",
    "T15n0626_001:0395a19": "有床，怛薩阿竭而坐之。其佛則時笑。沙竭勃",
    "T15n0626_001:0395a20": "問佛：『怛薩阿竭所笑，會當有意。願聞其說。』佛",
    "T15n0626_001:0395a21": "言：『見二兒發聲聞意者不？所以者何？皆畏生",
    "T15n0626_001:0395a22": "死之懼故，是以不發菩薩心。所以者何？欲疾",
    "T15n0626_001:0395a23": "般泥洹故。』其侍者問：『其一兒當云何？』佛復謂",
    "T15n0626_001:0395a24": "言：『是中央兒以後自致成佛，是二兒乃為作",
    "T15n0626_001:0395a25": "聲聞，其一者智慧甚當尊，一者神足亦復爾。』」",
    "T15n0626_001:0395a26": "釋迦文佛問舍利弗：「汝乃知是中央兒不？」舍",
    "T15n0626_001:0395a27": "利弗言：「不及。」佛言：「則我身是。乃知右面之兒",
    "T15n0626_001:0395a28": "不？」舍利弗言：「不及。」「爾時之兒，則舍利弗是。",
    "T15n0626_001:0395a29": "其左面之兒，則大目揵連是。」佛謂舍利弗：",
    "T15n0626_001:0395b01": "「汝等本畏生死故不發菩薩心，而欲疾般泥",
    "T15n0626_001:0395b02": "洹。觀其一兒發阿耨多羅三耶三菩心者，今",
    "T15n0626_001:0395b03": "我自致成佛。如汝等不離吾法，而作聲聞乃",
    "T15n0626_001:0395b04": "得解脫。」佛復謂舍利弗：「其欲疾般泥洹者，",
    "T15n0626_001:0395b05": "當發意求佛如我。向之所說其疾者，無過薩",
    "T15n0626_001:0395b06": "芸若。所以者何？無所罣礙故、用持尊故、用",
    "T15n0626_001:0395b07": "無盡故、用阿耨多羅三耶三菩心故、莫能有",
    "T15n0626_001:0395b08": "及等故、持有好故、以過諸聲聞辟支佛故。其",
    "T15n0626_001:0395b09": "欲作者，便得薩芸若意，亦復如是。」說摩訶衍",
    "T15n0626_001:0395b10": "品時，萬人悉發阿耨多羅三耶三菩心。其一",
    "T15n0626_001:0395b11": "一尊比丘，舍利弗、摩訶目揵連、阿難、舍比、摩",
    "T15n0626_001:0395b12": "訶迦葉、䗍越難頭、耶和致難離、分耨頭陀、",
    "T15n0626_001:0395b13": "須菩提等，悉以頭面著佛足，皆譽言：「若男子",
    "T15n0626_001:0395b14": "女人欲求道者，當發尊意。所以者何？如佛百",
    "T15n0626_001:0395b15": "千以法為吾等說，不能復發作菩薩心，皆而",
    "T15n0626_001:0395b16": "有悔為羅漢故，不如本作五逆惡，其罪猶有",
    "T15n0626_001:0395b17": "解脫，可發心為阿耨多羅三耶三菩心。今者",
    "T15n0626_001:0395b18": "以無所益。所以者何？惟燒佛種故。其器者",
    "T15n0626_001:0395b19": "以不堪菩薩心。所以者何？譬若死人無益於",
    "T15n0626_001:0395b20": "生者。今吾等以得脫，無益於天上天下。有兩",
    "T15n0626_001:0395b21": "足若四足者，皆依地而得活。其有發心為阿",
    "T15n0626_001:0395b22": "耨多羅三耶三菩心者，諸天及人皆蒙其恩。」",
    "T15n0626_001:0395b23": "爾時阿闍世王乘四馬車與群臣俱出，而到",
    "T15n0626_001:0395b24": "佛所，前為作禮而住，白佛言：「一切人從何因",
    "T15n0626_001:0395b25": "緣而作罪？」佛語阿闍世：「以住吾我人者便作",
    "T15n0626_001:0395b26": "罪，貪身故而有身用，是故不離其中。」阿闍世",
    "T15n0626_001:0395b27": "王復問：「助貪愛者根為在何所？」佛言：「無黠是。」",
    "T15n0626_001:0395b28": "則復問：「誰是無黠根？」佛言：「所作與念異，是故",
    "T15n0626_001:0395b29": "根。」復問：「何所與念異者？」佛言：「其本異所作謂",
    "T15n0626_001:0395c01": "是。」復問：「本異者何謂是？」佛言：「如幻所化無",
    "T15n0626_001:0395c02": "所有是故異。」復問：「誰化者？」佛言：「無有造者是",
    "T15n0626_001:0395c03": "故化。」復問：「無所生無所有，當云何計？」佛言：",
    "T15n0626_001:0395c04": "「用無有生無所有，故不可計。」復問：「所疑從何",
    "T15n0626_001:0395c05": "因緣起？」佛言：「無所據故。」「何謂無所據？」佛言：",
    "T15n0626_001:0395c06": "「如所說聞之則疑，是謂不據。」復問：「何所是道？",
    "T15n0626_001:0395c07": "何所為信？」佛言：「脫於婬怒癡是為道。何所是",
    "T15n0626_001:0395c08": "信？」佛言：「不得諸法根本，其心不異，是故為",
    "T15n0626_001:0395c09": "信。」阿闍世王即言：「善哉善哉！如怛薩阿竭所",
    "T15n0626_001:0395c10": "說。一切人所以不信者何？自作故。今我用惡",
    "T15n0626_001:0395c11": "人之言，勅令臣下自殺其父，用貪利國故、用",
    "T15n0626_001:0395c12": "貪財寶故、用貪利宰民故、用貪利尊貴故。今",
    "T15n0626_001:0395c13": "我使臣下而害其父，貪身狐疑不能自解，若",
    "T15n0626_001:0395c14": "飲若食在戲樂、若在正殿聽省國事、若在中",
    "T15n0626_001:0395c15": "宮五樂之欲、若獨與眾俱，晝夜而不忘，飲",
    "T15n0626_001:0395c16": "食則不能消，亦無其臥，顏色亦無和悅。時其",
    "T15n0626_001:0395c17": "心常怖懅，知不離於泥犁。」則復陳言：「若盲者",
    "T15n0626_001:0395c18": "承佛所得眼目，若為水所溺者依佛而得脫，",
    "T15n0626_001:0395c19": "其有苦痛者佛而令得安，其有恐懅者佛而",
    "T15n0626_001:0395c20": "為作護，其有貧窮者佛能為作珍寶，其有失",
    "T15n0626_001:0395c21": "道徑者能示於道路。佛以加大哀不以為勤",
    "T15n0626_001:0395c22": "劇，等心於一切堅固而作厚，常忍於苦樂不",
    "T15n0626_001:0395c23": "捨於一切人。今我身而怖懅，惟佛當加護，",
    "T15n0626_001:0395c24": "令危者而得安。身無有能救者，唯願而得濟，",
    "T15n0626_001:0395c25": "無所歸者唯願受其歸命。譬若無眼目唯得",
    "T15n0626_001:0395c26": "而視瞻，如人之欲躄惟令而得往。今當入",
    "T15n0626_001:0395c27": "阿鼻乃至大泥犁，願令得不入。惟怛薩阿竭",
    "T15n0626_001:0395c28": "今當為我解說吾之狐疑，令心而得開至死無",
    "T15n0626_001:0395c29": "餘疑，令重罪而得微輕。」佛念阿闍世王，其所",
    "T15n0626_001:0396a01": "說甚深而微妙，是病莫能療之者，獨佛文殊",
    "T15n0626_001:0396a02": "師利而有感應。舍利弗承佛威神，謂阿闍世：",
    "T15n0626_001:0396a03": "「欲決狐疑者明旦作食，請文殊師利等，令到",
    "T15n0626_001:0396a04": "其宮受之者，其若之官屬皆當得其福，并羅",
    "T15n0626_001:0396a05": "閱國諸民皆因是功德可而為本。」阿闍世王",
    "T15n0626_001:0396a06": "則白文殊師利：「惟加大恩，明旦屈德就宮而",
    "T15n0626_001:0396a07": "食。」則文殊師利答言：「以足可為供養已。」文殊",
    "T15n0626_001:0396a08": "師利復言：「佛法非以衣食故。」阿闍世即白：「當",
    "T15n0626_001:0396a09": "何以施之？」則答言：「若深入微妙，其事審諦無",
    "T15n0626_001:0396a10": "所污亦無所著，亦無所疑無所難、無所畏無",
    "T15n0626_001:0396a11": "所一懼，如是者以為得哀。」文殊師利復語阿",
    "T15n0626_001:0396a12": "闍世：「念諸法，亦不念有亦不念無，是者以為",
    "T15n0626_001:0396a13": "得哀。不當念過去意，亦不當念當來意，亦不",
    "T15n0626_001:0396a14": "當念現在意，作是者以得加哀。汝不當念一",
    "T15n0626_001:0396a15": "切之所可見者，亦不誠作是者，以得加哀。」阿",
    "T15n0626_001:0396a16": "闍世王復白文殊師利：「如所言，悉法之所載",
    "T15n0626_001:0396a17": "無有異，惟以身故當加哀受其請。」文殊師利",
    "T15n0626_001:0396a18": "復言：「且止。其道者非以是故若飲若食。若王",
    "T15n0626_001:0396a19": "不念有吾有我壽命人，以念是者以得加哀。",
    "T15n0626_001:0396a20": "若心無所持亦無所緣，亦不四大亦不五陰，",
    "T15n0626_001:0396a21": "亦不六衰亦不持三界，亦不於功德亦不念",
    "T15n0626_001:0396a22": "無有功德，亦不於俗亦不於道，亦不於罪亦",
    "T15n0626_001:0396a23": "不於無罪，亦不於餘亦不於無餘，亦不於脫",
    "T15n0626_001:0396a24": "亦不於無脫，亦不於生死亦不於泥洹，作如",
    "T15n0626_001:0396a25": "是者以得加哀。」阿闍世王復白文殊師利：「聞",
    "T15n0626_001:0396a26": "如是法倍復踊躍，以是故欲請之，令我緣",
    "T15n0626_001:0396a27": "是而得安隱。」文殊師利答言：「汝希望有所",
    "T15n0626_001:0396a28": "緣欲得安隱，是以不緣則無安隱。所以者",
    "T15n0626_001:0396a29": "何？因其法無所緣無有安，不念是亦不貢",
    "T15n0626_001:0396b01": "高，一切無所念，是故緣是故安。於是中無",
    "T15n0626_001:0396b02": "惡意，後復無災變者。後有災變者是則不安，",
    "T15n0626_001:0396b03": "從本至竟無有異是乃為安。」阿闍世復問：「說",
    "T15n0626_001:0396b04": "何所法而無異可得安？」文殊師利言：「若空無",
    "T15n0626_001:0396b05": "作者，無有能作者，無有想、無有願、無有作，",
    "T15n0626_001:0396b06": "亦無有作者。其有念我有所作無所作，是故",
    "T15n0626_001:0396b07": "為異。亦不求無所緣，身口意是為作。所以者",
    "T15n0626_001:0396b08": "何？無生死想。是故諸法若有所緣，當知悉",
    "T15n0626_001:0396b09": "無所緣。」阿闍世復問：「何謂生死無生死？」則言：",
    "T15n0626_001:0396b10": "不念過去以盡。亦不念當來未至。亦不念今",
    "T15n0626_001:0396b11": "「現在而無常，於諸法不念有所增有所減，作",
    "T15n0626_001:0396b12": "者是生死則無生死。」阿闍世復問：「未脫者當",
    "T15n0626_001:0396b13": "云何與道合？」文殊師利言：「汝知日明與冥合",
    "T15n0626_001:0396b14": "不？」阿闍世言：「不合。所以者何？日出眾冥晦",
    "T15n0626_001:0396b15": "滅。」文殊師利言：「王寧知冥所去處乎？」答",
    "T15n0626_001:0396b16": "言：「不見可處，而在何所處？」文殊師利言：「所",
    "T15n0626_001:0396b17": "謂道智來時，譬若日出不可知眾冥所在，如",
    "T15n0626_001:0396b18": "是時亦不知未脫所在。」文殊師利復言：「道與",
    "T15n0626_001:0396b19": "未脫等、未脫與道等。何以故？俱空故，未脫與",
    "T15n0626_001:0396b20": "道等故。諸法平等，其知是者未脫則為作道。",
    "T15n0626_001:0396b21": "何以故？求不脫不知處，是故曰道。其求不脫",
    "T15n0626_001:0396b22": "處而不可見，是則道。」阿闍世復問：「云何不脫",
    "T15n0626_001:0396b23": "而為道？」文殊師利言：「於不脫是為道，不作",
    "T15n0626_001:0396b24": "是者為道。」阿闍世復問：「其道者當云何學？」則",
    "T15n0626_001:0396b25": "答言：「如學諸法。」阿闍世復問：「以學諸法寧有",
    "T15n0626_001:0396b26": "處所不？」文殊師利言：「作是學道不可至。」阿闍",
    "T15n0626_001:0396b27": "世復問：「其學者當至泥洹不？」文殊師利言：「乃",
    "T15n0626_001:0396b28": "有法從泥洹來，言我從泥洹來？」阿闍世即言：",
    "T15n0626_001:0396b29": "「亦無往者，亦無來者。」文殊師利謂阿闍世：「其",
    "T15n0626_001:0396c01": "學道知無處所，是故道。」阿闍世復問：「當何所",
    "T15n0626_001:0396c02": "住道而學作是？」則答言：「無所住是為學道。」阿",
    "T15n0626_001:0396c03": "闍世復問：「其學道者不作淨戒、三昧、智慧住？」",
    "T15n0626_001:0396c04": "即答言：「其道者不緣戒、不求三昧、不貢高於",
    "T15n0626_001:0396c05": "智慧住。」文殊師利謂阿闍世：「乃可緣戒、求三",
    "T15n0626_001:0396c06": "昧、貢高於智慧，作如是則有住處不？」阿闍世",
    "T15n0626_001:0396c07": "言：「無。」文殊師利言：「故當如道無所住。」阿闍",
    "T15n0626_001:0396c08": "世復問：「若男子女人當云何自前於道？」文殊",
    "T15n0626_001:0396c09": "師利言：「其欲學道者，不見法有常無常，不見",
    "T15n0626_001:0396c10": "法有脫無有脫，亦不見法安若苦者，亦不見",
    "T15n0626_001:0396c11": "法是我若一切人，亦不見法在生死至泥洹",
    "T15n0626_001:0396c12": "者，作是學道者為以前。」阿闍世王即言：「善哉",
    "T15n0626_001:0396c13": "善哉！如文殊師利菩薩之所言。惟願受其請。",
    "T15n0626_001:0396c14": "所以者何？用狐疑故。熟自思念，如諸法無吾",
    "T15n0626_001:0396c15": "無我、無壽無命，而我有狐疑。」文殊師利言：「如",
    "T15n0626_001:0396c16": "無者不可令有，以無者亦不脫亦無所脫，",
    "T15n0626_001:0396c17": "其說我者而有脫者，以無有脫者亦不脫亦",
    "T15n0626_001:0396c18": "無所脫。所以者何？諸法悉脫故。」佛謂文殊",
    "T15n0626_001:0396c19": "師利：「受阿闍世王請，用無央數人故。」文殊師",
    "T15n0626_001:0396c20": "利則言：「惟受怛薩阿竭教。所以者何？不違教",
    "T15n0626_001:0396c21": "故。」阿闍世則踊躍歡喜，便從座起，為佛諸比",
    "T15n0626_001:0396c22": "丘及文殊師利作禮而去。阿闍世行，且問舍",
    "T15n0626_001:0396c23": "利弗：「文殊師利等輩者幾人？」舍利弗言：「五百",
    "T15n0626_001:0396c24": "人悉令於宮食。」便從道歸於城。即勅大宮",
    "T15n0626_001:0396c25": "令作百味之食。即日治其殿上，施其幢幡帷",
    "T15n0626_001:0396c26": "帳華蓋，以華布其地，悉持名香而熏之。設五",
    "T15n0626_001:0396c27": "百高床，皆布名珠琬𤥻其色若干，合宮之內",
    "T15n0626_001:0396c28": "悉皆治嚴，以華香遍之。勅令城郭諸街市",
    "T15n0626_001:0396c29": "里皆而掃除，以華香從之，道邊者皆施帷帳",
    "T15n0626_001:0397a01": "幢幡而起除之，其里之門皆施雙結華，令諸",
    "T15n0626_001:0397a02": "人民明旦皆當道迎供養。文殊師利即初夜，",
    "T15n0626_001:0397a03": "文殊自念：「我與少少俱出至請，亦無他感動，",
    "T15n0626_001:0397a04": "乃可到他方剎土請諸菩薩，往到彼所令就",
    "T15n0626_001:0397a05": "請，復悉聽其所說法。」作是念時，應時如伸臂",
    "T15n0626_001:0397a06": "之頃便從是不現，到東方過八萬二千佛剎，",
    "T15n0626_001:0397a07": "其剎名常名聞，其佛號字惟淨首，今現在，有",
    "T15n0626_001:0397a08": "眾菩薩無異道，其剎土常轉阿惟越致法輪。",
    "T15n0626_001:0397a09": "其土諸樹悉皆眾寶，其葉花實無央數色，風",
    "T15n0626_001:0397a10": "一起時吹其諸樹，但聞佛音、但聞法音及阿",
    "T15n0626_001:0397a11": "惟越致僧音。用是常聞三寶聲，故其剎土名",
    "T15n0626_001:0397a12": "曰沙陀惟瞿吒。文殊師利已在彼所，為佛作",
    "T15n0626_001:0397a13": "禮，白其怛薩阿竭：「願用我故，盡令菩薩到沙",
    "T15n0626_001:0397a14": "呵剎土，至阿闍世所而就食。」佛則謂之：「其欲",
    "T15n0626_001:0397a15": "行者便可往。」",
    "T15n0626_001:0397a16": "佛說阿闍世王經卷上"
}