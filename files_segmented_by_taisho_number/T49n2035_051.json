{
    "T49n2035_051:0450b04": "佛祖統紀卷第五十一",
    "T49n2035_051:0450b06": "宋咸淳四明福泉沙門志磐撰",
    "T49n2035_051:0450b07": "歷代會要志第十九之一",
    "T49n2035_051:0450b08": "自有佛法以來。所以知三教之並興。諸宗",
    "T49n2035_051:0450b09": "之互立與夫世變之不常。固已繫之編年。至",
    "T49n2035_051:0450b10": "欲考一事之本末。則歲月散漫莫之可尋。",
    "T49n2035_051:0450b11": "今故開張眾目會其事要。俾討論典故者",
    "T49n2035_051:0450b12": "識某事於某朝某年之下。茲但舉略以指廣",
    "T49n2035_051:0450b13": "云耳。",
    "T49n2035_051:0450b14": "君上奉法　　屢朝拜佛　　天書御製",
    "T49n2035_051:0450b15": "聖君護法　　試經度僧　　特恩度僧",
    "T49n2035_051:0450b16": "進納度僧　　士夫出家　　沙門封爵",
    "T49n2035_051:0450b17": "僧職師號　　不拜君父　　不稱臣僧",
    "T49n2035_051:0450b18": "崇禮高行　　沙門著書",
    "T49n2035_051:0450b19": "君上奉法",
    "T49n2035_051:0450b20": "漢明帝。問摩騰法師曰。佛出世何不及此。",
    "T49n2035_051:0450b21": "答曰。佛雖不往。然光明及處。千年五百。皆",
    "T49n2035_051:0450b22": "有聖人傳佛聲教。而往化之。",
    "T49n2035_051:0450b23": "吳主皓問佛法於闞澤。答曰。孔老法天。諸",
    "T49n2035_051:0450b24": "天奉佛。",
    "T49n2035_051:0450b25": "晉元帝。召潛法師講經。著屐登殿○明帝",
    "T49n2035_051:0450b26": "幸興皇寺。集義學沙門講道○成帝召義",
    "T49n2035_051:0450b27": "法師入禁中授五戒○召潛法師講般若",
    "T49n2035_051:0450b28": "經○召支遁法師入禁中講經○簡文幸",
    "T49n2035_051:0450b29": "瓦官。聽汰法師講放光般若經。",
    "T49n2035_051:0450c01": "宋高祖設齋內殿。沙門道照陳詞。帝稱善○",
    "T49n2035_051:0450c02": "文帝率公卿。日集祇洹寺。聽求那跋摩講",
    "T49n2035_051:0450c03": "華嚴十地品○帝與侍中何尚之論佛理",
    "T49n2035_051:0450c04": "○帝聞生法師佛性義。詔求沙門述生法",
    "T49n2035_051:0450c05": "師頓悟義○孝武召猷法師內殿說法○四",
    "T49n2035_051:0450c06": "月八日內殿灌佛齋僧。",
    "T49n2035_051:0450c07": "齊高帝。幸莊嚴寺。聽達法師講維摩經○",
    "T49n2035_051:0450c08": "武帝華林園受八關齋戒○帝不豫。詔諸沙",
    "T49n2035_051:0450c09": "門祈佛七日。天香滿殿。",
    "T49n2035_051:0450c10": "梁武帝。重雲殿講經。沙門法彪為都講○",
    "T49n2035_051:0450c11": "召旻法師入殿。講勝鬘經。公卿畢集○帝",
    "T49n2035_051:0450c12": "集諸沙門製文。永斷酒肉○帝服田衣",
    "T49n2035_051:0450c13": "禮婁約法師受具足戒。公卿道俗受戒者。",
    "T49n2035_051:0450c14": "四萬八千人○召雲光法師內殿講經。天雨",
    "T49n2035_051:0450c15": "寶華○帝幸同泰寺捨身○京城大疫。為",
    "T49n2035_051:0450c16": "百姓設救苦齋。幸同泰寺行清淨大捨。開",
    "T49n2035_051:0450c17": "涅槃經題設道俗大齋五萬人○帝幸同泰",
    "T49n2035_051:0450c18": "寺講涅槃經○帝幸同泰寺發金字般若",
    "T49n2035_051:0450c19": "經題。聽法者三十萬人○幸同泰寺設盂蘭",
    "T49n2035_051:0450c20": "盆齋○簡文帝四月八日。建齋度人。親為",
    "T49n2035_051:0450c21": "願文陳武帝迎佛牙於杜姥宅。設四部無",
    "T49n2035_051:0450c22": "遮大會○幸大莊嚴寺捨身。群臣表請還",
    "T49n2035_051:0450c23": "宮○幸大莊嚴寺發金光明經題○勅大",
    "T49n2035_051:0450c24": "內設仁王齋○召瓊法師於重雲殿。講大",
    "T49n2035_051:0450c25": "品般若經○太極殿設無礙大會。行捨身",
    "T49n2035_051:0450c26": "法○集沙門行方等懺法華懺金光明懺",
    "T49n2035_051:0450c27": "○宣帝召暅法師。為七廟講大品般若經",
    "T49n2035_051:0450c28": "○後主召聚法師。赴太極殿講金光明經。",
    "T49n2035_051:0450c29": "○詔顗禪師赴太極殿。講大智度論題。般若",
    "T49n2035_051:0451a01": "經題。詔顗禪師居光宅寺。帝幸寺聽講仁",
    "T49n2035_051:0451a02": "王經。躬禮三拜○詔顗禪師赴崇正殿。為皇",
    "T49n2035_051:0451a03": "太子授菩薩戒。",
    "T49n2035_051:0451a04": "北魏孝文。詔德法師一月三入殿說法。帝數",
    "T49n2035_051:0451a05": "幸王園寺。與沙門談論佛法○幸白塔寺",
    "T49n2035_051:0451a06": "聽登法師講成實論○詔四月八日迎洛京",
    "T49n2035_051:0451a07": "諸寺佛像。入閶闔宮受散花禮敬○宣武",
    "T49n2035_051:0451a08": "御式乾殿講維摩經。西域沙門至者三千",
    "T49n2035_051:0451a09": "人。",
    "T49n2035_051:0451a10": "北齊文宣。幸遼陽甘露寺。禪居深觀。勅非",
    "T49n2035_051:0451a11": "軍國大事不得聞○武成詔藏法師。赴太",
    "T49n2035_051:0451a12": "極殿講華嚴經。",
    "T49n2035_051:0451a13": "隋文帝。詔興法師。太興殿授菩薩戒○晉王",
    "T49n2035_051:0451a14": "迎顗禪師至揚州。設千僧齋受菩薩戒。",
    "T49n2035_051:0451a15": "唐太宗詔常法師入內殿。為皇后太子授",
    "T49n2035_051:0451a16": "菩薩戒○奘法師譯瑜伽師地論。勅寫新譯",
    "T49n2035_051:0451a17": "經論頒賜九道總管○武后詔藏法師講新",
    "T49n2035_051:0451a18": "譯華嚴經。師指殿隅金師子為譬。集其言",
    "T49n2035_051:0451a19": "為金師子章○中宗詔於化度寺設無遮",
    "T49n2035_051:0451a20": "大會○召藏法師入殿授菩薩戒○召北",
    "T49n2035_051:0451a21": "宗秀禪師居內道場。禮為國師○玄宗召",
    "T49n2035_051:0451a22": "淨禪師至闕問道○肅宗召不空三藏灌",
    "T49n2035_051:0451a23": "頂授戒○詔南陽忠禪師問道○召隣法師",
    "T49n2035_051:0451a24": "入禁中講經○代宗詔建盂蘭盆會。設七",
    "T49n2035_051:0451a25": "廟神座迎行衢道○詔徑山欽禪師入見。",
    "T49n2035_051:0451a26": "賜號國一禪師○德宗幸安國寺設盂蘭",
    "T49n2035_051:0451a27": "盆供○順宗詔尸利禪師咨問禪理○憲",
    "T49n2035_051:0451a28": "宗問觀法師華嚴法界。豁然有得。封大統",
    "T49n2035_051:0451a29": "清涼國師○召鵝湖義禪師問佛性○召",
    "T49n2035_051:0451b01": "章敬憚禪師咨問禪法○召寬禪師咨問",
    "T49n2035_051:0451b02": "禪要○穆宗遣兩街迎請汾陽業禪師。中",
    "T49n2035_051:0451b03": "夜說法端坐而逝○敬宗幸興福寺觀敘法",
    "T49n2035_051:0451b04": "師講經。",
    "T49n2035_051:0451b05": "文宗。詔圭峯密禪師問佛法○宣宗遣使",
    "T49n2035_051:0451b06": "以師禮召鹽官安禪師。力辭。勅所居為齊",
    "T49n2035_051:0451b07": "豐寺○召辯禪師入見問道○懿宗於禁",
    "T49n2035_051:0451b08": "中延名僧設講座自唱經題手錄梵文",
    "T49n2035_051:0451b09": "○設萬僧齋自升座為讚唄。長眉僧來應",
    "T49n2035_051:0451b10": "供。陵空而去。",
    "T49n2035_051:0451b11": "五代唐莊宗。召三聖然禪師問法。",
    "T49n2035_051:0451b12": "大宋太祖。詔沈義倫。以金銀字寫金剛經。",
    "T49n2035_051:0451b13": "召蘊法師講演○詔超法師等入內誦金字",
    "T49n2035_051:0451b14": "大藏經○上手金剛經常自讀誦。謂趙普",
    "T49n2035_051:0451b15": "曰。不欲甲冑之士知之。但言讀兵書○",
    "T49n2035_051:0451b16": "太宗召赤脚道者入見。問南方禪律如何",
    "T49n2035_051:0451b17": "化物云云○幸開寶塔問。僧何人。曰塔主。",
    "T49n2035_051:0451b18": "上曰。朕塔因何卿作主○上問。僧何來。答",
    "T49n2035_051:0451b19": "曰。廬山臥雲菴。上曰。臥雲深處不朝天○",
    "T49n2035_051:0451b20": "詔兩街僧錄省才進盂蘭盆儀○真宗召",
    "T49n2035_051:0451b21": "浮石矩法師講四十二章經○仁宗頂玉",
    "T49n2035_051:0451b22": "冠觀音像。以朝百官○勅韶州迎六祖衣",
    "T49n2035_051:0451b23": "鉢。入京供養○詔左街璉禪師入對化成",
    "T49n2035_051:0451b24": "殿○召舜禪師入對便殿。賜紫衣銀鉢○",
    "T49n2035_051:0451b25": "乾元節勅福聖塔院。建大齋。施袈裟○神",
    "T49n2035_051:0451b26": "宗勅大內設千僧齋。施金剛經袈裟○詔",
    "T49n2035_051:0451b27": "淨慈本禪師。住京師慧林。入對延和殿○",
    "T49n2035_051:0451b28": "徽宗嘉州奏。古樹有定僧。詔輿至禁中。曰",
    "T49n2035_051:0451b29": "我遠法師弟慧持也。上令圖形製讚○欽宗",
    "T49n2035_051:0451c01": "高宗即位遣八輦。召金山勤禪師。詣行在",
    "T49n2035_051:0451c02": "說法○高宗幸上竺大士殿。炷香賜萬歲香",
    "T49n2035_051:0451c03": "山為大士供○孝宗遣內都監。至徑山問",
    "T49n2035_051:0451c04": "道於杲禪師○靈山琳法師入見問道○幸",
    "T49n2035_051:0451c05": "上竺問訥法師歲旦光明懺之旨。賜錢建",
    "T49n2035_051:0451c06": "十六觀堂。內翰樓鑰作記○勅禁中建內觀",
    "T49n2035_051:0451c07": "堂。一遵上竺制度○佛生日召上竺訥法",
    "T49n2035_051:0451c08": "師。領五十僧。入內觀堂行護國金光明三",
    "T49n2035_051:0451c09": "昧。賜帛五十匹。歲以為常○召靈隱遠禪",
    "T49n2035_051:0451c10": "師入對選德殿○召天竺靈隱徑山及三教",
    "T49n2035_051:0451c11": "之士。集內觀堂賜齋○召上竺訥法師獨",
    "T49n2035_051:0451c12": "對選德殿。問大士靈迹法華經旨○召雁",
    "T49n2035_051:0451c13": "山中仁禪師入對禁中○幸上竺禮大士。",
    "T49n2035_051:0451c14": "賜白雲堂印。令三學諸宗並詣白雲堂。公",
    "T49n2035_051:0451c15": "舉用印○召靈隱光禪師入對。賜號佛照",
    "T49n2035_051:0451c16": "○召靈隱光禪師入對。進宗門直指○召",
    "T49n2035_051:0451c17": "雪竇印禪師入見。奏對大說。即日住徑山",
    "T49n2035_051:0451c18": "○上稱壽皇。召訥法師入內殿注金剛",
    "T49n2035_051:0451c19": "經。",
    "T49n2035_051:0451c20": "屢朝拜佛漢武帝幸甘泉宮。禮祭天金人",
    "T49n2035_051:0451c21": "(漢人未知佛故謂之金人)。",
    "T49n2035_051:0451c22": "明帝。拜洛陽聖冡佛舍利塔○吳王孫皓拜",
    "T49n2035_051:0451c23": "沙門康僧會受戒○梁武帝北面禮遺約",
    "T49n2035_051:0451c24": "法師受戒○陳武帝率群臣拜佛牙○後",
    "T49n2035_051:0451c25": "主三命智者。請講仁王經○北魏太祖所",
    "T49n2035_051:0451c26": "經郡國。見沙門皆致敬○孝文迎洛京諸",
    "T49n2035_051:0451c27": "像。入宮禮敬○北齊文宣命三藏譯經。帝",
    "T49n2035_051:0451c28": "躬禮梵文○隋文帝詔延法師升御座。拜跪",
    "T49n2035_051:0451c29": "受戒○唐高宗迎鳳翔佛骨。入內禮敬○肅",
    "T49n2035_051:0452a01": "宗禁中立道場。禮敬講讚○代宗鑄金像",
    "T49n2035_051:0452a02": "成。率百僚致拜○德宗迎鳳翔佛骨入禁",
    "T49n2035_051:0452a03": "中禮敬○憲宗迎佛骨入禁中禮敬○懿",
    "T49n2035_051:0452a04": "宗迎拜佛骨。",
    "T49n2035_051:0452a05": "大宋真宗上元幸寺觀。百拜已上○徽宗迎",
    "T49n2035_051:0452a06": "佛牙入內敬禮製讚○孝宗幸上竺大士",
    "T49n2035_051:0452a07": "殿。問訥法師合拜不合拜。師曰。不拜則各",
    "T49n2035_051:0452a08": "自稱尊。拜則遞相恭敬。上忻然致拜。",
    "T49n2035_051:0452a09": "天書御製",
    "T49n2035_051:0452a10": "梁武帝製水陸儀文。於金山修供○亮法師",
    "T49n2035_051:0452a11": "撰涅槃疏。帝親製序○帝親製涅槃大品淨",
    "T49n2035_051:0452a12": "名三慧諸經義記○唐太宗奘法師新譯經",
    "T49n2035_051:0452a13": "論。御製聖教序○高宗御製慈恩寺碑○",
    "T49n2035_051:0452a14": "武后御製華嚴經序○中宗淨三藏譯經。",
    "T49n2035_051:0452a15": "御製聖教序○睿宗菩提流志譯寶積經。",
    "T49n2035_051:0452a16": "御製聖教序○玄宗御注金剛般若經○代",
    "T49n2035_051:0452a17": "宗不空三藏重譯仁王經御製序○憲宗般",
    "T49n2035_051:0452a18": "若三藏譯本生心地經御製序○穆宗御",
    "T49n2035_051:0452a19": "製南山律師讚(至今齋用此讚)。",
    "T49n2035_051:0452a20": "宋太宗。天息災三藏譯經。御製聖教序○詔",
    "T49n2035_051:0452a21": "以御製祕藏詮緣識論消搖詠命兩街箋",
    "T49n2035_051:0452a22": "注。入藏頒行○真宗法賢三藏譯經。御製聖",
    "T49n2035_051:0452a23": "教序○御製崇釋論○登封泰山。御製重修",
    "T49n2035_051:0452a24": "佛像記○詔趙安仁編修太平祥符法寶錄",
    "T49n2035_051:0452a25": "御製序○詔以太宗御製妙覺集入大藏",
    "T49n2035_051:0452a26": "○御注四十二章經。御注遺教經○右街祕演",
    "T49n2035_051:0452a27": "請以御製法音集箋注入藏○仁宗御製三",
    "T49n2035_051:0452a28": "寶讚。賜宰輔譯經院○御製天竺字源序。",
    "T49n2035_051:0452a29": "賜譯經院○御製景祐法寶錄序○高宗幸",
    "T49n2035_051:0452b01": "太學製文宣王及七十二弟子讚○孝宗御",
    "T49n2035_051:0452b02": "書靈感觀音之寺。賜上竺山○御書太白名",
    "T49n2035_051:0452b03": "山。賜天童朴禪師○佛照光禪師住阿育王",
    "T49n2035_051:0452b04": "山。賜御書妙勝之殿為舍利殿額○御製",
    "T49n2035_051:0452b05": "原道論○御製圓覺經。賜徑山印禪師。",
    "T49n2035_051:0452b06": "聖君護法",
    "T49n2035_051:0452b07": "隋文帝。勅有毀佛天尊像者大逆不道論○",
    "T49n2035_051:0452b08": "詔諸有佛像碎身遺影所在。官檢送寺莊嚴",
    "T49n2035_051:0452b09": "(時當周武毀法之後)。",
    "T49n2035_051:0452b10": "唐德宗。京兆尹宇文炫。乞以廢寺為學舍",
    "T49n2035_051:0452b11": "材。勅不許○勅寺觀嚴潔。不得容外客居",
    "T49n2035_051:0452b12": "住○宣宗裴休言。寺觀多為官僚寓客蹂",
    "T49n2035_051:0452b13": "踐。詔今後不得在寺居止。",
    "T49n2035_051:0452b14": "宋太祖。詔寺院經周朝未毀者聽存。已",
    "T49n2035_051:0452b15": "毀寺佛像許移置存留○詔諸郡銅像依舊",
    "T49n2035_051:0452b16": "存○詔如聞道場。夜集士女無益修持。並",
    "T49n2035_051:0452b17": "加禁止○太宗謂近臣曰。儒人多薄佛。向",
    "T49n2035_051:0452b18": "為中竺佛金剛座令蘇易簡作碑。指佛為",
    "T49n2035_051:0452b19": "夷。遂別命為之○詔嶺南僧置妻孥。所在",
    "T49n2035_051:0452b20": "長吏深宜戒厲。○真宗侍讀孫奭請損修",
    "T49n2035_051:0452b21": "寺度僧。上曰。釋道二門有助世教。安可即",
    "T49n2035_051:0452b22": "廢○詔京城鬻酒肉者。去寺觀百步外。酤",
    "T49n2035_051:0452b23": "市於僧者。重論其罪○臣僚言。愚民侫佛",
    "T49n2035_051:0452b24": "蠹害國政。上曰。佛教使人遷善。安可禁止",
    "T49n2035_051:0452b25": "○詔諸寺觀殿階上。不許人民袒露坐臥○",
    "T49n2035_051:0452b26": "詔新譯頻那夜迦經。葷血為祀。不許入藏",
    "T49n2035_051:0452b27": "○祥符勅品官毀辱僧尼。口稱禿字者。勒",
    "T49n2035_051:0452b28": "停見任。庶民流千里○徽宗宣和勅吳國",
    "T49n2035_051:0452b29": "公主敬重空門。品官庶民有毀辱僧尼者。",
    "T49n2035_051:0452c01": "照祥符三年指揮○孝宗鄭國公主出家。勅",
    "T49n2035_051:0452c02": "品官庶民有毀辱僧尼者。照祥符宣和勅",
    "T49n2035_051:0452c03": "旨。僧尼犯。官司不得理行。須奏聞取旨。",
    "T49n2035_051:0452c04": "試經度僧",
    "T49n2035_051:0452c05": "唐中宗景龍初。詔天下試經度僧。山陰靈隱",
    "T49n2035_051:0452c06": "僧童大義。誦法華試中第一○肅宗勅白衣",
    "T49n2035_051:0452c07": "誦經五百紙。賜明經出身為僧。時僧標試",
    "T49n2035_051:0452c08": "中第一○代宗勅童行策試經律論三科。給",
    "T49n2035_051:0452c09": "牒放度○敬宗勅僧背經百五十紙。尼百紙。",
    "T49n2035_051:0452c10": "許剃度○宣宗勅每歲度僧。依戒定慧三",
    "T49n2035_051:0452c11": "學。擇有道性通法門者。",
    "T49n2035_051:0452c12": "梁末帝勅天下僧尼。入京城比試經業。",
    "T49n2035_051:0452c13": "唐末帝誕節度僧。立講經禪定持念文章議",
    "T49n2035_051:0452c14": "論為四科。",
    "T49n2035_051:0452c15": "周世宗。勅男子十五誦經百紙女子七十紙。",
    "T49n2035_051:0452c16": "郡考試聞祠部給牒。",
    "T49n2035_051:0452c17": "宋太祖。詔沙門殿試經律論義十條。全中",
    "T49n2035_051:0452c18": "者賜紫衣○太宗雍熙詔天下係帳童行並",
    "T49n2035_051:0452c19": "與剃度。今後讀經及三百紙。方許係帳○",
    "T49n2035_051:0452c20": "至道詔兩浙福建路。每寺三百人。歲度一",
    "T49n2035_051:0452c21": "人。尼百人度一人。誦經百紙。讀經五百紙。",
    "T49n2035_051:0452c22": "為合格○真宗詔釋道歲度十人。特放一",
    "T49n2035_051:0452c23": "人不試經業○詔天下童行。試經業剃度",
    "T49n2035_051:0452c24": "○仁宗詔試天下童行誦法華經。中選者",
    "T49n2035_051:0452c25": "得度。參政宋綬夏竦監試。",
    "T49n2035_051:0452c26": "孝宗。上竺訥僧錄。乞行試經度僧。",
    "T49n2035_051:0452c27": "特恩度僧",
    "T49n2035_051:0452c28": "漢明帝。五岳道士角法不勝。司空劉峻士庶",
    "T49n2035_051:0452c29": "張子尚後宮陰夫人道士呂惠通等。並求出",
    "T49n2035_051:0453a01": "家。",
    "T49n2035_051:0453a02": "隋文帝。勅士庶出家。是歲度僧五十萬○煬",
    "T49n2035_051:0453a03": "帝詔七日行道。總度千僧。",
    "T49n2035_051:0453a04": "唐太宗正觀元年。度天下僧尼三千人○九",
    "T49n2035_051:0453a05": "年詔度僧尼三千人。務取德業精明者○",
    "T49n2035_051:0453a06": "二十二年。奘法師謂。弘法須人度僧為要。",
    "T49n2035_051:0453a07": "乃詔每寺度五人。凡一萬七千人○玄宗不",
    "T49n2035_051:0453a08": "空三藏建灌頂壇。度人千萬數○勅每郡度",
    "T49n2035_051:0453a09": "真行童子三人○睿宗普度僧道三萬人○",
    "T49n2035_051:0453a10": "文宗勅僧尼非正度。許具名申省給牒。時入",
    "T49n2035_051:0453a11": "申七十萬人。",
    "T49n2035_051:0453a12": "後唐明宗閩王。度僧二萬人。",
    "T49n2035_051:0453a13": "宋太祖長春節。度童行八千人○太宗普度",
    "T49n2035_051:0453a14": "童子十七萬人○真宗登封泰山。詔天下寺",
    "T49n2035_051:0453a15": "觀各度一人。陪位僧道各度弟子一人○",
    "T49n2035_051:0453a16": "以吳國大長公主出家。詔童子十人度一人",
    "T49n2035_051:0453a17": "○詔僧道係帳童行普與剃度。是歲度僧尼",
    "T49n2035_051:0453a18": "二十四萬五千七百七十人。道士女冠七千",
    "T49n2035_051:0453a19": "一百七十人○仁宗判都省馬亮。請無得收",
    "T49n2035_051:0453a20": "度真刑文身者○神宗勅錢唐天竺觀音院。",
    "T49n2035_051:0453a21": "歲度一人以奉香火。",
    "T49n2035_051:0453a22": "進納度僧",
    "T49n2035_051:0453a23": "唐肅宗至德初。宰相裴冤請鬻度牒。謂之",
    "T49n2035_051:0453a24": "香水錢○聽白衣誦經賜出身。或納錢百",
    "T49n2035_051:0453a25": "緡請牒剃度。",
    "T49n2035_051:0453a26": "宋神宗。司諫錢公輔言。遇歲饑河決乞鬻",
    "T49n2035_051:0453a27": "度牒○高宗勅賣四字師號○自治平末。",
    "T49n2035_051:0453a28": "始賣度牒。舊以黃紙偽為者多。至是戶部",
    "T49n2035_051:0453a29": "朱異奏。令僧道用勅綾牒○詹叔義上表。",
    "T49n2035_051:0453b01": "乞住賣度牒○勅僧道始令納免丁錢。謂",
    "T49n2035_051:0453b02": "之清閑錢。",
    "T49n2035_051:0453b03": "士夫出家",
    "T49n2035_051:0453b04": "漢明帝。司空劉峻陰夫人等皆出家。",
    "T49n2035_051:0453b05": "梁武帝。通事舍人劉思刕表求出家。賜名",
    "T49n2035_051:0453b06": "惠地。",
    "T49n2035_051:0453b07": "敬帝。補闕宗殆棄官出家。號無名。有息心",
    "T49n2035_051:0453b08": "銘行於世○北魏孝文。京兆王太子興表",
    "T49n2035_051:0453b09": "求出家。賜名僧懿○太后馮氏。出俗為尼。",
    "T49n2035_051:0453b10": "居瑤光寺○宣武太后高氏。出俗為尼。居",
    "T49n2035_051:0453b11": "瑤光寺○度支尚書裴植母夏侯氏。年七十",
    "T49n2035_051:0453b12": "出家為尼。入嵩高山○孝莊太后胡氏。出",
    "T49n2035_051:0453b13": "俗為尼。居瑤光寺。",
    "T49n2035_051:0453b14": "唐高祖。釋智岩初為中郎將。棄官為僧。異",
    "T49n2035_051:0453b15": "僧謂之曰。卿八十一出家矣○高宗。武后",
    "T49n2035_051:0453b16": "生皇子。賜名佛光王。踰月。詔於奘法師寺。",
    "T49n2035_051:0453b17": "出家落髮○武后初為宮人。出業感寺為",
    "T49n2035_051:0453b18": "尼。高宗見之納後宮○代宗。宰相杜鴻漸",
    "T49n2035_051:0453b19": "臨終。命朝服加僧伽梨剃鬚髮。別眾而",
    "T49n2035_051:0453b20": "逝。依沙門法焚軀。○穆宗。幽州節度劉總",
    "T49n2035_051:0453b21": "剃髮為僧。封大覺師。賜臘五十○宣宗。初",
    "T49n2035_051:0453b22": "封光王武宗忌之遁去作沙彌。至鹽官為",
    "T49n2035_051:0453b23": "書記。武宗崩。百官迎王即位。",
    "T49n2035_051:0453b24": "梁太祖。吳越王幼子令因為僧伽同三十",
    "T49n2035_051:0453b25": "臘○唐莊宗。騎將史銀鎗。悟禪道出家名",
    "T49n2035_051:0453b26": "契澄。",
    "T49n2035_051:0453b27": "宋真宗。吳國長公主出家。法名清裕○宰相",
    "T49n2035_051:0453b28": "王旦薨。遺令請大德施戒。剃髮著三衣火",
    "T49n2035_051:0453b29": "葬。楊億與其子議。但以三衣置棺中○高",
    "T49n2035_051:0453c01": "宗。給事中知瀘州馮檝。別僚佐著僧衣。升",
    "T49n2035_051:0453c02": "座說偈而化。",
    "T49n2035_051:0453c03": "沙門封爵",
    "T49n2035_051:0453c04": "梁武帝。勅沙門惠超為壽光殿學士。",
    "T49n2035_051:0453c05": "北魏明元。封沙門法果為宜城子。加封安",
    "T49n2035_051:0453c06": "城公。諡靈公。",
    "T49n2035_051:0453c07": "唐太宗。勅沙門智威為四大師。封朝散大",
    "T49n2035_051:0453c08": "夫○高宗時勅惠威為四大師。封朝散大",
    "T49n2035_051:0453c09": "夫(即法華天宮二威法師也)武后封法朗九人。為縣公。賜",
    "T49n2035_051:0453c10": "袈裟銀龜袋○中宗封萬回法雲公○勅慧",
    "T49n2035_051:0453c11": "範封正議大夫。上庸郡公。惠珍九人。並朝散",
    "T49n2035_051:0453c12": "大夫封縣公○勅惠範加銀青光祿大夫。萬",
    "T49n2035_051:0453c13": "歲朝散大夫。封縣公。廣清殿中監充功德",
    "T49n2035_051:0453c14": "使○睿宗萬回卒。贈司徒虢國公○法藏法",
    "T49n2035_051:0453c15": "師卒贈鴻臚卿○玄宗菩提流志卒。贈鴻臚",
    "T49n2035_051:0453c16": "卿○肅宗沙門道平。為金吾大將軍。破安",
    "T49n2035_051:0453c17": "祿山反賊○代宗沙門不空封特進鴻臚卿。",
    "T49n2035_051:0453c18": "加開府儀同三司。進封肅國公。食邑三千",
    "T49n2035_051:0453c19": "戶。卒贈司空○德宗沙門圓照充內供奉鴻",
    "T49n2035_051:0453c20": "臚卿○僖宗沙門妙行誦經見佛大士。賜",
    "T49n2035_051:0453c21": "號常精進菩薩。爵開國公。",
    "T49n2035_051:0453c22": "宋太宗譯經三藏天息災。試光祿卿。法天施",
    "T49n2035_051:0453c23": "護。並試鴻臚卿。月給酥酪錢○仁宗譯經",
    "T49n2035_051:0453c24": "銀青光祿大夫試光祿卿法護卒○欽宗東京",
    "T49n2035_051:0453c25": "留守宗澤承制命沙門法道。補宣教郎。參",
    "T49n2035_051:0453c26": "謀軍事。",
    "T49n2035_051:0453c27": "僧職師號",
    "T49n2035_051:0453c28": "晉安帝。秦主以僧[契-大+石]為國僧正。法欽為僧",
    "T49n2035_051:0453c29": "錄○宋文帝勅尼寶賢為京邑尼僧正○",
    "T49n2035_051:0454a01": "孝武勅道猷為新安寺法主○勅道溫為都",
    "T49n2035_051:0454a02": "邑僧正○順帝勅法持為天下僧正。",
    "T49n2035_051:0454a03": "齊高帝詔法頴為京邑僧主○武帝勅玄暢",
    "T49n2035_051:0454a04": "法獻為僧主。分任江南北事。",
    "T49n2035_051:0454a05": "梁武帝詔雲光法師為大僧正。",
    "T49n2035_051:0454a06": "陳文帝。勅寶瓊為京邑大僧統○宣帝勅曇",
    "T49n2035_051:0454a07": "瑗為國僧正○後主勅惠暅為京邑大僧正",
    "T49n2035_051:0454a08": "○北魏文成勅師賢為沙門統○勅曇曜為",
    "T49n2035_051:0454a09": "昭玄沙門都統。",
    "T49n2035_051:0454a10": "北齊文宣詔高僧法常為國師○勅曇延法",
    "T49n2035_051:0454a11": "師為昭玄上統○置昭玄十統。以沙門法",
    "T49n2035_051:0454a12": "上為大統。尊為國師。",
    "T49n2035_051:0454a13": "隋文帝。勅僧猛為隋國大統○詔曇遷為昭",
    "T49n2035_051:0454a14": "玄大沙門統。",
    "T49n2035_051:0454a15": "唐太宗。詔杜順和尚入見。錫號帝心○武",
    "T49n2035_051:0454a16": "后勅神秀禪師入京行道。歷三朝皆禮為國",
    "T49n2035_051:0454a17": "師○玄宗沙門一行號稱天師○勅辯才為",
    "T49n2035_051:0454a18": "朔方管內教授○肅宗召南陽惠忠禪師入",
    "T49n2035_051:0454a19": "見。號稱國師○代宗詔南岳法照為國師",
    "T49n2035_051:0454a20": "○德宗賜澄觀清涼法師教授和上○憲宗",
    "T49n2035_051:0454a21": "賜沙門知玄悟達國師○封澄觀大統清涼",
    "T49n2035_051:0454a22": "國師。○勅沙門端甫錄街左僧事。靈邃錄右",
    "T49n2035_051:0454a23": "街僧事○穆宗勅沙門惟英充兩街僧統○",
    "T49n2035_051:0454a24": "文宗左街僧錄內供奉三教談論引駕大師",
    "T49n2035_051:0454a25": "大達法師端甫。右脇而滅○勅沙門雲端充",
    "T49n2035_051:0454a26": "左右街僧錄○宣宗勅靈晏充左右街僧錄",
    "T49n2035_051:0454a27": "○勅知玄法師充三教首座○勅三教首座",
    "T49n2035_051:0454a28": "辯章充左街僧錄。僧徹充右街僧錄○懿宗",
    "T49n2035_051:0454a29": "延慶節勅左街僧錄惠照大師清蘭。右街僧",
    "T49n2035_051:0454b01": "錄明徹大師彥楚。講論佛法○勅沙門覺暉",
    "T49n2035_051:0454b02": "充左右街副僧錄。",
    "T49n2035_051:0454b03": "漢吳越王錢俶。奉沙門德韶為國師。",
    "T49n2035_051:0454b04": "宋太宗吳越國僧統贊寧入見。賜號通惠大",
    "T49n2035_051:0454b05": "師○真直史館編修贊寧遷右街僧錄○",
    "T49n2035_051:0454b06": "賜四明延慶知禮法智大師○賜天台東山",
    "T49n2035_051:0454b07": "本如神照大師○仁宗賜三藏法護普明慈",
    "T49n2035_051:0454b08": "覺傳梵大師○神宗天竺海月大師惠辯補",
    "T49n2035_051:0454b09": "都師○高宗賜法道寶覺圓通法濟大師○",
    "T49n2035_051:0454b10": "賜徑山宗杲大惠禪師○孝宗賜靈山子琳",
    "T49n2035_051:0454b11": "慈受大師○賜上竺若訥右街僧錄○賜上",
    "T49n2035_051:0454b12": "竺若訥左街僧錄慧光法師○賜靈隱惠遠",
    "T49n2035_051:0454b13": "佛海禪師○賜靈隱德光佛照禪師。",
    "T49n2035_051:0454b14": "不拜君父",
    "T49n2035_051:0454b15": "晉成帝。相國庾氷議。令沙門盡敬王者。何",
    "T49n2035_051:0454b16": "充抗論不行○安帝。桓玄議。令沙門盡敬",
    "T49n2035_051:0454b17": "王者。廬山遠法師抗辨不行。",
    "T49n2035_051:0454b18": "宋孝武。制沙門盡敬君上。前廢帝制停致",
    "T49n2035_051:0454b19": "敬。",
    "T49n2035_051:0454b20": "隋煬帝。詔沙門道士致敬王者。沙門明瞻抗",
    "T49n2035_051:0454b21": "詔。謂僧無敬俗之典。遂寢。",
    "T49n2035_051:0454b22": "唐太宗。詔僧道致敬父母。逾年停致敬○",
    "T49n2035_051:0454b23": "高宗。勅僧道無得受父母尊長拜○玄宗。",
    "T49n2035_051:0454b24": "勅僧道致敬父母。逾月罷致敬。",
    "T49n2035_051:0454b25": "不稱臣僧",
    "T49n2035_051:0454b26": "齊武帝。沙門僧鍾見上稱貧道。上以問王",
    "T49n2035_051:0454b27": "儉。對曰。晉宋以來多稱貧道。而使預座。",
    "T49n2035_051:0454b28": "唐肅宗。勅僧尼朝會表奏毋得稱臣(禮記。儒有上不臣",
    "T49n2035_051:0454b29": "天子下不事諸侯。漢王儒仲見光武稱名不臣)。",
    "T49n2035_051:0454c01": "崇禮高行",
    "T49n2035_051:0454c02": "宋明帝。詔猛法師月給錢三萬車輿吏力。僧",
    "T49n2035_051:0454c03": "瑾賜法技一部。",
    "T49n2035_051:0454c04": "梁武帝。惠約法師每入朝。必設特榻。帝座",
    "T49n2035_051:0454c05": "居其側○勅法雲法師為大僧正。官給吏",
    "T49n2035_051:0454c06": "力。",
    "T49n2035_051:0454c07": "陳宣帝。詔割始豐縣調。以奉顗禪師。",
    "T49n2035_051:0454c08": "隋文帝。靈藏律師居大興善寺。勅左右僕",
    "T49n2035_051:0454c09": "射兩旦參問起居○曇延法師升御座南",
    "T49n2035_051:0454c10": "面授法。",
    "T49n2035_051:0454c11": "唐太宗。四祖道信禪師四徵不起。就賜珍",
    "T49n2035_051:0454c12": "繒。以旌其道○代宗。詔徑山欽禪師入見。",
    "T49n2035_051:0454c13": "賜號國一。勅杭州長吏。月至候問。",
    "T49n2035_051:0454c14": "宋太祖。吳越僧統贊寧入見。一日七宣。賜號",
    "T49n2035_051:0454c15": "通慧。",
    "T49n2035_051:0454c16": "沙門著書",
    "T49n2035_051:0454c17": "梁武帝。沙門慧皎撰高僧傳十四卷起漢永",
    "T49n2035_051:0454c18": "平盡梁天監。開德業為十科。",
    "T49n2035_051:0454c19": "隋文帝。翻經學士費長房。進開皇三寶錄。",
    "T49n2035_051:0454c20": "唐高宗。沙門道宣撰續高僧傳三十卷。起梁",
    "T49n2035_051:0454c21": "天監盡唐正觀○沙門道世撰法苑珠林一",
    "T49n2035_051:0454c22": "百卷。總括大藏分門類事○德宗。湖州刺史",
    "T49n2035_051:0454c23": "于頔進沙門皎然杼山詩集。藏於御書殿",
    "T49n2035_051:0454c24": "梁末帝。沙門歸序進經論會要。詔入大藏。",
    "T49n2035_051:0454c25": "賜演教大師。",
    "T49n2035_051:0454c26": "晉天福沙門可洪。進大藏經音義四百八十",
    "T49n2035_051:0454c27": "卷。",
    "T49n2035_051:0454c28": "周世宗。沙門義楚進釋氏六帖勅付史館。",
    "T49n2035_051:0454c29": "賜紫衣縑幣。",
    "T49n2035_051:0455a01": "宋太祖。吳越壽禪師著宗鏡錄一百卷○沙",
    "T49n2035_051:0455a02": "門文勝奉勅修大藏隨函索隱六百六十卷",
    "T49n2035_051:0455a03": "○太宗翰林李昉等。進太平廣記。其間錄佛",
    "T49n2035_051:0455a04": "法者三十卷○通慧大師贊寧進續高僧傳",
    "T49n2035_051:0455a05": "三十卷。起唐正觀。勅入大藏。又撰鷲嶺聖",
    "T49n2035_051:0455a06": "賢錄五十卷。僧史略三卷○真宗。沙門道原",
    "T49n2035_051:0455a07": "進景德傳燈錄三十卷○譯經潤文官趙安",
    "T49n2035_051:0455a08": "仁。修藏經錄二十一卷。賜名大中祥符法寶",
    "T49n2035_051:0455a09": "錄○沙門道誠著釋氏要覽三卷○益州進",
    "T49n2035_051:0455a10": "沙門仁贊釋氏會要四十卷○仁宗。三藏惟",
    "T49n2035_051:0455a11": "淨進新譯經音義七十卷○三藏惟淨。進新",
    "T49n2035_051:0455a12": "譯大藏目錄二帙。賜名天聖譯教錄。賜光梵",
    "T49n2035_051:0455a13": "大師紫衣○參政王隨進刪修景德傳燈錄",
    "T49n2035_051:0455a14": "十五卷○駙馬都尉李遵勗廣傳燈為三十",
    "T49n2035_051:0455a15": "卷。賜名天聖廣燈錄○沙門契嵩進輔教編",
    "T49n2035_051:0455a16": "定祖圖正宗記。勅入大藏。賜明教大師紫衣",
    "T49n2035_051:0455a17": "縑幣○徽宗。沙門惟白進續燈錄。勅入大",
    "T49n2035_051:0455a18": "藏。賜佛國禪師金襴衣○尚書王古閱大",
    "T49n2035_051:0455a19": "藏撰法寶標目八卷○石門惠洪撰禪林僧",
    "T49n2035_051:0455a20": "寶傳三十卷。",
    "T49n2035_051:0455a21": "佛祖統紀卷第五十一(終)"
}