{
    "T51n2077_003:0482a14": "續傳燈錄卷第三",
    "T51n2077_003:0482a16": "大鑑下第十一世",
    "T51n2077_003:0482a17": "汾陽昭禪師法嗣汾陽昭禪師法嗣",
    "T51n2077_003:0482a18": "石霜楚圓禪師潭州石霜楚圓慈明禪師全州李氏子。少為",
    "T51n2077_003:0482a19": "書生。年二十二依湘山隱靜寺出家。其母有",
    "T51n2077_003:0482a20": "賢行使之游方。聞汾陽道望遂往謁焉。陽顧",
    "T51n2077_003:0482a21": "而默器之。經二年未許入室。每見必罵詬。或",
    "T51n2077_003:0482a22": "毀詆諸方。及有所訓皆流俗鄙事。一夕訴曰。",
    "T51n2077_003:0482a23": "自至法席已再夏不蒙指示。但增世俗塵勞",
    "T51n2077_003:0482a24": "念。歲月飄忽己事不明。失出家之利。語未",
    "T51n2077_003:0482a25": "卒陽熟視罵曰。是惡知識敢裨販我。怒舉杖",
    "T51n2077_003:0482a26": "逐之。師擬伸救。陽掩師曰。乃大悟曰。是知臨",
    "T51n2077_003:0482a27": "濟道出常情。服役七年。辭去依唐明嵩禪師。",
    "T51n2077_003:0482a28": "嵩謂師曰。楊大年內翰知見高入道穩實。子",
    "T51n2077_003:0482a29": "不可不見。師乃往見大年。年問曰。對面不相",
    "T51n2077_003:0482b01": "識。千里却同風。師曰。近奉山門請。年曰。真",
    "T51n2077_003:0482b02": "箇脫空。師曰。前月離唐明。年曰。適來悔相",
    "T51n2077_003:0482b03": "問。師曰。作家。年便喝。師曰。恰是。年復喝。師",
    "T51n2077_003:0482b04": "以手劃一劃。年吐舌曰。真是龍象。師曰。是何",
    "T51n2077_003:0482b05": "言歟。年喚客司點茶來。元來是屋裏人。師",
    "T51n2077_003:0482b06": "曰。也不消得。茶罷又問。如何是上座為人一",
    "T51n2077_003:0482b07": "句。師曰切。年曰。與麼則長裙新婦拕泥走。師",
    "T51n2077_003:0482b08": "曰。誰得似內翰。年曰。作家作家。師曰。放爾",
    "T51n2077_003:0482b09": "二十棒。年拊勝曰。這裏是甚麼所在。師拍掌",
    "T51n2077_003:0482b10": "曰。也不得放過。年大笑。又問。記得唐明當時",
    "T51n2077_003:0482b11": "悟底因緣麼。師曰。唐明問首山。如何是佛法",
    "T51n2077_003:0482b12": "的的大意。山曰。楚王城畔汝水東流。年曰。秖",
    "T51n2077_003:0482b13": "如此語意旨如何。師曰。水上挂燈籠。年曰。與",
    "T51n2077_003:0482b14": "麼則孤負古人去也。師曰。內翰疑則別參。年",
    "T51n2077_003:0482b15": "曰。三脚蝦蟇跳上天。師曰。一任𨁝跳。年乃大",
    "T51n2077_003:0482b16": "笑。館于齋中日夕質疑。智證因聞前言往行",
    "T51n2077_003:0482b17": "恨見之晚。朝中見駙馬都尉李公遵勗曰。近",
    "T51n2077_003:0482b18": "得一道人。真西河師子。李曰。我以拘文不能",
    "T51n2077_003:0482b19": "就謁奈何。年默然。歸語師曰。李公佛法中人。",
    "T51n2077_003:0482b20": "聞道風遠至有願見之心。政以法不得與侍",
    "T51n2077_003:0482b21": "從過從。師於黎明謁李公。公閱謁使童子問",
    "T51n2077_003:0482b22": "曰。道得即與上座相見。師曰。今日特來相看。",
    "T51n2077_003:0482b23": "又令童子曰。碑文刊白字。當道種青松。師曰。",
    "T51n2077_003:0482b24": "不因今日節。餘日定難逢。童又出曰。都尉言。",
    "T51n2077_003:0482b25": "與麼則與上座相見去也。師曰。脚頭脚底。公",
    "T51n2077_003:0482b26": "乃出坐定問曰。我聞西河有金毛師子是否。",
    "T51n2077_003:0482b27": "師曰。甚麼處得者消息。公便喝。師曰。野干",
    "T51n2077_003:0482b28": "鳴。公又喝。師曰。恰是。公大笑。師辭。公問。如",
    "T51n2077_003:0482b29": "何是上座臨行一句。師曰。好將息。公曰。何異",
    "T51n2077_003:0482c01": "諸方。師曰。都尉又作麼生。公曰。放上座二十",
    "T51n2077_003:0482c02": "棒。師曰。專為流通。公又喝。師曰瞎。公曰。好",
    "T51n2077_003:0482c03": "去。師應喏喏。自是往來楊李之門以法為友。",
    "T51n2077_003:0482c04": "久之辭還河東。年曰。有一語寄與唐明得麼。",
    "T51n2077_003:0482c05": "師曰。明月照見夜行人。年曰。却不相當。師",
    "T51n2077_003:0482c06": "曰。更深猶自可。午後更愁人。年曰。開寶寺前",
    "T51n2077_003:0482c07": "金剛。近日因甚麼汗出。師曰知。年曰。上座臨",
    "T51n2077_003:0482c08": "行豈無為人底句。師曰。重疊關山路。年曰。與",
    "T51n2077_003:0482c09": "麼則隨上座去也。師噓一聲。年曰。真師子兒",
    "T51n2077_003:0482c10": "大師子吼。師曰。放去又收來。年曰。適來失脚",
    "T51n2077_003:0482c11": "踏倒。又得家童扶起。師曰。有甚麼了期。年大",
    "T51n2077_003:0482c12": "笑。師還唐明。李公遣兩僧訊師。師於書尾畫",
    "T51n2077_003:0482c13": "雙足。寫來僧名以寄之。公作偈曰。黑毫千里",
    "T51n2077_003:0482c14": "餘。金槨示雙趺。天人渾莫測。珍重赤鬚胡。師",
    "T51n2077_003:0482c15": "以母老南歸。至瑞州首眾於洞山。時聰禪師",
    "T51n2077_003:0482c16": "居焉。先是汾陽謂師曰。我遍參雲門兒孫。特",
    "T51n2077_003:0482c17": "以未見聰為恨。故師依止三年乃游仰山。楊",
    "T51n2077_003:0482c18": "大年以書抵宜春太守黃宗旦。使請師出世",
    "T51n2077_003:0482c19": "說法。守以南源致師。師不赴。旋特謁守願",
    "T51n2077_003:0482c20": "行。守問其故。對曰。始為讓今偶欲之耳。守大",
    "T51n2077_003:0482c21": "賢之。住後上堂。一切諸佛及諸佛阿耨多羅",
    "T51n2077_003:0482c22": "三藐三菩提法皆從此經出。乃竪起拄杖曰。",
    "T51n2077_003:0482c23": "這箇是南源拄杖子。阿那箇是經。良久曰。向",
    "T51n2077_003:0482c24": "下文長付在來日。喝一喝下座。上堂良久曰。",
    "T51n2077_003:0482c25": "無為無事人猶是金鎖難。喝一喝下座。問如",
    "T51n2077_003:0482c26": "何是佛。師曰。水出高原。問如何是南源境。師",
    "T51n2077_003:0482c27": "曰。黃河九曲水出崑崙。曰如何是境中人。師",
    "T51n2077_003:0482c28": "曰。隨流人不顧斫手望扶桑上堂。雲收霧捲",
    "T51n2077_003:0482c29": "杲日當空。不落明暗如何通信。僧問。山深覓",
    "T51n2077_003:0483a01": "不得時如何。師曰。口能招禍。問如何是佛法",
    "T51n2077_003:0483a02": "大意。師曰。洞庭湖裏浪滔天。問東涌西沒時",
    "T51n2077_003:0483a03": "如何。師曰尋。問夜靜獨行時如何。師曰。三把",
    "T51n2077_003:0483a04": "茆。問寶劍未出匣時如何。師曰響。曰出匣後",
    "T51n2077_003:0483a05": "如何。師噓一聲。問鬧中取靜時如何。師曰。頭",
    "T51n2077_003:0483a06": "枕布袋。問牛頭未見四祖時如何。師曰。堆堆",
    "T51n2077_003:0483a07": "地。曰見後如何。師曰。堆堆地。問一得永得時",
    "T51n2077_003:0483a08": "如何。師曰。抱石投河。問仗鏌鋣劍擬取師頭",
    "T51n2077_003:0483a09": "時如何。師曰。斬將去。僧擬議。師便打。師住",
    "T51n2077_003:0483a10": "三年棄去。謁神鼎諲禪師。鼎首山高第望尊",
    "T51n2077_003:0483a11": "一時。衲子非人類精奇。無敢登其門者。住山",
    "T51n2077_003:0483a12": "三十年。門弟子氣吞諸方。師髮長不剪。弊衣",
    "T51n2077_003:0483a13": "楚音。通謁稱法姪。一眾大笑。鼎遣童子問。",
    "T51n2077_003:0483a14": "長老誰之嗣。師仰視屋曰。親見汾陽來。鼎",
    "T51n2077_003:0483a15": "杖而出顧見頎然問曰。汾州有西河師子是",
    "T51n2077_003:0483a16": "否。師指其後絕叫曰。屋倒矣。童子返走。鼎回",
    "T51n2077_003:0483a17": "顧相矍鑠。師地坐脫隻履而視之。鼎老忘所",
    "T51n2077_003:0483a18": "問。又失師所在。師徐起整衣且行且語曰。見",
    "T51n2077_003:0483a19": "面不如聞名。遂去。鼎遣人追之。不可。歎曰。",
    "T51n2077_003:0483a20": "汾州乃有此兒邪。師自是名重叢林。定林沙",
    "T51n2077_003:0483a21": "門本延有道行。雅為士大夫所信敬。鼎見延",
    "T51n2077_003:0483a22": "稱師知見可興臨濟。會道吾虛席。延白郡請",
    "T51n2077_003:0483a23": "以師主之。法令整肅。忘軀為法者集焉。上堂。",
    "T51n2077_003:0483a24": "先寶應曰。第一句薦得堪與佛祖為師。第二",
    "T51n2077_003:0483a25": "句薦得堪與人天為師。第三句薦得自救不",
    "T51n2077_003:0483a26": "了。道吾則不然。第一句薦得和泥合水。第",
    "T51n2077_003:0483a27": "二句薦得無繩自縛。第三句薦得四稜著地。",
    "T51n2077_003:0483a28": "所以道。起也海晏河清行人避路。住也乾坤",
    "T51n2077_003:0483a29": "失色日月無光。汝輩向甚麼處出氣。如今還",
    "T51n2077_003:0483b01": "有出氣者麼。有即出來對眾出氣看。如無道",
    "T51n2077_003:0483b02": "吾為汝出氣去也。乃噓一聲。卓拄杖下座。上",
    "T51n2077_003:0483b03": "堂。道吾打鼓四大部洲同參。拄杖橫也。挑括",
    "T51n2077_003:0483b04": "乾坤大地。鉢盂覆也。蓋却恒沙世界。且問。諸",
    "T51n2077_003:0483b05": "人向甚麼處安身立命。若也知得向北俱盧",
    "T51n2077_003:0483b06": "洲喫粥喫飯。若也不知長連床上喫粥喫飯。",
    "T51n2077_003:0483b07": "次住石霜。當解夏謂眾曰。昨日作嬰孩。今",
    "T51n2077_003:0483b08": "朝年已老。未明三八九。難踏古皇道。手鑠黃",
    "T51n2077_003:0483b09": "河乾。脚踢須彌倒。浮生夢幻身。人命夕難保。",
    "T51n2077_003:0483b10": "天堂并地獄。皆由心所造。南山北嶺松。北嶺",
    "T51n2077_003:0483b11": "南山草。一雨潤無邊。根苗壯枯槁。五湖參學",
    "T51n2077_003:0483b12": "入。但問虛空討。死脫夏天衫。生被冬月襖。分",
    "T51n2077_003:0483b13": "明無事人。特地生煩惱。喝一喝下座。上堂。一",
    "T51n2077_003:0483b14": "喝分賓主。照用一時行。要會箇中意。日午打",
    "T51n2077_003:0483b15": "三更。遂喝一喝曰。且道是賓是主。還有分得",
    "T51n2077_003:0483b16": "者麼。若也分得朝打三千暮打八百。若也未",
    "T51n2077_003:0483b17": "能老僧失利。因同道相訪。上堂。颯颯涼風景。",
    "T51n2077_003:0483b18": "同人訪寂寥。煮茶山上水。燒鼎洞中樵。珍重。",
    "T51n2077_003:0483b19": "問達磨未來時如何。師曰。長安夜夜家家月。",
    "T51n2077_003:0483b20": "曰來後如何。師曰。幾處笙歌幾處愁。問一物",
    "T51n2077_003:0483b21": "不將來時如何。師曰。槐木成林。曰四山火來",
    "T51n2077_003:0483b22": "時如何。師曰。物逐人興。曰步步登高時如何。",
    "T51n2077_003:0483b23": "師曰。雲生足下。問古人封白紙意旨如何。師",
    "T51n2077_003:0483b24": "曰。家貧路富。問如何是祖師西來意。師曰。三",
    "T51n2077_003:0483b25": "日風五日雨。上堂。夫宗師者。奪貧子之衣珠。",
    "T51n2077_003:0483b26": "究達人之見處。若不如是盡是和泥合水漢。",
    "T51n2077_003:0483b27": "良久曰。路逢劍客須呈劍。不是詩人莫獻詩。",
    "T51n2077_003:0483b28": "喝一喝。上堂。我有一言。絕慮忘緣。巧說不",
    "T51n2077_003:0483b29": "得。秖要心傳。更有一語無過直舉。且作麼生",
    "T51n2077_003:0483c01": "是直舉一句。良久以拄杖畫一畫喝一喝。問",
    "T51n2077_003:0483c02": "己事未明以何為驗。師曰。玄沙曾見雪峯來。",
    "T51n2077_003:0483c03": "曰意旨如何。師曰。一生不出嶺。問祖意教意",
    "T51n2077_003:0483c04": "是同是別。師曰。馬有垂韁之報。犬有𩥇草之",
    "T51n2077_003:0483c05": "恩。曰與麼則不別也。師曰。西天東土。問如何",
    "T51n2077_003:0483c06": "是學人自己。師曰。打骨出髓。上堂。入水見長",
    "T51n2077_003:0483c07": "人珍重。上堂。面西行向東。北斗正離宮。道去",
    "T51n2077_003:0483c08": "何曾去。騎牛臥牧童。珍重。上堂。春生夏長即",
    "T51n2077_003:0483c09": "不問。爾諸人脚跟下一句作麼生道。良久曰。",
    "T51n2077_003:0483c10": "華光寺主。便下座。上堂。藥多病甚。網細魚",
    "T51n2077_003:0483c11": "稠。便下座。示眾。以拄杖擊禪床一下云。大眾",
    "T51n2077_003:0483c12": "還會麼。不見道。一擊忘所知。更不假修持。諸",
    "T51n2077_003:0483c13": "方達道者。咸言上上機。香嚴恁麼悟去。分明",
    "T51n2077_003:0483c14": "悟得如來禪。祖師禪未夢見在。且道祖師禪",
    "T51n2077_003:0483c15": "有甚長處。若向言中取則誤賺後人。直饒棒",
    "T51n2077_003:0483c16": "下承當辜負先聖。萬法本閑唯人自鬧。所以",
    "T51n2077_003:0483c17": "山僧居福嚴。秖見福嚴境界。晏起早眠有時。",
    "T51n2077_003:0483c18": "雲生碧嶂月落寒潭。音聲鳥飛鳴。般若臺前。",
    "T51n2077_003:0483c19": "娑羅花香散。祝融峯畔。把瘦笻坐盤石。與五",
    "T51n2077_003:0483c20": "湖衲子時話玄微。灰頭土面住興化。秖見興",
    "T51n2077_003:0483c21": "化家風。迎來送去。門連城市車馬駢闐。漁唱",
    "T51n2077_003:0483c22": "瀟湘猿啼嶽麓。絲竹歌謠時時入耳。復與四",
    "T51n2077_003:0483c23": "海高人日談禪道。歲月都忘。且道居深山住",
    "T51n2077_003:0483c24": "城郭。還有優劣也無。試道看。良久云。是處",
    "T51n2077_003:0483c25": "是慈氏無門無善財。問行脚不逢人時如何。",
    "T51n2077_003:0483c26": "師曰。釣絲絞水。問尋枝摘葉即不問。如何是",
    "T51n2077_003:0483c27": "直截根源。師曰。楖栗拄杖。曰意旨如何。師",
    "T51n2077_003:0483c28": "曰。行即肩挑雲水衲。坐來安在掌中擎。問既",
    "T51n2077_003:0483c29": "是護法善神。為甚麼張弓架箭。師曰。禮防君",
    "T51n2077_003:0484a01": "子。問如何是佛。師曰。有錢使錢。上堂。祖師",
    "T51n2077_003:0484a02": "心印。一印印空。一印印水。一印印泥。如今還",
    "T51n2077_003:0484a03": "有印不著者麼。試向脚跟下道將一句來。設",
    "T51n2077_003:0484a04": "爾道得倜儻分明。第一不得行過衲僧門下。",
    "T51n2077_003:0484a05": "且道衲僧有甚麼長處。良久曰。人王三寸鐵。",
    "T51n2077_003:0484a06": "遍地是刀鎗。喝一喝。卓拄杖下座。上堂。天已",
    "T51n2077_003:0484a07": "明鼓已響。聖眾臻齊合掌。如今還有不合掌",
    "T51n2077_003:0484a08": "者麼。有即尼乾歡喜。無即瞿曇惡發。久立珍",
    "T51n2077_003:0484a09": "重。問磨礱三尺劍。去化不平人。師意如何。師",
    "T51n2077_003:0484a10": "曰。好去。僧曰點。師曰。爾看。僧拍手一下歸",
    "T51n2077_003:0484a11": "眾。師曰了。上堂。北山南南山北。日月雙明天",
    "T51n2077_003:0484a12": "地黑。大海江河盡放光。逢著觀音問彌勒。珍",
    "T51n2077_003:0484a13": "重。問有理難伸時如何。師曰苦。曰恁麼則舌",
    "T51n2077_003:0484a14": "拄上齶也。師噓一聲。僧曰。將謂胡鬚赤。師曰",
    "T51n2077_003:0484a15": "夢見興化脚跟麼。示徒偈曰。黑黑黑道道道",
    "T51n2077_003:0484a16": "明明明得得得。師室中插劍一口。以草鞋一",
    "T51n2077_003:0484a17": "對水一盆置在劍邊。每見入室即曰。看看。有",
    "T51n2077_003:0484a18": "至劍邊擬議者。師曰。險。喪身失命了也便喝",
    "T51n2077_003:0484a19": "出。師冬日牓僧堂。作此字二二二三几󱤴",
    "T51n2077_003:0484a20": "󱢺。其下注曰。若人識得不離四威儀中。首座",
    "T51n2077_003:0484a21": "見曰。和尚今日放參。師聞而笑之。寶元戊寅",
    "T51n2077_003:0484a22": "李都尉遣使邀師曰。海內法友唯師與楊大",
    "T51n2077_003:0484a23": "年耳。大年棄我而先僕。年來頓覺衰落。忍死",
    "T51n2077_003:0484a24": "以一見。公仍以書抵潭師敦遣之。師惻然與",
    "T51n2077_003:0484a25": "侍者舟而東下。舟中作偈曰。長江行不盡。帝",
    "T51n2077_003:0484a26": "里到何時。既得涼風便。休將㯭棹施。至京師",
    "T51n2077_003:0484a27": "與李公會。月餘而李公果沒。臨終畫一圓相。",
    "T51n2077_003:0484a28": "又作偈獻師。世界無依。山河匪礙。大海微塵。",
    "T51n2077_003:0484a29": "須彌納芥。拈起幞頭。解下腰帶。若覓死生。問",
    "T51n2077_003:0484b01": "取皮袋。師曰。如何是本來佛性。公曰。今日熱",
    "T51n2077_003:0484b02": "如昨日。隨聲便問師。臨行一句作麼生。師曰。",
    "T51n2077_003:0484b03": "本來無罣礙。隨處任方圓。公曰晚來困倦更",
    "T51n2077_003:0484b04": "不答話。師曰。無佛處作佛。公於是泊然而逝。",
    "T51n2077_003:0484b05": "仁宗皇帝尤留神空宗。聞李公之化與師問",
    "T51n2077_003:0484b06": "答。加嘆久之。師哭之慟。臨壙而別。有旨賜官",
    "T51n2077_003:0484b07": "舟南歸。中途謂侍者曰。我忽得風痺疾。視之",
    "T51n2077_003:0484b08": "口吻已喎斜。侍者以足頓地曰。當奈何平生",
    "T51n2077_003:0484b09": "呵佛罵祖今乃爾。師曰。無憂為汝正之。以手",
    "T51n2077_003:0484b10": "整之如故。曰而今而後不鈍置汝。後年正月",
    "T51n2077_003:0484b11": "五日示寂。壽五十四。臈三十二。銘行實於興",
    "T51n2077_003:0484b12": "化。塔全身於石霜續通鑑則平河東。在太平興國己卯。據佛運統紀則師入滅於康",
    "T51n2077_003:0484b13": "定庚辰。以壽數逆而推之。則雍熙丁亥師始生。僧寶傳所載恐失考證。",
    "T51n2077_003:0484b14": "琅邪慧覺禪師滁州琅邪山慧覺廣照禪師西洛人也。父為",
    "T51n2077_003:0484b15": "衡陽太守。因疾傾喪。師扶櫬歸洛過澧陽藥",
    "T51n2077_003:0484b16": "山古剎宛若夙居。緣此出家遊方參問。得法",
    "T51n2077_003:0484b17": "汾陽應緣滁水。與雪竇明覺同時唱道。四方",
    "T51n2077_003:0484b18": "皆謂二甘露門。逮今淮南遺化如在。僧問。如",
    "T51n2077_003:0484b19": "何是佛。師曰。銅頭鐵額。曰意旨如何。師曰。",
    "T51n2077_003:0484b20": "鳥嘴魚腮。上堂。奇哉十方佛元是眼中花。欲",
    "T51n2077_003:0484b21": "識眼中花元是十方佛。欲識十方佛不是眼",
    "T51n2077_003:0484b22": "中花。欲識眼中花不是十方佛。於此明得過",
    "T51n2077_003:0484b23": "在十方佛。於此未明聲聞起舞獨覺臨粧。珍",
    "T51n2077_003:0484b24": "重。僧問。阿難結集即不問。迦葉微笑事如何。",
    "T51n2077_003:0484b25": "師曰。剋時剋節。曰自從靈鷲分燈後。直至支",
    "T51n2077_003:0484b26": "那耀古今。師曰。點朱點漆。問如何是賓中賓。",
    "T51n2077_003:0484b27": "師曰。手携書劍謁明君。曰如何是賓中主。師",
    "T51n2077_003:0484b28": "曰。卷起簾來無可覩。曰如何是主中賓。師曰。",
    "T51n2077_003:0484b29": "三更過孟津。曰如何是主中主。師曰。獨坐鎮",
    "T51n2077_003:0484c01": "寰宇。問蓮花未出水時如何。師曰。猫兒戴紙",
    "T51n2077_003:0484c02": "帽。曰出水後如何。師曰。狗子著靴行。問拈",
    "T51n2077_003:0484c03": "椎竪拂即不問。瞬目揚眉事若何。師曰。趙州",
    "T51n2077_003:0484c04": "曾見南泉來。曰學人未曉。師曰。今冬多雨雪。",
    "T51n2077_003:0484c05": "貧家爭奈何。上堂欲知常住身。當觀爛壞體。",
    "T51n2077_003:0484c06": "欲知常住性。當觀拄杖子。拄杖子吞却須彌。",
    "T51n2077_003:0484c07": "須彌吞却拄杖子。衲僧到這裏若也擬議。劍",
    "T51n2077_003:0484c08": "梁落膊輸降欵。鐵作胸襟到海隅。擊禪床下",
    "T51n2077_003:0484c09": "座。上堂。見聞覺知俱為生死之因。見聞覺知",
    "T51n2077_003:0484c10": "正是解脫之本。譬如師子反擲。南北東西且",
    "T51n2077_003:0484c11": "無定止。汝等諸人若也不會。且莫孤負釋迦",
    "T51n2077_003:0484c12": "老子吽。上堂。山僧今日為諸人說破。明眼衲",
    "T51n2077_003:0484c13": "僧莫去泥裏打坐。珍重。上堂。天高莫測地厚",
    "T51n2077_003:0484c14": "寧知。白雲片片嶺頭飛。綠水潺潺㵎底急。東",
    "T51n2077_003:0484c15": "涌西沒一句即不問。爾生前殺後一句作麼",
    "T51n2077_003:0484c16": "生道。良久曰。時寒喫茶去。上堂。呵呵呵是甚",
    "T51n2077_003:0484c17": "麼。開口是合口過。輕舟短棹泛波心。簑衣箬",
    "T51n2077_003:0484c18": "笠從他破。咦。上堂。十方諸佛是箇爛木橛。三",
    "T51n2077_003:0484c19": "賢十聖是箇茅溷頭籌子。汝等諸人來到這",
    "T51n2077_003:0484c20": "裏作麼生。良久曰。欲得不招無間業。莫謗如",
    "T51n2077_003:0484c21": "來正法輪。上堂。剪除狂寇掃蕩攙搶。猶是",
    "T51n2077_003:0484c22": "功勛邊事。君臣道合海晏河清。猶是法身邊",
    "T51n2077_003:0484c23": "事。作麼生是衲僧本分事。良久曰。透網金",
    "T51n2077_003:0484c24": "鱗猶滯水。回途石馬出紗籠。上堂。承言須會",
    "T51n2077_003:0484c25": "宗。勿自立規矩。若人下得通方句。我當刎頸",
    "T51n2077_003:0484c26": "而謝之。上堂。拈起拄杖曰。山僧有時一棒",
    "T51n2077_003:0484c27": "作箇漫天網打俊鷹快鷂。有時一棒作箇布",
    "T51n2077_003:0484c28": "絲網摝蜆撈蝦。有時一棒作金毛師子。有時",
    "T51n2077_003:0484c29": "一棒作蝦蟇蚯蚓。山僧打爾一棒。且作麼生",
    "T51n2077_003:0485a01": "商量。爾若緇素得出。不妨拄杖頭上眼開照",
    "T51n2077_003:0485a02": "四天下。若也未然。從教立在古屏畔。待使丹",
    "T51n2077_003:0485a03": "青入畫圖。上堂。擊水魚頭痛。穿林宿鳥驚。黃",
    "T51n2077_003:0485a04": "昏不擊鼓。日午打三更。諸禪德。既是日午為",
    "T51n2077_003:0485a05": "甚却打三更。良久曰。昨見垂楊綠。今逢落葉",
    "T51n2077_003:0485a06": "黃。上堂。拈起拄杖更無上上。放下拄杖是何",
    "T51n2077_003:0485a07": "模樣。髑髏峯後即不問。汝諸人馬鐙裏藏身",
    "T51n2077_003:0485a08": "一句作麼生道。若道不得拄杖子道去也。卓",
    "T51n2077_003:0485a09": "一下便歸方丈。上堂。進前即死退後即亡。不",
    "T51n2077_003:0485a10": "進不退又落在無事之鄉。何故。長安雖樂不",
    "T51n2077_003:0485a11": "是久居。上堂。汝等諸人在我這裏過夏。與爾",
    "T51n2077_003:0485a12": "點出五般病。一不得向萬里無寸草處去。二",
    "T51n2077_003:0485a13": "不得孤峯獨宿。三不得張弓架箭。四不得物",
    "T51n2077_003:0485a14": "外安身。五不得滯於生殺。何故一處有滯自",
    "T51n2077_003:0485a15": "救難為。五處若通方名導師。汝等諸人。若到",
    "T51n2077_003:0485a16": "諸方遇明眼作者。與我通箇消息。貴得祖風",
    "T51n2077_003:0485a17": "不墜。若是常徒即便寢息。何故裸形國裏誇",
    "T51n2077_003:0485a18": "服飾。想君太殺不知時。上堂。僧因看華嚴金",
    "T51n2077_003:0485a19": "師子章第九由心回轉善成門。又釋曰。如一",
    "T51n2077_003:0485a20": "尺之鏡納重重之影象。若然者道有也得。道",
    "T51n2077_003:0485a21": "無也得。道非亦得。道是亦得。雖然如是。更須",
    "T51n2077_003:0485a22": "知有拄杖頭上一竅。若也不會。拄杖子穿燈",
    "T51n2077_003:0485a23": "籠入佛殿。撞著釋迦磕倒彌勒。露拄拊掌呵",
    "T51n2077_003:0485a24": "呵大笑。爾且道笑箇甚麼卓拄杖下座。上堂。",
    "T51n2077_003:0485a25": "拈拄杖曰。盤山道向上一路滑。南院道壁立",
    "T51n2077_003:0485a26": "千仞嶮。臨濟道石火電光鈍。琅邪有定乾坤",
    "T51n2077_003:0485a27": "底句。各各高著眼高著眼。卓拄杖下座。",
    "T51n2077_003:0485a28": "大愚守芝禪師瑞州大愚山守芝禪師。太原王氏子。纔陞座。",
    "T51n2077_003:0485a29": "僧問。如何是和尚家風。師曰。一言出口駟馬",
    "T51n2077_003:0485b01": "難追。問如何是城裏佛。師曰。十字街頭石幢",
    "T51n2077_003:0485b02": "子。問不落三寸時如何。師曰。乾三長坤六短。",
    "T51n2077_003:0485b03": "曰意旨如何。師曰。切忌地盈虛。問昔日靈山",
    "T51n2077_003:0485b04": "分半座。二師相見事如何。師曰。記得麼。僧良",
    "T51n2077_003:0485b05": "久。師打禪床一下曰。多年忘却也。乃曰。且住",
    "T51n2077_003:0485b06": "且住。若向言中取則句裏明機。也似迷頭認",
    "T51n2077_003:0485b07": "影。若也舉唱宗乘。大似一場寐語。雖然如是。",
    "T51n2077_003:0485b08": "官不容針私通車馬。放一線道有箇葛藤處。",
    "T51n2077_003:0485b09": "遂敲禪林一下曰。三世諸佛盡皆頭痛。且道",
    "T51n2077_003:0485b10": "大眾。還有免得底麼。若一人免得無有是處。",
    "T51n2077_003:0485b11": "若免不得海印發光。師乃竪起拂子曰。這箇",
    "T51n2077_003:0485b12": "是印那箇是光。這箇是光那箇是印。掣電之",
    "T51n2077_003:0485b13": "機徒勞佇思。會麼老僧說夢。且道夢見箇甚",
    "T51n2077_003:0485b14": "麼。南柯十更。若不會聽取一頌。北斗挂須彌。",
    "T51n2077_003:0485b15": "杖頭挑日月。林泉好商量。夏末秋風切。珍重。",
    "T51n2077_003:0485b16": "問如何是祖師西來意。師曰。天寒日短問心",
    "T51n2077_003:0485b17": "法無形如何雕琢。師曰。一丁兩丁。曰未曉",
    "T51n2077_003:0485b18": "者如何領會。師曰。透七透八。上堂。一擊響玲",
    "T51n2077_003:0485b19": "瓏。喧轟宇宙通。知音纔側耳。項羽過江東。與",
    "T51n2077_003:0485b20": "麼會恰認得驢鞍橋作阿爺下頷。上堂。大愚",
    "T51n2077_003:0485b21": "相接大雄孫。五湖雲水競頭奔。競頭奔有何",
    "T51n2077_003:0485b22": "門。擊箭寧知枯木存。枯木存。一年還曾兩度",
    "T51n2077_003:0485b23": "春。兩度春。帳裏珍珠撒與人。撒與人。思量也",
    "T51n2077_003:0485b24": "是慕西秦。上堂。竪窮三際橫遍十方。拈起",
    "T51n2077_003:0485b25": "也帝釋心驚。放下也地神膽戰。不拈不放喚",
    "T51n2077_003:0485b26": "作甚麼。自云。蝦蟇。上堂。三世諸佛不知有。",
    "T51n2077_003:0485b27": "狸奴白牯却知有。乃拈起拂子云。狸奴白牯",
    "T51n2077_003:0485b28": "總在這裏放光動地。何謂如此。兩段不同。問",
    "T51n2077_003:0485b29": "如何是佛。師曰。鋸解秤錘。上堂。大眾集定。",
    "T51n2077_003:0485c01": "乃曰。現成公案也是打堞不辦。便下座。上",
    "T51n2077_003:0485c02": "堂。大洋海底排班立。從頭第二鬢毛斑。為甚",
    "T51n2077_003:0485c03": "麼不道第一鬢毛斑。要會麼。金蕋銀絲成玉",
    "T51n2077_003:0485c04": "露。高僧不坐鳳皇臺。上堂。眾集。乃曰。為眾",
    "T51n2077_003:0485c05": "竭力禍出私門。便下座。上堂。翠巖路嶮巇。舉",
    "T51n2077_003:0485c06": "步涉千溪更有洪源水。滔滔在嶺西。擊禪床",
    "T51n2077_003:0485c07": "下座。示眾擎起香合云。明頭合暗頭合。道得",
    "T51n2077_003:0485c08": "天下橫行。若道不得且合却。下座。問如何是",
    "T51n2077_003:0485c09": "為人一句。師曰。四角六張。曰意旨如何。師",
    "T51n2077_003:0485c10": "曰。八凹九凸。上堂。沙裏無油事可哀翠巖嚼",
    "T51n2077_003:0485c11": "飯餧嬰孩。他時好惡知端的。始覺從前滿面",
    "T51n2077_003:0485c12": "埃。擊禪床下座。",
    "T51n2077_003:0485c13": "石霜法永禪師潭州石霜法永禪師。僧問。如何是佛。師曰。臂",
    "T51n2077_003:0485c14": "長衫袖短。問如何是祖師西來意。師曰。布袴",
    "T51n2077_003:0485c15": "勝頭穿。",
    "T51n2077_003:0485c16": "法華全舉禪師舒州法華院全舉禪師。到公安遠和尚處。安",
    "T51n2077_003:0485c17": "問。作麼生是伽藍。師曰。深山藏獨虎。淺草露",
    "T51n2077_003:0485c18": "群蛇。曰作麼生是伽藍中人。師曰。青松蓋不",
    "T51n2077_003:0485c19": "得。黃葉豈能遮。曰道甚麼。師曰。少年翫盡天",
    "T51n2077_003:0485c20": "邊月。潦倒搏桑沒日頭。曰一句兩句雲開月",
    "T51n2077_003:0485c21": "露作麼生。師曰。照破佛祖。到大愚芝和尚處。",
    "T51n2077_003:0485c22": "愚問。古人見桃花意作麼生。師曰。曲不藏直。",
    "T51n2077_003:0485c23": "曰那箇且從這箇作麼生。師曰。大街拾得金。",
    "T51n2077_003:0485c24": "四隣爭得知。曰上座還知麼。師曰。路逢劍客",
    "T51n2077_003:0485c25": "須呈劍。不是詩人不獻詩。曰作家詩客。師曰。",
    "T51n2077_003:0485c26": "一條紅線兩人牽。曰玄沙道。諦當甚諦當敢",
    "T51n2077_003:0485c27": "保老兄未徹在。又作麼生。師曰。海枯終見底。",
    "T51n2077_003:0485c28": "人死不知心。曰却是。師曰。樓閣凌雲勢。峯巒",
    "T51n2077_003:0485c29": "疊翠層。到琅邪覺和尚處。邪問。近離甚處。師",
    "T51n2077_003:0486a01": "曰。兩浙。曰船來陸來。師曰。船來。曰船在甚",
    "T51n2077_003:0486a02": "處。師曰。步下。曰不涉程途一句作麼生道。師",
    "T51n2077_003:0486a03": "以坐具摵一摵曰。杜撰長老如麻似粟。拂袖",
    "T51n2077_003:0486a04": "而出。邪問侍者。此是甚麼人。者曰。舉上座。",
    "T51n2077_003:0486a05": "邪曰。莫是舉師叔麼。先師教我尋見伊。遂下",
    "T51n2077_003:0486a06": "且過問。上座莫是舉師叔麼。莫怪適來相觸",
    "T51n2077_003:0486a07": "忤。師便喝。復問。長老何時到汾陽。邪曰。某",
    "T51n2077_003:0486a08": "時到。師曰。我在浙江早聞爾名。元來見解秖",
    "T51n2077_003:0486a09": "如此。何得名播寰宇。邪遂作禮曰。某甲罪過。",
    "T51n2077_003:0486a10": "師到杭州西菴。菴主曾見明招。主舉頌曰。絕",
    "T51n2077_003:0486a11": "頂西峯上。峻機誰敢當。超然凡聖外。瞥起兩",
    "T51n2077_003:0486a12": "重光。師曰。如何是兩重光。主曰。月從東出日",
    "T51n2077_003:0486a13": "向西沒。師曰。菴主未見明招時如何。主曰。滿",
    "T51n2077_003:0486a14": "盞油難盡。師曰。見後如何。主曰。多心易得",
    "T51n2077_003:0486a15": "乾。住後僧問。如何是奪人不奪境。師曰。白菊",
    "T51n2077_003:0486a16": "乍開重日暖。百年公子不逢春。曰如何是奪",
    "T51n2077_003:0486a17": "境不奪人。師曰。大地絕消息。翛然獨任真。曰",
    "T51n2077_003:0486a18": "如何是人境兩俱奪。師曰。草荒人變色。凡聖",
    "T51n2077_003:0486a19": "兩齊空。曰如何是人境俱不奪。師曰。清風與",
    "T51n2077_003:0486a20": "明月。野來笑相親。上堂。釋迦不出世。達磨不",
    "T51n2077_003:0486a21": "西來。佛法遍天下。談玄口不開。上堂。鐘鳴鼓",
    "T51n2077_003:0486a22": "響鵲噪鴉鳴。為爾諸人說般若講涅槃了也。",
    "T51n2077_003:0486a23": "諸人還信得及麼。觀音菩薩向諸人面前作",
    "T51n2077_003:0486a24": "大神通。若信不及。却往他方救苦利生去也。",
    "T51n2077_003:0486a25": "上堂。開口又成增語。不開口又成剩語。乃曰。",
    "T51n2077_003:0486a26": "金輪天子勅。草店家風別。上堂。三世諸佛",
    "T51n2077_003:0486a27": "口挂壁上。天下老和尚作麼生措手。爾諸人",
    "T51n2077_003:0486a28": "到諸方作麼生舉。山僧恁麼道。也是久日樺",
    "T51n2077_003:0486a29": "來唇。喝一喝。上堂。古者道。我若一向舉揚宗",
    "T51n2077_003:0486b01": "教。法堂裏草深一丈。不可為闍黎銷却僧堂",
    "T51n2077_003:0486b02": "門去也。雖然如是。也是烏龜陸地弄塵行。上",
    "T51n2077_003:0486b03": "堂。語漸也返常合道。論頓也不留朕迹。直饒",
    "T51n2077_003:0486b04": "論其頓返其常。也是抑而為之。問牛頭未見",
    "T51n2077_003:0486b05": "四祖時為甚麼百鳥銜花獻。師曰。果熟猿兼",
    "T51n2077_003:0486b06": "重。曰見後為甚麼不銜花。師曰。林疎鳥不過。",
    "T51n2077_003:0486b07": "問七星光彩天將曉。不犯皇風試道看。師曰。",
    "T51n2077_003:0486b08": "將軍馬蹄紅。曰錯師便打。僧禮拜。展坐具始",
    "T51n2077_003:0486b09": "收。師曰。一展一收法法皆周。擬欲更問著甚",
    "T51n2077_003:0486b10": "來由。遂問。會麼。僧曰。不會。師便打。",
    "T51n2077_003:0486b11": "芭蕉谷泉禪師南嶽芭蕉菴大道谷泉禪師泉州人也。受法",
    "T51n2077_003:0486b12": "汾陽放蕩湖湘。後省同參慈明禪師。明問。白",
    "T51n2077_003:0486b13": "雲橫谷口。道人何處來。師左右顧視曰。夜來",
    "T51n2077_003:0486b14": "何處火。燒出古人墳。明曰。未在更道。師作虎",
    "T51n2077_003:0486b15": "聲。明以坐具便摵。師接住推明置禪床上。明",
    "T51n2077_003:0486b16": "却作虎聲。師大笑曰。我見七十餘員善知識。",
    "T51n2077_003:0486b17": "今日始遇作家。師因倚遇上座來參遇後住法昌問。",
    "T51n2077_003:0486b18": "庵主在麼。師曰誰。曰行脚僧。師曰。作甚麼。",
    "T51n2077_003:0486b19": "曰禮拜庵主。師曰。恰值庵主不在。曰爾聻。",
    "T51n2077_003:0486b20": "師曰。向道不在。說甚麼爾我。拽棒趁出。遇次",
    "T51n2077_003:0486b21": "日再來。師又趁出。遇一日又來問。庵主在麼。",
    "T51n2077_003:0486b22": "師曰誰。曰行脚僧。揭簾便入。師欄胸扭住曰。",
    "T51n2077_003:0486b23": "我這裏虎狼縱橫。尿床鬼子三回兩度來討",
    "T51n2077_003:0486b24": "甚麼。曰人言庵主親見汾陽來。師解衣抖擻",
    "T51n2077_003:0486b25": "曰。爾道我見汾陽來有多少奇特。曰如何是",
    "T51n2077_003:0486b26": "庵中主。師曰。入門須辯取。曰莫秖這便是麼。",
    "T51n2077_003:0486b27": "師曰。賺却幾多人曰前言何在。師曰。聽事不",
    "T51n2077_003:0486b28": "真喚鐘作甕。曰萬法泯時全體現。君臣合處",
    "T51n2077_003:0486b29": "正中邪去也。師曰。驢漢不會便休亂統作麼。",
    "T51n2077_003:0486c01": "曰未審客來將何祇待。曰雲門餬餅趙州茶。",
    "T51n2077_003:0486c02": "曰恁麼則謝師供養去也。師叱曰。我這裏火",
    "T51n2077_003:0486c03": "種也未有。早言謝供養。師因大雪作偈曰。今",
    "T51n2077_003:0486c04": "朝甚好雪。紛紛如秋月。文殊不出頭。普賢",
    "T51n2077_003:0486c05": "呈醜拙。慈明遷住福嚴。師又往省之。少留而",
    "T51n2077_003:0486c06": "還。作偈寄之曰。相別而今又半年。不知誰對",
    "T51n2077_003:0486c07": "共譚禪。一般秀色湘山裏。汝自匡徒我自眠。",
    "T51n2077_003:0486c08": "明覽笑而已。",
    "T51n2077_003:0486c09": "龍華曉愚禪師蘄州黃梅龍華寺曉愚禪師。到五祖戒和尚",
    "T51n2077_003:0486c10": "處。祖問曰。不落唇吻一句作麼生道。師曰。老",
    "T51n2077_003:0486c11": "老大大話頭也不照顧。祖便喝。師亦喝。祖拈",
    "T51n2077_003:0486c12": "棒。師拍手便出。祖召曰。闍黎且住話在。師將",
    "T51n2077_003:0486c13": "坐具搭在肩上更不回首。上堂。摩騰入漢已",
    "T51n2077_003:0486c14": "涉繁詞。達磨西來不守己分。山僧今日與麼",
    "T51n2077_003:0486c15": "道。也是為他閑事長無明。",
    "T51n2077_003:0486c16": "天聖皓泰禪師安吉州天聖皓泰禪師。河東人。到琅邪。邪問。",
    "T51n2077_003:0486c17": "埋兵掉鬪未是作家。匹馬單鎗便請相見。師",
    "T51n2077_003:0486c18": "指邪曰。將頭不猛帶累三軍。邪打師一坐具。",
    "T51n2077_003:0486c19": "師亦打邪一坐具。邪接住曰適來一坐具。是",
    "T51n2077_003:0486c20": "山僧令行。上座一坐具。落在甚麼處。師曰。伏",
    "T51n2077_003:0486c21": "惟尚饗。邪拓開曰。五更侵早起。更有夜行人。",
    "T51n2077_003:0486c22": "師曰。賊過後張弓。邪曰。且坐喫茶。住後僧",
    "T51n2077_003:0486c23": "問。如何是佛。師曰。黑漆聖僧。曰如何是佛法",
    "T51n2077_003:0486c24": "大意。師曰。看牆似土色。",
    "T51n2077_003:0486c25": "龍潭智圓禪師唐州龍潭智圓禪師辭汾陽。陽曰。別無送路",
    "T51n2077_003:0486c26": "與子。一枝拄杖一條手巾。師曰。手巾和尚受",
    "T51n2077_003:0486c27": "用。拄杖即不消得。陽曰。汝但將去有用處在。",
    "T51n2077_003:0486c28": "師便收。陽曰。又道不用。師便喝。陽曰。已後",
    "T51n2077_003:0486c29": "不讓臨濟。師曰。正令己行。陽來日送出三門",
    "T51n2077_003:0487a01": "乃問。汝介山逢尉遲時如何。師曰。一刀兩段。",
    "T51n2077_003:0487a02": "陽曰。彼現那吒又作麼生。師便拽拄杖。陽喝",
    "T51n2077_003:0487a03": "曰。這回全體分付。住後僧問。承教有言。是真",
    "T51n2077_003:0487a04": "精進是名真法供養如來。如何是真法。師曰。",
    "T51n2077_003:0487a05": "夜聚曉散。問如何是龍潭劍。師曰。觸不得。曰",
    "T51n2077_003:0487a06": "用者如何。師曰。白骨連山。問昔日窮經今朝",
    "T51n2077_003:0487a07": "參禪此理如何。師曰。兩彩一賽。曰作麼生領",
    "T51n2077_003:0487a08": "會。師曰。去後不留踪。曰如何是佛。師曰。火",
    "T51n2077_003:0487a09": "燒不然。問古殿無佛時如何。師曰。三門前合",
    "T51n2077_003:0487a10": "掌。",
    "T51n2077_003:0487a11": "投子圓修禪師舒州投子圓修禪師。僧問。達磨未來時如何。",
    "T51n2077_003:0487a12": "師曰。出口入耳。曰來後如何。師曰。叉手並",
    "T51n2077_003:0487a13": "足。",
    "T51n2077_003:0487a14": "太子道一禪師汾州太子院道一禪師。僧問。如何是佛。師曰。",
    "T51n2077_003:0487a15": "賣扇老婆手遮日。問紅輪未出時如何。師曰。",
    "T51n2077_003:0487a16": "照燭分明。曰出後如何。師曰。撈天摸地。問如",
    "T51n2077_003:0487a17": "何是學人親切處。師曰。慈母抱嬰兒。曰如何",
    "T51n2077_003:0487a18": "是學人轉身處。師曰。街頭巷尾。曰如何是學",
    "T51n2077_003:0487a19": "人著力處。師曰。千斤擔子兩頭搖。問古曲無",
    "T51n2077_003:0487a20": "音韻如何和得齊。師曰。三九二十七。籬頭吹",
    "T51n2077_003:0487a21": "觱栗。曰宮商角徵非關妙。石人拊掌笑呵呵。",
    "T51n2077_003:0487a22": "師曰。同道方知。",
    "T51n2077_003:0487a23": "葉縣省禪師法嗣葉縣省禪師法嗣",
    "T51n2077_003:0487a24": "浮山法遠禪師舒州浮山法遠圓鑒禪師。鄭州人也。投三交",
    "T51n2077_003:0487a25": "嵩和尚出家。幼為沙彌見僧入室請問趙州",
    "T51n2077_003:0487a26": "庭柏因緣。嵩詰其僧。師傍有省。進具後謁汾",
    "T51n2077_003:0487a27": "陽葉縣。皆蒙印可。嘗與達觀頴薛大頭七八",
    "T51n2077_003:0487a28": "輩。遊蜀幾遭橫逆。師以智脫之。眾以師曉吏",
    "T51n2077_003:0487a29": "事故。號遠錄公。開堂拈香曰。汝海枯木上生。",
    "T51n2077_003:0487b01": "花別迎春色。僧問師唱誰家曲宗風嗣阿誰。",
    "T51n2077_003:0487b02": "師曰。八十翁翁輥繡毬。曰恁麼則一句迴然",
    "T51n2077_003:0487b03": "開祖胄。三玄戈甲振叢林。師曰。李陵元是漢",
    "T51n2077_003:0487b04": "朝臣。問如何是佛。師曰。大者如兄小者如弟。",
    "T51n2077_003:0487b05": "問如何是祖師西來意。師曰。平地起骨堆。問",
    "T51n2077_003:0487b06": "祖師門下壁立千仞。正令當行十方坐斷。和",
    "T51n2077_003:0487b07": "尚將何表示。師曰。寒猫不捉鼠。曰莫便是",
    "T51n2077_003:0487b08": "為人處也無。師曰。波斯不繫腰。問新歲已臨",
    "T51n2077_003:0487b09": "舊歲何往。師曰。目前無異怪。不用貼鍾馗。曰",
    "T51n2077_003:0487b10": "畢竟如何。師曰。將謂目前無僧以手畫。曰爭",
    "T51n2077_003:0487b11": "奈這箇何。師便打。師與王質待制論道。畫一",
    "T51n2077_003:0487b12": "圓相問曰。一不得匹馬單鎗。二不得衣錦還",
    "T51n2077_003:0487b13": "鄉。鵲不得喜鵲不得殃。速道速道。王罔措。師",
    "T51n2077_003:0487b14": "曰。勘破了也。上堂。莫更論古話今。只據目前",
    "T51n2077_003:0487b15": "事與爾諸人定奪區分。僧便問。如何是目前",
    "T51n2077_003:0487b16": "事。師曰鼻孔。曰如何是向上事。師曰。眼睛。",
    "T51n2077_003:0487b17": "歐陽文忠公聞師奇逸造其室。未有以異之。",
    "T51n2077_003:0487b18": "與客棊。師坐其傍。文忠遽收局請因棊說法。",
    "T51n2077_003:0487b19": "師即令撾鼓陞座曰。若論此事如兩家著棊",
    "T51n2077_003:0487b20": "相似。何謂也。敵手知音當機不讓。若是綴五",
    "T51n2077_003:0487b21": "饒三。又通一路始得。有一般底。秖解閉門作",
    "T51n2077_003:0487b22": "活。不會奪角衝關。硬節與虎口齊彰。局破",
    "T51n2077_003:0487b23": "後徒勞綽斡。所以道肥邊易得瘦肚難求。思",
    "T51n2077_003:0487b24": "行則往往失粘。心麁而時時頭撞。休誇國手",
    "T51n2077_003:0487b25": "謾說神仙。贏局輸籌即不問。且道黑白未分",
    "T51n2077_003:0487b26": "時。一著落在甚麼處。良久曰。從來十九路。迷",
    "T51n2077_003:0487b27": "悟幾多人。文忠加嘆。從容謂同僚曰。修初疑",
    "T51n2077_003:0487b28": "禪語為虛誕。今日見此老。機緣所得所造。非",
    "T51n2077_003:0487b29": "悟明於心地。安能有此妙旨哉。上堂。天得一",
    "T51n2077_003:0487c01": "以清。地得一以寧。君王得一以治天下。衲僧",
    "T51n2077_003:0487c02": "得一禍患臨身。擊禪床下座。上堂。諸佛出世",
    "T51n2077_003:0487c03": "建立化門。不離三身智眼。亦如摩醯首羅三",
    "T51n2077_003:0487c04": "目。何故一隻水泄不通緇素難辯。一隻大地",
    "T51n2077_003:0487c05": "全開十方通暢。一隻高低一顧萬類齊瞻。雖",
    "T51n2077_003:0487c06": "然若是。本分衲僧陌路相逢。別具通天正眼",
    "T51n2077_003:0487c07": "始得。所以道。三世諸佛不知有。狸奴白牯却",
    "T51n2077_003:0487c08": "知有。且道狸奴白牯知有箇甚麼事。要會麼。",
    "T51n2077_003:0487c09": "湥秋簾幙千家雨。落日樓臺一笛風。師暮年",
    "T51n2077_003:0487c10": "休於會聖巖。敘佛祖奧義作九帶曰。佛正法",
    "T51n2077_003:0487c11": "眼帶。佛法藏帶。理貫帶。事貫帶。理事縱橫",
    "T51n2077_003:0487c12": "帶。屈曲垂帶。妙叶兼帶。金針雙銷帶。平懷常",
    "T51n2077_003:0487c13": "實帶。學者既已傳誦。師曰。若據圓極法門本",
    "T51n2077_003:0487c14": "具十數。今此九帶已為諸人說了。更有一帶",
    "T51n2077_003:0487c15": "還見得麼。若也見得親切分明。却請出來對",
    "T51n2077_003:0487c16": "眾說看。說得分明許汝通前九帶圓明道眼。",
    "T51n2077_003:0487c17": "若見不親切說不相應。唯依吾語而為己解。",
    "T51n2077_003:0487c18": "則名謗法。諸人到此如何。眾無語。師叱之",
    "T51n2077_003:0487c19": "而去。",
    "T51n2077_003:0487c20": "寶應法昭禪師汝州寶應院法昭演教禪師。僧問。一言合道",
    "T51n2077_003:0487c21": "時如何。師曰。七顛八倒。曰學人禮拜。師曰",
    "T51n2077_003:0487c22": "教休不肯休。直待雨淋頭。問大通智勝佛。十",
    "T51n2077_003:0487c23": "劫坐道場。佛法不現前。不得成佛道。為甚麼",
    "T51n2077_003:0487c24": "不得成佛道。師曰。赤脚騎鐵驢。直至海南居。",
    "T51n2077_003:0487c25": "上堂。十二時中許爾。一時絕學即是學佛法。",
    "T51n2077_003:0487c26": "不見阿難多聞第一。却被迦葉擯出不得結",
    "T51n2077_003:0487c27": "集。方知聰明博學記持憶想向外馳求。與靈",
    "T51n2077_003:0487c28": "覺心轉沒交涉。五蘊殼中透脫不過。順情生",
    "T51n2077_003:0487c29": "喜違情生怒。蓋覆深厚自纏自縛無有解脫。",
    "T51n2077_003:0488a01": "流浪生死六根為患。眾苦所逼無自由分。而",
    "T51n2077_003:0488a02": "被妄心於中主宰。大丈夫兒早搆取好。喝一",
    "T51n2077_003:0488a03": "喝曰參。上堂。寶應門風險。入者喪全身。作麼",
    "T51n2077_003:0488a04": "生是出身句。若道不得三十年後。",
    "T51n2077_003:0488a05": "大乘慧果禪師唐州大乘山慧果禪師。僧問。如何是從上來",
    "T51n2077_003:0488a06": "傳底意。師曰。金盤拓出眾人看。問撥塵見佛",
    "T51n2077_003:0488a07": "時如何。師曰。撥塵即乖見佛即錯。曰總不如",
    "T51n2077_003:0488a08": "是時如何。師曰錯。問如何是道。師曰。寬處寬",
    "T51n2077_003:0488a09": "窄處窄。曰如何是道中人。師曰。苦處若樂處",
    "T51n2077_003:0488a10": "樂。曰道與道中人相去多少。師曰。十萬八千。",
    "T51n2077_003:0488a11": "問如何是祖師西來意。曰天晴日出。曰學人",
    "T51n2077_003:0488a12": "不會。師曰。雨下泥生。",
    "T51n2077_003:0488a13": "續傳燈錄卷第三",
    "T51n2077_003:0488a16": "卷第四目錄續傳燈錄卷第四目錄",
    "T51n2077_003:0488a18": "大鑑下第十一世",
    "T51n2077_003:0488a19": "谷隱聰禪師法嗣三十五人",
    "T51n2077_003:0488a20": "金山曇頴禪師　洞庭慧月禪師",
    "T51n2077_003:0488a21": "仗錫修己禪師大乘德遵禪師",
    "T51n2077_003:0488a22": "竹園法顯禪師永福延照禪師",
    "T51n2077_003:0488a23": "景清居素禪師仁壽嗣珍禪師",
    "T51n2077_003:0488a24": "雲門顯欽禪師永慶光普禪師",
    "T51n2077_003:0488a25": "駙馬李遵勗居士",
    "T51n2077_003:0488a26": "英公夏竦居士已上十二人見錄",
    "T51n2077_003:0488a27": "龍華齊岳禪師石門守進禪師",
    "T51n2077_003:0488a28": "谷隱可宗禪師棲隱自然禪師",
    "T51n2077_003:0488a29": "承天󰤫元禪師湖州上方新禪師",
    "T51n2077_003:0488b01": "翠峯普禪師鳳皇了同禪師",
    "T51n2077_003:0488b02": "壽寧慧靈禪師雲門靈毅禪師",
    "T51n2077_003:0488b03": "安樂通照嚴禪師襲親圓慧禪師",
    "T51n2077_003:0488b04": "廣教了同禪師蘇州泗洲祕禪師",
    "T51n2077_003:0488b05": "雙林已禪師疎山古禪師",
    "T51n2077_003:0488b06": "普明澄禪師福勝集禪師",
    "T51n2077_003:0488b07": "廣德遠禪師普照和尚",
    "T51n2077_003:0488b08": "杭州覺圓上座文康公王曙居士",
    "T51n2077_003:0488b09": "谷隱薛大頭和尚已上二十三人無錄",
    "T51n2077_003:0488b10": "神鼎諲禪師法嗣十四人",
    "T51n2077_003:0488b11": "開聖寶情山主",
    "T51n2077_003:0488b12": "妙智光雲禪師已上二人見錄夾山子英禪師",
    "T51n2077_003:0488b13": "潭州龍興禹禪師隨州善光蘭禪師",
    "T51n2077_003:0488b14": "枕峯清契禪師鰲口政禪師",
    "T51n2077_003:0488b15": "永康延超禪師德山懷宥禪師",
    "T51n2077_003:0488b16": "靈芝子政禪師濛陽希譽禪師",
    "T51n2077_003:0488b17": "龍興慧牧禪師高田法明禪師",
    "T51n2077_003:0488b18": "靈巖文智和尚已上十二人無錄",
    "T51n2077_003:0488b19": "廣慧璉禪師法嗣七人",
    "T51n2077_003:0488b20": "華嚴道隆禪師慧力慧南禪師",
    "T51n2077_003:0488b21": "廣慧德宣禪師",
    "T51n2077_003:0488b22": "文公楊億居士已上四人見錄華嚴明禪師",
    "T51n2077_003:0488b23": "佛迹雲皎禪師",
    "T51n2077_003:0488b24": "雲臺己親禪師已上三人無錄",
    "T51n2077_003:0488b25": "梁山巖禪師法嗣一人",
    "T51n2077_003:0488b26": "梁山善糞禪師見錄",
    "T51n2077_003:0488b27": "道吾詮禪師法嗣一人",
    "T51n2077_003:0488b28": "天平契愚禪師見錄",
    "T51n2077_003:0488b29": "歸宗柔禪師法嗣九人",
    "T51n2077_003:0488c01": "羅漢行林禪師天童新禪師",
    "T51n2077_003:0488c02": "功臣覺軻禪師",
    "T51n2077_003:0488c03": "天童清簡禪師已上四人見錄護國法端禪師",
    "T51n2077_003:0488c04": "雪竇清禪師富樂智靜禪師",
    "T51n2077_003:0488c05": "古田道成禪師",
    "T51n2077_003:0488c06": "崇聖道珍禪師已上五人無錄",
    "T51n2077_003:0488c07": "百丈恒禪師法嗣三人",
    "T51n2077_003:0488c08": "西賢澄湜禪師萬壽德興禪師",
    "T51n2077_003:0488c09": "雲門知永禪師已上三人見錄",
    "T51n2077_003:0488c10": "撫州崇壽稠禪師法嗣四人",
    "T51n2077_003:0488c11": "雲臺令岑禪師",
    "T51n2077_003:0488c12": "資國圓進禪師已上二人見錄淨土惟素禪師",
    "T51n2077_003:0488c13": "天童子凝禪師已上二人無錄",
    "T51n2077_003:0488c14": "雲居錫禪師法嗣四人",
    "T51n2077_003:0488c15": "般若從進禪師",
    "T51n2077_003:0488c16": "清化志超禪師已上二人見錄淨眾先禪師",
    "T51n2077_003:0488c17": "法濟海蟾禪師已上二人無錄",
    "T51n2077_003:0488c18": "慈雲謐禪師法嗣一人",
    "T51n2077_003:0488c19": "谷隱法全禪師無錄",
    "T51n2077_003:0488c20": "石霜誠禪師法嗣一人",
    "T51n2077_003:0488c21": "岳麓珪禪師無錄",
    "T51n2077_003:0488c22": "羅漢仁禪師法嗣一人",
    "T51n2077_003:0488c23": "龍潭從曉禪師無錄"
}