{
    "T08n0227_002:0541c03": "小品般若波羅蜜經卷第二",
    "T08n0227_002:0541c05": "後秦龜茲國三藏鳩摩羅什譯",
    "T08n0227_002:0541c06": "塔品第三(丹本云寶荅品)",
    "T08n0227_002:0541c07": "爾時釋提桓因、梵天王、自在天王，及眾生主、",
    "T08n0227_002:0541c08": "諸天女等，皆大歡喜，同時三唱：「快哉，快哉！佛",
    "T08n0227_002:0541c09": "出世故，須菩提乃能演說是法。」爾時諸天大",
    "T08n0227_002:0541c10": "眾俱白佛言：「世尊！若菩薩能不離般若波羅",
    "T08n0227_002:0541c11": "蜜行，當視是人如佛。」佛告諸天子：「如是，如是！",
    "T08n0227_002:0541c12": "昔我於眾華城燃燈佛所，不離般若波羅蜜行。",
    "T08n0227_002:0541c13": "時燃燈佛記我於來世，過阿僧祇劫，當得作",
    "T08n0227_002:0541c14": "佛，號釋迦牟尼如來、應供、正遍知、明行足、善逝、",
    "T08n0227_002:0541c15": "世間解、無上士、調御丈夫、天人師、佛、世尊。」諸",
    "T08n0227_002:0541c16": "天子白佛言：「希有，世尊！諸菩薩摩訶薩般若",
    "T08n0227_002:0541c17": "波羅蜜能攝取薩婆若。」佛因釋提桓因，告欲",
    "T08n0227_002:0541c18": "色界諸天子及四眾比丘、比丘尼、優婆塞、優婆",
    "T08n0227_002:0541c19": "夷等：「憍尸迦！若有善男子、善女人，能受持讀",
    "T08n0227_002:0541c20": "誦般若波羅蜜，如所說行，魔若魔天，人若非",
    "T08n0227_002:0541c21": "人，不得其便，終不橫死。善男子、善女人，受持",
    "T08n0227_002:0541c22": "讀誦般若波羅蜜故；忉利諸天發阿耨多羅",
    "T08n0227_002:0541c23": "三藐三菩提心，未受持讀誦般若波羅蜜者，來",
    "T08n0227_002:0541c24": "至其所。復次，憍尸迦！善男子、善女人，受持讀",
    "T08n0227_002:0541c25": "誦般若波羅蜜時，若在空舍，若在道路，若或",
    "T08n0227_002:0541c26": "失道，無有恐怖。」爾時四天王白佛言：「世尊！若",
    "T08n0227_002:0541c27": "善男子、善女人，受持讀誦般若波羅蜜，如所",
    "T08n0227_002:0541c28": "說行，我等皆當護念。」釋提桓因白佛言：「世尊！",
    "T08n0227_002:0541c29": "若善男子、善女人，受持讀誦般若波羅蜜，如",
    "T08n0227_002:0542a01": "所說行，我當護念。」梵天王及諸梵天俱白佛",
    "T08n0227_002:0542a02": "言：「世尊！若善男子、善女人，受持讀誦般若波",
    "T08n0227_002:0542a03": "羅蜜，如所說行，我等亦當護念。」釋提桓因白",
    "T08n0227_002:0542a04": "佛言：「希有，世尊！善男子、善女人，受持讀誦般",
    "T08n0227_002:0542a05": "若波羅蜜，得如是現世功德。世尊！若受持般",
    "T08n0227_002:0542a06": "若波羅蜜者，則為受持諸波羅蜜。」佛言：「如是，",
    "T08n0227_002:0542a07": "如是！憍尸迦！受持般若波羅蜜者，則為受持",
    "T08n0227_002:0542a08": "諸波羅蜜。復次，憍尸迦！善男子、善女人，受持",
    "T08n0227_002:0542a09": "讀誦般若波羅蜜所得功德，汝今善聽，當為",
    "T08n0227_002:0542a10": "汝說。」釋提桓因受教而聽。佛告憍尸迦：「若有",
    "T08n0227_002:0542a11": "欲毀亂違逆我此法者，雖有是心，漸漸自滅，終",
    "T08n0227_002:0542a12": "不從願。何以故？憍尸迦！若善男子、善女人，受",
    "T08n0227_002:0542a13": "持讀誦般若波羅蜜，種種毀亂違逆事起，法",
    "T08n0227_002:0542a14": "應皆滅，是故此人終不從願。憍尸迦！善男子、",
    "T08n0227_002:0542a15": "善女人，受持讀誦般若波羅蜜，得如是現世",
    "T08n0227_002:0542a16": "功德。譬如有藥名為摩醯，有蛇飢行求食，見",
    "T08n0227_002:0542a17": "有小虫而欲食之，虫赴藥所，蛇聞藥氣，即迴",
    "T08n0227_002:0542a18": "還去。所以者何？藥力能消蛇毒故。憍尸迦！善",
    "T08n0227_002:0542a19": "男子、善女人亦如是，若受持讀誦般若波羅",
    "T08n0227_002:0542a20": "蜜，種種毀亂違逆事起，以般若波羅蜜力故，",
    "T08n0227_002:0542a21": "即自消滅。「復次，憍尸迦！若受持讀誦般若波",
    "T08n0227_002:0542a22": "羅蜜，護世四天王皆當護念。復次，憍尸迦！是",
    "T08n0227_002:0542a23": "人終不說無益之語，有所言說，人所信受，少",
    "T08n0227_002:0542a24": "於瞋恚，終不懷恨，不為我慢所覆，不為瞋恚",
    "T08n0227_002:0542a25": "所使。善男子、善女人若瞋恚時，能作是念：『若",
    "T08n0227_002:0542a26": "我瞋者，則壞諸根，顏色變異。我欲求阿耨多",
    "T08n0227_002:0542a27": "羅三藐三菩提，云何當隨瞋心？』如是思惟，即",
    "T08n0227_002:0542a28": "得正念。憍尸迦！善男子、善女人，受持讀誦般",
    "T08n0227_002:0542a29": "若波羅蜜，亦得是現世功德。」釋提桓因白佛",
    "T08n0227_002:0542b01": "言：「希有，世尊！般若波羅蜜為迴向故，不為高",
    "T08n0227_002:0542b02": "心。」佛告憍尸迦：「善男子、善女人，受持讀誦般",
    "T08n0227_002:0542b03": "若波羅蜜，若入軍陣，誦般若波羅蜜，若住若",
    "T08n0227_002:0542b04": "出，若失壽命，若被惱害，無有是處；若刀箭向",
    "T08n0227_002:0542b05": "者，終不能傷。何以故？般若波羅蜜是大呪術、",
    "T08n0227_002:0542b06": "無上呪術。善男子、善女人，學此呪術，不自念",
    "T08n0227_002:0542b07": "惡，不念他惡，不兩念惡；學是呪術，得阿耨多",
    "T08n0227_002:0542b08": "羅三藐三菩提，得薩婆若智，能觀一切眾生",
    "T08n0227_002:0542b09": "心。「復次，憍尸迦！若般若波羅蜜經卷住處若",
    "T08n0227_002:0542b10": "讀誦處，人若非人，不得其便；唯除業行，必應",
    "T08n0227_002:0542b11": "受者。憍尸迦！譬如道場四邊，若人若畜生，無能",
    "T08n0227_002:0542b12": "惱者。何以故？過去、未來、現在諸佛，此中得道，",
    "T08n0227_002:0542b13": "已得、今得、當得；是處一切眾生，無恐無畏，無",
    "T08n0227_002:0542b14": "能惱害。憍尸迦！以般若波羅蜜故，是處則吉，",
    "T08n0227_002:0542b15": "人所恭敬供養禮拜。」釋提桓因白佛言：「世尊！",
    "T08n0227_002:0542b16": "若善男子、善女人，書般若波羅蜜，受持經卷，",
    "T08n0227_002:0542b17": "供養恭敬，尊重讚歎，以好花香、瓔珞、塗香、燒",
    "T08n0227_002:0542b18": "香、末香、雜香、繒蓋、幢幡，而以供養。若復有人，",
    "T08n0227_002:0542b19": "以如來舍利，供養恭敬，尊重讚歎，以好花香、",
    "T08n0227_002:0542b20": "瓔珞、塗香、燒香、末香、雜香、繒蓋、幢幡，而以供養。",
    "T08n0227_002:0542b21": "其福何所為多？」「憍尸迦！我還問汝，隨汝意答。",
    "T08n0227_002:0542b22": "於意云何？如來行何道得薩婆若所依止身，",
    "T08n0227_002:0542b23": "得阿耨多羅三藐三菩提？」釋提桓因白佛言：",
    "T08n0227_002:0542b24": "「世尊！如來學般若波羅蜜故，得是身，得阿耨",
    "T08n0227_002:0542b25": "多羅三藐三菩提。」「憍尸迦！佛不以身故，名為",
    "T08n0227_002:0542b26": "如來；以得薩婆若故，名為如來。憍尸迦！諸佛",
    "T08n0227_002:0542b27": "薩婆若，從般若波羅蜜生，是身薩婆若智所",
    "T08n0227_002:0542b28": "依止故。如來因是身得薩婆若智，成阿耨多",
    "T08n0227_002:0542b29": "羅三藐三菩提，是身薩婆若所依止故，我滅",
    "T08n0227_002:0542c01": "度後舍利得供養。憍尸迦！若善男子、善女人，",
    "T08n0227_002:0542c02": "書般若波羅蜜，受持讀誦，供養恭敬，尊重讚",
    "T08n0227_002:0542c03": "歎，以好花香、瓔珞、塗香、燒香、末香、雜香、繒蓋、",
    "T08n0227_002:0542c04": "幢幡，而以供養，是善男子、善女人，即是供養",
    "T08n0227_002:0542c05": "薩婆若智。是故若人書寫般若波羅蜜，供養",
    "T08n0227_002:0542c06": "恭敬，尊重讚歎，當知是人得大福德。何以故？",
    "T08n0227_002:0542c07": "供養薩婆若智故。」釋提桓因白佛言：「世尊！閻",
    "T08n0227_002:0542c08": "浮提人不供養恭敬尊重讚歎般若波羅蜜，",
    "T08n0227_002:0542c09": "為不知得如是大利益耶？」佛言：「憍尸迦！於意",
    "T08n0227_002:0542c10": "云何？閻浮提有幾所人於佛得不壞信？幾所",
    "T08n0227_002:0542c11": "人於法、於僧得不壞信？」釋提桓因言：「少所人",
    "T08n0227_002:0542c12": "於佛得不壞信，於法、於僧得不壞信。世尊！閻",
    "T08n0227_002:0542c13": "浮提少所人得須陀洹、斯陀含、阿那含、阿羅",
    "T08n0227_002:0542c14": "漢。得辟支佛者，轉復減少。能行菩薩道者，亦",
    "T08n0227_002:0542c15": "復轉少。」「如是，如是！憍尸迦！閻浮提少所人於",
    "T08n0227_002:0542c16": "佛得不壞信，乃至能發阿耨多羅三藐三菩提",
    "T08n0227_002:0542c17": "心，行菩薩道者，亦復轉少。憍尸迦！無量無邊",
    "T08n0227_002:0542c18": "阿僧祇眾生，發阿耨多羅三藐三菩提心，於",
    "T08n0227_002:0542c19": "中若一若二住阿毘跋致地。是故當知，善男",
    "T08n0227_002:0542c20": "子、善女人，發阿耨多羅三藐三菩提心，乃",
    "T08n0227_002:0542c21": "至能受持讀誦、供養恭敬、尊重讚歎般若波羅",
    "T08n0227_002:0542c22": "蜜。何以故？是人作是念：『過去諸佛行菩薩道",
    "T08n0227_002:0542c23": "時從是中學，我等亦應於是中學。般若波羅",
    "T08n0227_002:0542c24": "蜜是我大師。』「憍尸迦！若我現在，若我滅後，菩",
    "T08n0227_002:0542c25": "薩常應依止般若波羅蜜。若善男子、善女人，",
    "T08n0227_002:0542c26": "於我滅後，以供養如來故，起七寶塔；盡其形",
    "T08n0227_002:0542c27": "壽，以好花香、塗香、末香、衣服、幢幡，供養是塔。",
    "T08n0227_002:0542c28": "於意云何？是善男子、善女人，以是因緣故，得",
    "T08n0227_002:0542c29": "福多不？」釋提桓因言：「甚多，世尊！」佛言：「憍尸迦！",
    "T08n0227_002:0543a01": "若善男子、善女人，供養般若波羅蜜經卷，恭",
    "T08n0227_002:0543a02": "敬尊重讚歎，以好華香、塗香、末香、衣服、幢幡，",
    "T08n0227_002:0543a03": "而以供養，其福甚多。「憍尸迦！置是一塔，若滿",
    "T08n0227_002:0543a04": "閻浮提七寶塔，善男子、善女人，盡其形壽，以好",
    "T08n0227_002:0543a05": "華香乃至伎樂，供養是塔。於意云何？是人以",
    "T08n0227_002:0543a06": "是因緣故，得福多不？」釋提桓因言：「甚多，世尊！」",
    "T08n0227_002:0543a07": "佛告憍尸迦：「若善男子、善女人，供養般若波",
    "T08n0227_002:0543a08": "羅蜜經卷，恭敬尊重讚歎，以好華香、塗香、末",
    "T08n0227_002:0543a09": "香、衣服、幢幡，其福甚多。「憍尸迦！置是滿閻浮",
    "T08n0227_002:0543a10": "提七寶塔，若滿四天下七寶塔，若人盡形壽，",
    "T08n0227_002:0543a11": "以花香供養，乃至伎樂。若復有人供養般若",
    "T08n0227_002:0543a12": "波羅蜜，其福甚多。憍尸迦！置是滿四天下七",
    "T08n0227_002:0543a13": "寶塔，若滿周梨迦小千世界七寶塔，若人盡",
    "T08n0227_002:0543a14": "形，以好華香供養，乃至幢幡。若復有人供養",
    "T08n0227_002:0543a15": "般若波羅蜜，其福甚多。憍尸迦！置是周梨迦",
    "T08n0227_002:0543a16": "小千世界七寶塔，若滿二千中世界七寶塔，",
    "T08n0227_002:0543a17": "若人盡形，以花香供養，乃至幢幡。若復有人",
    "T08n0227_002:0543a18": "供養般若波羅蜜，其福甚多。憍尸迦！置是二",
    "T08n0227_002:0543a19": "千中世界，若滿三千大千世界七寶塔，若善",
    "T08n0227_002:0543a20": "男子、善女人，盡其形壽，以花香供養，乃至幢",
    "T08n0227_002:0543a21": "幡。憍尸迦！於意云何？是人以是因緣故，得福",
    "T08n0227_002:0543a22": "多不？」釋提桓因言：「甚多，世尊！」佛告憍尸迦：「若",
    "T08n0227_002:0543a23": "復有人供養般若波羅蜜經卷，恭敬尊重讚",
    "T08n0227_002:0543a24": "歎，花香乃至幢幡，其福甚多。「憍尸迦！置是滿",
    "T08n0227_002:0543a25": "三千大千世界七寶塔，假令三千大千世界",
    "T08n0227_002:0543a26": "所有眾生，一時皆得人身，是一一人起七寶",
    "T08n0227_002:0543a27": "塔，盡其形壽，以一切好華、名香、幢幡、伎樂、歌",
    "T08n0227_002:0543a28": "舞，供養是塔。憍尸迦！於意云何？是人以是因",
    "T08n0227_002:0543a29": "緣故，得福多不？」「甚多，世尊！」佛告憍尸迦：「若",
    "T08n0227_002:0543b01": "善男子、善女人，供養般若波羅蜜經卷，恭敬",
    "T08n0227_002:0543b02": "尊重讚歎，花香乃至幢幡，其福甚多。」釋提",
    "T08n0227_002:0543b03": "桓因言：「如是，如是！世尊！若人供養般若波羅",
    "T08n0227_002:0543b04": "蜜，即是供養恭敬過去、未來、現在諸佛薩婆",
    "T08n0227_002:0543b05": "若。世尊！置是三千大千世界，一一眾生所起",
    "T08n0227_002:0543b06": "七寶塔，若滿十方恒河沙等世界眾生，皆得",
    "T08n0227_002:0543b07": "人身，一一人起七寶塔，若於一劫，若減一劫，",
    "T08n0227_002:0543b08": "以好華香乃至伎樂，供養是塔。若復有人供",
    "T08n0227_002:0543b09": "養般若波羅蜜經卷，恭敬尊重讚歎，華香乃",
    "T08n0227_002:0543b10": "至伎樂，其福甚多。」佛言：「如是，如是！憍尸迦！",
    "T08n0227_002:0543b11": "是善男子、善女人，以是供養般若波羅蜜經",
    "T08n0227_002:0543b12": "卷因緣故，其福甚多，無量無邊，不可得數，不",
    "T08n0227_002:0543b13": "可思議。何以故？憍尸迦！一切諸佛薩婆若智",
    "T08n0227_002:0543b14": "皆從般若波羅蜜生。憍尸迦！以是因緣故，若",
    "T08n0227_002:0543b15": "善男子、善女人，供養般若波羅蜜經卷，恭敬",
    "T08n0227_002:0543b16": "尊重讚歎，華香乃至伎樂供養，於前功德，百",
    "T08n0227_002:0543b17": "分不及一，分千分萬分、百千萬億分不及一，",
    "T08n0227_002:0543b18": "乃至算數譬喻所不能及。」",
    "T08n0227_002:0543b19": "摩訶般若波羅蜜明呪品第四",
    "T08n0227_002:0543b20": "爾時釋提桓因與四萬天子在會中者，語釋",
    "T08n0227_002:0543b21": "提桓因言：「憍尸迦！應受持讀誦般若波羅蜜。」",
    "T08n0227_002:0543b22": "佛告釋提桓因：「憍尸迦！汝受持讀誦般若波",
    "T08n0227_002:0543b23": "羅蜜，若阿修羅生念：『欲與忉利諸天共鬪。』爾",
    "T08n0227_002:0543b24": "時汝當誦念般若波羅蜜。以是因緣故，阿修",
    "T08n0227_002:0543b25": "羅惡心即滅。」釋提桓因白佛言：「世尊！般若波",
    "T08n0227_002:0543b26": "羅蜜是大明呪，般若波羅蜜是無上呪，般若",
    "T08n0227_002:0543b27": "波羅蜜是無等等呪。」佛言：「如是，如是！憍尸迦！",
    "T08n0227_002:0543b28": "般若波羅蜜是大明呪，般若波羅蜜是無上",
    "T08n0227_002:0543b29": "呪，般若波羅蜜是無等等呪。何以故？憍尸迦！",
    "T08n0227_002:0543c01": "過去諸佛，因是明呪，得阿耨多羅三藐三菩提。",
    "T08n0227_002:0543c02": "未來諸佛，亦因是呪，當得阿耨多羅三藐三菩",
    "T08n0227_002:0543c03": "提。今十方現在諸佛，亦因是呪，得阿耨多羅",
    "T08n0227_002:0543c04": "三藐三菩提。「憍尸迦！因是明呪，十善道出現於",
    "T08n0227_002:0543c05": "世，四禪、四無量心、四無色定、五神通出現於",
    "T08n0227_002:0543c06": "世。因菩薩故，十善道出現於世，四禪、四無量",
    "T08n0227_002:0543c07": "心、四無色定、五神通出現於世。若諸佛不出",
    "T08n0227_002:0543c08": "於世，但因菩薩故，十善道、四禪、四無量心、四",
    "T08n0227_002:0543c09": "無色定、五神通出現於世。譬如月不出時，星",
    "T08n0227_002:0543c10": "宿光明，照於世間。如是，憍尸迦！世無佛時，",
    "T08n0227_002:0543c11": "所有善行正行，皆從菩薩出生。菩薩方便力，",
    "T08n0227_002:0543c12": "皆從般若波羅蜜生。「復次，憍尸迦！若善男子、",
    "T08n0227_002:0543c13": "善女人，供養般若波羅蜜經卷，恭敬尊重讚",
    "T08n0227_002:0543c14": "歎，得是現世福德。」釋提桓因白佛言：「世尊！得",
    "T08n0227_002:0543c15": "何等現世福德？」「憍尸迦！是善男子、善女人，毒",
    "T08n0227_002:0543c16": "不能傷，火不能燒，終不橫死。又善男子、善女",
    "T08n0227_002:0543c17": "人，若官事起，誦念般若波羅蜜，官事即滅，諸",
    "T08n0227_002:0543c18": "求短者皆不得便。何以故？般若波羅蜜所護",
    "T08n0227_002:0543c19": "故。「復次，憍尸迦！善男子、善女人，誦念般若波",
    "T08n0227_002:0543c20": "羅蜜，若至國王，若王子大臣所，皆歡喜問訊，",
    "T08n0227_002:0543c21": "與共語言。何以故？憍尸迦！般若波羅蜜為慈",
    "T08n0227_002:0543c22": "悲一切眾生故出。是故，憍尸迦！諸求短者，皆",
    "T08n0227_002:0543c23": "不得便。」爾時外道出家百人，欲求佛短，來向",
    "T08n0227_002:0543c24": "佛所。釋提桓因作是念：「是諸外道出家百人，",
    "T08n0227_002:0543c25": "欲求佛短，來向佛所。我從佛所受般若波羅",
    "T08n0227_002:0543c26": "蜜，今當誦念。是諸外道來至佛所，或能斷說",
    "T08n0227_002:0543c27": "般若波羅蜜。」如是思惟已，即誦念從佛所受",
    "T08n0227_002:0543c28": "般若波羅蜜。時諸外道，遙遶佛，復道而去。舍",
    "T08n0227_002:0543c29": "利弗作是念：「何因緣故，是諸外道遶佛而去？」",
    "T08n0227_002:0544a01": "佛知舍利弗心所念，告舍利弗：「是釋提桓因",
    "T08n0227_002:0544a02": "誦念般若波羅蜜。如是外道，乃無一人有善心",
    "T08n0227_002:0544a03": "者，皆持惡意來求佛短，是故外道各各復道",
    "T08n0227_002:0544a04": "而去。」爾時惡魔作是念：「今是四眾，及欲、色界諸",
    "T08n0227_002:0544a05": "天子在佛前坐，其中必有菩薩受阿耨多羅",
    "T08n0227_002:0544a06": "三藐三菩提記者，我當壞亂。」即化作四種兵，向",
    "T08n0227_002:0544a07": "佛所。爾時釋提桓因作是念：「魔嚴四兵來至",
    "T08n0227_002:0544a08": "佛所。四種兵相，摩伽陀國頻婆娑羅王之所",
    "T08n0227_002:0544a09": "無有，憍薩羅國波斯匿王亦所無有，諸釋子",
    "T08n0227_002:0544a10": "所無有，諸黎車所無有。今是兵相，必是惡魔",
    "T08n0227_002:0544a11": "所作。是魔長夜欲求佛短，惱亂眾生，我當誦",
    "T08n0227_002:0544a12": "念般若波羅蜜。」釋提桓因即默誦般若波羅",
    "T08n0227_002:0544a13": "蜜，隨其所誦，惡魔稍稍復道而去。爾時忉利",
    "T08n0227_002:0544a14": "諸天，化作天華，在於空中散佛上，作是念：「願",
    "T08n0227_002:0544a15": "般若波羅蜜久住閻浮提，閻浮提人當得誦",
    "T08n0227_002:0544a16": "習。」是時諸天，復以天花散佛上，作是言：「世尊！",
    "T08n0227_002:0544a17": "若有眾生行般若波羅蜜，修習般若波羅蜜，",
    "T08n0227_002:0544a18": "魔若魔天不得其便。」爾時釋提桓因白佛言：",
    "T08n0227_002:0544a19": "「世尊！若人得聞般若波羅蜜者，已曾親近諸",
    "T08n0227_002:0544a20": "佛，不從小功德來。何況受持讀誦，如所說學，",
    "T08n0227_002:0544a21": "如所說行。何以故？世尊！諸菩薩薩婆若，當於",
    "T08n0227_002:0544a22": "般若波羅蜜中求。世尊！譬如大寶，當於大海",
    "T08n0227_002:0544a23": "中求。世尊！諸佛薩婆若大寶，應於般若波羅",
    "T08n0227_002:0544a24": "蜜中求。」佛言：「如是，如是！憍尸迦！諸佛薩婆若",
    "T08n0227_002:0544a25": "皆於般若波羅蜜中生。」爾時阿難白佛言：「世",
    "T08n0227_002:0544a26": "尊！世尊不讚說檀波羅蜜名，不讚說尸羅波",
    "T08n0227_002:0544a27": "羅蜜、羼提波羅蜜、毘梨耶波羅蜜、禪波羅蜜名，",
    "T08n0227_002:0544a28": "何以故但讚說般若波羅蜜名？」佛告阿難：",
    "T08n0227_002:0544a29": "「般若波羅蜜導五波羅蜜。阿難！於意云何？若",
    "T08n0227_002:0544b01": "布施不迴向薩婆若，成檀波羅蜜不？」阿難言：",
    "T08n0227_002:0544b02": "「不也！世尊！」「若持戒、忍辱、精進、禪定、智慧，不迴",
    "T08n0227_002:0544b03": "向薩婆若，成般若波羅蜜不？」阿難言：「不也！世",
    "T08n0227_002:0544b04": "尊！」「阿難！是故般若波羅蜜為五波羅蜜導。阿",
    "T08n0227_002:0544b05": "難！譬如大地種散其中，因緣和合即得生長，",
    "T08n0227_002:0544b06": "不依此地終不得生。阿難！如是五波羅蜜，住般",
    "T08n0227_002:0544b07": "若波羅蜜中而得增長，為般若波羅蜜所護",
    "T08n0227_002:0544b08": "故，得向薩婆若。是故，阿難！般若波羅蜜為五",
    "T08n0227_002:0544b09": "波羅蜜作導。」爾時釋提桓因白佛言：「世尊！是",
    "T08n0227_002:0544b10": "善男子、善女人，受持讀誦般若波羅蜜，如所",
    "T08n0227_002:0544b11": "說行，所得功德，如來說之猶亦未盡。」佛告憍",
    "T08n0227_002:0544b12": "尸迦：「我不但說是人受持讀誦般若波羅蜜，",
    "T08n0227_002:0544b13": "如所說行功德。憍尸迦！若有善男子、善女人，",
    "T08n0227_002:0544b14": "供養般若波羅蜜經卷，恭敬尊重讚歎，以好",
    "T08n0227_002:0544b15": "華香乃至幢幡，我亦說其所得功德。」釋提桓",
    "T08n0227_002:0544b16": "因白佛言：「世尊！我亦當護念是善男子、善女",
    "T08n0227_002:0544b17": "人，供養般若波羅蜜經卷，恭敬尊重讚歎，以",
    "T08n0227_002:0544b18": "好華香乃至幢幡者。」佛言：「憍尸迦！是善男子、",
    "T08n0227_002:0544b19": "善女人，受持讀誦般若波羅蜜。若干百千諸",
    "T08n0227_002:0544b20": "天大眾，為聽法故，來至其所。是法師為諸天",
    "T08n0227_002:0544b21": "說法時，非人益其氣力。若法師疲極，不樂說",
    "T08n0227_002:0544b22": "法，諸天恭敬法故，令其樂說。憍尸迦！是亦善",
    "T08n0227_002:0544b23": "男子、善女人得是現世功德。「復次，憍尸迦！是",
    "T08n0227_002:0544b24": "善男子、善女人，於四眾中說般若波羅蜜時，",
    "T08n0227_002:0544b25": "其心不畏有來難問及詰責者。何以故？是人",
    "T08n0227_002:0544b26": "為般若波羅蜜護念故，不見有人得般若波",
    "T08n0227_002:0544b27": "羅蜜短者，般若波羅蜜亦無短可得。是人如",
    "T08n0227_002:0544b28": "是為般若波羅蜜護念故，無畏有來難問詰",
    "T08n0227_002:0544b29": "責者。憍尸迦！是亦善男子、善女人現世功德。",
    "T08n0227_002:0544c01": "「復次，憍尸迦！是善男子、善女人，讀誦般若波",
    "T08n0227_002:0544c02": "羅蜜故，為父母所愛，為宗親、知識、沙門、婆羅",
    "T08n0227_002:0544c03": "門所敬，衰惱鬪訟，如法能度。憍尸迦！是亦善",
    "T08n0227_002:0544c04": "男子、善女人現世功德。「復次，憍尸迦！般若波",
    "T08n0227_002:0544c05": "羅蜜經卷所住處，四天王天上諸天，發阿耨",
    "T08n0227_002:0544c06": "多羅三藐三菩提心者，皆來至般若波羅蜜",
    "T08n0227_002:0544c07": "所，受持讀誦，供養作禮而去。忉利天、夜摩天、",
    "T08n0227_002:0544c08": "兜率陀天、化樂天、他化自在天上諸天，發阿",
    "T08n0227_002:0544c09": "耨多羅三藐三菩提心者，皆來至般若波羅",
    "T08n0227_002:0544c10": "蜜所，受持讀誦，供養作禮而去。梵天、梵世天、",
    "T08n0227_002:0544c11": "梵輔天、梵眾天、大梵天、光天、少光天、無量光天、",
    "T08n0227_002:0544c12": "光音天、淨天、少淨天、無量淨天、遍淨天、無陰行",
    "T08n0227_002:0544c13": "天、福生天、廣果天、無廣天、無熱天、妙見天、善",
    "T08n0227_002:0544c14": "見天、無小天上諸天，發阿耨多羅三藐三菩",
    "T08n0227_002:0544c15": "提心者，皆來至般若波羅蜜所，受持讀誦，供",
    "T08n0227_002:0544c16": "養作禮而去。憍尸迦。汝勿謂但有無小天為",
    "T08n0227_002:0544c17": "供養般若波羅蜜故來。三千大千世界中欲、",
    "T08n0227_002:0544c18": "色界諸天，發阿耨多羅三藐三菩提心者，皆",
    "T08n0227_002:0544c19": "來至般若波羅蜜所，受持讀誦，供養作禮而",
    "T08n0227_002:0544c20": "去。善男子、善女人，應作是念：『十方無量阿僧",
    "T08n0227_002:0544c21": "祇國土中，所有諸天、龍、夜叉、乾闥婆、阿修羅、",
    "T08n0227_002:0544c22": "迦樓羅、緊那羅、摩睺羅伽、人、非人，是等來至",
    "T08n0227_002:0544c23": "般若波羅蜜所，受持、讀誦、供養、作禮時，我當",
    "T08n0227_002:0544c24": "以般若波羅蜜法施。』善男子、善女人，般若波",
    "T08n0227_002:0544c25": "羅蜜經卷所住處，若殿堂、若房舍，無能毀壞，",
    "T08n0227_002:0544c26": "除先行業必應受者。憍尸迦！亦是善男子、善",
    "T08n0227_002:0544c27": "女人現世功德。」釋提桓因白佛言：「世尊！是善",
    "T08n0227_002:0544c28": "男子、善女人，云何知諸天來受持、讀誦、供養、禮",
    "T08n0227_002:0544c29": "敬般若波羅蜜時？」佛言：「憍尸迦！若善男子、善",
    "T08n0227_002:0545a01": "女人，見大光明，必知天、龍、夜叉、乾闥婆等，來",
    "T08n0227_002:0545a02": "至其所。「復次，憍尸迦！善男子、善女人，若聞殊",
    "T08n0227_002:0545a03": "異之香，必知諸天來至其所。「復次，憍尸迦！善",
    "T08n0227_002:0545a04": "男子、善女人，所住之處，應令淨潔；以淨潔故，",
    "T08n0227_002:0545a05": "非人皆大歡喜，來到其所。是中先住小鬼，不",
    "T08n0227_002:0545a06": "堪大力諸天威德故，皆悉避去；隨大力諸天",
    "T08n0227_002:0545a07": "數數來故，其心轉樂大法。是故所住處，四",
    "T08n0227_002:0545a08": "邊不應令有臭穢不淨。「復次，憍尸迦！善男",
    "T08n0227_002:0545a09": "子、善女人，身不疲極，臥起安隱，不見惡夢。若",
    "T08n0227_002:0545a10": "其夢時，但見諸佛、諸佛塔廟，阿羅漢眾、諸菩",
    "T08n0227_002:0545a11": "薩眾，修習六波羅蜜，學薩婆若，淨佛世界。又",
    "T08n0227_002:0545a12": "聞佛名，某甲佛於某方某國，與若干百千萬億",
    "T08n0227_002:0545a13": "眾，恭敬圍遶而為說法。憍尸迦！善男子、善女",
    "T08n0227_002:0545a14": "人，夢中所見如是，覺已安樂，氣力充足，身體",
    "T08n0227_002:0545a15": "輕便。是善男子、善女人，不貪飲食。譬如坐禪",
    "T08n0227_002:0545a16": "比丘，從三昧起，以學禪故，不貪飲食。何以故？",
    "T08n0227_002:0545a17": "憍尸迦！非人益其氣力故。善男子、善女人，欲",
    "T08n0227_002:0545a18": "得如是等現世功德，當受持讀誦般若波羅",
    "T08n0227_002:0545a19": "蜜，如所說行。憍尸迦！善男子、善女人若不能",
    "T08n0227_002:0545a20": "受持讀誦般若波羅蜜，如所說行，當書寫經",
    "T08n0227_002:0545a21": "卷，供養恭敬，尊重讚歎，以好華香、塗香、末香、燒",
    "T08n0227_002:0545a22": "香、雜香，衣服、幢幡、伎樂供養。」",
    "T08n0227_002:0545a23": "摩訶般若波羅蜜舍利品第五",
    "T08n0227_002:0545a24": "爾時佛告釋提桓因言：「憍尸迦！滿閻浮提舍",
    "T08n0227_002:0545a25": "利以為一分，般若波羅蜜經卷以為一分。二",
    "T08n0227_002:0545a26": "分之中，為取何分？」釋提桓因白佛言：「世尊！我",
    "T08n0227_002:0545a27": "取般若波羅蜜。何以故？世尊！我於舍利非不",
    "T08n0227_002:0545a28": "恭敬，以舍利從般若波羅蜜生故，般若波羅",
    "T08n0227_002:0545a29": "蜜所熏，故得供養。世尊！我於忉利天上善法",
    "T08n0227_002:0545b01": "堂中，我有坐處，忉利諸天子來供養我故。若",
    "T08n0227_002:0545b02": "我不在座上，諸天子為我坐處，作禮恭敬，遶",
    "T08n0227_002:0545b03": "已而去，作是念：『釋提桓因於此處坐，為忉利",
    "T08n0227_002:0545b04": "諸天說法。』諸佛舍利亦如是，從般若波羅蜜",
    "T08n0227_002:0545b05": "生，薩婆若所依止，故得供養。是故，世尊！我於",
    "T08n0227_002:0545b06": "二分之中，取般若波羅蜜。世尊！置滿閻浮提",
    "T08n0227_002:0545b07": "舍利，若滿三千大千世界舍利以為一分，般",
    "T08n0227_002:0545b08": "若波羅蜜經卷以為一分。二分之中，我取般",
    "T08n0227_002:0545b09": "若波羅蜜。何以故？諸佛舍利，因般若波羅蜜",
    "T08n0227_002:0545b10": "生，故得供養。「世尊！譬如負債人，常畏債主，以",
    "T08n0227_002:0545b11": "得親近奉事王故，債主反更恭敬怖畏。何以",
    "T08n0227_002:0545b12": "故？依恃國王，其力大故。世尊！舍利亦如是，依",
    "T08n0227_002:0545b13": "止般若波羅蜜，故得供養。世尊！般若波羅蜜",
    "T08n0227_002:0545b14": "如王，舍利如親近王人。如來舍利，依止一切",
    "T08n0227_002:0545b15": "智慧，故得供養。世尊！諸佛一切智慧亦從般",
    "T08n0227_002:0545b16": "若波羅蜜生，是故我於二分之中，取般若波羅",
    "T08n0227_002:0545b17": "蜜。「世尊！譬如無價寶珠，有如是功德。其所住",
    "T08n0227_002:0545b18": "處，非人不能得其便。若男若女，若大若小，為",
    "T08n0227_002:0545b19": "非人所持，寶珠至其處，非人則去。若有熱病，",
    "T08n0227_002:0545b20": "珠能除滅。若有風病，以珠著身上，風患即除。",
    "T08n0227_002:0545b21": "若有冷病，以珠著身上，冷患亦除。是珠住處，夜",
    "T08n0227_002:0545b22": "時能為明，熱時能為涼，寒時能為溫。珠所住",
    "T08n0227_002:0545b23": "處，蛇毒不入。若男若女，若大若小，為毒虫所",
    "T08n0227_002:0545b24": "螫，以珠示之，毒即除滅。若諸目患，以珠著目",
    "T08n0227_002:0545b25": "上，目患即除。世尊！又是寶珠，若著水中，與水",
    "T08n0227_002:0545b26": "同色；若以白繒裹著水中，水色即白；若以青、黃、",
    "T08n0227_002:0545b27": "紫、赤種種色繒裹著水中，水即各隨其色，水",
    "T08n0227_002:0545b28": "濁即為清。是珠成就如是功德。」爾時阿難問",
    "T08n0227_002:0545b29": "釋提桓因：「此是閻浮提寶？為是天上寶？」釋提",
    "T08n0227_002:0545c01": "桓因言：「此是天上寶。閻浮提人，亦有是寶，但",
    "T08n0227_002:0545c02": "功德少而重。天上寶珠，功德多而輕。人寶比",
    "T08n0227_002:0545c03": "天寶，算數譬喻所不能及。「世尊！若是珠在篋",
    "T08n0227_002:0545c04": "中，雖舉珠去，以珠功德故，其篋則貴。世尊！以",
    "T08n0227_002:0545c05": "般若波羅蜜薩婆若智功德故，如來滅後，舍",
    "T08n0227_002:0545c06": "利得供養。以如來舍利，是薩婆若智所住處",
    "T08n0227_002:0545c07": "故。我於二分之中，取般若波羅蜜。世尊！置是",
    "T08n0227_002:0545c08": "滿三千大千世界舍利，若滿如恒河沙等世",
    "T08n0227_002:0545c09": "界中舍利以為一分，般若波羅蜜經卷以為",
    "T08n0227_002:0545c10": "一分。二分之中，我取般若波羅蜜。何以故？諸",
    "T08n0227_002:0545c11": "佛如來薩婆若智，皆從般若波羅蜜生，薩婆",
    "T08n0227_002:0545c12": "若所熏，故舍利得供養。「復次，世尊！若善男子、",
    "T08n0227_002:0545c13": "善女人，欲如實見十方無量阿僧祇諸佛者，",
    "T08n0227_002:0545c14": "當行般若波羅蜜，當修般若波羅蜜。」佛言：「如",
    "T08n0227_002:0545c15": "是，如是！憍尸迦！過去諸佛，皆因般若波羅蜜，",
    "T08n0227_002:0545c16": "得阿耨多羅三藐三菩提；未來諸佛，亦因般",
    "T08n0227_002:0545c17": "若波羅蜜，得阿耨多羅三藐三菩提；現在十",
    "T08n0227_002:0545c18": "方無量阿僧祇世界諸佛，亦因般若波羅蜜，得",
    "T08n0227_002:0545c19": "阿耨多羅三藐三菩提。」釋提桓因白佛言：「世",
    "T08n0227_002:0545c20": "尊！摩訶波羅蜜是般若波羅蜜，佛因是般若",
    "T08n0227_002:0545c21": "波羅蜜，皆知一切眾生心、心所行。」佛言：「憍尸",
    "T08n0227_002:0545c22": "迦！菩薩摩訶薩長夜行般若波羅蜜故。」釋提",
    "T08n0227_002:0545c23": "桓因白佛言：「世尊！菩薩但行般若波羅蜜，不",
    "T08n0227_002:0545c24": "行餘波羅蜜耶？」佛言：「憍尸迦！菩薩皆行六波",
    "T08n0227_002:0545c25": "羅蜜。若布施時，般若波羅蜜為上首；若持戒、",
    "T08n0227_002:0545c26": "若忍辱、若精進、若禪定、若觀諸法時，般若波羅",
    "T08n0227_002:0545c27": "蜜為上首。譬如閻浮提種種樹、種種形、種種",
    "T08n0227_002:0545c28": "色、種種葉、種種華、種種果，其陰皆一，無有差",
    "T08n0227_002:0545c29": "別。五波羅蜜亦如是，入般若波羅蜜中無有",
    "T08n0227_002:0546a01": "差別。」「世尊！是般若波羅蜜，有大功德，有無量",
    "T08n0227_002:0546a02": "無邊功德，有無等等功德。世尊！若有人寫",
    "T08n0227_002:0546a03": "般若波羅蜜經卷，供養恭敬，尊重讚歎，以好",
    "T08n0227_002:0546a04": "華香乃至幢幡；若復有人寫般若波羅蜜經",
    "T08n0227_002:0546a05": "卷與他人。是二功德，何所為多？」佛言：「憍尸",
    "T08n0227_002:0546a06": "迦！我還問汝，隨意答我。於意云何？若有人得",
    "T08n0227_002:0546a07": "佛舍利，但自供養；若復有人得佛舍利自供",
    "T08n0227_002:0546a08": "養，亦與他人令供養。是二功德，何所為多？」釋",
    "T08n0227_002:0546a09": "提桓因言：「世尊！若人得佛舍利自供養，亦與",
    "T08n0227_002:0546a10": "他人令供養，其福甚多。」佛言：「如是，如是！憍尸",
    "T08n0227_002:0546a11": "迦！若善男子、善女人，寫般若波羅蜜經卷，供",
    "T08n0227_002:0546a12": "養恭敬，尊重讚歎，以好花香乃至幢幡；不如",
    "T08n0227_002:0546a13": "善男子、善女人，寫般若波羅蜜經卷，自供養，",
    "T08n0227_002:0546a14": "亦與他人令供養，其福甚多。」佛言：「憍尸迦！若",
    "T08n0227_002:0546a15": "善男子、善女人，在在處處為人解說般若波",
    "T08n0227_002:0546a16": "羅蜜，其福甚多。」",
    "T08n0227_002:0546a17": "小品般若經卷第二"
}