{
    "T10n0286_004:0524a14": "十住經卷第四",
    "T10n0286_004:0524a16": "後秦三藏鳩摩羅什譯",
    "T10n0286_004:0524a17": "9 妙善地妙善地第九",
    "T10n0286_004:0524a18": "佛子演說此，　　八地妙義時，",
    "T10n0286_004:0524a19": "以佛神力故，　　震動無量國。",
    "T10n0286_004:0524a20": "一切智身出，　　無量微妙光，",
    "T10n0286_004:0524a21": "遍照十方界，　　眾生得安樂。",
    "T10n0286_004:0524a22": "千萬數菩薩，　　住於虛空中，",
    "T10n0286_004:0524a23": "設眾妙供養，　　諸天所無有。",
    "T10n0286_004:0524a24": "大自在天王，　　并及他化王，",
    "T10n0286_004:0524a25": "歡喜眾妙供，　　大海功德佛。",
    "T10n0286_004:0524a26": "天女數千萬，　　恭敬咸歡喜，",
    "T10n0286_004:0524a27": "同以微妙音，　　歌歎佛功德：",
    "T10n0286_004:0524a28": "「以佛神力故，　　出如是妙法，",
    "T10n0286_004:0524a29": "善行寂滅者，　　無有諸惡心。",
    "T10n0286_004:0524b01": "各在於其地，　　善修菩薩行，",
    "T10n0286_004:0524b02": "利益世間故，　　遍遊於十方。",
    "T10n0286_004:0524b03": "示眾以佛道，　　心同空無礙，",
    "T10n0286_004:0524b04": "諸菩薩神力，　　上妙供養具。",
    "T10n0286_004:0524b05": "勝十方人天，　　福德之所致，",
    "T10n0286_004:0524b06": "佛子樂智者，　　以此示佛力。",
    "T10n0286_004:0524b07": "於一國不動，　　而現一切處，",
    "T10n0286_004:0524b08": "利益於世間，　　如滿月明淨。",
    "T10n0286_004:0524b09": "滅一切音聲、　　語言、諸想念，",
    "T10n0286_004:0524b10": "而以諸音聲，　　說法猶如響。",
    "T10n0286_004:0524b11": "隨眾生下劣，　　其心厭沒者，",
    "T10n0286_004:0524b12": "示說聲聞道，　　令出於眾苦；",
    "T10n0286_004:0524b13": "隨所有眾生，　　諸根少利者，",
    "T10n0286_004:0524b14": "樂於因緣法，　　為說辟支佛；",
    "T10n0286_004:0524b15": "隨所有利根，　　利益眾生者，",
    "T10n0286_004:0524b16": "有大慈悲心，　　為說菩薩法；",
    "T10n0286_004:0524b17": "若無上大心，　　決定樂大事，",
    "T10n0286_004:0524b18": "為示於佛身，　　說無量佛法。",
    "T10n0286_004:0524b19": "譬如幻化師，　　示種種身色，",
    "T10n0286_004:0524b20": "如是諸身相，　　皆無有實事。",
    "T10n0286_004:0524b21": "如是諸佛子，　　善知智慧術，",
    "T10n0286_004:0524b22": "能示一切行，　　心離於有無。」",
    "T10n0286_004:0524b23": "諸天女千萬，　　微妙音歌歎，",
    "T10n0286_004:0524b24": "如是歌歎已，　　默然而視佛。",
    "T10n0286_004:0524b25": "又解脫月言：　　「佛子！大會淨，",
    "T10n0286_004:0524b26": "一心願樂聞，　　過八地正行。」",
    "T10n0286_004:0524b27": "金剛藏菩薩言：「佛子！諸菩薩摩訶薩以如",
    "T10n0286_004:0524b28": "是無量智善觀佛道，欲更求轉勝深寂滅解",
    "T10n0286_004:0524b29": "脫、欲轉勝思惟如來智慧、欲入如來深密法",
    "T10n0286_004:0524c01": "中、欲選擇取不可思議大智慧、欲選擇諸陀",
    "T10n0286_004:0524c02": "羅尼三昧重令清淨、欲令諸神通廣大、欲隨",
    "T10n0286_004:0524c03": "順世間差別行，欲修諸力、無畏、佛不共法無",
    "T10n0286_004:0524c04": "能壞者，欲順行諸佛轉法輪力、欲不捨所",
    "T10n0286_004:0524c05": "受大悲大願，得入第九地。「諸菩薩住此地中，",
    "T10n0286_004:0524c06": "如實知起善、不善、無記法行，知有漏、無漏法",
    "T10n0286_004:0524c07": "行，世間、出世間法行，思議、不可思議法行，定、",
    "T10n0286_004:0524c08": "不定法行，聲聞、辟支佛法行，菩薩道法行、",
    "T10n0286_004:0524c09": "如來地法行，有為法、無為法行。「隨順如是",
    "T10n0286_004:0524c10": "智慧，如實知菩提心所行難、知諸煩惱難、業",
    "T10n0286_004:0524c11": "難、諸根難、願樂難、性難、志心難、深心難、生",
    "T10n0286_004:0524c12": "難、殘氣難、三聚差別難。知眾生諸心差別相、",
    "T10n0286_004:0524c13": "心雜相、心輕轉相、心壞不壞相、心無形相、心",
    "T10n0286_004:0524c14": "無邊遍自在相、心清淨差別相、心垢相、心無",
    "T10n0286_004:0524c15": "垢相、心縛相、心解相、心諂曲相、心質直相、",
    "T10n0286_004:0524c16": "心隨道相，皆如實知。「是菩薩知煩惱深相、知",
    "T10n0286_004:0524c17": "淺相，知煩惱心伴相、不離相，知使纏差別相，",
    "T10n0286_004:0524c18": "知是心相應、不相應相，知是生時得果報相、",
    "T10n0286_004:0524c19": "知是三界中差別相、知愛癡見深入如箭相、",
    "T10n0286_004:0524c20": "知憍慢癡重罪相、知是三業因緣不斷相，略",
    "T10n0286_004:0524c21": "說乃至如實知入八萬四千煩惱行差別相。",
    "T10n0286_004:0524c22": "「是菩薩知諸業善不善無記相、分別未分別",
    "T10n0286_004:0524c23": "相、心伴相、不離相、自然盡相、行道盡相、種相、",
    "T10n0286_004:0524c24": "集相、不失果報相、次第相、有報相、無報相、黑",
    "T10n0286_004:0524c25": "黑報相、白白報相、黑白黑白報相、非黑非白",
    "T10n0286_004:0524c26": "能盡業相、知業起處相、受業法別異相、知無",
    "T10n0286_004:0524c27": "量因緣起業相、知世間業出世間業差別相、",
    "T10n0286_004:0524c28": "現報相、生報相、後報相、隨諸業定相、不定相，",
    "T10n0286_004:0524c29": "略說乃至如實知八萬四千諸業差別相。「是",
    "T10n0286_004:0525a01": "菩薩知諸根軟中利差別相、知先際後際別",
    "T10n0286_004:0525a02": "異相、不別異相、知上中下相、知煩惱伴相、",
    "T10n0286_004:0525a03": "不相離相、隨諸乘定相、不定相、淳熟相、未淳",
    "T10n0286_004:0525a04": "熟相、隨心行相、易壞相、深取相、增上相、不",
    "T10n0286_004:0525a05": "可壞相、轉相、不轉相、三世差別相、深隱共生",
    "T10n0286_004:0525a06": "差別相，略說乃至如實知八萬四千諸根差",
    "T10n0286_004:0525a07": "別相。「是菩薩知眾生諸欲樂軟中利相，略說",
    "T10n0286_004:0525a08": "乃至如實知八萬四千欲樂差別相。「是菩薩",
    "T10n0286_004:0525a09": "知諸性軟中利相，略說乃至如實知八萬四",
    "T10n0286_004:0525a10": "千諸性差別相。「是菩薩知深心軟中利相，略",
    "T10n0286_004:0525a11": "說乃至如實知八萬四千深心差別相。「是菩",
    "T10n0286_004:0525a12": "薩分別知諸結使，有伴共心生、不共心生，心",
    "T10n0286_004:0525a13": "相應、心不相應深入相，無始來隨惱眾生",
    "T10n0286_004:0525a14": "相與一切禪定、解脫、神通相違，堅繫縛，三",
    "T10n0286_004:0525a15": "界繫無量心而不現前，開諸業門而無所",
    "T10n0286_004:0525a16": "知可對治相、無所有相、無定事相、不異聖",
    "T10n0286_004:0525a17": "道相、滅動相。「是菩薩如實知諸生差別相，",
    "T10n0286_004:0525a18": "所謂地獄、畜生、餓鬼、阿修羅、人、天差別，色界、",
    "T10n0286_004:0525a19": "無色界差別，有想、無想差別。業是田、愛是水、",
    "T10n0286_004:0525a20": "無明是黑闇、覆識是種子、後身是生牙、名",
    "T10n0286_004:0525a21": "色共生而不相離，有癡愛相、續相，欲生、欲作、",
    "T10n0286_004:0525a22": "欲愛，不離樂眾生相、分別三界差別相、三",
    "T10n0286_004:0525a23": "有相續相，皆如實知。「是菩薩如實知諸習氣，",
    "T10n0286_004:0525a24": "若有餘、若無餘，隨所生處有習氣、隨共眾生",
    "T10n0286_004:0525a25": "住有習氣、隨業煩惱有習氣、善不善無記有",
    "T10n0286_004:0525a26": "習氣、離欲有習氣、隨後身有習氣、次第隨逐",
    "T10n0286_004:0525a27": "有習氣。深入道斷相、持煩惱相，離則無法，皆",
    "T10n0286_004:0525a28": "如實知。「是菩薩如實知眾生定不定相、正定",
    "T10n0286_004:0525a29": "相、邪定相、不定相、邪見中邪定相、正見中正",
    "T10n0286_004:0525b01": "定相，離此二無定相。一一五逆是邪定相、",
    "T10n0286_004:0525b02": "五根是正定相，邪位是邪定、正位是正",
    "T10n0286_004:0525b03": "定，更不作故，離此二位是不定相。深入邪",
    "T10n0286_004:0525b04": "聚有難得轉相、令修無上道因緣相、不定",
    "T10n0286_004:0525b05": "聚、邪定聚、眾生守護相，皆如實知。「佛子！諸",
    "T10n0286_004:0525b06": "菩薩摩訶薩隨如是智，名為安住妙善地。「菩",
    "T10n0286_004:0525b07": "薩住是地，知眾生如是諸行差別相，隨其解",
    "T10n0286_004:0525b08": "脫而與因緣。「是菩薩知化眾生法、知度眾",
    "T10n0286_004:0525b09": "生法，如實知而為說法；聲聞乘相、辟支佛乘",
    "T10n0286_004:0525b10": "相、菩薩乘相、如來地相如實知，隨眾生因",
    "T10n0286_004:0525b11": "緣而為說法。隨心、隨根、隨欲樂差別而為說",
    "T10n0286_004:0525b12": "法；又隨行處、隨智慧處而為說法；知一切",
    "T10n0286_004:0525b13": "行處，隨而說法；隨眾生性，深入難處而為",
    "T10n0286_004:0525b14": "說法；隨道、隨生、隨煩惱、隨習氣轉故說法；隨",
    "T10n0286_004:0525b15": "乘令解脫故說法。「是菩薩住此地中為大",
    "T10n0286_004:0525b16": "法師，守護諸佛法藏，墮在大法師深妙義中，",
    "T10n0286_004:0525b17": "用無量慧方便、四無礙智起菩薩言辭說法。",
    "T10n0286_004:0525b18": "「是菩薩常隨四無礙智而不分別。何等為四？",
    "T10n0286_004:0525b19": "一、法無礙，二、義無礙，三、辭無礙，四、樂說無礙。",
    "T10n0286_004:0525b20": "「是菩薩用法無礙智知諸法自相，以義無礙",
    "T10n0286_004:0525b21": "智知諸法差別，以辭無礙智知無分別說諸",
    "T10n0286_004:0525b22": "法，以樂說無礙智知諸法次第不斷。「復次，以",
    "T10n0286_004:0525b23": "法無礙智知諸法無體性，以義無礙智知諸",
    "T10n0286_004:0525b24": "法生滅相，以辭無礙智知諸法假名而不斷",
    "T10n0286_004:0525b25": "假名說，以樂說無礙智隨假名不壞無邊說。",
    "T10n0286_004:0525b26": "「復次，以法無礙智知現在諸法差別相，以義",
    "T10n0286_004:0525b27": "無礙智知過去、未來諸法差別相，以辭無礙",
    "T10n0286_004:0525b28": "智知過去、未來、現在諸法以無分別說，以樂",
    "T10n0286_004:0525b29": "說無礙智於一一世得無邊法相故說。「復",
    "T10n0286_004:0525c01": "次，以法無礙智知諸法差別，以義無礙智知",
    "T10n0286_004:0525c02": "諸法義差別，以辭無礙智隨諸言音而為",
    "T10n0286_004:0525c03": "說法，以樂說無礙智隨所樂解而為說法。",
    "T10n0286_004:0525c04": "「復次，以法無礙智以法智知諸法差別，以方",
    "T10n0286_004:0525c05": "便知諸法無差別；以義無礙智以比智如實",
    "T10n0286_004:0525c06": "知諸法差別；以辭無礙智以世智說諸法差",
    "T10n0286_004:0525c07": "別；以樂說無礙智知善說第一義。「復次，以",
    "T10n0286_004:0525c08": "法無礙智知諸法一相不壞；以義無礙智善",
    "T10n0286_004:0525c09": "入陰入界諦因緣法；以辭無礙智，一切世間",
    "T10n0286_004:0525c10": "之所歸趣，以微妙音故；以樂說無礙智所說",
    "T10n0286_004:0525c11": "轉勝，能令眾生得無邊法明。「復次，以法無礙",
    "T10n0286_004:0525c12": "智知諸法無有分別，攝在一乘；以義無礙",
    "T10n0286_004:0525c13": "智入分別諸法差別門；以辭無礙智能說",
    "T10n0286_004:0525c14": "諸乘無分別義；以樂說無礙智以一法門說",
    "T10n0286_004:0525c15": "無邊法明。「復次，以法無礙智能入一切菩薩",
    "T10n0286_004:0525c16": "行、智行、法行、隨智行；以義無礙智能分別說",
    "T10n0286_004:0525c17": "十地義差別；以辭無礙智不分別說隨順諸",
    "T10n0286_004:0525c18": "地道；以樂說無礙智說一切行無邊相。「復",
    "T10n0286_004:0525c19": "次，以法無礙智知一切佛於一念中得菩提，",
    "T10n0286_004:0525c20": "以義無礙智知種種時處差別，以辭無礙智",
    "T10n0286_004:0525c21": "隨諸佛得道事差別說，以樂說無礙智於一",
    "T10n0286_004:0525c22": "句法無邊劫說而不窮盡。「復次，以法無礙",
    "T10n0286_004:0525c23": "智知一切佛說、一切佛力、無所畏、不共法、",
    "T10n0286_004:0525c24": "大慈大悲、無礙智轉法輪等，隨順一切智；以",
    "T10n0286_004:0525c25": "義無礙智隨如來音聲出八萬四千，隨眾",
    "T10n0286_004:0525c26": "生心、隨根、隨欲樂差別；以辭無礙智以如來",
    "T10n0286_004:0525c27": "音聲不分別說一切諸行；以樂說無礙智",
    "T10n0286_004:0525c28": "以諸佛智慧力隨眾生所樂音聲說。「諸佛子！",
    "T10n0286_004:0525c29": "菩薩摩訶薩如是善知無礙智、安住第九地，",
    "T10n0286_004:0526a01": "名為得諸佛法藏，能為大法師，得眾義陀羅",
    "T10n0286_004:0526a02": "尼、眾法陀羅尼、起智陀羅尼、眾明陀羅尼、善",
    "T10n0286_004:0526a03": "意陀羅尼、眾財陀羅尼、名聞陀羅尼、威德陀",
    "T10n0286_004:0526a04": "羅尼、無礙陀羅尼、無邊旋陀羅尼、雜義藏陀",
    "T10n0286_004:0526a05": "羅尼，得如是等百萬阿僧祇陀羅尼，隨應方",
    "T10n0286_004:0526a06": "便說如是無量樂說差別門演法。「是菩薩得",
    "T10n0286_004:0526a07": "如是無量陀羅尼門，能於無量諸佛所聽法，",
    "T10n0286_004:0526a08": "聞已不忘，如所聞法能以無量差別門為人",
    "T10n0286_004:0526a09": "演說。「是菩薩於一佛所以百萬阿僧祇陀羅",
    "T10n0286_004:0526a10": "尼聽受法，如從一佛聽法，餘無量無邊諸佛",
    "T10n0286_004:0526a11": "亦如是。「是菩薩於禮敬佛時所聞法明門，非",
    "T10n0286_004:0526a12": "多學聲聞得陀羅尼力於十萬劫所能受持。",
    "T10n0286_004:0526a13": "「是菩薩得如是陀羅尼力、諸無礙智、樂說力，",
    "T10n0286_004:0526a14": "以說法故，在於法座，遍三千大千世界眾生",
    "T10n0286_004:0526a15": "隨意說法。「是菩薩在法座上——唯除諸佛及",
    "T10n0286_004:0526a16": "受職菩薩——於一切中最為殊勝，心中得無量",
    "T10n0286_004:0526a17": "法明。是菩薩處於法座，或以一音令一切",
    "T10n0286_004:0526a18": "大眾悉得解了、即得解了；或以種種音聲令",
    "T10n0286_004:0526a19": "一切大眾各得開解、即得開解；或以默然、但",
    "T10n0286_004:0526a20": "放光明，令一切大眾各得解法、即得解法；",
    "T10n0286_004:0526a21": "或一切毛孔皆出法音、或三千大千世界",
    "T10n0286_004:0526a22": "所有色、無色物皆出法音、或以一音周滿",
    "T10n0286_004:0526a23": "世性，悉令得解。「是菩薩，三千大千世界所",
    "T10n0286_004:0526a24": "有眾生一時問難，一眾生以無量無邊音",
    "T10n0286_004:0526a25": "聲差別問難，如一人所問、餘者異問，是菩薩",
    "T10n0286_004:0526a26": "於一念中悉受如是問難，但以一音皆令開",
    "T10n0286_004:0526a27": "解。如是，二三千大千世界、三、四、五、十、二十、三",
    "T10n0286_004:0526a28": "十、四十、五十、若百三千大千世界、若千三千",
    "T10n0286_004:0526a29": "大千世界、若萬、十萬、百萬、若億三千大千世",
    "T10n0286_004:0526b01": "界、若十億百千萬億那由他、乃至不可說不",
    "T10n0286_004:0526b02": "可說三千大千世界滿中眾生廣為說法時，",
    "T10n0286_004:0526b03": "承佛神力，能為眾生廣作佛事，倍復精勤，攝",
    "T10n0286_004:0526b04": "取如是智明。「若於一毫末中，有不可說不可",
    "T10n0286_004:0526b05": "說世界微塵數大會，佛在此中而為說法，佛",
    "T10n0286_004:0526b06": "隨若干眾生心說法，令一一眾生心中得若",
    "T10n0286_004:0526b07": "干無量諸法；如一佛，一切佛在大會中說法",
    "T10n0286_004:0526b08": "皆亦如是。如一毛頭，一切十方世界皆亦如",
    "T10n0286_004:0526b09": "是，於是中應生大憶念力，於一念中從一切",
    "T10n0286_004:0526b10": "佛所受一切法明而不失一句。「如上大會滿",
    "T10n0286_004:0526b11": "中眾生聽法，或於是中以決定清淨法明演",
    "T10n0286_004:0526b12": "說令得開解，於一念中令爾所眾生皆得歡",
    "T10n0286_004:0526b13": "喜，何況若干世界中眾生？「是菩薩住是地",
    "T10n0286_004:0526b14": "中，善根轉勝，晝夜更無餘念，深入諸佛行處，",
    "T10n0286_004:0526b15": "常與一切佛會，深入菩薩解脫。菩薩隨順如",
    "T10n0286_004:0526b16": "是智，常見諸佛，而於一一劫中無量無邊百",
    "T10n0286_004:0526b17": "千萬億以妙供具供養諸佛，於諸佛所種",
    "T10n0286_004:0526b18": "種問難，通達諸陀羅尼，是菩薩善根轉勝明",
    "T10n0286_004:0526b19": "淨。「如是，佛子！如成鍊金具足莊嚴轉輪聖王",
    "T10n0286_004:0526b20": "寶冠，若在瓔珞，一切小王、四天下人無能奪",
    "T10n0286_004:0526b21": "者。諸佛子！菩薩摩訶薩亦如是，住此妙善地",
    "T10n0286_004:0526b22": "中，諸善根轉勝明淨，無能壞者——聲聞、辟支",
    "T10n0286_004:0526b23": "佛及諸地菩薩所不能壞。「是菩薩善根轉明，",
    "T10n0286_004:0526b24": "能照眾生煩惱難處，照已還攝。佛子！譬如大",
    "T10n0286_004:0526b25": "梵王，三千大千世界一切所有難處皆悉能",
    "T10n0286_004:0526b26": "照；菩薩亦如是。住是菩薩妙善地中，善根明",
    "T10n0286_004:0526b27": "淨，照眾生煩惱難處，照已還攝。「諸佛子！是名",
    "T10n0286_004:0526b28": "略說菩薩摩訶薩第九菩薩妙善地，若廣說",
    "T10n0286_004:0526b29": "則無量無邊劫不可得盡。「菩薩摩訶薩住是",
    "T10n0286_004:0526c01": "地中，多作大梵王，典領三千大千世界，無有",
    "T10n0286_004:0526c02": "能勝。如實解義者，於自在中而得自在，善能",
    "T10n0286_004:0526c03": "宣說聲聞、辟支佛、菩薩波羅蜜，眾生問難無",
    "T10n0286_004:0526c04": "能窮盡。所作善業，若布施、若愛語、若利益、若",
    "T10n0286_004:0526c05": "同事，皆不離念佛、念法、念菩薩伴，乃至不離",
    "T10n0286_004:0526c06": "念一切種智。常生是心：『我當何時於眾生中",
    "T10n0286_004:0526c07": "為首、為尊，乃至於一切眾生中為依止者？』是",
    "T10n0286_004:0526c08": "菩薩若欲如是勤行精進，於一念中得百萬",
    "T10n0286_004:0526c09": "阿僧祇三千大千世界微塵數三昧，乃至能",
    "T10n0286_004:0526c10": "示百萬阿僧祇三千大千世界微塵數菩薩眷",
    "T10n0286_004:0526c11": "屬——若以願力，神通自在復過是數，百千萬億",
    "T10n0286_004:0526c12": "那由他劫不可稱說。」爾時，金剛藏菩薩欲重",
    "T10n0286_004:0526c13": "明此義而說偈言：",
    "T10n0286_004:0526c14": "「諸菩薩隨順，　　無量深智力，",
    "T10n0286_004:0526c15": "第一最微妙，　　一切世難知，",
    "T10n0286_004:0526c16": "利益眾生者，　　能至第九地，",
    "T10n0286_004:0526c17": "得入於諸佛，　　秘密之藏處。",
    "T10n0286_004:0526c18": "得微妙最上，　　三昧陀羅尼，",
    "T10n0286_004:0526c19": "廣大神通力，　　善入世間相。",
    "T10n0286_004:0526c20": "智慧力決定，　　能觀諸佛法，",
    "T10n0286_004:0526c21": "大願悲心淨，　　得入第九地。",
    "T10n0286_004:0526c22": "順行此上地，　　持諸佛藏者，",
    "T10n0286_004:0526c23": "即能通諸法，　　善、不善、無記，",
    "T10n0286_004:0526c24": "是有漏、無漏，　　世間、出世間，",
    "T10n0286_004:0526c25": "是則可思議、　　是不可思議，",
    "T10n0286_004:0526c26": "知法定、不定，　　三乘具足相，",
    "T10n0286_004:0526c27": "思惟分別此，　　有為、無為相。",
    "T10n0286_004:0526c28": "起知如是法，　　破諸無明闇，",
    "T10n0286_004:0526c29": "隨順是智心，　　則為第一妙。",
    "T10n0286_004:0527a01": "悉知諸眾生，　　嶮難諸雜心、",
    "T10n0286_004:0527a02": "輕躁易轉心、　　無邊自在心、",
    "T10n0286_004:0527a03": "煩惱深淺相、　　心伴不離心。",
    "T10n0286_004:0527a04": "又知使纏相，　　隨順相續有，",
    "T10n0286_004:0527a05": "知業種種雜、　　各各差別相，",
    "T10n0286_004:0527a06": "因滅果不失，　　通達如是事。",
    "T10n0286_004:0527a07": "又知於眾生，　　諸根軟中利，",
    "T10n0286_004:0527a08": "廣大差別等，　　先際、後際相，",
    "T10n0286_004:0527a09": "上、中、下差別、　　及諸欲樂等，",
    "T10n0286_004:0527a10": "乃至能悉知，　　八萬四千種。",
    "T10n0286_004:0527a11": "世間性亦爾，　　煩惱見難處，",
    "T10n0286_004:0527a12": "無始來不斷，　　諸心一切使，",
    "T10n0286_004:0527a13": "皆與心共行，　　縛心難可斷。",
    "T10n0286_004:0527a14": "知諸結使等，　　但妄想分別，",
    "T10n0286_004:0527a15": "無有方處所、　　亦無定事相，",
    "T10n0286_004:0527a16": "亦不離於身，　　又亦難得知，",
    "T10n0286_004:0527a17": "禪定力能遮，　　金剛道能斷。",
    "T10n0286_004:0527a18": "又能知眾生，　　入六道差別，",
    "T10n0286_004:0527a19": "愛水癡闇覆，　　業田識是種，",
    "T10n0286_004:0527a20": "生於後身牙，　　名色共增長，",
    "T10n0286_004:0527a21": "無始生死來，　　相續在三界。",
    "T10n0286_004:0527a22": "及知天、龍等，　　煩惱諸業心，",
    "T10n0286_004:0527a23": "若離於心者，　　是則無所有。",
    "T10n0286_004:0527a24": "一切諸眾生，　　皆在三聚中，",
    "T10n0286_004:0527a25": "或沒諸邪見，　　或在於智道。",
    "T10n0286_004:0527a26": "菩薩住是地，　　悉知眾生心，",
    "T10n0286_004:0527a27": "諸根及欲樂，　　種種差別等。",
    "T10n0286_004:0527a28": "深心善思惟，　　隨宜而說法，",
    "T10n0286_004:0527a29": "通達無礙智，　　善以言辭說。",
    "T10n0286_004:0527b01": "菩薩為法師，　　猶如師子王、",
    "T10n0286_004:0527b02": "牛王、如山王，　　安住無所畏。",
    "T10n0286_004:0527b03": "普於諸世界，　　雨美甘露味，",
    "T10n0286_004:0527b04": "猶如大龍王，　　能雨滿大海。",
    "T10n0286_004:0527b05": "是菩薩善知，　　法義辭無礙，",
    "T10n0286_004:0527b06": "善能隨順行，　　具足樂說力。",
    "T10n0286_004:0527b07": "能得於百萬，　　阿僧祇總持，",
    "T10n0286_004:0527b08": "能受諸佛法，　　如海受龍雨。",
    "T10n0286_004:0527b09": "菩薩得如是，　　諸深妙清淨，",
    "T10n0286_004:0527b10": "無量陀羅尼，　　諸三昧力故，",
    "T10n0286_004:0527b11": "能於一念中，　　得見無量佛，",
    "T10n0286_004:0527b12": "聞已淨梵音，　　演說妙法寶。",
    "T10n0286_004:0527b13": "是菩薩或教，　　大千界眾生，",
    "T10n0286_004:0527b14": "隨心根所好，　　說法令歡喜。",
    "T10n0286_004:0527b15": "如是等無量，　　三千大千國，",
    "T10n0286_004:0527b16": "轉深勤精進，　　而作是思惟：",
    "T10n0286_004:0527b17": "『或於一毛頭，　　無量佛說法。』",
    "T10n0286_004:0527b18": "佛為種種人，　　演說於妙法，",
    "T10n0286_004:0527b19": "是菩薩皆受，　　如地受諸種。",
    "T10n0286_004:0527b20": "復作如是願：　　『十方諸所有，",
    "T10n0286_004:0527b21": "國土中眾生，　　皆合為一會。",
    "T10n0286_004:0527b22": "應於一念中，　　皆悉知其心，",
    "T10n0286_004:0527b23": "以一音說法，　　悉令斷疑網。』",
    "T10n0286_004:0527b24": "菩薩住是地，　　人天中法王，",
    "T10n0286_004:0527b25": "為大說法師，　　隨順眾生心。",
    "T10n0286_004:0527b26": "常於日夜中，　　與諸佛共會，",
    "T10n0286_004:0527b27": "能住甚深妙，　　寂滅智解脫。",
    "T10n0286_004:0527b28": "供養無量佛，　　善根轉明淨，",
    "T10n0286_004:0527b29": "猶如轉輪王，　　真金嚴寶冠。",
    "T10n0286_004:0527c01": "光明照眾生，　　煩惱嶮難處，",
    "T10n0286_004:0527c02": "如梵王光明，　　照於大千界。",
    "T10n0286_004:0527c03": "菩薩住是地，　　作三千大千，",
    "T10n0286_004:0527c04": "世界大梵王，　　諸根悉猛利。",
    "T10n0286_004:0527c05": "善以三乘法，　　示悟諸眾生，",
    "T10n0286_004:0527c06": "所作諸善業，　　皆順於正念。",
    "T10n0286_004:0527c07": "能在一念中，　　而得於無量，",
    "T10n0286_004:0527c08": "世界微塵數，　　諸深妙三昧。",
    "T10n0286_004:0527c09": "得見十方佛，　　微妙音說法，",
    "T10n0286_004:0527c10": "見佛大神力，　　更發無量願。",
    "T10n0286_004:0527c11": "如是第九地，　　大智所行處，",
    "T10n0286_004:0527c12": "深妙難知見，　　今已略說竟。」",
    "T10n0286_004:0527c13": "10 法雲地法雲地第十",
    "T10n0286_004:0527c14": "說諸大菩薩，　　所行無上事，",
    "T10n0286_004:0527c15": "無數那由他，　　首陀會諸天，",
    "T10n0286_004:0527c16": "於上虛空中，　　心皆大歡喜，",
    "T10n0286_004:0527c17": "咸以恭敬心，　　眾妙供養佛。",
    "T10n0286_004:0527c18": "那由他菩薩，　　歡悅無有量，",
    "T10n0286_004:0527c19": "燒諸奇妙香，　　滅除諸煩惱。",
    "T10n0286_004:0527c20": "他化自在王，　　與諸天大眾，",
    "T10n0286_004:0527c21": "住在虛空中，　　心皆大歡喜，",
    "T10n0286_004:0527c22": "咸以恭敬心，　　種種設供養，",
    "T10n0286_004:0527c23": "各散眾寶衣，　　空中旋轉下。",
    "T10n0286_004:0527c24": "無量億天女，　　諸根欣悅豫，",
    "T10n0286_004:0527c25": "於上虛空中，　　敬心供養佛，",
    "T10n0286_004:0527c26": "同作無量億，　　那由他伎樂，",
    "T10n0286_004:0527c27": "於諸眾物中，　　皆出如是音：",
    "T10n0286_004:0527c28": "「佛坐於此處，　　悉遍於一切，",
    "T10n0286_004:0527c29": "十方國土中，　　皆亦有佛現。",
    "T10n0286_004:0528a01": "無量億種種，　　相好莊嚴身，",
    "T10n0286_004:0528a02": "姝妙無有比，　　充滿於世界。",
    "T10n0286_004:0528a03": "於一毛孔中，　　出無量光明，",
    "T10n0286_004:0528a04": "滅除於一切，　　世間煩惱火。",
    "T10n0286_004:0528a05": "十方微塵數，　　不可得計量，",
    "T10n0286_004:0528a06": "一毛孔光明，　　亦復不可盡。",
    "T10n0286_004:0528a07": "各見有佛身，　　以三十二相、",
    "T10n0286_004:0528a08": "八十好莊嚴，　　轉於無上輪。",
    "T10n0286_004:0528a09": "或見佛種種，　　為眾而說法；",
    "T10n0286_004:0528a10": "或見在兜率，　　教化於諸天。",
    "T10n0286_004:0528a11": "或見從兜率，　　來下處胞胎，",
    "T10n0286_004:0528a12": "或見初生時，　　或見夜出家，",
    "T10n0286_004:0528a13": "或見坐道場，　　而成無上道，",
    "T10n0286_004:0528a14": "或見轉法輪，　　或見入涅槃，",
    "T10n0286_004:0528a15": "於無量國土，　　種種而示現，",
    "T10n0286_004:0528a16": "欲度眾生故，　　皆有如是事。",
    "T10n0286_004:0528a17": "譬如巧幻師，　　善知於幻術，",
    "T10n0286_004:0528a18": "多示諸眾生，　　種種諸異身。",
    "T10n0286_004:0528a19": "如是佛慧中，　　善巧於示現，",
    "T10n0286_004:0528a20": "變化一切身，　　周遍諸世間。",
    "T10n0286_004:0528a21": "如諸法空寂，　　先來無性相，",
    "T10n0286_004:0528a22": "同若如虛空，　　大師亦如是。",
    "T10n0286_004:0528a23": "得入第一義，　　微妙之性相，",
    "T10n0286_004:0528a24": "隨於法性相，　　示佛大神力。",
    "T10n0286_004:0528a25": "諸佛所行性，　　一切諸眾生，",
    "T10n0286_004:0528a26": "皆在是性中，　　相可相同相。",
    "T10n0286_004:0528a27": "一切諸法等，　　入在於第一，",
    "T10n0286_004:0528a28": "寂滅義趣中，　　悉皆無有相。",
    "T10n0286_004:0528a29": "若欲得佛智，　　應離諸想念，",
    "T10n0286_004:0528b01": "有無俱通達，　　疾作天人師。」",
    "T10n0286_004:0528b02": "諸天婇女眾，　　皆出如是等，",
    "T10n0286_004:0528b03": "千萬種妙音，　　寂然而觀佛。",
    "T10n0286_004:0528b04": "解脫月菩薩，　　見眾皆寂然，",
    "T10n0286_004:0528b05": "請金剛藏言：　　「大名稱佛子！",
    "T10n0286_004:0528b06": "菩薩從九地，　　至於第十地，",
    "T10n0286_004:0528b07": "諸大神通力，　　願今為略說。」",
    "T10n0286_004:0528b08": "爾時，金剛藏菩薩言：「佛子！諸菩薩摩訶薩如",
    "T10n0286_004:0528b09": "是無量智慧、善修行佛道乃至九地，善集諸",
    "T10n0286_004:0528b10": "白法、集無量助道法，大功德智慧所護，廣行",
    "T10n0286_004:0528b11": "大悲，深知分別世間性差別、深入眾生難處、",
    "T10n0286_004:0528b12": "至諸如來行處，念隨順如來寂滅行處，趣向",
    "T10n0286_004:0528b13": "諸佛力、無所畏、不共法等，堅持不捨，得至一",
    "T10n0286_004:0528b14": "切智慧位。「諸佛子！菩薩摩訶薩隨行如是智",
    "T10n0286_004:0528b15": "近佛位地，則得菩薩離垢三昧而現在前。又，",
    "T10n0286_004:0528b16": "入法性差別三昧、莊嚴道場三昧、雨一切世",
    "T10n0286_004:0528b17": "間華光三昧、海藏三昧、海印三昧、虛空廣三",
    "T10n0286_004:0528b18": "昧、觀擇一切法性三昧、隨一切眾生心行三",
    "T10n0286_004:0528b19": "昧、如實擇一切法三昧、得如來智信三昧，如",
    "T10n0286_004:0528b20": "是等百萬阿僧祇三昧皆現在前。是菩薩悉",
    "T10n0286_004:0528b21": "入此三昧，善知其中功用差別。最後三昧名",
    "T10n0286_004:0528b22": "益一切智位，是三昧現在前時，大寶蓮花王",
    "T10n0286_004:0528b23": "出，周圓如百萬三千大千世界，一切眾寶間",
    "T10n0286_004:0528b24": "錯莊嚴，過一切世間所有，出世間善根所生，",
    "T10n0286_004:0528b25": "行諸法如幻，性空慧所成，光明能照一切世",
    "T10n0286_004:0528b26": "界。大寶琉璃為莖，勝一切諸天所有，不可量；",
    "T10n0286_004:0528b27": "栴檀王為臺、大馬瑙寶為鬚、閻浮檀金光為",
    "T10n0286_004:0528b28": "葉；中有無量光明，一切妙寶皆在其內；寶",
    "T10n0286_004:0528b29": "網覆上，滿十三千大千世界微塵數蓮花為",
    "T10n0286_004:0528c01": "眷屬。爾時，菩薩其身姝妙，稱可華座。是菩",
    "T10n0286_004:0528c02": "薩得益一切智位三昧力故，身現在大蓮華",
    "T10n0286_004:0528c03": "座上。即時諸眷屬蓮華上皆有菩薩圍遶之，",
    "T10n0286_004:0528c04": "一一菩薩坐蓮華上即得百萬三昧，皆一心",
    "T10n0286_004:0528c05": "恭敬瞻仰大菩薩。「是菩薩昇蓮華座時，十方",
    "T10n0286_004:0528c06": "現在一切世界皆大震動，一切惡道皆悉休",
    "T10n0286_004:0528c07": "息，光明普照十方世界，一切世界皆悉嚴淨、",
    "T10n0286_004:0528c08": "皆得見聞一切諸佛大會。何以故？是菩薩坐",
    "T10n0286_004:0528c09": "大蓮華座上，即時足下出百萬阿僧祇光明，",
    "T10n0286_004:0528c10": "照十方阿鼻地獄等，滅眾生苦惱；兩膝",
    "T10n0286_004:0528c11": "上放若干光明，悉照十方一切畜生，滅除",
    "T10n0286_004:0528c12": "苦惱；臍放若干光明照十方一切餓鬼，滅除",
    "T10n0286_004:0528c13": "苦惱；左右脇放若干光明照十方人身，安",
    "T10n0286_004:0528c14": "隱快樂；兩手放若干光明照十方諸天、阿修",
    "T10n0286_004:0528c15": "羅宮殿；兩肩放若干光明照十方聲聞人；",
    "T10n0286_004:0528c16": "項放若干光明照十方辟支佛；口放若干光",
    "T10n0286_004:0528c17": "明照十方世界諸菩薩身乃至住九地者；白",
    "T10n0286_004:0528c18": "毫放若干光明照十方得位菩薩身，一切魔",
    "T10n0286_004:0528c19": "宮隱蔽不現；頂上放百萬阿僧祇三千大千",
    "T10n0286_004:0528c20": "世界微塵數光明照十方諸佛大會，圍遶世",
    "T10n0286_004:0528c21": "界十匝，住於虛空成光明網，高大明淨，供養",
    "T10n0286_004:0528c22": "諸佛。如是供養，從初發心乃至九地菩薩所",
    "T10n0286_004:0528c23": "作供養百分不及一、乃至百千萬億分不及",
    "T10n0286_004:0528c24": "一、乃至算數譬喻所不能及。「是大光明網勝",
    "T10n0286_004:0528c25": "十方世界所有華香、末香、燒香、塗香、衣服、幡",
    "T10n0286_004:0528c26": "蓋、眾寶、瓔珞、摩尼寶珠、供養之具，以從出",
    "T10n0286_004:0528c27": "世善根生故。一一佛大會上皆雨眾寶，狀如",
    "T10n0286_004:0528c28": "大雲。若有眾生覺知如是供養者，當知皆是",
    "T10n0286_004:0528c29": "必定無上大道。如是諸光雨大供養已，還繞",
    "T10n0286_004:0529a01": "諸佛大會十匝入諸佛足下。爾時，諸佛及大",
    "T10n0286_004:0529a02": "菩薩知某世界中某甲菩薩摩訶薩行如",
    "T10n0286_004:0529a03": "是道，成就受職。「諸佛子！即時十方無邊菩薩",
    "T10n0286_004:0529a04": "乃至住九地者皆來圍遶，設大供養，一心恭",
    "T10n0286_004:0529a05": "敬瞻禮，各得萬三昧。諸得職菩薩摩訶薩於",
    "T10n0286_004:0529a06": "金剛莊嚴胸出一大光，名破魔賊，有無量百",
    "T10n0286_004:0529a07": "千萬光以為眷屬，照十方世界示無量神力，",
    "T10n0286_004:0529a08": "亦來入是大菩薩胸。此光明滅已，是菩薩即",
    "T10n0286_004:0529a09": "時得大勢力，神通智慧百千萬倍。「諸佛子！爾",
    "T10n0286_004:0529a10": "時諸佛出眉間白毫相光，名益一切智位，",
    "T10n0286_004:0529a11": "有無量無邊光明眷屬，照一切十方世界無",
    "T10n0286_004:0529a12": "有遺餘，十匝圍遶一切世界，示於諸佛大神",
    "T10n0286_004:0529a13": "通力，勸進無量無邊百千萬億諸菩薩，一切",
    "T10n0286_004:0529a14": "十方世界六種震動，滅除一切惡道苦惱，一",
    "T10n0286_004:0529a15": "切魔宮皆蔽不現；示一切諸佛得道之處；示",
    "T10n0286_004:0529a16": "一切諸佛大會莊嚴事，廣大如法性，究竟如",
    "T10n0286_004:0529a17": "虛空。「照明一切世界已，集在虛空，右遶，示大",
    "T10n0286_004:0529a18": "神通莊嚴之事，入是菩薩頂上；其諸眷屬光",
    "T10n0286_004:0529a19": "明入諸眷屬蓮華菩薩頂上，即時諸菩薩各",
    "T10n0286_004:0529a20": "得先所未得十千三昧。是光明入此菩薩頂，",
    "T10n0286_004:0529a21": "如一佛光；一切佛光皆亦如是。一切十方佛",
    "T10n0286_004:0529a22": "光明入是菩薩頂時，名為得職、名為入諸佛",
    "T10n0286_004:0529a23": "境界，為具佛十力、當墮在佛數。「諸佛子！譬",
    "T10n0286_004:0529a24": "如轉輪聖王長子，大夫人所生，成就轉輪王",
    "T10n0286_004:0529a25": "相。轉輪聖王令子在白象寶閻浮檀金座上",
    "T10n0286_004:0529a26": "取四大海水，上張羅幔，種種莊嚴幢幡、伎",
    "T10n0286_004:0529a27": "樂，執金鍾香水灌子頂上，即名為灌頂大王，",
    "T10n0286_004:0529a28": "具足轉十善道故，得名轉輪聖王。諸佛子！菩",
    "T10n0286_004:0529a29": "薩摩訶薩亦如是，受職時，諸佛以智水灌是",
    "T10n0286_004:0529b01": "菩薩頂，名灌頂法王，具足佛十力故，墮在佛",
    "T10n0286_004:0529b02": "數。諸佛子！是名諸菩薩摩訶薩大智慧職。",
    "T10n0286_004:0529b03": "以是職故，諸菩薩摩訶薩受無量百千億萬",
    "T10n0286_004:0529b04": "苦行難事。是菩薩得是職已，住菩薩法雲地，",
    "T10n0286_004:0529b05": "無量功德、智慧轉增。「諸佛子！菩薩住是法雲",
    "T10n0286_004:0529b06": "地，如實知集欲界、集色界、集無色界，如實知",
    "T10n0286_004:0529b07": "集世間性、集眾生性、集識性、集有為性、集無",
    "T10n0286_004:0529b08": "為性、集虛空性、集法性、集涅槃性、集邪見諸",
    "T10n0286_004:0529b09": "煩惱性，如實知諸世間行法、還法，如實知集",
    "T10n0286_004:0529b10": "聲聞道、集辟支佛道、集菩薩道，集諸佛力、無",
    "T10n0286_004:0529b11": "畏、不共法，集色身、法身、集一切智慧。如是，集",
    "T10n0286_004:0529b12": "得佛道、集轉法輪、集示滅度。舉要言之，如實",
    "T10n0286_004:0529b13": "知示集一切法差別。「是菩薩以如是智慧",
    "T10n0286_004:0529b14": "隨順菩提行，如實轉深入，知眾生化、業化、",
    "T10n0286_004:0529b15": "煩惱化、諸見化、世性化、法性化、聲聞化、辟",
    "T10n0286_004:0529b16": "支、佛化、菩薩化、如來化、一切化、分別無分別",
    "T10n0286_004:0529b17": "化，皆如實入。是菩薩爾時如實知佛力所",
    "T10n0286_004:0529b18": "持、如實知法處持、如實知業持、煩惱持、時",
    "T10n0286_004:0529b19": "持、願持、先世持、行持、劫壽持、智持。「是菩薩",
    "T10n0286_004:0529b20": "住十地中，諸佛所有微細行智，所謂細微生",
    "T10n0286_004:0529b21": "死智、細微世智、細微出家智、細微得道智、細",
    "T10n0286_004:0529b22": "微神力自在智、細微轉法輪智、細微持壽命",
    "T10n0286_004:0529b23": "智、細微示涅槃智、細微法久住智，如是等細",
    "T10n0286_004:0529b24": "微智皆如實知。「又，諸佛密處，所謂身密、口密、",
    "T10n0286_004:0529b25": "意密、籌量時非時密、與菩薩受記密、攝",
    "T10n0286_004:0529b26": "伏眾生密、諸乘差別密、八萬四千諸根差別",
    "T10n0286_004:0529b27": "密、業如實所作密、行密、得菩提密，如是等",
    "T10n0286_004:0529b28": "密皆如實知。「是菩薩，諸佛所有入劫智，所",
    "T10n0286_004:0529b29": "謂一劫攝阿僧祇劫、阿僧祇劫攝一劫、有數",
    "T10n0286_004:0529c01": "攝無數、無數攝有數、一念攝無量世、無量世",
    "T10n0286_004:0529c02": "攝一念、劫攝非劫、非劫攝劫、有佛劫攝無佛",
    "T10n0286_004:0529c03": "劫、無佛劫攝有佛劫、過去未來劫攝現在劫、",
    "T10n0286_004:0529c04": "現在劫攝過去未來劫、未來過去劫攝現在",
    "T10n0286_004:0529c05": "劫、現在劫攝未來過去劫、長劫攝短劫、短",
    "T10n0286_004:0529c06": "劫攝長劫，諸劫攝想皆如實知。「是菩薩，諸",
    "T10n0286_004:0529c07": "佛所入毛道智、若入微塵智、若國土智、身心",
    "T10n0286_004:0529c08": "智、得道智、若眾生身心得道智、若眾生行智、",
    "T10n0286_004:0529c09": "得道智、遍行佛道智、順行示智、逆行示智、不",
    "T10n0286_004:0529c10": "可思議智，世間能知、聲聞能知、辟支佛能知、",
    "T10n0286_004:0529c11": "菩薩能知、有不能知但如來能知，皆如實入。",
    "T10n0286_004:0529c12": "「諸佛子！諸佛智廣大，無量無邊，菩薩住是地",
    "T10n0286_004:0529c13": "則能得入如是智慧。「諸佛子！是菩薩摩訶薩",
    "T10n0286_004:0529c14": "隨是地行，得菩薩不可思議解脫、得菩薩無",
    "T10n0286_004:0529c15": "礙解脫、淨行解脫、普門明解脫、如來藏解脫、",
    "T10n0286_004:0529c16": "隨無礙論解脫、入三世解脫、法性藏解脫、解",
    "T10n0286_004:0529c17": "脫明解脫、離差別解脫。諸佛子！是菩薩，十",
    "T10n0286_004:0529c18": "解脫為首，如是等無量無邊百千萬億阿僧",
    "T10n0286_004:0529c19": "祇解脫皆於此地得；得百千萬無量阿僧祇",
    "T10n0286_004:0529c20": "三昧、百千萬無量阿僧祇陀羅尼、百千萬無",
    "T10n0286_004:0529c21": "量阿僧祇神通，亦復如是。「是菩薩成就如是",
    "T10n0286_004:0529c22": "智慧，隨順於菩提，成就無量念力，能於一",
    "T10n0286_004:0529c23": "念頃至十方無量佛所受無量法明、無量法",
    "T10n0286_004:0529c24": "雨，皆能受持。譬如娑伽羅龍王所澍大雨，",
    "T10n0286_004:0529c25": "唯除大海，餘地不能堪受。諸佛子！菩薩摩訶",
    "T10n0286_004:0529c26": "薩亦如是，受大法雨故，能入如來密處。是大",
    "T10n0286_004:0529c27": "法雨，一切眾生、聲聞、辟支佛皆不能受，從初",
    "T10n0286_004:0529c28": "地乃至九地菩薩亦不能受持，唯此菩薩摩",
    "T10n0286_004:0529c29": "訶薩住法雲地悉能受持。「諸佛子！譬如大海，",
    "T10n0286_004:0530a01": "一龍王起大雲雨皆能堪受，若二龍王、三、四、",
    "T10n0286_004:0530a02": "五、十、二十、三十、四十、五十、若百龍王、若千、若",
    "T10n0286_004:0530a03": "萬、若億、若百億、若千萬億那由他龍王，乃",
    "T10n0286_004:0530a04": "至無量無邊大龍王起雲所雨，一時澍下",
    "T10n0286_004:0530a05": "皆能受持。所以者何？大海是無量器故。諸佛",
    "T10n0286_004:0530a06": "子！菩薩摩訶薩亦如是，住法雲地，於一佛",
    "T10n0286_004:0530a07": "所能受大法明雨，二佛、三、四、五、十、百、千、萬、",
    "T10n0286_004:0530a08": "億，乃至無量無邊、不可稱不可說、無有限、過",
    "T10n0286_004:0530a09": "諸算數，於一念中皆能堪受如是諸佛大法",
    "T10n0286_004:0530a10": "雲雨。是故，此地名法雲地。」問言：「佛子！是菩",
    "T10n0286_004:0530a11": "薩於一念中為能堪受幾所佛法明大雨？」答",
    "T10n0286_004:0530a12": "言：「不可以算數所知，但以譬喻可說。諸佛子！",
    "T10n0286_004:0530a13": "譬如十方所有不可說百千萬億那由他世界",
    "T10n0286_004:0530a14": "中微塵，爾所微塵世界中眾生假使皆得聞",
    "T10n0286_004:0530a15": "持陀羅尼、為佛侍者、為大聲聞，多聞第一，譬",
    "T10n0286_004:0530a16": "如金剛蓮花上佛有大擇比丘多聞第一。其",
    "T10n0286_004:0530a17": "一眾生成就如是多聞之力，餘若干眾生皆",
    "T10n0286_004:0530a18": "亦如是。其一人所受法，第二人不重受，如是",
    "T10n0286_004:0530a19": "一切各各不同。諸佛子！於意云何？是一切",
    "T10n0286_004:0530a20": "眾生受持多聞力為多不？」答言：「無量。」「諸佛",
    "T10n0286_004:0530a21": "子！我今當為汝說，是菩薩住此法雲地，於一",
    "T10n0286_004:0530a22": "念一時、於一佛所，能堪受三世法性藏，名",
    "T10n0286_004:0530a23": "曰大法明雨——上一切眾生多聞之力，比此百",
    "T10n0286_004:0530a24": "分不及一，千分、萬分、千萬億那由他，乃至算",
    "T10n0286_004:0530a25": "數譬喻所不能及。如一佛所聞，十方若干世",
    "T10n0286_004:0530a26": "界所有微塵諸佛皆能堪受大法明雨，復能",
    "T10n0286_004:0530a27": "過此無量無邊，於一念一時悉能堪受大法",
    "T10n0286_004:0530a28": "明雨，是故名為法雲地。",
    "T10n0286_004:0530a29": "「復次，佛子！菩薩摩訶薩住是大法雲地，自",
    "T10n0286_004:0530b01": "從願力，生大慈悲放大法雷音、諸通明無",
    "T10n0286_004:0530b02": "畏以為電光、發大智慧以為疾風、大福德",
    "T10n0286_004:0530b03": "善根以為密雲、現種種身色為雜色雲、說",
    "T10n0286_004:0530b04": "法降魔以為雷音，一念一時能於上所說",
    "T10n0286_004:0530b05": "微塵世界皆悉周普，無有遺餘，復過此數。以",
    "T10n0286_004:0530b06": "雨善法、甘露法雨故，滅眾生隨心所樂、無明",
    "T10n0286_004:0530b07": "所起煩惱塵焰，是故名為法雲地。「復次，諸佛",
    "T10n0286_004:0530b08": "子！菩薩摩訶薩住是法雲地，於一世界中從",
    "T10n0286_004:0530b09": "兜率天上來下乃至示大涅槃、一切佛事，隨",
    "T10n0286_004:0530b10": "所度眾生皆現神力；若二三千世界，乃至",
    "T10n0286_004:0530b11": "如上微塵數世界，又復過是百千萬億阿僧",
    "T10n0286_004:0530b12": "祇世界，從兜率來下乃至示大涅槃、一切",
    "T10n0286_004:0530b13": "佛事，隨所度眾生皆現神力。「是菩薩住在",
    "T10n0286_004:0530b14": "此地，於智慧中得上自在力、善擇大智慧，",
    "T10n0286_004:0530b15": "或以狹國為廣、廣國為狹、或以垢國為淨。",
    "T10n0286_004:0530b16": "如是，一切世間性皆有神力。「是菩薩或於",
    "T10n0286_004:0530b17": "一微塵中有一三千大千世界鐵圍山川而",
    "T10n0286_004:0530b18": "不迫隘，或二、三、四、五、十、二十、三十、四十、五十、",
    "T10n0286_004:0530b19": "若百、若千、萬、億、無量不可說不可說世界",
    "T10n0286_004:0530b20": "諸莊嚴事皆示入一微塵。若以一世界莊嚴",
    "T10n0286_004:0530b21": "事示不可說不可說世界、或以乃至不可說",
    "T10n0286_004:0530b22": "不可說世界眾生置一世界中亦不迫隘、或",
    "T10n0286_004:0530b23": "以一世界眾生置不可說不可說世界中、或",
    "T10n0286_004:0530b24": "以不可說不可說世界示著一毛頭而不惱",
    "T10n0286_004:0530b25": "眾生、或於一毛中示一切佛神通力莊嚴之",
    "T10n0286_004:0530b26": "事。或以十方所有不可說不可說世界微塵，",
    "T10n0286_004:0530b27": "於一念中現如是等身；於一身中示若干無",
    "T10n0286_004:0530b28": "量手，以此手勤心供養十方諸佛；以一一手",
    "T10n0286_004:0530b29": "捉恒河沙等蓮華聚以散諸佛，塗香、雜香、末",
    "T10n0286_004:0530b30": "香、衣服、幡蓋、寶物亦復如是，一切莊嚴之具",
    "T10n0286_004:0530c01": "皆以手執供養諸佛；於一一身皆亦如是。又，",
    "T10n0286_004:0530c02": "一一身化有爾所塵數頭，於一一頭有爾所",
    "T10n0286_004:0530c03": "塵數舌，以是神力讚歎諸佛。如是等事於念",
    "T10n0286_004:0530c04": "念中遍滿十方，於念念中以神通力於無",
    "T10n0286_004:0530c05": "量世界示得佛道、轉於法輪，乃至大般涅槃。",
    "T10n0286_004:0530c06": "「於三世中以神通力示現無量身、於自身中",
    "T10n0286_004:0530c07": "現佛無量無邊佛土莊嚴事、於自身中示",
    "T10n0286_004:0530c08": "一切世界成壞事、或令一切諸風皆於一毛",
    "T10n0286_004:0530c09": "孔出而不惱眾生。或欲以無量無邊世界為",
    "T10n0286_004:0530c10": "一海水，此海水中作大蓮華，形色光明遍",
    "T10n0286_004:0530c11": "照無量無邊世界，於中示得菩提莊嚴妙事",
    "T10n0286_004:0530c12": "乃至示得一切種智。自身中所有一方光明",
    "T10n0286_004:0530c13": "摩尼寶珠、電光、日、月、星宿諸光明，乃至十方",
    "T10n0286_004:0530c14": "世界所有光明諸物，皆於身中現。以口噓氣",
    "T10n0286_004:0530c15": "能令一切十方無量無邊世界震動，而不令",
    "T10n0286_004:0530c16": "眾生有驚畏想。示十方世界水劫盡，風劫、",
    "T10n0286_004:0530c17": "火劫盡，而眾生身隨意莊嚴。或欲於自身",
    "T10n0286_004:0530c18": "示作如來身、如來身作自身、如來身作己佛",
    "T10n0286_004:0530c19": "國、己佛國作如來身。「諸佛子！菩薩摩訶薩",
    "T10n0286_004:0530c20": "在此菩薩法雲地神變如是。又，餘無量神力",
    "T10n0286_004:0530c21": "自在奇異示現。」爾時，會中有諸菩薩、天、龍、",
    "T10n0286_004:0530c22": "夜叉、乾闥婆、阿修羅、迦樓羅、緊那羅、摩睺羅",
    "T10n0286_004:0530c23": "伽、釋提桓因、梵天王、四天王、自在天子、淨",
    "T10n0286_004:0530c24": "居天等，各作是念：「若菩薩神通力、智慧力",
    "T10n0286_004:0530c25": "如是無量無邊，佛復云何？」爾時，解脫月菩薩",
    "T10n0286_004:0530c26": "摩訶薩知大眾心所念，問金剛藏菩薩言：「佛",
    "T10n0286_004:0530c27": "子！今諸大眾皆有所疑，聞是菩薩大神通智",
    "T10n0286_004:0530c28": "慧力，墮在疑網。汝今當斷一切疑惑，示菩薩",
    "T10n0286_004:0530c29": "神通莊嚴妙事。」即時金剛藏菩薩入一切佛",
    "T10n0286_004:0531a01": "國體性三昧。時諸大眾，天、龍、夜叉、乾闥婆、阿",
    "T10n0286_004:0531a02": "修羅、迦樓羅、緊那羅、摩睺羅伽、釋提桓因、梵",
    "T10n0286_004:0531a03": "天王、護世天王、自在天子、淨居天等大眾，皆",
    "T10n0286_004:0531a04": "自見知入金剛藏菩薩身中，於其身內見有",
    "T10n0286_004:0531a05": "三千大千世界莊嚴眾事，若滿一劫說不可",
    "T10n0286_004:0531a06": "盡。於中見佛道場樹，其莖周圍十萬三千大",
    "T10n0286_004:0531a07": "千世界、高百萬三千大千世界、覆蔭三千億",
    "T10n0286_004:0531a08": "三千大千世界。稱樹高廣，有師子座，其座上",
    "T10n0286_004:0531a09": "有佛號一切智王如來。一切大眾咸皆見佛",
    "T10n0286_004:0531a10": "坐在座上，其中所有莊嚴上妙供養之具，滿",
    "T10n0286_004:0531a11": "一劫說亦不可盡。金剛藏菩薩示現如是大",
    "T10n0286_004:0531a12": "神力已，還令大眾各在本處。爾時，一切眾會",
    "T10n0286_004:0531a13": "生希有想，默然一心觀金剛藏菩薩。爾時，解",
    "T10n0286_004:0531a14": "脫月菩薩問金剛藏菩薩言：「佛子！甚為希有，",
    "T10n0286_004:0531a15": "是三昧有大勢力。是三昧者名為何等？」答言：",
    "T10n0286_004:0531a16": "「是三昧者，名為一切佛國體性。」問言：「是三",
    "T10n0286_004:0531a17": "昧所有勢力為齊幾所？」答言：「佛子！若菩薩摩",
    "T10n0286_004:0531a18": "訶薩善修成是三昧力者，能以如是無量恒",
    "T10n0286_004:0531a19": "河沙世界微塵數三千大千世界於身中現，",
    "T10n0286_004:0531a20": "復過是數。「佛子！菩薩摩訶薩在此法雲地，得",
    "T10n0286_004:0531a21": "如是諸菩薩三昧無量無邊百千萬億。以是",
    "T10n0286_004:0531a22": "故，此菩薩住是地中，身身業難可測知、口",
    "T10n0286_004:0531a23": "口業難可測知、意意業難可測知、神力自",
    "T10n0286_004:0531a24": "在難可測知、觀三世法難可測知、諸三昧",
    "T10n0286_004:0531a25": "行入難可測知、智力難可測知、遊戲諸解",
    "T10n0286_004:0531a26": "脫難可測知、變化所作、神力所作、勢力所",
    "T10n0286_004:0531a27": "作難可測知，略說乃至舉足下足，乃至小",
    "T10n0286_004:0531a28": "王子、菩薩住妙善地者不能測知。「諸佛子！",
    "T10n0286_004:0531a29": "菩薩法雲地如是無量，今已略說。若廣說者，",
    "T10n0286_004:0531b01": "無量無邊阿僧祇劫不能得盡。」問言：「佛子！若",
    "T10n0286_004:0531b02": "菩薩行處力神通力如是者，佛行處力神通",
    "T10n0286_004:0531b03": "力復云何？」答言：「佛子！譬如有人取四天下中",
    "T10n0286_004:0531b04": "二、三塊土，作是言：『無邊世界地性為多此耶？』",
    "T10n0286_004:0531b05": "汝所問者，我謂如是。如來無量智慧云何以",
    "T10n0286_004:0531b06": "菩薩智慧而欲測量？諸佛子！如人取四天下",
    "T10n0286_004:0531b07": "中少地性，餘在極多。諸菩薩法雲地於無量",
    "T10n0286_004:0531b08": "劫但可說耳，何況如來地？「諸佛子！我今唱",
    "T10n0286_004:0531b09": "說，令汝知之，佛現在為證。如一一方無量無",
    "T10n0286_004:0531b10": "邊世界微塵等諸佛世界，十地菩薩皆滿其",
    "T10n0286_004:0531b11": "中——譬如稻、麻、叢林——是諸菩薩有無量無邊業，",
    "T10n0286_004:0531b12": "修習菩薩功德、智慧、禪定，於如來功德智慧",
    "T10n0286_004:0531b13": "力百分不及一、百千萬億分不及一，乃至算",
    "T10n0286_004:0531b14": "數譬喻所不能及。「諸佛子！是菩薩隨如是智",
    "T10n0286_004:0531b15": "慧順如來身、口、意，亦不捨諸菩薩三昧，而勤",
    "T10n0286_004:0531b16": "心供養諸佛，於一一劫以一切麁現丹本微妙",
    "T10n0286_004:0531b17": "供養具供養無量無邊諸佛，而能具受諸佛",
    "T10n0286_004:0531b18": "神力，轉復明勝。是菩薩於法性問難無能勝",
    "T10n0286_004:0531b19": "者，乃至無量無邊百千萬億劫不可窮盡。「佛",
    "T10n0286_004:0531b20": "子！譬如大金師善治此金為莊嚴物，以無",
    "T10n0286_004:0531b21": "上摩尼寶珠間錯其中，安置自在天王頸上，",
    "T10n0286_004:0531b22": "其餘諸天無能奪者。又，諸天人莊嚴之具無",
    "T10n0286_004:0531b23": "能及者。諸佛子！菩薩住十地中，智慧、功德、善",
    "T10n0286_004:0531b24": "根，從初地至九地諸菩薩摩訶薩所不能及。",
    "T10n0286_004:0531b25": "「菩薩住是地中得大智照明故，能隨順一切",
    "T10n0286_004:0531b26": "智慧，其餘智慧之明所不能壞。譬如，佛子！",
    "T10n0286_004:0531b27": "大自在天王光明一切生處，眾生光明所不",
    "T10n0286_004:0531b28": "能及，能令眾生身心涼冷。諸佛子！菩薩摩",
    "T10n0286_004:0531b29": "訶薩亦如是，住是法雲地中，智慧、光明，一切",
    "T10n0286_004:0531c01": "聲聞、辟支佛所不能及，從初地乃至九地菩",
    "T10n0286_004:0531c02": "薩摩訶薩亦不能及。是菩薩住是地中，能令",
    "T10n0286_004:0531c03": "無量眾生住一切智道。「諸佛子！菩薩摩訶薩",
    "T10n0286_004:0531c04": "住是地中，諸十方佛為說智慧令通達三世，",
    "T10n0286_004:0531c05": "正知法性相，以智普覆一切世間，照一切世",
    "T10n0286_004:0531c06": "間性，大悲大慈普覆一切眾生，正遍見知一",
    "T10n0286_004:0531c07": "切諸法。舉要言之，具足為說至一切智道。「佛",
    "T10n0286_004:0531c08": "子！是名菩薩摩訶薩第十菩薩法雲地。「菩薩",
    "T10n0286_004:0531c09": "摩訶薩住是地中，多作摩醯首羅天王，智慧",
    "T10n0286_004:0531c10": "明達，善說聲聞、辟支佛、菩薩波羅蜜，於法性",
    "T10n0286_004:0531c11": "中有問難者無能令盡。所作善業，若布施、若",
    "T10n0286_004:0531c12": "愛語、若利益、若同事，皆不離念佛、念法、念菩",
    "T10n0286_004:0531c13": "薩伴、念菩薩行、念諸波羅蜜、念諸地行，不離",
    "T10n0286_004:0531c14": "念十力、念無所畏、念不共法，乃至不離念具",
    "T10n0286_004:0531c15": "足一切種智。常作是念：『我當何時於眾生中",
    "T10n0286_004:0531c16": "為首、為勝、為大、為妙、為上、為無上、為導、為將、",
    "T10n0286_004:0531c17": "為師、為尊，乃至於一切眾生中為依止者？』若",
    "T10n0286_004:0531c18": "欲如是勤行精進，於一念中得無量百千萬",
    "T10n0286_004:0531c19": "億那由他不可說不可說世界微塵數三昧，",
    "T10n0286_004:0531c20": "乃至示爾所微塵數菩薩眷屬，若以願力，",
    "T10n0286_004:0531c21": "神通自在復過是數——所謂諸行上妙供具，信",
    "T10n0286_004:0531c22": "解起業，若身、若口、若光明、若諸根、若如意、若",
    "T10n0286_004:0531c23": "音聲、若行處，乃至若干百千萬億劫不可稱",
    "T10n0286_004:0531c24": "數。「諸佛子！是名菩薩摩訶薩地次第順行趣",
    "T10n0286_004:0531c25": "向一切種智。「佛子！譬如從阿耨達池四河流",
    "T10n0286_004:0531c26": "出，滿足四天下，轉增無有窮盡乃入大海。諸",
    "T10n0286_004:0531c27": "佛子！菩薩摩訶薩亦如是，從菩薩出於善根",
    "T10n0286_004:0531c28": "大願之水，以四攝法滿足眾生而不窮盡，",
    "T10n0286_004:0531c29": "轉更增長乃至一切種智。「諸佛子！是諸菩薩",
    "T10n0286_004:0532a01": "十地，因佛智故而有差別。譬如因大地故，有",
    "T10n0286_004:0532a02": "十大山王。何等為十？所謂雪山王、香山王、",
    "T10n0286_004:0532a03": "軻梨羅山王、仙聖山王、由乾陀羅山王、馬耳",
    "T10n0286_004:0532a04": "山王、尼民陀羅山王、斫迦婆羅山王、眾相山",
    "T10n0286_004:0532a05": "王、須彌山王。「佛子！如雪山王，一切藥草集",
    "T10n0286_004:0532a06": "在其中，取不可盡。諸佛子！菩薩摩訶薩亦如",
    "T10n0286_004:0532a07": "是，住在菩薩歡喜地，一切世間經書、伎藝、文",
    "T10n0286_004:0532a08": "頌、呪術集在其中，無有窮盡。「諸佛子！如香山",
    "T10n0286_004:0532a09": "王，一切諸香聚在其中而不可盡；菩薩摩訶",
    "T10n0286_004:0532a10": "薩亦如是，住菩薩離垢地中，持戒頭陀、威儀、",
    "T10n0286_004:0532a11": "助法集在其中，無有窮盡。「諸佛子！如軻梨",
    "T10n0286_004:0532a12": "羅伽山王但以寶成，集諸妙華，取不可盡。",
    "T10n0286_004:0532a13": "諸佛子！菩薩亦如是，住於明地，集一切世間",
    "T10n0286_004:0532a14": "禪定、神通、解脫三昧門不可盡。「諸佛子！如",
    "T10n0286_004:0532a15": "仙聖山王但以寶成，多有五神通聖人，不可",
    "T10n0286_004:0532a16": "窮盡。諸佛子！菩薩摩訶薩亦如是，住菩薩",
    "T10n0286_004:0532a17": "焰地中，集令眾生入道因緣，種種問難不",
    "T10n0286_004:0532a18": "可窮盡。「諸佛子！如由乾陀羅山王但以寶成，",
    "T10n0286_004:0532a19": "集夜叉大神、夜叉羅剎眾，不可窮盡。諸佛",
    "T10n0286_004:0532a20": "子！菩薩亦如是，住菩薩難勝地中，集一切自",
    "T10n0286_004:0532a21": "在、如意神通，說不可盡。「諸佛子！如馬耳山",
    "T10n0286_004:0532a22": "王但以寶成，集眾妙果，取不可盡。諸佛子！",
    "T10n0286_004:0532a23": "菩薩摩訶薩亦如是，住現前地中，集深因緣",
    "T10n0286_004:0532a24": "法說聲聞果，不可窮盡。「諸佛子！如尼民陀羅",
    "T10n0286_004:0532a25": "山王但以寶成，集諸一切大力龍神不可窮",
    "T10n0286_004:0532a26": "盡。諸佛子！菩薩摩訶薩亦如是，住菩薩遠行",
    "T10n0286_004:0532a27": "地中，集種種方便智慧說辟支佛道，不可窮",
    "T10n0286_004:0532a28": "盡。「諸佛子！如斫迦婆羅山王但以寶成，集心",
    "T10n0286_004:0532a29": "自在者不可窮盡。諸佛子！菩薩摩訶薩亦如",
    "T10n0286_004:0532b01": "是，住無動地，集一切菩薩自在道說世間性，",
    "T10n0286_004:0532b02": "不可窮盡。「諸佛子！如眾相山王但以寶成，集",
    "T10n0286_004:0532b03": "大神力、諸阿修羅無有窮盡。諸佛子！菩薩亦",
    "T10n0286_004:0532b04": "如是，住菩薩妙善地中，集轉眾生行智說世",
    "T10n0286_004:0532b05": "間相，不可窮盡。「諸佛子！如須彌山王但以寶",
    "T10n0286_004:0532b06": "成，集諸天神無有窮盡。諸佛子！菩薩亦如",
    "T10n0286_004:0532b07": "是，住法雲地中，集如來十力、四無所畏說",
    "T10n0286_004:0532b08": "諸佛法，不可窮盡。「諸佛子！是十寶山同在大",
    "T10n0286_004:0532b09": "海，因大海水有差別相；諸菩薩摩訶薩十",
    "T10n0286_004:0532b10": "地亦如是，同在佛智，因一切智故，有差別",
    "T10n0286_004:0532b11": "相。「諸佛子！譬如大海，以十相故，數名大海，",
    "T10n0286_004:0532b12": "無有能壞。何等為十？一、漸次深，二、不共死屍",
    "T10n0286_004:0532b13": "宿，三、餘水失本名，四、一味，五、多寶聚，六、極深",
    "T10n0286_004:0532b14": "難入，七、廣大無量，八、多有大身眾生依住，九、",
    "T10n0286_004:0532b15": "不過常限，十、能受一切大雨無有盈溢。「諸佛",
    "T10n0286_004:0532b16": "子！諸菩薩行亦如是，以十因緣故，得名無有",
    "T10n0286_004:0532b17": "能壞。何等為十？歡喜地中，漸次生堅固願；",
    "T10n0286_004:0532b18": "離垢地中，不與破戒者共宿；明地中，捨諸世",
    "T10n0286_004:0532b19": "間假名；焰地中，於佛所得一心不壞信淨；",
    "T10n0286_004:0532b20": "難勝地中，生世間無量方便神通起世間事；",
    "T10n0286_004:0532b21": "現前地中，觀甚深因緣法；遠行地中，以廣",
    "T10n0286_004:0532b22": "大心善擇諸法；無動地中，能起大莊嚴事示",
    "T10n0286_004:0532b23": "現；妙善地中，能得深解脫，通達世間行，如實",
    "T10n0286_004:0532b24": "不過；法雲地中，能受一切諸佛大法明雨。「諸",
    "T10n0286_004:0532b25": "佛子！譬如大摩尼寶珠，有十事能與眾生一",
    "T10n0286_004:0532b26": "切寶物。何等為十？一、出大海，二、巧匠加治，三、",
    "T10n0286_004:0532b27": "轉精細，四、除其垢穢，五、以火鍊治，六、眾寶莊",
    "T10n0286_004:0532b28": "嚴，七、貫以寶縷，八、置在琉璃高柱，九、光明四",
    "T10n0286_004:0532b29": "照，十、隨王意雨眾寶物。「諸佛子！菩薩摩訶薩",
    "T10n0286_004:0532c01": "發菩提心寶亦有十事。何等為十？一、初發心",
    "T10n0286_004:0532c02": "布施離慳，二、修持戒頭陀苦行，三、以諸禪定",
    "T10n0286_004:0532c03": "解脫三昧令轉精妙，四、以道行清淨，五、練以",
    "T10n0286_004:0532c04": "方便神通，六、以深因緣法莊嚴，七、以種種深",
    "T10n0286_004:0532c05": "方便智慧貫穿，八、置以神通自在幢上，九、觀",
    "T10n0286_004:0532c06": "眾生行放多聞智慧光明，十、諸佛授智職，爾",
    "T10n0286_004:0532c07": "時於一切眾生能為佛事，墮在薩婆若數。「諸",
    "T10n0286_004:0532c08": "佛子！是諸菩薩所行集一切智慧功德法門",
    "T10n0286_004:0532c09": "品，若不深種善根者不能得聞。」問言：「若得聞",
    "T10n0286_004:0532c10": "者，是人為得幾許福？」答言：「隨諸佛所有智慧",
    "T10n0286_004:0532c11": "慧力，如是發薩婆若心所緣攝福德，是人",
    "T10n0286_004:0532c12": "得聞此法門所得福德亦復如是。何以故？若",
    "T10n0286_004:0532c13": "無菩薩心，聞是法門不能信解、受持，何況以",
    "T10n0286_004:0532c14": "身修習、能成是事？諸佛子！以是故當知，是人",
    "T10n0286_004:0532c15": "隨順一切種智，得聞、信解、受持、修行。」說是經",
    "T10n0286_004:0532c16": "時，以佛神力，十方世界、十億佛國、微塵數世",
    "T10n0286_004:0532c17": "界六種十八相動。又，法應震動。諸天雨華，如",
    "T10n0286_004:0532c18": "雲而下，雨諸香、瓔珞、天寶衣、天幡蓋、天寶",
    "T10n0286_004:0532c19": "物、天莊嚴身具，雨天伎樂歌頌而下。更有大",
    "T10n0286_004:0532c20": "音讚歎十地殊勝之事，此他化自在天王宮",
    "T10n0286_004:0532c21": "四天下中，如是，十方一切世界周遍皆說十",
    "T10n0286_004:0532c22": "地經。以佛神力故，十方過十億佛國微塵數",
    "T10n0286_004:0532c23": "世界有十億佛國微塵數諸菩薩來，遍滿十",
    "T10n0286_004:0532c24": "方虛空，皆作是言：「善哉善哉！金剛藏！佛子",
    "T10n0286_004:0532c25": "善說諸菩薩摩訶薩住諸地相。佛子！我等皆",
    "T10n0286_004:0532c26": "亦名金剛藏，從金剛德世界金剛幢佛所來，",
    "T10n0286_004:0532c27": "所經歷處皆說是經，眾會亦如是、言辭亦如",
    "T10n0286_004:0532c28": "是、義趣亦如是，不增不減。佛子！我等以佛力",
    "T10n0286_004:0532c29": "故，到此大眾來證是事。諸佛子！如我等來至",
    "T10n0286_004:0533a01": "此眾，如是，十方一切世界一一世間種性、四",
    "T10n0286_004:0533a02": "天下上他化自在天王宮摩尼寶殿，皆有十",
    "T10n0286_004:0533a03": "億佛國微塵數菩薩往為作證。」爾時，金剛藏",
    "T10n0286_004:0533a04": "菩薩觀察十方、觀一切大眾、觀深法性，讚歎",
    "T10n0286_004:0533a05": "助發薩婆若心，示眾生菩薩大力。欲淨諸菩",
    "T10n0286_004:0533a06": "薩行、攝一切眾生、隨順薩婆若、除一切世間",
    "T10n0286_004:0533a07": "之垢、與諸眾生一切種智因緣，示不可思議",
    "T10n0286_004:0533a08": "智慧莊嚴妙事，說一切菩薩功德差別相。欲",
    "T10n0286_004:0533a09": "令此義轉勝明、顯示眾生故，承佛神力而說",
    "T10n0286_004:0533a10": "偈言：",
    "T10n0286_004:0533a11": "「諸菩薩所行，　　樂於善寂滅，",
    "T10n0286_004:0533a12": "其心無所著，　　猶若如虛空，",
    "T10n0286_004:0533a13": "除貪、恚、癡垢，　　安住道智中，",
    "T10n0286_004:0533a14": "如是無上行，　　願樂欲聽聞。",
    "T10n0286_004:0533a15": "如是諸菩薩，　　在於無量劫，",
    "T10n0286_004:0533a16": "勤心常修習，　　萬億種善根，",
    "T10n0286_004:0533a17": "供養無量佛、　　辟支、阿羅漢，",
    "T10n0286_004:0533a18": "為利眾生故，　　乃生菩提心。",
    "T10n0286_004:0533a19": "精勤持戒行，　　頭陀除罪垢，",
    "T10n0286_004:0533a20": "修善忍轉妙，　　慚愧威德滿。",
    "T10n0286_004:0533a21": "福慧因緣故，　　高勝心明淨，",
    "T10n0286_004:0533a22": "深樂於佛智，　　同佛生菩提。",
    "T10n0286_004:0533a23": "供養於一切，　　十方三世佛，",
    "T10n0286_004:0533a24": "如虛空等國，　　悉皆令清淨。",
    "T10n0286_004:0533a25": "一切法平等，　　善悉通達故，",
    "T10n0286_004:0533a26": "為度一切眾，　　生於菩提心。",
    "T10n0286_004:0533a27": "諸菩薩如是，　　生是無量心，",
    "T10n0286_004:0533a28": "至於歡喜地，　　息惡樂布施。",
    "T10n0286_004:0533a29": "得諸本願力，　　慈悲心偏多，",
    "T10n0286_004:0533b01": "深行十善道，　　能到離垢地。",
    "T10n0286_004:0533b02": "戒聞功德富，　　慈心愍世間，",
    "T10n0286_004:0533b03": "永離諸垢穢，　　深心常清淨，",
    "T10n0286_004:0533b04": "普觀諸世間，　　三毒火熾然，",
    "T10n0286_004:0533b05": "如是之大士，　　能入三明地。",
    "T10n0286_004:0533b06": "觀三界皆空，　　無常亦如病、",
    "T10n0286_004:0533b07": "如癰、如瘡箭，　　百種苦常然，",
    "T10n0286_004:0533b08": "見諸有為過，　　貪著佛功德，",
    "T10n0286_004:0533b09": "得佛智明焰，　　得入於焰地。",
    "T10n0286_004:0533b10": "成就於念慧，　　得至道智中，",
    "T10n0286_004:0533b11": "在此地供養，　　百千種諸佛，",
    "T10n0286_004:0533b12": "常能思惟念，　　諸佛無量德，",
    "T10n0286_004:0533b13": "得入於一切，　　世間難勝地。",
    "T10n0286_004:0533b14": "能以慧方便，　　種種而示現，",
    "T10n0286_004:0533b15": "諸有所為作，　　以利於世間，",
    "T10n0286_004:0533b16": "供養於諸佛，　　作益眾生事，",
    "T10n0286_004:0533b17": "無生法在前，　　得入現前地。",
    "T10n0286_004:0533b18": "菩薩諸所行，　　一切世難知，",
    "T10n0286_004:0533b19": "常無有我心，　　離有亦離無。",
    "T10n0286_004:0533b20": "諸法先空寂，　　十二緣故行，",
    "T10n0286_004:0533b21": "善了此微細，　　能入遠行地。",
    "T10n0286_004:0533b22": "行慧方便等，　　得法寂滅相，",
    "T10n0286_004:0533b23": "如是之大士，　　難知難可及；",
    "T10n0286_004:0533b24": "為欲令世間，　　得善寂滅故，",
    "T10n0286_004:0533b25": "還起修諸行，　　種種福德事；",
    "T10n0286_004:0533b26": "普入於眾生，　　種種心行處，",
    "T10n0286_004:0533b27": "如是能得入，　　等空不動地。",
    "T10n0286_004:0533b28": "大智諸菩薩，　　悉善能具行，",
    "T10n0286_004:0533b29": "種種諸智業，　　得十自在力；",
    "T10n0286_004:0533c01": "能以無有量，　　無邊限諸身，",
    "T10n0286_004:0533c02": "普現十方界，　　而為說妙法；",
    "T10n0286_004:0533c03": "善達世間性，　　及諸眾生性，",
    "T10n0286_004:0533c04": "如是大慈悲，　　能入妙善地。",
    "T10n0286_004:0533c05": "第一妙淨智，　　善觀諸世間，",
    "T10n0286_004:0533c06": "縷練煩惱業，　　深曲險難處，",
    "T10n0286_004:0533c07": "為度是等故，　　得諸佛法藏，",
    "T10n0286_004:0533c08": "善說第一義，　　悉無所違錯。",
    "T10n0286_004:0533c09": "如是次第行，　　具足諸善法，",
    "T10n0286_004:0533c10": "乃至到九地，　　所修集福慧。",
    "T10n0286_004:0533c11": "欲得諸佛力，　　第一深妙利，",
    "T10n0286_004:0533c12": "乃於一切佛，　　能得受智職。",
    "T10n0286_004:0533c13": "先得無數定，　　智行極廣大；",
    "T10n0286_004:0533c14": "末後得難壞，　　諸智職三昧。",
    "T10n0286_004:0533c15": "若能得如是，　　一切職三昧，",
    "T10n0286_004:0533c16": "一切寶莊嚴，　　大蓮花即出。",
    "T10n0286_004:0533c17": "菩薩稱蓮花，　　現身坐其上，",
    "T10n0286_004:0533c18": "餘花諸菩薩，　　咸共一心視。",
    "T10n0286_004:0533c19": "爾時大菩薩，　　從身放無量，",
    "T10n0286_004:0533c20": "百千億光明，　　滅諸世間苦。",
    "T10n0286_004:0533c21": "然後頂上出，　　百千億光明，",
    "T10n0286_004:0533c22": "普照十方界，　　諸佛大會眾。",
    "T10n0286_004:0533c23": "於上虛空中，　　化成光明網，",
    "T10n0286_004:0533c24": "供養諸佛已，　　入諸佛足下。",
    "T10n0286_004:0533c25": "時諸一切佛，　　及諸大菩薩，",
    "T10n0286_004:0533c26": "各知其菩薩，　　得受於智職。",
    "T10n0286_004:0533c27": "如是一切佛，　　報以眉間光，",
    "T10n0286_004:0533c28": "名曰一切職，　　入此菩薩頂。",
    "T10n0286_004:0533c29": "一切無量佛，　　與此菩薩職，",
    "T10n0286_004:0534a01": "猶如轉輪王，　　假授太子位。",
    "T10n0286_004:0534a02": "時諸十方界，　　普皆大震動，",
    "T10n0286_004:0534a03": "乃至阿鼻等，　　諸苦皆除滅。",
    "T10n0286_004:0534a04": "菩薩為一切，　　智慧得是職，",
    "T10n0286_004:0534a05": "如是名為到，　　無上法雲地。",
    "T10n0286_004:0534a06": "住於是地中，　　智慧無邊限，",
    "T10n0286_004:0534a07": "善知度一切，　　世間諸因緣。",
    "T10n0286_004:0534a08": "入色無色法，　　欲色無色界，",
    "T10n0286_004:0534a09": "能知眾生性、　　國土性、法性，",
    "T10n0286_004:0534a10": "又能入可數、　　不可數法中，",
    "T10n0286_004:0534a11": "乃至能觀擇，　　虛空無量性。",
    "T10n0286_004:0534a12": "入此地悉具，　　菩薩變化事，",
    "T10n0286_004:0534a13": "諸佛威神力，　　微細智密事。",
    "T10n0286_004:0534a14": "又能悉通達，　　一切諸劫數，",
    "T10n0286_004:0534a15": "於一毛端中，　　觀見世間性。",
    "T10n0286_004:0534a16": "一切諸如來，　　於此無上地，",
    "T10n0286_004:0534a17": "初生及出家、　　得道、轉法輪、",
    "T10n0286_004:0534a18": "示入於涅槃，　　皆隨順於智，",
    "T10n0286_004:0534a19": "寂滅妙解脫，　　悉於此地得。",
    "T10n0286_004:0534a20": "此地諸大士，　　憶念力大故，",
    "T10n0286_004:0534a21": "諸佛大法雨，　　皆悉能受持。",
    "T10n0286_004:0534a22": "譬如大海水，　　能持龍王雨；",
    "T10n0286_004:0534a23": "諸佛大法雨，　　菩薩受亦爾。",
    "T10n0286_004:0534a24": "若於一佛所，　　一時聽受法，",
    "T10n0286_004:0534a25": "十方無量土，　　微塵數眾生，",
    "T10n0286_004:0534a26": "皆得聞總持，　　成於聲聞乘，",
    "T10n0286_004:0534a27": "不如是菩薩，　　算數所不及。",
    "T10n0286_004:0534a28": "大智慧力故，　　及生大願力，",
    "T10n0286_004:0534a29": "能於一念中，　　遍滿無量國。",
    "T10n0286_004:0534b01": "雨甘露法水，　　滅諸煩惱火，",
    "T10n0286_004:0534b02": "是故諸佛名，　　此地為法雲。",
    "T10n0286_004:0534b03": "大士住此地，　　供養諸佛具，",
    "T10n0286_004:0534b04": "過諸天所有，　　普示大神力。",
    "T10n0286_004:0534b05": "示眾轉勝力，　　過是數無量，",
    "T10n0286_004:0534b06": "若人欲思量，　　迷悶不能解。",
    "T10n0286_004:0534b07": "大智住此地，　　舉足下足事，",
    "T10n0286_004:0534b08": "及餘諸菩薩、　　乃至於九地，",
    "T10n0286_004:0534b09": "皆悉不能知，　　何況餘眾生、",
    "T10n0286_004:0534b10": "三世諸聲聞、　　及與辟支佛？",
    "T10n0286_004:0534b11": "住此諸佛示，　　一切智慧事，",
    "T10n0286_004:0534b12": "亦與令通達，　　三世無礙智，",
    "T10n0286_004:0534b13": "亦示法性寂、　　亦示種種變，",
    "T10n0286_004:0534b14": "一切諸世界，　　所有眾生類，",
    "T10n0286_004:0534b15": "所行一切法、　　深微隱妙事、",
    "T10n0286_004:0534b16": "一切佛功德，　　次第示令知。",
    "T10n0286_004:0534b17": "菩薩住此地，　　能以大供具，",
    "T10n0286_004:0534b18": "供養十方佛，　　遍滿一切方；",
    "T10n0286_004:0534b19": "一切諸世間，　　所有眾生類，",
    "T10n0286_004:0534b20": "其餘諸供具，　　皆所不能及。",
    "T10n0286_004:0534b21": "智者住此地，　　皆能破一切，",
    "T10n0286_004:0534b22": "無明諸闇冥，　　開示以佛道。",
    "T10n0286_004:0534b23": "如自在天王，　　光滅眾熱惱；",
    "T10n0286_004:0534b24": "佛子智光明，　　滅眾惱亦爾。",
    "T10n0286_004:0534b25": "住是地皆作，　　三界自在王，",
    "T10n0286_004:0534b26": "通達諸智慧，　　善以三乘化。",
    "T10n0286_004:0534b27": "能於一念中，　　得無量三昧，",
    "T10n0286_004:0534b28": "能見十方佛，　　其數亦如是。」",
    "T10n0286_004:0534b29": "金剛藏菩薩，　　告諸大士言：",
    "T10n0286_004:0534c01": "「我今略解說，　　十地妙行已，",
    "T10n0286_004:0534c02": "若廣演說者，　　千億劫不盡，",
    "T10n0286_004:0534c03": "是則名清淨，　　諸大菩薩地。",
    "T10n0286_004:0534c04": "為得佛智故，　　住於此地中，",
    "T10n0286_004:0534c05": "安住不移動，　　猶如大山王。",
    "T10n0286_004:0534c06": "初地具一切，　　經書、諸伎術，",
    "T10n0286_004:0534c07": "猶如雪山王，　　積聚眾藥草；",
    "T10n0286_004:0534c08": "持戒及多聞，　　在於二地中，",
    "T10n0286_004:0534c09": "猶如香山王，　　集諸一切香；",
    "T10n0286_004:0534c10": "如軻梨羅山，　　多積諸寶花，",
    "T10n0286_004:0534c11": "明地集聞智，　　其喻亦如是；",
    "T10n0286_004:0534c12": "焰地多積聚，　　道法寶不壞，",
    "T10n0286_004:0534c13": "如仙聖山中，　　善寂人不少；",
    "T10n0286_004:0534c14": "五地諸神通，　　無能得及者，",
    "T10n0286_004:0534c15": "如由乾陀山，　　夜叉神不少；",
    "T10n0286_004:0534c16": "六地善分別，　　諸果無窮盡，",
    "T10n0286_004:0534c17": "猶如馬耳山，　　諸果無有量；",
    "T10n0286_004:0534c18": "七地中大慧，　　無有能及者，",
    "T10n0286_004:0534c19": "如尼民陀山，　　諸龍王不少；",
    "T10n0286_004:0534c20": "住於八地中，　　自在智無量，",
    "T10n0286_004:0534c21": "如斫迦羅山，　　多心自在者；",
    "T10n0286_004:0534c22": "九地心清淨，　　說法無障礙，",
    "T10n0286_004:0534c23": "猶如眾相山，　　阿修羅不少；",
    "T10n0286_004:0534c24": "十地中諸佛，　　功德無窮盡，",
    "T10n0286_004:0534c25": "如須彌山王，　　多諸天神眾。",
    "T10n0286_004:0534c26": "又復初地中，　　發於廣大願，",
    "T10n0286_004:0534c27": "二地持戒品，　　三地行功德，",
    "T10n0286_004:0534c28": "第四地專一，　　五地眾妙事，",
    "T10n0286_004:0534c29": "六地甚深相，　　七地廣大心，",
    "T10n0286_004:0535a01": "八地中種種，　　莊嚴諸神通，",
    "T10n0286_004:0535a02": "九地思妙智，　　能過一切世，",
    "T10n0286_004:0535a03": "十地能受持，　　諸佛大法雨。",
    "T10n0286_004:0535a04": "菩薩行大海，　　難動不可盡，",
    "T10n0286_004:0535a05": "發心出世間，　　得入於初地，",
    "T10n0286_004:0535a06": "二地淨持戒，　　三地修諸禪，",
    "T10n0286_004:0535a07": "四地道行淨，　　五練方便慧，",
    "T10n0286_004:0535a08": "六因緣莊嚴，　　七深方便慧，",
    "T10n0286_004:0535a09": "八到琉璃幢，　　九地行眾生，",
    "T10n0286_004:0535a10": "一切險難處，　　智慧光普照，",
    "T10n0286_004:0535a11": "十地受智職，　　猶如國王許；",
    "T10n0286_004:0535a12": "如是次第淨，　　菩提心妙寶。",
    "T10n0286_004:0535a13": "十方諸世界，　　所有微塵數，",
    "T10n0286_004:0535a14": "可於一念中，　　計知其多少；",
    "T10n0286_004:0535a15": "可以一毛頭，　　數知於虛空；",
    "T10n0286_004:0535a16": "諸佛大功德，　　無量不可盡。」",
    "T10n0286_004:0535a17": "說是十住經時，自在天王及諸天眾，解脫月",
    "T10n0286_004:0535a18": "菩薩及諸菩薩，一切世間，皆大歡喜，信受奉",
    "T10n0286_004:0535a19": "行。",
    "T10n0286_004:0535a20": "十住經卷第四"
}