{
    "T19n0974F_001:0396b09": "No. 974F",
    "T19n0974F_001:0396b10": "佛頂尊勝陀羅尼別法",
    "T19n0974F_001:0396b12": "龜茲國僧若那奉　詔譯",
    "T19n0974F_001:0396b13": "口問筆綴。授與崇福寺僧普能。因即流布",
    "T19n0974F_001:0396b14": "先畫像。凡欲受持此呪者。先須畫像。畫像須",
    "T19n0974F_001:0396b15": "好絹用白㲲三幅高一丈。彩色中勿用皮膠。",
    "T19n0974F_001:0396b16": "須用香汁。畫人須清淨不喫葷辛。從月一日",
    "T19n0974F_001:0396b17": "起首畫。滿七日須造了。當作甘露山。山中作",
    "T19n0974F_001:0396b18": "雜樹木華菓流泉鳥獸。山中心作禪窟。窟內",
    "T19n0974F_001:0396b19": "作釋迦牟尼佛結跏趺坐。左邊作天主帝釋",
    "T19n0974F_001:0396b20": "一切眷屬圍繞。右邊作乾闥婆兒名善住。顏",
    "T19n0974F_001:0396b21": "端嚴似菩薩。頂髻衣冠亦復如是。以種種瓔",
    "T19n0974F_001:0396b22": "珞華冠嚴飾。又似白疊斜勒左臂。右手把毬",
    "T19n0974F_001:0396b23": "杖。又作乾闥婆眷屬。圍繞善住。歌舞作樂。佛",
    "T19n0974F_001:0396b24": "左右各作兩箇四天王及諸眷屬。又於佛左",
    "T19n0974F_001:0396b25": "邊。作梵天王并魔王。畫像了。即須作壇受",
    "T19n0974F_001:0396b26": "法。",
    "T19n0974F_001:0396b27": "結壇。此壇法者。先覓淨地。勿令有瓦石。以五",
    "T19n0974F_001:0396b28": "香湯和黃士。泥地方圓一杖。於壇中心方",
    "T19n0974F_001:0396b29": "圓周內闊一肘內。畫佛頂螺髻青色。於壇四",
    "T19n0974F_001:0396c01": "面外。名安飲食面別七盆。四方安香爐一具",
    "T19n0974F_001:0396c02": "燒諸名香。南門安一銅瓶滿盛五香水。南門",
    "T19n0974F_001:0396c03": "安帝釋坐處。東門安乾達婆兒善住座。呪師",
    "T19n0974F_001:0396c04": "於西門坐。面向東。佛像面向西。又以五色綵",
    "T19n0974F_001:0396c05": "幡立於壇外四邊。又著五盞燈。中心一盞高。",
    "T19n0974F_001:0396c06": "著四角各一盞。如下似塔形。壇內散諸雜華。",
    "T19n0974F_001:0396c07": "供養物等並於壇外安置。勿於壇內。作法七",
    "T19n0974F_001:0396c08": "日。於七日內。誦數滿萬遍了。佛頂山放大光",
    "T19n0974F_001:0396c09": "明。呪師七日內。數數發露懺悔。起大悲願。當",
    "T19n0974F_001:0396c10": "爾之時。即得法成。更莫疑盧之。乾心供養。",
    "T19n0974F_001:0396c11": "生福無量。",
    "T19n0974F_001:0396c12": "一法。若人欲得壽命長遠。不墮地獄惡道餓",
    "T19n0974F_001:0396c13": "鬼畜生阿修羅道。及滅諸重罪者。每時至心",
    "T19n0974F_001:0396c14": "誦此真言二十一遍。起大悲願。憐愍一切眾",
    "T19n0974F_001:0396c15": "生。即得十障五逆消滅。",
    "T19n0974F_001:0396c16": "二法。若人有飛騰羅利鬼神入國。恐怖亂惱",
    "T19n0974F_001:0396c17": "一切人者。常即結印稱南無佛。心心憶念誦",
    "T19n0974F_001:0396c18": "此陀羅尼。即得如上諸難悉皆消滅。",
    "T19n0974F_001:0396c19": "三法。若有不信人者。但制心一處。當作此法",
    "T19n0974F_001:0396c20": "印。得大驗已。即令不信者悉得信受。若作法",
    "T19n0974F_001:0396c21": "得驗之時。當有白旋風來入身。身所有麁惡",
    "T19n0974F_001:0396c22": "重黑皮及諸厄難。出風吹惡皮變退。厄難重",
    "T19n0974F_001:0396c23": "障風吹消滅畫之。",
    "T19n0974F_001:0396c24": "四法。若人欲得威力自在者。於七日內。對四",
    "T19n0974F_001:0396c25": "方誦呪。以種種穀作人形。安置四方。必得所",
    "T19n0974F_001:0396c26": "願如意。",
    "T19n0974F_001:0396c27": "五法。欲得滅自身重罪者。即於城門底作前",
    "T19n0974F_001:0396c28": "法。",
    "T19n0974F_001:0396c29": "六法。欲得滅先亡罪者。即於十字街頭作前",
    "T19n0974F_001:0397a01": "法。",
    "T19n0974F_001:0397a02": "七法。欲得一切眾生罪滅者。即於佛前作前",
    "T19n0974F_001:0397a03": "法。",
    "T19n0974F_001:0397a04": "八法。欲得救地獄若眾生者。每時結佛頂印",
    "T19n0974F_001:0397a05": "誦呪。即向四方散。即得罪障消滅。",
    "T19n0974F_001:0397a06": "九法。欲施餓鬼漿水者。呪淨水七遍。以水散",
    "T19n0974F_001:0397a07": "灑四方。作施彼鬼之心。鬼等悉得甘露水喫",
    "T19n0974F_001:0397a08": "之。",
    "T19n0974F_001:0397a09": "十法。若欲救畜生罪苦者。呪黃土二十一遍。",
    "T19n0974F_001:0397a10": "散畜生上及四方。即得罪障消滅。",
    "T19n0974F_001:0397a11": "十一法。欲得救人天罪苦及墮落恐怖。剪五",
    "T19n0974F_001:0397a12": "色雜綵華。誦呪華散三寶及佛頂上。即得一",
    "T19n0974F_001:0397a13": "切罪垢消滅。",
    "T19n0974F_001:0397a14": "十二法。若有王難官難甲兵口舌等難起時。",
    "T19n0974F_001:0397a15": "呪五香水二十一遍。以香湯洗佛及灌頂。即",
    "T19n0974F_001:0397a16": "得安樂。",
    "T19n0974F_001:0397a17": "十三法。若沙門婆羅門毘舍首陀及四眾等。",
    "T19n0974F_001:0397a18": "欲得福報具足。每日發願懺悔。誦此陀羅尼。",
    "T19n0974F_001:0397a19": "以此功德迴施眾生。但作此願。必得如願。一",
    "T19n0974F_001:0397a20": "切罪障皆消滅。",
    "T19n0974F_001:0397a21": "十四法。欲得滅一切眾生罪障滅者。當以",
    "T19n0974F_001:0397a22": "五色破帛作拂。用當拂。誦呪二十二遍。拂",
    "T19n0974F_001:0397a23": "故佛身經。至心作印。誦呪二十一遍。一生罪",
    "T19n0974F_001:0397a24": "即消滅。",
    "T19n0974F_001:0397a25": "十五法。若有口舌者。取蜜淨器盛。以朱砂和",
    "T19n0974F_001:0397a26": "蜜。呪二十一遍。即以朱蜜塗一百軀佛像唇",
    "T19n0974F_001:0397a27": "口。便得口舌消滅。得福無量。",
    "T19n0974F_001:0397a28": "十六法。若人長病在床。復有人欲須一切人",
    "T19n0974F_001:0397a29": "愛念恭敬。欲救一切世及出世事必得定成",
    "T19n0974F_001:0397b01": "者。若被鬼神鬪亂夢想顛倒者。當以金薄一",
    "T19n0974F_001:0397b02": "百薄。呪二十一遍。用帖百佛像頂前。作摩尼",
    "T19n0974F_001:0397b03": "寶珠形。一切罪銷。求得如意。",
    "T19n0974F_001:0397b04": "十七法。若國內被神鬼作病。及時氣疫病流",
    "T19n0974F_001:0397b05": "行。當於四城門。以青紙寫呪。白檀作函盛之。",
    "T19n0974F_001:0397b06": "以蠟印。當城門立之。以五色傘蓋函。門門安",
    "T19n0974F_001:0397b07": "置一本。即疫疾鬼病皆悉消滅不敢來。",
    "T19n0974F_001:0397b08": "十八法。若有國內五穀不熟風雨不時。當以",
    "T19n0974F_001:0397b09": "白絹作幡。畫佛頂印。呪於幡上。立於一百",
    "T19n0974F_001:0397b10": "八十尺剎上。正滿著之。即得風雨調順五穀",
    "T19n0974F_001:0397b11": "成熟人人安樂。即得惡鬼風神迴心向善。阿",
    "T19n0974F_001:0397b12": "修羅王不能障礙。",
    "T19n0974F_001:0397b13": "十九法。若多雨不止者。即以緋絹書上呪。呪",
    "T19n0974F_001:0397b14": "二十一遍。立著剎上。即得天雨時晴。",
    "T19n0974F_001:0397b15": "二十法。若諸怨家賊起時國內。以青絹書呪",
    "T19n0974F_001:0397b16": "二十一首。中心畫乾闥婆兒善住。兩手調弓",
    "T19n0974F_001:0397b17": "箭。立於正東剎上。即得怨賊之難亦得自退",
    "T19n0974F_001:0397b18": "散走。",
    "T19n0974F_001:0397b19": "二十一法。若有國土災禍至。當以雜物作一",
    "T19n0974F_001:0397b20": "百八箇浮圖相輪。又打葉各書呪十本。於一",
    "T19n0974F_001:0397b21": "一相輪置上頭。函內盛之。即得災禍消盡福",
    "T19n0974F_001:0397b22": "祚延命。",
    "T19n0974F_001:0397b23": "二十二法。若有眾多貴人賤人。欲得常擁護",
    "T19n0974F_001:0397b24": "及自身所求財寶稱意。當起善心。敬禮無時。",
    "T19n0974F_001:0397b25": "佛像前結印。誦呪七遍。瞻仰佛面目不動。如",
    "T19n0974F_001:0397b26": "此作法。即得種種福德充足。命終之後。不入",
    "T19n0974F_001:0397b27": "地獄惡道。",
    "T19n0974F_001:0397b28": "二十三法。若有女人欲得男子者。於一百日。",
    "T19n0974F_001:0397b29": "造美飲食。施與貧兒病者食。食時口誦呪莫",
    "T19n0974F_001:0397c01": "絕。如此作之。必得有男子身。",
    "T19n0974F_001:0397c02": "二十四法。若夫婦相憎。取絹帛呪之二十一",
    "T19n0974F_001:0397c03": "遍。當作衣著。夫婦相戀。",
    "T19n0974F_001:0397c04": "二十五法。有女嫁。施與現前僧喫。即得嫁。長",
    "T19n0974F_001:0397c05": "定決無疑。",
    "T19n0974F_001:0397c06": "二十六法。若有人及國王大臣百官等不信",
    "T19n0974F_001:0397c07": "佛法。取無瘡瘢黃乳牛三頭。呪水草二十一",
    "T19n0974F_001:0397c08": "遍。與牛喫。日欲出時取乳。以銀器盛之。又呪",
    "T19n0974F_001:0397c09": "乳二十一遍。即於四方淨地寫之。其將乳人",
    "T19n0974F_001:0397c10": "須著白衣。口云乾闥婆兒善住及帝釋。今此",
    "T19n0974F_001:0397c11": "事當自處分。呪師當即入城。國王大臣外道",
    "T19n0974F_001:0397c12": "不信佛法人等。見此呪師深生歡喜。呪師所",
    "T19n0974F_001:0397c13": "說悉皆信受深心讚。",
    "T19n0974F_001:0397c14": "二十七法。有人所在住處界內。有惡鬼神惡",
    "T19n0974F_001:0397c15": "龍。池內若龍又出來者。呪師語言。莫損此界",
    "T19n0974F_001:0397c16": "內眾生。令依舊安置。若薄媚不出。惡業不止。",
    "T19n0974F_001:0397c17": "即呪砂二十一遍。散於龍。即呪龍二十一遍。",
    "T19n0974F_001:0397c18": "莫遣東西。若鬼神呪餘食二十一遍以施之。",
    "T19n0974F_001:0397c19": "呪師言。我語汝。若不損害眾生。任汝此住。若",
    "T19n0974F_001:0397c20": "損害眾生者。須即出界宜告其鬼神。若薄媚",
    "T19n0974F_001:0397c21": "不受處分。即作鐵橛長二十二指。呪二十一",
    "T19n0974F_001:0397c22": "遍。即於入地。鬼等散出去。呪師仍安置鬼",
    "T19n0974F_001:0397c23": "神遣得所。又造言一如處分。不得東西。",
    "T19n0974F_001:0397c24": "二十八法。若呪師每出行之時。作一拂呪之",
    "T19n0974F_001:0397c25": "一百八遍持行。若逢諸畜生等。遙拂之一遍。",
    "T19n0974F_001:0397c26": "即得畜生離苦解脫。",
    "T19n0974F_001:0397c27": "二十九法。若欲令先亡離苦解脫。當屍陀林",
    "T19n0974F_001:0397c28": "中安坐。七日日別三時誦呪。任意多少。七日",
    "T19n0974F_001:0397c29": "滿已。即以呪師所坐土散於四方。當散之時。",
    "T19n0974F_001:0398a01": "離惡道即生天上。",
    "T19n0974F_001:0398a02": "三十法。若人雇賣不信所求不稱意者。呪師",
    "T19n0974F_001:0398a03": "結印。誦二十一遍。安置善住形像前。於密處",
    "T19n0974F_001:0398a04": "供養。即得所求雇賣稱意歡喜。",
    "T19n0974F_001:0398a05": "三十一法。若人欲入山林。遇逢師子虎狼毒",
    "T19n0974F_001:0398a06": "蛇惡獸者。欲入之時。須於山頭誦呪一百八",
    "T19n0974F_001:0398a07": "遍呪黃土。以土口含。數呵氣入於山中。口云。",
    "T19n0974F_001:0398a08": "惡毒禽獸等所有惡毒皆盡消滅。此地屬我。",
    "T19n0974F_001:0398a09": "若能於我法行者。任意聽住。若不能依行者。",
    "T19n0974F_001:0398a10": "即宜急出去。若不出者。口塞不開。呪師見",
    "T19n0974F_001:0398a11": "此禽獸虎狼口閉者。即須集之一處。以手摩",
    "T19n0974F_001:0398a12": "娑其頭上。呪之二十一遍。師云。我和上令開",
    "T19n0974F_001:0398a13": "汝口。旋出界外守護此地。勿令損此界內眾",
    "T19n0974F_001:0398a14": "生。呪之發去。仍須著所安置令盡得所。呪師",
    "T19n0974F_001:0398a15": "坐山中。二月餘日。更不得坐。即須且東西去",
    "T19n0974F_001:0398a16": "已後更來坐。若其久住者。禽獸即不安穩。知",
    "T19n0974F_001:0398a17": "之。",
    "T19n0974F_001:0398a18": "三十二法。若人入山中。有慳鬼神慳龍等。不",
    "T19n0974F_001:0398a19": "許呪師於此山中隱者。呪師見知此事。即依",
    "T19n0974F_001:0398a20": "法處分。師云。我樂此地。是儞與我。若其許",
    "T19n0974F_001:0398a21": "我。當共汝住。若不許者。汝即須出界於三百",
    "T19n0974F_001:0398a22": "由旬外安置。若其薄媚不受勸諫者。我即禁",
    "T19n0974F_001:0398a23": "繫汝。不令東西。呪師釘鍼橛如其法。彼諸禽",
    "T19n0974F_001:0398a24": "獸於一百由旬外。始得安置。不敢入界。",
    "T19n0974F_001:0398a25": "三十三法。有諸龍被外道禁繫者。致令國內",
    "T19n0974F_001:0398a26": "無風雨。呪師當於有龍泉邊作一小壇。以桑",
    "T19n0974F_001:0398a27": "木根作橛八箇。安於壇中。又乳酪三椀安置",
    "T19n0974F_001:0398a28": "壇上。總呪橛子等一百八遍。即以木橛釘泉",
    "T19n0974F_001:0398a29": "四伴處。又以乳酪寫於池水中。以金簿葉書",
    "T19n0974F_001:0398b01": "呪。著荷葉上著泉中。呪師云。善知識今有厄",
    "T19n0974F_001:0398b02": "難。被諸外道禁繫。今此作法已訖。以陀羅尼",
    "T19n0974F_001:0398b03": "擁護汝。發盡已收飲食。其荷葉與金薄呪",
    "T19n0974F_001:0398b04": "等。即投水底去。呪師呵氣三回。外道禁法即",
    "T19n0974F_001:0398b05": "使被懷。其龍即得解脫無難。其龍當出來供",
    "T19n0974F_001:0398b06": "養呪師。龍云。曹主有何處分。呪師云。汝可每",
    "T19n0974F_001:0398b07": "依時節興雲致雨。將此陀羅尼頂上安置。令",
    "T19n0974F_001:0398b08": "汝永得安樂無諸災難。",
    "T19n0974F_001:0398b09": "三十四法。若大水泛漲損人者。即呪師呪水",
    "T19n0974F_001:0398b10": "二十一遍。散大水中。更不泛溢。",
    "T19n0974F_001:0398b11": "三十五法。若常念誦。速得決定生諸淨土。永",
    "T19n0974F_001:0398b12": "得安樂。",
    "T19n0974F_001:0398b13": "三十六法。若人日日諸千遍并詰印者。得",
    "T19n0974F_001:0398b14": "金剛不懷身。此生即證無生法忍。",
    "T19n0974F_001:0398b15": "三十七法。若人日日誦一百八遍并結印。速",
    "T19n0974F_001:0398b16": "得十方諸佛為授記。決定無疑。",
    "T19n0974F_001:0398b17": "三十八法。若人四方四面誦二十一遍并結",
    "T19n0974F_001:0398b18": "印。為眾生稱名者。并散散印一遍。得一切魔",
    "T19n0974F_001:0398b19": "王鬼神毘那夜迦諸惡鬼王龍等。敬愛守護。",
    "T19n0974F_001:0398b20": "一切所須悉皆自至。顏色姣美。福德無量功",
    "T19n0974F_001:0398b21": "德無邊。十方諸佛讚嘆。何況餘人但制心一",
    "T19n0974F_001:0398b22": "處持誦。速證無生法忍。十方淨土隨意受生。",
    "T19n0974F_001:0398b23": "蓮華化生得證佛果。",
    "T19n0974F_001:0398b24": "尊勝陀羅尼別法"
}