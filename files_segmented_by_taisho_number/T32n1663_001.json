{
    "T32n1663_001:0562a19": "No. 1663",
    "T32n1663_001:0562a20": "菩提心觀釋",
    "T32n1663_001:0562a22": "西天譯經三藏朝散大夫試鴻臚卿",
    "T32n1663_001:0562a23": "傳教大師臣法天奉　詔譯",
    "T32n1663_001:0562a24": "歸命本師，　　大覺世尊，　　我今略釋，",
    "T32n1663_001:0562a25": "菩提心觀。",
    "T32n1663_001:0562a26": "如佛所說，從心生一切法。我今當議彼菩提",
    "T32n1663_001:0562a27": "心。云何性？答：離一切性。云何一切性？謂蘊、",
    "T32n1663_001:0562a28": "處、界等性。彼菩提心離取捨故，則法無我，自",
    "T32n1663_001:0562a29": "性平等，本來不生，自性空故。所言一切性",
    "T32n1663_001:0562b01": "者，是我等性，謂我、人、眾生、壽者、補特伽羅、摩",
    "T32n1663_001:0562b02": "拏嚩迦等性，而彼等性非菩提心。於意云何？",
    "T32n1663_001:0562b03": "謂彼我等而於自性離一切相中而生我見，",
    "T32n1663_001:0562b04": "從我見生一切煩惱；此不生彼心。或言蘊處",
    "T32n1663_001:0562b05": "界等亦離取捨，謂蘊處界等性真實理不可",
    "T32n1663_001:0562b06": "得故。云何色相等無實？謂色蘊四大合成",
    "T32n1663_001:0562b07": "故。四大者，即地水火風界。復生五色，謂色",
    "T32n1663_001:0562b08": "聲香味觸。彼地大等及五色等，一一各自性",
    "T32n1663_001:0562b09": "不可得。如是諸法皆然，是故知色名虛假，",
    "T32n1663_001:0562b10": "由此知色蘊空。譬如因樹有影，樹滅影亡。色",
    "T32n1663_001:0562b11": "蘊如是，受蘊亦然。云何名受？受有三種，謂苦",
    "T32n1663_001:0562b12": "受、樂受、非苦樂受，而此三受互相因緣。復有",
    "T32n1663_001:0562b13": "二種，謂身受、意受。身色蘊攝，身不可得，故",
    "T32n1663_001:0562b14": "若無身即無受，亦不可言亦不可說、非短非",
    "T32n1663_001:0562b15": "長非色非相、無實無著，不可知故。身受如",
    "T32n1663_001:0562b16": "是，意受亦然。受蘊如是。見受蘊空，想蘊亦虛",
    "T32n1663_001:0562b17": "假不實。緣慮所攝，而彼緣慮不可得故，即非",
    "T32n1663_001:0562b18": "緣慮。非緣慮故，見想蘊空。想蘊如是，行蘊亦",
    "T32n1663_001:0562b19": "然。心所造作善意記念等行，無所有故。彼心",
    "T32n1663_001:0562b20": "法所生色等蘊，一一無所生，是故知行蘊業相",
    "T32n1663_001:0562b21": "不實亦無主宰，即見行蘊空。行蘊如是，識蘊",
    "T32n1663_001:0562b22": "亦然。乃至眼耳鼻舌身意，彼眼識等一一自",
    "T32n1663_001:0562b23": "性皆不可得。彼眼緣有色，從緣生識，無緣",
    "T32n1663_001:0562b24": "即不生識。而此眼色及彼色蘊等無分齊，此",
    "T32n1663_001:0562b25": "分別眼色即非眼色，識無所生。眼識如是，耳",
    "T32n1663_001:0562b26": "鼻舌身意亦然，如是知此識依止摩曩識。由",
    "T32n1663_001:0562b27": "依止摩曩識故，即發生過去未來見在法故。",
    "T32n1663_001:0562b28": "云何過去未來見在法？謂過去已滅、未來未",
    "T32n1663_001:0562b29": "生、見在不住，由是知識蘊空。如是一一說",
    "T32n1663_001:0562c01": "蘊處界，各各分別，自性皆空。彼非無性即真",
    "T32n1663_001:0562c02": "實句，喻無種子不生芽莖，是故說彼蘊處界",
    "T32n1663_001:0562c03": "等亦離取捨。云何菩提心無取無捨？如佛所",
    "T32n1663_001:0562c04": "說，告祕密主：彼菩提心，如來、應、正等覺了",
    "T32n1663_001:0562c05": "知彼心，非青非黃、非赤非白、非紅色非頗胝",
    "T32n1663_001:0562c06": "迦色、非短非長、非圓非方、非明非暗、非女",
    "T32n1663_001:0562c07": "非男非黃門等。又祕密主！菩提心非欲界",
    "T32n1663_001:0562c08": "性、非色界性、非天性、非夜叉、非乾闥婆、非阿",
    "T32n1663_001:0562c09": "修羅、非人非非人等性，乃至一切智求亦不",
    "T32n1663_001:0562c10": "可得。如是取心非有，云何言有捨？故又如",
    "T32n1663_001:0562c11": "佛說，告祕密主：菩提心非內非外非中間，不",
    "T32n1663_001:0562c12": "可得故。於意云何？以自性寂靜故。又祕密",
    "T32n1663_001:0562c13": "主！彼菩提心，一切智求不可得，云何得取捨？",
    "T32n1663_001:0562c14": "如是於法得離取捨，平等無我。如一切法，",
    "T32n1663_001:0562c15": "無我亦然。如佛所說，菩提心亦然。一切法",
    "T32n1663_001:0562c16": "空、無相、無我，諸法寂靜無寂靜相。心本平等，",
    "T32n1663_001:0562c17": "本來不生亦非不生。復云何性？答曰：空性。空",
    "T32n1663_001:0562c18": "云何性？謂如虛空故。如佛所說，虛空之性，",
    "T32n1663_001:0562c19": "空無喻故。菩提之心亦復如是，菩提之名非",
    "T32n1663_001:0562c20": "性非相、無生無滅、非覺非無覺。若如是了",
    "T32n1663_001:0562c21": "知，是名菩提心。又如佛說，告祕密主：於自",
    "T32n1663_001:0562c22": "本心如實了知，於無有法亦不可得，是故名",
    "T32n1663_001:0562c23": "阿耨多羅三藐三菩提。又告祕密主：當於自",
    "T32n1663_001:0562c24": "心如實觀已，然後發起方便觀於眾生，知諸",
    "T32n1663_001:0562c25": "眾生於自覺性不如實知，起於疑妄顛倒執",
    "T32n1663_001:0562c26": "著，受於種種輪迴大苦。我由此故起大悲",
    "T32n1663_001:0562c27": "心，令諸眾生於自心法如實證覺。是即名為",
    "T32n1663_001:0562c28": "菩提心，是名利益心、安樂心、最上心、法界善",
    "T32n1663_001:0562c29": "覺心。以如是智攝諸眾生故，名菩提心。發此",
    "T32n1663_001:0563a01": "心故，所獲福德亦如虛空無有邊際，其功德",
    "T32n1663_001:0563a02": "海亦復無量，雖復劫盡功德無盡。如是名為",
    "T32n1663_001:0563a03": "發一切智根本最上菩提心。",
    "T32n1663_001:0563a04": "菩提心觀釋一卷"
}