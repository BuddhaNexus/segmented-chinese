{
    "T36n1736_043:0328c02": "2大方廣佛華嚴經隨疏演義鈔卷",
    "T36n1736_043:0328c03": "第四十三",
    "T36n1736_043:0328c05": "唐清涼山大華嚴寺沙門澄觀述",
    "T36n1736_043:0328c06": "第二饒益行。疏「皆顯三聚」等者，廣略皆顯",
    "T36n1736_043:0328c07": "故。「今初，初句為總，總該三聚」，是略中具也。",
    "T36n1736_043:0328c08": "「即戒自性」者，是九戒之一也。「意地無染是真",
    "T36n1736_043:0328c09": "律儀」者，出三聚相，起心即破菩薩戒故。",
    "T36n1736_043:0328c10": "二「亦為生」下，攝眾生戒。下顯持戒，意含於",
    "T36n1736_043:0328c11": "攝善，亦是於果無依，即第九清淨戒之一也。",
    "T36n1736_043:0328c12": "疏「謂一切利養」等者，出堅相也。《四分戒》云",
    "T36n1736_043:0328c13": "「明人能護戒，能得三種樂，名譽及利養，死得",
    "T36n1736_043:0328c14": "生天上。」若希此三，非真堅持。疏「本隨煩",
    "T36n1736_043:0328c15": "惱」者，下經自出。疏又具明纏即隨惑，縛即",
    "T36n1736_043:0328c16": "根本。言「一切惡止」者即是律儀，「善行」即是",
    "T36n1736_043:0328c17": "攝善。疏「纏謂八纏」下，釋此纏字。疏文有五：",
    "T36n1736_043:0328c18": "一釋八名、二辯障業、三釋總名、四明十",
    "T36n1736_043:0328c19": "纏、五者結示。然初八纏，廣如論釋。無慚無愧，",
    "T36n1736_043:0328c20": "〈十藏〉廣明。餘之六事，前後頻有。二「初二障戒」",
    "T36n1736_043:0328c21": "下，辯障業。《雜集》第七云「修尸羅時，無慚無",
    "T36n1736_043:0328c22": "愧為障。由具此二，犯諸學處無羞恥故。」",
    "T36n1736_043:0328c23": "「次二障止」者，論云「謂修止時，惛沈、睡眠二法",
    "T36n1736_043:0328c24": "為障於內，引沈沒故。修智慧時，掉舉、惡作",
    "T36n1736_043:0328c25": "二法為障於外，引散亂故。」釋曰：此論約",
    "T36n1736_043:0328c26": "二順障，今疏反此者，以約違障，掉舉、惡作",
    "T36n1736_043:0328c27": "正違止故，惛沈、睡眠正違慧故。「後二障捨」者，",
    "T36n1736_043:0328c28": "論云「於修捨時，慳嫉為障。由成就此，於自",
    "T36n1736_043:0328c29": "他利悋妬門中數數搖動心故。」疏「即障",
    "T36n1736_043:0329a01": "善法饒益」者，止觀是善法，捨即饒益。疏「於相",
    "T36n1736_043:0329a02": "修中纏繞身心」者，三釋總名，亦出偏說所",
    "T36n1736_043:0329a03": "以也。本論云「數數增盛纏繞於心，故名為",
    "T36n1736_043:0329a04": "纏。」釋論中云「由此諸纏數數增盛，纏繞一",
    "T36n1736_043:0329a05": "切觀行者心，於修善品為障礙故。」疏「或",
    "T36n1736_043:0329a06": "說十纏」者，即第四明十纏。《俱舍》頌第五〈隨眠",
    "T36n1736_043:0329a07": "品〉云「纏八無慚愧，嫉慳并悔眠，掉舉與惛沈，",
    "T36n1736_043:0329a08": "或十加忿覆。」論云八纏者，《品類足論》或十",
    "T36n1736_043:0329a09": "者，毘婆沙師言：於被舉時為重障者。忿以",
    "T36n1736_043:0329a10": "令心忿發為性，覆以覆藏自罪為性故。",
    "T36n1736_043:0329a11": "疏「此即隨惑」下，結示。疏「縛謂四縛」者，先標",
    "T36n1736_043:0329a12": "列、後會經。今初。《雜集》等論但有三縛，謂貪、",
    "T36n1736_043:0329a13": "瞋、癡，由此三縛縛諸有情令處三苦。今言",
    "T36n1736_043:0329a14": "四者，此經第三地文。亦云「此菩薩於一切欲",
    "T36n1736_043:0329a15": "縛、色縛、有縛、無明縛皆轉微薄。」釋曰：此即修",
    "T36n1736_043:0329a16": "所斷中三界煩惱及無明，故於見縛之外",
    "T36n1736_043:0329a17": "說四，并前即五住地惑也。今此四縛，即按",
    "T36n1736_043:0329a18": "次文。「貪利」已下，會經四相。初貪利即經貪",
    "T36n1736_043:0329a19": "求為一，二熱惱即瞋，三諸難逼迫毀謗即",
    "T36n1736_043:0329a20": "是戒取，四濁亂即是我見。正於持戒而說",
    "T36n1736_043:0329a21": "四故。然其戒取由癡而生、不了諸難而生。",
    "T36n1736_043:0329a22": "毀謗亦是邪見，同意三業故，故亦不出三",
    "T36n1736_043:0329a23": "毒及見，我見持為諸見之主故。疏「不毀",
    "T36n1736_043:0329a24": "不特」，釋經得佛所讚平等正法。故《淨名》第三",
    "T36n1736_043:0329a25": "〈見阿閦佛品〉云「不施不慳、不戒不犯、不忍",
    "T36n1736_043:0329a26": "不恚、不進不怠、不定不亂、不智不愚、不誠",
    "T36n1736_043:0329a27": "不欺、不來不去、不出不入。」今取此勢，但用",
    "T36n1736_043:0329a28": "一戒中義耳。不犯故事相無違，不持故了",
    "T36n1736_043:0329a29": "戒空寂。疏「初攝律儀，二攝善法」等者，《唯識》",
    "T36n1736_043:0329b01": "十度但有三名而無解釋。若梁《攝論》，三學之",
    "T36n1736_043:0329b02": "中具有解釋。本論中云：一攝律儀戒，謂正遠",
    "T36n1736_043:0329b03": "離所應離法。二攝善法戒，謂正修證應修",
    "T36n1736_043:0329b04": "證法。三饒益有情戒，謂正利樂一切有情。",
    "T36n1736_043:0329b05": "無性釋云「律儀戒者，謂於不善能遠離法防",
    "T36n1736_043:0329b06": "護受持，由能防護諸惡不善身語等業，故",
    "T36n1736_043:0329b07": "云律儀。攝善法戒，能令證得力無畏等一",
    "T36n1736_043:0329b08": "切佛法。饒益有情戒，能助有情如法所作，",
    "T36n1736_043:0329b09": "平等分布無罪作業成熟有情。有說：後二依",
    "T36n1736_043:0329b10": "初建立。」釋曰：此下釋立三所以。無性云：「此",
    "T36n1736_043:0329b11": "能建立後二尸羅，由自防護，能修供養佛等",
    "T36n1736_043:0329b12": "善根，及益諸有情故。」世親云：「住律儀者，",
    "T36n1736_043:0329b13": "便能建立攝善法戒，由此修集一切佛法，",
    "T36n1736_043:0329b14": "證大菩提。復能建立益有情戒，由此故能",
    "T36n1736_043:0329b15": "成熟有情。」準梁《攝論》及釋云「若人不離惡",
    "T36n1736_043:0329b16": "法，攝善利他則不得成。」有說：前二為成後",
    "T36n1736_043:0329b17": "一。梁論云「若人住前二種淨戒，則能引攝",
    "T36n1736_043:0329b18": "利眾生戒，為成熟他。」梁論三戒大意同前。",
    "T36n1736_043:0329b19": "故彼論云「此三品戒即四無畏因。何以故？初",
    "T36n1736_043:0329b20": "戒是斷德，第二戒是智德，第三戒是恩德。四",
    "T36n1736_043:0329b21": "無所畏不出三德故，由此故說戒有三品。」",
    "T36n1736_043:0329b22": "《本業經》云「戒有三緣：一自性戒、二善法戒、",
    "T36n1736_043:0329b23": "三利益眾生戒。」義皆同也。疏「今初即堅持",
    "T36n1736_043:0329b24": "不犯為第一難」者，即難行戒。準《瑜伽論》第四",
    "T36n1736_043:0329b25": "十二，有其三種：一者謂菩薩現在具足大",
    "T36n1736_043:0329b26": "財大族自在增上，棄捨如是大財大族自在",
    "T36n1736_043:0329b27": "增上，具受菩薩淨戒律儀，是名第一難行戒。",
    "T36n1736_043:0329b28": "二者菩薩若遭急難乃至失命，於所受戒尚",
    "T36n1736_043:0329b29": "無缺減，何況全犯三者。如是遍於一切行",
    "T36n1736_043:0329c01": "住作意，恒住正念常無放逸，乃至命終於",
    "T36n1736_043:0329c02": "所受戒無有誤失，尚不犯輕何況犯重。釋",
    "T36n1736_043:0329c03": "曰：今即第一，次二疏中具之。疏「祇陀末利",
    "T36n1736_043:0329c04": "唯酒唯戒」者，末利夫人為救厨子，飲酒塗",
    "T36n1736_043:0329c05": "飾等。祇陀太子為順國人，亦和光飲酒而",
    "T36n1736_043:0329c06": "不忘戒。並如別說。疏「深起大悲是善士相」",
    "T36n1736_043:0329c07": "者，論云「云何菩薩善士戒？當知此戒略有",
    "T36n1736_043:0329c08": "五種，謂諸菩薩自具尸羅一、勸他受戒二、讚",
    "T36n1736_043:0329c09": "戒功德三、見同法者深心歡喜四、設有毀",
    "T36n1736_043:0329c10": "犯如法悔除五。」釋曰：今正當中三，疏文自配。",
    "T36n1736_043:0329c11": "自具尸羅，前文已有；已毀令悔，文中略無。疏",
    "T36n1736_043:0329c12": "「謂依似執實」者，眾生是依他似有故顛倒，謂",
    "T36n1736_043:0329c13": "執似為實，如依繩之依他執為蛇實。疏",
    "T36n1736_043:0329c14": "「依執似起」者，即《唯識》云「依他起自性分別緣",
    "T36n1736_043:0329c15": "所生，謂依遍計之執起依他之似，似即眾",
    "T36n1736_043:0329c16": "生。」疏「第二對明不相在」，即不於顛倒內有眾",
    "T36n1736_043:0329c17": "生等。疏「言不離者」，此句牒前。上言不離眾",
    "T36n1736_043:0329c18": "生有顛倒等，明因果相待方得緣成，釋上",
    "T36n1736_043:0329c19": "義也。依似執實，待果成因也；依執似起，待",
    "T36n1736_043:0329c20": "因成果也。上辯前對之是，「非先有」下揀前",
    "T36n1736_043:0329c21": "對之非，即先有先無門。從「因中無果」下，示",
    "T36n1736_043:0329c22": "其正義。以釋經文二句之中，皆先順說正義，",
    "T36n1736_043:0329c23": "後反顯先有之過。初云「因中無果，故倒內",
    "T36n1736_043:0329c24": "無生」者，順說正義也。次「若必」下，反釋揀非，",
    "T36n1736_043:0329c25": "非先有故。遍計是因，因中有果，故遍計中",
    "T36n1736_043:0329c26": "有依他起。從「果中無因故生內無倒」者，順",
    "T36n1736_043:0329c27": "說正義也。「若要令有」下，反釋揀非也。若果",
    "T36n1736_043:0329c28": "有因，有眾生等即有顛倒；今有不倒眾生，",
    "T36n1736_043:0329c29": "故，知果中無有因也。第三對中言「不壞因",
    "T36n1736_043:0330a01": "果能所遍計」者，因即能遍計，果即所遍計。",
    "T36n1736_043:0330a02": "所遍計即依他也。從「由前」下，結歸中道。疏",
    "T36n1736_043:0330a03": "「第四對當體以辯」者，不對眾生說顛倒等",
    "T36n1736_043:0330a04": "故。亦皆先順明、後反顯。如倒心託境方生，",
    "T36n1736_043:0330a05": "故非內，即先順明。次「若是內」下，反顯。疏「既",
    "T36n1736_043:0330a06": "如是知」下，結成二利。疏「實則愚夫自誑」者，",
    "T36n1736_043:0330a07": "如獼猴執月，月豈有心誑獼猴耶？愚夫執",
    "T36n1736_043:0330a08": "虛為實，明是自誑。經云「誑愚夫」者，是愚夫",
    "T36n1736_043:0330a09": "不了之境義似誑耳。疏「即前悲智所成之果」",
    "T36n1736_043:0330a10": "者，如是解者，覺了一切等，即智果也。通達",
    "T36n1736_043:0330a11": "生死及與涅槃，具二果也。有大悲故通達",
    "T36n1736_043:0330a12": "生死，有大智故通達涅槃。又自度等即智",
    "T36n1736_043:0330a13": "果也，令他得度即悲果也。二利皆即悲智果",
    "T36n1736_043:0330a14": "耳。疏「亦九戒中二世樂戒」者，論云「當知此",
    "T36n1736_043:0330a15": "戒略有九種，謂諸菩薩為諸有情，於應遮",
    "T36n1736_043:0330a16": "處而正遮止一、於應開處而正開許二、是諸",
    "T36n1736_043:0330a17": "有情應攝受者正攝受之三、應調伏者正",
    "T36n1736_043:0330a18": "調伏之四，菩薩於中身語二業常清淨轉，是",
    "T36n1736_043:0330a19": "則名為四種淨戒。復有所餘施忍精進靜慮",
    "T36n1736_043:0330a20": "般若波羅蜜多俱行淨戒，則為五種。總說",
    "T36n1736_043:0330a21": "名為九種淨戒。能令自他現法後法皆得安",
    "T36n1736_043:0330a22": "樂。」釋曰：今但通說悲智之果。智果了一切",
    "T36n1736_043:0330a23": "行，即般若相應，故云亦是。若別配者，令他解",
    "T36n1736_043:0330a24": "脫離垢，即是遮止開許，斯即制聽二戒可以",
    "T36n1736_043:0330a25": "離垢解脫，其令他安隱即是攝受，令他調",
    "T36n1736_043:0330a26": "伏，其名全同，皆令他得二世樂也。五度助",
    "T36n1736_043:0330a27": "戒含在其中，有攝善故。第三無違逆行。疏",
    "T36n1736_043:0330a28": "「謙尊而光卑而不可踰」者，即《周易．謙卦》云「謙，",
    "T36n1736_043:0330a29": "亨，君子有終吉。」彖曰「謙，亨，天道下濟而光明，",
    "T36n1736_043:0330b01": "地道卑而上行。天道虧盈而益謙，地道變盈",
    "T36n1736_043:0330b02": "而流謙。鬼神害盈而福謙，人道惡盈而好",
    "T36n1736_043:0330b03": "謙。謙尊而光卑而不可踰，君子之終也。」象",
    "T36n1736_043:0330b04": "曰「地中有山謙，君子以褒多益寡，稱物平",
    "T36n1736_043:0330b05": "施。」釋曰：上所引文，其相並顯。但謙之象，",
    "T36n1736_043:0330b06": "地在上、山在下，山合出地，今入地下，謙",
    "T36n1736_043:0330b07": "之象也。又言褒多者，褒，聚也，聚其多而益",
    "T36n1736_043:0330b08": "其寡，是益謙義，故為平施。若王注云「多者",
    "T36n1736_043:0330b09": "用謙以為褒，少者用謙以為益。隨物所施，",
    "T36n1736_043:0330b10": "不失平者也。謙下者，忍之本也。」疏「若海",
    "T36n1736_043:0330b11": "之下」等者，即《老子．德經》云「江海所以能為百",
    "T36n1736_043:0330b12": "谷王者，以其善下之故，能為百谷王。是以",
    "T36n1736_043:0330b13": "聖人欲上人以其言下之，欲先人以其",
    "T36n1736_043:0330b14": "身後之。是以處上而人不為重，處前而",
    "T36n1736_043:0330b15": "人不為害，是以天下樂推而不厭。」釋曰：特",
    "T36n1736_043:0330b16": "由謙卑，天下歸之，天下德趣之。疏「一無",
    "T36n1736_043:0330b17": "如前境而自刑害」者，天宮云：自害略由五緣，",
    "T36n1736_043:0330b18": "謂貪、瞋、邪見、愚癡、不善心。疏「苟心讚他」者，《智",
    "T36n1736_043:0330b19": "論》五十三說「舍利弗讚須菩提善說法好",
    "T36n1736_043:0330b20": "人相，不自讚、不自毀，於他外人亦不讚",
    "T36n1736_043:0330b21": "毀。若自讚，非大人相，不為人讚而便自美。",
    "T36n1736_043:0330b22": "若自毀者，是妖諂人。若毀他者，是讒賊人。",
    "T36n1736_043:0330b23": "若讚他者，是諂媚人。須菩提了無生法故，",
    "T36n1736_043:0330b24": "舍利弗雖讚而不諂，以稱實讚故。」又以",
    "T36n1736_043:0330b25": "斷法愛故，心不高亦不愛著，但益無障",
    "T36n1736_043:0330b26": "礙因。所謂一切法無所依止，故無障礙。又",
    "T36n1736_043:0330b27": "言取，即是著。《唯識》第八釋三熏習中云「惑",
    "T36n1736_043:0330b28": "苦名取，能取所取故。取是著義，業不得名",
    "T36n1736_043:0330b29": "取著。」《智論》取增名著，七十四云「初染曰取，",
    "T36n1736_043:0330c01": "生愛名著。」疏「上來皆是清淨忍」者，論云「略",
    "T36n1736_043:0330c02": "有十種，謂諸菩薩遇他所作不饒益事、損惱",
    "T36n1736_043:0330c03": "違越，終不反報一；亦不意憤二；亦不怨嫌三；",
    "T36n1736_043:0330c04": "意樂相續恒常現前，欲作饒益，先後無異，",
    "T36n1736_043:0330c05": "非一益已捨而不益四，於有怨者自生悔",
    "T36n1736_043:0330c06": "謝，終不令他生疲厭已然後受謝五；於不",
    "T36n1736_043:0330c07": "堪忍成就增上猛利慚愧六；依於堪忍，於",
    "T36n1736_043:0330c08": "大師所成就增上猛利愛敬七；依不損惱",
    "T36n1736_043:0330c09": "諸有情故，於諸有情成就猛利哀愍愛樂",
    "T36n1736_043:0330c10": "八；一切不忍并助伴法皆得斷故九；離欲界",
    "T36n1736_043:0330c11": "欲十；由此十相，當知菩薩所修行忍清淨無",
    "T36n1736_043:0330c12": "垢。」釋曰：不可別配，大意同經。疏「初耐怨",
    "T36n1736_043:0330c13": "害」等者，三忍之義略見初會，今更重依《攝",
    "T36n1736_043:0330c14": "論》釋之。無性論云「耐怨害者，是諸有情。」世",
    "T36n1736_043:0330c15": "親釋云「能忍他人所作怨害，勤修饒益有",
    "T36n1736_043:0330c16": "情事時，由此忍力化生，雖苦而不退轉。」",
    "T36n1736_043:0330c17": "言「安受苦忍」者，是成佛因，寒熱飢渴種種",
    "T36n1736_043:0330c18": "苦事，皆能忍受，無退轉故。言「諦察法忍」者，",
    "T36n1736_043:0330c19": "是前二忍所依止處，堪忍甚深廣大法故。世",
    "T36n1736_043:0330c20": "親云「堪能審諦觀察諸法」。或由諦察為",
    "T36n1736_043:0330c21": "前二依者，世親釋云「由此忍力建立次前",
    "T36n1736_043:0330c22": "所說二忍。」梁《攝論》云「由觀察法忍，菩薩能",
    "T36n1736_043:0330c23": "入諸法真理。此忍即是前二忍依處，以能",
    "T36n1736_043:0330c24": "除人法二執故。」疏「此亦九中難行忍也」，難",
    "T36n1736_043:0330c25": "行有三：一忍羸劣有情所不饒益、二忍自",
    "T36n1736_043:0330c26": "臣隷所不饒益、三忍種性卑賤所不饒益。今",
    "T36n1736_043:0330c27": "同第三。疏「若說此勝利成善士行」者，論云",
    "T36n1736_043:0330c28": "「善士忍有五種，謂諸菩薩先於其忍見諸",
    "T36n1736_043:0330c29": "勝利，謂能堪忍補特伽羅，於當來世無多",
    "T36n1736_043:0331a01": "怨敵、無多乖離、有多喜樂、臨終無悔，於身",
    "T36n1736_043:0331a02": "壞後當生善趣天世界中，見勝利已自能",
    "T36n1736_043:0331a03": "堪忍一、勸他行忍二、讚忍功德三、見能行忍",
    "T36n1736_043:0331a04": "補特伽羅慰意慶喜四，應有設有不忍如法",
    "T36n1736_043:0331a05": "悔除論闕第五，恐是脫漏，故今具之。」而疏云「說此勝利」，正是第",
    "T36n1736_043:0331a06": "三讚忍功德。如失自要，即是第一。自不忍",
    "T36n1736_043:0331a07": "不能令他安忍，今不不之，即是第二。既自",
    "T36n1736_043:0331a08": "慶慰亦能慶他，當第四五也。疏「故鍊磨頌」",
    "T36n1736_043:0331a09": "者，即三種鍊磨心，斷除四處障中之一。即",
    "T36n1736_043:0331a10": "無性《攝論》第六釋入現觀云「由何能入？由",
    "T36n1736_043:0331a11": "善根力所任持故，謂三種鍊磨心，斷除四",
    "T36n1736_043:0331a12": "處障故。」若《唯識論》第九明資糧位，釋於二",
    "T36n1736_043:0331a13": "取隨眠猶未能伏滅，云「此位二障雖未伏",
    "T36n1736_043:0331a14": "除，修勝行時有三退屈，而能三事鍊磨其",
    "T36n1736_043:0331a15": "心，於所證修勇猛不退。一聞無上正等菩",
    "T36n1736_043:0331a16": "提廣大深遠心便退屈，引他況己證大菩",
    "T36n1736_043:0331a17": "提者，鍊磨自心勇猛不退。」釋曰：即第一菩",
    "T36n1736_043:0331a18": "提廣大屈，引他況己鍊。廣者無邊，大者無",
    "T36n1736_043:0331a19": "上，深者難測，遠者時長，由斯故退，引他",
    "T36n1736_043:0331a20": "鍊之。《攝論》頌云「十方世界諸有情，念念速",
    "T36n1736_043:0331a21": "證善逝果。彼既丈夫我亦爾，不應自輕而",
    "T36n1736_043:0331a22": "退屈。」《唯識論》云「二聞施等波羅蜜多甚難",
    "T36n1736_043:0331a23": "可修，心便退屈。省己意樂能修施等，鍊",
    "T36n1736_043:0331a24": "磨自心勇猛不退。」釋曰：即第二萬行難修",
    "T36n1736_043:0331a25": "屈，省己增修鍊。頌云「汝昔惡道經多劫，無",
    "T36n1736_043:0331a26": "益勤苦尚能超。今行少善得菩提，大利不",
    "T36n1736_043:0331a27": "應生退屈。」《唯識論》云「三聞諸佛圓滿轉依",
    "T36n1736_043:0331a28": "極難可證，心便退屈。引他麁善，況己妙因，",
    "T36n1736_043:0331a29": "鍊磨自心勇猛不退。」釋曰：即第三轉依難",
    "T36n1736_043:0331b01": "證屈，引麁況妙鍊。頌云「博地一切諸凡夫，",
    "T36n1736_043:0331b02": "尚擬遠證菩提果。汝已勤苦經多劫，不應",
    "T36n1736_043:0331b03": "退屈却沈淪。」《唯識論》云「由斯三事鍊磨其",
    "T36n1736_043:0331b04": "心，堅固熾然修諸勝行。」釋曰：今是十行，正",
    "T36n1736_043:0331b05": "是其位，故疏引之，言「斷四處障」者，無性《攝",
    "T36n1736_043:0331b06": "論》但舉四云「由離聲聞獨覺作意故一；由",
    "T36n1736_043:0331b07": "於大乘諸疑離疑，以能永斷異慧疑故二；由",
    "T36n1736_043:0331b08": "離能聞所聞法中，我我所執斷法執故三；",
    "T36n1736_043:0331b09": "由於現前現住安立，一切於中無所作意、",
    "T36n1736_043:0331b10": "無分別斷，斷分別故四。」釋曰：即由此四是四",
    "T36n1736_043:0331b11": "處故。然三鍊磨通治四障，然皆由忍三",
    "T36n1736_043:0331b12": "輪故。忍三輪者，自、他、過失分別也。疏「二諸",
    "T36n1736_043:0331b13": "法空」下，令他成忍至皆清淨，有十，如前已",
    "T36n1736_043:0331b14": "引。今但總相，是彼之意，亦不別配。疏「然莊",
    "T36n1736_043:0331b15": "嚴論中由三思五想」者，即第二論中。言「此三",
    "T36n1736_043:0331b16": "等在安受忍中」者，前念無始劫受諸苦惱，",
    "T36n1736_043:0331b17": "即是自業及行苦也。亦令他得此法，即況",
    "T36n1736_043:0331b18": "二乘也。言「對前可思」者，前性空無二即不",
    "T36n1736_043:0331b19": "可得，無有真實即是無常，若苦若樂即是苦",
    "T36n1736_043:0331b20": "想，廣為人說等即攝取想，略無本親，攝在無",
    "T36n1736_043:0331b21": "始生死之中。疏「愍彼淪倒寧懷恨心」者，準",
    "T36n1736_043:0331b22": "《智論》云「羅睺羅被外道打悲泣。人問其故。",
    "T36n1736_043:0331b23": "答曰『我苦少時爾，奈渠長苦何。』」即愍其淪",
    "T36n1736_043:0331b24": "溺。而言倒者，亦愍其因但由顛倒。如提婆",
    "T36n1736_043:0331b25": "菩薩被外道開腹，弟子欲追，菩薩廣說法",
    "T36n1736_043:0331b26": "空誡諸弟子云：「此等顛倒妄見我人，故生",
    "T36n1736_043:0331b27": "此惡。不了性空無有真實」等。疏「斯即九",
    "T36n1736_043:0331b28": "中二世樂」者，論云「二世樂忍有九，謂菩薩",
    "T36n1736_043:0331b29": "住不放逸一；於諸善法悉能堪忍二；於諸",
    "T36n1736_043:0331c01": "寒熱悉能堪忍三；於諸飢渴四；於蚊虻觸五；",
    "T36n1736_043:0331c02": "於諸風日六；於蛇蠍觸七；於諸劬勞所生種",
    "T36n1736_043:0331c03": "種，若身若心疲倦憂惱八；於墮生死生老",
    "T36n1736_043:0331c04": "病死等苦有情，現前哀愍而修忍行九。」上",
    "T36n1736_043:0331c05": "七皆有「悉能堪忍」之言。論云「如是順忍得二",
    "T36n1736_043:0331c06": "世樂」，斯亦總相愍念眾生，令得二世樂也。",
    "T36n1736_043:0331c07": "第四無屈撓行。疏「撓者曲也弱也」者，即《周",
    "T36n1736_043:0331c08": "易．大過卦》意。《易》云「大過，棟撓，利有攸往，亨。」",
    "T36n1736_043:0331c09": "彖曰「大過，大者過也。棟撓，本末弱也。」釋曰：",
    "T36n1736_043:0331c10": "大過，兌上巽下，上下皆陰，故云本末弱也。《易》",
    "T36n1736_043:0331c11": "文以弱釋撓。《音義》云「撓者曲也。」曲之與弱",
    "T36n1736_043:0331c12": "義相似也，今取弱義釋無屈撓，則屈者亦",
    "T36n1736_043:0331c13": "曲也。既曰牢強，則無屈弱。然梵云鉢履耶",
    "T36n1736_043:0331c14": "捺多，此云無盡，即晉經之名，謂大願之力",
    "T36n1736_043:0331c15": "無有盡耳。此亦大同。疏「此有三義，一大故",
    "T36n1736_043:0331c16": "第一」等者，此取十地勢十句相釋，以二三",
    "T36n1736_043:0331c17": "四釋於初句，以五六七釋第二大字，以八",
    "T36n1736_043:0331c18": "九十釋第三勝字，文並可知。疏「即難行」者，",
    "T36n1736_043:0331c19": "在文易知。然皆亡三輪故。精進三輪者，即",
    "T36n1736_043:0331c20": "眾生高下事用分別。疏「具含三種精進」者，《唯",
    "T36n1736_043:0331c21": "識》說三：一被甲、二攝善、三利樂。無性釋云",
    "T36n1736_043:0331c22": "「一被甲、二加行、三無怯弱無退轉無喜足。初",
    "T36n1736_043:0331c23": "者謂最初時自勵言我當作如是事，即是",
    "T36n1736_043:0331c24": "解契經所說。初有勢力句，次即加行有勤",
    "T36n1736_043:0331c25": "句。無怯等者，謂隨事意樂所作善事，乃至安",
    "T36n1736_043:0331c26": "坐妙菩提座復不放捨。於自疲苦心無",
    "T36n1736_043:0331c27": "退屈，名無怯弱。於他逼惱心不動移，名無",
    "T36n1736_043:0331c28": "退轉。乃至菩提於其中間進修善品，常無",
    "T36n1736_043:0331c29": "懈廢，名無喜足。如是三句解釋契經所說",
    "T36n1736_043:0332a01": "有勇猛於諸善法不捨離故。」世親釋三精",
    "T36n1736_043:0332a02": "進大同。無性釋經五句，復云「所以者何？或",
    "T36n1736_043:0332a03": "有最初求於無上正等菩提，雖有勢力而",
    "T36n1736_043:0332a04": "加行時不能策勵，故說有勤加行。雖復",
    "T36n1736_043:0332a05": "有勤心，或怯弱，為對治彼，故說有勇，由",
    "T36n1736_043:0332a06": "有勇故，心無退屈。心雖無怯，逢生死苦心",
    "T36n1736_043:0332a07": "或退轉，由此退失所求佛果，為對治彼立",
    "T36n1736_043:0332a08": "無退轉。無退轉者，即是堅猛，故不退轉。顯",
    "T36n1736_043:0332a09": "云堅猛，由有堅故逢苦不退，由有猛故",
    "T36n1736_043:0332a10": "不懼於苦。雖逢眾苦能不退轉，而得少",
    "T36n1736_043:0332a11": "善便生喜足，由此不證無上菩提，是故次",
    "T36n1736_043:0332a12": "說無喜足者，是不得少善便生喜足。此",
    "T36n1736_043:0332a13": "義即顯示不捨善軛。由此義故說三精進。",
    "T36n1736_043:0332a14": "然被甲者，從喻立名，如人入陣先須被甲",
    "T36n1736_043:0332a15": "以防弓矢。今求菩提，必先誓願，以防退屈。」",
    "T36n1736_043:0332a16": "《本業經》直云「一起大誓願之心、二方便進",
    "T36n1736_043:0332a17": "修、三勤化眾生。」疏「今初全同瑜伽之文，但",
    "T36n1736_043:0332a18": "論以被甲為初」者，四十二論云「一被誓願",
    "T36n1736_043:0332a19": "甲。若我脫一有情，若以千大劫為一日夜，",
    "T36n1736_043:0332a20": "處於地獄經爾所時證大菩提，乃至過此",
    "T36n1736_043:0332a21": "千俱胝倍無懈怠心，況短時苦薄耶。有能",
    "T36n1736_043:0332a22": "於此生少淨信已，長養無量勇猛大菩提",
    "T36n1736_043:0332a23": "性，況成就耶？」故云「約先心自誓」。疏「有深功",
    "T36n1736_043:0332a24": "德為難行」者，《瑜伽》難行精進有三：若諸菩",
    "T36n1736_043:0332a25": "薩無間遠離諸衣服想、諸飲食想、諸臥具想",
    "T36n1736_043:0332a26": "及己身想，於諸善法無間修習曾無懈怠，",
    "T36n1736_043:0332a27": "是名第一難行精進。若諸菩薩如是精進盡",
    "T36n1736_043:0332a28": "眾同分，於一切時曾無懈廢，是名第二難",
    "T36n1736_043:0332a29": "行精進。若諸菩薩平等通達功德相應，不緩",
    "T36n1736_043:0332b01": "不急無有顛倒，能引義利精進成就，是名",
    "T36n1736_043:0332b02": "第三難行精進。今文具三，長劫不懈況盡",
    "T36n1736_043:0332b03": "壽耶即是第二，一念不悔即亡身無間即是",
    "T36n1736_043:0332b04": "第一，自慶已下即第三。前行初離過，亦此第",
    "T36n1736_043:0332b05": "一。第五離癡亂行。疏「總云成就」下，釋此總",
    "T36n1736_043:0332b06": "句，有二：先正釋、後解妨。前中，即《瑜伽》九門",
    "T36n1736_043:0332b07": "中自性禪也。論云「靜慮自性」者，聞思為先，",
    "T36n1736_043:0332b08": "「所有心一境性」，總也。一或奢摩他品、二或",
    "T36n1736_043:0332b09": "毘鉢舍那品、三或雙運道也。疏中隨標便，",
    "T36n1736_043:0332b10": "引文釋成，可知。言「善解世間」等者，下云",
    "T36n1736_043:0332b11": "「以正念故善解世間一切語言，能持出世",
    "T36n1736_043:0332b12": "諸法言說，乃至心無癡亂。」疏自配無癡亂",
    "T36n1736_043:0332b13": "即正是雙運。又以別義善解是觀、能持是",
    "T36n1736_043:0332b14": "止，故為雙運。疏「故下經云禪定持心」等者，",
    "T36n1736_043:0332b15": "即第十迴向偈中。疏「雖有毘鉢舍那」下，第二",
    "T36n1736_043:0332b16": "解妨，在文可知，正是《瑜伽》出禪自性也。疏",
    "T36n1736_043:0332b17": "「上九別句攝為三禪」者，三禪即《瑜伽》一切禪",
    "T36n1736_043:0332b18": "也。《唯識》但列而不釋名，《瑜伽》釋廣。今依《攝",
    "T36n1736_043:0332b19": "論》無性釋云「一安住靜慮，謂得現法樂住，",
    "T36n1736_043:0332b20": "離慢見愛，得清淨故。二引發靜慮，謂能引",
    "T36n1736_043:0332b21": "發六神通等殊勝功德故。三成所作事靜慮，",
    "T36n1736_043:0332b22": "謂欲饒益諸有情類，以能止息飢儉疾疫",
    "T36n1736_043:0332b23": "諸怖畏等苦惱事故。」梁《攝論》中釋三定云",
    "T36n1736_043:0332b24": "「有現世得安樂住。何以故？能離一切染污",
    "T36n1736_043:0332b25": "法故。一依此定者為生自利，謂三明故",
    "T36n1736_043:0332b26": "能引成六通。二引因成通定生隨利他，利",
    "T36n1736_043:0332b27": "他即是三輪：一神通輪，謂身通、天耳通、天眼",
    "T36n1736_043:0332b28": "通，此輪為引邪向正者令其歸正。二記",
    "T36n1736_043:0332b29": "心輪，謂他心通、天耳通、天眼通，此輪為引己",
    "T36n1736_043:0332c01": "歸正者，若未信受令其信受。三正教輪，謂",
    "T36n1736_043:0332c02": "宿住通、漏盡通，宿住通識其根性，由漏盡",
    "T36n1736_043:0332c03": "通如自所得為說正教，令得下種成熟解",
    "T36n1736_043:0332c04": "脫。由具此義，是故說定有其三品為離",
    "T36n1736_043:0332c05": "癡亂行。」疏「正念有觀」下，疏文有五：初正釋",
    "T36n1736_043:0332c06": "順文、二「世言無益」下出經局意、三「出世不解」",
    "T36n1736_043:0332c07": "下立理顯通、四「故文雖」下結成通義、五「解",
    "T36n1736_043:0332c08": "事」下別釋善解。疏「瑜伽第二明四種入胎」下，",
    "T36n1736_043:0332c09": "疏文有二：先正釋無癡亂言、二示癡亂相。",
    "T36n1736_043:0332c10": "前中文顯。《俱舍》第九論問起云「前說倒心入",
    "T36n1736_043:0332c11": "母胎藏，一切胎藏皆定爾耶？」釋曰：此牒前",
    "T36n1736_043:0332c12": "倒心趣欲境、濕化染香處為問也。論中答",
    "T36n1736_043:0332c13": "云「不爾。經言入胎有四。其四者何？頌云：",
    "T36n1736_043:0332c14": "『一於入正知，二三兼住出，四於一切位，及",
    "T36n1736_043:0332c15": "卵恒無知。前三種入胎，謂輪王二佛，業智",
    "T36n1736_043:0332c16": "俱勝故，如次餘四生。』」釋曰：但觀上《瑜伽》，頌",
    "T36n1736_043:0332c17": "文易了，但業智俱勝更須略釋。第一輪王，以",
    "T36n1736_043:0332c18": "業勝故正知於入，宿世曾修廣大福故。第",
    "T36n1736_043:0332c19": "二辟支佛，但知勝故正知入住，久習多聞勝",
    "T36n1736_043:0332c20": "思擇故。第三大覺，福智俱勝三皆正知。謂曠",
    "T36n1736_043:0332c21": "劫修行勝福智故。除此前三。餘胎卵濕。福",
    "T36n1736_043:0332c22": "智俱劣故皆癡亂。疏「凡夫癡亂相」下，則第二",
    "T36n1736_043:0332c23": "別示癡亂。先總舉其相、後指其源。《大集》二",
    "T36n1736_043:0332c24": "十七多同《涅槃》。《涅槃》十八者，南本十六，經",
    "T36n1736_043:0332c25": "云「善男子！人有三品，謂上中下。下品之人",
    "T36n1736_043:0332c26": "初入胎時作是念言：『我今在廁、眾穢歸",
    "T36n1736_043:0332c27": "處，如死屍間、眾棘刺中、大黑闇處。』初出胎",
    "T36n1736_043:0332c28": "時復作是念：『我今出廁、出眾穢處，乃至",
    "T36n1736_043:0332c29": "出於大黑闇處。』中品之人作是念言：『我",
    "T36n1736_043:0333a01": "今入於眾樹林間、清淨河中、房舍屋宅。』",
    "T36n1736_043:0333a02": "出時亦爾。上品之人作是念言：『我昇殿堂、",
    "T36n1736_043:0333a03": "在華林間、乘馬乘象、登陟高山。』出時亦爾。",
    "T36n1736_043:0333a04": "菩薩摩訶薩初入胎時自知入胎，住時知",
    "T36n1736_043:0333a05": "住、出時知出、終不生於貪欲瞋恚之心。",
    "T36n1736_043:0333a06": "而未得階初住地也。是故復名不可思",
    "T36n1736_043:0333a07": "議。」二十九者，南經二十七，經云「中陰二種：",
    "T36n1736_043:0333a08": "一善業果、二惡業果，因善業故得善覺觀、",
    "T36n1736_043:0333a09": "因惡業故得惡覺觀。父母交會和合之時，",
    "T36n1736_043:0333a10": "隨業因緣向受生處，於母生愛於父生",
    "T36n1736_043:0333a11": "瞋，父精出時謂是己有，見己心悅而生歡",
    "T36n1736_043:0333a12": "喜。以是三種煩惱因緣，中陰陰壞生後五",
    "T36n1736_043:0333a13": "陰，如印印泥印壞文成。」釋曰：此略舉男。《俱",
    "T36n1736_043:0333a14": "舍》第九則具男女。論釋倒心趣欲境云「此",
    "T36n1736_043:0333a15": "明中有先起倒心馳趣欲境，彼由業力所",
    "T36n1736_043:0333a16": "起眼根，雖住遠方能見生處父母交會而",
    "T36n1736_043:0333a17": "起倒心。若男中有，緣母起愛生於欲心。若",
    "T36n1736_043:0333a18": "女中有，緣父起愛生於欲想。翻此緣二",
    "T36n1736_043:0333a19": "俱起瞋心。彼由起此二種倒心，便謂己身",
    "T36n1736_043:0333a20": "與所愛合，所泄不淨流至胎時，謂是己",
    "T36n1736_043:0333a21": "有便生歡喜。此心生已中有便沒，受生有",
    "T36n1736_043:0333a22": "身。」餘廣如彼。《瑜伽》文說「彼胎藏者，若當為",
    "T36n1736_043:0333a23": "女，於母左脇倚脊向腹而住。若當為男，",
    "T36n1736_043:0333a24": "於母右脇倚腹向脊而住。又此胎藏，業報",
    "T36n1736_043:0333a25": "所發生分風起，令頭向下足便向上，胎衣",
    "T36n1736_043:0333a26": "纏裹而趣產門。其正出時，胎衣遂裂，分之兩",
    "T36n1736_043:0333a27": "腋。出產門時名正生位。」並可知。疏「別謂",
    "T36n1736_043:0333a28": "四魔」者，四謂天、陰、煩惱及死。言「十魔及業",
    "T36n1736_043:0333a29": "如離世間」等者，所謂蘊魔，生取著故；二煩惱",
    "T36n1736_043:0333b01": "魔，恒雜染故；三業魔，能障礙故；四心魔，起高慢",
    "T36n1736_043:0333b02": "故；五死魔，捨生處故；六天魔，自慢縱故；七善根",
    "T36n1736_043:0333b03": "魔，恒執取故；八三昧魔，久耽味故；九善知識魔，",
    "T36n1736_043:0333b04": "起著心故；十菩提法智魔，不願捨離故。十",
    "T36n1736_043:0333b05": "魔業者，一忘失菩提心修諸善根是為魔",
    "T36n1736_043:0333b06": "業；二惡心布施、瞋心持戒，捨惡性人、遠懈",
    "T36n1736_043:0333b07": "怠者，輕慢亂意、譏嫌惡慧，乃至第十增長",
    "T36n1736_043:0333b08": "我慢無有恭敬，於諸眾生多行惱害，不",
    "T36n1736_043:0333b09": "求正法真實智慧，其心弊惡難可開悟，是",
    "T36n1736_043:0333b10": "為魔業。四魔，如常所辯，謂天魔、陰魔、煩惱",
    "T36n1736_043:0333b11": "魔、死魔。故《大品》之中四魔，而多說天魔、煩惱",
    "T36n1736_043:0333b12": "魔。疏「起信論說」者，餘論廣有，此論分明，人",
    "T36n1736_043:0333b13": "易尋故，今略示耳。即修行信心分中，論云",
    "T36n1736_043:0333b14": "「或有眾生無善根力，則有諸魔外道鬼神",
    "T36n1736_043:0333b15": "之所惑亂，若於坐中現形恐怖、或現端正",
    "T36n1736_043:0333b16": "男女等相。當念唯心，境界則滅，終不為惱。",
    "T36n1736_043:0333b17": "或現天像菩薩像，亦作如來像相好具足，若",
    "T36n1736_043:0333b18": "說陀羅尼，若說布施持戒忍辱精進禪定智",
    "T36n1736_043:0333b19": "慧，或說平等空無相無願、無怨無親、無因無",
    "T36n1736_043:0333b20": "果畢竟空寂是真涅槃，或令人知宿命過",
    "T36n1736_043:0333b21": "去之事亦知未來之事，得他心智辯才無",
    "T36n1736_043:0333b22": "礙，能令眾生貪著世間名利之事。又令人",
    "T36n1736_043:0333b23": "數瞋數喜性無常準，或多慈愛、多睡多病，",
    "T36n1736_043:0333b24": "其心懈怠卒起精進，後便休廢，生於不信多",
    "T36n1736_043:0333b25": "疑多慮，或捨本勝行更修雜業。若著世事",
    "T36n1736_043:0333b26": "種種牽纏。亦能使人得諸三昧少分相似，",
    "T36n1736_043:0333b27": "皆是外道所得，非真三昧。或復令人若一日",
    "T36n1736_043:0333b28": "若二日若三日乃至七日住於定中，得自",
    "T36n1736_043:0333b29": "然香美飲食，身心適悅不飢不渴，使人愛",
    "T36n1736_043:0333c01": "著。或亦令人食無分齊，乍多乍少顏色變",
    "T36n1736_043:0333c02": "異。以是義故，行者當應智慧觀察，勿令此",
    "T36n1736_043:0333c03": "心墮於邪網。當勤正念不取不著，則能遠",
    "T36n1736_043:0333c04": "離是諸業障」等。釋曰：此一段文雖則稍廣，",
    "T36n1736_043:0333c05": "亦為要用。其中兼有對治，則顯菩薩心無",
    "T36n1736_043:0333c06": "癡亂。疏「智論除諸法實相」等者，論有喻",
    "T36n1736_043:0333c07": "云「譬如繩能緣一切物，唯不能緣火焰，",
    "T36n1736_043:0333c08": "緣火焰即為燒故。魔亦如是，能緣一切法，",
    "T36n1736_043:0333c09": "唯不能緣諸法實相，若入實相魔即實相，",
    "T36n1736_043:0333c10": "何所惑耶？」故論云「魔界如，佛界如，一如無",
    "T36n1736_043:0333c11": "二如，皆法界印。豈以法界印更壞法界印？」",
    "T36n1736_043:0333c12": "又八十二云「魔見解般若菩薩，如捕魚人",
    "T36n1736_043:0333c13": "見一大魚入深大水，鉤網所不及，則絕望",
    "T36n1736_043:0333c14": "憂愁，以離六十二見網故。」又七十三「魔",
    "T36n1736_043:0333c15": "作大沙門，有重威德等，或時語菩薩：『般若",
    "T36n1736_043:0333c16": "三解脫門是魔說。但是空，汝常習此空，於中",
    "T36n1736_043:0333c17": "得證不得證，云何作佛法？佛法先行布",
    "T36n1736_043:0333c18": "施持戒等，修三十二相福德，坐道場時爾",
    "T36n1736_043:0333c19": "乃用空。』菩薩或行或信或疑，遠離般若。」釋",
    "T36n1736_043:0333c20": "曰：依此世魔甚多。七十一又云「魔作知",
    "T36n1736_043:0333c21": "識身說般若空，雖說罪福名而無道理，",
    "T36n1736_043:0333c22": "或說空可取即涅槃。」釋曰：前七十三，魔令",
    "T36n1736_043:0333c23": "莫修空而須修事行，此中說斷滅空令",
    "T36n1736_043:0333c24": "其趣證，故人多惑耳。若得諸法實相，亦不",
    "T36n1736_043:0333c25": "捨空修事，亦不謂空礙有，亦不以空為",
    "T36n1736_043:0333c26": "證。則以般若性空導一切行，修無所修，",
    "T36n1736_043:0333c27": "則魔不能令菩薩癡亂。疏「今以智覺察」者，",
    "T36n1736_043:0333c28": "下示不為癡亂所以。「如人覺賊及偷狗」者，",
    "T36n1736_043:0333c29": "即《涅槃南經．邪正品》，北經亦〈如來性品〉即第",
    "T36n1736_043:0334a01": "七經，如人覺賊，賊無能為。又因迦葉問依",
    "T36n1736_043:0334a02": "四種人。難云：「世尊！魔等尚能變作佛身，況",
    "T36n1736_043:0334a03": "當不能作羅漢等？」佛言：「善男子！於我所",
    "T36n1736_043:0334a04": "說若生疑者，尚不應受，況如是等。是故應",
    "T36n1736_043:0334a05": "當善分別知。善男子！譬如偷狗，夜入人舍。",
    "T36n1736_043:0334a06": "其家婢使若覺知者，即應驅罵：『汝疾出去。若",
    "T36n1736_043:0334a07": "不出者，當奪汝命。』偷狗聞之，即去不還。",
    "T36n1736_043:0334a08": "汝等從今亦應如是降伏波旬，應作是",
    "T36n1736_043:0334a09": "言：『波旬！汝今不應作如是像。若故作者，",
    "T36n1736_043:0334a10": "當以五繫繫縛於汝。』魔聞是已，便當還去。",
    "T36n1736_043:0334a11": "如彼偷狗，更不復還。」下乃廣說佛說魔說",
    "T36n1736_043:0334a12": "之相。此文但令覺察。疏「大分深義所謂空",
    "T36n1736_043:0334a13": "故」者，即《十二門論》，但改彼「也」字為「故」字耳。",
    "T36n1736_043:0334a14": "疏「共不共等」，此有二義，前義〈十地〉更釋，後",
    "T36n1736_043:0334a15": "義〈出現品〉明。疏「又隨他意行」下，即《涅槃經》意。",
    "T36n1736_043:0334a16": "明佛有三語：隨自意語、隨他意語、隨自他",
    "T36n1736_043:0334a17": "意語。立行亦然，如前已引。疏「孱然無差」者，",
    "T36n1736_043:0334a18": "孱猶現也。疏「沮壞六根」等者，沮亦壞也。",
    "T36n1736_043:0334a19": "疏「五種惡風」等者，即《治禪病祕要經》第一。此",
    "T36n1736_043:0334a20": "經是宋元嘉十八年沙門曇摩蜜多於揚州祇",
    "T36n1736_043:0334a21": "洹寺譯，標云治阿蘭若亂心病七十二種法。",
    "T36n1736_043:0334a22": "經云尊者舍利弗所問，出《雜阿含》。阿蘭",
    "T36n1736_043:0334a23": "若事下，取意引。即諸釋子比丘坐禪，因毘",
    "T36n1736_043:0334a24": "瑠璃王象戲，驚怖發狂。阿難令閉門，白舍",
    "T36n1736_043:0334a25": "利弗，舍利弗牽其問佛。經云「唯願天尊慈",
    "T36n1736_043:0334a26": "悲一切，為未來世諸阿蘭若比丘，因五種",
    "T36n1736_043:0334a27": "事令心發狂：一者因亂聲、二者因惡名、",
    "T36n1736_043:0334a28": "三者因利養、四者因外風、五者因內",
    "T36n1736_043:0334a29": "風。此五種病當云何治？唯願天尊為我解",
    "T36n1736_043:0334b01": "說。」爾時世尊即便微笑，有五色光從佛口",
    "T36n1736_043:0334b02": "出，繞佛七匝還從頂入。告舍利弗：「諦聽",
    "T36n1736_043:0334b03": "諦聽，善思念之，吾當為汝分別解說。若有",
    "T36n1736_043:0334b04": "行者於阿蘭若修心十二頭陀，於阿那般",
    "T36n1736_043:0334b05": "那，因外惡聲觸內心根四百四脈，治心急",
    "T36n1736_043:0334b06": "故一時動亂，風力強故最初發狂，心脈動轉",
    "T36n1736_043:0334b07": "五風入咽，先作惡口。汝等應當教是行者，",
    "T36n1736_043:0334b08": "服食酥密及訶梨勒，繫心一處，先想作一",
    "T36n1736_043:0334b09": "玻瓈色鏡，自觀己身在彼鏡中作諸狂",
    "T36n1736_043:0334b10": "事。見此事已，復當更觀，而作是言：『汝於",
    "T36n1736_043:0334b11": "明鏡自見汝作狂癡事等。』廣有治法，末後",
    "T36n1736_043:0334b12": "結云『是名治亂倒心法。復次舍利弗！既去",
    "T36n1736_043:0334b13": "外聲已，當去內聲。內聲者，因於外聲動",
    "T36n1736_043:0334b14": "六情根，心脈顛倒，五種惡風從心脈入，風",
    "T36n1736_043:0334b15": "動心故，或歌或舞作種種變。汝當教令作",
    "T36n1736_043:0334b16": "洗心觀。洗心觀者，先自觀心令漸漸明，猶",
    "T36n1736_043:0334b17": "如火珠，四百四脈如毘瑠璃等』廣說治法。」",
    "T36n1736_043:0334b18": "今疏即引後段之文。然彼但云五種惡風，下",
    "T36n1736_043:0334b19": "更不說。然似前因五種事，便為五風。準",
    "T36n1736_043:0334b20": "《金七十論》說五種風：一者波那、二者阿波",
    "T36n1736_043:0334b21": "那、三者優陀那、四者婆那、五者婆摩那。是",
    "T36n1736_043:0334b22": "五種風，一切根同一事。波那風者，口鼻是其",
    "T36n1736_043:0334b23": "路，取外塵是事，謂我止我行是其作事。外",
    "T36n1736_043:0334b24": "曰：是波那何根能作？答曰：是十三根共一",
    "T36n1736_043:0334b25": "事謂十一根并大我慢。譬如籠中鳥，鳥動故籠動。是故",
    "T36n1736_043:0334b26": "十三根同其事。阿波那風者，見可畏事即",
    "T36n1736_043:0334b27": "縮避之。是風若多，令人怯弱。優陀那者，我",
    "T36n1736_043:0334b28": "欲上山，我勝，他不如我，我能作此。是",
    "T36n1736_043:0334b29": "風若多，令人自高，謂我勝、我富等，是優陀",
    "T36n1736_043:0334c01": "那事。婆那風者，遍滿於身，亦極離身。是風",
    "T36n1736_043:0334c02": "若多，令人離他，不得安樂。若稍離分，故",
    "T36n1736_043:0334c03": "如死，離盡便卒。婆摩那風者，住在心處，能",
    "T36n1736_043:0334c04": "攝持是事。是風若多，令人慳惜，覓財覓伴。",
    "T36n1736_043:0334c05": "是五種風事並十三根所作。釋曰：此五必是",
    "T36n1736_043:0334c06": "也。不依常位，從心脈入，故發狂亂耳。疏",
    "T36n1736_043:0334c07": "「上皆一切種禪」者，《瑜伽》四十三「一切種禪有",
    "T36n1736_043:0334c08": "六種七種，總成十三。言六種者，一善靜慮、",
    "T36n1736_043:0334c09": "二無記變化靜慮、三奢摩他靜慮、四毘鉢",
    "T36n1736_043:0334c10": "舍那品、五者於自他利正審思惟、六者能",
    "T36n1736_043:0334c11": "引神通威力功德靜慮。言七種者，一者",
    "T36n1736_043:0334c12": "名緣靜慮、二者義緣靜慮、三者止相緣、",
    "T36n1736_043:0334c13": "四者舉相緣、五者捨相緣、六者現法樂住、",
    "T36n1736_043:0334c14": "七者能饒益他靜慮。」今云名義，即後七中",
    "T36n1736_043:0334c15": "一二；止觀，即六七中各是三四。二利，即前",
    "T36n1736_043:0334c16": "六中五六，及後七中五六七。故攝十三善，及",
    "T36n1736_043:0334c17": "與無記亦有通也。疏「斯亦九中清淨靜",
    "T36n1736_043:0334c18": "慮」者，《瑜伽》四十三云「有十種：一者由世間",
    "T36n1736_043:0334c19": "淨離諸愛味清淨靜慮、二由出世淨無有",
    "T36n1736_043:0334c20": "染污、三由加行、四由根本、五由本勝進、六",
    "T36n1736_043:0334c21": "由入住自在、七捨靜慮已復還證入自在、",
    "T36n1736_043:0334c22": "八神通變現自在、九離一切見趣、十一切煩",
    "T36n1736_043:0334c23": "惱所知障靜慮。」皆有「清淨靜慮」之言。若配",
    "T36n1736_043:0334c24": "經者，正是九十及與初二離垢障故。然大",
    "T36n1736_043:0334c25": "意清淨者，由離三輪故。定三輪者，謂一",
    "T36n1736_043:0334c26": "境界、二眾生、三惑。疏「故身子不覺刑害之",
    "T36n1736_043:0334c27": "手」者，準《智論》說「舍利弗當道坐禪，有大力",
    "T36n1736_043:0334c28": "鬼名為刑害，以手搏之。從禪定起，微覺",
    "T36n1736_043:0334c29": "頭痛。白佛，佛言：『賴汝定力，此鬼之力摑須",
    "T36n1736_043:0335a01": "彌山令如微塵。自今已後莫當道坐。』」疏",
    "T36n1736_043:0335a02": "「迦葉不聞涅槃之音」者，如來二月十五日晨",
    "T36n1736_043:0335a03": "朝出聲，普告一切言：「如來今日中夜當入",
    "T36n1736_043:0335a04": "無餘涅槃。若有疑者，今悉可問，為最後問。」",
    "T36n1736_043:0335a05": "然以佛神力其聲遍滿三千大千世界，萬",
    "T36n1736_043:0335a06": "類皆至。而迦葉不聞，定起方覺世界變異，驚",
    "T36n1736_043:0335a07": "怪詢問，方知如來入般涅槃。上之二事，一定",
    "T36n1736_043:0335a08": "中不能覺觸，二定中不能聞聲，故知劣也；",
    "T36n1736_043:0335a09": "今菩薩善知，故為超勝。疏「相則念念不住」等",
    "T36n1736_043:0335a10": "者，然三相四相一念具足，已如初卷。今性",
    "T36n1736_043:0335a11": "相別明。若相融為四者，攬緣名生，生即無",
    "T36n1736_043:0335a12": "生。空有無礙虛相安立，名之為住，住即無",
    "T36n1736_043:0335a13": "住。圓融形奪隨緣轉變，名之為異，異即無",
    "T36n1736_043:0335a14": "異。兩相都盡各無自性，名之為滅，滅即無",
    "T36n1736_043:0335a15": "滅。斯則即相而性，故無所得。疏「大地為鼓」",
    "T36n1736_043:0335a16": "等者，《如幻三昧經》云「假使以大地為鼓，須",
    "T36n1736_043:0335a17": "彌為搥，於須菩提耳邊打，不能生微念心",
    "T36n1736_043:0335a18": "亂。何以故？入空定故。」疏「即難行禪」者，難",
    "T36n1736_043:0335a19": "行，《瑜伽》有三，〈明法〉已引，今重取意出之。謂",
    "T36n1736_043:0335a20": "住深靜慮，捨而利生，生於欲界為一；依",
    "T36n1736_043:0335a21": "止靜慮，發無量菩薩二乘境界等持為二；",
    "T36n1736_043:0335a22": "依此速證無上菩提為三。今文正當第三。",
    "T36n1736_043:0335a23": "疏「初句標舉一切門禪」者，《瑜伽》云「略有",
    "T36n1736_043:0335a24": "四種：一者有尋有伺靜慮、二喜俱行、三樂俱",
    "T36n1736_043:0335a25": "行、四捨俱行靜慮。」疏「復云門者」，即《智論》「問",
    "T36n1736_043:0335a26": "云：何以不但言三昧，而復說門，答：但語三",
    "T36n1736_043:0335a27": "昧無量數，如虛空無邊，菩薩云何盡得？是故",
    "T36n1736_043:0335a28": "說門。」菩薩入一三昧中，攝無量三昧。「如牽",
    "T36n1736_043:0335a29": "衣」下，同此中意。疏「非唯不亂本定更增」者，",
    "T36n1736_043:0335b01": "下出增相。猪以穢身揩於金山，非唯不污，",
    "T36n1736_043:0335b02": "而令山色轉益明淨，斯乃外境之猪益定山",
    "T36n1736_043:0335b03": "之淨。疏「住清淨念即現世樂」等者，《瑜伽》二世",
    "T36n1736_043:0335b04": "樂有九：一者神通變現調伏有情靜慮；二",
    "T36n1736_043:0335b05": "記心變現調伏有情靜慮；三教誡變現調",
    "T36n1736_043:0335b06": "伏有情靜慮；四於造惡者示現惡趣靜",
    "T36n1736_043:0335b07": "慮；五於失辯者能施辯才靜慮；六於失",
    "T36n1736_043:0335b08": "念者能施正念靜慮；七制造建立無顛倒",
    "T36n1736_043:0335b09": "論，微妙讚頌摩怛理迦，能令正法久住於",
    "T36n1736_043:0335b10": "世靜慮；八者於諸世間工巧業處，能引",
    "T36n1736_043:0335b11": "義利饒益有情，種種書算測度數印床座等",
    "T36n1736_043:0335b12": "事能隨造作靜慮；九生於惡趣所化有情，",
    "T36n1736_043:0335b13": "為欲暫時息彼眾苦，放大光明照觸靜慮。",
    "T36n1736_043:0335b14": "今但通舉二世樂義耳。第六善現行。疏「體",
    "T36n1736_043:0335b15": "即般若」，亦忘三輪而照也。般若三輪者，境、",
    "T36n1736_043:0335b16": "智、眾生分別。就標名中二：一總顯體、二「瑜",
    "T36n1736_043:0335b17": "伽」下正釋名。於中二：先引三慧立名不同、",
    "T36n1736_043:0335b18": "後依之釋名。前中，略出四說。就《攝論》三中，",
    "T36n1736_043:0335b19": "準論具列云：一無分別加行慧、二無分別",
    "T36n1736_043:0335b20": "根本慧、三無分別後得慧。論具釋云「無分",
    "T36n1736_043:0335b21": "別加行慧，謂真如觀前勝方便智。無分別",
    "T36n1736_043:0335b22": "根本慧者，謂真如觀智。三無分別後得慧者，",
    "T36n1736_043:0335b23": "現諸世俗智，能起種種等事。」梁論三慧者，",
    "T36n1736_043:0335b24": "論中釋云「從聞無相大乘教，得聞思修，入",
    "T36n1736_043:0335b25": "分別相空，通名無分別加行般若。若入三",
    "T36n1736_043:0335b26": "無性者，無分別智名無分別般若。若得無",
    "T36n1736_043:0335b27": "分別智後得入觀，如於所證，或自思惟、",
    "T36n1736_043:0335b28": "或為他說。名無分別後得般若。」由具此義，",
    "T36n1736_043:0335b29": "故說般若有其三品。疏「本業以照於三諦」",
    "T36n1736_043:0335c01": "者，經云「一照有諦慧、二照無諦慧、三照中",
    "T36n1736_043:0335c02": "道第一義諦慧。」「皆十度明義」者，經具列十",
    "T36n1736_043:0335c03": "故。疏「經有十度」下，第二依之釋名。言「今",
    "T36n1736_043:0335c04": "為順文」者，多同《瑜伽》故。「雖彼依六中」下，",
    "T36n1736_043:0335c05": "解妨。妨云：《唯識》云「若依六度則般若具",
    "T36n1736_043:0335c06": "攝三慧，謂加行、根本、後得。若為十度，第六",
    "T36n1736_043:0335c07": "唯攝無分別智。」今何引六而成十耶？故今",
    "T36n1736_043:0335c08": "釋云：約圓行說，亦兼正明義，如《本業》是。疏",
    "T36n1736_043:0335c09": "「古人亦依」下，初敘昔。二「此得次第」下，辯非。",
    "T36n1736_043:0335c10": "三「今約」下，辯正。文中猶略，今具引三慧。《瑜",
    "T36n1736_043:0335c11": "伽》釋三慧相云「云何菩薩一切慧？此有二",
    "T36n1736_043:0335c12": "種：一者世間慧、二者出世間慧。復有三種：",
    "T36n1736_043:0335c13": "一能於所知真實隨覺通達慧，謂若諸菩薩",
    "T36n1736_043:0335c14": "於離言說法無性，或於真諦將欲覺悟，或",
    "T36n1736_043:0335c15": "於真諦正覺悟時，或於真諦覺悟已後所",
    "T36n1736_043:0335c16": "有妙慧，最勝寂靜明了現前，無有分別、離",
    "T36n1736_043:0335c17": "諸戲論，於一切法悟平等性、入大總相，",
    "T36n1736_043:0335c18": "究達一切所知邊際，遠離增益損減二邊，順",
    "T36n1736_043:0335c19": "入中道，是名菩薩能入所知真實隨覺通達",
    "T36n1736_043:0335c20": "慧。」釋曰：據此即具足加行、根本、後得三慧。",
    "T36n1736_043:0335c21": "亦具照有、照無、照中道三慧之體。是第一慧，",
    "T36n1736_043:0335c22": "今經文中第一段內便具三諦之慧，故與之",
    "T36n1736_043:0335c23": "同。二釋上第二慧，證真善了於俗，故廣",
    "T36n1736_043:0335c24": "知五明等。論云「若諸菩薩於五明處決定",
    "T36n1736_043:0335c25": "善巧演說，如前力種性品，應知其相及於",
    "T36n1736_043:0335c26": "三聚中決定善巧。謂於能引義利法聚、能",
    "T36n1736_043:0335c27": "引非義利法聚、能引非義利非非義利法聚，",
    "T36n1736_043:0335c28": "皆如實知於是八處所有妙慧善巧攝受，能",
    "T36n1736_043:0335c29": "速圓滿廣大無上妙智資糧，速證無上正等",
    "T36n1736_043:0336a01": "菩提。」釋曰：此是後得。廣知諸法三聚，即前",
    "T36n1736_043:0336a02": "能引義利等，亦即善惡無記，兼五明為八。",
    "T36n1736_043:0336a03": "五明即內明、因明等。三釋能作一切有情義",
    "T36n1736_043:0336a04": "利慧，云「有十一種，如前應知」者，即三十七",
    "T36n1736_043:0336a05": "論〈成熟品〉。成熟自性自有十一，謂由有善",
    "T36n1736_043:0336a06": "法種子一；及數習諸善法二；獲得能順二障",
    "T36n1736_043:0336a07": "斷淨三；增上心有堪任性四；極調善性五；正",
    "T36n1736_043:0336a08": "加行滿六；安住於此。若遇大師、不遇大師",
    "T36n1736_043:0336a09": "皆有堪任七；有大勢力八；無間能證煩惱障",
    "T36n1736_043:0336a10": "斷九；所知障斷十；譬如癰腫熟至究竟，無間",
    "T36n1736_043:0336a11": "可破說名為熟十一。前十別明，後一總喻熟",
    "T36n1736_043:0336a12": "相。疏「住無得現，現即無得」者，住無所得，即空",
    "T36n1736_043:0336a13": "觀也；示無所得身等，假觀也。故云住無得",
    "T36n1736_043:0336a14": "現。現即無得上二不二中道觀也，故云「寂",
    "T36n1736_043:0336a15": "用無礙斯為中道」。從「若異後」下，結彈古人。",
    "T36n1736_043:0336a16": "以《瓔珞》三慧別配得中道慧，是相待中，非",
    "T36n1736_043:0336a17": "得中也。疏「何者？若偏觀」下，出次第三觀過",
    "T36n1736_043:0336a18": "相。有則定有，定有著常，以離空故。定無著",
    "T36n1736_043:0336a19": "斷，以離有故。離二明中，故是相待。疏「若",
    "T36n1736_043:0336a20": "總觀」下，示圓融三觀之德。於中，先有兩句向",
    "T36n1736_043:0336a21": "上成次第之過，明次第三觀有一異過故。",
    "T36n1736_043:0336a22": "二者即初二句反釋，雙遮三一。「故即一而三」",
    "T36n1736_043:0336a23": "下，雙融中具有四句皆融，即一而三是一",
    "T36n1736_043:0336a24": "句。即三而一是第二句。雙非三一是雙非句，",
    "T36n1736_043:0336a25": "由即一而三故非三、即三而一故非一。四",
    "T36n1736_043:0336a26": "雖即一體而三用歷然，雖有三用而一體",
    "T36n1736_043:0336a27": "無二，故雙照三一，即遮而照、即照而遮，故",
    "T36n1736_043:0336a28": "圓融也。「在境」下，結成諦觀。疏「古德」下，敘昔。",
    "T36n1736_043:0336a29": "雖非經意，釋文稍巧故復敘之，故云「亦是",
    "T36n1736_043:0336b01": "一理」。以《唯識》觀相不明顯故，故不為正。",
    "T36n1736_043:0336b02": "疏「故晉經云非有說有」者，今經無此，示",
    "T36n1736_043:0336b03": "意相隱，但有言語道斷，即通身意，故引",
    "T36n1736_043:0336b04": "晉經，意在有說之言。疏「然上之所住」下，總",
    "T36n1736_043:0336b05": "釋上三業所住不同。「一如實心即自性清淨",
    "T36n1736_043:0336b06": "心」者，《勝鬘》、《起信》等皆立此名。《莊嚴論》第六云",
    "T36n1736_043:0336b07": "「眾生於無性及有可得，此二處中互生怖",
    "T36n1736_043:0336b08": "畏。為遮怖心而說頌云『譬如清水濁，穢",
    "T36n1736_043:0336b09": "除還本淨。自心淨亦爾，唯離客塵故。以說",
    "T36n1736_043:0336b10": "心性淨，而為客塵染。不離心真如，別有心",
    "T36n1736_043:0336b11": "性淨。』」釋曰：後偈釋前偈上半，合上半下半",
    "T36n1736_043:0336b12": "釋下半。既不離心真如別有心性，明知但",
    "T36n1736_043:0336b13": "是離於客塵說之為淨。淨體即是自心，心",
    "T36n1736_043:0336b14": "即真如，此自性淨心即如來藏，亦是本來淨",
    "T36n1736_043:0336b15": "識故。真諦三藏說有九識，第九名阿摩羅",
    "T36n1736_043:0336b16": "識。若唐三藏，此翻無垢，即第八異名，謂成",
    "T36n1736_043:0336b17": "佛時轉第八識以成此識，無別第九。若依",
    "T36n1736_043:0336b18": "《蜜嚴經》，心有八種或復有九。又下卷云「如",
    "T36n1736_043:0336b19": "來清淨藏，亦名無垢智。」即同真諦所立第九。",
    "T36n1736_043:0336b20": "又真諦三藏所翻《決定藏論．九識品》云「第九",
    "T36n1736_043:0336b21": "阿摩羅識」，三藏釋云：「阿摩羅識有二種：一",
    "T36n1736_043:0336b22": "者所緣即是真如、二者本覺即真如智，能緣",
    "T36n1736_043:0336b23": "即不空如來藏、所緣即空如來藏。」若據通論，",
    "T36n1736_043:0336b24": "此二並以真如為體，故《起信》一心二門生",
    "T36n1736_043:0336b25": "滅門中說其本覺即真如門，體無二也。餘",
    "T36n1736_043:0336b26": "名隨釋可知。疏「舉多名」者，即上七名故收",
    "T36n1736_043:0336b27": "真如。法界略有百名，權教最多。言百名",
    "T36n1736_043:0336b28": "者，謂法性、不虛妄性、不變異性、平等性、離",
    "T36n1736_043:0336b29": "性生、法定、法住、實際、虛空界、不思議界已上《大般",
    "T36n1736_043:0336c01": "若》、真如、實有、空不空性、勝義已上《佛地論》、《攝論》、無相、無",
    "T36n1736_043:0336c02": "為正性已上《思益》中、法位《大品》、真性、無我性、真實性、",
    "T36n1736_043:0336c03": "心性、一心上亦《大品》下三亦《華嚴》、唯識性、無性、法印第一迴向云以",
    "T36n1736_043:0336c04": "法界印印諸善根故、寂滅《智論》。三性中名圓成實性、三身中",
    "T36n1736_043:0336c05": "名法身、三淨土中名法性土、三佛性中名",
    "T36n1736_043:0336c06": "自性住性、五法中名如如、五藏中名皆是謂",
    "T36n1736_043:0336c07": "法界藏、法身藏、出世間上上藏、自性清淨",
    "T36n1736_043:0336c08": "藏、如來藏。四勝義中名勝義，勝義亦通證",
    "T36n1736_043:0336c09": "得，及道理中滅諦《瑜伽》六十四中。六諦中亦名真諦，現",
    "T36n1736_043:0336c10": "觀七諦通達中名法性，《顯揚》二種佛性中名",
    "T36n1736_043:0336c11": "理佛性，十四諦中名勝義諦，三般若中名",
    "T36n1736_043:0336c12": "實相般若，三三寶中名一體，三解脫中名空",
    "T36n1736_043:0336c13": "出《智論》七十四。二果中名智果，涅槃中名性淨方便，",
    "T36n1736_043:0336c14": "二諦中名真諦、勝義諦，三諦中名空諦《仁王經》。",
    "T36n1736_043:0336c15": "四諦中名滅諦、或名實諦，《顯揚》名一諦、或",
    "T36n1736_043:0336c16": "名中道、或名解脫。《涅槃》中以一百門顯",
    "T36n1736_043:0336c17": "解脫異名，或名不二法門、或名無二性、或",
    "T36n1736_043:0336c18": "名實性、或名實相、或名無量義、亦名第",
    "T36n1736_043:0336c19": "一義諦、亦名第一義空。上來眾名，若在大",
    "T36n1736_043:0336c20": "乘權教中者，但就理名之。若實教中，或就",
    "T36n1736_043:0336c21": "即事之理、即理之事、事事無礙，然皆通權",
    "T36n1736_043:0336c22": "實教。疏「五名無得物之功」者，若依世俗，名",
    "T36n1736_043:0336c23": "以召實、實以當名，故使命火不得於水，",
    "T36n1736_043:0336c24": "命水不得於火。今約真諦，故平等無依。此",
    "T36n1736_043:0336c25": "五六句皆先標無依、後「若名在法」等反以釋",
    "T36n1736_043:0336c26": "成。如有一人雖先知有，曾未相識。忽然",
    "T36n1736_043:0336c27": "見面，終不得知此是某人。此為見義不知",
    "T36n1736_043:0336c28": "名耳。義即境義。六中，有人雖聞其名，竟不",
    "T36n1736_043:0336c29": "識面。召火不燒口，明知名中無有義也。",
    "T36n1736_043:0337a01": "亦應云言飯已飽等故。《智論》四十七云「凡",
    "T36n1736_043:0337a02": "有二法：一者名字、二者名字義。如火能照",
    "T36n1736_043:0337a03": "能燒是其義，照是造色、燒是火用，二法和",
    "T36n1736_043:0337a04": "合名為火也。」今聞火名，不得照燒之義，故",
    "T36n1736_043:0337a05": "無得物之功也。疏「然世法與佛法實無二",
    "T36n1736_043:0337a06": "體」者，同一真如故，無事非真；事亦即如，故",
    "T36n1736_043:0337a07": "云假。約事理以分其二。疏「故以五句顯非",
    "T36n1736_043:0337a08": "一異」者，初二句當相以辯，通非一異正是非",
    "T36n1736_043:0337a09": "一；三一句正明不異；四一句別明不一；五",
    "T36n1736_043:0337a10": "亦無差別句，即事事無礙；第六了知，總出",
    "T36n1736_043:0337a11": "所以。疏「若約漏無漏」等者，對上事理。此二",
    "T36n1736_043:0337a12": "皆通事理，上初二句即是非一；今約漏等，",
    "T36n1736_043:0337a13": "初二句義却成非異，以相即故；三約同體；",
    "T36n1736_043:0337a14": "四不壞事；五事事無礙。疏「非如八地心欲",
    "T36n1736_043:0337a15": "放捨」者，八地菩薩證無生忍，便欲放捨利",
    "T36n1736_043:0337a16": "眾生事，諸佛勸起，令憶本願利益眾生，是",
    "T36n1736_043:0337a17": "不忘本心。不捨願炷等，即菩提心燈。疏",
    "T36n1736_043:0337a18": "「二墮慳貪失」者，《法華》第一云「自證無上道，大",
    "T36n1736_043:0337a19": "乘平等法。若以小乘化，乃至於一人，我則墮",
    "T36n1736_043:0337a20": "慳貪，此是為不可。」第六竟。",
    "T36n1736_043:0337a21": "大方廣佛華嚴經隨疏演義鈔卷第四十三"
}