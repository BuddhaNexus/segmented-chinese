{
    "T24n1467b_001:0911a06": "◎佛說犯戒罪報輕重經",
    "T24n1467b_001:0911a07": "如是我聞：一時佛住王舍城迦蘭陀竹園。爾",
    "T24n1467b_001:0911a08": "時尊者目連，晡時從禪覺，往至世尊所，頭面",
    "T24n1467b_001:0911a09": "禮足却坐一面。時尊者大目連白佛言：「世尊！",
    "T24n1467b_001:0911a10": "意有所疑，今欲詰問。唯願聽許。」佛告目連：「聽",
    "T24n1467b_001:0911a11": "汝所問，當為汝說。」目連即白佛言：「世尊！若比",
    "T24n1467b_001:0911a12": "丘、比丘尼，無慚愧心，輕慢佛說，犯眾學戒，如",
    "T24n1467b_001:0911a13": "是犯波羅提提舍尼、波羅提、偷蘭遮、僧伽婆",
    "T24n1467b_001:0911a14": "尸沙、波羅夷，得幾不饒益罪？唯願說之。」佛告",
    "T24n1467b_001:0911a15": "目連：「諦聽，當為汝說。若比丘、比丘尼，若無慚",
    "T24n1467b_001:0911a16": "愧，輕慢佛語，犯眾學戒。如四天王壽五百歲",
    "T24n1467b_001:0911a17": "墮泥梨中，於人間數九百千歲。」佛告目連：「若",
    "T24n1467b_001:0911a18": "無慚愧，輕慢佛語，犯波羅提提舍尼。如三十",
    "T24n1467b_001:0911a19": "三天壽千歲墮泥梨中，於人間數三億六千",
    "T24n1467b_001:0911a20": "歲。」佛語目連：「若無慚愧，輕慢佛語，犯波夜提。",
    "T24n1467b_001:0911a21": "如夜摩天壽二千歲墮泥梨中，於人間數二",
    "T24n1467b_001:0911a22": "十億四十千歲。」佛告目連：「若無慚愧，輕慢佛",
    "T24n1467b_001:0911a23": "語，犯偷蘭遮。如兜率天壽四千歲墮泥梨中，",
    "T24n1467b_001:0911a24": "於人間數五十億六十千歲。」佛告目連：「若無",
    "T24n1467b_001:0911a25": "慚愧，輕慢佛語，犯僧伽婆尸沙。如不憍樂天",
    "T24n1467b_001:0911a26": "壽八千歲墮泥梨中，於人間數二百四十億",
    "T24n1467b_001:0911a27": "千歲。」佛告目連：「若無慚愧，輕慢佛語，犯波羅",
    "T24n1467b_001:0911a28": "夷。如他化自在天壽十六千歲墮泥梨中，於",
    "T24n1467b_001:0911a29": "人間數九百二十一億九十千歲。」時尊者目",
    "T24n1467b_001:0911b01": "連聞佛所說，歡喜奉行。爾時目連即說頌曰：",
    "T24n1467b_001:0911b02": "「因緣輕慢故，　　命緣墮惡道；",
    "T24n1467b_001:0911b03": "　因緣修善故，　　於此生天上。",
    "T24n1467b_001:0911b04": "　因斯修善業，　　離惡得解脫，",
    "T24n1467b_001:0911b05": "　不善觀因緣，　　身壞入惡道。」"
}