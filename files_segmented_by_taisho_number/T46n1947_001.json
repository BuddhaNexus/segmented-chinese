{
    "T46n1947_001:0964a08": "釋迦如來涅槃禮讚文天台智者大師齋忌禮讚文同",
    "T46n1947_001:0964a10": "初入道場普禮三拜焚香互跪首者唱云。",
    "T46n1947_001:0964a11": "恭以。能仁應世寂默證真。廓千界以居尊。撫",
    "T46n1947_001:0964a12": "四生而為子。形隨物現。元同非相之身。教逐",
    "T46n1947_001:0964a13": "機興。詎異無言之道。爰自法輪載轉。化迹彌",
    "T46n1947_001:0964a14": "隆。半字初談。譬擊蒙而靡倦。百金後寄。猶贖",
    "T46n1947_001:0964a15": "命以惟勤。普令煩惱之儔。安住如來之藏。四",
    "T46n1947_001:0964a16": "心告滿三德云歸。所謂不令一人獨得滅度。",
    "T46n1947_001:0964a17": "皆以如來滅度而滅度之。是故入于涅槃不",
    "T46n1947_001:0964a18": "可得而思議。我等鶴林既遠痛失於前緣。像",
    "T46n1947_001:0964a19": "法猶存忝遵於遺訓。今值中春之日。緬懷北",
    "T46n1947_001:0964a20": "首之儀㵎藻谿蘋。聊展薦羞之禮。巴歈俚詠。",
    "T46n1947_001:0964a21": "少陳哀歎之誠。惟願洪慈俯迴昭鑒至此總禮一拜晨朝",
    "T46n1947_001:0964a22": "必須致請。餘時存略。請者一位三唱。",
    "T46n1947_001:0964a23": "一心奉請涅槃教主堪忍世尊釋迦文佛。",
    "T46n1947_001:0964a24": "　惟願降臨道場受我供養。",
    "T46n1947_001:0964a25": "一心奉請涅槃會上所說法門修多羅藏。",
    "T46n1947_001:0964a26": "　惟願降臨道場受我供養。",
    "T46n1947_001:0964a27": "一心奉請涅槃會上所集聖賢菩薩僧眾。",
    "T46n1947_001:0964a28": "　惟願降臨道場受我供養。",
    "T46n1947_001:0964a29": "一心奉請涅槃會上所集聖賢緣覺僧眾。",
    "T46n1947_001:0964b01": "　惟願降臨道場受我供養。",
    "T46n1947_001:0964b02": "一心奉請涅槃會上所集聖賢聲聞僧眾。",
    "T46n1947_001:0964b03": "　惟願降臨道場受我供養。",
    "T46n1947_001:0964b04": "　　　歎佛偈依經中迦葉菩薩所說歎後宣疏或隨意陳白。",
    "T46n1947_001:0964b05": "憐憫世間大醫王　　身及智慧俱寂靜",
    "T46n1947_001:0964b06": "無我法中有真我　　是我頂禮無上尊",
    "T46n1947_001:0964b07": "　　　向下禮讚凡唱一身至釋迦字和之禮畢起立唱讚。",
    "T46n1947_001:0964b08": "一心頂禮涅槃教主堪忍世尊現聲光集眾時",
    "T46n1947_001:0964b09": "身釋迦文佛。",
    "T46n1947_001:0964b10": "吉河堅樹生初日　　靈耀仙音遍十方",
    "T46n1947_001:0964b11": "為召群生問後疑　　示言大覺歸元寂",
    "T46n1947_001:0964b12": "世界寶嚴如樂土　　人身血現似奢華",
    "T46n1947_001:0964b13": "天供雲臻但默然　　一時稽首懷憂惱",
    "T46n1947_001:0964b14": "　　　故我一心歸命頂禮。",
    "T46n1947_001:0964b15": "一心頂禮涅槃教主堪忍世尊受純陀施食時",
    "T46n1947_001:0964b16": "身釋迦文佛。",
    "T46n1947_001:0964b17": "如來久證遮那體　　權現臨終應供儀",
    "T46n1947_001:0964b18": "能與毛端變化身　　受茲華氏粳糧食",
    "T46n1947_001:0964b19": "六塵雖謂空無相　　五果當知結有緣",
    "T46n1947_001:0964b20": "我今追遠奉粢盛　　願證真常同妙義",
    "T46n1947_001:0964b21": "　　　故我一心歸命頂禮。",
    "T46n1947_001:0964b22": "一心頂禮涅槃教主堪忍世尊臥寶床現病時",
    "T46n1947_001:0964b23": "身釋迦文佛。",
    "T46n1947_001:0964b24": "付囑文殊傳正法　　俄然背疾示眾生",
    "T46n1947_001:0964b25": "曲肱右脅類嬰兒　　收視無言如病者",
    "T46n1947_001:0964b26": "鄭重任聽迦葉問　　從容猶待世王來",
    "T46n1947_001:0964b27": "再起流光燭大千　　滿中群苦皆消蕩",
    "T46n1947_001:0964b28": "　　　故我一心歸命頂禮。",
    "T46n1947_001:0964b29": "一心頂禮涅槃教主堪忍世尊入月愛三昧時",
    "T46n1947_001:0964c01": "身釋迦文佛。",
    "T46n1947_001:0964c02": "大悲俯念阿闍世　　隨順耆婆發善心",
    "T46n1947_001:0964c03": "麑座重舒月愛光　　袞衣頓覺身瘡愈",
    "T46n1947_001:0964c04": "歸佛始知邪道誤　　聞經方了逆緣空",
    "T46n1947_001:0964c05": "伊蘭叢裏出栴檀　　奇哉取譬無根信",
    "T46n1947_001:0964c06": "　　　故我一心歸命頂禮。",
    "T46n1947_001:0964c07": "一心頂禮涅槃教主堪忍世尊示人天相好時",
    "T46n1947_001:0964c08": "身釋迦文佛。",
    "T46n1947_001:0964c09": "手祛法服舒身相　　昇降虛空四六迴",
    "T46n1947_001:0964c10": "欲入泥洹寂靜門　　今觀紫磨莊嚴聚",
    "T46n1947_001:0964c11": "麋軀曷報修因德　　塵劫難逢出世緣",
    "T46n1947_001:0964c12": "遺教殷勤囑未來　　歸依三寶皆當受",
    "T46n1947_001:0964c13": "　　　故我一心歸命頂禮。",
    "T46n1947_001:0964c14": "一心頂禮涅槃教主堪忍世尊觀世間寂定時",
    "T46n1947_001:0964c15": "身釋迦文佛。",
    "T46n1947_001:0964c16": "應物已曾開祕藏　　還源相次近中宵",
    "T46n1947_001:0964c17": "又放光明號涅槃　　遍遊禪定咸超越",
    "T46n1947_001:0964c18": "種智莫非觀實相　　有情寧免見無常",
    "T46n1947_001:0964c19": "薪盡臨當火滅時　　阿難於是心迷亂",
    "T46n1947_001:0964c20": "　　　故我一心歸命頂禮。",
    "T46n1947_001:0964c21": "一心頂禮涅槃教主堪忍世尊入四禪滅度時",
    "T46n1947_001:0964c22": "身釋迦文佛。",
    "T46n1947_001:0964c23": "重入四禪休顧命　　便於三昧示云亡",
    "T46n1947_001:0964c24": "雙林變鶴覆金棺　　大地如雷震沙界",
    "T46n1947_001:0964c25": "釋梵累陳哀歎偈　　魔邪聊解戰爭憂",
    "T46n1947_001:0964c26": "慧日慈光罷照臨　　無明長夜何當曉",
    "T46n1947_001:0964c27": "　　　故我一心歸命頂禮。",
    "T46n1947_001:0964c28": "一心頂禮涅槃教主堪忍世尊入金棺白㲲時",
    "T46n1947_001:0964c29": "身釋迦文佛。",
    "T46n1947_001:0965a01": "國人相問荼毘法　　天帝親傳囑累言",
    "T46n1947_001:0965a02": "俾順輪王所化儀　　令生梵眾無疆福",
    "T46n1947_001:0965a03": "細㲲千重周聖體　　寶棺七匝繞仙城",
    "T46n1947_001:0965a04": "再以香泉灌沐時　　咸覩妙嚴身不壞",
    "T46n1947_001:0965a05": "　　　故我一心歸命頂禮。",
    "T46n1947_001:0965a06": "一心頂禮涅槃教主堪忍世尊示飲光在柩時",
    "T46n1947_001:0965a07": "身釋迦文佛。",
    "T46n1947_001:0965a08": "尊者飲光居鷲嶺　　出禪知佛已歸真",
    "T46n1947_001:0965a09": "遙望拘尸徒步來　　正值闍維襄事日",
    "T46n1947_001:0965a10": "柩中先現身金色　　拜次仍迴足輻輪",
    "T46n1947_001:0965a11": "最後能隨哀慕心　　是為平等慈悲相",
    "T46n1947_001:0965a12": "　　　故我一心歸命頂禮。",
    "T46n1947_001:0965a13": "一心頂禮涅槃教主堪忍世尊入香樓火化時",
    "T46n1947_001:0965a14": "身釋迦文佛。",
    "T46n1947_001:0965a15": "卍字胸中流聖火　　眾香樓上𤋲真軀",
    "T46n1947_001:0965a16": "玉相金姿竟不存　　霜綿素㲲還如故",
    "T46n1947_001:0965a17": "舍利晶熒分國土　　塔婆高顯示人天",
    "T46n1947_001:0965a18": "我等慚生像法餘　　空讚當時遺化事",
    "T46n1947_001:0965a19": "　　　故我一心歸命頂禮。",
    "T46n1947_001:0965a20": "一心頂禮涅槃會上所說法門修多羅藏。",
    "T46n1947_001:0965a21": "始為純陀敷妙義　　終因須跋演微言",
    "T46n1947_001:0965a22": "力扶毘奈破權疑　　能使闡提生實信",
    "T46n1947_001:0965a23": "飲用醍醐勝眾味　　浴臨渤海足群流",
    "T46n1947_001:0965a24": "我願聞持盡後身　　圓伊滿字常修學",
    "T46n1947_001:0965a25": "　　　故我一心歸命頂禮。",
    "T46n1947_001:0965a26": "一心頂禮涅槃會上所集聖賢菩薩僧集。",
    "T46n1947_001:0965a27": "爰求無上菩提道　　遍集微塵薩埵因",
    "T46n1947_001:0965a28": "不於三界現諸心　　等視眾生如一子",
    "T46n1947_001:0965a29": "引道大乘令發趣　　提携弱喪使知歸",
    "T46n1947_001:0965b01": "人中自在盡猶龍　　乘時利見難思議",
    "T46n1947_001:0965b02": "　　　故我一心歸命頂禮。",
    "T46n1947_001:0965b03": "一心頂禮涅槃會上所集聖賢覺僧眾。",
    "T46n1947_001:0965b04": "因緣罙入輪迴境　　觀照優遊解脫門",
    "T46n1947_001:0965b05": "福智曾經累劫修　　神通能起無方用",
    "T46n1947_001:0965b06": "已捨鹿車行直道　　不同犀角守孤峰",
    "T46n1947_001:0965b07": "來會娑羅雙樹間　　猶如鏡像隨形現",
    "T46n1947_001:0965b08": "　　　故我一心歸命頂禮。",
    "T46n1947_001:0965b09": "一心頂禮涅槃會上所集聖賢聲聞僧眾。",
    "T46n1947_001:0965b10": "調伏諸根皆寂靜　　受持遺教悉流通",
    "T46n1947_001:0965b11": "既於朽宅免焚燒　　不向春池收瓦礫",
    "T46n1947_001:0965b12": "四果並堪為佛子　　三修俱得會經王",
    "T46n1947_001:0965b13": "常與無常畢竟同　　是謂莊嚴雙樹者",
    "T46n1947_001:0965b14": "　　　故我一心歸命頂禮。",
    "T46n1947_001:0965b15": "　　　禮讚已復跪秉爐如常運想披陳五悔。",
    "T46n1947_001:0965b16": "至心懺悔。我及十方法界一切眾生。惟自心",
    "T46n1947_001:0965b17": "清淨之元。具種智妙明之性。千如未眹本絕",
    "T46n1947_001:0965b18": "於聖凡。六妄成因遂流於生死。由是眉珠頓",
    "T46n1947_001:0965b19": "失。眼膜重增。不逢明鏡之醫罔會金𮢋之治。",
    "T46n1947_001:0965b20": "何緣宿植生處人倫。值釋迦法中。預比丘僧",
    "T46n1947_001:0965b21": "數。但以律儀匪慎。道品難成。一乘了義之談。",
    "T46n1947_001:0965b22": "未開實慧。七聚防非之制。多犯深諐。畜不淨",
    "T46n1947_001:0965b23": "以資身。順無明而為行。浮囊有缺。誠懷溺海",
    "T46n1947_001:0965b24": "之憂。華屋空存。寧受入門之賜。今則眇觀泥",
    "T46n1947_001:0965b25": "越。躬事懺摩。既發露於罪根。乃淨除於業障。",
    "T46n1947_001:0965b26": "佛慈普覆法力潛通。故我歸依必垂護念。",
    "T46n1947_001:0965b27": "　　　懺悔已至心歸命三寶。",
    "T46n1947_001:0965b28": "至心勸請。",
    "T46n1947_001:0965b29": "十方諸佛同常寂　　各為眾生出世間",
    "T46n1947_001:0965c01": "既成道果已降魔　　勸轉法輪當度物",
    "T46n1947_001:0965c02": "優曇瑞蕚良難見　　師子雄音豈易聞",
    "T46n1947_001:0965c03": "乃至隨機現滅時　　請以洪慈延劫壽",
    "T46n1947_001:0965c04": "　　　勸請已至心歸命三寶。",
    "T46n1947_001:0965c05": "至心隨喜。",
    "T46n1947_001:0965c06": "圓通已是開方便　　五衍無非會一乘",
    "T46n1947_001:0965c07": "去來今世有修行　　身語意業皆隨喜",
    "T46n1947_001:0965c08": "黃葉謂金因亦善　　聚沙為塔道猶成",
    "T46n1947_001:0965c09": "一切曾生嫉恚心　　故茲悔過咸稱讚",
    "T46n1947_001:0965c10": "　　　隨喜已至心歸命三寶。",
    "T46n1947_001:0965c11": "至心迴向。",
    "T46n1947_001:0965c12": "疇昔與今諸福業　　總將空慧悉融通",
    "T46n1947_001:0965c13": "所作皆成四德因　　不為再求三有果",
    "T46n1947_001:0965c14": "庶彙若非同解脫　　我心終未取菩提",
    "T46n1947_001:0965c15": "萬水唯朝大海宗　　其猶迴向無差別",
    "T46n1947_001:0965c16": "　　　迴向已至心歸命三寶。",
    "T46n1947_001:0965c17": "至心發願。",
    "T46n1947_001:0965c18": "誓向此身修般若　　常觀我佛住泥洹",
    "T46n1947_001:0965c19": "不離因緣所起心　　即見空中無相體",
    "T46n1947_001:0965c20": "若効雪山書樹石　　或於田里舉筌蹄",
    "T46n1947_001:0965c21": "普願猶如妙吉祥　　俱時明了如來性",
    "T46n1947_001:0965c22": "　　　發願已至心歸命三寶。",
    "T46n1947_001:0965c23": "　　　右旋道場諷遺教經稱揚佛號盡誠而退。",
    "T46n1947_001:0965c24": "釋迦如來涅槃禮讚文"
}