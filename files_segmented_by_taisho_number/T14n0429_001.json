{
    "T14n0429_001:0074b02": "No. 429 [Nos. 427, 428, 430, 431]",
    "T14n0429_001:0074b03": "佛說八部佛名經",
    "T14n0429_001:0074b05": "元魏天竺婆羅門瞿曇般若流支譯",
    "T14n0429_001:0074b06": "聞如是：一時，佛遊維耶離奈女樹園，與大比",
    "T14n0429_001:0074b07": "丘眾俱，比丘千二百五十、諸菩薩無央數。爾",
    "T14n0429_001:0074b08": "時，有長者子，名曰善作，從城中出，詣奈女園，",
    "T14n0429_001:0074b09": "到世尊所，稽首足下，右遶三匝，却住一面，叉",
    "T14n0429_001:0074b10": "手白佛：「欲有所問，大聖見聽，乃敢自陳。」佛",
    "T14n0429_001:0074b11": "告善作：「恣所欲問，如來當具分別解說。」善",
    "T14n0429_001:0074b12": "作見聽，便白佛言：「唯天中天，寧有諸佛修行",
    "T14n0429_001:0074b13": "本願自致正覺，今現世講說經道？大聖願宣",
    "T14n0429_001:0074b14": "諸佛之名，聞之執持，戴著頂上，諮受所說，稽",
    "T14n0429_001:0074b15": "首歸命，頒宣功勳，無復眾難，不趣三塗，聞諸",
    "T14n0429_001:0074b16": "佛名，人若非人不得其便，若在縣官，說諸佛",
    "T14n0429_001:0074b17": "名，無能撗枉奪其所有，而性堅強，不懷怯弱，",
    "T14n0429_001:0074b18": "安隱得勝，又入戰鬪，刀不傷身，箭射不入，",
    "T14n0429_001:0074b19": "閱叉諸鬼、諸天龍神無敢嬈者，師子、虎狼、野",
    "T14n0429_001:0074b20": "獸、弊蟲無能害者。」佛告善作：「諦聽！善思念之！",
    "T14n0429_001:0074b21": "當為汝說，擁護除難，無恐獲安。」於是善作受",
    "T14n0429_001:0074b22": "教而聽。佛言：「東方去此，有佛號奉至誠如來、",
    "T14n0429_001:0074b23": "至真、等正覺，今現在說經法，世界曰名聞跡。",
    "T14n0429_001:0074b24": "「復次，東方有佛號固進度思吉義如來、至真、等",
    "T14n0429_001:0074b25": "正覺，今現在說經法，世界曰莫能當。",
    "T14n0429_001:0074b26": "「復次，東方去此佛土，有佛號觀明功勳如來、",
    "T14n0429_001:0074b27": "至真、等正覺，今現在說經法，世界名吉安。",
    "T14n0429_001:0074b28": "「復次，東方去此佛土，有佛號慈英寂首如來、",
    "T14n0429_001:0074b29": "至真、等正覺，今現在說經法，世界曰無恚恨。",
    "T14n0429_001:0074c01": "「復次，東方去此佛土，有佛號真性上首如來、",
    "T14n0429_001:0074c02": "至真、等正覺，今現在說經法，世界名曰去",
    "T14n0429_001:0074c03": "杖。",
    "T14n0429_001:0074c04": "「復次，東方去此佛土，有佛號念眾生稱上首",
    "T14n0429_001:0074c05": "如來、至真、等正覺，今現在說經法，世界曰熾",
    "T14n0429_001:0074c06": "盛首。",
    "T14n0429_001:0074c07": "「復次，東方有佛號踊首高超須彌如來、至真、等",
    "T14n0429_001:0074c08": "正覺，今現在說經法，世界曰曜赫熱首。",
    "T14n0429_001:0074c09": "「復次，東方去此佛土，有佛號勝恥稱上首如",
    "T14n0429_001:0074c10": "來、至真、等正覺，今現在說經法，世界曰愛樂。",
    "T14n0429_001:0074c11": "「假使有人遙聞東方諸如來號，受此諸佛世",
    "T14n0429_001:0074c12": "尊之名，諦奉善思抱在心懷，持諷誦讀，縱使",
    "T14n0429_001:0074c13": "諸佛戒德智慧道本平等；又諸剎土莊嚴清",
    "T14n0429_001:0074c14": "淨殊異之德，卓然無侶，無有塵垢，無有女人",
    "T14n0429_001:0074c15": "污穢之難，亦無五濁勤苦之患，三塗之厄，無",
    "T14n0429_001:0074c16": "沙礫石荊棘溝坑。」佛言：「善作！若有能持奉是",
    "T14n0429_001:0074c17": "諸佛世尊之名，頒宣遠近，上夜覺寤而起經",
    "T14n0429_001:0074c18": "行，歎詠誦說此諸佛名，中夜後夜起一心住，",
    "T14n0429_001:0074c19": "捨此無益，念所增修，如是行者，德行日進，終",
    "T14n0429_001:0074c20": "無損耗也。」佛告善作：「汝當樂此八佛名經，",
    "T14n0429_001:0074c21": "佛以斯法教族姓子，懷抱在心勿得忘捨，尋",
    "T14n0429_001:0074c22": "時精修便當逮見八千諸佛。」善作於是聞聖",
    "T14n0429_001:0074c23": "教詔，則以寶華價直八千兩金，供散世尊，稽",
    "T14n0429_001:0074c24": "首佛足，右遶三匝，却行而坐。時天帝釋在",
    "T14n0429_001:0074c25": "於彼會，前白佛言：「唯然大聖！我已受此八",
    "T14n0429_001:0074c26": "佛之名，以諷誦讀抱在心懷。唯天中天，吾",
    "T14n0429_001:0074c27": "身當勤精進奉行是八部場諸佛尊名，思惟",
    "T14n0429_001:0074c28": "專念不離食息，貴重恭敬為無上寶。」佛告",
    "T14n0429_001:0074c29": "天帝：「以是之故，天、阿須倫共戰鬪時，若有",
    "T14n0429_001:0075a01": "恐懼，拘翼當念可無所畏。所以者何？假使有",
    "T14n0429_001:0075a02": "人讚歎稱譽諸如來名八部經典，則為頒告",
    "T14n0429_001:0075a03": "無所畏業；宣諸如來經典名者，不遇惱熱眾",
    "T14n0429_001:0075a04": "患之難；若能顯傳諸如來名經典之要，則宣",
    "T14n0429_001:0075a05": "太平豐熟之世；能傳諸佛經典名者，則宣安",
    "T14n0429_001:0075a06": "隱除去大患；能傳諸佛經典名者，則為宣布",
    "T14n0429_001:0075a07": "寂然燕坐；若傳諸佛經典名者，則離一切",
    "T14n0429_001:0075a08": "無數恐懼；若能傳此諸佛名經，夢安覺歡，",
    "T14n0429_001:0075a09": "不畏縣官，水火盜賊，怨家債主自然避去，鬼",
    "T14n0429_001:0075a10": "神、羅剎、妖魅、魍魎、薜荔、厭鬼皆不敢當；若",
    "T14n0429_001:0075a11": "入山陵、溪谷、壙路，抄賊劫掠自然不現，師",
    "T14n0429_001:0075a12": "子、虎狼、熊罷、蛇虺悉自縮藏。所以者何？諸",
    "T14n0429_001:0075a13": "佛至尊德過須彌，智超江海，慧踰虛空，獨",
    "T14n0429_001:0075a14": "步三界無能及者，十方一切莫不蒙度。」佛說",
    "T14n0429_001:0075a15": "如是，長者善作及天帝釋、諸比丘僧，一切會",
    "T14n0429_001:0075a16": "者，諸天、龍神、阿須倫、世間人，聞經歡喜，作禮",
    "T14n0429_001:0075a17": "而退。",
    "T14n0429_001:0075a18": "佛說八部佛名經"
}