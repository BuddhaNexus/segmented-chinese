{
    "X40n0719_005:0381c03": "重治毗尼事義集要卷第五",
    "X40n0719_005:0381c05": "古吳蕅益沙門　智旭　彚釋",
    "X40n0719_005:0381c06": "○三過一月衣戒。大乘為眾不犯。自為亦犯。",
    "X40n0719_005:0381c07": "若比丘。衣已竟。迦絺那衣已出。若比丘得非時衣。欲",
    "X40n0719_005:0381c08": "須便受。受已。疾疾成衣。若足者善。若不足者。得畜一",
    "X40n0719_005:0381c09": "月。為滿足故。若過畜。尼薩耆波逸提。",
    "X40n0719_005:0381c10": "緣　有比丘僧伽梨弊壞。十日中更不能辦。恐犯",
    "X40n0719_005:0381c11": "前戒。同伴為白佛。因聽畜長衣乃至滿足。六羣有",
    "X40n0719_005:0381c12": "糞掃衣及餘種衣。同者不足。取中糞掃衣浣染。四",
    "X40n0719_005:0381c13": "角頭點作淨。持寄親友比丘已。人間遊行。受寄者",
    "X40n0719_005:0381c14": "以其行久不還。便出曬之。諸比丘問知。白佛結戒。",
    "X40n0719_005:0381c15": "釋　時者。無迦絺那衣。自恣後一月。若有迦絺那",
    "X40n0719_005:0381c16": "衣。自恣後五月。非時者。若過此限。",
    "X40n0719_005:0381c17": "相　若十日中同衣足者。應即裁割。或線拼。或縫",
    "X40n0719_005:0381c18": "作衣。或淨施。或遣與人。不爾者。十一日明相出。隨",
    "X40n0719_005:0381c19": "衣多少。捨墮。若同衣不足。至十一日同衣足。即應",
    "X40n0719_005:0381c20": "裁割等如上。不爾者。十二日明相出。隨衣多少。捨",
    "X40n0719_005:0381c21": "墮。乃至二十九日。亦如是。若至三十日。不論足不",
    "X40n0719_005:0381c22": "足同不同。應即日裁割等。不爾者。三十一日明相",
    "X40n0719_005:0381c23": "出。盡捨墮。比丘尼捨墮。善見律云。若二十九日",
    "X40n0719_005:0381c24": "得所望衣細。先衣粗。先衣說淨。新得衣復得一月。",
    "X40n0719_005:0382a01": "為望同故。若望得衣粗。復得停一月。如是展轉隨",
    "X40n0719_005:0382a02": "意所樂。為欲同故。莫過一月。",
    "X40n0719_005:0382a03": "○四取非親里尼衣戒。此是遮罪。大乘不論親里",
    "X40n0719_005:0382a04": "非親里。但觀可取不可取。然在末法。尤宜避嫌。",
    "X40n0719_005:0382a05": "若比丘。從非親里比丘尼取衣。除貿易。尼薩耆波逸",
    "X40n0719_005:0382a06": "提。",
    "X40n0719_005:0382a07": "緣　有一比丘。著弊納僧伽梨。蓮華色比丘尼見",
    "X40n0719_005:0382a08": "已發慈愍心。即以所著貴價衣易之。後著此弊衣",
    "X40n0719_005:0382a09": "見佛。佛言。不應如是。聽汝畜持五衣完堅者。餘衣",
    "X40n0719_005:0382a10": "隨意與人。何以故。婦人著上衣服。猶尚不好。何況",
    "X40n0719_005:0382a11": "弊衣。乃集眾結戒。是後諸比丘皆畏慎。不敢從親",
    "X40n0719_005:0382a12": "里尼取衣。佛言。若是親里。籌量知有無。可取不可",
    "X40n0719_005:0382a13": "取。故聽。又祇桓中二部僧得施衣共分。時比丘誤",
    "X40n0719_005:0382a14": "得尼衣。尼誤得比丘衣。尼持衣至僧伽藍中相易。",
    "X40n0719_005:0382a15": "比丘更白世尊。乃聽貿易。",
    "X40n0719_005:0382a16": "釋　親里者。父母親里。乃至七世有親。貿易者以",
    "X40n0719_005:0382a17": "衣貿衣。以衣易非衣。或以非衣易衣。針筒刀線乃",
    "X40n0719_005:0382a18": "至一丸藥等。",
    "X40n0719_005:0382a19": "相　餘四眾突吉羅(沙彌。取非親里比丘尼式叉摩那沙彌尼衣。皆突吉羅。比",
    "X40n0719_005:0382a20": "丘尼式叉摩那沙彌尼。取非親里比丘沙彌衣。亦皆突吉羅也)。不犯者。為僧為佛",
    "X40n0719_005:0382a21": "圖取。五分律云。從非親里式叉摩那沙彌尼取",
    "X40n0719_005:0382a22": "衣。突吉羅。若親里犯戒。邪見。從取衣。突吉羅。根",
    "X40n0719_005:0382a23": "本律云。非親里。非親里想。或生疑。皆捨墮。親里。非",
    "X40n0719_005:0382a24": "親里想。或疑。得惡作罪。不犯者。若尼將衣施僧。或",
    "X40n0719_005:0382b01": "為說法故施。或為受具時施。或見被賊故施。或尼",
    "X40n0719_005:0382b02": "多獲利養。持衣物到苾芻所。置地求受。棄之而去。",
    "X40n0719_005:0382b03": "取亦無犯。薩婆多論云。取應量衣。捨墮。取不應",
    "X40n0719_005:0382b04": "量衣物等。突吉羅。",
    "X40n0719_005:0382b05": "○五使非親里尼浣衣戒。大乘同學。末法尤所當",
    "X40n0719_005:0382b06": "戒。",
    "X40n0719_005:0382b07": "若比丘。使非親里比丘尼浣故衣。若染。若打。尼薩耆",
    "X40n0719_005:0382b08": "波逸提。",
    "X40n0719_005:0382b09": "緣　迦留陀夷。與偷蘭難陀比丘尼露形而坐。欲",
    "X40n0719_005:0382b10": "心相視。失不淨汙安陀會。尼請浣之。取不淨著口",
    "X40n0719_005:0382b11": "中及小便道中。後遂有身。諸尼詰知其故。白諸比",
    "X40n0719_005:0382b12": "丘。轉白世尊。訶責結戒。於是諸比丘各畏慎。不敢",
    "X40n0719_005:0382b13": "令親里尼浣染打故衣。佛更增非親里之言。",
    "X40n0719_005:0382b14": "釋　故衣者。乃至一經身著。善見律云。得使出",
    "X40n0719_005:0382b15": "家女乃至孫女浣。不得使出家婦。兒婦浣。非親故。",
    "X40n0719_005:0382b16": "相　若浣。若染。若打。各一捨墮(衣但一捨即淨墮罪有三須悔)。使",
    "X40n0719_005:0382b17": "浣染打。彼不浣染打。各一突吉羅。使非親里式叉",
    "X40n0719_005:0382b18": "摩那沙彌尼。突吉羅。使非親里尼浣染打新衣。突",
    "X40n0719_005:0382b19": "吉羅。餘四眾突吉羅。僧祇律云。若為二師持衣",
    "X40n0719_005:0382b20": "使尼浣。越毗尼罪。為塔僧使尼浣染打。無罪。十",
    "X40n0719_005:0382b21": "誦律云。先自小浣。更令浣等。皆突吉羅。薩婆多",
    "X40n0719_005:0382b22": "論云。此戒應量不應量衣。一切犯。摩得勒伽云。",
    "X40n0719_005:0382b23": "使非親里尼浣尼師壇。捨墮。浣褥枕等。突吉羅。",
    "X40n0719_005:0382b24": "附　律攝云。凡洗浣衣。有五種利。除臭穢氣。蟣蝨",
    "X40n0719_005:0382c01": "不生。身無瘙癢。能受染色。堪久受用。不浣衣者。翻",
    "X40n0719_005:0382c02": "成五失。著染色衣。亦有五利。順聖形儀故。令離傲",
    "X40n0719_005:0382c03": "慢故。不受塵垢故。不生蟣蝨故。觸時柔軟易將護",
    "X40n0719_005:0382c04": "故。過分浣衣。有五種失。能令疾破故。不堪苦用故。",
    "X40n0719_005:0382c05": "受用勞心故。無益煩勞故。障諸善品故。著好染衣。",
    "X40n0719_005:0382c06": "亦有五失。自長驕恣。生他妬心故。令他知是治容",
    "X40n0719_005:0382c07": "好色故。能令求時多勞苦故。能障善品事故。過染",
    "X40n0719_005:0382c08": "損衣。用不牢故。過打亦有五失如上。",
    "X40n0719_005:0382c09": "○六從非親乞衣戒。大乘為眾生故不同學。然須",
    "X40n0719_005:0382c10": "籌量施主堪與不堪。",
    "X40n0719_005:0382c11": "若比丘。從非親里居士。若居士婦乞衣。除餘時。尼薩",
    "X40n0719_005:0382c12": "耆波逸提。餘時者。若比丘奪衣失衣燒衣漂衣。是謂",
    "X40n0719_005:0382c13": "餘時。",
    "X40n0719_005:0382c14": "緣　舍衛城有長者詣園遊觀。迴車詣祇桓精舍。",
    "X40n0719_005:0382c15": "見跋難陀釋子。禮敬聽法。跋難陀說法開化。勸令",
    "X40n0719_005:0382c16": "歡喜。長者問何所須。報言。無所須。長者固問。報言。",
    "X40n0719_005:0382c17": "止止。即使我有所須。不能見與。長者復請。乃言。汝",
    "X40n0719_005:0382c18": "所著者可與我。時長者身著貴價廣長白氎衣。報",
    "X40n0719_005:0382c19": "言。明日來至我家中。我當相與。跋難陀固求不止。",
    "X40n0719_005:0382c20": "長者不悅。脫衣與之。乘車著一衣入城。守門者疑",
    "X40n0719_005:0382c21": "被賊劫。長者具說因緣。居士譏嫌。故制。於是諸比",
    "X40n0719_005:0382c22": "丘畏慎。不敢從親里索衣。佛更增非親里之言。後",
    "X40n0719_005:0382c23": "有眾比丘。在拘薩羅國安居竟。執持衣鉢。往世尊",
    "X40n0719_005:0382c24": "所。晝日熱不可行。夜行失正道。為賊所劫。露形立",
    "X40n0719_005:0383a01": "祇桓門外。諸比丘疑為尼犍子。報優波離。問知其",
    "X40n0719_005:0383a02": "故。即借衣著。見佛。佛慰問。具白因緣。佛乃制裸形",
    "X40n0719_005:0383a03": "行。突吉羅。爾時當以軟草若樹葉覆形。應往寺邊。",
    "X40n0719_005:0383a04": "若先有長衣。應取著。若無者。知友比丘有長衣。應",
    "X40n0719_005:0383a05": "取著。若知友無。應問僧中有何等衣應分。若有者。",
    "X40n0719_005:0383a06": "當與。若無者。應問有臥具不。若有者。當與。若不與",
    "X40n0719_005:0383a07": "者。應自開庫看。若有褥。若地敷。若氎。若被。應擿解",
    "X40n0719_005:0383a08": "取裁作衣以自覆形。出外乞衣。時諸比丘。不敢持",
    "X40n0719_005:0383a09": "此處物往彼處。佛言。聽。時諸比丘奪失燒漂衣。畏",
    "X40n0719_005:0383a10": "慎不敢著僧衣。佛言。聽著。彼得衣已。僧衣不還本",
    "X40n0719_005:0383a11": "處。佛言。不應爾。若得衣已。應浣染縫治安本處。若",
    "X40n0719_005:0383a12": "不爾。如法治。時有比丘奪失燒漂衣。畏慎不敢從",
    "X40n0719_005:0383a13": "非親乞衣。佛言。聽。乃更結此戒文。",
    "X40n0719_005:0383a14": "相　比丘尼捨墮。餘三眾突吉羅。不犯者。或為他",
    "X40n0719_005:0383a15": "乞。他為己乞。不求而得等。僧祇律云。若自乞。使",
    "X40n0719_005:0383a16": "人乞。作寒熱相乞。說法乞。得者皆捨墮。若乞漉水",
    "X40n0719_005:0383a17": "囊。小補衣物。繫頭物。裹瘡物。衣褋。衣中一條。皆不",
    "X40n0719_005:0383a18": "犯。若為二師乞。越毗尼罪。為塔僧乞。不犯。根本",
    "X40n0719_005:0383a19": "律云。乞時得惡作罪。所得衣物。若價若色若量。與",
    "X40n0719_005:0383a20": "所乞相應者。捨墮。不相應者。無犯。毗婆沙云。二",
    "X40n0719_005:0383a21": "人共乞一衣。突吉羅。為他索。突吉羅。得應量衣。捨",
    "X40n0719_005:0383a22": "墮。得不應量衣。突吉羅。從親里貧乏者索。突吉羅。",
    "X40n0719_005:0383a23": "與少更索多。突吉羅。若非親里先請與衣。後貧乏",
    "X40n0719_005:0383a24": "從索。突吉羅。與少更索多。突吉羅。為他索。亦突吉",
    "X40n0719_005:0383b01": "羅。摩得勒伽云。從非人畜生天邊乞衣。不犯。",
    "X40n0719_005:0383b02": "辯　問。四分為他乞不犯。僧祇及薩婆多皆結吉",
    "X40n0719_005:0383b03": "羅。此復何從。答。見他貧苦而生慈愍。四分許其無",
    "X40n0719_005:0383b04": "愆。欲他為我而作方便。婆沙所以結過。此必論心。",
    "X40n0719_005:0383b05": "乃可定奪。",
    "X40n0719_005:0383b06": "○七過受衣戒。此是遮罪。大乘為眾生故不同學。",
    "X40n0719_005:0383b07": "隨施應受。",
    "X40n0719_005:0383b08": "若比丘。失衣奪衣燒衣漂衣。若非親里居士居士婦。",
    "X40n0719_005:0383b09": "自恣請多與衣。是比丘當知足受衣。若過者。尼薩耆",
    "X40n0719_005:0383b10": "波逸提。",
    "X40n0719_005:0383b11": "緣　眾比丘遇賊失衣。來到祇桓。有優婆塞多持",
    "X40n0719_005:0383b12": "好衣。隨諸比丘意取。比丘自有三衣。報云不取。六",
    "X40n0719_005:0383b13": "群語言。何不取與我等。若與餘人耶。諸比丘遂取",
    "X40n0719_005:0383b14": "與之。少欲者嫌責白佛。故制。",
    "X40n0719_005:0383b15": "釋　若失一衣。不應取。若失二衣。餘一衣或二重",
    "X40n0719_005:0383b16": "三重四重。應擿作一一衣。若三衣都失。應知足受。",
    "X40n0719_005:0383b17": "知足有二種。一者隨居士所與衣受之(不應多索)。二者",
    "X40n0719_005:0383b18": "三衣也(三衣之外不應多受)。若居士自恣請多與衣。或細。或",
    "X40n0719_005:0383b19": "薄。或不牢。應取作二重三重四重。當安緣。當肩上",
    "X40n0719_005:0383b20": "貼障垢膩處。應安鉤鈕。若有餘殘。語居士言。此餘",
    "X40n0719_005:0383b21": "殘衣。裁作何等。若檀越言我不以失衣故與。我自",
    "X40n0719_005:0383b22": "欲與大德耳。彼若欲受者便受。",
    "X40n0719_005:0383b23": "相　比丘尼捨墮。餘三眾突吉羅。",
    "X40n0719_005:0383b24": "○八求益衣價戒。大乘同制。即是惡求多求。",
    "X40n0719_005:0383c01": "若比丘。居土居士婦。為比丘辦衣價。買如是衣與某",
    "X40n0719_005:0383c02": "甲比丘。是比丘。先不受自恣請。到居士家如是說。善",
    "X40n0719_005:0383c03": "哉居士。為我買如是如是衣與我。為好故。若得衣者。",
    "X40n0719_005:0383c04": "尼薩耆波逸提。",
    "X40n0719_005:0383c05": "緣　有一比丘入舍衛城乞食。至居士家。聞居士",
    "X40n0719_005:0383c06": "夫婦。共議辦跋難陀衣價。還以報跋難陀。跋難陀",
    "X40n0719_005:0383c07": "問知其家。明日往語之言。若欲與我衣者。當如是",
    "X40n0719_005:0383c08": "廣大作。新好堅緻。中我受持。居士譏嫌。故制。是後",
    "X40n0719_005:0383c09": "居士自恣請言。大德須何等衣。比丘意疑不敢答。",
    "X40n0719_005:0383c10": "又有居士欲作貴價衣。比丘知足。欲須不如者。亦",
    "X40n0719_005:0383c11": "意疑不敢隨意索。佛言。先受自恣請者不犯。",
    "X40n0719_005:0383c12": "釋　求有二種。一求價。乃至增一小錢。二求衣。乃",
    "X40n0719_005:0383c13": "至增一線。",
    "X40n0719_005:0383c14": "相　求而得。捨墮。不得。突吉羅。比丘尼捨墮。餘三",
    "X40n0719_005:0383c15": "眾突吉羅。不犯者。或為他求等。五分律云。若從",
    "X40n0719_005:0383c16": "親里索好。突吉羅。律攝云。從天等乞。或乞縷繢",
    "X40n0719_005:0383c17": "及小帛片等。不犯。",
    "X40n0719_005:0383c18": "○九求合買衣戒。緣起犯不犯等悉同前。",
    "X40n0719_005:0383c19": "若比丘。二居士居士婦。與比丘辦衣價。持如是衣價。",
    "X40n0719_005:0383c20": "買如是衣與某甲比丘。是比丘。先不受居士自恣請。",
    "X40n0719_005:0383c21": "到二居士家作如是言。善哉。辦如是如是衣價與我。",
    "X40n0719_005:0383c22": "共作一衣。為好故。若得衣者。尼薩耆波逸提。",
    "X40n0719_005:0383c23": "○十索衣過六反戒。此是遮罪。大乘同學。",
    "X40n0719_005:0383c24": "若比丘。若王。若大臣。若婆羅門。若居士。居士婦。遣使",
    "X40n0719_005:0384a01": "為比丘送衣價。持如是衣價與某甲比丘。彼使人至",
    "X40n0719_005:0384a02": "比丘所。語比丘言。大德。今為汝故。送是衣價。受取是。",
    "X40n0719_005:0384a03": "比丘應語彼使如是言。我不應受此衣價。我若須衣。",
    "X40n0719_005:0384a04": "合時清淨。當受。彼使語比丘言。大德有執事人不。須",
    "X40n0719_005:0384a05": "衣比丘應語言有。僧伽藍民。若優婆塞。此是比丘執",
    "X40n0719_005:0384a06": "事人。常為諸比丘執事。時彼使往至執事人所與衣",
    "X40n0719_005:0384a07": "價已。還比丘所如是言。大德所示某甲執事人。我已",
    "X40n0719_005:0384a08": "與衣價。大德知時。往彼當得衣。須衣比丘。當往執事",
    "X40n0719_005:0384a09": "人所。若二反三反為作憶念。應語言我須衣。若二反",
    "X40n0719_005:0384a10": "三反為作憶念。若得衣者善。若不得衣。四反五反六",
    "X40n0719_005:0384a11": "反在前默然立。若四反五反六反在前默然住。得衣",
    "X40n0719_005:0384a12": "者善。若不得衣。過是求得衣者。尼薩耆波逸提。若不",
    "X40n0719_005:0384a13": "得衣。從所得衣價處。若自往。若遣使往。語言。汝先遣",
    "X40n0719_005:0384a14": "使持衣價與某甲比丘。是比丘竟不得衣。汝還取。莫",
    "X40n0719_005:0384a15": "使失。此是時。",
    "X40n0719_005:0384a16": "緣　羅閱城一大臣。遣使持衣價與跋難陀。跋難",
    "X40n0719_005:0384a17": "陀將此使入城。持衣價與親舊長者掌之。異時大",
    "X40n0719_005:0384a18": "臣問使人言。跋難陀著不。報言。不著。即更遣使索",
    "X40n0719_005:0384a19": "還衣價。跋難陀乃疾至長者家索衣。時城中諸長",
    "X40n0719_005:0384a20": "者集會。先有制。不至者罰錢五百。長者報言。大德",
    "X40n0719_005:0384a21": "小待。我赴會還。跋難陀不允。長者為作衣竟。會坐",
    "X40n0719_005:0384a22": "已罷。輸錢五百。即與居士共相譏嫌。故制。",
    "X40n0719_005:0384a23": "釋　僧祇律云。三返往索。六默然住時。或緩期。或",
    "X40n0719_005:0384a24": "急期。云何緩急。若索衣時。答言尊者更一月來。比",
    "X40n0719_005:0384b01": "丘滿一月往索。若復言更一月來。仍滿一月往索。",
    "X40n0719_005:0384b02": "若復言更一月來。又滿一月往索。過三月已。不得",
    "X40n0719_005:0384b03": "復索。若言半月。十日。乃至須臾。過三須臾。不得復",
    "X40n0719_005:0384b04": "索。六反默住亦爾。過六月乃至六須臾已。不得復",
    "X40n0719_005:0384b05": "往。若語物主時。物主言。我先施比丘。隨方便更索。",
    "X40n0719_005:0384b06": "爾時得如前三反語索。六反默住。善見律云。若",
    "X40n0719_005:0384b07": "不口語索。得十二默然求。若一語索。破二默然。二",
    "X40n0719_005:0384b08": "語索。破四默然。乃至六語索。破十二默然。",
    "X40n0719_005:0384b09": "相　比丘尼捨墮。餘三眾突吉羅。十誦律云。是",
    "X40n0719_005:0384b10": "比丘語衣主已。有餘因緣到執事處。若問何故來。",
    "X40n0719_005:0384b11": "答言。我有餘事故來。若言持是衣去。答言。我已語",
    "X40n0719_005:0384b12": "衣主。汝自往共分了。若言但持去。我自解語衣主。",
    "X40n0719_005:0384b13": "爾時受衣持去。不犯。根本律云。若苾芻遣使報",
    "X40n0719_005:0384b14": "已。彼執事人來作是語。聖者可受此衣。應報言。此",
    "X40n0719_005:0384b15": "衣我已捨訖。汝當還彼送衣來處。如是報者善。若",
    "X40n0719_005:0384b16": "取衣者。捨墮。若執事人言。聖者可受此衣。彼之施",
    "X40n0719_005:0384b17": "主。我共平章。令其心喜。若如是者。取衣無犯。",
    "X40n0719_005:0384b18": "○十一蠶綿臥具戒。大乘為眾生故得畜。然不應",
    "X40n0719_005:0384b19": "自受用。緇門警訓云。央掘經言。繒綿皮物。若展",
    "X40n0719_005:0384b20": "轉來。離殺者手。施持戒人。不應受者。是比丘法。",
    "X40n0719_005:0384b21": "受者非悲。南岳道休二師。不衣綿帛。並服艾絮。",
    "X40n0719_005:0384b22": "故南山律師云。佛法東漸。幾六百載。惟斯衡岳。",
    "X40n0719_005:0384b23": "慈行可歸。問。既不許野蠶綿。復聽用羊毛等。並",
    "X40n0719_005:0384b24": "是眾生身分。何故一許一遮。答。蠶綿及毛。雖同",
    "X40n0719_005:0384c01": "是眾生身分。但煑繭專為取綿。殺羊不專為毛。",
    "X40n0719_005:0384c02": "又臥具所須。約綿則生命甚多。約毛則生命尚",
    "X40n0719_005:0384c03": "少。此等戒法。重在消息人情。不必充類致盡",
    "X40n0719_005:0384c04": "也。",
    "X40n0719_005:0384c05": "若比丘。雜野蠶綿作新臥具。尼薩耆波逸提。",
    "X40n0719_005:0384c06": "緣　六羣作新雜野蠶綿臥具。至養蠶家索綿。報",
    "X40n0719_005:0384c07": "言。待蠶熟時。六群在邊住待。看彼曝繭。蠶蛹作聲。",
    "X40n0719_005:0384c08": "居士譏嫌。故制。根本律云。外道嫌賤。作如是言。",
    "X40n0719_005:0384c09": "若用此者。殺多有情。如何以好衣食。施彼禿人斷",
    "X40n0719_005:0384c10": "物命者。乃至佛聞。故制。",
    "X40n0719_005:0384c11": "釋　雜者。若毳。若劫貝。拘遮羅乳葉草。若芻摩。若",
    "X40n0719_005:0384c12": "麻。僧祇律云。憍奢耶有二種。一者生。二者作。生",
    "X40n0719_005:0384c13": "者細絲。作者紡絲。",
    "X40n0719_005:0384c14": "相　自作。教他作。成。盡捨墮。不成。突吉羅。為他作。",
    "X40n0719_005:0384c15": "成。不成。盡突吉羅。是中捨者。若以斤斧細斬和泥",
    "X40n0719_005:0384c16": "塗壁塗埵。餘四眾。突吉羅。不犯者。若得已成者。斧",
    "X40n0719_005:0384c17": "斬和泥塗壁埵。僧祇律云。若作三衣。若經。若緯。",
    "X40n0719_005:0384c18": "若中。若邊。若間紃。若緣。若細褋。若補。作成。捨墮。受",
    "X40n0719_005:0384c19": "用。越毗尼罪。應僧中捨。僧不應還。亦不得餘用。正",
    "X40n0719_005:0384c20": "得敷地及作簾帳(下二戒並同)。五分律云。應捨與僧。",
    "X40n0719_005:0384c21": "不得捨與餘人。僧以敷地。或敷牀上。除捨褥比丘。",
    "X40n0719_005:0384c22": "餘一切僧隨次坐臥。雖不自作。不使人作。他施而",
    "X40n0719_005:0384c23": "受。亦捨墮。",
    "X40n0719_005:0384c24": "辯　此中捨法。當准五分。大意眾僧得畜。不得私",
    "X40n0719_005:0385a01": "畜。正與大乘教意相符。",
    "X40n0719_005:0385a02": "○十二作黑臥具戒。大乘同學。義亦如前。",
    "X40n0719_005:0385a03": "若比丘。以新純黑羺羊毛作新臥具者。尼薩耆波逸",
    "X40n0719_005:0385a04": "提。",
    "X40n0719_005:0385a05": "緣　毗舍離諸梨車子。多行邪婬。以純黑羊毛作",
    "X40n0719_005:0385a06": "[疊*毛]。被體夜行。使人不見。六羣效而作之。梨車語言。",
    "X40n0719_005:0385a07": "我等為婬欲故。汝等作此。何所為耶。比丘白佛。故",
    "X40n0719_005:0385a08": "制。",
    "X40n0719_005:0385a09": "釋　純黑者。或生黑。或染黑。",
    "X40n0719_005:0385a10": "相　犯輕重同上。餘四眾突吉羅。不犯者。作枕。作",
    "X40n0719_005:0385a11": "一切小用等。五分律云。應捨與僧。僧以敷牀。不",
    "X40n0719_005:0385a12": "得敷地。餘如上說。十誦律云。不犯者。為塔為僧",
    "X40n0719_005:0385a13": "作。",
    "X40n0719_005:0385a14": "○十三不雜色作臥具戒。大乘同學。",
    "X40n0719_005:0385a15": "若比丘。作新臥具。應用二分純黑羊毛。三分白。四分",
    "X40n0719_005:0385a16": "牻。若比丘。不用二分黑三分白四分牻作新臥具者。",
    "X40n0719_005:0385a17": "尼薩耆波逸提。",
    "X40n0719_005:0385a18": "緣　六羣作純白臥具。居士譏嫌似王若大臣。故",
    "X40n0719_005:0385a19": "制。",
    "X40n0719_005:0385a20": "釋　牻色者。頭上毛。耳毛。脚毛。或餘牻色毛。若作",
    "X40n0719_005:0385a21": "四十鉢羅臥具。二十鉢羅黑。十鉢羅白。十鉢羅牻。",
    "X40n0719_005:0385a22": "若作三十二十鉢羅者。類此減之(十誦律云。一鉢羅。此四兩也)。",
    "X40n0719_005:0385a23": "相　犯輕重同上。餘四眾突吉羅。不犯者。若得已",
    "X40n0719_005:0385a24": "成者。割截壞之。若作枕。作小用等。十誦律云。用",
    "X40n0719_005:0385b01": "黑乃至多一兩。捨墮。用白乃至多一兩。突吉羅。用",
    "X40n0719_005:0385b02": "牻乃至減一兩。捨墮。律攝云。或黑者易得。餘色",
    "X40n0719_005:0385b03": "難求。斤數減增。並成非犯。",
    "X40n0719_005:0385b04": "○十四臥具不滿六年持戒。大乘同學。",
    "X40n0719_005:0385b05": "若比丘。作新臥具。持至六年。若減六年。不捨故。更作",
    "X40n0719_005:0385b06": "新者。除僧羯磨。尼薩耆波逸提。",
    "X40n0719_005:0385b07": "緣　六群嫌臥具或重或輕或薄或厚。不捨故。更",
    "X40n0719_005:0385b08": "作新者。藏積眾多。故制。後一比丘得乾痟病。有因",
    "X40n0719_005:0385b09": "緣欲遊人間。糞掃臥具重。不堪持行。諸比丘白佛。",
    "X40n0719_005:0385b10": "佛聽僧與彼作。白二羯磨。",
    "X40n0719_005:0385b11": "相　犯輕重同前。餘四眾突吉羅。僧祇律云。僧",
    "X40n0719_005:0385b12": "中捨已。僧不應還。僧得受用。但不得襯身(次戒同)。",
    "X40n0719_005:0385b13": "○十五坐具不帖故者戒。大乘同學。",
    "X40n0719_005:0385b14": "若比丘。作新坐具。當取故者縱廣一磔手帖著新者",
    "X40n0719_005:0385b15": "上。壞色故。若作新坐具。不取故者縱廣一磔手帖著",
    "X40n0719_005:0385b16": "新者上。用壞色故。尼薩耆波逸提(餘四部中。俱云佛一磔手)。",
    "X40n0719_005:0385b17": "緣　佛在給孤獨園。遣人請食。諸佛常法。諸比丘",
    "X40n0719_005:0385b18": "受請後。徧行諸房。見故坐具處處狼藉。乃令比丘",
    "X40n0719_005:0385b19": "作新坐具。取故者縱廣一磔手帖著新者上。壞色",
    "X40n0719_005:0385b20": "故。六羣不依佛誨。故結此戒。僧祇律云。世尊以",
    "X40n0719_005:0385b21": "五事利益故。五日一按行僧房。一者聲聞弟子不",
    "X40n0719_005:0385b22": "著有為事不。二者不著世俗言論不。三者不著睡",
    "X40n0719_005:0385b23": "眠妨行道不。四者觀病比丘不。五者為年少新出",
    "X40n0719_005:0385b24": "家比丘。見如來威儀庠序。起歡喜心。",
    "X40n0719_005:0385c01": "釋　五分律云。佛一磔手。方二尺。壞好色者。隨意",
    "X40n0719_005:0385c02": "覆新者上。根本律云。為壞色者。欲令其得堅牢",
    "X40n0719_005:0385c03": "故。",
    "X40n0719_005:0385c04": "相　餘四眾突吉羅。不犯者。自無故者。得已成者。",
    "X40n0719_005:0385c05": "他為我作。純故者作。十誦律云。若減取作乃至",
    "X40n0719_005:0385c06": "半寸。突吉羅。",
    "X40n0719_005:0385c07": "附　律攝云。尼師但那。應兩重作。疊為三分。應截",
    "X40n0719_005:0385c08": "斷作葉。與三衣葉同。十誦律云。不應取單尼師",
    "X40n0719_005:0385c09": "壇。不應離尼師壇宿。",
    "X40n0719_005:0385c10": "○十六持羊毛遠行戒。大乘同學。",
    "X40n0719_005:0385c11": "若比丘道路行得羊毛。若無人持。得自持乃至三由",
    "X40n0719_005:0385c12": "旬。若無人持。自持過三由旬。尼薩耆波逸提。",
    "X40n0719_005:0385c13": "緣　跋難陀道路行。多得羊毛。貫杖頭擔在道行。",
    "X40n0719_005:0385c14": "居士嫌責為販賣羊毛。故制。",
    "X40n0719_005:0385c15": "相　自持過三由旬。捨墮。令餘人持。無犯。若於中",
    "X40n0719_005:0385c16": "間助持。突吉羅。令餘四眾持過三由旬。突吉羅。除",
    "X40n0719_005:0385c17": "羊毛。持餘拘遮羅等過三由旬。突吉羅。若擔餘物。",
    "X40n0719_005:0385c18": "著杖頭行。亦突吉羅。餘四眾突吉羅。五分律云。",
    "X40n0719_005:0385c19": "應使淨人擔。若無淨人。乃聽自持。不得擔擔頭戴",
    "X40n0719_005:0385c20": "背負。犯者突吉羅。薩婆多摩得勒伽云。空中持",
    "X40n0719_005:0385c21": "羊毛去。與化人持去。皆突吉羅。",
    "X40n0719_005:0385c22": "附　律攝云。凡諸苾芻。不應負擔。",
    "X40n0719_005:0385c23": "○十七使尼染羊毛戒。大乘同學。",
    "X40n0719_005:0385c24": "若比丘。使非親里比丘尼浣染擘羊毛者。尼薩耆波",
    "X40n0719_005:0386a01": "逸提。",
    "X40n0719_005:0386a02": "緣　六群使大愛道比丘尼浣染擘羊毛。染色汙",
    "X40n0719_005:0386a03": "手。往見世尊。世尊問知其故。訶責六群結戒。是後",
    "X40n0719_005:0386a04": "比丘畏慎。不敢使親里尼浣染擘。佛更開之。",
    "X40n0719_005:0386a05": "相　浣染擘。各一捨墮(一捨三墮如前說)。使浣不浣等。各",
    "X40n0719_005:0386a06": "一突吉羅。使非親里餘二女眾。突吉羅。餘四眾突",
    "X40n0719_005:0386a07": "吉羅。薩婆多論云。使浣染僧物。突吉羅。",
    "X40n0719_005:0386a08": "○十八受金銀戒。此是遮罪。大乘為眾生故聽受。",
    "X40n0719_005:0386a09": "然須淨人掌舉。設無淨人者。心不染著。亦得自",
    "X40n0719_005:0386a10": "捉。若貪心自畜。即是多欲不知足。名染汙犯。故",
    "X40n0719_005:0386a11": "警訓云。一田宅園林。二種植生種。三貯積穀帛。",
    "X40n0719_005:0386a12": "四畜養人僕。五養繫禽獸。六錢寶貴物。七氈褥",
    "X40n0719_005:0386a13": "釜鑊。八象金飾牀及諸重物。此之八名。經論及",
    "X40n0719_005:0386a14": "律。盛列通數。顯過不應。又律經言。若有畜者。非",
    "X40n0719_005:0386a15": "我弟子。由此八種。皆長貪壞道。汙染梵行。有得",
    "X40n0719_005:0386a16": "穢果。故名不淨也。涅槃云。若諸弟子。無人供須。",
    "X40n0719_005:0386a17": "時世饑饉。飲食難得。為欲護持建立正法。我聽",
    "X40n0719_005:0386a18": "弟子受畜金銀車乘田宅穀米。貿易所須。雖聽",
    "X40n0719_005:0386a19": "受畜如是等物。要須淨施篤信檀越。",
    "X40n0719_005:0386a20": "若比丘。自手捉錢若金銀。若教人捉。若置地受者。尼",
    "X40n0719_005:0386a21": "薩耆波逸提。",
    "X40n0719_005:0386a22": "緣　羅閱城有大臣。與跋難陀親善。彼於異時。大",
    "X40n0719_005:0386a23": "得猪肉。勅其婦留分與之。時城中節會日。作眾伎",
    "X40n0719_005:0386a24": "樂。竟夜不眠。大臣兒饑乏問母有殘肉不。母言。唯",
    "X40n0719_005:0386b01": "有跋難陀分在。兒即取五錢與母言。持此錢更市",
    "X40n0719_005:0386b02": "肉與之。晨朝跋難陀詣大臣家。婦語其故。即索錢",
    "X40n0719_005:0386b03": "寄市肆上而去。居士及王大臣皆共譏嫌。惟珠髻",
    "X40n0719_005:0386b04": "大臣。善為說法解釋。既解釋已。往白世尊。世尊讚",
    "X40n0719_005:0386b05": "其所說。多有所益。大臣當知。日月有四患。不明。不",
    "X40n0719_005:0386b06": "淨。不能有所照。亦無威神。云何為四。阿修羅。煙。雲。",
    "X40n0719_005:0386b07": "塵霧。是日月大患。沙門婆羅門亦有四患。不明。不",
    "X40n0719_005:0386b08": "淨。不能有所照。亦無威神。云何為四。不捨飲酒。不",
    "X40n0719_005:0386b09": "捨婬欲。不捨手持金銀。不捨邪命自活。是四大患。",
    "X40n0719_005:0386b10": "時少欲比丘。亦嫌責跋難陀。白佛結戒。",
    "X40n0719_005:0386b11": "相　是中捨者。若彼有信樂守園人。或優婆塞。當",
    "X40n0719_005:0386b12": "語言。此是我所不應。汝當知之。若彼人取。還與比",
    "X40n0719_005:0386b13": "丘者。當為彼人物故受。勅淨人使掌之。若得淨衣",
    "X40n0719_005:0386b14": "鉢鍼筒尼師壇。應貿易受持之。若彼優婆塞取已。",
    "X40n0719_005:0386b15": "與比丘淨衣鉢尼師壇鍼筒。應取持之。若彼取已",
    "X40n0719_005:0386b16": "不還者。令餘比丘。語言。佛有教。為淨故與汝。汝應",
    "X40n0719_005:0386b17": "還彼比丘物。若餘比丘不語者。當自往語言。佛有",
    "X40n0719_005:0386b18": "教。為淨故與汝。汝今可與僧。與塔。與二師。與同學",
    "X40n0719_005:0386b19": "知識。或還本主。何以故。不欲使失彼信施故。若不",
    "X40n0719_005:0386b20": "語彼人知是看是者。突吉羅。比丘尼捨墮。餘三眾",
    "X40n0719_005:0386b21": "突吉羅。第三分云。有比丘在塜間得錢。自持來。",
    "X40n0719_005:0386b22": "佛言。不應取。彼比丘須銅。佛言。打破壞相。然後得",
    "X40n0719_005:0386b23": "自持去。僧祇律云。病人得使淨人畜。莫貪著。若",
    "X40n0719_005:0386b24": "犯捨墮物。僧中捨已。不得還彼比丘。僧亦不應分。",
    "X40n0719_005:0386c01": "若多者應著無盡物中。所生息利。得作房舍中衣。",
    "X40n0719_005:0386c02": "不得食用。比丘凡得錢。及安居訖得衣直。不應自",
    "X40n0719_005:0386c03": "取。當使淨人知。若無淨人。指脚邊地語言。是中知。",
    "X40n0719_005:0386c04": "著地已。自用草葉塼瓦等遙擲覆上。待淨人來令",
    "X40n0719_005:0386c05": "知。隨國土中所用。若銅錢。鐵錢。胡膠錢。皮錢竹籌。",
    "X40n0719_005:0386c06": "悉不應捉。或有國土所用。相不成就。或相成就。國",
    "X40n0719_005:0386c07": "所不用。捉者皆越毗尼罪。國所不用。相不成就。作",
    "X40n0719_005:0386c08": "銅鐵捉。無罪。五分律云。僧應白二羯磨。差一比",
    "X40n0719_005:0386c09": "丘作棄金銀及錢人。彼比丘應棄此物著坑中火",
    "X40n0719_005:0386c10": "中流水中曠野中。不應誌處。若捉著餘處。不得更",
    "X40n0719_005:0386c11": "捉。彼比丘不應問僧此物當云何。僧亦不應教作",
    "X40n0719_005:0386c12": "是作是。若不棄不問。而使淨人貿僧衣食來與僧。",
    "X40n0719_005:0386c13": "僧得受。若分者。惟犯罪人不得受分。不犯者。雖施",
    "X40n0719_005:0386c14": "比丘。比丘不知。淨人受之。為買淨物。有諸比丘",
    "X40n0719_005:0386c15": "欲遠行。從長者索道糧。彼即使人賷金銀錢物送",
    "X40n0719_005:0386c16": "之。既至所在。所長甚多。使還白主。主言。我已為施。",
    "X40n0719_005:0386c17": "不應還取。汝可持至僧坊施僧。佛言。聽淨人為僧",
    "X40n0719_005:0386c18": "受之。以易僧所須物。諸比丘不應知事。十誦律",
    "X40n0719_005:0386c19": "云。自手取寶若少。應棄。若多。設得同心淨人。應語",
    "X40n0719_005:0386c20": "言。我以不淨故。不應取。汝應取。淨人取已。語比丘",
    "X40n0719_005:0386c21": "言。此物與比丘。比丘言。此是不淨物。若淨當受。若",
    "X40n0719_005:0386c22": "不得同心淨人。應作四方僧臥具。應入僧中言。諸",
    "X40n0719_005:0386c23": "大德。我自手取寶。得波逸提罪。我今發露。不敢覆",
    "X40n0719_005:0386c24": "藏。悔過。僧應問。汝捨是寶不。答言。已捨。僧應問。汝",
    "X40n0719_005:0387a01": "見罪不。答言。見罪。僧應語言。後莫復作。若言未捨。",
    "X40n0719_005:0387a02": "僧應約勅令捨。若不約勅。一切僧得突吉羅。若約",
    "X40n0719_005:0387a03": "勅而不捨。是比丘突吉羅。根本律云。若為修營",
    "X40n0719_005:0387a04": "房舍等事。應求草木車乘人工。不應求金銀錢等。",
    "X40n0719_005:0387a05": "若捉方國共所用錢。犯捨墮。若捉非方國所用錢。",
    "X40n0719_005:0387a06": "得惡作罪。若捉赤銅鍮石銅鐵鉛鍚者不犯。若有",
    "X40n0719_005:0387a07": "他施衣價。欲須便受。受已。即作彼人物心而持畜",
    "X40n0719_005:0387a08": "之。應委寄淨人使持。不應自捉。若無淨人持物。對",
    "X40n0719_005:0387a09": "一苾芻作如是語。具壽存念。我某甲。得此不淨物。",
    "X40n0719_005:0387a10": "我當持此不淨之物換取淨財。如是三說。隨情受",
    "X40n0719_005:0387a11": "用。勿致疑心。若復僧寺有去驚怖。所有塔僧金銀",
    "X40n0719_005:0387a12": "錢寶。應牢藏舉。方可移去。若無深信淨人居士。應",
    "X40n0719_005:0387a13": "使求寂。求寂亦無。苾芻自手穿坑藏舉。如我為難",
    "X40n0719_005:0387a14": "所開事者。難去之後。則不應行。律攝云。若安居",
    "X40n0719_005:0387a15": "時。施主持衣價與苾芻眾。即作委寄此施主心而",
    "X40n0719_005:0387a16": "受取之。應求信敬淨人居士為淨施主。作施主物",
    "X40n0719_005:0387a17": "想執捉。無犯。若無施主可得。應持金銀等物。對一",
    "X40n0719_005:0387a18": "苾芻說言。具壽存念。我某甲得此不淨財。當持此",
    "X40n0719_005:0387a19": "不淨財換取淨財。如是三說。應自持舉。或令餘人",
    "X40n0719_005:0387a20": "舉之(按懷素所集羯磨。亦復採取此法。此在末世。誡為易行方便。斷宜遵奉矣)。若苾芻。",
    "X40n0719_005:0387a21": "於行路中。得金銀等。為道糧故。應自持去。或令淨",
    "X40n0719_005:0387a22": "人及求寂持去。應知求寂於金銀等。但制自畜。不",
    "X40n0719_005:0387a23": "遮執捉。",
    "X40n0719_005:0387a24": "證　大般涅槃經云。若言佛聽比丘畜諸奴婢不",
    "X40n0719_005:0387b01": "淨之物。金銀珍寶。穀米倉庫。牛羊象馬。販賣求利。",
    "X40n0719_005:0387b02": "於饑饉世。憐愍子故。復聽諸比丘儲貯陳宿手自",
    "X40n0719_005:0387b03": "作食。不受而啖。如是等語。所不應依。",
    "X40n0719_005:0387b04": "附　善見律云。有四種受用。一者有慚愧用。謂無",
    "X40n0719_005:0387b05": "慚愧人親近有慚愧人。是名有慚愧受用。二者無",
    "X40n0719_005:0387b06": "慚愧用。謂有慚愧人親近無慚愧人。是名無慚愧",
    "X40n0719_005:0387b07": "受用。得罪。有慚愧人親近無慚愧人。後必隨其作",
    "X40n0719_005:0387b08": "惡。故名無慚愧人。無慚愧人親近有慚愧人。必當",
    "X40n0719_005:0387b09": "改惡修善。是名有慚愧人。三者有法用。謂有慚愧",
    "X40n0719_005:0387b10": "人依法而得。四者無法用。謂無慚愧人不依法得。",
    "X40n0719_005:0387b11": "若得此物。如得毒藥無異。僧祇律云。有一比丘。",
    "X40n0719_005:0387b12": "將一沙彌歸看親里。路經曠野。中有非人。化作龍",
    "X40n0719_005:0387b13": "形。右遶沙彌。散華讚言。善哉。大得善利。捨家出家。",
    "X40n0719_005:0387b14": "比丘到親里家問訊已。欲還時。親里婦言。汝今還",
    "X40n0719_005:0387b15": "去。道迥多乏。可持是錢市易所須。沙彌受取。繫著",
    "X40n0719_005:0387b16": "衣頭。中道非人復化作龍。左遶沙彌。以土坌上。說",
    "X40n0719_005:0387b17": "如是言。汝失善利。出家修道而捉錢行。沙彌便啼。",
    "X40n0719_005:0387b18": "比丘顧問其故。答言。我不憶有過。無故得惱。師言。",
    "X40n0719_005:0387b19": "汝有所捉耶。答言。持是錢來。師令棄已。非人復來",
    "X40n0719_005:0387b20": "如前供養。比丘以是因緣白佛。佛言。從今不聽沙",
    "X40n0719_005:0387b21": "彌持金銀錢。若比丘。使沙彌最初捉金銀錢者。越",
    "X40n0719_005:0387b22": "毗尼罪。若見沙彌先已捉。後使捉者。無罪。",
    "X40n0719_005:0387b23": "○十九賣買寶物戒。大乘同制。",
    "X40n0719_005:0387b24": "若比丘。種種賣買寶物者。尼薩耆波逸提。",
    "X40n0719_005:0387c01": "緣　跋難陀往市肆上。以錢易錢持去。居士譏嫌。",
    "X40n0719_005:0387c02": "故制。錢有八種。金錢。銀錢。銅錢。鐵錢。白鑞錢。鉛錫",
    "X40n0719_005:0387c03": "錢。木錢。胡膠錢。",
    "X40n0719_005:0387c04": "相　捨法同上。比丘尼捨墮。餘三眾突吉羅。不犯",
    "X40n0719_005:0387c05": "者。若以錢貿瓔珞具。為佛法僧。若以瓔珞具易錢。",
    "X40n0719_005:0387c06": "為佛法僧。律攝云。若為三寶出納。或施主作無",
    "X40n0719_005:0387c07": "盡藏。設有馳求。並成非犯。然此等物出利之時應",
    "X40n0719_005:0387c08": "一倍納質。求好保證。明作契書。年終之日。應告上",
    "X40n0719_005:0387c09": "座及授事人。皆同使知。或復告彼信心鄔波索迦。",
    "X40n0719_005:0387c10": "○二十販賣戒。大乘同制。",
    "X40n0719_005:0387c11": "若比丘。種種販賣。尼薩耆波逸提。",
    "X40n0719_005:0387c12": "緣　跋難陀在無住處村中。持生薑易食而去。舍",
    "X40n0719_005:0387c13": "利弗乞食至賣飯家。彼即索價。又舍衛城有外道。",
    "X40n0719_005:0387c14": "得一貴價衣。持至僧伽藍貿易。跋難陀語言。明日",
    "X40n0719_005:0387c15": "來。即其夜浣故衣。擣治光澤如新。晨朝易之。外道",
    "X40n0719_005:0387c16": "得衣。還所止園中。示諸外道。中有智慧者。語言。汝",
    "X40n0719_005:0387c17": "為他所欺。此外道即持衣欲相還。跋難陀不允。外",
    "X40n0719_005:0387c18": "道譏嫌。故制。",
    "X40n0719_005:0387c19": "釋　種種販賣者。以時易時。以時易非時。易七日。",
    "X40n0719_005:0387c20": "易盡形壽。易波利迦羅。以非時易非時。易七日。盡",
    "X40n0719_005:0387c21": "形壽及時等。乃至以波利迦羅易時非時等。賣者。",
    "X40n0719_005:0387c22": "價直一錢。數數上下。增言直三錢五錢。買亦如是。",
    "X40n0719_005:0387c23": "相　種種販賣。得者捨墮。不得。突吉羅。比丘尼捨",
    "X40n0719_005:0387c24": "墮。餘三眾突吉羅。不犯者。與五眾出家人貿易。自",
    "X40n0719_005:0388a01": "審定不相高下。不與餘人貿易。若使淨人貿易。若",
    "X40n0719_005:0388a02": "悔者應還。若以蘇易油。以油易蘇。僧祇律云。若",
    "X40n0719_005:0388a03": "肆上物先有定價。比丘持直來買。置地時。應語物",
    "X40n0719_005:0388a04": "主言。此直。知是物。若不語默持去。越毗尼罪。若彼",
    "X40n0719_005:0388a05": "物應直五十而索百錢。比丘言我以五十。知是。如",
    "X40n0719_005:0388a06": "是不名為下。若比丘。知前人欲買物。不得抄買。買",
    "X40n0719_005:0388a07": "者越毗尼罪。若作是念。此後穀當貴。糴時越毗尼",
    "X40n0719_005:0388a08": "罪。糶時捨墮。若恐某時糓貴。我今糴此穀。依是得",
    "X40n0719_005:0388a09": "誦經坐禪行道。到時穀大貴。食長。與二師。或作功",
    "X40n0719_005:0388a10": "德。餘者糶得利無罪。買鉢買藥等亦爾。五分律",
    "X40n0719_005:0388a11": "云。若欲貿易。應使淨人。語言。為我以此物易彼物。",
    "X40n0719_005:0388a12": "又應心念。寧使彼得我利。我不得彼利。若自貿易。",
    "X40n0719_005:0388a13": "應於五眾中。若與白衣貿易。突吉羅。根本律云。",
    "X40n0719_005:0388a14": "若為利買。不為利賣。買時惡作。賣時無犯。若不為",
    "X40n0719_005:0388a15": "利買。為利故賣。買時無犯。賣時捨墮。若向餘方買",
    "X40n0719_005:0388a16": "物而去。元不求利。到處賣時。雖得利無犯。律攝",
    "X40n0719_005:0388a17": "云。若賣買時。不依實說。或以偽濫斗稱欺誑於他。",
    "X40n0719_005:0388a18": "得妄語罪。獲物之時。犯盜。凡持財物欲賣買時。先",
    "X40n0719_005:0388a19": "須定意無求利心。隨處獲利。悉皆無犯。尼陀那",
    "X40n0719_005:0388a20": "云。苾芻不應為他俗人斷價。不應酬價高下。若無",
    "X40n0719_005:0388a21": "俗人代酬。應可二三得自酬價。過此得惡作罪。",
    "X40n0719_005:0388a22": "十誦律云。以此不淨物買食。口口突吉羅。買衣。隨",
    "X40n0719_005:0388a23": "著波逸提。若共貿物。前人心悔。應還。若過七日。不",
    "X40n0719_005:0388a24": "應還。若以減價索他貴衣。突吉羅。若必須是物。三",
    "X40n0719_005:0388b01": "索不肯者。應覓淨人使買。薩婆多論云。寧作屠",
    "X40n0719_005:0388b02": "兒。不為販賣。一切欺害故。此販賣物。設與眾僧作",
    "X40n0719_005:0388b03": "食。僧不應食。作四方僧房。不得住中。作塔作像。不",
    "X40n0719_005:0388b04": "應向禮。又云。但佛作意禮(作意禮者。不必身口致禮也。所以如此嚴拒絕",
    "X40n0719_005:0388b05": "者。正恐無慚之輩。妄以供養三寶為有功德。僥倖補過耳)。凡作持戒比丘。不應",
    "X40n0719_005:0388b06": "受用此物。若此比丘死。此物應羯磨分(既死則無復貪心可",
    "X40n0719_005:0388b07": "長。故仍同亡比丘物。羯磨分之)。",
    "X40n0719_005:0388b08": "○二十一畜長鉢戒。大乘為眾生故不同學。",
    "X40n0719_005:0388b09": "若比丘。畜長鉢不淨施。得齊十日。過者。尼薩耆波逸",
    "X40n0719_005:0388b10": "提。",
    "X40n0719_005:0388b11": "緣　六羣畜鉢。好者持。不好者置。有居士詣房觀",
    "X40n0719_005:0388b12": "看。譏嫌如陶師賣瓦肆。故制。阿難得蘇摩國貴價",
    "X40n0719_005:0388b13": "鉢。欲奉大迦葉而適不在。恐犯此戒。佛問迦葉幾",
    "X40n0719_005:0388b14": "時當還。報言十日。乃聽畜齊十日。",
    "X40n0719_005:0388b15": "釋　鉢有二種。鐵鉢。瓦鉢。根本律云。上鉢受二",
    "X40n0719_005:0388b16": "升米飯。中者升半。小者一升。",
    "X40n0719_005:0388b17": "相　十日中所得鉢。若得若不得。至第十一日明",
    "X40n0719_005:0388b18": "相出。盡捨墮。餘如長衣戒說。比丘尼捨墮。律攝",
    "X40n0719_005:0388b19": "云。若減量。若過量。若擬與餘人出家近圓。濟其所",
    "X40n0719_005:0388b20": "用。雖不分別。無犯。若為貯羮菜。或用飲水。畜二小",
    "X40n0719_005:0388b21": "鉢。及安鹽盤子并匙。悉無犯。又於大鉢之中隨容",
    "X40n0719_005:0388b22": "小鉢。若順所須。多畜非犯。應更畜一大鉢。防闕事",
    "X40n0719_005:0388b23": "故。薩婆多論云。若畜長白鐵鉢。瓦鉢未燒。一切",
    "X40n0719_005:0388b24": "不應量鉢。突吉羅。第三分云。鍵[金*咨]小鉢次鉢。聽",
    "X40n0719_005:0388c01": "不作淨施畜。五分律云。若得二鉢。應問師。何者",
    "X40n0719_005:0388c02": "勝。師若不善分別。應各五日用。自知勝者受持。不",
    "X40n0719_005:0388c03": "如者與人。",
    "X40n0719_005:0388c04": "辯　問。律攝許減量過量等。若順所須。多畜非犯。",
    "X40n0719_005:0388c05": "薩婆多論。若畜長白鐵鉢等。皆突吉羅。此復何從。",
    "X40n0719_005:0388c06": "答。言順所須。則雖多亦有分限。若畜白鐵鉢等。既",
    "X40n0719_005:0388c07": "非堪用之物。必是積聚慳貪。安得無犯。",
    "X40n0719_005:0388c08": "○二十二畜鉢求好戒。大乘同學。",
    "X40n0719_005:0388c09": "若比丘。畜鉢。減五綴不漏。更求新鉢。為好故。尼薩耆",
    "X40n0719_005:0388c10": "波逸提。彼比丘。應往僧中捨。展轉取最下鉢與之。令",
    "X40n0719_005:0388c11": "持。乃至破。應持。此是時。",
    "X40n0719_005:0388c12": "緣　跋難陀鉢破。入舍衛城向諸居士求鉢。破一",
    "X40n0719_005:0388c13": "鉢得多鉢。異時居士於一處集。各自言得福無量。",
    "X40n0719_005:0388c14": "以市鉢與跋難陀故。即共譏嫌。故制。",
    "X40n0719_005:0388c15": "釋　五綴者。相去兩指間一綴。十誦律云。聽用",
    "X40n0719_005:0388c16": "若鐵若銅綴鉢。根本律云。若鉢難得。隨意修理。",
    "X40n0719_005:0388c17": "若易得處。應可棄之。更覓好者。",
    "X40n0719_005:0388c18": "相　滿五綴不漏。更求新者。突吉羅。比丘尼捨墮。",
    "X40n0719_005:0388c19": "餘三眾突吉羅。不犯者。減五綴漏故求。若為他求。",
    "X40n0719_005:0388c20": "他為己求。不求而得。施僧次得。自價買畜。根本",
    "X40n0719_005:0388c21": "律云。此鉢不應守持。不應分別。亦不與人。應畜二",
    "X40n0719_005:0388c22": "鉢袋。好者安長鉢。不好者安舊鉢。乞食時。應將二",
    "X40n0719_005:0388c23": "鉢。得乾飯。著長鉢中。得濕飯。著舊鉢中。應於舊鉢",
    "X40n0719_005:0388c24": "中食。先洗長鉢。曬曝安置。皆以長鉢為先。安龕及",
    "X40n0719_005:0389a01": "火熏時。皆於好處先安。長鉢。若道行時。舊鉢遣人",
    "X40n0719_005:0389a02": "持。長鉢自持。無人為擎者。長鉢安左畔。舊鉢安右",
    "X40n0719_005:0389a03": "畔。自持而去。此之治罰。乃至盡形。或至破來。應好",
    "X40n0719_005:0389a04": "護持。違者得越法罪。僧祇律云。是持綴鉢比丘。",
    "X40n0719_005:0389a05": "若故打破。波逸提。或二師知識等。憫其洗鉢妨道。",
    "X40n0719_005:0389a06": "藏去不見已。更乞無罪。乞得一鉢。應受持。若得兩",
    "X40n0719_005:0389a07": "鉢。一入僧淨廚。乃至得十鉢。九入僧淨廚。求得鉢",
    "X40n0719_005:0389a08": "直亦如是。薩婆多摩得勒伽云。若乞得眾多鉢。",
    "X40n0719_005:0389a09": "應捨一意所貪樂者。餘者應與同意。",
    "X40n0719_005:0389a11": "重治毗尼事義集要卷第五"
}