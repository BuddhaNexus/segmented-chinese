{
    "T24n1451_009:0240c18": "根本說一切有部毘奈耶雜事",
    "T24n1451_009:0240c19": "卷第九",
    "T24n1451_009:0240c21": "三藏法師義淨奉　制譯",
    "T24n1451_009:0240c22": "第二門第四子攝頌勝鬘之餘",
    "T24n1451_009:0240c23": "爾時惡生告苦母言：「劫比羅國諸釋種子勇",
    "T24n1451_009:0240c24": "健難當，今閉城門上城防護，我等何能得為",
    "T24n1451_009:0240c25": "殺害？今且歸還。」苦母答曰：「大王！諸有大城，以",
    "T24n1451_009:0240c26": "巧方便皆當破滅。我昔曾聞古仙所言：『有其",
    "T24n1451_009:0240c27": "五事決勝於他。云何為五？頌云：",
    "T24n1451_009:0240c28": "「『「和好行財賄，　　矯詐為毒術；",
    "T24n1451_009:0240c29": "後當以兵力，　　是智人所為。」』",
    "T24n1451_009:0241a01": "「准斯道理，應設方便先為矯詐，遣使詣彼持",
    "T24n1451_009:0241a02": "王教命而告之曰：『今我於仁有愛戀心實無",
    "T24n1451_009:0241a03": "惡意，緣有少事要欲入城，幸為開門暫見容",
    "T24n1451_009:0241a04": "納，即還速出不敢停留。』」依計至彼傳如上說，",
    "T24n1451_009:0241a05": "城內諸人共集議論：「為當放入？為不許耶？」或",
    "T24n1451_009:0241a06": "言：「放入。」或言：「不可。」或言：「總集一處可共行籌，",
    "T24n1451_009:0241a07": "若籌多者應隨其語。」眾然其說，即共行籌。是",
    "T24n1451_009:0241a08": "時罪惡魔王作如是念：「我常隨逐沙門喬答",
    "T24n1451_009:0241a09": "摩，覓其瑕隙不能得便。我今宜可害彼眷屬，",
    "T24n1451_009:0241a10": "正是其時。」即便變身作老釋子，居其上座先",
    "T24n1451_009:0241a11": "受取籌，以次諸人見彼受籌，咸云：「老宿既受，",
    "T24n1451_009:0241a12": "我何不取？」于時眾內多人受籌，既見籌多遂",
    "T24n1451_009:0241a13": "即開門令王軍入。王曰：「我已棄捨劫比羅城，",
    "T24n1451_009:0241a14": "諸釋迦子任情誅殺。」眾聞教已，便縱四兵，",
    "T24n1451_009:0241a15": "旗鼓震天，囂聲聒地，隨處誅戮無悲愍心。時",
    "T24n1451_009:0241a16": "釋種大名見此事已，於諸眷屬起極悲憐，頭",
    "T24n1451_009:0241a17": "髮蓬亂即疾往詣惡生之所白言：「大王當與",
    "T24n1451_009:0241a18": "我願。」王曰：「欲須何願？」白言：「於諸釋種幸施無",
    "T24n1451_009:0241a19": "畏。」王曰：「諸餘釋種我不能捨，汝之家屬隨意",
    "T24n1451_009:0241a20": "當出。」答曰：「我今入池自沈水底，乃至我身未",
    "T24n1451_009:0241a21": "出已來，眷屬皆放。」王聞是語目視諸臣，諸臣",
    "T24n1451_009:0241a22": "白王：「此大名者是先王親友，允其所願。」王言：",
    "T24n1451_009:0241a23": "「若爾少時令出。」是時大名既蒙許已，悲愍眷",
    "T24n1451_009:0241a24": "屬憂惱纏心，疾往赴池自沈水底，即以頭髮",
    "T24n1451_009:0241a25": "繫著樹根，因茲而死。時諸釋種，於過去時不",
    "T24n1451_009:0241a26": "同業者出城而去，或往末羅國、或往泥波羅、",
    "T24n1451_009:0241a27": "或往其餘聚落城邑。若於昔時同惡業者，雖",
    "T24n1451_009:0241a28": "出東門，南門還入；南門出，西門入；西門出，北",
    "T24n1451_009:0241a29": "門入；北門出，東門入。諸臣見已而白王曰：「今",
    "T24n1451_009:0241b01": "時釋種皆自燒煮。以何得知？諸門出者悉皆",
    "T24n1451_009:0241b02": "還入。」王曰：「速看大名，入水何久？」遣使觀之。",
    "T24n1451_009:0241b03": "見其已死，還白：「王知，彼已命過。」王加瞋怒即",
    "T24n1451_009:0241b04": "告臣曰：「可設高座，我昇其上躬自瞻望。若我",
    "T24n1451_009:0241b05": "不見人血橫流騰波街巷者，我終不能身離",
    "T24n1451_009:0241b06": "此座。」即登座遙望。諸勇健人被殺之時，法爾",
    "T24n1451_009:0241b07": "血少，諸臣議曰：「仁等應知，今此惡王作大",
    "T24n1451_009:0241b08": "罪業，自為要契望血橫流。何處得有如斯之",
    "T24n1451_009:0241b09": "事？宜取紫礦煮令色赤，盛滿千瓨當街傾",
    "T24n1451_009:0241b10": "瀉，觀其流去與血不殊。」如計便作，報言：「血至。」",
    "T24n1451_009:0241b11": "惡生遙見謂其是血，便作是念：「我今望足，宜",
    "T24n1451_009:0241b12": "可歸還。」時惡生愚人，抂殺釋種七萬七千，此",
    "T24n1451_009:0241b13": "諸人內多是見聖諦者，殺戮如是諸賢善已，",
    "T24n1451_009:0241b14": "遂將釋種五百童男及五百童女，行至一園",
    "T24n1451_009:0241b15": "是外道住處，苦母白言：「此等千人皆是怨家，",
    "T24n1451_009:0241b16": "何不總殺？」王曰：「云何當殺？」答曰：「令群象脚",
    "T24n1451_009:0241b17": "踏。」是時五百釋子有大勇力，撲象令倒手擎",
    "T24n1451_009:0241b18": "棄之。苦母見已白惡生曰：「大王！見此勇健人",
    "T24n1451_009:0241b19": "不？」王曰：「我見。」答曰：「若捨此徒，當與大王作無",
    "T24n1451_009:0241b20": "利益。」王言：「有實。若為殺之？」答曰：「掘地作坑埋",
    "T24n1451_009:0241b21": "令頭出，上以鐵栿磨之令碎。」時有二童子走",
    "T24n1451_009:0241b22": "至佛所，爾時世尊欲令知業感報不虛，即以",
    "T24n1451_009:0241b23": "神力化鉢令大合二童子，即於鉢下爛熟而",
    "T24n1451_009:0241b24": "終。殺釋種時佛極頭痛，即告阿難陀曰：「盛",
    "T24n1451_009:0241b25": "水滿鉢持來我所。」時阿難陀即授鉢水，是時",
    "T24n1451_009:0241b26": "世尊以額上汗兩三渧許置水鉢中，即便",
    "T24n1451_009:0241b27": "烟出震吒作聲，如以熱鐵投之於水。是時惡",
    "T24n1451_009:0241b28": "生告一人曰：「汝當住此，佛若於我有所記者",
    "T24n1451_009:0241b29": "可速來報。」即將五百釋女還歸本國。時諸苾",
    "T24n1451_009:0241c01": "芻見此事已咸有疑心，請世尊曰：「大德！因何",
    "T24n1451_009:0241c02": "業故令佛頭痛？劫比羅城諸釋種等，復作何",
    "T24n1451_009:0241c03": "業，由彼為緣，實無罪犯，被愚癡惡生輒見誅",
    "T24n1451_009:0241c04": "戮？」世尊告阿難陀曰：「汝今可去告諸苾芻：『咸",
    "T24n1451_009:0241c05": "應集在外道園中。』我當為說愚癡惡生殺諸",
    "T24n1451_009:0241c06": "釋種先業因緣。」尊者受教即往白眾。爾時世",
    "T24n1451_009:0241c07": "尊與諸苾芻行詣彼園，時有婆羅門於其中",
    "T24n1451_009:0241c08": "路，遙見世尊作如是語：「喬答摩！愚癡惡生多",
    "T24n1451_009:0241c09": "造惡業，釋種無罪枉見殺害。」佛告婆羅門：",
    "T24n1451_009:0241c10": "「如是，如是！愚癡惡生造作無量尤重惡業，釋",
    "T24n1451_009:0241c11": "種無罪枉為屠害。」佛至園中見彼被磨童",
    "T24n1451_009:0241c12": "男童女尚有殘命，彼見佛時悉皆號泣。世尊",
    "T24n1451_009:0241c13": "即便在其一面，於所敷座就之而坐，告諸苾",
    "T24n1451_009:0241c14": "芻曰：「劫比羅城諸釋種子，已經三度被他屠",
    "T24n1451_009:0241c15": "殺出大叫聲。昔為漁人殺諸魚類，復於聚落",
    "T24n1451_009:0241c16": "傷害諸人，今於此時被惡生所殺，尚有殘命",
    "T24n1451_009:0241c17": "出大叫聲，與昔無異。汝等苾芻頗曾聞見諸",
    "T24n1451_009:0241c18": "有獵師屠膾之類，以其自業活命之事，能得",
    "T24n1451_009:0241c19": "象馬車步威嚴熾盛不？」諸苾芻言：「未曾聞見",
    "T24n1451_009:0241c20": "如此之事。」佛言：「善哉苾芻！我亦未曾聞見斯",
    "T24n1451_009:0241c21": "事，獵射之徒得有如是熾盛兵眾。何以故？",
    "T24n1451_009:0241c22": "由彼屠人有罪惡心伺求物命，緣斯惡業，不",
    "T24n1451_009:0241c23": "能獲得象馬車步熾盛威嚴多有財貨。何以",
    "T24n1451_009:0241c24": "故？由彼羊等禽獸之類被殺之時，以其惡心",
    "T24n1451_009:0241c25": "視彼人故，由斯不獲象馬車步及諸財物。汝",
    "T24n1451_009:0241c26": "等苾芻！彼畜生趣所有眾生惡眼看時，尚能",
    "T24n1451_009:0241c27": "令彼不得四兵及諸財寶，何況惡生愚癡垢",
    "T24n1451_009:0241c28": "重，殺彼學人具大威德持淨戒者，而能增盛",
    "T24n1451_009:0241c29": "象馬車步及諸財物，得安樂住不遭損滅，無",
    "T24n1451_009:0242a01": "有是處。汝等當知憍薩羅城，譬如毒龍所顧",
    "T24n1451_009:0242a02": "視處悉當滅壞，此城亦爾。七日之後，愚癡惡",
    "T24n1451_009:0242a03": "生及與苦母，被火所燒揚聲號叫，墮於無間",
    "T24n1451_009:0242a04": "大地獄中受極苦惱。是故汝等應如是知，於",
    "T24n1451_009:0242a05": "諸枯木尚息惡心，豈況其餘含識之類。」",
    "T24n1451_009:0242a06": "時諸苾芻見是事已，咸皆有疑，請世尊曰：「此",
    "T24n1451_009:0242a07": "五百釋子曾作何業，由彼業力現無愆犯，被",
    "T24n1451_009:0242a08": "愚人惡生枉見誅戮？又因何業，誅戮之時令",
    "T24n1451_009:0242a09": "佛頭痛？」佛告諸苾芻：「彼諸釋子及我前生所",
    "T24n1451_009:0242a10": "作之業，汝等善聽！彼所作業，因緣合會成熟",
    "T24n1451_009:0242a11": "之時，如瀑流水不能止遏，無代受者，廣如",
    "T24n1451_009:0242a12": "上說。乃至果報各還自受。",
    "T24n1451_009:0242a13": "「汝等苾芻！乃往古昔，於一河邊有五百漁人",
    "T24n1451_009:0242a14": "依止而住，時有二大魚從海入河泝流而上。",
    "T24n1451_009:0242a15": "彼見二魚情生喜悅，共張大網捕得其魚，見其",
    "T24n1451_009:0242a16": "極大共相議曰：『今欲如何？魚既極大，若頓殺",
    "T24n1451_009:0242a17": "者肉便壞爛，何所用為？』或云：『且殺一魚、一繫",
    "T24n1451_009:0242a18": "在水。』或云：『二魚皆大。若殺一者其肉亦壞，可",
    "T24n1451_009:0242a19": "繫於柱安在水中，勿令命斷，須肉之時生取",
    "T24n1451_009:0242a20": "而賣。』咸言：『可爾。』即共分割，魚受楚苦發大",
    "T24n1451_009:0242a21": "叫聲。是時漁人之中有一童子，見如斯事生",
    "T24n1451_009:0242a22": "歡喜心。時二大魚而作是念：『我實無辜，橫加",
    "T24n1451_009:0242a23": "劇苦。當來之世此等生處我亦生彼，雖無罪",
    "T24n1451_009:0242a24": "犯，我苦殺之。』汝等苾芻勿生異念，彼二魚者",
    "T24n1451_009:0242a25": "即惡生、苦母是，五百漁人者即五百釋子是。",
    "T24n1451_009:0242a26": "由彼五百漁人令其二魚受劇苦故，今被惡",
    "T24n1451_009:0242a27": "生、苦母掘地埋身扢以鐵栿，令諸釋子受大",
    "T24n1451_009:0242a28": "苦惱，諸餘釋種皆是當時隨喜之類。其漁人",
    "T24n1451_009:0242a29": "中一童子者即我身是，由見殺魚心生歡喜",
    "T24n1451_009:0242b01": "遂成其業。由彼業故，我雖證得無上菩提，然",
    "T24n1451_009:0242b02": "猶受此頭痛之苦；我若不獲如此福聚無邊",
    "T24n1451_009:0242b03": "功德者，亦同彼等受其誅戮。",
    "T24n1451_009:0242b04": "「復次汝等苾芻！應更諦聽劫比羅城諸釋種",
    "T24n1451_009:0242b05": "子，過去世時所作之業。有五百群賊至一",
    "T24n1451_009:0242b06": "村中劫奪財物，有二長者閣上而住，賊喚令",
    "T24n1451_009:0242b07": "下，長者不下。賊又語云：『若不下者，令汝總失。』",
    "T24n1451_009:0242b08": "長者報言：『我寧受死，終不能下。』賊便積柴放",
    "T24n1451_009:0242b09": "火燒閣。熾火上騰受焚燒苦，長者作念：『我無",
    "T24n1451_009:0242b10": "愆犯，令我受苦。於未來世隨汝生處我亦同",
    "T24n1451_009:0242b11": "生，報汝斯苦。』汝等苾芻勿生異念，彼二長者",
    "T24n1451_009:0242b12": "即惡生、苦母是，五百賊者即五百釋子是。由",
    "T24n1451_009:0242b13": "彼賊徒殺二長者，今此二人亦還殺彼。是故",
    "T24n1451_009:0242b14": "苾芻！作黑業得黑報，白業得白報，雜業得雜",
    "T24n1451_009:0242b15": "報。是故汝等應捨黑雜二業，勤修白業。當如",
    "T24n1451_009:0242b16": "是學。」時惡生王殺釋子已，往室羅伐城。欲入",
    "T24n1451_009:0242b17": "城時，逝多太子於高樓上，與諸婇女奏妙音",
    "T24n1451_009:0242b18": "聲受五欲樂，惡生聞已問曰：「是誰？」諸臣答曰：",
    "T24n1451_009:0242b19": "「逝多太子。」王曰：「喚來。」即承命至，責曰：「我討怨",
    "T24n1451_009:0242b20": "家非常疲苦，汝何於此受欲樂耶？」太子答曰：",
    "T24n1451_009:0242b21": "「不審大王誰是怨家？」王曰：「劫比羅釋子即是",
    "T24n1451_009:0242b22": "我怨。」太子曰：「若釋子是怨者，誰為善友？」王",
    "T24n1451_009:0242b23": "聞是語便大瞋怒，告諸臣曰：「此亦與諸釋子",
    "T24n1451_009:0242b24": "為黨，急可誅戮。」諸臣即殺。命終之後，得生三",
    "T24n1451_009:0242b25": "十三天，人間勝報尚猶未盡，天中妙樂隣次",
    "T24n1451_009:0242b26": "受之。爾時世尊欲宣此義，而說頌言：",
    "T24n1451_009:0242b27": "「今生若喜來世喜，　　由其作福二俱喜；",
    "T24n1451_009:0242b28": "自知此喜由先業，　　更復轉生於善趣。",
    "T24n1451_009:0242b29": "今生若樂來世樂，　　由其作福二俱樂；",
    "T24n1451_009:0242c01": "自知此樂由先業，　　更復受樂於餘趣。」",
    "T24n1451_009:0242c02": "爾時具壽阿難陀聞佛說已，白佛言：「大德！我",
    "T24n1451_009:0242c03": "今不解如斯頌義。」佛言：「阿難陀！其逝多太子",
    "T24n1451_009:0242c04": "無有愆犯，被愚人惡生枉見誅戮，人間勝報",
    "T24n1451_009:0242c05": "尚猶未盡，天中妙樂隣次受之。我緣此事故",
    "T24n1451_009:0242c06": "說斯頌。」時阿難陀默然信受。後於異時，愚人",
    "T24n1451_009:0242c07": "惡生與諸婇女在宮殿中，便自誇讚：「如我大",
    "T24n1451_009:0242c08": "力勇健難當所為究竟，於此世間有相似不？」",
    "T24n1451_009:0242c09": "于時惡生所將五百釋女，聞其語已共說",
    "T24n1451_009:0242c10": "頌曰：",
    "T24n1451_009:0242c11": "「彼是佛家子，　　為戒所拘束；",
    "T24n1451_009:0242c12": "汝今盡誅戮，　　自讚欲何為？」",
    "T24n1451_009:0242c13": "王聞釋迦女說是頌已發大瞋怒，亦即以頌",
    "T24n1451_009:0242c14": "告諸臣曰：",
    "T24n1451_009:0242c15": "「誅龍留龍女，　　於我生瞋毒；",
    "T24n1451_009:0242c16": "速宜截手足，　　急遣隨親去。」",
    "T24n1451_009:0242c17": "時諸臣等即將五百釋女，於波吒羅池邊截",
    "T24n1451_009:0242c18": "其手足，因此號為截手足池。諸經首云「佛在",
    "T24n1451_009:0242c19": "室羅伐城截手足池邊」，此是其事。是時五百",
    "T24n1451_009:0242c20": "釋女被截手足受大痛苦，不能裁忍便作是",
    "T24n1451_009:0242c21": "念：「我等今時諸苦逼身痛切難堪，世尊大慈",
    "T24n1451_009:0242c22": "寧不垂愍？」諸佛常法無有一事而不覺了，于",
    "T24n1451_009:0242c23": "時世尊起大悲心，遂到其處見諸釋女露形",
    "T24n1451_009:0242c24": "而坐，世尊見已起世間智。諸佛常法若起世",
    "T24n1451_009:0242c25": "俗心，乃至蜫蟻皆知佛意；若起出世心，乃至",
    "T24n1451_009:0242c26": "聲聞獨覺不知佛意，況餘含識而能得知。佛",
    "T24n1451_009:0242c27": "作是念：「善哉！若得舍支天女持衣及水來至",
    "T24n1451_009:0242c28": "此者，極為要事。」佛作念已，舍支天女即知佛",
    "T24n1451_009:0242c29": "意，作如是念：「何故如來起世間念？我知世尊",
    "T24n1451_009:0243a01": "欲為五百釋女宣說妙法，須衣及水。」即持五",
    "T24n1451_009:0243a02": "百天衣往無熱池處，以瓶取水來至佛所，頂",
    "T24n1451_009:0243a03": "禮佛足而白佛言：「大德！五百天衣及妙香水，",
    "T24n1451_009:0243a04": "今並持來。」佛言：「汝往慰問諸釋迦女，與洗",
    "T24n1451_009:0243a05": "身體皆令著衣。」于時舍支如佛所教次第皆",
    "T24n1451_009:0243a06": "作。",
    "T24n1451_009:0243a07": "爾時如來以神通力，令彼五百釋女苦痛皆",
    "T24n1451_009:0243a08": "除，告言：「汝等善女人，自作斯業今時成熟，",
    "T24n1451_009:0243a09": "必當自受無人肯代。」爾時世尊說此語已，捨",
    "T24n1451_009:0243a10": "之而去。彼諸釋女於世尊處，發淨信心即便",
    "T24n1451_009:0243a11": "命過，生四天王宮。若男、若女生天上者即起",
    "T24n1451_009:0243a12": "三念：「我於何處死？今在何處生？由作何業？」",
    "T24n1451_009:0243a13": "便憶前身於人趣死，今生四天王宮，於世尊",
    "T24n1451_009:0243a14": "處極生尊重發淨信心。時彼五百釋女便作",
    "T24n1451_009:0243a15": "是念：「我若不往禮世尊者，是不恭敬、是非所",
    "T24n1451_009:0243a16": "宜。」于時五百天女作斯念已，即各嚴身具諸",
    "T24n1451_009:0243a17": "瓔珞光明姝妙，便以天衣盛妙天花，所謂嗢",
    "T24n1451_009:0243a18": "鉢羅花、鉢頭摩花、拘物頭花、分陀利花、曼陀",
    "T24n1451_009:0243a19": "羅花，過初夜分來詣佛所，天花供養禮雙足",
    "T24n1451_009:0243a20": "已，在一面坐聽受妙法。時諸天女光明赫奕，",
    "T24n1451_009:0243a21": "周遍照曜逝多園林。爾時世尊隨諸天女意",
    "T24n1451_009:0243a22": "樂根性為說妙法，令彼得悟四聖諦理。時諸",
    "T24n1451_009:0243a23": "天女以金剛智杵摧破二十薩迦耶見山，得",
    "T24n1451_009:0243a24": "預流果。既見諦已，三白世尊言：「大德！由佛",
    "T24n1451_009:0243a25": "世尊令我證得解脫之果，此非父母、人王、天",
    "T24n1451_009:0243a26": "眾、沙門、婆羅門、親友、眷屬之所能作。我遇世",
    "T24n1451_009:0243a27": "尊善知識故，於地獄、傍生、餓鬼趣中拔濟令",
    "T24n1451_009:0243a28": "出，安置人天勝妙之處，當盡生死得涅槃路，",
    "T24n1451_009:0243a29": "乾竭血海超越骨山。無始積集薩迦耶見，以",
    "T24n1451_009:0243b01": "金剛智杵而摧碎之，得預流果。我今歸依佛",
    "T24n1451_009:0243b02": "法僧寶受五學處，始從今日乃至命終，不殺",
    "T24n1451_009:0243b03": "生乃至不飲酒。唯願世尊證知我是鄔波斯",
    "T24n1451_009:0243b04": "迦。」即於佛前合掌恭敬而說頌曰：",
    "T24n1451_009:0243b05": "「我由佛力故，　　永閉三惡道；",
    "T24n1451_009:0243b06": "得生勝妙天，　　長歸涅槃路。",
    "T24n1451_009:0243b07": "我依世尊故，　　今得清淨眼；",
    "T24n1451_009:0243b08": "證見真諦理，　　當盡苦海際。",
    "T24n1451_009:0243b09": "超出於人天，　　離生老死患；",
    "T24n1451_009:0243b10": "有海中難遇，　　我逢今得越。",
    "T24n1451_009:0243b11": "我以莊嚴身，　　淨心禮佛足；",
    "T24n1451_009:0243b12": "右繞除怨者，　　今往赴天宮。」",
    "T24n1451_009:0243b13": "時彼五百天女既稱所願，猶如商主多獲財",
    "T24n1451_009:0243b14": "利，亦如農夫廣收田實，如勇健者降伏諸怨，",
    "T24n1451_009:0243b15": "如重患人除去眾病，生大歡喜辭佛而去，俱",
    "T24n1451_009:0243b16": "往天宮。時諸苾芻聞是說已，咸皆有疑，請",
    "T24n1451_009:0243b17": "世尊曰：「此五百釋女曾作何業？由彼業力，於",
    "T24n1451_009:0243b18": "此生中無有愆犯，愚人惡生枉截手足。又因",
    "T24n1451_009:0243b19": "何業得生天上，聞佛正法證真諦理？」佛告諸",
    "T24n1451_009:0243b20": "苾芻：「彼諸釋女所作之業成熟之時，因緣合",
    "T24n1451_009:0243b21": "會廣如上說，所有果報各還自受。汝等苾芻！",
    "T24n1451_009:0243b22": "乃往過去此賢劫中人壽二萬歲時，有佛世",
    "T24n1451_009:0243b23": "尊名迦葉波，如來、應、正等覺、明行足、善逝、",
    "T24n1451_009:0243b24": "世間解、無上士、調御丈夫、天人師、佛、世尊，出",
    "T24n1451_009:0243b25": "現於世。此五百釋女，於彼佛法中出家為",
    "T24n1451_009:0243b26": "苾芻尼，常於學無學苾芻尼邊作截手截足",
    "T24n1451_009:0243b27": "之言而為罵詈。由此業力，於無量歲中墮在",
    "T24n1451_009:0243b28": "地獄受燒然苦。復此餘業，五百生中常截手",
    "T24n1451_009:0243b29": "足，乃至今生亦受此苦。由於我所起淨信故，",
    "T24n1451_009:0243c01": "得生天上。復由昔日作苾芻尼，受持讀誦正",
    "T24n1451_009:0243c02": "法教故，值我聞法證見諦理。汝等苾芻！此皆",
    "T24n1451_009:0243c03": "由業，廣如上說。」是時惡生所留之人，聽佛記",
    "T24n1451_009:0243c04": "已還惡生處，彼便問曰：「世尊於我有何言記？」",
    "T24n1451_009:0243c05": "彼言：「大王！如來說言：『憍薩羅國悉當破滅。更",
    "T24n1451_009:0243c06": "經七日，惡生苦母被猛火燒身，墮在無間大",
    "T24n1451_009:0243c07": "地獄中。』」是時惡生聞彼所說，極懷煩惱掌",
    "T24n1451_009:0243c08": "頰而住。苦母見已問言：「大王！何故懷憂？」王",
    "T24n1451_009:0243c09": "言：「苦母！我今云何得不憂惱？世尊有言，記我",
    "T24n1451_009:0243c10": "及汝於七日後猛火焚燒墮在無間大地獄",
    "T24n1451_009:0243c11": "中。」苦母對曰：「大王！如乞索婆羅門入舍乞求，",
    "T24n1451_009:0243c12": "不得物時欲令其家生百千種不吉祥事。何",
    "T24n1451_009:0243c13": "況沙門喬答摩，所有親族被王誅盡，寧無深",
    "T24n1451_009:0243c14": "重怨恨之言，隨其惡心而為呪咀。王若懼者，",
    "T24n1451_009:0243c15": "於後園中池水之內造一柱樓。王應詣彼七",
    "T24n1451_009:0243c16": "日居住，日滿之後方可入城。」王言：「如是。」即令",
    "T24n1451_009:0243c17": "造樓，將諸宮人及苦母等昇樓而住。過一夜",
    "T24n1451_009:0243c18": "已苦母白言：「大王！一夜已過餘六夜在，當共",
    "T24n1451_009:0243c19": "入城。」如是二三乃至七日，苦母言：「今日安隱",
    "T24n1451_009:0243c20": "共入城中。」于時四面忽然雲起，女人常事樂",
    "T24n1451_009:0243c21": "觀瓔珞，諸宮人等共相謂曰：「莊嚴結束可往",
    "T24n1451_009:0243c22": "城中。」即整衣服。時有一女以日光珠，置偃枕",
    "T24n1451_009:0243c23": "上而自嚴飾，雲去天晴，日光忽現照觸寶珠，",
    "T24n1451_009:0243c24": "便即火出燒其偃枕，猛焰上騰，即焚樓閣。",
    "T24n1451_009:0243c25": "諸宮人等四散馳走，惡生苦母皆被火燒，便",
    "T24n1451_009:0243c26": "欲走出。時有非人關閉其戶不能得出，于時",
    "T24n1451_009:0243c27": "惡生被火燒害。極苦纏心告苦母曰：「禍哉！我",
    "T24n1451_009:0243c28": "今已受燒害之苦。」苦母曰：「大王！我亦同此。」",
    "T24n1451_009:0243c29": "大火燒然身皆爛熟俱大號叫，便墮無間大",
    "T24n1451_009:0244a01": "地獄中，受諸極苦。爾時世尊即說頌曰：",
    "T24n1451_009:0244a02": "「今生若燒來世燒，　　由其作罪二俱燒；",
    "T24n1451_009:0244a03": "自知此燒由惡業，　　更復轉生於惡趣。",
    "T24n1451_009:0244a04": "今生若苦來世苦，　　由其作罪二俱苦；",
    "T24n1451_009:0244a05": "自知此苦由惡業，　　更復受苦於餘趣。」",
    "T24n1451_009:0244a06": "爾時具壽阿難陀聞佛說已，白言：「大德！我今",
    "T24n1451_009:0244a07": "不解如斯頌義。」佛言：「阿難陀！愚人惡生及以",
    "T24n1451_009:0244a08": "苦母，被火焚燒墮阿毘止大地獄中，我因斯",
    "T24n1451_009:0244a09": "事密說此頌，廣如上說。」",
    "T24n1451_009:0244a10": "時惡生王既誅釋種，於彼城中有餘瓔珞環",
    "T24n1451_009:0244a11": "玔嚴身之具，諸釋女等見即啼泣，心懷憂惱",
    "T24n1451_009:0244a12": "即自念云：「彼諸人等生存之日，敬重眾僧，宜",
    "T24n1451_009:0244a13": "將此物為彼追福奉施眾僧。」即持布施。時六",
    "T24n1451_009:0244a14": "眾苾芻得此物已便自嚴身，入劫比羅城次",
    "T24n1451_009:0244a15": "行乞食。釋女見之如前啼泣，白言：「聖者！我等",
    "T24n1451_009:0244a16": "不欲覩見斯物，故施仁等望息憂心，今還令",
    "T24n1451_009:0244a17": "我起昔追念。」六眾默然。是諸苾芻以緣白佛，",
    "T24n1451_009:0244a18": "佛作是念：「由諸苾芻身著瓔珞及諸環玔并",
    "T24n1451_009:0244a19": "金線帶有如是過，自今已後制諸苾芻，但是",
    "T24n1451_009:0244a20": "嚴飾雜彩之具悉不應著。若有著者得越法",
    "T24n1451_009:0244a21": "罪。」",
    "T24n1451_009:0244a22": "第二門第五子攝頌曰：",
    "T24n1451_009:0244a23": "出家有五利、　　不捉錢授學、",
    "T24n1451_009:0244a24": "大眾說伽陀、　　烟筩嗽聽許。",
    "T24n1451_009:0244a25": "緣在室羅伐城。於聚落中有一長者，娶妻未",
    "T24n1451_009:0244a26": "久歡懷而住。後於異時，長者親族及以財物",
    "T24n1451_009:0244a27": "悉皆喪盡，便作是念：「我今年老，不能求覓",
    "T24n1451_009:0244a28": "錢財受用，加以親族死亡略盡。我今宜可捨",
    "T24n1451_009:0244a29": "俗出家。」作是念已，告其妻曰：「賢首！我已年老，",
    "T24n1451_009:0244b01": "不能求覓錢財產業，親族喪盡，今欲出家。」妻",
    "T24n1451_009:0244b02": "答言：「善！然可時時看問於我。」夫報言：「爾。」即",
    "T24n1451_009:0244b03": "往逝多園中詣苾芻所，禮雙足已白言：「聖者！",
    "T24n1451_009:0244b04": "我求出家。」報言：「賢首！斯為善事，隨汝意作。如",
    "T24n1451_009:0244b05": "世尊說：『諸有智者見五利故當樂出家。云何",
    "T24n1451_009:0244b06": "為五？一者我得自利不共他有，是故智者應",
    "T24n1451_009:0244b07": "求出家。二者自知我是卑賤之人被他驅使，",
    "T24n1451_009:0244b08": "既出家後受人恭敬讚揚禮拜，是故智者應",
    "T24n1451_009:0244b09": "求出家。三者當得安隱無上涅槃，是故智者",
    "T24n1451_009:0244b10": "應求出家。四者從此命終當生天上，是故智",
    "T24n1451_009:0244b11": "者應求出家。五者常為諸佛及聲聞眾，諸勝",
    "T24n1451_009:0244b12": "人類之所讚歎，是故智者於善法律應求出",
    "T24n1451_009:0244b13": "家。』汝今發心，斯為善事。」時彼苾芻即與出家，",
    "T24n1451_009:0244b14": "并受圓具。經二、三日教法式已，告言：「賢首！鹿",
    "T24n1451_009:0244b15": "不養鹿，室羅伐城處所寬廣是佛境界，應行",
    "T24n1451_009:0244b16": "乞食以自活命。」彼於晨朝執持衣鉢，入室羅",
    "T24n1451_009:0244b17": "伐城乞食，逢一女人形似其妻，見已作念：「我",
    "T24n1451_009:0244b18": "先共妻作是要契，得出家後時往看問。今既",
    "T24n1451_009:0244b19": "出家宜存言信勿令憂惱。」乞得食已還逝多",
    "T24n1451_009:0244b20": "林，未久時間白鄔波駄耶言：「我先與故二作",
    "T24n1451_009:0244b21": "是要契，得出家後時往看問，願垂聽許。」師",
    "T24n1451_009:0244b22": "曰：「隨汝意去，自善護心。」答言：「可爾！」奉辭而去。",
    "T24n1451_009:0244b23": "漸漸遊行至舊村處，其妻遙見迎前疾至，唱",
    "T24n1451_009:0244b24": "言：「善來，善來！聖子。」即欲捉衣提鉢，苾芻曰：「賢",
    "T24n1451_009:0244b25": "首！欲何所為？」答曰：「欲捉取衣鉢。」苾芻曰：「勿",
    "T24n1451_009:0244b26": "觸衣鉢。」問曰：「何故？」答曰：「我奉鄔波駄耶所誡，",
    "T24n1451_009:0244b27": "令善護心。」彼言：「聖子！汝自防心，我豈相障！」即",
    "T24n1451_009:0244b28": "捉衣鉢敷座令坐將洗足水，問曰：「欲何所為？」",
    "T24n1451_009:0244b29": "妻曰：「欲為洗足。」答曰：「勿觸我足。」問曰：「何故？」",
    "T24n1451_009:0244c01": "報曰：「我奉師誡，令善護心。」彼同前答，便與洗",
    "T24n1451_009:0244c02": "足。後將油來欲為塗足，苾芻見問，答言：「塗足。」",
    "T24n1451_009:0244c03": "苾芻曰：「汝勿為塗。」問答同前：「鄔波駄耶誡",
    "T24n1451_009:0244c04": "我護心。」彼問：「聖子！汝自防心。」又將食來欲同",
    "T24n1451_009:0244c05": "盤食，問曰：「何為？」答曰：「離別多時不同處食，意",
    "T24n1451_009:0244c06": "欲共食。」苾芻不許，問答同前，即敷氈褥白言：",
    "T24n1451_009:0244c07": "「聖子！遠來疲困願少眠息。」苾芻既洗足已即",
    "T24n1451_009:0244c08": "便臥息。時彼即來欲同處臥，苾芻曰：「汝欲何",
    "T24n1451_009:0244c09": "為？」答言：「聖子！不同臥來時節淹久，意欲同臥。」",
    "T24n1451_009:0244c10": "問答同前，苾芻不許，即來抱觸。女是觸毒，被",
    "T24n1451_009:0244c11": "摩觸時，心便動亂發諸惡念，即共交會多日",
    "T24n1451_009:0244c12": "共住，報其妻曰：「我欲還寺。」妻作是念：「此乃",
    "T24n1451_009:0244c13": "共我私交外人不見，我今可使眾人知之。諸",
    "T24n1451_009:0244c14": "苾芻等定當擯逐，還來我處。」作是念已，白言：",
    "T24n1451_009:0244c15": "「聖子！不可空去，可將多少糧直貝齒隨行。」苾",
    "T24n1451_009:0244c16": "芻曰：「我不合捉金貝等物，如何持去？」妻曰：「我",
    "T24n1451_009:0244c17": "今設計使不觸著。」即便以物繫錫杖上，報言：",
    "T24n1451_009:0244c18": "「將去。」苾芻即持錫而去，至室羅伐城。六眾苾",
    "T24n1451_009:0244c19": "芻常法守門不令空過，時鄔波難陀門首經",
    "T24n1451_009:0244c20": "行，遙見彼苾芻來，頭似鵄梟眉長垂下，見已",
    "T24n1451_009:0244c21": "便念：「是何尊者而來於此？應可相迎即逆前",
    "T24n1451_009:0244c22": "行。」唱言：「善來！善來尊者！」時苾芻報曰：「敬禮！",
    "T24n1451_009:0244c23": "敬禮阿遮利耶！」時鄔波難陀便作是念：「此必",
    "T24n1451_009:0244c24": "定是摩訶羅苾芻，不知鄔波駄耶、不識阿遮",
    "T24n1451_009:0244c25": "利耶。我今問彼從何所來？」即前問曰：「老叟",
    "T24n1451_009:0244c26": "從何所來？」答曰：「阿遮利耶！我看故二來。」鄔波",
    "T24n1451_009:0244c27": "難陀曰：「汝是善人情存恩惠，念昔恩者人皆",
    "T24n1451_009:0244c28": "共讚。世尊亦說：『汝等苾芻常學報恩。』少恩",
    "T24n1451_009:0244c29": "尚報何況多耶？汝存宿恩得見妻不？」答言：「我",
    "T24n1451_009:0245a01": "見。」又問曰：「得安穩耶？」報云：「幸承覆護甚得",
    "T24n1451_009:0245a02": "平安。」「汝錫杖上是何等物？」答曰：「妻為道糧與",
    "T24n1451_009:0245a03": "我貝齒。」鄔波難陀曰：「老叟汝甚福德，往見",
    "T24n1451_009:0245a04": "妻已得此利來。」復作是念：「看此舉容應有別",
    "T24n1451_009:0245a05": "事，我今應以軟語問之。」其摩訶羅性懷愚",
    "T24n1451_009:0245a06": "直，所作之事具向說之。鄔波難陀曰：「汝所作",
    "T24n1451_009:0245a07": "者，更可具向鄔波駄耶處說。」彼聞歡喜，彼至",
    "T24n1451_009:0245a08": "師邊一一具說。師聞此語告諸苾芻。是諸苾",
    "T24n1451_009:0245a09": "芻以緣白佛，佛告諸苾芻：「彼莫訶羅不知",
    "T24n1451_009:0245a10": "輕重，無故心犯。若未曾為說四波羅市迦者，",
    "T24n1451_009:0245a11": "彼便不犯。汝等苾芻！由此緣故受近圓已，即",
    "T24n1451_009:0245a12": "應為說四波羅市迦法。若不說者得越法罪。」",
    "T24n1451_009:0245a13": "根本說一切有部毘奈耶雜事卷第九"
}