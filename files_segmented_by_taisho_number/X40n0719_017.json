{
    "X40n0719_017:0476c16": "重治毗尼事義集要卷第十七",
    "X40n0719_017:0476c18": "古吳蕅益沙門　智旭　彚輯",
    "X40n0719_017:0476c19": "若比丘尼。至白衣舍。語主人敷座止宿。明日不辭主",
    "X40n0719_017:0476c20": "人而去。波逸提(一百十六)。",
    "X40n0719_017:0476c21": "有眾尼至無住處村。語舍主。於舍內宿。清旦不辭",
    "X40n0719_017:0476c22": "而去。村舍失火。居士謂舍內有人。便不往救。火燒",
    "X40n0719_017:0476c23": "舍盡。問尼何處。答言。已去。皆共譏嫌。故制。出門。",
    "X40n0719_017:0476c24": "波逸提。一脚在內等。突吉羅。比丘等突吉羅。不犯",
    "X40n0719_017:0477a01": "者。若先有人在舍內住。若舍先空。若先為福舍。若",
    "X40n0719_017:0477a02": "親厚者語令但去。當為汝語主人。若舍崩壞。若為",
    "X40n0719_017:0477a03": "火燒。若中有毒蛇惡獸。若有賊入。或強力所執等。",
    "X40n0719_017:0477a04": "若比丘尼。誦習世俗呪術者。波逸提(一百十七)。",
    "X40n0719_017:0477a05": "若口授。若執文誦。波逸提。比丘等突吉羅。不犯者。",
    "X40n0719_017:0477a06": "誦治腹內蟲病呪。治宿食不消呪。治毒呪。護身故。",
    "X40n0719_017:0477a07": "若比丘尼。教人誦習呪術者。波逸提(一百十八)。",
    "X40n0719_017:0477a08": "若比丘尼。知女人姙身。度與授具足戒者。波逸提(一百",
    "X40n0719_017:0477a09": "十九)。",
    "X40n0719_017:0477a10": "三羯磨竟。和尚尼波逸提。餘可例知。不犯者。若不",
    "X40n0719_017:0477a11": "知。若信彼人言。若信可信人語。或信父母語。與授",
    "X40n0719_017:0477a12": "具。後生兒。疑不敢抱捉。佛言。若未能離母自活。聽",
    "X40n0719_017:0477a13": "一切如母法。乳哺長養。聽未斷乳時共宿。",
    "X40n0719_017:0477a14": "若比丘尼。知歸女乳兒。與授具足戒。波逸提(一百二十)。",
    "X40n0719_017:0477a15": "有尼度他乳兒歸女。留兒在家。後家中送兒還之。",
    "X40n0719_017:0477a16": "此尼抱兒入村乞食。居士譏嫌。故制。",
    "X40n0719_017:0477a17": "若比丘尼。知年不滿二十。與授具足戒。波逸提(百二十一)。",
    "X40n0719_017:0477a18": "犯輕重如前。不犯者。若不知。若自言滿等。若受戒",
    "X40n0719_017:0477a19": "後疑。當數胎中月。數閏月。數十四日說戒日。無犯。",
    "X40n0719_017:0477a20": "若比丘尼。年十八童女。不與二歲學戒。年滿二十。便",
    "X40n0719_017:0477a21": "與授具足戒者。波逸提(百二十二)。",
    "X40n0719_017:0477a22": "若比丘尼。年十八童女。與二歲學戒。不與六法。滿二",
    "X40n0719_017:0477a23": "十。便與授具足戒。波逸提(百二十三)。",
    "X40n0719_017:0477a24": "若式叉摩那犯婬。應滅擯。若染汙心男子身相觸。",
    "X40n0719_017:0477b01": "缺戒。應更與戒。若偷五錢過五錢。斷人命。自言得",
    "X40n0719_017:0477b02": "上人法。應滅擯。若減五錢。斷畜生命。眾中故妄語。",
    "X40n0719_017:0477b03": "非時食。飲酒。缺戒。應更與戒。犯輕重同上。",
    "X40n0719_017:0477b04": "若比丘尼。年十八童女。與二歲學戒。與六法。滿二十。",
    "X40n0719_017:0477b05": "眾僧不聽。便與受具足戒者。波逸提(百二十四)。",
    "X40n0719_017:0477b06": "諸尼度盲瞎癃躃跛聾瘖瘂等。毀辱眾僧。故制。",
    "X40n0719_017:0477b07": "若比丘尼。度曾嫁歸女年十歲。與二歲學戒。年滿十",
    "X40n0719_017:0477b08": "二。聽與受具足戒。若減十二。與受具足戒者。波逸提",
    "X40n0719_017:0477b09": "(百二十五○謂嫁後有十歲。方可作式叉摩那。又二歲。方可受比丘尼戒。非謂生年僅有十二歲也)。",
    "X40n0719_017:0477b10": "諸尼度年少婦女受戒已。與男子共立語調。故制。",
    "X40n0719_017:0477b11": "若比丘尼。度小年曾嫁婦女。與二歲學戒。年滿十二。",
    "X40n0719_017:0477b12": "不白眾僧。便與受具足戒。波逸提(百二十六)。",
    "X40n0719_017:0477b13": "若比丘尼。知如是人。與受具足戒者。波逸提(百二十七)。",
    "X40n0719_017:0477b14": "如是人者。婬女也。應將至五六由延。若深藏安",
    "X40n0719_017:0477b15": "處之。不爾者。波逸提。不犯者。先不知。",
    "X40n0719_017:0477b16": "若比丘尼。多度弟子。不教二歲學戒。不以二法攝取。",
    "X40n0719_017:0477b17": "波逸提(百二十八)。",
    "X40n0719_017:0477b18": "二法者。一者法。二者衣食。比丘突吉羅。不犯者。",
    "X40n0719_017:0477b19": "若受具已離去。若破戒等。",
    "X40n0719_017:0477b20": "若比丘尼。不二歲隨和尚尼者。波逸提(百二十九)。",
    "X40n0719_017:0477b21": "五分律云。不六年隨和尚。波逸提。比丘等突吉",
    "X40n0719_017:0477b22": "羅。不犯者。和尚聽去。和尚破戒等。",
    "X40n0719_017:0477b23": "若比丘尼。僧不聽而授人具足戒者。波逸提(百三十)。",
    "X40n0719_017:0477b24": "諸尼癡者度人。不知教授。故制。欲度人者。當往",
    "X40n0719_017:0477c01": "僧中求。具威儀白。大姉僧聽。我某甲比丘尼。從僧",
    "X40n0719_017:0477c02": "乞度人授具足戒。如是三說。尼僧當觀察此人。堪",
    "X40n0719_017:0477c03": "能教授二歲學戒。二事攝取不。若不堪。當語言。妹。",
    "X40n0719_017:0477c04": "止勿度人。若有智慧堪能者。為作白二羯磨。若僧",
    "X40n0719_017:0477c05": "不聽。授人具足波逸提。與依止。畜餘二眾。突吉羅。",
    "X40n0719_017:0477c06": "若比丘尼。年未滿十二歲。授人具足戒者。波逸提(百三",
    "X40n0719_017:0477c07": "十一○受比丘尼戒。滿足十二夏也)。",
    "X40n0719_017:0477c08": "若比丘尼。年滿十二歲。眾僧不聽。便授人具足戒者。",
    "X40n0719_017:0477c09": "波逸提(百三十二)。",
    "X40n0719_017:0477c10": "若比丘尼。僧不聽授人具足戒。便言眾僧有愛有恚",
    "X40n0719_017:0477c11": "有怖有癡。欲聽者便聽。不欲聽者便不聽。波逸提(百三",
    "X40n0719_017:0477c12": "十三)。",
    "X40n0719_017:0477c13": "若比丘尼。父母夫主不聽。與受具足戒者。波逸提(百三",
    "X40n0719_017:0477c14": "十四)。",
    "X40n0719_017:0477c15": "犯輕重如前。比丘突吉羅。不犯者。若無父母夫主。",
    "X40n0719_017:0477c16": "若比丘尼。知女人與童男男子相敬愛。愁憂瞋恚女",
    "X40n0719_017:0477c17": "人。度令出家授具足戒者。波逸提(百三十五)。",
    "X40n0719_017:0477c18": "犯輕重如前。不犯者。先不知。若受具已病生。",
    "X40n0719_017:0477c19": "若比丘尼。語式叉摩那言。汝妹。捨是學是。我當與汝",
    "X40n0719_017:0477c20": "授具足戒。若不方便與授具足戒。波逸提(百三十六)。",
    "X40n0719_017:0477c21": "偷羅難陀。語式叉摩那言。汝學是捨是。我當授汝",
    "X40n0719_017:0477c22": "具戒。報言爾。彼式叉摩那。聰慧能勸化。偷羅難陀",
    "X40n0719_017:0477c23": "欲令久勸化供養故。不與方便料理受具。式叉摩",
    "X40n0719_017:0477c24": "那嫌責。故制。比丘突吉羅。不犯者。若彼病。若更",
    "X40n0719_017:0478a01": "無共活者。若無五衣。無十眾。若缺戒破戒等。",
    "X40n0719_017:0478a02": "若比丘尼。語式叉摩那言。持衣來與我。我當與汝授",
    "X40n0719_017:0478a03": "具足戒。而不方便與授具足戒。波逸提(百三十七)。",
    "X40n0719_017:0478a04": "若比丘尼。不滿十二歲。授人具足戒者。波逸提(百三十八)。",
    "X40n0719_017:0478a05": "安隱尼多度弟子。不能一一教授。故制(與百三十一戒似重。",
    "X40n0719_017:0478a06": "○祥緣起意。或是度一弟子。待彼滿十二歲。方許再度一人。例如比丘每年度一人意。方不重前也)。",
    "X40n0719_017:0478a07": "若比丘尼。與人授具足戒已。經宿方往比丘僧中與",
    "X40n0719_017:0478a08": "授具足戒者。波逸提(百三十九)。",
    "X40n0719_017:0478a09": "諸尼授具已。經宿方往比丘僧中。而受具者。或得",
    "X40n0719_017:0478a10": "盲聾跛躃等病。故制。不犯者。即日授具。即日往。",
    "X40n0719_017:0478a11": "若欲往。彼病。若水陸道斷。惡獸難乃至梵行難等。",
    "X40n0719_017:0478a12": "若比丘尼。不病。不往受教授者。波逸提(百四十)。",
    "X40n0719_017:0478a13": "不犯者。佛法僧事。及瞻視病人。囑授無犯。",
    "X40n0719_017:0478a14": "若比丘尼。半月應往比丘僧中求教授。若不求者。波",
    "X40n0719_017:0478a15": "逸提(百四十一)。",
    "X40n0719_017:0478a16": "白二羯磨。差一尼往求教授。應差二三尼共行。往",
    "X40n0719_017:0478a17": "大僧中。禮僧足已。曲躬低頭合掌。作是語。比丘尼",
    "X40n0719_017:0478a18": "僧。和合禮比丘僧足。求教授。如是三說。彼待僧說",
    "X40n0719_017:0478a19": "戒竟。久立疲極。佛言。聽囑一大比丘。便去。不應囑",
    "X40n0719_017:0478a20": "客比丘。遠行者。病者。無智慧者。囑已。明日應往問",
    "X40n0719_017:0478a21": "可不。比丘應期往。尼應期來。不往。不迎。皆突吉羅。",
    "X40n0719_017:0478a22": "若聞教授師來。當半由旬迎。供給所須。不者。突吉",
    "X40n0719_017:0478a23": "羅。若比丘僧盡病。應遣信往禮拜問訊。若別眾。若",
    "X40n0719_017:0478a24": "眾不和合。若眾不滿。當遣信往禮拜問訊。若尼眾",
    "X40n0719_017:0478b01": "盡病。乃至眾不滿。亦當遣信往禮拜問訊。若不往",
    "X40n0719_017:0478b02": "者。突吉羅。不犯者。水陸道斷。及眾難等。",
    "X40n0719_017:0478b03": "若比丘尼。僧夏安居竟。應往比丘僧中。說三事自恣",
    "X40n0719_017:0478b04": "見聞疑。若不者。波逸提(百四十二)。",
    "X40n0719_017:0478b05": "往法同上。比丘僧十四日自恣。尼僧十五日自恣。",
    "X40n0719_017:0478b06": "若比丘尼。在無比丘處夏安居者。波逸提(百四十三)。",
    "X40n0719_017:0478b07": "教授日。無受教授處。有所疑。無可諮問。故制。餘",
    "X40n0719_017:0478b08": "三眾突吉羅。不犯者。依比丘僧安居。其間命過。遠",
    "X40n0719_017:0478b09": "行。乃至被難等。",
    "X40n0719_017:0478b10": "若比丘尼。知有比丘僧伽藍。不白而入者。波逸提(百四",
    "X40n0719_017:0478b11": "十四)。",
    "X40n0719_017:0478b12": "有一多知識尼命過。餘尼於比丘寺中為起塔。諸",
    "X40n0719_017:0478b13": "尼數來住立言笑。或唄或悲。亂諸坐禪比丘。長老",
    "X40n0719_017:0478b14": "迦毗羅壞其塔。除棄之。彼尼皆執刀杖瓦石來欲",
    "X40n0719_017:0478b15": "打擲。迦毗羅飛在虛空。諸尼訶責。乃至白佛結戒。",
    "X40n0719_017:0478b16": "入門。波逸提。一脚在門內等。突吉羅。不犯者。先",
    "X40n0719_017:0478b17": "不知。若無比丘。若禮佛塔聲聞塔。若被請道由中",
    "X40n0719_017:0478b18": "過。在中止宿。乃至命難等。",
    "X40n0719_017:0478b19": "若比丘尼。罵比丘者。波逸提(百四十五)。",
    "X40n0719_017:0478b20": "了了者。波逸提。不了了。突吉羅。下戒同。",
    "X40n0719_017:0478b21": "若比丘尼。喜鬬諍。不善憶持諍事。後瞋恚不喜。罵比",
    "X40n0719_017:0478b22": "丘尼眾者。波逸提(百四十六)。",
    "X40n0719_017:0478b23": "若比丘尼。身生癰及種種瘡。不白眾及餘人。輙使男",
    "X40n0719_017:0478b24": "子破若裹者。波逸提(百四十七)。",
    "X40n0719_017:0478c01": "不犯者。強力所捉。五分律云。若欲使男子治病。",
    "X40n0719_017:0478c02": "應打犍椎。集尼僧來。在病人前。然後衣裹身體。惟",
    "X40n0719_017:0478c03": "留可應治處。",
    "X40n0719_017:0478c04": "若比丘尼。先受請若足食已。後食飯麨乾飯魚及肉",
    "X40n0719_017:0478c05": "者。波逸提(百四十八○謂先受人正足食請者。不得食此五種。而後往應彼足食之請也)。",
    "X40n0719_017:0478c06": "一居士辦飲食請尼僧。時節會日。諸居士各持飯",
    "X40n0719_017:0478c07": "等。來就寺中與諸尼。諸尼食已。方詣居士家。不復",
    "X40n0719_017:0478c08": "能多食。居士譏嫌。故制。一咽。一波逸提。比丘波",
    "X40n0719_017:0478c09": "逸提。不犯者。受非正食請。若不足食請。若先不被",
    "X40n0719_017:0478c10": "請。若即於食上更得食。若於其家受前食後食。",
    "X40n0719_017:0478c11": "十誦律云。聽尼數數食。若受請都不食者。波逸提。",
    "X40n0719_017:0478c12": "若比丘尼。於家生嫉妬心。波逸提(百四十九)。",
    "X40n0719_017:0478c13": "提舍尼是安隱尼弟子。同往知舊檀越家。安隱衣",
    "X40n0719_017:0478c14": "服齊整。不失威儀。檀越生歡喜心。便與供養。安隱",
    "X40n0719_017:0478c15": "還寺。語提舍言。此檀越篤信好施。時提舍有嫉妬",
    "X40n0719_017:0478c16": "心。作是語。檀越篤信。好施供養於汝。諸尼嫌責。故",
    "X40n0719_017:0478c17": "制。了了。波逸提。不了了。突吉羅。比丘等突吉羅。",
    "X40n0719_017:0478c18": "若比丘尼。以香塗摩身者。波逸提(百五十)。",
    "X40n0719_017:0478c19": "比丘等突吉羅。不犯者。或有如是病。或強力所執。",
    "X40n0719_017:0478c20": "若比丘尼。以胡麻滓塗摩身者。波逸提(百五十一)。",
    "X40n0719_017:0478c21": "若比丘尼。使比丘尼塗摩身。波逸提(百五十二)。",
    "X40n0719_017:0478c22": "若比丘尼。使式叉摩那塗摩身者。波逸提(百五十三)。",
    "X40n0719_017:0478c23": "若比丘尼。使沙彌尼塗摩身。波逸提(百五十四)。",
    "X40n0719_017:0478c24": "若比丘尼。使白衣婦女塗摩身者。波逸提(百五十五)。",
    "X40n0719_017:0479a01": "若比丘尼。著貯跨衣者。波逸提(百五十六)。",
    "X40n0719_017:0479a02": "令身粗大。居士譏嫌。故制。若用毳若劫貝。若蠶",
    "X40n0719_017:0479a03": "綿等。盡波逸提。不犯者。有如是病。內著病衣。外著",
    "X40n0719_017:0479a04": "涅槃僧。次著袈裟。或為強力者所執。",
    "X40n0719_017:0479a05": "若比丘尼。畜歸女莊嚴身具。除時因緣。波逸提(百五十七)。",
    "X40n0719_017:0479a06": "有命難梵行難。許著莊嚴身具走。故除時因緣。",
    "X40n0719_017:0479a07": "比丘等突吉羅。",
    "X40n0719_017:0479a08": "若比丘尼。著革屣持葢行。除時因緣。波逸提(百五十八)。",
    "X40n0719_017:0479a09": "天雨時在寺內。聽作樹皮葢。葉葢。竹葢。著革屣。著",
    "X40n0719_017:0479a10": "革屣持葢行。一一村。波逸提。無村處十里一波逸",
    "X40n0719_017:0479a11": "提。減一村界。減十里。突吉羅。比丘等突吉羅。不犯",
    "X40n0719_017:0479a12": "者。強力所執。乃至命難等。",
    "X40n0719_017:0479a13": "若比丘尼。無病乘乘行。除時因緣。波逸提(百五十九)。",
    "X40n0719_017:0479a14": "老者。病者。聽乘步挽乘。一切女乘。命難梵行難等。",
    "X40n0719_017:0479a15": "聽乘乘去。謂象乘。馬乘。車乘。步乘。犯輕重同上。",
    "X40n0719_017:0479a16": "若比丘尼。不著僧祇支入村者。波逸提(百六十)。",
    "X40n0719_017:0479a17": "露胸掖乳腰帶。居士譏嫌。故制。入村門。波逸提。",
    "X40n0719_017:0479a18": "一脚在外等。突吉羅。比丘等突吉羅。不犯者。或掖",
    "X40n0719_017:0479a19": "下有瘡。或強力所執。命難。梵行難。",
    "X40n0719_017:0479a20": "若比丘尼。向暮至白衣家。先不被喚。波逸提(百六十一)。",
    "X40n0719_017:0479a21": "不被喚入門。波逸提。一脚在外等。突吉羅。若至白",
    "X40n0719_017:0479a22": "衣家。不語主人去。出門。波逸提。方便欲去等。突吉",
    "X40n0719_017:0479a23": "羅。比丘等突吉羅。不犯者。強力所執等。不喚而入。",
    "X40n0719_017:0479a24": "彼舍火燒崩壞有毒蛇等。或強力所執。不語而出。",
    "X40n0719_017:0479b01": "若比丘尼。向暮開僧伽藍門。不囑授餘比丘尼而出",
    "X40n0719_017:0479b02": "者。波逸提(百六十二)。",
    "X40n0719_017:0479b03": "三寶事。看病事。聽囑授出。不囑出門。波逸提。一脚",
    "X40n0719_017:0479b04": "在內等。突吉羅。比丘等突吉羅。不犯者。破壞燒等。",
    "X40n0719_017:0479b05": "若比丘尼。日沒開僧伽藍門。不囑而出者。波逸提(百六",
    "X40n0719_017:0479b06": "十三○前戒因賊入劫物而制。此戒因獄因逃入而制。究竟原無二法。分作二戒。結集者失檢點也)。",
    "X40n0719_017:0479b07": "若比丘尼。不前安居。不後安居者。波逸提(百六十四)。",
    "X40n0719_017:0479b08": "為三寶或看病事。不及前安居。聽後安居。若不前",
    "X40n0719_017:0479b09": "安居。突吉羅。不後安居。波逸提(僧祇律中。比丘亦爾。餘三眾突吉羅)。",
    "X40n0719_017:0479b10": "若比丘尼。知女人常漏大小便。涕唾常出者。授具足",
    "X40n0719_017:0479b11": "戒。波逸提(百六十五)。",
    "X40n0719_017:0479b12": "不犯者。先不知。若信可信人語。若受具後如是病。",
    "X40n0719_017:0479b13": "若比丘尼。知二形人。與受具足戒者。波逸提(百六十六)。",
    "X40n0719_017:0479b14": "二形者。男形。女形。",
    "X40n0719_017:0479b15": "若比丘尼。知二道合者。與受具足戒。波逸提(百六十七)。",
    "X40n0719_017:0479b16": "二道合者。大小便道不別。",
    "X40n0719_017:0479b17": "若比丘尼。知有負債難者。病難者。與受具足戒。波逸",
    "X40n0719_017:0479b18": "提(百六十八)。",
    "X40n0719_017:0479b19": "債主來牽捉。病者常須人守視。不得遠離。故制。",
    "X40n0719_017:0479b20": "負債者乃至一錢十六分之一。病者乃至常頭痛。",
    "X40n0719_017:0479b21": "若比丘尼。學世俗伎術以自活命。波逸提(百六十九)。",
    "X40n0719_017:0479b22": "若比丘尼。以世俗呪術教授白衣。波逸提(百七十)。",
    "X40n0719_017:0479b23": "六羣尼以世俗伎術教白衣。語言。汝等莫向日月",
    "X40n0719_017:0479b24": "神祀廟舍大小便。除糞掃。蕩器不淨水。及舒脚。若",
    "X40n0719_017:0479c01": "欲起房耕田種作。當向日月神祀。又言。今日某星",
    "X40n0719_017:0479c02": "宿好。宜種作。宜作舍。宜使作人。宜與小兒剃髮。宜",
    "X40n0719_017:0479c03": "長髮。宜舉取財物。宜遠行。少欲者嫌責。乃至白佛",
    "X40n0719_017:0479c04": "結戒。若欲說者。當語言。莫向佛塔聲聞塔大小",
    "X40n0719_017:0479c05": "便乃至舒脚。欲起房耕田種作者。當向佛塔聲聞",
    "X40n0719_017:0479c06": "塔。八日。十四日。十五日。現變化日。宜入塔寺供養",
    "X40n0719_017:0479c07": "僧。受齋法。比丘等突吉羅。",
    "X40n0719_017:0479c08": "若比丘尼。被擯不去者。波逸提(百七十一)。",
    "X40n0719_017:0479c09": "比丘等突吉羅。不犯者。若隨順不逆。下意悔過。求",
    "X40n0719_017:0479c10": "解擯羯磨。或得病。或無伴去。或水陸道斷。諸難等。",
    "X40n0719_017:0479c11": "若比丘尼。欲問比丘義。先不求而問者。波逸提(百七十二)。",
    "X40n0719_017:0479c12": "安隱尼大智慧。問諸比丘義。比丘不能答。皆慚愧。",
    "X40n0719_017:0479c13": "故制。欲問義。先求聽。不聽而問。波逸提。比丘等",
    "X40n0719_017:0479c14": "突吉羅。不犯者。若先常聽問。若先親厚。若親厚者",
    "X40n0719_017:0479c15": "語令但問。當為汝求。若彼從此受。若二人俱從他",
    "X40n0719_017:0479c16": "受。若彼問此答。二人共誦。乃至錯說等。",
    "X40n0719_017:0479c17": "若比丘尼。知先住後至。後至先住。欲惱彼故。在前經",
    "X40n0719_017:0479c18": "行若立若坐若臥。波逸提(百七十三○意與前第九十二戒同)。",
    "X40n0719_017:0479c19": "比丘等突吉羅。不犯者。若不知。若問。若先聽經行。",
    "X40n0719_017:0479c20": "若更互經行。若是親厚。若親厚者語令但經行。我",
    "X40n0719_017:0479c21": "當為汝語。若病倒地。若強力所執。乃至命難等。",
    "X40n0719_017:0479c22": "若比丘尼。知有比丘僧伽藍中起塔。波逸提(百七十四)。",
    "X40n0719_017:0479c23": "隨所取洗足石。若泥團。若草團。一一波逸提。不犯",
    "X40n0719_017:0479c24": "者。先不知。若故壞僧伽藍。若先起塔。後作僧伽藍。",
    "X40n0719_017:0480a01": "若比丘尼。見新受戒比丘。應起迎逆恭敬禮拜問訊",
    "X40n0719_017:0480a02": "請與坐。不者。除因緣。波逸提(百七十五)。",
    "X40n0719_017:0480a03": "或一坐食。作餘食法不食。或病。聽語言。大德。我有",
    "X40n0719_017:0480a04": "如是因緣。不得起迎。比丘等突吉羅。",
    "X40n0719_017:0480a05": "若比丘尼。為好故搖身趨行者。波逸提(百七十六)。",
    "X40n0719_017:0480a06": "比丘等突吉羅。不犯者。或有如是病。或避杖。避暴",
    "X40n0719_017:0480a07": "象。乃至刺棘等。或渡水若泥。或迴身看衣齊整。",
    "X40n0719_017:0480a08": "若比丘尼。作婦女莊嚴香塗摩身。波逸提(百七十七)。",
    "X40n0719_017:0480a09": "比丘等突吉羅。不犯者。或有如是病。或父母及篤",
    "X40n0719_017:0480a10": "信優婆夷病。被繫閉。為洗沐梳髮。或強力所執。",
    "X40n0719_017:0480a11": "若比丘尼。使外道女香塗摩身。波逸提(百七十八)。",
    "X40n0719_017:0480a12": "又五分律云。髮長。波逸提。半月一剃。過此名為髮長。",
    "X40n0719_017:0480a13": "若無人剃。及強力逼不得剃。皆不犯。",
    "X40n0719_017:0480a14": "○八波羅提提舍尼法。根本律有十一。一乳。二酪。",
    "X40n0719_017:0480a15": "三生酥。四熟酥。五油。六糖。七蜜。八魚。九肉。十乾",
    "X40n0719_017:0480a16": "脯。十一學家(乳酪魚肉脯。比丘波逸提。生熟酥油糖蜜。比丘突吉羅。學家。比丘同)。",
    "X40n0719_017:0480a17": "若比丘尼。不病。乞蘇食者。犯應懺悔可訶法。應向餘",
    "X40n0719_017:0480a18": "比丘尼說言。大姊。我犯可訶法。所不應為。我今向大",
    "X40n0719_017:0480a19": "姊懺悔。是名悔過法(一)。乞油(二)。若蜜(三)。若黑石蜜(四)。",
    "X40n0719_017:0480a20": "若乳(五)。若酪(六)。若魚(七)。若肉(八)。亦如是。",
    "X40n0719_017:0480a21": "聽為病者乞。自身病亦聽乞。上四戒。比丘等俱",
    "X40n0719_017:0480a22": "突吉羅。下四戒。比丘波逸提。餘三眾突吉羅。不犯",
    "X40n0719_017:0480a23": "者。不乞自得。僧祇律云。若自知我某時病常發。",
    "X40n0719_017:0480a24": "爾時藥必難得。豫乞無罪。若不病乞。病時食。越毗",
    "X40n0719_017:0480b01": "尼罪。病時乞。不病時食。無罪。病時乞。病時食。無罪",
    "X40n0719_017:0480b02": "不病時乞。不病時食。悔過。",
    "X40n0719_017:0480b03": "○眾學戒法。與比丘同(惟搖身行及生草菜上大小便二戒。是波逸提罪)。",
    "X40n0719_017:0480b04": "○七滅諍法。與比丘同。○出家受戒法為三。",
    "X40n0719_017:0480b05": "(△初明授沙彌尼戒法。二明授式叉摩那戒法。三明授比丘尼戒法)。(△今初)。",
    "X40n0719_017:0480b06": "比丘尼犍度云。若欲在尼寺內剃髮。應白僧。若一",
    "X40n0719_017:0480b07": "一語令知。然後剃髮。應如是白。",
    "X40n0719_017:0480b08": "大姊僧聽。此某甲。欲從某甲比丘尼求剃髮若僧時",
    "X40n0719_017:0480b09": "到僧忍聽。為某甲剃髮。白如是。",
    "X40n0719_017:0480b10": "若欲在寺內出家受沙彌尼戒。阿闍梨尼應作白。",
    "X40n0719_017:0480b11": "大姊僧聽。此某甲。從某甲比丘尼求出家。若僧時到。",
    "X40n0719_017:0480b12": "僧忍聽。與某甲出家。白如是。",
    "X40n0719_017:0480b13": "白已。教著縵條袈裟。長跪合掌。教作如是言。",
    "X40n0719_017:0480b14": "我某甲。歸依佛。歸依法。歸依僧。隨如來出家。某甲比",
    "X40n0719_017:0480b15": "丘尼為和尚。如來至真等正覺是我世尊(三說)。",
    "X40n0719_017:0480b16": "我某甲。歸依佛法僧。隨如來出家竟。某甲比丘尼為",
    "X40n0719_017:0480b17": "和尚。如來至真等正覺是我世尊(三說)。",
    "X40n0719_017:0480b18": "如諸佛盡壽不殺生。我某甲。亦盡壽不殺生。如諸",
    "X40n0719_017:0480b19": "佛盡壽不偷盜。我某甲亦盡壽不偷盜。如諸佛盡",
    "X40n0719_017:0480b20": "壽不婬欲。我某甲亦盡壽不婬欲。如諸佛盡壽不",
    "X40n0719_017:0480b21": "妄語。我某甲亦盡壽不妄語。如諸佛盡壽不飲酒。",
    "X40n0719_017:0480b22": "我某甲亦盡壽不飲酒。如諸佛盡壽不著香華鬘。",
    "X40n0719_017:0480b23": "不香塗身。我某甲亦盡壽不著香華鬘不香塗身",
    "X40n0719_017:0480b24": "如諸佛盡壽不歌儛倡伎不往觀聽。我某甲亦盡壽",
    "X40n0719_017:0480c01": "不歌儛倡伎不往觀聽。如諸佛盡壽不坐高廣大",
    "X40n0719_017:0480c02": "牀。我某甲亦盡壽不坐高廣大牀。如諸佛盡壽不",
    "X40n0719_017:0480c03": "非時食。我某甲亦盡壽不非時食。如諸佛盡壽不",
    "X40n0719_017:0480c04": "捉持生像金銀寶物。我某甲亦盡壽不捉持生像金",
    "X40n0719_017:0480c05": "銀寶物(已上三歸十戒。並是授戒阿闍梨尼教令自說。次應語言)。",
    "X40n0719_017:0480c06": "汝今已受沙彌尼十戒竟。當盡壽頂戴奉持。終身不",
    "X40n0719_017:0480c07": "得犯。應供養三寶。和尚阿闍梨一切如法教。不得違",
    "X40n0719_017:0480c08": "逆。上中下座心常恭敬。勤求方便。坐禪。誦經。學問。勸",
    "X40n0719_017:0480c09": "助作福。閉三惡道。開涅槃門。於比丘尼戒中。增長正",
    "X40n0719_017:0480c10": "業。得四道果(凡沙彌尼之和尚及阿闍梨。並須是比丘尼。斷不可以比丘為二師也)。",
    "X40n0719_017:0480c11": "根本雜事云。諸還俗尼。更不得出家。若與出家。師",
    "X40n0719_017:0480c12": "主得罪。",
    "X40n0719_017:0480c13": "△二明授式叉摩那戒法。",
    "X40n0719_017:0480c14": "聽童女十八者。二年中學戒。年滿二十尼僧中受",
    "X40n0719_017:0480c15": "大戒。若年十歲曾出適者(謂曾出適滿十歲也)。聽二年學戒。",
    "X40n0719_017:0480c16": "滿十二。與受大戒。應如是與二歲學戒。沙彌尼往",
    "X40n0719_017:0480c17": "尼僧中。禮足長跪合掌。白言。",
    "X40n0719_017:0480c18": "大姊僧聽。我某甲沙彌尼。從僧乞二歲學戒。和尚尼",
    "X40n0719_017:0480c19": "某甲。願僧慈愍故。與我二歲學戒(如是三說)。",
    "X40n0719_017:0480c20": "應將沙彌尼離聞處。著見處。阿闍梨尼作白。",
    "X40n0719_017:0480c21": "大姊僧聽。此某甲沙彌尼。今從僧乞二歲學戒。某甲",
    "X40n0719_017:0480c22": "比丘尼為和尚。若僧時到。僧忍聽。與某甲沙彌尼二",
    "X40n0719_017:0480c23": "歲學戒。某甲比丘尼為和尚。白如是。大姊僧聽。此",
    "X40n0719_017:0480c24": "某甲沙彌尼。今從僧乞二歲學戒。某甲比丘尼為和",
    "X40n0719_017:0481a01": "尚。僧今與某甲沙彌尼二歲學戒。某甲比丘尼為和",
    "X40n0719_017:0481a02": "尚。誰諸大姊。忍僧與某甲沙彌尼二歲學戒。某甲比",
    "X40n0719_017:0481a03": "丘尼為和尚者默然。誰不忍者說。此是初羯磨(第二第三",
    "X40n0719_017:0481a04": "亦如是說)。僧已忍與某甲沙彌尼二歲學戒。某甲比丘尼",
    "X40n0719_017:0481a05": "為和尚竟。僧忍默然故。是事如是持。",
    "X40n0719_017:0481a06": "次令彼來。長跪阿闍梨尼之前。授與六法。",
    "X40n0719_017:0481a07": "某甲諦聽。如來無所著等正覺。說六法。不得作不",
    "X40n0719_017:0481a08": "淨行。行婬欲法。若式叉摩那。行婬欲法。非式叉摩那。",
    "X40n0719_017:0481a09": "非釋種女。與染汙心男子共身相摩觸。犯戒。應更與",
    "X40n0719_017:0481a10": "戒。是中盡形壽不得犯。能持不(答言能)。不得偷盜。乃",
    "X40n0719_017:0481a11": "至草葉。若式叉摩那。取人五錢。若過五錢。若自取。教",
    "X40n0719_017:0481a12": "人取。若自斷。教人斷。若自破。教人破。若燒。若埋。若壞",
    "X40n0719_017:0481a13": "色。非式叉摩那。非釋種女。若取減五錢。犯戒。應更與",
    "X40n0719_017:0481a14": "戒。是中盡形壽不得犯。能持不(答言能)。不得故斷眾",
    "X40n0719_017:0481a15": "生命。乃至蟻子。若式叉摩那。故自手斷人命。求刀授",
    "X40n0719_017:0481a16": "與。教死。勸死。讚死。若與人非藥。若墮人胎。&#;禱呪術。",
    "X40n0719_017:0481a17": "自作。教人作。非式叉摩那。非釋種女。若斷畜生不能",
    "X40n0719_017:0481a18": "變化者命。犯戒。應更與戒。是中盡形壽不得犯。能持",
    "X40n0719_017:0481a19": "不(答言能)。不得妄語。乃至戲笑。若式叉摩那。不真實。",
    "X40n0719_017:0481a20": "無所有。自稱言得上人法。言得禪。得解脫。得定。得正",
    "X40n0719_017:0481a21": "受。得須陀洹果。乃至阿羅漢果。天來。龍來。鬼神來。供",
    "X40n0719_017:0481a22": "養我。此非式叉摩那。非釋種女。若於眾中故作妄語。",
    "X40n0719_017:0481a23": "犯戒。應更與戒。是中盡形壽不得犯。能持不(答言能)",
    "X40n0719_017:0481a24": "不得非時食。若式叉摩那。非時食。犯戒。應更與戒。是",
    "X40n0719_017:0481b01": "中盡形壽不得犯。能持不(答言能)。不得飲酒。若式叉",
    "X40n0719_017:0481b02": "摩那。飲酒。犯戒。應更與戒。是中盡形壽不得犯。能持",
    "X40n0719_017:0481b03": "不(答言能)。式叉摩那。於一切比丘尼戒中應學。除為",
    "X40n0719_017:0481b04": "比丘尼過食。自取食食。",
    "X40n0719_017:0481b05": "(說竟。亦可隨意略如常法結撮回向)。",
    "X40n0719_017:0481b06": "僧祇律云。式叉摩那。一切大尼下。一切沙彌尼上。",
    "X40n0719_017:0481b07": "於式叉摩那不淨。於大尼淨。於大尼不淨。於式叉",
    "X40n0719_017:0481b08": "摩那亦不淨。大尼得與式叉摩那三宿。式叉摩那",
    "X40n0719_017:0481b09": "得與沙彌尼三宿。式叉摩那得與大尼授食。除火",
    "X40n0719_017:0481b10": "淨生種。取金銀錢。自從沙彌尼等受食。大尼不得",
    "X40n0719_017:0481b11": "向說波羅夷乃至越毗尼罪。得語不婬不盜等。式",
    "X40n0719_017:0481b12": "叉摩那至布薩自恣日。入僧中。長跪合掌。作是言。",
    "X40n0719_017:0481b13": "阿梨耶僧。我某甲清淨。僧憶念持。如是三說而去。",
    "X40n0719_017:0481b14": "後四波羅夷犯者。更從始學。十九僧殘已下若一",
    "X40n0719_017:0481b15": "一犯。隨所犯。作突吉羅悔。若破非時食。停食食。捉",
    "X40n0719_017:0481b16": "錢金銀。飲酒。著華香五戒者。隨犯日數更學。二歲",
    "X40n0719_017:0481b17": "學戒滿已。欲受具者。和尚尼應白僧。乞畜弟子羯",
    "X40n0719_017:0481b18": "磨。然後二部僧中受具。",
    "X40n0719_017:0481b19": "比丘尼犍度云。應求和尚。作如是言。",
    "X40n0719_017:0481b20": "阿夷一心念。我某甲。今求阿夷為和尚。願阿夷為我",
    "X40n0719_017:0481b21": "作和尚。我依阿夷故。得受大戒(如是三說。和尚答言。可爾)。",
    "X40n0719_017:0481b22": "△三明授比丘尼戒法。",
    "X40n0719_017:0481b23": "若式叉摩那學戒已。年滿二十。若滿十二。應與受",
    "X40n0719_017:0481b24": "大戒。白四羯磨。和尚尼為料理五衣鉢具。請羯磨",
    "X40n0719_017:0481c01": "阿闍梨尼。教授阿闍梨尼。及尊證七比丘尼已(邊地",
    "X40n0719_017:0481c02": "二證亦得)。將受戒人至戒場上。立眼見耳不聞處。羯磨",
    "X40n0719_017:0481c03": "師應作白。差教授師。",
    "X40n0719_017:0481c04": "大姊僧聽。彼某甲。從和尚尼某甲求授具足戒。若僧",
    "X40n0719_017:0481c05": "時到。僧思聽。某甲為教授師。白如是。",
    "X40n0719_017:0481c06": "教授師當往至欲受戒人所語言。",
    "X40n0719_017:0481c07": "妹。此是安陀會。此是鬱多羅僧。此是僧伽梨。此是僧",
    "X40n0719_017:0481c08": "祇支。此是覆肩衣。此是鉢。此衣鉢是汝有不。",
    "X40n0719_017:0481c09": "彼答言是。教受師復應語言。",
    "X40n0719_017:0481c10": "妹聽。今是至誠時。實語時。我今問汝。實當言實。不實",
    "X40n0719_017:0481c11": "當言不實。汝字何等(答云某甲)。和尚字誰(答云某甲)。年滿二十",
    "X40n0719_017:0481c12": "未(答云滿)。衣鉢具足不(答云具足)。父母聽汝不(答云聽。若已嫁者。問云。夫",
    "X40n0719_017:0481c13": "主聽汝否。答云聽)。汝不負債不(答云不負)。汝非婢不(答云非)。汝是女",
    "X40n0719_017:0481c14": "人不(答云是)。女人有如是諸病。癩癰疽。白癩。乾痟。顛狂。",
    "X40n0719_017:0481c15": "二形。二道合。大小便常漏。涕唾常流出。汝有此諸病",
    "X40n0719_017:0481c16": "不(答云無)。如我向問汝事。在眾中亦當如是問。如汝向",
    "X40n0719_017:0481c17": "者答我。眾僧中亦當如是答。",
    "X40n0719_017:0481c18": "教授師還來僧中。舒手相及處立。作如是白。",
    "X40n0719_017:0481c19": "大姊僧聽。彼某甲。從和尚尼某甲求授具足戒。若僧",
    "X40n0719_017:0481c20": "時到。僧忍聽。我已問竟。聽將來。白如是。",
    "X40n0719_017:0481c21": "白已。迴身將彼欲受戒人來至僧中。為捉衣鉢。教",
    "X40n0719_017:0481c22": "禮尼僧足已。在羯磨師前。長跪合掌。教作如是乞。",
    "X40n0719_017:0481c23": "大姊僧聽。我某甲。從和尚尼某甲求授具足戒。我某",
    "X40n0719_017:0481c24": "甲。今從僧乞授具足戒。某甲尼為和尚。願僧慈愍故。",
    "X40n0719_017:0482a01": "拔濟我。",
    "X40n0719_017:0482a02": "如是三乞已。羯磨師應作白。",
    "X40n0719_017:0482a03": "大姊僧聽。此某甲。從和尚尼某甲求授具足戒。此某",
    "X40n0719_017:0482a04": "甲。今從眾僧乞授具足戒。某甲尼為和尚。若僧時到。",
    "X40n0719_017:0482a05": "僧忍聽。我問諸難事。白如是。妹諦聽。今是至誠時。",
    "X40n0719_017:0482a06": "乃至汝有此諸病不(一一問答如前竟。次為白四羯磨)。",
    "X40n0719_017:0482a07": "大姊僧聽。此某甲。從和尚尼某甲求授具足戒。此某",
    "X40n0719_017:0482a08": "甲。今從眾僧乞授具足戒。某甲尼為和尚。某甲自說",
    "X40n0719_017:0482a09": "清淨。無諸難事。年滿二十。衣鉢具足。若僧時到僧忍",
    "X40n0719_017:0482a10": "聽。授某甲具足戒。某甲尼為和尚。白如是。大姊僧",
    "X40n0719_017:0482a11": "聽。此某甲。從和尚尼某甲求授具足戒。此某甲。今從",
    "X40n0719_017:0482a12": "眾僧乞授具足戒。某甲尼為和尚。某甲自說清淨。無",
    "X40n0719_017:0482a13": "諸難事。年滿二十。衣鉢具足。今僧授某甲具足戒。某",
    "X40n0719_017:0482a14": "甲尼為和尚。誰諸大姊。忍僧授某甲具足戒。某甲尼",
    "X40n0719_017:0482a15": "為和尚者默然。誰不忍者說。此是初羯磨(第二第三亦如是說)。",
    "X40n0719_017:0482a16": "僧已忍授某甲具足戒。某甲尼為和尚竟。僧忍默然",
    "X40n0719_017:0482a17": "故。是事如是持(和尚尼應先為請一比丘羯磨師。并九比丘為證。邊地或四證亦得)。",
    "X40n0719_017:0482a18": "時諸尼應將彼受戒者。至比丘僧所。禮僧足已。長",
    "X40n0719_017:0482a19": "跪合掌。教授阿闍梨尼。應教作如是語。",
    "X40n0719_017:0482a20": "大德僧聽。我某甲。從和尚尼某甲求受具足戒。我某",
    "X40n0719_017:0482a21": "甲。今從眾僧乞受具足戒。某甲尼為和尚願僧慈愍",
    "X40n0719_017:0482a22": "故。拔濟我。",
    "X40n0719_017:0482a23": "如是三乞已。比丘僧中羯磨師當問。",
    "X40n0719_017:0482a24": "汝字何等。乃至汝有此諸病不(一一問答。並如前說。又問)。汝已學",
    "X40n0719_017:0482b01": "戒清淨不(若言學戒清淨。當更問餘尼)。此人學戒清淨不。",
    "X40n0719_017:0482b02": "餘尼若答言學戒清淨者。羯磨師當作白。",
    "X40n0719_017:0482b03": "大德僧聽。此某甲。從和尚尼某甲求受具足戒。此某",
    "X40n0719_017:0482b04": "甲。今從眾僧乞受具足戒。和尚尼某甲。某甲已學戒",
    "X40n0719_017:0482b05": "清淨。若僧時到。僧忍聽。僧今授某甲具足戒。某甲尼",
    "X40n0719_017:0482b06": "為和尚。白如是。大德僧聽。此某甲。從和尚尼某甲",
    "X40n0719_017:0482b07": "求受具足戒。此某甲。今從眾僧乞受具足戒。某甲尼",
    "X40n0719_017:0482b08": "為和尚。某甲已學戒清淨。今僧授某甲具足戒。某甲",
    "X40n0719_017:0482b09": "尼為和尚。誰諸長老。忍僧授某甲具足戒。某甲尼為",
    "X40n0719_017:0482b10": "和尚者默然。誰不忍者說。此是初羯磨(第二第三。亦如是說)。僧",
    "X40n0719_017:0482b11": "已忍與某甲受具足戒。某甲尼為和尚竟。僧忍默然",
    "X40n0719_017:0482b12": "故。是事如是持(羯磨竟。應語言。汝今受戒。某年某月某日某時。應盡壽憶是事。次為說戒)。",
    "X40n0719_017:0482b13": "善女人諦聽。此是如來無所著等正覺。說八波羅夷",
    "X40n0719_017:0482b14": "法。犯者非比丘尼。非釋種女。不得作不淨行。行婬",
    "X40n0719_017:0482b15": "欲法。若比丘尼。意樂作不淨行。行婬欲法。乃至共畜",
    "X40n0719_017:0482b16": "生。此非比丘尼。非釋種女。汝是中盡形壽不得作。能",
    "X40n0719_017:0482b17": "持不(答言能)。不得盜。乃至草葉。若比丘尼。偷人五錢",
    "X40n0719_017:0482b18": "若過五錢。若自取。教人取。若自折。教人折。若自斫。教",
    "X40n0719_017:0482b19": "人斫。若自破。教人破。若燒。若埋。若壞色。彼非比丘尼。",
    "X40n0719_017:0482b20": "非釋種女。汝是中盡形壽不得犯。能持不(答言能)。不",
    "X40n0719_017:0482b21": "得故斷眾生命。乃至蟻子。若比丘尼。故自手斷人命。",
    "X40n0719_017:0482b22": "若持刀授與人。教死。讚死。勸死。若與人非藥。若墮人",
    "X40n0719_017:0482b23": "胎。厭禱呪呾殺。若自作。若教人作。彼非比丘尼。非釋",
    "X40n0719_017:0482b24": "種女。汝是中盡形壽不得犯。能持不(答言能)。不得妄",
    "X40n0719_017:0482c01": "語。乃至戲笑。若比丘尼。不真實。非己有。自稱言。我得",
    "X40n0719_017:0482c02": "上人法。我得禪。得解脫。得三昧。正受。得須陀洹果。斯",
    "X40n0719_017:0482c03": "陀含果。阿那含果。阿羅漢果。言天來。龍來。鬼神來。供",
    "X40n0719_017:0482c04": "養我。此非比丘尼。非釋種女。汝是中盡形壽不得作",
    "X40n0719_017:0482c05": "能持不(答言能)。不得身相觸。乃至共畜生。若比丘尼",
    "X40n0719_017:0482c06": "有染汙心。與染汙心男子身相觸。從腋已下。膝已上",
    "X40n0719_017:0482c07": "身相觸。若捉。若摩。若牽。若逆摩。順摩。若舉。若下。若捉。",
    "X40n0719_017:0482c08": "若捺。彼非比丘尼。非釋種女。是中盡形壽不得犯。能",
    "X40n0719_017:0482c09": "持不(答言能)。不得犯八事。乃至共畜生。若比丘尼。染",
    "X40n0719_017:0482c10": "汙心。受染汙心男子捉手。捉衣。入屏處。屏處共立。共",
    "X40n0719_017:0482c11": "語。共行。身相近。共期。犯此八事。彼非比丘尼。非釋種",
    "X40n0719_017:0482c12": "女。犯此八事故。汝是中盡形壽不得犯。能持不(答言能)",
    "X40n0719_017:0482c13": "不得覆他罪。乃至突吉羅惡說。若比丘尼。知他比",
    "X40n0719_017:0482c14": "丘尼犯波羅夷罪。若不自舉。不白僧若眾多人。後於",
    "X40n0719_017:0482c15": "異時。此比丘尼若罷道。若滅擯。若遮不共僧事。若入",
    "X40n0719_017:0482c16": "外道後。便作是說。我先知有如是如是事。彼非比丘",
    "X40n0719_017:0482c17": "尼。非釋種女。覆重罪故。汝是中盡形壽不得作。能持",
    "X40n0719_017:0482c18": "不(答言能)。不得隨順被舉比丘。乃至守園人及沙彌。",
    "X40n0719_017:0482c19": "若比丘尼。知比丘為僧所舉。如法。如律。如佛所教。不",
    "X40n0719_017:0482c20": "隨順。不懺悔。僧未與作共住。而隨順。是比丘尼諫彼",
    "X40n0719_017:0482c21": "比丘尼言。汝妹知不。今僧舉此比丘。如法。如律。如佛",
    "X40n0719_017:0482c22": "所教。不隨順。不懺悔。僧未與作共住。汝莫隨順。是比",
    "X40n0719_017:0482c23": "丘尼諫彼比丘尼時。堅持不捨。是比丘尼當三諫。捨",
    "X40n0719_017:0482c24": "此事故。乃至三諫。捨者善。不捨者。彼非比丘尼。非釋",
    "X40n0719_017:0483a01": "種女。由隨舉故。汝是中盡形壽不得犯。能持不(答言能)",
    "X40n0719_017:0483a02": "善女人諦聽。如來無所著等正覺。說四依法。比丘",
    "X40n0719_017:0483a03": "尼依此得出家受具足戒。成比丘尼。依糞掃衣。得",
    "X40n0719_017:0483a04": "出家受具足戒。成比丘尼法。汝是中盡形壽能持不",
    "X40n0719_017:0483a05": "(答言能)若得長利。檀越施衣。割壞衣。得受。依乞食。得",
    "X40n0719_017:0483a06": "出家受具足戒。成比丘尼法。汝是中盡形壽能持不",
    "X40n0719_017:0483a07": "(答言能)若得長利。若僧差食。檀越送食。月八日食。十四",
    "X40n0719_017:0483a08": "十五日食。若月初日食。若眾僧常食。若檀越請食。應",
    "X40n0719_017:0483a09": "受。依樹下坐。得出家受具足戒。成比丘尼法。汝是",
    "X40n0719_017:0483a10": "中盡形壽能持不(答言能)若得長利。別房。尖頭屋。小房。",
    "X40n0719_017:0483a11": "石室。兩房一戶。應受(按尼犍度又云。尼不應在阿蘭若處住。除王園中。根本雜事云。",
    "X40n0719_017:0483a12": "不應城外安置尼寺。故根本律。為尼但說三依法也)。依腐爛藥。得出家受具",
    "X40n0719_017:0483a13": "足戒。成比丘尼法。汝是中盡形壽能持不(答言能)。若得",
    "X40n0719_017:0483a14": "長利。蘇。油。生蘇。蜜。石蜜。應受。汝已受具足戒竟。白",
    "X40n0719_017:0483a15": "四羯磨如法成就。得處所。和尚如法。阿闍梨如法。二",
    "X40n0719_017:0483a16": "部僧如法具足滿。汝當善受教法。應勸化作福治塔",
    "X40n0719_017:0483a17": "供養眾僧。若和尚阿闍梨一切如法教授。不得違逆。",
    "X40n0719_017:0483a18": "應學問誦經。勤求方便。於佛法中。得須陀洹果。斯陀",
    "X40n0719_017:0483a19": "含果。阿那含果。阿羅漢果。汝始發心出家。功不唐捐。",
    "X40n0719_017:0483a20": "果報不絕。餘所未知。當問和尚阿闍梨(隨意結撮迴向)",
    "X40n0719_017:0483a21": "令受戒人在前。餘尼在後而去。",
    "X40n0719_017:0483a22": "若欲受大戒時。道路有賊難者。聽遣使為受戒。尼僧",
    "X40n0719_017:0483a23": "白二羯磨。遣一清淨無難比丘尼。復差二三尼共去。",
    "X40n0719_017:0483a24": "受使尼禮僧足。長跪合掌。代為三乞。僧應問彼字何",
    "X40n0719_017:0483b01": "等。和尚尼是誰。已學戒清淨不。答言已學戒清淨者。",
    "X40n0719_017:0483b02": "復應問伴尼。已學戒清淨未耶。若答言已學戒清淨。",
    "X40n0719_017:0483b03": "應為白四羯磨。彼使應還尼寺內語言。大妹。我已與",
    "X40n0719_017:0483b04": "汝受大戒竟。不應以小小顏貌。便遣使受戒。",
    "X40n0719_017:0483b05": "十誦律云。比丘尼一返戒。不復聽出家受具。若捨戒",
    "X40n0719_017:0483b06": "已。轉根作男子。與受比丘戒。不犯。薩婆多摩得勒",
    "X40n0719_017:0483b07": "伽云。犯不共波羅夷。轉根成男子。得與出家受具。",
    "X40n0719_017:0483b08": "○雜法。",
    "X40n0719_017:0483b09": "比丘尼犍度云。迦留陀夷。罵打比丘尼。乃至詭語勸",
    "X40n0719_017:0483b10": "喻。佛聽尼僧為作不禮白二羯磨。彼隨順尼僧。不敢",
    "X40n0719_017:0483b11": "違逆。求解不禮羯磨。應解。六羣比丘。至尼住處。與",
    "X40n0719_017:0483b12": "六群尼更相調弄。亂諸坐禪者。佛言。應隨亂閙處遮。",
    "X40n0719_017:0483b13": "尼至比丘住處亦爾。六群比丘所有沙彌。至尼住",
    "X40n0719_017:0483b14": "處。共彼沙彌尼式叉摩那更相調弄亂諸坐禪者。佛",
    "X40n0719_017:0483b15": "言。應喚來謫罰。若不改。應為彼沙彌二師作不禮羯",
    "X40n0719_017:0483b16": "磨。六群尼所有沙彌尼式叉摩那。至比丘住處。共",
    "X40n0719_017:0483b17": "彼沙彌更相調弄亂諸坐禪者。佛言。應喚來謫罰。若",
    "X40n0719_017:0483b18": "不改。應為彼沙彌尼式叉摩那二師作捨教授羯磨",
    "X40n0719_017:0483b19": "尼不應結加趺坐。聽半坐。僧祇律云。比丘教誡",
    "X40n0719_017:0483b20": "尼時。應如女想。尼於教誡人。如佛想。根本雜事云。",
    "X40n0719_017:0483b21": "勸他歸俗。得吐羅罪。苾芻小鉢。是尼大鉢。諸尼",
    "X40n0719_017:0483b22": "不應觸他孩子。尼陀那云。若時饑儉。乞求難得。聽",
    "X40n0719_017:0483b23": "尼從眾乞法。於父母舍而作往還。白四羯磨。此尼得",
    "X40n0719_017:0483b24": "獨行。無犯。往親族家。隨意而食。復至豐時。即不應往",
    "X40n0719_017:0483c01": "目得迦云。凡尼食處。於上座首。留一座處。假令求",
    "X40n0719_017:0483c02": "寂在後來至。就座而食。是上眾故。",
    "X40n0719_017:0483c04": "重治毗尼事義集要卷第十七終",
    "X40n0719_017:0483c05": "音義",
    "X40n0719_017:0483c06": "阿夷具云阿梨夷。亦云阿梨耶。此翻尊者。或翻",
    "X40n0719_017:0483c07": "聖者有人云。以大愛道是佛母姨。故倣喚阿姨。未",
    "X40n0719_017:0483c08": "必然。",
    "X40n0719_017:0483c09": "不共波羅夷即觸八覆隨四戒也。",
    "X40n0719_017:0483c15": "跋語",
    "X40n0719_017:0483c17": "嗚呼。律學之不明也久矣。律既不明。教安得明。教",
    "X40n0719_017:0483c18": "既不明。宗安得明。賢者過之。不肖者不及焉。況復",
    "X40n0719_017:0483c19": "流俗知見。淪骨浹髓。語以如來正法。不啻驚若河",
    "X40n0719_017:0483c20": "漢。顧安肯寓目於五百卷之佛世芳規也哉。予愧",
    "X40n0719_017:0483c21": "行門疎缺。辜負佛門。故年來杜口。不敢輙辯時人",
    "X40n0719_017:0483c22": "得失。而一隙之明。仰藉佛祖借牖。庶可稱跛足導",
    "X40n0719_017:0483c23": "師倘有人焉。師予意而篤行之。其安隱達清涼池",
    "X40n0719_017:0483c24": "斷無疑也。庚寅八月初八日閣筆故跋",
    "X40n0719_017:0484a04": "梵網經云。凡長上亡故。皆宜請法師諷誦經律。以",
    "X40n0719_017:0484a05": "資冥福。夫講經不過一時。尚利益無邊。能資冥福。",
    "X40n0719_017:0484a06": "況刻板流通。印施無盡。展轉無窮。其善根福德因",
    "X40n0719_017:0484a07": "緣。盡虗空。徧法界。不可思議矣。古人云。以善書傳",
    "X40n0719_017:0484a08": "一人者。當十善。傳十人者。當百善。傳大豪傑。大貴",
    "X40n0719_017:0484a09": "人者。當千善。廣佈無疆。重刊不朽者。萬萬善。噫。世",
    "X40n0719_017:0484a10": "間善書功德尚爾。況佛書出世之大法乎。可以悟",
    "X40n0719_017:0484a11": "矣。又云。世間一切好話。被佛一人說竟。豈可不急",
    "X40n0719_017:0484a12": "急流通耶",
    "X40n0719_017:0484a13": "佛弟子楊淨超。一心上叩",
    "X40n0719_017:0484a14": "常住三寶。釋迦世尊。文殊。普賢。諸大菩薩。慈悲攝受。",
    "X40n0719_017:0484a15": "冥熏加被。證明發願曰(淨超)。謹遵佛語。刻印毗尼",
    "X40n0719_017:0484a16": "集要。仗此勝因。以資冥福。願宿障頓消。心地光明。",
    "X40n0719_017:0484a17": "早脫輪回。速往樂邦。快見彌陀。頓悟無生。回入娑",
    "X40n0719_017:0484a18": "婆。度盡恩冤。齊成佛道。惟願",
    "X40n0719_017:0484a19": "彌陀世尊。觀音。勢至。清淨海眾。諸大菩薩。同垂慈愍。",
    "X40n0719_017:0484a20": "滿此微願。",
    "X40n0719_017:0484a22": "卍云。原本有十八卷。末卷收犍度略釋。今從別行",
    "X40n0719_017:0484a23": "本。編次別處。"
}