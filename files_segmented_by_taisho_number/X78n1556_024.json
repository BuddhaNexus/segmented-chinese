{
    "X78n1556_024:0785b05": "建中靖國續燈錄卷第二十四　　　〔宋磻〕",
    "X78n1556_024:0785b07": "東京法雲禪寺住持傳法佛國禪師(臣)惟白集",
    "X78n1556_024:0785b08": "　　對機門",
    "X78n1556_024:0785b09": "　　　南嶽懷讓禪師第十四世",
    "X78n1556_024:0785b10": "南嶽福嚴慈感禪師法嗣",
    "X78n1556_024:0785b11": "明州育王山廣利寺寶鑑禪師諱法達。饒州浮梁人。",
    "X78n1556_024:0785b12": "姓余氏。丱歲厭俗。剪愛離塵。嚴承師訓。長通經業。比",
    "X78n1556_024:0785b13": "試輦下。落髮天清。求道南遊。初歷淅右。未獲開悟。復",
    "X78n1556_024:0785b14": "回江西。次造南嶽福嚴法席。感師一見。觀器印心。安",
    "X78n1556_024:0785b15": "撫何公嚮師名望。命居太平。少卿王公次遷廣利。都",
    "X78n1556_024:0785b16": "尉郭侯特奏章服．師名。問。此事唯己自知。為什麼眾",
    "X78n1556_024:0785b17": "生隨類得解。師云。眼見耳聞。僧曰。兵隨印轉。師云。德",
    "X78n1556_024:0785b18": "山．臨濟。問。寒凝古寺。雲鎖千峯。如何是無寒暑處。師",
    "X78n1556_024:0785b19": "云。爐中添硬炭。身上挂綿衣。僧曰。此猶是時節因緣。",
    "X78n1556_024:0785b20": "師云。何得掩耳。問。僧俗交參時如何。師云。風穴道底。",
    "X78n1556_024:0785b21": "僧曰。謝師答話。師云。甜瓜徹蔕甜。僧曰。學人今日虗",
    "X78n1556_024:0785b22": "伸此問。師云。適來道什麼。僧曰。打草蛇驚。師云。分付",
    "X78n1556_024:0785b23": "海山無事客。夜深相共釣鯨鼇。問。如何是極則處。師",
    "X78n1556_024:0785b24": "云。清風生竹戶。僧曰。學人不會。師云。明月照松窓。問。",
    "X78n1556_024:0785c01": "不落堦級處。請師道。師云。蠟人向火。僧曰。畢竟如何。",
    "X78n1556_024:0785c02": "師云。薄處先穿。問。末後一句。今日願聞。師云。昨日有",
    "X78n1556_024:0785c03": "人問我。直得杜口。僧曰。為什麼如此。師云。不於湘水",
    "X78n1556_024:0785c04": "捉明月。且向天童看白雲。問。無根樹子今日還解生",
    "X78n1556_024:0785c05": "苗也無。師云。擬待答話。又恐孤負闍梨。問。作者相逢",
    "X78n1556_024:0785c06": "時如何。師云。平出。僧曰。學人有疑在。師便打。僧曰。不",
    "X78n1556_024:0785c07": "伸三拜。焉得周旋。師云。別處即得。",
    "X78n1556_024:0785c08": "師乃云。一法雖彰萬法無。到頭何必用工夫。目前十",
    "X78n1556_024:0785c09": "字縱橫也。自是時人落半途。大眾。作麼生是究竟一",
    "X78n1556_024:0785c10": "句。設使潛神守智。猶是止宿草菴。假饒息念觀空。亦",
    "X78n1556_024:0785c11": "成守株待兔。虗生浪死。祗為懷寶迷邦。滯殻迷封。良",
    "X78n1556_024:0785c12": "由貪程太速。直得言語道斷。心行處滅。於衲僧分上",
    "X78n1556_024:0785c13": "著什麼來由。假使心法雙亡。兩頭截斷。亦是按牛頭",
    "X78n1556_024:0785c14": "喫草。爭似耳聞目覩。口說心思。千山萬水目前分。南",
    "X78n1556_024:0785c15": "北東西路頭在。若也失之於旨。魚魯刁刀。若也得之",
    "X78n1556_024:0785c16": "於心。渾金璞玉。流出三教。皆指一心。左右逢源。萬物",
    "X78n1556_024:0785c17": "皆備。到遮裏。說什麼仁義禮智．元亨利貞。說什麼菩",
    "X78n1556_024:0785c18": "提涅槃．常樂我淨。直須拈放一邊。且看山僧執金剛",
    "X78n1556_024:0785c19": "王寶劒。把定要津。以文殊為先鋒。以普賢為殿後。觀",
    "X78n1556_024:0785c20": "音．勢至掩耳偷鈴。彌勒．釋迦吞聲飲氣。直得　皇風",
    "X78n1556_024:0785c21": "蕩蕩。舜日明明。天下衲僧誰敢向鬼窟裏作活計。還",
    "X78n1556_024:0785c22": "信得及麼。良久。云。道泰不傳天子令。時清休唱太平",
    "X78n1556_024:0785c23": "歌。",
    "X78n1556_024:0785c24": "上堂云。半接城隍半倚村。一溪流水半山雲。寂寥滋",
    "X78n1556_024:0786a01": "味有誰得。萬世金輪王子孫。所以見聞覺知．思量分",
    "X78n1556_024:0786a02": "別。一見便見。無第二月。堯天舜日。誰能夜泛孤舟。白",
    "X78n1556_024:0786a03": "月清風。何必冬行春令。門當戶對。極目無限青山。鳥",
    "X78n1556_024:0786a04": "呌猿啼。縱步從佗差路。栗蒲吞了。更無一物礙人。古",
    "X78n1556_024:0786a05": "鏡重磨。不離舊時光彩。日日共虗空招手。時時與古",
    "X78n1556_024:0786a06": "佛對談。堪嗟多少飢人。却去飯籮裏餓殺。育王恁麼",
    "X78n1556_024:0786a07": "道了。有三十棒本合自當。賴遇眾人不知。且教拄杖",
    "X78n1556_024:0786a08": "子含聲飲氣。",
    "X78n1556_024:0786a09": "上堂云。居山日少出山多。惹得問若孰柰何。爭似白",
    "X78n1556_024:0786a10": "雲深處坐。野猨幽鳥任高歌。大眾。拈華示眾。空自點",
    "X78n1556_024:0786a11": "胸。微笑破顏。落第二月。少林面壁。傍若無人。半夜渡",
    "X78n1556_024:0786a12": "江。貪程太速。更乃說佛說祖。頭上安頭。演妙談真。泥",
    "X78n1556_024:0786a13": "中洗土。攢花簇錦。口是禍門。寂爾無言。守株待兔。總",
    "X78n1556_024:0786a14": "不如是。無孔鐵鎚。行道之人。如何即是。還會麼。白雲",
    "X78n1556_024:0786a15": "雖是無心物。到頭還是戀青山。",
    "X78n1556_024:0786a16": "成都府南禪光澡禪師問。如何是南禪境。師云。一高",
    "X78n1556_024:0786a17": "一低。僧曰。如何是境中人。師云。頭面相似。僧云。向上",
    "X78n1556_024:0786a18": "宗乘事若何。師云。嘉州石佛。陝府鐵牛。僧曰。如何是",
    "X78n1556_024:0786a19": "成都境。師云。瑞氣一千里。和風十萬家。僧曰。如何是",
    "X78n1556_024:0786a20": "境中人。師云。賜紫金魚袋。切忌犯威風。",
    "X78n1556_024:0786a21": "南嶽懷讓禪師第十五世",
    "X78n1556_024:0786a22": "廬山羅漢寺南禪師法嗣",
    "X78n1556_024:0786a23": "南岳雲峯景德惠昌禪師問。高提祖印即不問。覿面",
    "X78n1556_024:0786a24": "相呈事若何。師云。不勞拈出。僧曰。不因漁父引。爭得",
    "X78n1556_024:0786b01": "見波濤。師云。酌然。僧曰。言前道破無妨礙。物引全提",
    "X78n1556_024:0786b02": "有象遷。師云。獨許闍梨。僧曰。橫身三界外。誰是出頭",
    "X78n1556_024:0786b03": "人。師云。爭不足。讓有餘。僧曰。學人東西不辨。南北不",
    "X78n1556_024:0786b04": "分。師云。自生退屈。問。如何是雲峯境。師云。昨日乍到",
    "X78n1556_024:0786b05": "此。僧曰。如何是境中人。師云。灰頭土面。僧曰。人境已",
    "X78n1556_024:0786b06": "蒙師指示。為人一句又如何。師云。將謂知音却不知。",
    "X78n1556_024:0786b07": "上堂云。禹溪流水如藍染。雲密峯巒畫不成。山色水",
    "X78n1556_024:0786b08": "聲全是體。不知誰解悟無生。悟無生。彼此自忘情。更",
    "X78n1556_024:0786b09": "擬求奇妙。笑殺嶺南能。上堂云。至道無難。唯嫌揀擇。",
    "X78n1556_024:0786b10": "但莫憎愛。洞然明白。雪嶺輥毬。趙州庭栢。不落見聞。",
    "X78n1556_024:0786b11": "亦非聲色。擬問如何。攔顋一摑。上堂云。非不非。是不",
    "X78n1556_024:0786b12": "是。達磨西來。惑眾顯異。梁王勘破。渡江入魏。九年面",
    "X78n1556_024:0786b13": "壁向嵩丘。接得神光轉失利。大眾。欲得不失利麼。廉",
    "X78n1556_024:0786b14": "纖梅雨蔽千家。蕭灑薰風吹萬類。若作佛法商量。墮",
    "X78n1556_024:0786b15": "在野狐群隊。上堂云。佛祖傳心。西天此土。得之者。如",
    "X78n1556_024:0786b16": "日如月。照耀乾坤。失之者。如盲如聾。不辨西東。雲峯",
    "X78n1556_024:0786b17": "遮裏。得失是非一時放却。無禪可參。無道可學。猖猖",
    "X78n1556_024:0786b18": "狂狂。蹈乎大方。且道佛祖傳心。傳箇什麼。良久。云。窻",
    "X78n1556_024:0786b19": "開雲霧生衣上。簾捲山泉入鏡中。",
    "X78n1556_024:0786b20": "舒州浮山德宣禪師問。如何是佛。師云。天長地久。僧",
    "X78n1556_024:0786b21": "曰。學人未曉。師云。年老病生。僧曰。同生同死事又作",
    "X78n1556_024:0786b22": "麼生。師云。喚闍梨作佛。得麼。上堂云。雙井峯。錦綉谷。",
    "X78n1556_024:0786b23": "南北東西難圖錄。縱爾僧繇巧筆端。爭如一到心中",
    "X78n1556_024:0786b24": "足。拈起拂子云。還見麼。良久云。雲居．羅漢。擊禪牀。下",
    "X78n1556_024:0786c01": "座。上堂云。諸佛不出世。四十九年說。祖師不西來。少",
    "X78n1556_024:0786c02": "林有妙訣。若人識祖佛。當處便超越。遂拈拂子云。遮",
    "X78n1556_024:0786c03": "箇是浮渡拂子。且道祖佛在什麼處。良久。云。雖是善",
    "X78n1556_024:0786c04": "因。而招惡果。",
    "X78n1556_024:0786c05": "江陵護國慧本禪師法嗣",
    "X78n1556_024:0786c06": "岳州君山崇勝普淨禪師問。如何是君山境。師云。寺",
    "X78n1556_024:0786c07": "居煙島上。四野盡波瀾。僧曰。如何是境中人。師云。望",
    "X78n1556_024:0786c08": "南看北斗。僧曰。人境已蒙師指示。向上宗乘事若何。",
    "X78n1556_024:0786c09": "師云。檻外清風起。湖中白浪生。僧曰。謝答話。師云。老",
    "X78n1556_024:0786c10": "僧罪過。上堂。拈拄杖云。看看拄杖。拄杖生在懸崖石",
    "X78n1556_024:0786c11": "上。如今拈向人前。須是生風起浪。乃拋下。上堂云。摩",
    "X78n1556_024:0786c12": "竭掩室．淨名杜口．飲光微笑．達磨壁觀．雪老輥毬．禾",
    "X78n1556_024:0786c13": "山打皷．祕嚴一扠．青平拽石。此一隊漢。各逞伎倆。總",
    "X78n1556_024:0786c14": "不措一言。教後人如何摸[打-丁+索]。莫怪山僧不會說禪。祇",
    "X78n1556_024:0786c15": "是修造院門。一粥一飯。接待往來。若是說禪說道。自",
    "X78n1556_024:0786c16": "有諸方。",
    "X78n1556_024:0786c17": "洪州泐潭山乾禪師法嗣",
    "X78n1556_024:0786c18": "廬州西天王興化可都禪師問。祖意西來即不問。為",
    "X78n1556_024:0786c19": "人一句請師宣。師云。片雲歸後洞。隻鶴舞清虗。僧曰。",
    "X78n1556_024:0786c20": "與麼則興化得人。群生有賴也。師云。鳥啄古林木。山",
    "X78n1556_024:0786c21": "橫今日雲。師乃云。如來大法。諸佛妙道。真源湛寂。了",
    "X78n1556_024:0786c22": "無生滅。設使千聖出來。亦乃難尋縫罅。興雲吐霧。普",
    "X78n1556_024:0786c23": "徧河沙。縱橫有準。妙應無疑。把定放行。卷舒自得。起",
    "X78n1556_024:0786c24": "人天眼目。擴佛祖心源。諸法見前。更無欠少。所謂人",
    "X78n1556_024:0787a01": "人具足。箇箇圓成。不用纖毫心力。自然壁立千仞。良",
    "X78n1556_024:0787a02": "久。喝一喝。",
    "X78n1556_024:0787a03": "潭州道吾山楚方禪師問。昔日道吾云。生也不道。死",
    "X78n1556_024:0787a04": "也不道。和尚今日為什麼却道。師云。官不容針。私通",
    "X78n1556_024:0787a05": "車馬。僧曰。真箇泐潭無異水。清風宛爾不同常。師云。",
    "X78n1556_024:0787a06": "刢利衲僧。點一知二。上堂云。諸人十二時中不要錯",
    "X78n1556_024:0787a07": "用心好。頭上是天。脚下是地。朝明夕晦。水綠山青。物",
    "X78n1556_024:0787a08": "象分明。亘今亘古。若也恁麼承當去。早是無事起事。",
    "X78n1556_024:0787a09": "那更言中求玄。句裏尋妙。正是埋沒自己。不如歸堂",
    "X78n1556_024:0787a10": "喫茶去。",
    "X78n1556_024:0787a11": "袁州崇勝密禪師問。如何是佛。師云。莫寐語。問。如何",
    "X78n1556_024:0787a12": "是一法。師云。早落第二。上堂。大眾集。師云。已是團圝。",
    "X78n1556_024:0787a13": "不勞雕琢。歸堂喫茶。",
    "X78n1556_024:0787a14": "廬山圓通僊禪師法嗣",
    "X78n1556_024:0787a15": "溫州永嘉淨居了威佛日禪師問。如何是祖師西來",
    "X78n1556_024:0787a16": "意。師云。一宿二宿程。千山萬山月。僧曰。意旨如何。師",
    "X78n1556_024:0787a17": "云。朝看東南。暮看西北。僧曰。向上更有事也無。師云。",
    "X78n1556_024:0787a18": "人心難滿。溪壑易填。問。時節因緣即不問。惠超佛話",
    "X78n1556_024:0787a19": "事如何。師云。波斯彎弓面轉黑。僧曰。意旨如何。師云。",
    "X78n1556_024:0787a20": "穿過髑髏笑未休。僧曰。學人好好借問。師云。黃泉無",
    "X78n1556_024:0787a21": "邸店。今夜宿誰家。師乃云。問一答一。谷響鐘聲。隨扣",
    "X78n1556_024:0787a22": "隨徵。故無窮盡。本分事中。離諸問答。直下無私。昭然",
    "X78n1556_024:0787a23": "應物。所以道。唯一堅密身。一切塵中現。乃舉拂子云。",
    "X78n1556_024:0787a24": "看看。拂子是塵。且道堅密身在什麼處。良久。云。於斯",
    "X78n1556_024:0787b01": "見得。無量神通三昧本自圓成。恒沙諸佛法門自然",
    "X78n1556_024:0787b02": "具足。是故吾佛大聖人便以此法付囑　國王大臣。",
    "X78n1556_024:0787b03": "令其守護。流通不絕。付囑之意。今古共聞。且道作麼",
    "X78n1556_024:0787b04": "生是流通底事。乃顧視左右云。萬家喜氣參差動。千",
    "X78n1556_024:0787b05": "里恩波特地新。",
    "X78n1556_024:0787b06": "婺州明招山文惠禪師問。百尺竿頭。如何進步。師云。",
    "X78n1556_024:0787b07": "南天台。北五臺。僧曰。處處逢歸路。時時達本源。師云。",
    "X78n1556_024:0787b08": "對面若無青白眼。相識猶如不相識。僧曰。爭奈學人",
    "X78n1556_024:0787b09": "有轉身一路。師云。切忌喪身失命。上堂。良久。云。便與",
    "X78n1556_024:0787b10": "麼散去。早自落七落八了也。俯為初機。不免重重話",
    "X78n1556_024:0787b11": "會。今朝五月五。為汝等諸人舉箇父母未生底句。光",
    "X78n1556_024:0787b12": "明炟赫耀乾坤。且是無今亦無古。三世諸佛彊猜量。",
    "X78n1556_024:0787b13": "六代祖師徒指注。殿上迦葉謾擎拳。門外金剛眉卓",
    "X78n1556_024:0787b14": "竪。師拊掌呵呵大笑云。笑箇什麼。笑燈籠入露柱。",
    "X78n1556_024:0787b15": "東京褒親旌德有瑞佛海禪師法嗣",
    "X78n1556_024:0787b16": "安州應城壽寧道完禪師問。雲從龍。風從虎。未審和",
    "X78n1556_024:0787b17": "尚從箇什麼。師云。一字空中畫。僧曰。得恁麼奇特。師",
    "X78n1556_024:0787b18": "云。千手大悲提不起。問。十方國土中。唯有一乘法。如",
    "X78n1556_024:0787b19": "何是一乘法。師云。斗量不盡。僧曰。恁麼則動容揚古",
    "X78n1556_024:0787b20": "路。不墮悄然機。師云。作麼生是悄然機。僧舉頭看。師",
    "X78n1556_024:0787b21": "舉起拂子。僧喝一喝。師云。大好悄然。上堂云。古人見",
    "X78n1556_024:0787b22": "此月。今人見此月。此月鎮常存。古今人還別。若人心",
    "X78n1556_024:0787b23": "似月。碧潭光皎潔。決定是心源。此說更無說。咄。上堂",
    "X78n1556_024:0787b24": "云。覺城東畔。五眾雲臻。古佛廟前。人人得旨。壽寧門",
    "X78n1556_024:0787c01": "下。草偃風行。為什麼如此。良久。云。箇中須是箇中人。",
    "X78n1556_024:0787c02": "上堂云。諸禪德。三冬告盡。臘月將臨三十夜。作麼生",
    "X78n1556_024:0787c03": "吐攴準。良久。云。衣穿瘦骨露。屋破看星眠。",
    "X78n1556_024:0787c04": "潭州雲蓋智本禪師法嗣",
    "X78n1556_024:0787c05": "潭州南嶽山承天禪院自賢禪師問。大眾已集。仰聽",
    "X78n1556_024:0787c06": "雷音。猊座既登。請師剖露。師云。剎竿頭上翻筋斗。僧",
    "X78n1556_024:0787c07": "曰。恁麼則嶽麓山前祥霧起。祝融峰下瑞雲生。師云。",
    "X78n1556_024:0787c08": "紫羅帳裏[殺/米]真珠。上堂。拈拄杖云。不是心。不是佛。不",
    "X78n1556_024:0787c09": "是物。打禪牀一下。云。與君打破精靈窟。簸土颺塵無",
    "X78n1556_024:0787c10": "處尋。千山萬山空突屼。復敲禪牀一下云。歸堂。參。上",
    "X78n1556_024:0787c11": "堂云。一身高隱唯南嶽。自笑孤雲未是閑。松下水邊",
    "X78n1556_024:0787c12": "端坐者。也應隨例說居山。咄。上堂云。五更殘月落。天",
    "X78n1556_024:0787c13": "曉白雲飛。分明目前事。不是目前機。既是目前事。為",
    "X78n1556_024:0787c14": "什麼不是目前機。良久。云。欲言言不及。林下好商量。",
    "X78n1556_024:0787c15": "上堂云。佛祖不能正觀。天地不能蓋載。且道為什麼",
    "X78n1556_024:0787c16": "如此。良久。云。人人有箇皮袋。",
    "X78n1556_024:0787c17": "潭州南嶽承天慧連禪師問。如何是承天境。師拈起",
    "X78n1556_024:0787c18": "拂子。僧曰。如何是境中人。師擊禪牀一下。僧曰。人境",
    "X78n1556_024:0787c19": "已蒙師指示。向上宗乘事若何。師挂拂子於舊處。上",
    "X78n1556_024:0787c20": "堂云。湖南近日稍別。小雪應時及節。但管積嶺堆山。",
    "X78n1556_024:0787c21": "勿論春寒秋熱。阿呵呵。真可悅。庭下黃柑香不徹。上",
    "X78n1556_024:0787c22": "堂。舉扇子云。犀牛扇子古今揚。七十峯前九夏長。二",
    "X78n1556_024:0787c23": "六時中如可用。分明頭角好商量。且問諸禪德。商量",
    "X78n1556_024:0787c24": "箇什麼。良久。云。任爾千般巧。終無兩樣風。乃放下扇",
    "X78n1556_024:0788a01": "子。上堂。拈拄杖云。諸供養中。法供養最勝。所謂法供",
    "X78n1556_024:0788a02": "養者。山供養水。水供養山。僧堂供養佛殿。佛殿供養",
    "X78n1556_024:0788a03": "僧堂。諸人供養老僧。老僧供養諸人。良久云。供養已",
    "X78n1556_024:0788a04": "畢。念普供養真言。老僧忘却。且教拄杖子念與諸人。",
    "X78n1556_024:0788a05": "卓一下。云。靜處薩婆訶。上堂云。閙市裏識取古佛。百",
    "X78n1556_024:0788a06": "草頭上薦取老僧。閙市裏古佛且致。百草頭上老僧",
    "X78n1556_024:0788a07": "作麼生薦。乃云。不是逢人誇好手。大都品格合風流。",
    "X78n1556_024:0788a08": "喝一喝。",
    "X78n1556_024:0788a09": "廬陵定香山惟德禪師問。登師子座。作師子吼。師云。",
    "X78n1556_024:0788a10": "退後三步。僧曰。忽遇文殊來又作麼生。師云。列在下",
    "X78n1556_024:0788a11": "風。上堂云。獨坐草菴中。空生直未委。天龍殊不知。花",
    "X78n1556_024:0788a12": "雨從何墜。摩竭徒掩室。毗耶空目閉。睡起一杯茶。別",
    "X78n1556_024:0788a13": "是箇滋味。咄。上堂云。難。難。絲毫猶隔萬重山。易。易。剎",
    "X78n1556_024:0788a14": "那便到無生地。堪嗟文殊與維摩。兩箇紛紛談不二。",
    "X78n1556_024:0788a15": "山僧即不然。良久云。難。難。揀擇明白君自看。喝一喝。",
    "X78n1556_024:0788a16": "南嶽草衣巖治平慶時禪師問。如何是治平境。師云。",
    "X78n1556_024:0788a17": "石室夜深霜月白。草衣歲久敗蒲寒。僧曰。如何是境",
    "X78n1556_024:0788a18": "中人。師云。擕笻尋遠水。洗鉢趂朝齋。僧曰。人境已蒙",
    "X78n1556_024:0788a19": "師指示。向上宗乘事若何。師云。水馬嘶風。泥牛渡海。",
    "X78n1556_024:0788a20": "上堂云。不是心。不是佛。不是物。與君放出遼天鶻。還",
    "X78n1556_024:0788a21": "見麼。清風月下守株人。良兔漸遙春草綠。喝一喝。上",
    "X78n1556_024:0788a22": "堂云。終日茫茫。那事無妨。且道那事如何。良久。云。落",
    "X78n1556_024:0788a23": "葉知流水。歸雲識舊峯。",
    "X78n1556_024:0788a24": "洪州兜率從悅禪師法嗣",
    "X78n1556_024:0788b01": "洪州龍安山兜率惠照禪師開堂日。上首白槌竟。師",
    "X78n1556_024:0788b02": "顧視云。還觀得麼。若觀得去。便能卷舒無礙。隱顯自",
    "X78n1556_024:0788b03": "由。若觀不得。第二義門出來相見。問。如何是第一義",
    "X78n1556_024:0788b04": "諦。師云。槌下分付。僧曰。第二義門請師舉唱。師云。千",
    "X78n1556_024:0788b05": "家簾幕春光在。幾處園林日色明。僧曰。學人未曉。師",
    "X78n1556_024:0788b06": "云。勞而無功。僧曰。爭柰分付了也。師云。一人傳虗。萬",
    "X78n1556_024:0788b07": "人傳實。問。法鼓纔聲。大無雲集。學人上來。乞師指示。",
    "X78n1556_024:0788b08": "師云。天靜不知雲去處。地寒留得雪多時。僧曰。學人",
    "X78n1556_024:0788b09": "未曉。乞師端的。師云。一重山背一重人。師乃云。龍安",
    "X78n1556_024:0788b10": "山上。道路縱橫。兜率宮中。樓臺重疊。雖非天上。不是",
    "X78n1556_024:0788b11": "人間。到者心安。全忘諸念。善行者不移雙足。善入者",
    "X78n1556_024:0788b12": "不動雙扉。自能笑傲煙蘿。誰管坐消歲月。既然如是。",
    "X78n1556_024:0788b13": "向上還有事也無。良久。云。莫教推落巖前石。打破下",
    "X78n1556_024:0788b14": "方遮日雲。以拂子擊禪牀。上堂。舉拂子云。端午龍安",
    "X78n1556_024:0788b15": "亦鼓橈。青山雲裏得逍遙。飢餐渴飲無窮樂。誰愛爭",
    "X78n1556_024:0788b16": "光奪錦標。却向乾地上划船。高山頭起浪。明椎玉鼓。",
    "X78n1556_024:0788b17": "暗展鐵旗。一盞菖蒲茶。數箇沙糖粽。且移取北鬱單",
    "X78n1556_024:0788b18": "越來。與南閻浮提鬬額看。擊禪牀一下。上堂云。兜率",
    "X78n1556_024:0788b19": "都無伎倆。也斆諸方榜樣。五日一度陞堂。起動許多",
    "X78n1556_024:0788b20": "龍象。禪道佛法又無。到此將何供養。須知達磨西來。",
    "X78n1556_024:0788b21": "分付一條拄杖。乃拈起云。所以道。儞有拄杖子。我與",
    "X78n1556_024:0788b22": "儞拄杖子。儞無拄杖子。我奪儞拄杖子。且道那箇是",
    "X78n1556_024:0788b23": "賓句。那箇是主句。若斷得去。即途中受用。若斷不得。",
    "X78n1556_024:0788b24": "且世諦流布。乃拋下拄杖。",
    "X78n1556_024:0788c01": "袁州楊岐山子圓禪師問。如何是祖師西來意。師云。",
    "X78n1556_024:0788c02": "如何是上座意。僧曰。比為請益。師云。老僧答儞不少。",
    "X78n1556_024:0788c03": "上堂云。楊岐無異路。到者皆省悟。若也更求玄。驢年",
    "X78n1556_024:0788c04": "得休去。珍重。",
    "X78n1556_024:0788c05": "黃州栢子山嵩禪師法嗣",
    "X78n1556_024:0788c06": "黃州東禪惟資禪師上堂云。信手招來。無非佛事。何",
    "X78n1556_024:0788c07": "故。頭頭顯理。物物皆宗。念念釋迦出世。步步彌勒下",
    "X78n1556_024:0788c08": "生。若信得及。把得住。便請坐斷報化佛頭。高步毗盧",
    "X78n1556_024:0788c09": "頂上。招拄杖云。且道拄杖子有何長處。良久。畫一畫。",
    "X78n1556_024:0788c10": "云。能殺能活。能縱能奪。更有一般堪羨處。不風流處",
    "X78n1556_024:0788c11": "也風流。卓一下。",
    "X78n1556_024:0788c12": "澧州夾山純禪師法嗣",
    "X78n1556_024:0788c13": "澧州欽山乾明普初禪師上堂。良久。云。舉揚宗旨。上",
    "X78n1556_024:0788c14": "祝　皇基。伏願祥雲與景星俱現。醴泉與甘露雙呈。",
    "X78n1556_024:0788c15": "君乃堯舜之君。俗乃成康之俗。使林下野夫不覺成",
    "X78n1556_024:0788c16": "太平曲。且作麼生是太平曲。無為而為。神而化之。灑",
    "X78n1556_024:0788c17": "德雨以霶霈。鼓仁風而雍熈。民如野鹿。上如標枝。十",
    "X78n1556_024:0788c18": "八子知不知。哩哩囉邏羅哩。拍一拍。下座。",
    "X78n1556_024:0788c19": "東京智海智清佛印禪師法嗣",
    "X78n1556_024:0788c20": "蘄州四祖仲宣禪師問。牛頭未見四祖時。為甚麼百",
    "X78n1556_024:0788c21": "鳥銜花獻。師云。看風使帆。僧曰。見後為甚麼不銜花。",
    "X78n1556_024:0788c22": "師云。相頭買帽。僧曰。祇如學人今朝與和尚相見。又",
    "X78n1556_024:0788c23": "且如何。師云。彼一時。此一時。師乃云。諸佛出世。為一",
    "X78n1556_024:0788c24": "大事因緣。祖師西來。直指人心是佛。凡聖本來不二。",
    "X78n1556_024:0789a01": "迷悟豈有殊途。非涅槃之可欣。非死生之可厭。但能",
    "X78n1556_024:0789a02": "一言了悟。不起坐而即證無生。一念回光。不舉步而",
    "X78n1556_024:0789a03": "徧周沙界。如斯要徑。可曰宗門。山僧既到遮裏。不可",
    "X78n1556_024:0789a04": "徒然。乃舉拂子云。看看。山河大地．日月星辰．若凡若",
    "X78n1556_024:0789a05": "聖．是人是物。盡在拂子頭上一毛端裏出入遊戲。諸",
    "X78n1556_024:0789a06": "人還見麼。設或便向遮裏見去。倜儻分明。更須知有",
    "X78n1556_024:0789a07": "向上一路。且問諸人。作麼生是向上一路。良久。云。六",
    "X78n1556_024:0789a08": "月長天降大雪。三冬嶺上火雲生。",
    "X78n1556_024:0789a09": "泉州乾峯圓慧禪師上堂云。達磨正宗。衲僧巴鼻。堪",
    "X78n1556_024:0789a10": "嗟迷者成群。開眼瞌睡。頭上是天。脚下是地。耳朵聞",
    "X78n1556_024:0789a11": "聲。鼻孔出氣。敢問雲堂之徒。時中甚處安置。還見麼。",
    "X78n1556_024:0789a12": "可憐雙林傅大士。却言祇遮語聲是。咄。上堂云。春風",
    "X78n1556_024:0789a13": "蕩蕩。幽鳥關關。山青水碧兮羅空亘野。為報諸人兮",
    "X78n1556_024:0789a14": "慎勿顢頇。勿顢頇。好自看。十方三世趯團圝。以拄杖",
    "X78n1556_024:0789a15": "擊禪牀一下。",
    "X78n1556_024:0789a16": "臨江軍慧力院可昌禪師法嗣",
    "X78n1556_024:0789a17": "臨江軍瑞筠山慧力洞源禪師上堂云。佛祖不立。雨",
    "X78n1556_024:0789a18": "落街頭自濕。凡聖何依。晴乾自是無泥。方知頭頭皆",
    "X78n1556_024:0789a19": "是道。法法本圓成。休說趙州七斤衫。曹源一滴水。須",
    "X78n1556_024:0789a20": "彌頂上浪滔天。大洋海底紅塵起。咦。是何道理。參。",
    "X78n1556_024:0789a21": "袁州分宜福聖常極禪師上堂云。和風習習。春日遲",
    "X78n1556_024:0789a22": "遲。牧童拋掌。石女生兒。壠上爭先種植。田中急切扶",
    "X78n1556_024:0789a23": "犁。鳥窠凍齈。布毛莫吹。天皇老漢。餬餅充飢。休言即",
    "X78n1556_024:0789a24": "心即佛。莫問得髓得皮。松窻石室。兀坐支頤。祇知今",
    "X78n1556_024:0789b01": "日明日。誰顧果滿三祗。以拂子擊禪牀。",
    "X78n1556_024:0789b02": "廬山開先行瑛禪師法嗣",
    "X78n1556_024:0789b03": "廬山開先華藏海評禪師上堂云。始見山前麥熟。滿",
    "X78n1556_024:0789b04": "田又插新秧。東村人帶水拖泥。西家裏謌聲一片。所",
    "X78n1556_024:0789b05": "謂苦中有樂。眾生日用而不知。唯有寒山呵呵大笑。",
    "X78n1556_024:0789b06": "諸禪德。且道寒山子笑箇什麼。還會麼。不覺日又夜。",
    "X78n1556_024:0789b07": "爭教人少年。參。",
    "X78n1556_024:0789b08": "洪州上籃希肇禪師法嗣",
    "X78n1556_024:0789b09": "洪州大寧文廣禪師問。如何是大寧境。師云。此地更",
    "X78n1556_024:0789b10": "無塵一點。城居宛若似山居。僧曰。如何是境中人。師",
    "X78n1556_024:0789b11": "云。入門便見。",
    "X78n1556_024:0789b12": "饒州薦福英禪師法嗣",
    "X78n1556_024:0789b13": "福州等覺普明禪師開堂日。上首白槌罷。師良久。普",
    "X78n1556_024:0789b14": "視大眾云。奇哉。妙哉。是諸人還於此觀得麼。若實於",
    "X78n1556_024:0789b15": "此觀得。盡十方世界更無微毫許法可與為見為聞。",
    "X78n1556_024:0789b16": "亦無纖芥許法可與為對為待。可謂露裸裸．赤灑灑。",
    "X78n1556_024:0789b17": "若觀不得。定是根塵結縛未解。凡聖情量不脫。終日",
    "X78n1556_024:0789b18": "只在是非得失裏轉倒。有什麼用處。眾中莫有超然",
    "X78n1556_024:0789b19": "獨脫灑落底衲僧麼。無妨出來。與儞證明。問。當年裴",
    "X78n1556_024:0789b20": "相參黃蘗。笑指高僧問有因。府帥憲車臨祖席。其中",
    "X78n1556_024:0789b21": "消息若為陳。師云。彼一時。此一時。僧曰。可謂風清八",
    "X78n1556_024:0789b22": "郡魚龍躍。明耀千家日月心。師云。刢利衲僧。僧曰。門",
    "X78n1556_024:0789b23": "外沙隄聞再築。即承天詔駕歸驂。師云。當頭道著。問。",
    "X78n1556_024:0789b24": "師唱誰家曲。宗風嗣阿誰。師云。鄱陽湖裏。白浪滔天。",
    "X78n1556_024:0789c01": "僧曰。薦福一枝今獨秀。釣螺江上月分輝。師云。衲子",
    "X78n1556_024:0789c02": "難暪。僧曰。向上還更有事也無。師云。有。僧曰。幸遇海",
    "X78n1556_024:0789c03": "眾。何妨指出。師云。高著眼。問。如何是奪人不奪境。師",
    "X78n1556_024:0789c04": "云。風清月白。僧曰。如何是奪境不奪人。師云。灰頭土",
    "X78n1556_024:0789c05": "面。僧曰。如何是人境俱不奪。師云。海晏河清。僧曰。如",
    "X78n1556_024:0789c06": "何是人境兩俱奪。師云。水泄不通。問。如何是賓中賓。",
    "X78n1556_024:0789c07": "師云。伶俜更苦辛。僧曰。如何是賓中主。師云。問處甚",
    "X78n1556_024:0789c08": "分明。僧曰。如何是主中賓。師云。垂手入紅塵。僧曰。如",
    "X78n1556_024:0789c09": "何是主中主。師云。寶劒當胸。僧曰。賓主已蒙師指示。",
    "X78n1556_024:0789c10": "向上宗乘事若何。師云。且待別時來。師乃云。休。休。直",
    "X78n1556_024:0789c11": "饒問若聯珠。答如瓶瀉。若也於道。遠之遠矣。何謂也。",
    "X78n1556_024:0789c12": "若論此事。一大藏教更不能詮。三世諸佛唯是自得。",
    "X78n1556_024:0789c13": "輝今耀古。忘見絕知。彌滿十虗。寧有方所。秖為情生",
    "X78n1556_024:0789c14": "知隔。想變體珠。於日用間不能自覺。所以勞佗先德",
    "X78n1556_024:0789c15": "迴首塵勞。開方便門。示真實相。方便門已八字打開",
    "X78n1556_024:0789c16": "了也。還有入得底麼。若向遮裏入得。便能持實相印。",
    "X78n1556_024:0789c17": "建大法幢。出沒縱橫。卷舒自在。直饒到此。猶落建化",
    "X78n1556_024:0789c18": "門底。未為衲僧徑要一路。作麼生是徑要一路。良久。",
    "X78n1556_024:0789c19": "云。肯重不得全。卸却方為妙。珍重。",
    "X78n1556_024:0789c21": "建中靖國續燈錄卷第二十四"
}