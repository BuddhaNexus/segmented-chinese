{
    "X84n1580_015:0334b04": "教外別傳卷十五(洞曹宗)",
    "X84n1580_015:0334b06": "青原下四世",
    "X84n1580_015:0334b07": "洞山良价禪師(雲巖晟法嗣)",
    "X84n1580_015:0334b08": "瑞州洞山良价悟本禪師。會稽俞氏子。幼歲從師。念",
    "X84n1580_015:0334b09": "般若心經。至無眼耳鼻舌身意處。忽以手捫面。問師",
    "X84n1580_015:0334b10": "曰。某甲有眼耳鼻舌等。何故經言無。其師駭然異之。",
    "X84n1580_015:0334b11": "曰吾非汝師。年二十一。詣嵩山具戒。遊方。首詣南泉。",
    "X84n1580_015:0334b12": "值馬祖諱辰修齋。南泉問眾曰。來日設馬祖齋。未審",
    "X84n1580_015:0334b13": "馬祖還來否。眾皆無對。師出對曰。待有伴即來。南泉",
    "X84n1580_015:0334b14": "曰。此子雖後生。甚堪雕琢。師曰。和尚莫壓良為賤。次",
    "X84n1580_015:0334b15": "參溈山。問曰。頃聞南陽忠國師。有無情說法話。某甲",
    "X84n1580_015:0334b16": "未究其微。溈山曰。闍黎莫記得麼。師曰記得。溈山曰。",
    "X84n1580_015:0334b17": "汝試舉一徧看。師遂舉。僧問。如何是古佛心。國師曰。",
    "X84n1580_015:0334b18": "墻壁瓦礫是。僧曰。墻壁瓦礫。豈不是無情。國師曰是。",
    "X84n1580_015:0334b19": "僧曰。還解說法否。國師曰。常說熾然。說無間歇。僧曰。",
    "X84n1580_015:0334b20": "某甲為甚麼不聞。國師曰。汝自不聞。不可妨他聞者",
    "X84n1580_015:0334b21": "也。僧曰。未審甚麼人得聞。國師曰。諸聖得聞。僧曰。和",
    "X84n1580_015:0334b22": "尚還聞否。國師曰。我不聞。僧曰。和尚既不聞。爭知無",
    "X84n1580_015:0334b23": "情解說法。國師曰。賴我不聞。我若聞。即齊於諸聖。汝",
    "X84n1580_015:0334b24": "即不聞我說法也。僧曰。恁麼則眾生無分去也。國師",
    "X84n1580_015:0334c01": "曰。我為眾生說。不為諸聖說。僧曰。眾生聞後如何。國",
    "X84n1580_015:0334c02": "師曰。即非眾生。僧曰。無情說法。據何典教。國師曰。灼",
    "X84n1580_015:0334c03": "然言不該典。非君子之所談。汝豈不見。華嚴經云。剎",
    "X84n1580_015:0334c04": "說眾生說三世一切說。師舉了。溈山曰。我這裏亦有。",
    "X84n1580_015:0334c05": "祇是罕遇其人。師曰。某甲未明。乞師指示。溈山竪起",
    "X84n1580_015:0334c06": "拂子曰。會麼。師曰不會。請和尚說。溈山曰。父母所生",
    "X84n1580_015:0334c07": "口。終不為子說。師曰。還有與師同時慕道者否。溈山",
    "X84n1580_015:0334c08": "曰。此去澧陵攸縣。石室相連。有雲巖道人。若能撥草",
    "X84n1580_015:0334c09": "瞻風。必為子之所重。師曰。未審此人如何。溈山曰。他",
    "X84n1580_015:0334c10": "曾問老僧。學人欲奉師去時如何。老僧對他道。直須",
    "X84n1580_015:0334c11": "絕滲漏始得。他道。還得不違師旨也無。老僧道。第一",
    "X84n1580_015:0334c12": "不得道老僧在這裏。師遂辭溈山。徑造雲巖。舉前因",
    "X84n1580_015:0334c13": "緣了。便問。無情說法。甚麼人得聞。雲巖曰。無情得聞。",
    "X84n1580_015:0334c14": "師曰。和尚聞否。雲巖曰。我若聞。汝即不聞吾說法也。",
    "X84n1580_015:0334c15": "師曰。某甲為甚麼不聞。雲巖竪起拂子曰。還聞麼。師",
    "X84n1580_015:0334c16": "曰不聞。雲巖曰。我說法。汝尚不聞。豈況無情說法乎。",
    "X84n1580_015:0334c17": "師曰。無情說法。該何典教。雲巖曰。豈不見。彌陀經云。",
    "X84n1580_015:0334c18": "水鳥樹林。悉皆念佛念法。師於此有省。乃述偈曰。也",
    "X84n1580_015:0334c19": "大奇也大奇。無情說法不思議。若將耳聽終難會。眼",
    "X84n1580_015:0334c20": "處聞時方得知。師問雲巖。某甲有餘習未盡。雲巖曰。",
    "X84n1580_015:0334c21": "汝曾作甚麼來。師曰。聖諦亦不為。雲巖曰。還歡喜也",
    "X84n1580_015:0334c22": "未。師曰。歡喜則不無。如糞掃堆頭。拾得一顆明珠。師",
    "X84n1580_015:0334c23": "問雲巖。擬欲相見時如何。曰問取通事舍人。師曰。見",
    "X84n1580_015:0334c24": "問次。曰向汝道甚麼。師辭雲巖。雲巖曰。甚麼處去。師",
    "X84n1580_015:0335a01": "曰。雖離和尚。未卜所止。曰莫湖南去。師曰無。曰莫歸",
    "X84n1580_015:0335a02": "鄉去。師曰無。曰早晚却回。師曰。待和尚有住處即來。",
    "X84n1580_015:0335a03": "曰自此一別。難得相見。師曰。難得不相見。臨行又問。",
    "X84n1580_015:0335a04": "百年後忽有人問。還邈得師真否。如何祇對。雲巖良",
    "X84n1580_015:0335a05": "久曰。祇這是。師沈吟。雲巖曰。价闍黎。承當箇事。大須",
    "X84n1580_015:0335a06": "審細。師猶涉疑。後因過水睹影。大悟前旨。有偈曰。切",
    "X84n1580_015:0335a07": "忌從他覓。迢迢與我疎。我今獨自往。處處得逢渠。渠",
    "X84n1580_015:0335a08": "今正是我。我今不是渠。應須恁麼會。方得契如如○",
    "X84n1580_015:0335a09": "他日因供養雲巖真次。僧問。先師道祇這是。莫便是",
    "X84n1580_015:0335a10": "否。師曰是。曰意旨如何。師曰。當時幾錯會先師意。曰",
    "X84n1580_015:0335a11": "未審先師還知有也無。師曰。若不知有。爭解恁麼道。",
    "X84n1580_015:0335a12": "若知有。爭肯恁麼道(長慶稜云。既知有。為甚麼恁麼道。又云。養子方知父慈)○",
    "X84n1580_015:0335a13": "師在泐潭。見初首座。有語曰。也大奇也大奇。佛界道",
    "X84n1580_015:0335a14": "界不思議。師遂問曰。佛界道界即不問。祇如說佛界",
    "X84n1580_015:0335a15": "道界底。是甚麼人。初良久無對。師曰。何不速道。初曰。",
    "X84n1580_015:0335a16": "爭即不得。師曰。道也未曾道。說甚麼爭即不得。初無",
    "X84n1580_015:0335a17": "對。師曰。佛之與道。俱是名言。何不引教。初曰。教道甚",
    "X84n1580_015:0335a18": "麼。師曰。得意忘言。初曰。猶將教意向心頭作病在。師",
    "X84n1580_015:0335a19": "曰。說佛界道界底病大小。初又無對。次日忽遷化。時",
    "X84n1580_015:0335a20": "稱師為問殺首座价○師因雲巖諱日營齋。僧問。和",
    "X84n1580_015:0335a21": "尚於雲巖處。得何指示。師曰。雖在彼中。不蒙指示。曰",
    "X84n1580_015:0335a22": "既不蒙指示。又用設齋作甚麼。師曰。爭敢違背他。曰",
    "X84n1580_015:0335a23": "和尚初見南泉。為甚麼却與雲巖設齋。師曰。我不重",
    "X84n1580_015:0335a24": "先師道德佛法。祇重他不為我說破。曰和尚為先師",
    "X84n1580_015:0335b01": "設齋。還肯先師也無。師曰。半肯半不肯。曰為甚麼不",
    "X84n1580_015:0335b02": "全肯。師曰。若全肯。即孤負先師也○問欲見和尚本",
    "X84n1580_015:0335b03": "來師。如何得見。師曰。年牙相似。即無阻矣。僧擬進語。",
    "X84n1580_015:0335b04": "師曰。不躡前蹤。別請一問。僧無對(雲居膺代云。恁麼則不見和尚本來",
    "X84n1580_015:0335b05": "師也　僧問長慶稜。如何是年牙相似者。長慶云。古人恁麼道。闍黎又向這裏。覓箇甚麼)○問寒",
    "X84n1580_015:0335b06": "暑到來。如何回避。師曰。何不向無寒暑處去。曰如何",
    "X84n1580_015:0335b07": "是無寒暑處。師曰。寒時寒殺闍黎。熱時熱殺闍黎(投子",
    "X84n1580_015:0335b08": "同云。幾乎與麼去　瑯琊覺云。我即不然。如何是無寒暑處。僧堂裏去　雲居舜云。大小瑯琊。作這箇去就。山",
    "X84n1580_015:0335b09": "僧即不然。如何是無寒暑處。三冬向暖火。九夏取涼風　寶峯文云。大眾。若也會得。不妨神通遊戲。一切臨時。",
    "X84n1580_015:0335b10": "寒暑不相干。若也不會。且向寒暑裏。經冬過夏　上封才云。洞山一句。可謂主賓交參。正偏涉入。諸人如今向",
    "X84n1580_015:0335b11": "甚處回避。無事。上山。行一轉。借問諸人會也無泐潭準云。若為人時。冰也暖。不為人時火也寒)　○",
    "X84n1580_015:0335b12": "師與泰首座。冬節喫果子次。乃問。有一物。上拄天。下",
    "X84n1580_015:0335b13": "拄地。黑似漆。常在動用中。動用中收不得。且道。過在",
    "X84n1580_015:0335b14": "甚麼處。泰曰。過在動用中。(同安顯別云。不知)師喚侍者。掇退",
    "X84n1580_015:0335b15": "果卓　(五祖戒。別首座云。朝來更獻楚王看　瑯琊覺云。若不是洞山老人。焉能辨得。雖然如是。洞山",
    "X84n1580_015:0335b16": "猶欠一着在　溈山喆云。諸人還知洞山落處麼。若也不知。徃徃作是非得失會去。山僧道。這果子。非但首座",
    "X84n1580_015:0335b17": "不得喫。假使盡大地人來。亦不得正眼覷着　雲葢本云。洞山雖有打破虗空鉗鎚。而無補綴底針線。待伊道",
    "X84n1580_015:0335b18": "過在動用中。但道。請首座喫果子。泰首座若是箇衲僧。喫了也須吐出　南堂靜云。洞山坐籌帷幄。決勝千里。",
    "X84n1580_015:0335b19": "泰首座通身是口。有理難伸　溈山果云。洞山壓良為賤。泰首座有理難伸。山僧路見不平。要為雪耻。當時纔",
    "X84n1580_015:0335b20": "見與麼問。只向道。靈山授記未到如此。待他擬議。拈果子劈面便擲。不唯塞斷咽喉。免見後人妄生卜度　淨",
    "X84n1580_015:0335b21": "慈昌云。洞山雖然掇得果卓去。要且塞泰首座口不得)○問雪峯。從甚處來。曰",
    "X84n1580_015:0335b22": "天台來。師曰。見智者否。曰義存喫鐵棒有分○有僧",
    "X84n1580_015:0335b23": "不安。要見師。師遂往。僧曰。和尚何不救取人家男女。",
    "X84n1580_015:0335b24": "師曰。你是甚麼人家男女。曰某甲是大闡提人家男",
    "X84n1580_015:0335c01": "女。師良久。僧曰。四山相逼時如何。師曰。老僧日前也",
    "X84n1580_015:0335c02": "向人家屋簷下過來。曰回互不回互。師曰。不回互。曰",
    "X84n1580_015:0335c03": "教某甲向甚處去。師曰。粟畬裏去。僧噓一聲曰珍重。",
    "X84n1580_015:0335c04": "便坐脫。師以拄杖敲頭三下曰。汝祇解與麼去。不解",
    "X84n1580_015:0335c05": "與麼來　(昭覺勤云。大凡行脚人。正要透脫這一件事。這僧既是大闡提人家男女。直至四山相逼。",
    "X84n1580_015:0335c06": "手脚忙亂。若不是洞山具大慈悲。放一線道。與他平展。爭解恁麼去。所以古人道。臨終之際。若一毫頭。聖凡情",
    "X84n1580_015:0335c07": "量未盡。未免入驢胎馬腹裏去。只如洞山道。我也亦從人家簷下過。粟畬裏去。鼎鼎礙四山。不礙四山。到這裏。",
    "X84n1580_015:0335c08": "須是桶底子脫始得。且道。洞山意作麼生。還會麼。金鷄啄破瑠璃殻。玉兔挨開碧海門)○因夜",
    "X84n1580_015:0335c09": "參不點燈。有僧出問話。退後。師令侍者點燈。乃召適",
    "X84n1580_015:0335c10": "來問話僧出來。其僧近前。師曰。將取三兩粉來。與這",
    "X84n1580_015:0335c11": "箇上座。其僧拂袖而退。自此省發。遂罄捨衣資。設齋",
    "X84n1580_015:0335c12": "得三年。後辭師。師曰善為。時雪峯侍立。問曰。祇如這",
    "X84n1580_015:0335c13": "僧辭去。幾時却來。師曰。他祇知一去。不解再來。其僧",
    "X84n1580_015:0335c14": "歸堂。就衣鉢下坐化。雪峯上報師。師曰。雖然如此。猶",
    "X84n1580_015:0335c15": "較老僧三生在○雪峯上問訊。師曰。入門來須有語。",
    "X84n1580_015:0335c16": "不得道早箇入了也。雪峯曰。某甲無口。師曰。無口且",
    "X84n1580_015:0335c17": "從。還我眼來。雪峯無語(雲居膺。別前語云。待某甲有口即道。長慶稜別云。恁麼則",
    "X84n1580_015:0335c18": "某甲謹退)○雪峯搬柴次。乃於師面前。拋下一束。師曰。重",
    "X84n1580_015:0335c19": "多少。雪峯曰。盡大地人提不起。師曰。爭得到這裏。雪",
    "X84n1580_015:0335c20": "峯無語○問時時勤拂拭。為甚麼不得他衣鉢。未審",
    "X84n1580_015:0335c21": "甚麼人合得。師曰。不入門者。曰祇如不入門者。還得",
    "X84n1580_015:0335c22": "也無。師曰。雖然如此。不得不與他却。又曰。直道本來",
    "X84n1580_015:0335c23": "無一物。猶未合得他衣鉢。汝道。甚麼人合得。這裏合",
    "X84n1580_015:0335c24": "下得一轉語。且道。下得甚麼語。時有一僧。下九十六",
    "X84n1580_015:0336a01": "轉語。並不契。末後一轉。始愜師意。師曰。闍黎何不早",
    "X84n1580_015:0336a02": "恁麼道。別有一僧密聽。祇不聞末後一轉。遂請益其",
    "X84n1580_015:0336a03": "僧。僧不肯說。如是三年相從。終不為舉。一日因疾。其",
    "X84n1580_015:0336a04": "僧曰。某三年請舉前話。不蒙慈悲。善取不得。惡取去。",
    "X84n1580_015:0336a05": "遂持刀白曰。若不為某舉。即殺上座去也。其僧悚然",
    "X84n1580_015:0336a06": "曰。闍黎且待。我為你舉。乃曰。直饒將來。亦無處著。其",
    "X84n1580_015:0336a07": "僧禮謝。(雪竇顯云。他既不受是眼將來。必應是瞎。還見祖師衣鉢麼。若於此入門。便乃兩手分付。",
    "X84n1580_015:0336a08": "非但大庾嶺頭一箇提不起。設使合國人來。且欵欵將去　翠巖芝云。總不合得他衣鉢。却與古佛同參。且道",
    "X84n1580_015:0336a09": "參阿誰　天童覺云。長蘆則不然。直須將來。若不將來。爭知不受將來底。必應是眼。不受底真箇是瞎。還會麼。",
    "X84n1580_015:0336a10": "照盡體無依。通身合大道　靈隱嶽。舉翠巖語了云。到江吳地盡。隔岸越山多)○有菴主不",
    "X84n1580_015:0336a11": "安。凡見僧便曰。相救相救。多下語不契。師乃去訪之。",
    "X84n1580_015:0336a12": "菴主亦曰相救。師曰。甚麼相救。菴主曰。莫是藥山之",
    "X84n1580_015:0336a13": "孫。雲巖嫡子麼。師曰不敢。菴主合掌曰。大家相送。便",
    "X84n1580_015:0336a14": "遷化。僧問。亡僧遷化。向甚麼處去。師曰。火後一莖茆",
    "X84n1580_015:0336a15": "○師謂眾曰。知有佛向上人。方有語話分。僧問。如何",
    "X84n1580_015:0336a16": "是佛向上人。師曰非佛(保福展別云。佛非　雲門偃云。名不得。狀不得。所以言非",
    "X84n1580_015:0336a17": "　法眼益別云。方便呼為佛)○師與密師伯過水。乃問。過水事作",
    "X84n1580_015:0336a18": "麼生。密曰。不濕脚。師曰。老老大大。作這箇語話。密曰。",
    "X84n1580_015:0336a19": "你又作麼生。師曰。脚不濕○僧問茱萸。如何是沙門",
    "X84n1580_015:0336a20": "行。茱萸曰。行則不無。有覺即乖。別有僧舉似師。師曰。",
    "X84n1580_015:0336a21": "他何不道。未審是甚麼行。僧遂進此語。茱萸曰。佛行",
    "X84n1580_015:0336a22": "佛行。僧回舉似師。師曰。幽州猶似可。最苦是新羅。(東禪",
    "X84n1580_015:0336a23": "齊云。此語還有疑訛也無。若有。且道甚麼處不得。若無。他又道最苦是新羅。還點檢得出麼他道。行則不無。有",
    "X84n1580_015:0336a24": "覺即乖。却令再問是甚麼行。又道佛行。那僧是會了問。不會了問。請斷看)僧却問。如何是",
    "X84n1580_015:0336b01": "沙門行。師曰。頭長三尺。頸長二寸。師令侍者持此語。",
    "X84n1580_015:0336b02": "問三聖然和尚。然於侍者手上搯一搯。侍者回舉似",
    "X84n1580_015:0336b03": "師。師肯之○師見幽上座來。遽起向禪牀後立。幽曰。",
    "X84n1580_015:0336b04": "和尚為甚麼回避學人。師曰。將謂闍黎不見老僧○",
    "X84n1580_015:0336b05": "問三身之中。阿那身不墮眾數。師曰。吾常於此切(僧問",
    "X84n1580_015:0336b06": "曹山。先師道。吾常於此切。意作麼生。曹山云。要頭便斫去。又問雪峯。雪峯以拄杖。劈口打云。我亦曾到洞山來",
    "X84n1580_015:0336b07": "　承天宗云。一轉語海晏河清。一轉語風高月冷。一轉語騎賊馬趂賊。試請辨看。忽有箇衲僧出來道。總不與",
    "X84n1580_015:0336b08": "麼。也許伊具一隻眼　徑山杲云。恁麼葛藤。也未夢見三箇老漢在。復云。何不向膏肓穴上下一針)○",
    "X84n1580_015:0336b09": "會下有老宿。去雲巖回師問。汝去雲巖作甚麼。老宿",
    "X84n1580_015:0336b10": "曰不會。師代曰。堆堆地○師行脚時。會一官人曰。三",
    "X84n1580_015:0336b11": "祖信心銘。弟子擬註。師曰。纔有是非。紛然失心。作麼",
    "X84n1580_015:0336b12": "生註(法眼益代云。恁麼則弟子不註也)○師看稻次。見朗上座牽牛。",
    "X84n1580_015:0336b13": "師曰。這箇牛須好看。恐傷人苗稼。朗曰。若是好牛。應",
    "X84n1580_015:0336b14": "不傷人苗稼○師作五位君臣頌曰。正中偏。三更初",
    "X84n1580_015:0336b15": "夜月明前。莫怪相逢不相識。隱隱猶懷舊日嫌。偏中",
    "X84n1580_015:0336b16": "正。失曉老婆逢古鏡。分明覿面別無真。休更迷頭猶",
    "X84n1580_015:0336b17": "認影。正中來。無中有路隔塵埃。但能不觸當今諱。也",
    "X84n1580_015:0336b18": "勝前朝斷舌才。兼中至。兩刃交鋒不須避。好手猶如",
    "X84n1580_015:0336b19": "火裏蓮。宛然自有沖天志。兼中到。不落有無誰敢和。",
    "X84n1580_015:0336b20": "人人盡欲出常流。折合還歸炭裏坐○師因曹山辭。",
    "X84n1580_015:0336b21": "遂囑曰。吾在雲巖先師處。親印寶鏡三昧。事窮的要。",
    "X84n1580_015:0336b22": "今付於汝。詞曰。如是之法。佛祖密付。汝今得之。宜善",
    "X84n1580_015:0336b23": "保護。銀盌盛雪。明月藏鷺。類之弗齊。混則知處。意不",
    "X84n1580_015:0336b24": "在言。來機亦赴。動成窠臼。差落顧佇。背觸俱非。如大",
    "X84n1580_015:0336c01": "火聚。但形文彩。即屬染汙。夜半正明。天曉不露。為物",
    "X84n1580_015:0336c02": "作則。用㧞諸苦。雖非有為。不是無語。如臨寶鏡。形影",
    "X84n1580_015:0336c03": "相覩。汝不是渠。渠正是汝。如世嬰兒。五相完具。不去",
    "X84n1580_015:0336c04": "不來。不起不住。婆婆和和。有句無句。終不得物。語未",
    "X84n1580_015:0336c05": "正故。重離六爻。偏正回互。疊而為三。變盡成五。如荎",
    "X84n1580_015:0336c06": "草味。如金剛杵。正中妙挾。敲唱雙舉。通宗通塗。挾帶",
    "X84n1580_015:0336c07": "挾路。錯然則吉。不可犯忤。天真而妙。不屬迷悟。因緣",
    "X84n1580_015:0336c08": "時節。寂然昭著。細入無間。大絕方所。毫忽之差。不應",
    "X84n1580_015:0336c09": "律呂。今有頓漸。緣立宗趣。宗趣分矣。即是規矩。宗通",
    "X84n1580_015:0336c10": "趣極。真常流注。外寂中搖。係駒伏鼠。先聖悲之。為法",
    "X84n1580_015:0336c11": "檀度。隨其顛倒。以緇為素。顛倒想滅。肯心自許。要合",
    "X84n1580_015:0336c12": "古轍。請觀前古。佛道垂成。十劫觀樹。如虎之缺。如馬",
    "X84n1580_015:0336c13": "之馵。以有下劣。寶几珍御。以有驚異。貍奴白牯。羿以",
    "X84n1580_015:0336c14": "巧力。射中百步。箭鋒相直。巧力何預。木人方歌。石女",
    "X84n1580_015:0336c15": "起舞。非情識到。寧容思慮。臣奉於君。子順於父。不順",
    "X84n1580_015:0336c16": "非孝。不奉非輔。潛行密用。如愚若魯。但能相續。名主",
    "X84n1580_015:0336c17": "中主○師又曰。末法時代。人多乾慧。若要辨驗真偽。",
    "X84n1580_015:0336c18": "有三種滲漏。一日見滲漏。機不離位。墮在毒海。二曰",
    "X84n1580_015:0336c19": "情滲漏。滯在向背。見處偏枯。三日語滲漏。究妙失宗。",
    "X84n1580_015:0336c20": "機昧終始。濁智流轉。於此三種。子宜知之○又綱要",
    "X84n1580_015:0336c21": "偈三首。一敲唱俱行偈曰。金針雙鎻備。叶路隱全該。",
    "X84n1580_015:0336c22": "寶印當風妙。重重錦縫開。二金鎻玄路偈曰。交互明",
    "X84n1580_015:0336c23": "中暗。功齊轉覺難。力窮忘進退。金鎻網鞔鞔。三不墮",
    "X84n1580_015:0336c24": "凡聖(亦名理事不涉)偈曰。事理俱不涉。回照絕幽微。背風無",
    "X84n1580_015:0337a01": "巧拙。電火爍難追○上堂。道無心合人。人無心合道。",
    "X84n1580_015:0337a02": "欲識箇中意。一老一不老(後僧問曹山。如何是一老。曹山云。不扶持。云如何是",
    "X84n1580_015:0337a03": "一不老。曹山云枯木。僧又舉似逍遙忠。忠云。三從六義)○師與密師伯行次。指",
    "X84n1580_015:0337a04": "路傍院曰。裏面有人。說心說性。密曰是誰。師曰。被師",
    "X84n1580_015:0337a05": "伯一問。直得去死十分。密曰。說心說性底誰。師曰。死",
    "X84n1580_015:0337a06": "中得活○師不安。令沙彌傳語雲居。乃囑曰。他或問",
    "X84n1580_015:0337a07": "和尚安樂否。但道。雲巖路相次絕也。汝下此語須遠",
    "X84n1580_015:0337a08": "立。恐他打汝。沙彌領旨去傳語。聲未絕。早被雲居打",
    "X84n1580_015:0337a09": "一棒。沙彌無語(同安顯代云。恁麼則雲巖一枝不墜也雲居錫云。上座且道。雲巖路絕",
    "X84n1580_015:0337a10": "不絕　崇壽稠云。古人打此一棒。意作麼生)○師將圓寂。謂眾曰。吾有閑",
    "X84n1580_015:0337a11": "名在世。誰人為吾除得。眾皆無對。時沙彌出曰。請和",
    "X84n1580_015:0337a12": "尚法號。師曰。吾閑名已謝(石霜諸云。無人得他肯　雲居膺云。若有閉名。非吾",
    "X84n1580_015:0337a13": "先師　曹山寂云。從古至今。無人辨得　踈山仁云。龍有出水之機。無人辨得)。",
    "X84n1580_015:0337a14": "青原下五世",
    "X84n1580_015:0337a15": "曹山本寂禪師(洞山价法嗣)",
    "X84n1580_015:0337a16": "撫州曹山本寂禪師。泉州莆田黃氏子。少業儒。年二",
    "X84n1580_015:0337a17": "十五登戒。尋謁洞山。洞山問。闍黎名甚麼。師曰本寂。",
    "X84n1580_015:0337a18": "洞山曰。那箇聻。師曰。不名本寂。洞山深器之。自此入",
    "X84n1580_015:0337a19": "室。盤桓數載。乃辭去。洞山遂密授洞上宗旨。復問曰。",
    "X84n1580_015:0337a20": "子向甚麼處去。師曰。不變異處去。洞山曰。不變異處。",
    "X84n1580_015:0337a21": "豈有去邪。師曰。去亦不變異。遂往曹溪。禮祖塔。回吉",
    "X84n1580_015:0337a22": "水。眾嚮師名。乃請開法。師志慕六祖。遂名山為曹。尋",
    "X84n1580_015:0337a23": "值賊亂。乃之宜黃。由是法席大興。學者雲萃。洞山之",
    "X84n1580_015:0337a24": "宗。至師為盛○稠布衲問。披毛帶角是甚麼墮。師曰。",
    "X84n1580_015:0337b01": "是類墮。曰不斷聲色是甚麼墮。師曰是隨墮。曰不受",
    "X84n1580_015:0337b02": "食是甚麼墮。師曰。是尊貴墮。乃曰。食者即是本分事。",
    "X84n1580_015:0337b03": "知有不取故。曰尊貴墮。若執初心。知有自己及聖位",
    "X84n1580_015:0337b04": "故。曰類墮。若初心知有己事。回光之時。擯却色聲香",
    "X84n1580_015:0337b05": "味觸法。得寧謐。即成功勳。後却不執六塵等事。隨分",
    "X84n1580_015:0337b06": "而昧。任之則礙。所以外道六師。是汝之師。彼師所墮。",
    "X84n1580_015:0337b07": "汝亦隨墮。乃可取食。食者即是正命食也。亦是就六",
    "X84n1580_015:0337b08": "根門頭。見聞覺知。祇是不被他染汙。將為墮。且不是",
    "X84n1580_015:0337b09": "同向前。均他本分事尚不取。豈況其餘事邪。師凡言",
    "X84n1580_015:0337b10": "墮。謂混不得類不齊。凡言初心者。所謂悟了同未悟",
    "X84n1580_015:0337b11": "耳○僧問。學人通身是病。請師醫。師曰不醫。曰為甚",
    "X84n1580_015:0337b12": "麼不醫。師曰。教汝求生不得。求死不得○問沙門豈",
    "X84n1580_015:0337b13": "不是具大慈悲底人。師曰是。曰忽遇六賊來時如何。",
    "X84n1580_015:0337b14": "師曰。亦須具大慈悲。曰如何具大慈悲。師曰。一劒揮",
    "X84n1580_015:0337b15": "盡。曰盡後如何。師曰。始得和同○僧問。具何知解。善",
    "X84n1580_015:0337b16": "能問難。師曰。不呈句。曰問難箇甚麼。師曰。刀斧斫不",
    "X84n1580_015:0337b17": "入。曰恁麼問難。還有不肯者麼。師曰有。曰是誰。師曰",
    "X84n1580_015:0337b18": "曹山○師聞鐘聲乃曰。阿[口*耶]阿[口*耶]。僧問。和尚作甚麼。",
    "X84n1580_015:0337b19": "師曰。打著我心。僧無對(五祖戒代云。作賊人心虗)○問維那。甚處",
    "X84n1580_015:0337b20": "來。曰牽醋槽去來。師曰。或到險處。又作麼生牽。維那",
    "X84n1580_015:0337b21": "無對(雲居膺代云。正好著力　踈山仁代云。切須放却始得)○問金峯志曰。作",
    "X84n1580_015:0337b22": "甚麼來。曰蓋屋來。師曰。了也未。曰這邊則了。師曰。那",
    "X84n1580_015:0337b23": "邊事作麼生。曰候下工日白和尚。師曰。如是如是○",
    "X84n1580_015:0337b24": "師一日。入僧堂向火。有僧曰。今日好寒。師曰。須知有",
    "X84n1580_015:0337c01": "不寒者。曰誰是不寒者。師筴火示之。僧曰。莫道無人",
    "X84n1580_015:0337c02": "好。師拋下火。僧曰。某甲到這裏却不會。師曰。日照寒",
    "X84n1580_015:0337c03": "潭明更明○僧問。清稅孤貧。乞師賑濟。師召稅闍黎。",
    "X84n1580_015:0337c04": "稅應諾。師曰。清原白家酒三盞。喫了猶道未沾唇。(報慈",
    "X84n1580_015:0337c05": "遂云。甚麼處是與他酒喫)○鏡清問。清虗之理。畢竟無身時如何。",
    "X84n1580_015:0337c06": "師曰。理即如此。事作麼生。曰如理如事。師曰。謾曹山",
    "X84n1580_015:0337c07": "一人即得。爭奈諸聖眼何。曰若無諸聖眼。爭鑑得箇",
    "X84n1580_015:0337c08": "不恁麼。師曰。官不容針。私通車馬(溈山喆云。曹山雖然善能切磋琢磨。",
    "X84n1580_015:0337c09": "其奈鏡清玉本無瑕。要會麼。不經敏手。終成廢器)○雲門問。不改易底人來。",
    "X84n1580_015:0337c10": "師還接否。師曰。曹山無恁麼閑工夫○問子歸就父。",
    "X84n1580_015:0337c11": "為甚麼父全不顧。師曰。理合如是。曰父子之恩何在。",
    "X84n1580_015:0337c12": "師曰。始成父子之恩。曰如何是父子之恩。師曰。刀斧",
    "X84n1580_015:0337c13": "斫不開○問靈衣不挂時如何。師曰。曹山孝滿。曰孝",
    "X84n1580_015:0337c14": "滿後如何。師曰。曹山好顛酒○問世間甚麼物最貴。",
    "X84n1580_015:0337c15": "師曰。死猫兒頭最貴。曰為甚麼死猫兒頭最貴。師曰。",
    "X84n1580_015:0337c16": "無人著價○師問德上座。菩薩在定。聞香象渡河。出",
    "X84n1580_015:0337c17": "甚麼經。曰出涅槃經。師曰。定前聞。定後聞。曰和尚流",
    "X84n1580_015:0337c18": "也。師曰。道也太煞道。祇道得一半。曰和尚如何。師曰。",
    "X84n1580_015:0337c19": "灘下接取(徑山杲云。甚麼處去也)○問學人十二時中。如何保",
    "X84n1580_015:0337c20": "任。師曰。如經蠱毒之鄉。水也不得沾著一滴○問國",
    "X84n1580_015:0337c21": "內按劒者是誰。師曰曹山。(清涼欽別云。汝不是恁麼人)曰擬殺何",
    "X84n1580_015:0337c22": "人。師曰。一切總殺。曰忽逢本生父母。又作麼生。師曰。",
    "X84n1580_015:0337c23": "揀甚麼。曰爭奈自己何。師曰。誰奈我何。曰何不自殺。",
    "X84n1580_015:0337c24": "師曰。無下手處○紙衣道者參。師問。莫是紙衣道者",
    "X84n1580_015:0338a01": "否。道者曰不敢。師曰。如何是紙衣下事。曰一裘纔挂",
    "X84n1580_015:0338a02": "體。萬法悉皆如。師曰。如何是紙衣下用。道者近前應",
    "X84n1580_015:0338a03": "諾。便立脫。師曰。汝祇解恁麼去。何不解恁麼來。道者",
    "X84n1580_015:0338a04": "忽開眼問曰。一靈真性。不假胞胎時如何。師曰。未是",
    "X84n1580_015:0338a05": "妙。道者曰。如何是妙。師曰。不借借。道者珍重便化○",
    "X84n1580_015:0338a06": "問強上座曰。佛真法身。猶若虗空。應物現形。如水中",
    "X84n1580_015:0338a07": "月。作麼生說箇應底道理。曰如驢覷井。師曰。道則太",
    "X84n1580_015:0338a08": "煞道。祇道得八成。曰和尚又如何。師曰。如井覷驢○",
    "X84n1580_015:0338a09": "雲門問。如何是沙門行。師曰。喫常住苗稼者是。曰便",
    "X84n1580_015:0338a10": "恁麼去時如何。師曰。你還畜得麼。曰畜得。師曰。你作",
    "X84n1580_015:0338a11": "麼生畜。曰著衣喫飯。有甚麼難。師曰。何不道披毛戴",
    "X84n1580_015:0338a12": "角。雲門便禮拜　(徑山杲云。二尊宿恁麼問答。未免在驢胎馬腹裏作活計。雖然如是。狗銜",
    "X84n1580_015:0338a13": "赦書。諸侯避道)○陸亘大夫問南泉。姓甚麼。南泉曰姓王。曰",
    "X84n1580_015:0338a14": "王還有眷屬也無。南泉曰。四臣不昧。曰王居何位。南",
    "X84n1580_015:0338a15": "泉曰。玉殿苔生。後僧舉問師。玉殿苔生意旨如何。師",
    "X84n1580_015:0338a16": "曰。不居正位。曰八方來朝時如何。師曰。他不受禮。曰",
    "X84n1580_015:0338a17": "何用來朝。師曰。違則斬。曰違是臣分上。未審君意如",
    "X84n1580_015:0338a18": "何。師曰。樞密不得旨。曰恁麼則爕理之功。全歸臣相",
    "X84n1580_015:0338a19": "也。師曰。你還知君意麼。曰外方不敢論量。師曰。如是",
    "X84n1580_015:0338a20": "如是○僧問香嚴。如何是道。香嚴曰。枯木裏龍吟。曰",
    "X84n1580_015:0338a21": "如何是道中人。香嚴曰。髑髏裏眼睛。(玄沙備別云。龍藏枯木)僧",
    "X84n1580_015:0338a22": "不領。乃問石霜。如何是枯木裏龍吟。石霜曰。猶帶喜",
    "X84n1580_015:0338a23": "在。曰如何是髑髏裏眼睛。石霜曰。猶帶識在。又不領",
    "X84n1580_015:0338a24": "乃問師。如何是枯木裏龍吟。師曰。血脉不斷。曰如何",
    "X84n1580_015:0338b01": "是髑髏裏眼睛。師曰。乾不盡。曰未審還有得聞者麼。",
    "X84n1580_015:0338b02": "師曰。盡大地未有一人不聞。曰未審枯木裏龍吟。是",
    "X84n1580_015:0338b03": "何章句。師曰。不知是何章句。聞者皆喪。遂示偈曰。枯",
    "X84n1580_015:0338b04": "木龍吟真見道。髑髏無識眼初明。喜識盡時消息盡。",
    "X84n1580_015:0338b05": "當人那辨濁中清　(神鼎諲云。石霜一向打揲。向真界裏作活計。又舉曹山云。恁麼會取",
    "X84n1580_015:0338b06": "好　昭覺勤云。念不異。心不差。圓融五位君臣。跳過無明三毒。便可以向枯木上生華。寒巖中吹律。看他三箇",
    "X84n1580_015:0338b07": "老宿。一人透語滲漏。一人透情滲漏。一人透見滲漏。若善參詳。便可玄關獨步。還委悉麼。莫守寒巖異草青。坐",
    "X84n1580_015:0338b08": "斷白雲機不妙　徑山杲。舉圓悟透三種滲漏語了云。諸人還揀得出麼。若揀不出。妙喜不惜眉毛。為諸人說",
    "X84n1580_015:0338b09": "破。香嚴透語滲漏。被語言縛殺。石霜透情滲漏。被情識使殺。曹山透見滲漏。被見聞覺知惑殺。分明說了。具眼",
    "X84n1580_015:0338b10": "者辨　楚石琦云。妙喜老人。全身坐在三種滲漏裏。却不被三種滲漏所拘。雖然。要見古人。直是遠在。為什麼",
    "X84n1580_015:0338b11": "如此。無事教壞人家男女　天奇瑞云。髑髏裏露出兩箇眼睛。牙[月*匡]裏拍搭一條舌頭。却如做夢。猶自不知。這",
    "X84n1580_015:0338b12": "老子只道。這僧鼻孔通氣。固向命根上一掐。所以師子捉象。全用其力。捉兔亦全用其力。引得。這僧轉生狐疑",
    "X84n1580_015:0338b13": "這老子亦[打-丁+勃]撒不下。當時待他開口。便劈口打。看他知不知。大葢當斷不斷返招其亂)○問朗",
    "X84n1580_015:0338b14": "月當空時如何。師曰。猶是堦下漢。曰請師接上堦。師",
    "X84n1580_015:0338b15": "曰。月落後來相見。",
    "X84n1580_015:0338b16": "雲居道膺禪師(洞山价法嗣)",
    "X84n1580_015:0338b17": "洪州雲居道膺禪師。幽州玉田王氏子。遊方至翠微",
    "X84n1580_015:0338b18": "問道。會有僧自豫章來。盛稱洞山法席。師遂造焉。洞",
    "X84n1580_015:0338b19": "山問。甚處來。師曰。翠微來。洞山曰。翠微有何言句示",
    "X84n1580_015:0338b20": "徒。師曰。翠微供養羅漢。某甲問。供養羅漢。羅漢還來",
    "X84n1580_015:0338b21": "否。翠微曰。你每日噇箇甚麼。洞山曰。實有此語否。師",
    "X84n1580_015:0338b22": "曰有。洞山曰。不虗參見作家來。洞山問。汝名甚麼。師",
    "X84n1580_015:0338b23": "曰道膺。洞山曰。向上更道。師曰。向上即不名道膺。洞",
    "X84n1580_015:0338b24": "山曰。與老僧祇對道吾底語一般。師問。如何是祖師",
    "X84n1580_015:0338c01": "意。洞山曰。闍黎他後有把茅蓋頭。忽有人問。如何祇",
    "X84n1580_015:0338c02": "對。師曰。道膺罪過○洞山問師。吾聞思大和尚。生倭",
    "X84n1580_015:0338c03": "國作王。是否。師曰。若是思大。佛亦不作。洞山然之○",
    "X84n1580_015:0338c04": "洞山問師。甚處去來。師曰。蹋山來。洞山曰。那箇山堪",
    "X84n1580_015:0338c05": "住。師曰。那箇山不堪住。洞山曰。恁麼則國內。總被闍",
    "X84n1580_015:0338c06": "黎占却。師曰不然。洞山曰。恁麼則子得箇入路。師曰",
    "X84n1580_015:0338c07": "無路。洞山曰。若無路。爭得與老僧相見。師曰。若有路。",
    "X84n1580_015:0338c08": "即與和尚隔山(山或作生)去也。洞山乃曰。此子已後。千人",
    "X84n1580_015:0338c09": "萬人。把不住去在○師隨洞山渡水次。洞山問。水深",
    "X84n1580_015:0338c10": "多少。師曰不濕。洞山曰麤人。師曰。請師道。洞山曰。不",
    "X84n1580_015:0338c11": "乾　(五祖演云。二人恁麼說話。還有優劣也無。山僧今日。因行掉臂。為你諸人說破。過水一句不濕。庫藏",
    "X84n1580_015:0338c12": "真珠堆積。過水一句不乾。無錐說甚貧寒。乾濕二途俱不涉。任他綠水與青山)○南泉問僧。",
    "X84n1580_015:0338c13": "講甚麼經。曰彌勒下生經。南泉曰。彌勒幾時下生。曰",
    "X84n1580_015:0338c14": "見在天宮。當來下生。南泉曰。天上無彌勒。地下無彌",
    "X84n1580_015:0338c15": "勒。師問洞山。天上無彌勒。地下無彌勒。未審誰與安",
    "X84n1580_015:0338c16": "名。洞山被問。直得禪牀震動。乃曰。膺闍黎。吾在雲巖。",
    "X84n1580_015:0338c17": "曾問老人。直得火爐震動。今日被子一問。直得通身",
    "X84n1580_015:0338c18": "汗流　(大陽玄云。如今老僧舉起也。有解問者。致將一問來。乃云。地動也　徑山杲云。禪牀動。火爐動。",
    "X84n1580_015:0338c19": "地動。即不無這三箇老漢。要見南泉。直待彌勒下生始得。忽有箇漢出來道。天上無彌勒。地下無彌勒。却教甚",
    "X84n1580_015:0338c20": "麼人下生。又作麼生秖對。但向他道。老僧罪過。楚石琦云。啼得血流無用處。不如緘口過殘春)　○",
    "X84n1580_015:0338c21": "師後結庵于三峯。經旬不赴堂。洞山問。子近日何不",
    "X84n1580_015:0338c22": "赴齋。師曰。每日自有天神送食。洞山曰。我將謂汝是",
    "X84n1580_015:0338c23": "箇人。猶作這箇見解在。汝晚間來。師晚至。洞山召膺",
    "X84n1580_015:0338c24": "庵主。師應諾。洞山曰。不思善。不思惡。是甚麼。師回庵。",
    "X84n1580_015:0339a01": "寂然宴坐。天神自此竟尋不見。如是三日乃絕○洞",
    "X84n1580_015:0339a02": "山問師。作甚麼。師曰合醬。洞山曰。用多少鹽。師曰旋",
    "X84n1580_015:0339a03": "入。洞山曰。作何滋味。師曰得○洞山問。大闡提人。作",
    "X84n1580_015:0339a04": "五逆罪。孝養何在。師曰。始成孝養。自爾洞山許為室",
    "X84n1580_015:0339a05": "中領袖　(天奇瑞云。擔板漢。只解恁麼去。不解恁麼來。直饒聖凡不通。陰陽難判。也墮在孤虛地獄。",
    "X84n1580_015:0339a06": "幾時得箇轉身。復云。水暖花開春散漫。鞦韆墮在柳陰中)○劉禹端公問。雨從何",
    "X84n1580_015:0339a07": "來。師曰。從端公問處來。公歡喜讚歎。師却問公。雨從",
    "X84n1580_015:0339a08": "何來。公無語(有老宿代云。適來道甚麼歸宗柔別云。謝和尚再三)　○問如何",
    "X84n1580_015:0339a09": "是諸佛師。師喝曰。這田厙兒。僧禮拜。師曰。你作麼生",
    "X84n1580_015:0339a10": "會。僧喝曰。這老和尚。師曰。元來不會。僧作舞出去。師",
    "X84n1580_015:0339a11": "曰。沿臺盤乞兒　(昭覺勤云。識機宜。別休咎。有回互。轉關底眼。千百人中。難得一箇半箇。為",
    "X84n1580_015:0339a12": "什麼却成沿臺槃乞兒去。也是憐兒不覺醜　何山珣云。翻手為雲。覆手為雨。主賓互換。當機作舞。堪笑沿臺",
    "X84n1580_015:0339a13": "槃乞兒。也是面南看北斗)○師曾令侍者送袴。與一住庵道者。道",
    "X84n1580_015:0339a14": "者曰。自有孃生袴。竟不受。師再令侍者問。孃未生時。",
    "X84n1580_015:0339a15": "著箇甚麼。道者無語。後遷化有舍利。持似於師。師曰。",
    "X84n1580_015:0339a16": "直饒得八斛四斗。不如當時下得一轉語好○師在",
    "X84n1580_015:0339a17": "洞山作務。悞剗殺蚯蚓。洞山曰。這箇聻。師曰。他不死。",
    "X84n1580_015:0339a18": "洞山曰。二祖往鄴都。又作麼生。師不對。後有僧問。和",
    "X84n1580_015:0339a19": "尚在洞山。剗殺蚯蚓因緣。和尚豈不是無語。師曰。當",
    "X84n1580_015:0339a20": "時有語。祇是無人證明○問山河大地。從何而有。師",
    "X84n1580_015:0339a21": "曰。從妄想有。曰與某甲想出一鋌金得麼。師便休去。",
    "X84n1580_015:0339a22": "僧不肯(雲門偃云。已是葛藤。不能折合得。待伊道想出一錠金得麼。以拄杖便打)○師問",
    "X84n1580_015:0339a23": "雪峯。門外雪消也未。曰一片也無。消箇甚麼。師曰。消",
    "X84n1580_015:0339a24": "也(保福展云。要且無雪上加霜)○上堂。如人將三貫錢買箇獵狗。",
    "X84n1580_015:0339b01": "祇解尋得有蹤跡底。忽遇羚羊挂角。莫道蹤跡。氣息",
    "X84n1580_015:0339b02": "也無。僧問。羚羊挂角時如何。師曰。六六三十六。曰挂",
    "X84n1580_015:0339b03": "角後如何。師曰。六六三十六。僧禮拜。師曰會麼。曰不",
    "X84n1580_015:0339b04": "會。師曰。不見道無蹤跡。其僧舉似趙州。趙州曰。雲居",
    "X84n1580_015:0339b05": "師兄猶在。僧便問。羚羊挂角時如何。趙州曰。九九八",
    "X84n1580_015:0339b06": "十一。曰挂角後如何。趙州曰。九九八十一。曰得恁麼",
    "X84n1580_015:0339b07": "難會。趙州曰。有甚麼難會。曰請和尚指示。趙州曰。新",
    "X84n1580_015:0339b08": "羅新羅。又問長慶。羚羊挂角時如何。長慶曰。草裏漢。",
    "X84n1580_015:0339b09": "曰挂後如何。長慶曰。亂呌喚。曰畢竟如何。長慶曰。驢",
    "X84n1580_015:0339b10": "事未去。馬事到來○問教中道。是人先世罪業。應墮",
    "X84n1580_015:0339b11": "惡道。以今世人輕賤故。此意如何。師曰。動則應墮惡",
    "X84n1580_015:0339b12": "道。靜則為人輕賤(崇壽稠別云。心外有法。應墮惡道。守住自己。為人輕賤)○有",
    "X84n1580_015:0339b13": "僧在房內念經。師隔窓問。闍黎念者。是甚麼經。僧曰。",
    "X84n1580_015:0339b14": "維摩經。師曰。不問維摩經。念者是甚麼經。其僧從此",
    "X84n1580_015:0339b15": "得入○荊南節度使成汭。入山設供。問曰。世尊有密",
    "X84n1580_015:0339b16": "語。迦葉不覆藏。如何是世尊密語。師召尚書。成應諾。",
    "X84n1580_015:0339b17": "師曰會麼。成曰不會。師曰。汝若不會。世尊有密語。汝",
    "X84n1580_015:0339b18": "若會。迦葉不覆藏(清涼欽云。且道喚底是密語。應底是密語。若也應喚總是去。即不密",
    "X84n1580_015:0339b19": "也。且道。作麼生是密語。時有僧問。清涼云何曾得密來　東林總云。恠哉弘覺二十年羚羊掛角。絕跡亡蹤。及",
    "X84n1580_015:0339b20": "乎被尚書一問。直得帶水拖泥。遭人笑恠。法燈也是日午點燈。夜半潑墨。東林不然。如何是密語。却向伊道。甚",
    "X84n1580_015:0339b21": "處不密。且道。與麼道還有過也無。良久云。更不用別人　東禪觀云。逢人且說三分話。未可全拋一片心)。",
    "X84n1580_015:0339b22": "疎山匡仁禪師(洞山价法嗣)",
    "X84n1580_015:0339b23": "撫州疎山匡仁禪師。吉州新淦人。造洞山。值洞山早",
    "X84n1580_015:0339b24": "參。出問。未有之言。請師示誨。洞山曰。不諾無人肯。師",
    "X84n1580_015:0339c01": "曰。還可功也無。洞山曰。你即今還功得麼。師曰。功不",
    "X84n1580_015:0339c02": "得即無諱處。洞山他日上堂曰。欲知此事。直須如枯",
    "X84n1580_015:0339c03": "木生花。方與他合。師問。一切處不乖時如何。洞山曰。",
    "X84n1580_015:0339c04": "闍黎。此是功勳邊事。幸有無功之功。子何不問。師曰。",
    "X84n1580_015:0339c05": "無功之功。豈不是那邊人。洞山曰。大有人笑子恁麼",
    "X84n1580_015:0339c06": "問。師曰。恁麼則迢然去也。洞山曰。迢然非迢然非不",
    "X84n1580_015:0339c07": "迢然。師曰。如何是迢然。洞山曰。喚作那邊人即不得。",
    "X84n1580_015:0339c08": "師曰。如何是非迢然。洞山曰。無辨處。洞山問師。空劫",
    "X84n1580_015:0339c09": "無人家。是甚麼人住處。師曰不識。洞山曰。人還有意",
    "X84n1580_015:0339c10": "旨也無。師曰。和尚何不問他。洞山曰。現問次。師曰。是",
    "X84n1580_015:0339c11": "何意旨。洞山不對。洎洞山順世。弟子禮終。乃到潭州",
    "X84n1580_015:0339c12": "大溈。值溈山示眾曰。行脚高士。直須向聲色裏睡眠。",
    "X84n1580_015:0339c13": "聲色裏坐臥始得。師出問。如何是不落聲色句。溈山",
    "X84n1580_015:0339c14": "竪起拂子。師曰。此是落聲色句。溈山放下拂子歸方",
    "X84n1580_015:0339c15": "丈。師不契。便辭香嚴。香嚴曰。何不且住。師曰。某甲與",
    "X84n1580_015:0339c16": "和尚無緣。香嚴曰。有何因緣。試舉看。師遂舉前話。香",
    "X84n1580_015:0339c17": "嚴曰。某甲有箇語。師曰。道甚麼。香嚴曰。言發非聲。色",
    "X84n1580_015:0339c18": "前不物。師曰。元來此中有人。遂囑香嚴曰。向後有住",
    "X84n1580_015:0339c19": "處。某甲却來相見。乃去。溈山問香嚴曰。問聲色話底",
    "X84n1580_015:0339c20": "矮闍黎在麼。香嚴曰。已去也。溈山曰。曾舉向子麼。香",
    "X84n1580_015:0339c21": "嚴曰。某甲亦曾對他來。溈山曰。試舉看。香嚴舉前語。",
    "X84n1580_015:0339c22": "溈山曰。他道甚麼。香嚴曰。深肯某甲。溈山失笑曰。我",
    "X84n1580_015:0339c23": "將謂這矮子有長處。元來祇在這裏。此子向去。若有",
    "X84n1580_015:0339c24": "箇住處。近山無柴燒。近水無水喫。(天童華云。在今天下覔一箇。言發非",
    "X84n1580_015:0340a01": "聲。色前不物底。正如掘地覔天。何况更要會他溈山說話。雖然。切忌鑽龜打瓦)師聞福州大",
    "X84n1580_015:0340a02": "溈安和尚示眾曰。有句無句。如藤倚樹。師特入嶺到",
    "X84n1580_015:0340a03": "彼。值安泥壁。便問。承聞和尚道。有句無句如藤倚樹。",
    "X84n1580_015:0340a04": "是否。安曰是。師曰。忽遇樹倒藤枯。句歸何處。安放下",
    "X84n1580_015:0340a05": "泥盤。呵呵大笑。歸方丈。師曰。某甲三千里。賣却布單。",
    "X84n1580_015:0340a06": "特為此事而來。和尚何得相弄。安喚侍者。取二百錢。",
    "X84n1580_015:0340a07": "與這上座去。遂囑曰。向後有獨眼龍。為子點破在。安",
    "X84n1580_015:0340a08": "次日上堂。師出問。法身之理。理絕玄微。不奪是非之",
    "X84n1580_015:0340a09": "境。猶是法身邊事。如何是法身向上事。安舉起拂子。",
    "X84n1580_015:0340a10": "師曰。此猶是法身邊事。安曰。如何是法身向上事。師",
    "X84n1580_015:0340a11": "奪拂子摺折。擲向地上。便歸眾。安曰。龍蛇易辨。衲子",
    "X84n1580_015:0340a12": "難瞞。後聞婺州明招謙和尚出世。(謙眇一目)徑往禮拜。謙",
    "X84n1580_015:0340a13": "問。甚處來。師曰。閩中來。謙曰。曾到大溈否。師曰到。謙",
    "X84n1580_015:0340a14": "曰。有何言句。師舉前話。謙曰。溈山可謂頭正尾正。祇",
    "X84n1580_015:0340a15": "是不遇知音。師亦不省。復問。忽遇樹倒藤枯。句歸何",
    "X84n1580_015:0340a16": "處。謙曰。却使溈山笑轉新。師於言下大悟。乃曰。溈山",
    "X84n1580_015:0340a17": "元來。笑裏有刀。遙望禮拜悔過○謙一日問。虎生七",
    "X84n1580_015:0340a18": "子。那箇無尾巴。師曰。第七箇無尾巴○香嚴出世。師",
    "X84n1580_015:0340a19": "不爽前約。遂往訪之。香嚴上堂。僧問。不求諸聖。不重",
    "X84n1580_015:0340a20": "己靈時如何。香嚴曰。萬機休罷。千聖不攜。師在眾作",
    "X84n1580_015:0340a21": "嘔聲曰。是何言歟。香嚴聞便下座曰。適對此僧語。必",
    "X84n1580_015:0340a22": "有不是。致招師叔如是。未審過在甚麼處。師曰。萬機",
    "X84n1580_015:0340a23": "休罷。猶有物在。千聖不攜。亦從人得。如何無過。香嚴",
    "X84n1580_015:0340a24": "曰。却請師叔道。師曰。若教某甲道。須還師資禮始得。",
    "X84n1580_015:0340b01": "香嚴乃禮拜躡前問。師曰。何不道肯諾不得全。香嚴",
    "X84n1580_015:0340b02": "曰。肯又肯箇甚麼。諾又諾於阿誰。師曰。肯即肯他千",
    "X84n1580_015:0340b03": "聖。諾即諾於己靈。香嚴曰。師叔恁麼道。向去倒屙三",
    "X84n1580_015:0340b04": "十年在○師到夾山。夾山上堂。師問。承師有言。目前",
    "X84n1580_015:0340b05": "無法。意在目前。如何是非目前法。夾山曰。夜月流輝。",
    "X84n1580_015:0340b06": "澄潭無影。師作掀禪牀勢。夾山曰。闍黎作麼生。師曰。",
    "X84n1580_015:0340b07": "目前無法。了不可得。夾山曰。大眾。看取這一員戰將",
    "X84n1580_015:0340b08": "○師參巖頭。巖頭見來。乃低頭佯睡。師近前而立。巖",
    "X84n1580_015:0340b09": "頭不顧。師拍禪牀一下。巖頭回首曰。作甚麼師曰。和",
    "X84n1580_015:0340b10": "尚且瞌睡。拂袖便行。巖頭呵呵大笑曰。三十年弄馬",
    "X84n1580_015:0340b11": "騎。今日被驢撲○上堂。病僧咸通年前。會得法身邊",
    "X84n1580_015:0340b12": "事。咸通年後。會得法身向上事。雲門出問。如何是法",
    "X84n1580_015:0340b13": "身邊事。師曰枯樁。曰如何是法身向上事。師曰非枯",
    "X84n1580_015:0340b14": "椿。曰還許某甲說道理也無。師曰許。曰枯椿豈不是",
    "X84n1580_015:0340b15": "明法身邊事。師曰是。曰非枯樁豈不是明法身向上",
    "X84n1580_015:0340b16": "事。師曰是。曰祇如法身。還該一切也無。師曰。法身周",
    "X84n1580_015:0340b17": "徧。豈得不該。雲門指淨瓶曰。祇如淨瓶。還該法身麼。",
    "X84n1580_015:0340b18": "師曰。闍黎莫向淨瓶邊覓。雲門便禮拜(徑山杲云。雲門禮拜。不是",
    "X84n1580_015:0340b19": "好心　笑巖寶云。枯椿非枯椿。也且不足論。只如法身向上。還曾會得也未。大慧只知雲門禮拜不是好心。正",
    "X84n1580_015:0340b20": "不知踈山老漢打初頭已着賊了也)○有僧為師造壽塔畢白師。師曰。",
    "X84n1580_015:0340b21": "將多少錢與匠人。曰一切在和尚。師曰。為將三錢與",
    "X84n1580_015:0340b22": "匠人。為將兩錢與匠人。為將一錢與匠人。若道得。與",
    "X84n1580_015:0340b23": "吾親造塔來。僧無語。後僧舉似大嶺庵閑和尚。(即羅山也)",
    "X84n1580_015:0340b24": "閑曰。還有人道得麼。僧曰。未有人道得。閑曰。汝歸",
    "X84n1580_015:0340c01": "與疎山道。若將三錢與匠人。和尚此生決定不得塔。",
    "X84n1580_015:0340c02": "若將兩錢與匠人。和尚與匠人。共出一隻手。若將一",
    "X84n1580_015:0340c03": "錢與匠人。累他匠人。眉鬚墮落。僧回如教而說。師具",
    "X84n1580_015:0340c04": "威儀。望大嶺作禮歎曰。將謂無人。大嶺有古佛放光。",
    "X84n1580_015:0340c05": "射到此間。難然如是。也是臘月蓮花。大嶺後聞此語",
    "X84n1580_015:0340c06": "曰。我恁麼道。早是龜毛長三尺。(浮山遠云。踈山以錐錐地。大嶺用刀剜空。",
    "X84n1580_015:0340c07": "雖然二古德錯下錐刀。今時人亦難搆副。何故。後語中有梢有殺。然雖如是。河裏失錢河裏摝　雪竇宗云。說",
    "X84n1580_015:0340c08": "甚麼龜毛長三尺。臘月蓮華。盡是和衣草裏輥。直饒向這裏。分三列四。說得倜儻分明。祖師正眼。未夢見在。我",
    "X84n1580_015:0340c09": "當時若見踈山恁麼道。只向道。一文也無。待他更說道理。便與掀倒禪牀。拆却壽塔。教這老漢無依倚處。為甚",
    "X84n1580_015:0340c10": "如此。知恩方解報恩)○師常握木蛇。有僧問。手中是甚麼。師提",
    "X84n1580_015:0340c11": "起曰。曹家女○因鼓山舉威音王佛師。師乃問。作麼",
    "X84n1580_015:0340c12": "生是威音王佛師。鼓山曰。莫無慚愧好。師曰。闍黎恁",
    "X84n1580_015:0340c13": "麼道即得。若約病僧即不然。鼓山曰。作麼生是威音",
    "X84n1580_015:0340c14": "王佛師。師曰。不坐無貴位。",
    "X84n1580_015:0340c15": "青林師虔禪師(洞山价法嗣)",
    "X84n1580_015:0340c16": "青林師虔禪師。初參洞山。洞山問。近離甚處。師曰。武",
    "X84n1580_015:0340c17": "陵。曰武陵法道。何似此間。師曰。胡地冬抽笋。洞山曰。",
    "X84n1580_015:0340c18": "別甑炊香飯。供養此人。師拂袖便出。洞山曰。此子向",
    "X84n1580_015:0340c19": "後走殺天下人在○師在洞山栽松次。有劉翁者。求",
    "X84n1580_015:0340c20": "偈。師作偈曰。長長三尺餘。鬱鬱覆青草。不知何代人。",
    "X84n1580_015:0340c21": "得見此松老。劉得偈。呈洞山。洞山謂曰。此是第三代",
    "X84n1580_015:0340c22": "洞山主人○師辭洞山。洞山曰。子向甚麼處去。師曰。",
    "X84n1580_015:0340c23": "金輪不隱的。徧界絕紅塵。洞山曰。善自保任。師珍重",
    "X84n1580_015:0340c24": "而出。洞山門送。謂師曰。恁麼去一句。作麼生道。師曰。",
    "X84n1580_015:0341a01": "步步踏紅塵。通身無影像。洞山良久。師曰。老和尚何",
    "X84n1580_015:0341a02": "不速道。洞山曰。子得恁麼性急。師曰。某甲罪過。便禮",
    "X84n1580_015:0341a03": "辭○師住青林。後遷洞山。凡有新到。先令般柴三轉。",
    "X84n1580_015:0341a04": "然後參堂。有一僧不肯。問師曰。三轉內即不問。三轉",
    "X84n1580_015:0341a05": "外如何。師曰。鐵輪天子寰中旨。僧無對。師便打趂出",
    "X84n1580_015:0341a06": "(大溈秀云。夫欲君臣道合。應須水乳和同。這僧既抗節朝堂。不覺喪身失命。當時見道鐵輪天子寰中勑。將坐",
    "X84n1580_015:0341a07": "具便摵。待伊擬議便打)○上堂。祖師門下。鳥道玄微。功窮皆轉。",
    "X84n1580_015:0341a08": "不究難明。汝等諸人。直須離心意識參。出凡聖路學。",
    "X84n1580_015:0341a09": "方可保任。若不如是。非吾子息(徑山杲云。饒你離心意識參得透。出凡聖",
    "X84n1580_015:0341a10": "路學得成。也是雪峯道底)。",
    "X84n1580_015:0341a11": "白水本仁禪師(洞山价法嗣)",
    "X84n1580_015:0341a12": "高安白水本仁禪師。因設先洞山忌齋。僧問。供養先",
    "X84n1580_015:0341a13": "師。先師還來也無。師曰。更下一分供養著○上堂。老",
    "X84n1580_015:0341a14": "僧尋常。不欲向聲前色後。鼓弄人家男女。何故。且聲",
    "X84n1580_015:0341a15": "不是聲。色不是色。僧問。如何是聲不是聲。師曰。喚作",
    "X84n1580_015:0341a16": "色得麼。曰如何是色不是色。師曰。喚作聲得麼。僧作",
    "X84n1580_015:0341a17": "禮。師曰。且道。為汝說答汝話。若向這裏會得。有箇入",
    "X84n1580_015:0341a18": "處(雪竇顯云。本仁也甚奇恠。要且貪觀天上。既非聲前句後。且作麼生入　大溈秀云。本仁只知橫千。不會",
    "X84n1580_015:0341a19": "豎百如何是聲不是聲。莫逐音響。如何是色不是色。莫逐青黃。且從伊向聲前句後。覓箇安身。自然別有生涯",
    "X84n1580_015:0341a20": "　徑山杲云。本仁將一穿雲居子。換却天下人眼睛。却被這僧將一條斷貫索。不動干戈。穿却鼻孔。後來舜老",
    "X84n1580_015:0341a21": "夫拈云。本仁既已入草。這僧又落深村。然則陽春雪曲。時人難和。邨歌社舞。到處與人合得着。妙喜云。舜老夫",
    "X84n1580_015:0341a22": "是則也是。未免隨摟搜。杲上座。不惜眉毛。為諸人說破。聲不是聲。色不是色。馬後驢前。神出鬼沒。雪曲陽春和",
    "X84n1580_015:0341a23": "不齊。邨歌社舞且淈[泳-永+盾]。以拂子擊禪牀云。這箇決定不是聲。復舉起云。這箇決定不是色。且畢竟是箇甚麼。喝",
    "X84n1580_015:0341a24": "一喝云。此時若不究根源。直待當來問彌勒　楚石琦云。本仁也只道得箇聲不是聲色不是色。別有甚麼奇",
    "X84n1580_015:0341b01": "特。白雪陽春雖唱得。爭奈時人和不得。誵訛在甚麼處。聲不是聲。色不是色　天奇瑞云。三箇老漢。皆明物外",
    "X84n1580_015:0341b02": "就裏。掬水月在手。弄花香滿衣。不知放倒旗槍。和泥合水。免得強生枝節。反陷自身。且道色即是色。聲即是聲。",
    "X84n1580_015:0341b03": "要不悶依本分。會麼。萬頃荷花遮碧水。一羣練雀噪青林。他日逢人。不得錯舉)○師謂鏡清",
    "X84n1580_015:0341b04": "曰。時寒道者。鏡清曰不敢。師曰。還有臥單也無。曰設",
    "X84n1580_015:0341b05": "有。亦無展底工夫。師曰。直饒道者滴水氷生。亦不干",
    "X84n1580_015:0341b06": "他事。曰滴水氷生。事不相涉。師曰是。曰此人意作麼",
    "X84n1580_015:0341b07": "生。師曰。此人不落意。曰不落意此人聻。師曰。高山頂",
    "X84n1580_015:0341b08": "上。無可與道者啗啄○長生然和尚問。如何是西來",
    "X84n1580_015:0341b09": "意。師曰。還見庭前杉樧樹否。曰恁麼則和尚今日。因",
    "X84n1580_015:0341b10": "學人致得是非。師曰。多口座主。然去後。師方知是雪",
    "X84n1580_015:0341b11": "峰禪客。乃曰。盜法之人。終不成器(然住後。眾緣不備。果符師記。因僧問。",
    "X84n1580_015:0341b12": "從上宗乘。如何舉唱。然云。不可為闍黎一人。荒却長生山也。玄沙聞云。然師兄。佛法即大行。受記之緣亦就)。",
    "X84n1580_015:0341b13": "白馬遁儒禪師(洞山价法嗣)",
    "X84n1580_015:0341b14": "洛京白馬遁儒禪師。僧問。如何是法身向上事。師曰。",
    "X84n1580_015:0341b15": "井底蝦蟆吞却月(僧問黃龍。如何是井底蝦蟆吞却月。黃龍云。不奈何。云恁麼則吞却",
    "X84n1580_015:0341b16": "去也。黃龍云。一任吞。云吞後如何。黃龍云。好蝦蟇)。",
    "X84n1580_015:0341b17": "龍牙居遁禪師(洞山价法嗣)",
    "X84n1580_015:0341b18": "潭州龍牙山居遁證空禪師。撫州人也。因參翠微。乃",
    "X84n1580_015:0341b19": "問。學人自到和尚法席。一箇餘月。不蒙一法示誨。意",
    "X84n1580_015:0341b20": "在於何。翠微曰。嫌甚麼。師又問洞山。洞山曰。爭怪得",
    "X84n1580_015:0341b21": "老僧　(法跟益別云。祖師來也　雲居齊云。此三人尊宿。還有親踈也無。若有。那箇親。若無。親踈眼在",
    "X84n1580_015:0341b22": "甚麼處)○師又問翠微。如何是祖師意。翠微曰。與我將",
    "X84n1580_015:0341b23": "禪板來。師遂過禪板。翠微接得便打。師曰。打即任打。",
    "X84n1580_015:0341b24": "要且無祖師意。又問臨濟。如何是祖師意。臨濟曰。與",
    "X84n1580_015:0341c01": "我將蒲團來。師乃過蒲團。臨濟接得便打。師曰。打即",
    "X84n1580_015:0341c02": "任打。要且無祖師意。後有僧問。和尚行脚時。問二尊",
    "X84n1580_015:0341c03": "宿祖師意。未審二尊宿明也未。師曰。明即明也。要且",
    "X84n1580_015:0341c04": "無祖師意。(東禪齊云。眾中道。佛法即有。祇是無祖師意。若恁麼會。有何交涉。別作麼生會無祖",
    "X84n1580_015:0341c05": "師意底道理　五祖戒云。祖師土宿臨頭。又云。和尚得與麼面長　雪竇顯云。臨濟翠微。只解放不解收。我當",
    "X84n1580_015:0341c06": "時若作龍牙。待伊索蒲團禪板。拈得劈胷便擲　翠巖芝云。當初如是。今時衲僧。皮下還有血麼　溈山喆云。",
    "X84n1580_015:0341c07": "翠微臨濟。可謂本分宗師。龍牙一等是撥草瞻風。與他後人為龜鑒。又舉住後僧問處。乃云。龍牙瞻前顧後。應",
    "X84n1580_015:0341c08": "病與樂。大溈則不然。待問當年二尊宿明不明。劈脊便棒。非唯扶豎翠微臨濟。亦乃不孤他來問　石門聰云。",
    "X84n1580_015:0341c09": "龍牙無人拶着猶可。纔被箇衲子拶着。失却一隻眼　昭覺勤云。這僧參來莾鹵。學處顢頇。雖然顧後瞻前。爭",
    "X84n1580_015:0341c10": "奈藏身露影。既是無祖師西來意。用明作麼。若向這裏辨得出。山僧與。你拄杖子。若辨不出。和鼻孔一時穿却)",
    "X84n1580_015:0341c11": "師復舉德山頭落底語。因自省過。遂止于洞山。隨眾",
    "X84n1580_015:0341c12": "參請。一日問。如何是祖師西來意。洞山曰。待洞水逆",
    "X84n1580_015:0341c13": "流。即向汝道。師始悟厥旨。服勤八稔○問十二時中。",
    "X84n1580_015:0341c14": "如何著力。師曰。如無手人欲行拳始得○問終日區",
    "X84n1580_015:0341c15": "區。如何頓息。師曰。如孝子喪却父母始得(東禪齊云。眾中道。如",
    "X84n1580_015:0341c16": "喪父母。向有閑暇。恁麼會。還息得人疑情麼。除此外。且作麼生會龍牙意)○問如何是祖",
    "X84n1580_015:0341c17": "師西來意。師曰。待石烏龜解語。即向汝道。曰石烏龜",
    "X84n1580_015:0341c18": "語也。師曰。向汝道甚麼○問無邊身菩薩。為甚麼不",
    "X84n1580_015:0341c19": "見如來頂相。師曰。汝道如來還有頂相麼○問大庾",
    "X84n1580_015:0341c20": "嶺頭。提不起時如何。師曰。六祖為甚麼將得去○問",
    "X84n1580_015:0341c21": "維摩掌擎世界。未審維摩向甚麼處立。師曰。道者汝",
    "X84n1580_015:0341c22": "道。維摩掌擎世界○問如何是西來意。師曰。此一問",
    "X84n1580_015:0341c23": "最苦○問如何是無事沙門。師曰。若是沙門。不得無",
    "X84n1580_015:0341c24": "事。曰為甚麼不得無事。師曰。覓一箇也難得○報慈",
    "X84n1580_015:0342a01": "嶼。讚師真曰。日出連山。月圓當戶。不是無身。不欲全",
    "X84n1580_015:0342a02": "露。師一日在帳中坐。僧問。不是無身。不欲全露。請師",
    "X84n1580_015:0342a03": "全露。師撥開帳子曰。還見麼。曰不見。師曰。不將眼來",
    "X84n1580_015:0342a04": "(報慈嶼聞云。龍牙祇道得一半　法眼益別云。飽叢林)。",
    "X84n1580_015:0342a05": "華嚴休靜禪師(洞山价法嗣)",
    "X84n1580_015:0342a06": "京兆華嚴寺休靜禪師。在洛浦作維那時。一日白槌",
    "X84n1580_015:0342a07": "普請曰。上間般柴。下間鋤地。第一座問。聖僧作甚麼。",
    "X84n1580_015:0342a08": "師曰。當堂不正坐。不赴兩頭機(泐潭準云。也好箇消息。華嚴和尚。雖解臨",
    "X84n1580_015:0342a09": "時對答。應用不識其宜。只解順水撐船。不解逆風把拖。當時若是準上座。即不然。纔見首座云。聖僧作麼生。便",
    "X84n1580_015:0342a10": "打一槌云。大眾普請罷。首座當出院。謹白諸禪德。且道因什麼如此。不見道。一朝權在手。看取令行時　昭覺",
    "X84n1580_015:0342a11": "勤云。珠鑽九曲。休靜可謂神功玉解連環。山僧更資一路。或有問聖僧作箇甚麼。只對他道。廓如明鏡當堂照。",
    "X84n1580_015:0342a12": "不動形聲應萬緣)○師問洞山。學人無箇理路。未免情識運",
    "X84n1580_015:0342a13": "為。洞山曰。汝還見有理路也無。師曰。見無理路。洞山",
    "X84n1580_015:0342a14": "曰。甚處得情識來。師曰。學人實問。洞山曰。恁麼則直",
    "X84n1580_015:0342a15": "須向萬里無寸草處去。師曰。萬里無寸草處。還許某",
    "X84n1580_015:0342a16": "甲去也無。洞山曰。直須恁麼去○師般柴次。洞山把",
    "X84n1580_015:0342a17": "住曰。狹路相逢時如何。師曰。反側反側。洞山曰。汝記",
    "X84n1580_015:0342a18": "吾言。向南住。有一千人。向北住。止三百而已。初住福",
    "X84n1580_015:0342a19": "州東山之華嚴。眾滿一千。未幾屬後唐莊宗徵入輦",
    "X84n1580_015:0342a20": "下。大闡玄風。其徒果止三百○莊宗問。祖意教意。是",
    "X84n1580_015:0342a21": "同是別。師曰。探盡龍宮藏。眾義不能詮○問大悟底",
    "X84n1580_015:0342a22": "人。為甚麼却迷。師曰。破鏡不重照。落花難上枝○問",
    "X84n1580_015:0342a23": "大軍設天王齋求勝。賊軍亦設天王齋求勝。未審天",
    "X84n1580_015:0342a24": "王赴阿誰願。師曰。天垂雨露。不揀榮枯○莊宗請入",
    "X84n1580_015:0342b01": "內齋。見大師大德總看經。唯師與徒眾不看經。帝問。",
    "X84n1580_015:0342b02": "師為甚麼不看經。師曰。道泰不傳天子令。時清休唱",
    "X84n1580_015:0342b03": "太平歌。帝曰。師一人即得。徒眾為甚麼也不看經。師",
    "X84n1580_015:0342b04": "曰。師子窟中無異獸。象王行處絕狐蹤。帝曰。大師大",
    "X84n1580_015:0342b05": "德。為甚麼總看經。師曰。水母元無眼。求食須賴鰕。帝",
    "X84n1580_015:0342b06": "曰。既是後生。為甚麼却稱長老。師曰。三歲國家龍鳳",
    "X84n1580_015:0342b07": "子。百年殿下老朝臣。",
    "X84n1580_015:0342b08": "北院通禪師(洞山价法嗣)",
    "X84n1580_015:0342b09": "益州北院通禪師。初參夾山。問曰。目前無法。意在目",
    "X84n1580_015:0342b10": "前。不是目前法。非耳目之所到。豈不是和尚語。夾山",
    "X84n1580_015:0342b11": "曰是。師乃掀倒禪牀。叉手而立。夾山起來。打一拄杖。",
    "X84n1580_015:0342b12": "師便下去。(法眼益云。是他掀倒禪牀。何不便去。須待他打一棒了去。意在甚麼處)次參",
    "X84n1580_015:0342b13": "洞山。洞山上堂曰。坐斷主人公。不落第二見。師出眾",
    "X84n1580_015:0342b14": "曰。須知有一人不合伴。洞山曰。猶是第二見。師便掀",
    "X84n1580_015:0342b15": "倒師牀。洞山曰。老兄作麼生。師曰。待某甲舌頭爛。即",
    "X84n1580_015:0342b16": "向和尚道。後辭洞山擬入嶺。洞山曰。善為。飛猿嶺峻",
    "X84n1580_015:0342b17": "好看。師良久。洞山召通闍黎。師應諾。洞山曰。何不入",
    "X84n1580_015:0342b18": "嶺去。師因有省。更不入嶺。",
    "X84n1580_015:0342b19": "洞山道全禪師(洞山价法嗣)",
    "X84n1580_015:0342b20": "洞山道全禪師。問先洞山。如何是出離之要。洞山曰。",
    "X84n1580_015:0342b21": "闍黎足下煙生。師當下契悟。更不他遊。雲居進語曰。",
    "X84n1580_015:0342b22": "終不敢孤負和尚足下煙生。洞山曰。步步玄者。即是",
    "X84n1580_015:0342b23": "功到。暨洞山圓寂。眾請踵迹住持。",
    "X84n1580_015:0342b24": "京兆蜆子和尚(洞山价法嗣)",
    "X84n1580_015:0342c01": "京兆府蜆子和尚。不知何許人也。事迹頗異。居無定",
    "X84n1580_015:0342c02": "所。自印心於洞山。混俗閩川。不畜道具。不循律儀。冬",
    "X84n1580_015:0342c03": "夏唯披一衲。逐日沿江岸。採掇鰕蜆。以充其腹。暮即",
    "X84n1580_015:0342c04": "宿東山白馬廟紙錢中。居民目為蜆子和尚。華嚴靜",
    "X84n1580_015:0342c05": "禪師聞之。欲決真假。先潛入紙錢中。深夜師歸。靜把",
    "X84n1580_015:0342c06": "住曰。如何是祖師西來意。師遽答曰。神前酒臺盤。靜",
    "X84n1580_015:0342c07": "放手曰。不虗與我同根生。",
    "X84n1580_015:0342c08": "幽棲道幽禪師(洞山价法嗣)",
    "X84n1580_015:0342c09": "台州幽棲道幽禪師。鏡清問。如何是少父。師曰。無標",
    "X84n1580_015:0342c10": "的。曰無標的。以為少父邪。師曰。有甚麼過。曰祇如少",
    "X84n1580_015:0342c11": "父作麼生。師曰。道者是甚麼心行。",
    "X84n1580_015:0342c12": "越州乾峯和尚(洞山价法嗣)",
    "X84n1580_015:0342c13": "越州乾峯和尚。上堂。法身有三種病二種光。須是一",
    "X84n1580_015:0342c14": "一透得。始解歸家穩坐。須知更有向上一竅在。雲門",
    "X84n1580_015:0342c15": "出問。庵內人。為甚麼不知庵外事。師呵呵大笑。雲門",
    "X84n1580_015:0342c16": "曰。猶是學人疑處。師曰。子是甚麼心行。雲門曰。也要",
    "X84n1580_015:0342c17": "和尚相委。師曰。直須與麼始解穩坐。雲門應喏喏(雪竇",
    "X84n1580_015:0342c18": "顯云。若明得褒貶句。未必善因而招惡果　昭覺懃云。動絃別曲。問一知十。手搦手擡。以膠投漆。庵內不見庵",
    "X84n1580_015:0342c19": "外。無孔鐵鎚不會。人生相識貴知音。水入水兮金博金　溈山果云。乾峯平地生堆。韶陽因風起浪。然雖合水",
    "X84n1580_015:0342c20": "和泥。千古叢林榜樣既是合水和泥。為甚麼是叢林榜樣。不入洪波裏。爭見弄潮人　天童覺云。坐着病在膏",
    "X84n1580_015:0342c21": "肓。用着光不透脫。直饒縱橫十字。圓轉一機。也未知有向上一竅在。還得穩坐地麼。到頭霜夜月。任運落前溪)",
    "X84n1580_015:0342c22": "○上堂。舉一不得舉二。放過一著。落在第二。雲門出",
    "X84n1580_015:0342c23": "眾曰。昨日有人。從天台來。却往徑山去。師曰。典座來",
    "X84n1580_015:0342c24": "日不得普請。便下座(雪竇顯云。諸德。雲門老。只解一手擡。不能一手搦。還有共相着",
    "X84n1580_015:0343a01": "力底麼。試露爪牙看　雲居元云。此語眾中商量甚多。會者極少。乾峯夢裏合眼跳黃河。覺來身在牀上。雲門",
    "X84n1580_015:0343a02": "醉後扶人倒上樹。醒來只在座中。二人打作一團。至今分踈不下。若人知得落處。許你解空第一　溈山喆云。",
    "X84n1580_015:0343a03": "乾峯善唱。雲門善拍。唱拍相隨。風清古格。還有知音者麼。一堂風冷淡。千古意分明　徑山杲云。乾峯洗面摸",
    "X84n1580_015:0343a04": "着鼻。雲門喫飯咬着砂。二人驀地相逢着。元來却是舊怨家。雖然如是。只許老胡知。不許老胡會。又云。彼此揚",
    "X84n1580_015:0343a05": "家醜。賴遇無傍觀者　育王光云。眼親手辯。彼此作家。檢點將來。猶欠一着。在鴻福即不然。舉一不得舉二放",
    "X84n1580_015:0343a06": "過一着。落在第二。忽有人出。劈脊便打。何故。擊碎髑髏消息盡。從教大地黑漫漫　天奇瑞云。雖然片雲顧月。",
    "X84n1580_015:0343a07": "就裏光灼乾坤。所以明眼人前三尺暗。誠不虗也。休誇霹靂鍧空。到底絲毫不露。也是雉鷄藏山。鑽頭不顧尾。",
    "X84n1580_015:0343a08": "山僧既乃剖判。爭肯輕存曲直。豈不見道。擒縱在我。殺活非他　笑巖寶云。拾得酒酣。寒山醉倒。相扶相攙。和",
    "X84n1580_015:0343a09": "泥臥草。天明携手出松門。直至如今無處討)○問十方薄伽梵。一路涅槃",
    "X84n1580_015:0343a10": "門。未審路頭在甚麼處。師以拄杖畫曰。在這裏。(僧後請益",
    "X84n1580_015:0343a11": "雲門偃。雲門拈起扇子云。扇子[跳-兆+孛]跳。上三十三天。築著帝釋鼻孔。東海鯉魚打一棒。雨似盆傾。會麼　雪竇顯",
    "X84n1580_015:0343a12": "代僧便喝。又有僧請益長慶。長慶云。問取堂中第二座。雪竇代僧云錯。尋有僧問雪竇。雪竇云。墮坑落壍。又自",
    "X84n1580_015:0343a13": "代云。作賊人心虗　黃龍南云。乾峯一期指路。曲為初機。雲門乃通其變。故使後人不倦　大溈秀云。今古盡",
    "X84n1580_015:0343a14": "道。乾峯安居祖師之堂。開後人之徑路。殊不知。乾峯老漢。被這僧一問。直得手忙脚亂。諸德且道。譊訛在甚處。",
    "X84n1580_015:0343a15": "良久云。不在水兮不在山。只在人心返覆間　南華昺云。乾峯曲盡慈悲。當機提掇。雲門巧開方便。覿面發機。",
    "X84n1580_015:0343a16": "直得枯木生華。冷灰騰熖。且道。東海鯉魚打一棒。雨似盆傾。明什麼邊事。因風吹火。用力不多　溈山泰云。把",
    "X84n1580_015:0343a17": "定乾坤眼。綿綿不漏絲毫。游戲諸塵中的的。全彰妙用。穩密處三界顯露。孤危處八面坦平。須彌山上走馬。日",
    "X84n1580_015:0343a18": "本國裏藏身。即不問你。且道。路頭在什麼處。或若總道在這裏。我也知你在鬼窟裏作活計　徑山琰云。唱愈",
    "X84n1580_015:0343a19": "高和愈峻。還他二老。若是十方薄伽梵。一路涅槃門。總未踏着在　靈隱嶽云。乾峯也是釘樁搖櫓)。",
    "X84n1580_015:0343a20": "欽山文邃禪師(洞山价法嗣)",
    "X84n1580_015:0343a21": "澧州欽山文邃禪師。福州人也。少依杭州大慈山寰",
    "X84n1580_015:0343a22": "中禪師受業。時巖頭雪峯在眾。覩師吐論。知是法器。",
    "X84n1580_015:0343a23": "相率遊方。二大士各承德山印記。師雖屢激揚。而終",
    "X84n1580_015:0343a24": "然凝滯。一日問德山曰。天王也恁麼道。龍潭也恁麼",
    "X84n1580_015:0343b01": "道。未審和尚作麼生道。德山曰。汝試舉天王龍潭道",
    "X84n1580_015:0343b02": "底看。師擬進語。德山便打。師被打。歸延壽堂曰。是則",
    "X84n1580_015:0343b03": "是。打我太煞。巖頭曰。汝恁麼道。他後不得道見德山",
    "X84n1580_015:0343b04": "來。(法眼益別云。是則是。錯打我　雪竇顯云。諸德。欽山置箇問端。甚是奇特。爭奈龍頭蛇尾。汝試舉天王龍",
    "X84n1580_015:0343b05": "潭底看。以坐具便摵。大丈夫漢。捋虎鬚。也是本分。他既不能。德山令行一半。令若盡行。雪峯巖頭。總是涅槃堂",
    "X84n1580_015:0343b06": "裏漢　翠巖芝云。欽山只顧其前。不顧其後。如今作麼生與欽山出氣　五祖戒云。德山只解打死欽山。不會",
    "X84n1580_015:0343b07": "打活欽山　溈山喆云。德山門下。草偃風行。大溈不然。待問未審和尚作麼生道。劈脊便打。且道。德山是。大溈",
    "X84n1580_015:0343b08": "是會麼。橫按鏌鎁全正令。太平寰宇斬癡頑　天童華云。宗師非具透關眼。有格外機。臨垂手之際。又焉能辨",
    "X84n1580_015:0343b09": "其緇素。只如德山令行一半。雪竇還免得也無。既不能免。當時從德山門下過。也是喫棒底漢。還見德山麼。驀",
    "X84n1580_015:0343b10": "拈拄杖。卓一卓。賊是小人)後於洞山言下發解。乃為之嗣。年二十",
    "X84n1580_015:0343b11": "七。止于欽山。對大眾前自省過。舉參洞山時語。洞山",
    "X84n1580_015:0343b12": "問。甚麼處來。師曰。大慈來。曰還見大慈麼。師曰見。曰",
    "X84n1580_015:0343b13": "色前見。色後見。師曰。非色前後見。洞山默置。師乃曰。",
    "X84n1580_015:0343b14": "離師太早。不盡師意(法眼益云。不盡師意。不易承嗣得他)○德山侍者",
    "X84n1580_015:0343b15": "來參。纔禮拜。師把住曰。還甘欽山與麼也無。侍者曰。",
    "X84n1580_015:0343b16": "某甲却悔久住德山。今日無言可對。師乃放手曰。一",
    "X84n1580_015:0343b17": "任祇對。侍者撥開胷曰。且聽某通氣一上。師曰。德山",
    "X84n1580_015:0343b18": "門下即得。這裏一點用不著。侍者曰。久聞欽山。不通",
    "X84n1580_015:0343b19": "人情。師曰。累他德山眼目。參堂去○師與巖頭雪峯",
    "X84n1580_015:0343b20": "坐次。洞山行茶來。師乃閉眼。洞山曰。甚麼處去來。曰",
    "X84n1580_015:0343b21": "入定來。洞山曰。定本無門。從何而入○入浴院。見僧",
    "X84n1580_015:0343b22": "踏水輪。僧下問訊。師曰。幸自轆轆地轉。何須恁麼。曰",
    "X84n1580_015:0343b23": "不恁麼又爭得。師曰。若不恁麼。欽山眼堪作甚麼。曰",
    "X84n1580_015:0343b24": "作麼生是師眼。師以手作撥眉勢。曰和尚又何得恁",
    "X84n1580_015:0343c01": "麼。師曰。是我恁麼。你便不恁麼。僧無對。師曰。索戰無",
    "X84n1580_015:0343c02": "功。一場氣悶。良久乃問曰。會麼。曰不會。師曰。欽山為",
    "X84n1580_015:0343c03": "汝擔取一半○師與巖頭雪峯。過江西。到一茶店喫",
    "X84n1580_015:0343c04": "茶次。師曰。不會轉身通氣者。不得茶喫。巖頭曰。若恁",
    "X84n1580_015:0343c05": "麼。我定不得茶喫。雪峯曰。某甲亦然。師曰。這兩箇老",
    "X84n1580_015:0343c06": "漢。話頭也不識。巖頭曰。甚處去也。師曰。布袋裏老鴉。",
    "X84n1580_015:0343c07": "雖活如死。巖頭退後曰。看看。師曰。奯公且置。存公作",
    "X84n1580_015:0343c08": "麼生。雪峯以手畵一圓相。師曰。不得不問。巖頭呵呵",
    "X84n1580_015:0343c09": "曰。太遠生。師曰。有口不得茶喫者多(蔣山勤云。欽山雖解轉身吐氣。",
    "X84n1580_015:0343c10": "亦未有喫茶分。何也。話在)○巨良禪客參。禮拜了。便問。一鏃破三",
    "X84n1580_015:0343c11": "關時如何。師曰。放出關中主看。良曰。恁麼則知過必",
    "X84n1580_015:0343c12": "改。師曰。更待何時。良曰。好隻箭放不著所在。便出去。",
    "X84n1580_015:0343c13": "師曰。且來闍黎。良回首。師下禪牀擒住曰。一鏃破三",
    "X84n1580_015:0343c14": "關即且置。試為欽山發箭看。良擬議。師打七棒曰。且",
    "X84n1580_015:0343c15": "聽箇亂統漢疑三十年。有僧舉似同安察。察曰。良公",
    "X84n1580_015:0343c16": "雖解發箭。要且未中的。僧便問。未審如何得中的去。",
    "X84n1580_015:0343c17": "察曰。關中主是甚麼人。僧回舉似師。師曰。良公若解",
    "X84n1580_015:0343c18": "恁麼。也免得欽山口然雖如此。同安不是好心。亦須",
    "X84n1580_015:0343c19": "看始得○上堂。橫按拄杖。顧視大眾曰。有麼有麼。如",
    "X84n1580_015:0343c20": "無。欽山唱菩薩蠻去也。囉囉哩哩。便下座。",
    "X84n1580_015:0343c21": "青原下六世",
    "X84n1580_015:0343c22": "洞山道延禪師(曹山寂法嗣)",
    "X84n1580_015:0343c23": "瑞州洞山道延禪師。因曹山垂語曰。有一人。向萬丈",
    "X84n1580_015:0343c24": "崖頭。騰身直下。此是甚麼人。眾無對。師出曰。不存。曹",
    "X84n1580_015:0344a01": "山曰。不存箇甚麼。師曰。始得撲不碎。曹山深肯之。",
    "X84n1580_015:0344a02": "金峰從志禪師(曹山寂法嗣)",
    "X84n1580_015:0344a03": "撫州金峰從志玄明禪師。僧問訊次。師把住曰。輒不",
    "X84n1580_015:0344a04": "得向人道。我有一則因緣。舉似你。僧作聽勢。師與一",
    "X84n1580_015:0344a05": "掌。僧曰。為甚麼打某甲。師曰。我要這話行(明招謙云。可惜許。金",
    "X84n1580_015:0344a06": "峯好一則因緣。被這僧塌却。若要話行。這一掌。須是金峯自喫始得　昭覺勤云。六耳不同謀)○師",
    "X84n1580_015:0344a07": "一日拈起枕子示僧曰。一切人喚作枕子。金峰道不",
    "X84n1580_015:0344a08": "是。僧曰。未審和尚喚作甚麼。師拈起枕子。僧曰。恁麼",
    "X84n1580_015:0344a09": "則依而行之。師曰。你喚作甚麼。曰枕子。師曰。落在金",
    "X84n1580_015:0344a10": "峰窠裏　(法雲秀云。買賣不相當。牛頭南。馬頭北。與麼說話。也未出得金峯窠窟在。畢竟如何。心不",
    "X84n1580_015:0344a11": "負人。面無慙色　雲葢本云。賣寶遇着瞎波斯　昭覺勤云。渾侖無縫罅。綿密不通風。畫也畫不成。描也描不",
    "X84n1580_015:0344a12": "就。喚作枕子。故是落在金峯窠裏。直饒不喚作枕子。未免亦落在金峯窠裏。且作麼生出得金峯窠窟。識取鈎",
    "X84n1580_015:0344a13": "頭意。莫認定盤星)○看經次。駢道者來。師擎起經。作攬衣勢。",
    "X84n1580_015:0344a14": "以目視之。駢提起坐具。以目視師。師曰。一切人道你",
    "X84n1580_015:0344a15": "會禪。曰和尚作麼生。師笑曰。草賊大敗○問是身無",
    "X84n1580_015:0344a16": "知。如土木瓦石。此意如何。師下禪牀。扭僧耳朵。僧負",
    "X84n1580_015:0344a17": "痛作聲。師曰。今日始捉著箇無知漢。僧作禮出去。師",
    "X84n1580_015:0344a18": "召闍黎。僧回首。師曰。若到堂中。不可舉著。曰何故。師",
    "X84n1580_015:0344a19": "曰。大有人。笑金峰老婆心○上堂。老僧二十年前。有",
    "X84n1580_015:0344a20": "老婆心。二十年後。無老婆心。僧問。如何是二十年前",
    "X84n1580_015:0344a21": "有老婆心。師曰。問凡答凡。問聖答聖。曰如何是二十",
    "X84n1580_015:0344a22": "年後無老婆心。師曰。問凡不答凡。問聖不答聖。",
    "X84n1580_015:0344a23": "曹山慧霞禪師(曹山寂法嗣)",
    "X84n1580_015:0344a24": "撫州曹山慧霞了悟禪師。僧侍立。師曰。道者可煞熱。",
    "X84n1580_015:0344b01": "曰是。師曰。祇如熱向甚處回避。曰向鑊湯鑪炭裏回",
    "X84n1580_015:0344b02": "避。師曰。祇如鑊湯鑪炭。又作麼生回避。曰眾苦不能",
    "X84n1580_015:0344b03": "到。",
    "X84n1580_015:0344b04": "曹山智炬禪師(曹山寂法嗣)",
    "X84n1580_015:0344b05": "撫州曹山羗慧智炬禪師。初問先曹山曰。古人提持",
    "X84n1580_015:0344b06": "那邊人。學人如何體悉。曹山曰。退步就己。萬不失一。",
    "X84n1580_015:0344b07": "師於言下。頓忘玄解。乃辤去徧參。",
    "X84n1580_015:0344b08": "嵆山章禪師(雲居膺法嗣)",
    "X84n1580_015:0344b09": "池州嵆山章禪師。在投子作柴頭。投子同喫茶次。謂",
    "X84n1580_015:0344b10": "師曰。森羅萬象。總在裏許。師潑却茶曰。森羅萬象。在",
    "X84n1580_015:0344b11": "甚麼處。投子曰。可惜一椀茶。(明招謙云。嵇山未潑茶前。合下得什麼語。免他",
    "X84n1580_015:0344b12": "道可惜一椀茶)師後謁雪峰。雪峰問。莫是章柴頭麼。師乃作",
    "X84n1580_015:0344b13": "輪椎勢。雪峰肯之。",
    "X84n1580_015:0344b14": "佛日本空禪師(雲居膺法嗣)",
    "X84n1580_015:0344b15": "杭州佛日本空禪師。初遊天台山。甞曰。如有人奪得",
    "X84n1580_015:0344b16": "我機者。即吾師矣。尋謁雲居。作禮問曰。二龍爭珠。誰",
    "X84n1580_015:0344b17": "是得者。雲居曰。卸却業身來。與子相見。師曰。業身已",
    "X84n1580_015:0344b18": "卸。雲居曰。珠在甚麼處。師無對。(同安代云。回頭即沒交涉)遂投誠",
    "X84n1580_015:0344b19": "入室。時始年十三。後四年。參夾山。纔入門。見維那。維",
    "X84n1580_015:0344b20": "那曰。此間不著後生。師曰。某甲不求挂搭。暫來禮謁",
    "X84n1580_015:0344b21": "和尚。維那白夾山。夾山許相見。師未陞堦。夾山便問。",
    "X84n1580_015:0344b22": "甚處來。師曰。雲居來。曰即今在甚麼處。師曰。在夾山",
    "X84n1580_015:0344b23": "頂[寧*頁]上。夾山曰。老僧行年在坎。五鬼臨身。師擬上堦。",
    "X84n1580_015:0344b24": "夾山曰。三道寶堦。從何而上。師曰。三道寶堦。曲為今",
    "X84n1580_015:0344c01": "時。向上一路。請師直指。夾山便揖。師乃上堦禮拜。夾",
    "X84n1580_015:0344c02": "山問。闍黎與甚麼人同行。師曰。木上座。夾山曰。何不",
    "X84n1580_015:0344c03": "來相看老僧。師曰。和尚看他有分。夾山曰。在甚處。師",
    "X84n1580_015:0344c04": "曰。在堂中。夾山便同師下到堂中。師遂取拄杖。擲在",
    "X84n1580_015:0344c05": "夾山面前。夾山曰。莫從天台得否。師曰。非五嶽之所",
    "X84n1580_015:0344c06": "生。夾山曰。莫從須彌得否。師曰。月宮亦不逢。夾山曰。",
    "X84n1580_015:0344c07": "恁麼則從人得也。師曰。自己尚是冤家。從人得堪作",
    "X84n1580_015:0344c08": "甚麼。夾山曰。冷灰裏有粒豆爆。乃喚維那。明窓下安",
    "X84n1580_015:0344c09": "排著。師曰。未審明窓還解語也無。夾山曰。待明窓解",
    "X84n1580_015:0344c10": "語。即向汝道。夾山來日上堂。問昨日新到。在甚麼處。",
    "X84n1580_015:0344c11": "師出應喏。夾山曰。子未到雲居已前。在甚麼處。師曰。",
    "X84n1580_015:0344c12": "天台國清。夾山曰。吾聞天台有潺潺之瀑。淥淥之波。",
    "X84n1580_015:0344c13": "謝子遠來。此意如何。師曰。久居巖谷。不挂松蘿。夾山",
    "X84n1580_015:0344c14": "曰。此猶是春意。秋意作麼生。師良久。夾山曰。看君祇",
    "X84n1580_015:0344c15": "是撐[舟*召]漢。終歸不是弄潮人。來日普請。維那令師送",
    "X84n1580_015:0344c16": "茶。師曰。某甲為佛法來。不為送茶來。維那曰。奉和尚",
    "X84n1580_015:0344c17": "處分。師曰。和尚尊命即得。乃將茶去作務處。搖茶甌",
    "X84n1580_015:0344c18": "作聲。夾山回顧。師曰。釅茶三五盌。意在钁頭邊。夾山",
    "X84n1580_015:0344c19": "曰。瓶有傾茶勢。籃中幾箇甌。師曰。瓶有傾茶勢。籃中",
    "X84n1580_015:0344c20": "無一甌。便行茶。時眾皆舉目。師曰。大眾鶴望。請師一",
    "X84n1580_015:0344c21": "言。夾山曰。路逢死蛇莫打殺。無底籃子盛將歸。師曰。",
    "X84n1580_015:0344c22": "手執夜明符。幾箇知天曉。夾山曰。大眾有人也。歸去",
    "X84n1580_015:0344c23": "來。歸去來。遂住普請歸院。眾皆仰嘆。",
    "X84n1580_015:0344c24": "朱谿謙禪師(雲居膺法嗣)",
    "X84n1580_015:0345a01": "歙州朱谿謙禪師。韶國師到參次。聞犬齩靈鼠聲。國",
    "X84n1580_015:0345a02": "師便問。是甚麼聲。師曰。犬齩靈鼠聲。國師曰。既是靈",
    "X84n1580_015:0345a03": "鼠。為甚麼却被犬齩。師曰。齩殺也。國師曰。好箇犬。師",
    "X84n1580_015:0345a04": "便打。國師曰。莫打。某甲話在。師休去(昭覺勤云。朱溪八面受敵。故宜",
    "X84n1580_015:0345a05": "委曲接人。國師一著當機。未免承虗接響。當時待他道莫打某甲話在。但向道。已後須遇人始得　佛燈珣頌",
    "X84n1580_015:0345a06": "云。鼠既不靈。官馬相踏借使。乘風。廝挨廝拶。干戈中立太平基。凜凜嘉。聲振蘭若)。",
    "X84n1580_015:0345a07": "靈泉歸仁禪師(踈山仁法嗣)",
    "X84n1580_015:0345a08": "洛京靈泉歸仁禪師。初問踈山。枯木生花。始與他合。",
    "X84n1580_015:0345a09": "是這邊句。是那邊句。踈山曰。亦是這邊句。師曰。如何",
    "X84n1580_015:0345a10": "是那邊句。踈山曰。石牛吐出三春霧。靈雀不棲無影",
    "X84n1580_015:0345a11": "林。",
    "X84n1580_015:0345a12": "踈山證禪師(踈山仁法嗣)",
    "X84n1580_015:0345a13": "撫州踈山證禪師。初參先踈山。得旨後歷諸方。謁投",
    "X84n1580_015:0345a14": "子。投子問。近離甚處。曰延平。投子曰。還將得劒來麼。",
    "X84n1580_015:0345a15": "曰將得來。投子曰。呈似老僧看。師乃指面前地。投子",
    "X84n1580_015:0345a16": "便休。至晚問侍者。新到在麼。侍者曰。當時去也。投子",
    "X84n1580_015:0345a17": "曰。三十年弄馬騎。今日被驢撲。",
    "X84n1580_015:0345a18": "黃檗慧禪師(踈山仁法嗣)",
    "X84n1580_015:0345a19": "瑞州黃檗山慧禪師。洛陽人也。少出家。業經論。因增",
    "X84n1580_015:0345a20": "受菩薩戒。而歎曰。大士攝律儀。與吾本受聲聞戒。俱",
    "X84n1580_015:0345a21": "止持作犯也。然於篇聚增減。支本通別。制意且殊。既",
    "X84n1580_015:0345a22": "微細難防。復於攝善中。未甞行於少分。況饒益有情",
    "X84n1580_015:0345a23": "乎。且世間泡幻身命。何可留戀哉。由是置講課。欲以",
    "X84n1580_015:0345a24": "身捐於水中。飼鱗甲之類。念已將行。偶二禪者。接之",
    "X84n1580_015:0345b01": "款話。說南方頗多知識。何滯於一隅。師從此回志參",
    "X84n1580_015:0345b02": "尋。直造踈山。時仁和尚。坐法堂受參。師先顧視大眾。",
    "X84n1580_015:0345b03": "然後致問曰。剎那便去時如何。仁曰。畐塞虗空。汝作",
    "X84n1580_015:0345b04": "麼生去。師曰。畐塞虗空。不如不去。仁便休。師下堂。參",
    "X84n1580_015:0345b05": "第一座。第一座曰。適來祇對甚奇特。師曰。此乃率爾。",
    "X84n1580_015:0345b06": "敢望慈悲開示愚昧。第一座曰。一剎那間還有擬議",
    "X84n1580_015:0345b07": "否。師於言下頓省。禮謝。",
    "X84n1580_015:0345b08": "石門獻蘊禪師(青林虔法嗣)",
    "X84n1580_015:0345b09": "襄州石門獻蘊禪師。京兆人。初問青林。如何用心。得",
    "X84n1580_015:0345b10": "齊於諸聖。青林仰面良久曰。會麼。師曰不會。青林曰。",
    "X84n1580_015:0345b11": "去。無子用心處。師禮拜乃契悟。更不他遊。遂作園頭。",
    "X84n1580_015:0345b12": "一日歸侍立次。青林曰。子今日作甚麼來。師曰。種菜",
    "X84n1580_015:0345b13": "來。青林曰。徧界是佛身。子向甚處種。師曰。金鉏不動",
    "X84n1580_015:0345b14": "土。靈苗在處生。青林欣然。來日入園。喚蘊闍黎。師應",
    "X84n1580_015:0345b15": "喏。青林曰。剩栽無影樹。留與後人看。師曰。若是無影",
    "X84n1580_015:0345b16": "樹。豈受栽邪。青林曰。不受栽且止。你曾見他枝葉麼。",
    "X84n1580_015:0345b17": "師曰。不曾見。青林曰。既不曾見。爭知不受栽。師曰。祇",
    "X84n1580_015:0345b18": "為不曾見。所以不受栽。青林曰。如是如是○青林將",
    "X84n1580_015:0345b19": "順寂。召師。師應諾。青林曰。日轉西山後。不須取次安。",
    "X84n1580_015:0345b20": "師曰。雪滿金檀樹。靈枝萬古春。青林曰。或有人問你。",
    "X84n1580_015:0345b21": "金針線囊事。子道甚麼。師曰。若是毛羽相似者。某甲",
    "X84n1580_015:0345b22": "終不敢造次○初住南嶽蘭若。未幾遷夾山。道由潭",
    "X84n1580_015:0345b23": "州。時楚王馬氏。出城延接。便問如何是祖師西來大",
    "X84n1580_015:0345b24": "道。師曰。好大哥。御駕六龍千古秀。玉街排仗出金門。",
    "X84n1580_015:0345c01": "王大喜。延入天冊府。供養數日。方至夾山。",
    "X84n1580_015:0345c02": "紫陵匡一禪師(華嚴靜法嗣)",
    "X84n1580_015:0345c03": "鳳翔府紫陵匡一定覺禪師。初到蟠龍。見僧問。碧潭",
    "X84n1580_015:0345c04": "清似鏡。蟠龍何處安。蟠龍曰。沈沙不見底。浮浪足巑",
    "X84n1580_015:0345c05": "岏。師不肯。蟠龍請師道。師曰。金龍迥透青霄外。潭中",
    "X84n1580_015:0345c06": "豈滯玉輪機。蟠龍肯之。",
    "X84n1580_015:0345c07": "京兆香城和尚(北院通法嗣)",
    "X84n1580_015:0345c08": "京兆府香城和尚。初參北院。問曰。一似兩箇時如何。",
    "X84n1580_015:0345c09": "北院曰。一箇賺汝。師乃有省。",
    "X84n1580_015:0345c10": "青原下七世",
    "X84n1580_015:0345c11": "上藍院慶禪師(洞山延法嗣)",
    "X84n1580_015:0345c12": "瑞州上藍院慶禪師。初遊方。問雪峰。如何是雪峰的",
    "X84n1580_015:0345c13": "的意。雪峰以杖子敲師頭。師應諾。雪峰大笑。師後承",
    "X84n1580_015:0345c14": "洞山印解。開法上藍。",
    "X84n1580_015:0345c15": "同安慧敏禪師(洞山延法嗣)",
    "X84n1580_015:0345c16": "洪州同安慧敏禪師。初參洞山。問諸聖以何為命。洞",
    "X84n1580_015:0345c17": "山曰。以不間斷。師曰。還有向上事也無。洞山曰有。師",
    "X84n1580_015:0345c18": "曰。如何是向上事。洞山曰。不從間斷。師於言下有省。",
    "X84n1580_015:0345c19": "天池智隆禪師(金峯志法嗣)",
    "X84n1580_015:0345c20": "廬山天池智隆禪師。在金峰。普請般柴次。金峰問。般",
    "X84n1580_015:0345c21": "柴人過水否。師曰。有一人不過水。曰不過水還般柴",
    "X84n1580_015:0345c22": "否。師曰。雖不般柴。也不得動著他。",
    "X84n1580_015:0345c23": "龜洋慧忠禪師(草庵義法嗣)",
    "X84n1580_015:0345c24": "泉州龜洋慧忠禪師。本州陳氏子。謁草庵。草庵問。何",
    "X84n1580_015:0346a01": "方來。師曰。六眸峰。草庵曰。還見六眸否。師曰。患非重",
    "X84n1580_015:0346a02": "瞳。草庵然之。師尋回故山。屬唐武宗廢教。例民其衣。",
    "X84n1580_015:0346a03": "暨宣宗中興。師曰。古人有言。上昇道士不受籙。成佛",
    "X84n1580_015:0346a04": "沙彌不具戒。祇為白衣。過中不食。不宇而禪。迹不出",
    "X84n1580_015:0346a05": "山者三十年。",
    "X84n1580_015:0346a06": "同安志禪師(同安丕法嗣)",
    "X84n1580_015:0346a07": "洪州同安志禪師。先同安將示寂。上堂曰。多子塔前",
    "X84n1580_015:0346a08": "宗子秀。五老峰前事若何。如是三舉。未有對者。末後",
    "X84n1580_015:0346a09": "師出曰。夜明簾外排班立。萬里歌謠道太平。同安曰。",
    "X84n1580_015:0346a10": "須是這驢漢始得。",
    "X84n1580_015:0346a11": "大陽慧竪禪師(靈泉仁法嗣)",
    "X84n1580_015:0346a12": "郢州大陽慧堅禪師。初在靈泉。入室次。靈泉問。甚麼",
    "X84n1580_015:0346a13": "處來。師曰。僧堂裏來。靈泉曰。為甚麼不築著露柱。師",
    "X84n1580_015:0346a14": "於言下有省。",
    "X84n1580_015:0346a15": "廣德義禪師(廣德延法嗣)",
    "X84n1580_015:0346a16": "襄州廣德義禪師。謁先廣德。作禮問曰。如何是和尚",
    "X84n1580_015:0346a17": "密密處。廣德曰。隱身不必須巖谷。闤闠堆堆覩者稀。",
    "X84n1580_015:0346a18": "師曰。恁麼則酌水獻華去也。廣德曰。忽然雲霧靄。闍",
    "X84n1580_015:0346a19": "黎作麼生。師曰。採汲不虗施。廣德忻然曰。大眾。看取",
    "X84n1580_015:0346a20": "第二代廣德。師次踵住持。聚徒開法。",
    "X84n1580_015:0346a21": "紫陵微禪師(紫陵一法嗣)",
    "X84n1580_015:0346a22": "紫陵微禪師。初到夾山。夾山問。近離甚處。師曰向北。",
    "X84n1580_015:0346a23": "夾山曰。是何宗徒。師曰。昔日老胡師子吼。頂門一裂",
    "X84n1580_015:0346a24": "至如今。",
    "X84n1580_015:0346b01": "青原下八世",
    "X84n1580_015:0346b02": "梁山緣觀禪師(同安志法嗣)",
    "X84n1580_015:0346b03": "鼎州梁山緣觀禪師。僧問。如何是和尚家風。師曰。益",
    "X84n1580_015:0346b04": "陽水急魚行澀。白鹿松高鳥泊難○問家賊難防時",
    "X84n1580_015:0346b05": "如何。師曰。識得不為冤。曰識得後如何。師曰。貶向無",
    "X84n1580_015:0346b06": "生國裏。曰莫是他安身立命處也無。師曰。死水不藏",
    "X84n1580_015:0346b07": "龍。曰如何是活水龍。師曰。興波不作浪。曰忽然傾湫",
    "X84n1580_015:0346b08": "倒嶽時如何。師下座把住曰。莫教濕却老僧袈裟角",
    "X84n1580_015:0346b09": "(黃龍清云。梁山老漢。洞達機宜。堪稱作者。爭奈借便開門。展轉令人著賊。黃龍即不然。纔見伊問家賊難防時",
    "X84n1580_015:0346b10": "如何。便與一刀兩段。教伊永絕窺窬之地。雖然如是。忽有箇衲僧出來。却指山僧云。賊賊。又作麼生支遣。具眼",
    "X84n1580_015:0346b11": "者辨取　護國元云。梁山只解步步登高。不解從空放下。若是山僧即不然。待他道忽遇傾湫倒嶽時如何。只",
    "X84n1580_015:0346b12": "向他道。雲在嶺頭閑不徹　天童華云。梁山和尚。與賊相戰。兵刀交接。填然鼓之。雖不棄甲曳兵而走。要且只",
    "X84n1580_015:0346b13": "解戰賊。不解殺賊。有問。山僧家賊難防時如何。劈脊便打。何故。不見道。齊之以禮)。",
    "X84n1580_015:0346b14": "雲頂德敷禪師(護國遠法嗣)",
    "X84n1580_015:0346b15": "懷安軍雲頂德敷禪師。初參護國。問曰。直截根源佛",
    "X84n1580_015:0346b16": "所印。摘葉尋枝我不能時如何。護國曰。罷攀雲樹三",
    "X84n1580_015:0346b17": "秋果。休弄碧潭孤月輪。師乃頓釋所疑。",
    "X84n1580_015:0346b18": "石門紹遠禪師(石門徹法嗣)",
    "X84n1580_015:0346b19": "襄州石門紹遠禪師。初在石門。作田頭。石門問。如何",
    "X84n1580_015:0346b20": "是田頭水牯牛。師曰。角轉轟天地。朝陽處處春。他日",
    "X84n1580_015:0346b21": "石門又問。水牯牛安樂否。師曰。水草不曾虧。曰田中",
    "X84n1580_015:0346b22": "事作麼生。師曰。深耕淺種。曰如法著。師曰。某甲不曾",
    "X84n1580_015:0346b23": "取次。",
    "X84n1580_015:0346b24": "石門筠首座(石門徹法嗣)",
    "X84n1580_015:0346c01": "筠首座者。太原人也。自至石門。逾三十年。叢林慕之。",
    "X84n1580_015:0346c02": "有僧請喫茶次。問如何是首座為人一著子。師曰。適",
    "X84n1580_015:0346c03": "來猶記得。曰即今又如何。師曰。好生點茶來○一日",
    "X84n1580_015:0346c04": "荷鉏入園。僧問。三身中那一身去作務。師拄鉏而立。",
    "X84n1580_015:0346c05": "僧曰。莫便當也無。師攜鉏便行。",
    "X84n1580_015:0346c06": "青原下九世",
    "X84n1580_015:0346c07": "大陽警玄禪師(梁山觀法嗣)",
    "X84n1580_015:0346c08": "郢州大陽山警玄禪師。江夏張氏子。十九為大僧。聽",
    "X84n1580_015:0346c09": "圓覺了義。講席無能及者。遂遊方。初到梁山。問如何",
    "X84n1580_015:0346c10": "是無相道場。梁山指觀音曰。這箇是吳處士畵。師擬",
    "X84n1580_015:0346c11": "進語。梁山急索曰。這箇是有相底。那箇是無相底。師",
    "X84n1580_015:0346c12": "遂有省。便禮拜。梁山曰。何不道取一句。師曰。道即不",
    "X84n1580_015:0346c13": "辤。恐上紙筆。梁山笑曰。此語上碑去在。師獻偈曰。我",
    "X84n1580_015:0346c14": "昔初機學道迷。萬水千山覓見知。明今辨古終難會。",
    "X84n1580_015:0346c15": "直說無心轉更疑。蒙師點出秦時鏡。照見父母未生",
    "X84n1580_015:0346c16": "時。如今覺了何所得。夜放烏雞帶雪飛。梁山謂。洞上",
    "X84n1580_015:0346c17": "之宗可倚。一時聲價籍籍。梁山歿。辤塔至大陽。謁堅",
    "X84n1580_015:0346c18": "禪師。堅讓席使主之。",
    "X84n1580_015:0346c19": "青原下十世",
    "X84n1580_015:0346c20": "投子義青禪師(大陽玄法嗣)",
    "X84n1580_015:0346c21": "舒州投子義青禪師。青社李氏子。試經得度。習百法",
    "X84n1580_015:0346c22": "論。未幾歎曰。三祇塗遠。自困何益。乃入洛聽華嚴。義",
    "X84n1580_015:0346c23": "若貫珠。甞讀諸林菩薩偈。至即心自性。猛省曰。法離",
    "X84n1580_015:0346c24": "文字。寧可講乎。即棄游宗席。時圓鑑禪師。居會聖巖。",
    "X84n1580_015:0347a01": "一夕夢畜青色鷹。為吉徵。屆旦師來。圓鑑禮延之。令",
    "X84n1580_015:0347a02": "看外道問佛不問有言不問無言因緣。經三載。一日",
    "X84n1580_015:0347a03": "問曰。汝記得話頭麼。試舉看。師擬對。圓鑑掩其口。師",
    "X84n1580_015:0347a04": "了然開悟。遂禮拜。圓鑑曰。汝妙悟玄機邪。師曰。設有",
    "X84n1580_015:0347a05": "也須吐却。時資侍者在旁曰。青華嚴。今日如病得汗。",
    "X84n1580_015:0347a06": "師回顧曰。合取狗口。若更忉忉。我即便嘔。自此復經",
    "X84n1580_015:0347a07": "三年。圓鑑時出洞下宗旨示之。悉皆妙契。付以大陽",
    "X84n1580_015:0347a08": "頂相皮履直綴。囑曰。代吾續其宗風。無久滯此。善宜",
    "X84n1580_015:0347a09": "護持。遂書偈送曰。須彌立太虗。日月輔而轉。羣峰漸",
    "X84n1580_015:0347a10": "倚他。白雲方改變。少林風起叢。曹溪洞簾卷。金鳳宿",
    "X84n1580_015:0347a11": "龍巢。宸苔豈車碾。令依圓通秀禪師。師至彼。無所參",
    "X84n1580_015:0347a12": "問。唯嗜睡而已。執事白通曰。堂中有僧日睡。當行規",
    "X84n1580_015:0347a13": "法。通曰是誰。曰青上座。通曰未可。待與按過。通即曳",
    "X84n1580_015:0347a14": "杖入堂。見師正睡。乃擊牀呵曰。我這裏無閑飯與上",
    "X84n1580_015:0347a15": "座喫了打眠。師曰。和尚教某何為。通曰。何不參禪去。",
    "X84n1580_015:0347a16": "師曰。美食不中飽人喫。通曰。爭奈大有人不肯上座。",
    "X84n1580_015:0347a17": "師曰。待肯堪作甚麼。通曰。上座曾見甚麼人來。師曰",
    "X84n1580_015:0347a18": "浮山。通曰。怪得恁麼頑賴。遂握手相笑歸方丈。由是",
    "X84n1580_015:0347a19": "道聲籍甚。",
    "X84n1580_015:0347a20": "興陽清剖禪師(大陽玄法嗣)",
    "X84n1580_015:0347a21": "郢州興陽清剖禪師。在大陽作園頭。種瓜次。大陽問。",
    "X84n1580_015:0347a22": "甜瓜何時得熟。師曰。即今熟爛了也。曰揀甜底摘來。",
    "X84n1580_015:0347a23": "師曰。與甚麼人喫。曰不入園者。師曰。未審不入園者。",
    "X84n1580_015:0347a24": "還喫也無。曰汝還識伊麼。師曰。雖然不識。不得不與。",
    "X84n1580_015:0347b01": "大陽笑而去○鄭金部問。和尚甚麼時開堂。師曰。不",
    "X84n1580_015:0347b02": "歷僧祇數。日月未生前○師臥疾次。大陽問。是身如",
    "X84n1580_015:0347b03": "泡幻。泡幻中成辦。若無箇泡幻。大事無由辦。若要大",
    "X84n1580_015:0347b04": "事辦。識取箇泡幻。作麼生。師曰。猶是這邊事。大陽曰。",
    "X84n1580_015:0347b05": "那邊事作麼生。師曰。匝地紅輪秀。海底不栽花。大陽",
    "X84n1580_015:0347b06": "笑曰。乃爾惺惺邪。師喝曰。將謂我忘却。竟爾趨寂。",
    "X84n1580_015:0347b07": "福嚴審承禪師(大陽玄法嗣)",
    "X84n1580_015:0347b08": "南嶽福嚴審承禪師。侍立大陽次。大陽曰。有一人徧",
    "X84n1580_015:0347b09": "身紅爛。臥在荊棘林中。周匝火圍。若親近得此人。大",
    "X84n1580_015:0347b10": "敞廛開。若親近不得。時中以何為據。師曰。六根不具。",
    "X84n1580_015:0347b11": "七識不全。大陽曰。你教伊出來。我要見伊。師曰。適來",
    "X84n1580_015:0347b12": "別無左右祇對和尚。大陽曰。官不容針。師便禮拜(師後",
    "X84n1580_015:0347b13": "至華嚴隆和尚處。舉前話。隆云。冷如毛粟。細如冰雪)○李相公。特上山。問如何",
    "X84n1580_015:0347b14": "是祖師西來意。師指庭前栢樹。公如是三問。師如是",
    "X84n1580_015:0347b15": "三答。公欣然。乃有頌曰。出沒雲閑滿太虗。元來真相",
    "X84n1580_015:0347b16": "一塵無。重重請問西來意。唯指庭前栢一株。",
    "X84n1580_015:0347b17": "羅浮顯如禪師(大陽玄法嗣)",
    "X84n1580_015:0347b18": "惠州羅浮山顯如禪師。初到大陽。大陽問。汝是甚處",
    "X84n1580_015:0347b19": "人。曰益州。大陽曰。此去幾里。曰五千里。大陽曰。你與",
    "X84n1580_015:0347b20": "麼來。還曾踏著麼。曰不曾踏著。大陽曰。汝解騰空那。",
    "X84n1580_015:0347b21": "曰不解騰空。大陽曰。爭得到這裏。曰步步不迷方。通",
    "X84n1580_015:0347b22": "身無辨處。大陽曰。汝得超方三昧邪。曰聖心不可得。",
    "X84n1580_015:0347b23": "三昧豈彰名。大陽曰。如是如是。汝應信此。即本體全",
    "X84n1580_015:0347b24": "彰。理事不二。善自護持。",
    "X84n1580_015:0347c01": "白馬歸喜禪師(大陽玄法嗣)",
    "X84n1580_015:0347c02": "襄州白馬歸喜禪師。初問大陽。學人蒙昧。乞指箇入",
    "X84n1580_015:0347c03": "路。大陽曰得。良久乃召師。師應諾。大陽曰。與你箇入",
    "X84n1580_015:0347c04": "路。師於言下有省。",
    "X84n1580_015:0347c05": "青原下十一世",
    "X84n1580_015:0347c06": "芙蓉道楷禪師(投子青法嗣)",
    "X84n1580_015:0347c07": "東京天寧芙蓉道楷禪師。沂州崔氏子。自幼學辟穀。",
    "X84n1580_015:0347c08": "隱伊陽山。後遊京師。籍名術臺寺。試法華得度。謁投",
    "X84n1580_015:0347c09": "子於海會。乃問。佛祖言句。如家常茶飯。離此之外。別",
    "X84n1580_015:0347c10": "有為人處也無。投子曰。汝道寰中天子敕。還假堯舜",
    "X84n1580_015:0347c11": "禹湯也無。師欲進語。投子以拂子[打-丁+慼]師口曰。汝發意",
    "X84n1580_015:0347c12": "來。早有三十棒也。師即開悟。再拜便行。投子曰。且來",
    "X84n1580_015:0347c13": "闍黎。師不顧。投子曰。汝到不疑之地邪。師即以手掩",
    "X84n1580_015:0347c14": "耳。後作典座。投子曰。廚務勾當不易。師曰不敢。投子",
    "X84n1580_015:0347c15": "曰。煑粥邪。蒸飯邪。師曰。人工淘米著火。行者煑粥蒸",
    "X84n1580_015:0347c16": "飯。投子曰。汝作甚麼。師曰。和尚慈悲。放他閑去○一",
    "X84n1580_015:0347c17": "日侍投子遊菜園。投子度拄杖與師。師接得便隨行。",
    "X84n1580_015:0347c18": "投子曰。理合恁麼。師曰。與和尚提鞋挈杖。也不為分",
    "X84n1580_015:0347c19": "外。投子曰。有同行在。師曰。那一人不受教。投子休去。",
    "X84n1580_015:0347c20": "至晚問師。早來說話未盡。師曰。請和尚舉。投子曰。卯",
    "X84n1580_015:0347c21": "生日。戌生月。師即點燈來。投子曰。汝上來下去。總不",
    "X84n1580_015:0347c22": "徒然。師曰。在和尚左右。理合如此。投子曰。奴兒婢子。",
    "X84n1580_015:0347c23": "誰家屋裏無。師曰。和尚年尊。闕他不可。投子曰。得恁",
    "X84n1580_015:0347c24": "麼殷勤。師曰。報恩有分。",
    "X84n1580_015:0348a01": "青原下十二世",
    "X84n1580_015:0348a02": "寶峯惟照禪師(芙蓉楷法嗣)",
    "X84n1580_015:0348a03": "洪州寶峯闡提惟照禪師。簡州李氏子。幼超邁而惡",
    "X84n1580_015:0348a04": "俗。一日授書。至性相近也。習相遠也。遽曰。凡聖本一",
    "X84n1580_015:0348a05": "體。以習故差別。我知之矣。即趨成都。師鹿苑清泰。年",
    "X84n1580_015:0348a06": "十九。剃染登具。泰令聽起信於大慈。師輒歸臥。泰詰",
    "X84n1580_015:0348a07": "之。師曰。既稱正信大乘。豈言說所能了。乃虗心游方。",
    "X84n1580_015:0348a08": "謁芙蓉於大洪。甞夜坐閣道。適風雪震薄。聞謦盜者",
    "X84n1580_015:0348a09": "傳呼過之。隨有所得。辤去。大觀中。芙蓉嬰難。師自三",
    "X84n1580_015:0348a10": "吳。欲趨沂水。僕夫迷道。師舉杖擊之。忽大悟。嘆曰。是",
    "X84n1580_015:0348a11": "地非鼇山也邪。比至沂。芙蓉望而喜曰。紹隆吾宗。必",
    "X84n1580_015:0348a12": "子數輩矣。因留躬耕湖上累年。智證成就。",
    "X84n1580_015:0348a13": "鹿門法燈禪師(芙蓉楷法嗣)",
    "X84n1580_015:0348a14": "襄州鹿門法燈禪師。成都劉氏子。依大慈寶範為僧。",
    "X84n1580_015:0348a15": "俾聽華嚴。得其要。棄謁芙蓉。芙蓉問曰。如何是空劫",
    "X84n1580_015:0348a16": "已前自己。師於言下。心跡泯然。從容進曰。靈然一句",
    "X84n1580_015:0348a17": "超羣象。逈出三乘不假修。芙蓉撫而印之。",
    "X84n1580_015:0348a18": "青原下十三世",
    "X84n1580_015:0348a19": "長蘆清了禪師(丹霞淳法嗣)",
    "X84n1580_015:0348a20": "真州長蘆真歇清了禪師。左綿雍氏子。襁褓入寺見",
    "X84n1580_015:0348a21": "佛。喜動眉睫。咸異之。年十八。試法華得度。往成都大",
    "X84n1580_015:0348a22": "慈。習經論。領大意。出蜀至沔漢。扣丹霞之室。丹霞問。",
    "X84n1580_015:0348a23": "如何是空劫已前自己。師擬對。丹霞曰。你鬧在。且去。",
    "X84n1580_015:0348a24": "一日登鉢盂峰。豁然契悟。徑歸侍立。丹霞掌曰。將謂",
    "X84n1580_015:0348b01": "你知有。師欣然拜之。翌日丹霞上堂曰。日照孤峰翠。",
    "X84n1580_015:0348b02": "月臨溪水寒。祖師玄妙訣。莫向寸心安。便下座。師直",
    "X84n1580_015:0348b03": "前曰。今日陞座。更瞞某不得也。丹霞曰。你試舉我今",
    "X84n1580_015:0348b04": "日陞座看。師良久。丹霞曰。將謂你瞥地。師便出。",
    "X84n1580_015:0348b05": "天童正覺禪師(丹霞淳法嗣)",
    "X84n1580_015:0348b06": "明州天童宏智正覺禪師。隰州李氏子。十四具戒。十",
    "X84n1580_015:0348b07": "八遊方。訣其祖曰。若不發明大事。誓不歸矣。及至汝",
    "X84n1580_015:0348b08": "州香山成枯木。一見深所器重。一日聞僧誦蓮經。至",
    "X84n1580_015:0348b09": "父母所生眼。悉見三千界。瞥然有省。即詣丈室陳所",
    "X84n1580_015:0348b10": "悟。香山指臺上香合曰。裏面是甚麼物。師曰。是甚麼",
    "X84n1580_015:0348b11": "心行。香山曰。汝悟處又作麼生。師以手畵一圓相呈",
    "X84n1580_015:0348b12": "之。復拋向後。香山曰。弄泥團漢。有甚麼限。師曰錯。香",
    "X84n1580_015:0348b13": "山曰。別見人始得。師應喏喏。即造丹霞。丹霞問。如何",
    "X84n1580_015:0348b14": "是空劫已前自己。師曰。井底蝦蟆吞却月。三更不借",
    "X84n1580_015:0348b15": "夜明簾。丹霞曰。未在更道。師擬議。丹霞打一拂子曰。",
    "X84n1580_015:0348b16": "又道不借。師言下釋然。遂作禮。丹霞曰。何不道取一",
    "X84n1580_015:0348b17": "句。師曰。某甲今日失錢遭罪。丹霞曰。未暇打得你。且",
    "X84n1580_015:0348b18": "去。",
    "X84n1580_015:0348b19": "圓通德止禪師(寶峯照法嗣)",
    "X84n1580_015:0348b20": "江州圓通青谷真際德止禪師。金紫徐閎中之季子",
    "X84n1580_015:0348b21": "也。世居歷陽。師雙瞳紺碧。神光射人。弱冠夢異僧授",
    "X84n1580_015:0348b22": "四句偈。已而有以南安巖主像遺之者。即傍所載聰",
    "X84n1580_015:0348b23": "明偈。自是持念不忘。後五年。隨金紫。將漕西洛。一夕",
    "X84n1580_015:0348b24": "忽大悟。連作數偈。每嘯歌自若。眾莫測之。乃力求出",
    "X84n1580_015:0348c01": "家。父弗許。欲以官授之。師曰。某方將脫世網。不著三",
    "X84n1580_015:0348c02": "界。豈復刺頭於利名中邪。請移授從兄玨。遂祝髮受",
    "X84n1580_015:0348c03": "具。未數載。名振京師。宣和三年春。徽宗皇帝。賜號真",
    "X84n1580_015:0348c04": "際。俾居圓通。",
    "X84n1580_015:0348c05": "華藥智朋禪師(寶峯照法嗣)",
    "X84n1580_015:0348c06": "衡州華藥智朋禪師。四明黃氏子。依寶峰有年。無省。",
    "X84n1580_015:0348c07": "因為眾持鉢。寶峰自題其像曰。雨洗淡紅桃蕚嫰。風",
    "X84n1580_015:0348c08": "搖淺碧柳絲輕。白雲影裏怪石露。綠水光中古木清。",
    "X84n1580_015:0348c09": "噫你是何人。至焦山枯木成禪。師見之歎曰。今日方",
    "X84n1580_015:0348c10": "知此老。親見先師來。師遂請益其贊。成曰。豈不見。法",
    "X84n1580_015:0348c11": "眼拈夾山境話曰。我二十年。祇作境會。師即契悟。(蘿湖",
    "X84n1580_015:0348c12": "野錄云。成指以問師曰。汝會麼。師曰不會。成曰。汝記得法燈擬寒山否。師遂誦。至誰人知此意。令我憶南泉。於",
    "X84n1580_015:0348c13": "憶字處。成遽以手掩師口曰。住住。師豁然有省)乃曰。元來恁麼地。成曰。汝作",
    "X84n1580_015:0348c14": "麼生會。師曰。春生夏長。秋收冬藏。成曰。直須保任。師",
    "X84n1580_015:0348c15": "應喏。",
    "X84n1580_015:0348c16": "青原齊禪師(石門易法嗣)",
    "X84n1580_015:0348c17": "吉州青原齊禪師。福州陳氏子。從雲蓋智禪師出家。",
    "X84n1580_015:0348c18": "執事首座。首座一日秉拂罷。師問曰。某聞首座所說。",
    "X84n1580_015:0348c19": "莫曉其義。伏望慈悲指示。首座諄諄誘之。使究無著",
    "X84n1580_015:0348c20": "說這箇法。踰兩日有省。以偈呈曰。說法無如這箇親。",
    "X84n1580_015:0348c21": "十方剎海一微塵。若能於此明真理。大地何曾見一",
    "X84n1580_015:0348c22": "人。首座駭然。因語智得度。徧扣諸方。後至石門。深蒙",
    "X84n1580_015:0348c23": "器可。",
    "X84n1580_015:0348c24": "尼佛通禪師(石門易法嗣)",
    "X84n1580_015:0349a01": "遂寧府香山尼佛通禪師。因誦蓮經有省。往見石門。",
    "X84n1580_015:0349a02": "乃曰。成都喫不得也。遂寧喫不得也。石門拈拄杖打",
    "X84n1580_015:0349a03": "出。通忽悟曰。榮者自榮。謝者自謝。秋露春風。好不著",
    "X84n1580_015:0349a04": "便。石門拂袖歸方丈。師亦不顧而出。",
    "X84n1580_015:0349a05": "青原下十四世",
    "X84n1580_015:0349a06": "雪竇嗣宗禪師(天童覺法嗣)",
    "X84n1580_015:0349a07": "明州雪竇聞庵嗣宗禪師。徽州陳氏子。幼業經。圓具。",
    "X84n1580_015:0349a08": "依妙湛慧禪師。詰問次。釋然契悟。慧以麈尾拂付之。",
    "X84n1580_015:0349a09": "後謁宏智。蒙印可。其道愈尊。",
    "X84n1580_015:0349a10": "善權法智禪師(天童覺法嗣)",
    "X84n1580_015:0349a11": "常州善權法智禪師陝府栢氏子。壯於西京聖果寺",
    "X84n1580_015:0349a12": "祝髮。習華嚴。棄謁南陽謹。次參大洪智。踰十年。無所",
    "X84n1580_015:0349a13": "證。後於宏智言下豁然。出居善權。次遷金粟。",
    "X84n1580_015:0349a14": "淨慈慧暉禪師(天童覺法嗣)",
    "X84n1580_015:0349a15": "杭州淨慈自得慧暉禪師。會稽張氏子。甫二十。扣真",
    "X84n1580_015:0349a16": "歇於長蘆。微有所證。旋里謁宏智。宏智舉。當明中有",
    "X84n1580_015:0349a17": "暗。不以暗相遇。當暗中有明。不以明相覩問之。語不",
    "X84n1580_015:0349a18": "契。初夜定回。往聖僧前燒香。而宏智適至。師見之。頓",
    "X84n1580_015:0349a19": "明前話。次日入室。宏智舉。堪嗟去日顏如玉。却歎回",
    "X84n1580_015:0349a20": "時鬢似霜詰之。師曰。其入離其出微。自爾問答無滯。",
    "X84n1580_015:0349a21": "宏智許為室中真子。紹興丁巳。開法補陀。徙萬壽及",
    "X84n1580_015:0349a22": "吉祥雪竇。",
    "X84n1580_015:0349a23": "瑞巖法恭禪師(天童覺法嗣)",
    "X84n1580_015:0349a24": "明州瑞巖石窻法恭禪師。郡之奉化林氏子。往延慶",
    "X84n1580_015:0349b01": "講下。一夕誦法華。至父母所生眼。悉見三千界。時聞",
    "X84n1580_015:0349b02": "風刺椶櫚葉聲。忽然有省。棄依天童。始明大旨。",
    "X84n1580_015:0349b03": "吉祥元實禪師(天衣聰法嗣)",
    "X84n1580_015:0349b04": "無為軍吉祥元實禪師。高郵人。自到天衣。[癸-天+虫]夜精勤。",
    "X84n1580_015:0349b05": "脇不至席。一日偶失笑喧眾。天衣擯之。中夜宿田里。",
    "X84n1580_015:0349b06": "覩星月粲然有省。曉歸趨方丈。天衣見乃問。洞山五",
    "X84n1580_015:0349b07": "位君臣。如何話會。師曰。我這裏一位也無。天衣令參",
    "X84n1580_015:0349b08": "堂。謂侍僧曰。這漢却有箇見處。奈不識宗旨何。入室",
    "X84n1580_015:0349b09": "次。天衣預令行者五人分序而立。師至。俱召實上座。",
    "X84n1580_015:0349b10": "師於是密契奧旨。述偈曰。一位纔彰五位分。君臣叶",
    "X84n1580_015:0349b11": "處紫雲屯。夜明簾卷無私照。金殿重重顯至尊。天衣",
    "X84n1580_015:0349b12": "稱善。",
    "X84n1580_015:0349b13": "投子道宣禪師(天衣聰法嗣)",
    "X84n1580_015:0349b14": "舒州投子道宣禪師。久侍天衣。無所契。天衣叱之。師",
    "X84n1580_015:0349b15": "忘寢食者月餘。一夕聞巡更鈴聲。忽猛省曰。住住。一",
    "X84n1580_015:0349b16": "聲直近青霄路。寒潭月皎有誰知。泥牛觸折珊瑚樹。",
    "X84n1580_015:0349b17": "天衣聞。命職藏司。住後凡有所問。以拂子作搖鈴勢。",
    "X84n1580_015:0349b18": "青原下十五世",
    "X84n1580_015:0349b19": "雪竇智鑒禪師(天童珏法嗣)",
    "X84n1580_015:0349b20": "明州雪竇智鑒禪師。滁州吳氏子。兒時母與洗手痬。",
    "X84n1580_015:0349b21": "因曰。是甚麼。對曰。我手似佛手。長失恃怙。依真歇於",
    "X84n1580_015:0349b22": "長蘆。大休首眾。即器之。後遯象山。百怪不能惑。深夜",
    "X84n1580_015:0349b23": "開悟。求證於延壽然。復見大休。",
    "X84n1580_015:0349b24": "教外別傳卷十五"
}