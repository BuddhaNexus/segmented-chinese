{
    "T48n2015_02b:0409c06": "folio_2b 禪源諸詮集都序卷下之二",
    "T48n2015_02b:0409c08": "唐圭峯山沙門宗密述",
    "T48n2015_02b:0409c09": "一謂有眾生遇善知識。開示上說本覺真心。",
    "T48n2015_02b:0409c10": "宿世曾聞今得解悟若宿生未聞。今聞必不信。或信而不解。雖人人等有佛",
    "T48n2015_02b:0409c11": "性。今現有不信不悟者。是此類也四大非我。五蘊皆空。信自真如",
    "T48n2015_02b:0409c12": "及三寶德信自心本不虛妄本。不變異故曰真如。故論云。自信己性知心妄動無別境界。又",
    "T48n2015_02b:0409c13": "云。信心有四種。一信根。本樂念真如。二信佛。有無量功德常念親近供養。三信法。有大利益常念修行。四信僧。",
    "T48n2015_02b:0409c14": "能修正行自利利他常樂親近。悟前一翻前二成此第一重也二發悲智願誓證",
    "T48n2015_02b:0409c15": "菩提發悲心者欲度眾生。發智心者欲了達一切法。發願心者欲修萬行以資悲智三隨分修",
    "T48n2015_02b:0409c16": "習施戒忍進。及止觀等增長信根論云。修行有五。能成此信。",
    "T48n2015_02b:0409c17": "止觀合為一行。故六度唯成五也四大菩提心從此顯發以上三心開發。",
    "T48n2015_02b:0409c18": "論云。信成就發心者有三種。一者直心。正念真如法故。二者深心。樂集諸善行故。三發大悲心。欲拔一切眾生",
    "T48n2015_02b:0409c19": "苦故五以知法性無慳等心等者貪欲嗔恚懈怠散亂愚癡六隨順",
    "T48n2015_02b:0409c20": "修行六波羅蜜定慧力用初修名止觀。成就名定慧我法雙",
    "T48n2015_02b:0409c21": "亡初發心時。已約教理觀二執空。今即定慧力觀自覺空也無自無他證我空五常",
    "T48n2015_02b:0409c22": "空常幻證法空六色不異空空不異色。故常空常幻也七於色自在一",
    "T48n2015_02b:0409c23": "切融通。迷時不知從自心變。故不自在。今因二空智達之故融通也八於心自",
    "T48n2015_02b:0409c24": "在無所不照既不見心外別有境界。境界唯心。故自在也九滿足方便",
    "T48n2015_02b:0409c25": "一念相應。覺心初起心無初相。離微細念心",
    "T48n2015_02b:0409c26": "即常住。直覺於迷源。名究竟覺從初發心即修無念。至",
    "T48n2015_02b:0409c27": "此方得成就。成就故即入佛位也十心既無念。則無別始覺之",
    "T48n2015_02b:0410a01": "殊。本來平等同一覺故。冥於根本真淨心源。",
    "T48n2015_02b:0410a02": "應用塵沙。盡未來際常住法界。感而即通。名",
    "T48n2015_02b:0410a03": "大覺尊。佛無異佛是本佛。無別新成故。普見",
    "T48n2015_02b:0410a04": "一切眾生皆同成等正覺。故迷與悟各有十",
    "T48n2015_02b:0410a05": "重順逆相翻。行相甚顯。此之第一對前一二。",
    "T48n2015_02b:0410a06": "此十合前第一。餘八皆從後逆次翻破前八。",
    "T48n2015_02b:0410a07": "一中悟前第一本覺。翻前第二不覺。前以不",
    "T48n2015_02b:0410a08": "覺乖於本覺。真妄相違故開為兩重。今以悟",
    "T48n2015_02b:0410a09": "即冥符。冥符相順無別始悟。故合之為一。又",
    "T48n2015_02b:0410a10": "若據逆順之次。此一合翻前十。今以頓悟門",
    "T48n2015_02b:0410a11": "中理須直認本體。翻前本迷故對前一二",
    "T48n2015_02b:0410a12": "上云。參差。即是此也二中。由怖生死之苦發三心自度",
    "T48n2015_02b:0410a13": "度他故。對前第十六道生死。三修五行翻前",
    "T48n2015_02b:0410a14": "第九造業。四三心開發翻前第八三毒悲心翻瞋智心",
    "T48n2015_02b:0410a15": "翻癡願心翻貪五證我空翻前第七我執。六證法空翻",
    "T48n2015_02b:0410a16": "前第六法執。七色自在翻前第五境界。八心",
    "T48n2015_02b:0410b01": "自在翻前第四能見。九離念翻前第三念起。",
    "T48n2015_02b:0410b02": "故十成佛佛無別體。但是始覺。翻前第二",
    "T48n2015_02b:0410b03": "不覺。合前第一本覺。始本不二。唯是真如顯",
    "T48n2015_02b:0410b04": "現。名為法身大覺。故與初悟無二體也。順逆",
    "T48n2015_02b:0410b05": "之次參差正由此矣。一即因該果海。十即果",
    "T48n2015_02b:0410b06": "徹因源。涅槃經云。發心畢竟二不別。華嚴經",
    "T48n2015_02b:0410b07": "云。初發心時得阿耨菩提。正是此意。然雖順",
    "T48n2015_02b:0410b08": "逆相對前後相照法義昭彰。猶恐文不頓書",
    "T48n2015_02b:0410b09": "意不並顯。首尾相隔不得齊覩。今更畫之為",
    "T48n2015_02b:0410b10": "圖。令凡聖本末大藏經宗一時現於心鏡。此",
    "T48n2015_02b:0410b11": "圖頭在中心云眾生心三字是也。從此三字",
    "T48n2015_02b:0410b12": "讀之。分向兩畔。朱畫表淨妙之法。墨畫表垢",
    "T48n2015_02b:0410b13": "染之法。一一尋血脈詳之。朱為此○號。記淨",
    "T48n2015_02b:0410b14": "法十重之次。墨為此●號。記染法十重之次。",
    "T48n2015_02b:0410b15": "此號是本論之文。此點是義說論文爾。",
    "T48n2015_02b:0410c01": "　迷有十重　此是迷真逐妄從微細順次生起展轉至麁之相。",
    "T48n2015_02b:0410d01": "詳究前述諦觀此圖。對勘自他及想賢聖。為",
    "T48n2015_02b:0410d02": "同為異。為真為妄。我在何門。佛在何位。為當",
    "T48n2015_02b:0410d03": "別體。為復同源。即自然不執著於凡夫。不",
    "T48n2015_02b:0410d04": "僣濫於聖位。不耽滯於愛見。不推讓於佛心",
    "T48n2015_02b:0410d05": "也。然初十重是一藏經所治法身中第一重煩",
    "T48n2015_02b:0410d06": "惱之病生起元由次三重漸漸加增我法二執乃至麁",
    "T48n2015_02b:0410d07": "重三毒造業慧滅受報之狀。後十重是法身信方",
    "T48n2015_02b:0410d08": "服藥前三重汗出汗出病差菩提心開發將理方法六波羅蜜",
    "T48n2015_02b:0410d09": "漸漸減退從六至九乃至平復成佛之狀。如有一人",
    "T48n2015_02b:0410d10": "在纏法身諸根具足恒沙功德強壯常住不變妄不能染多藝恒沙妙用。忽然",
    "T48n2015_02b:0410d11": "得病無始無明漸漸加增其次七重乃至氣絕第十重唯心頭",
    "T48n2015_02b:0410d12": "暖賴耶識中無漏智種。忽遇良醫大善知識知其命在見凡夫人即心是佛。強",
    "T48n2015_02b:0410d13": "灌神藥初聞不信頻就不捨忽然蘇醒悟解初未能言初悟之人",
    "T48n2015_02b:0410d14": "未能說法答他問難皆悉未得乃至漸語能說法也漸能行履十地十波羅蜜",
    "T48n2015_02b:0410d15": "直至平復成佛。所解伎藝無所不為神通光明一切種智以",
    "T48n2015_02b:0410d16": "法一一對合。何有疑而不除也。即知一切眾",
    "T48n2015_02b:0410d17": "生不能神變作用者。但以業識惑病所拘。非",
    "T48n2015_02b:0410d18": "已法身不具妙德。今愚者難云。汝既頓悟即",
    "T48n2015_02b:0410d19": "佛。何不放光者。何殊令病未平復之人。便",
    "T48n2015_02b:0410d20": "作身上本藝。然世醫處方必先候脈。若不對",
    "T48n2015_02b:0410d21": "病狀輕重。何辨方書是非。若不約痊愈淺深。",
    "T48n2015_02b:0410d22": "何論將理法則。法醫亦爾。故今具述迷悟各",
    "T48n2015_02b:0410d23": "十重之本末。將前經論統三種之淺深。相對",
    "T48n2015_02b:0410d24": "照之如指其掌。勸諸學者。善自安心行。即",
    "T48n2015_02b:0410d25": "任隨寄一門解。即須通達無礙。又不得慮其",
    "T48n2015_02b:0410d26": "偏局。便󰢱蕩無所指歸。須洞鑒源流。令分菽",
    "T48n2015_02b:0410d27": "麥。必使同中見異異處而同。鏡像千差。莫執",
    "T48n2015_02b:0410d28": "好醜。鏡明一相。莫忌青黃。千器一金雖無阻",
    "T48n2015_02b:0411b01": "隔。一珠千影元不混和。建志運心等虛空界。",
    "T48n2015_02b:0411b02": "防非察念在毫釐間。見色聞聲。自思如影響",
    "T48n2015_02b:0411b03": "否。動身舉意。自料為佛法否。美膳糲飡。自想",
    "T48n2015_02b:0411b04": "無嫌愛否。炎涼凍暖。自看免避就否。乃至",
    "T48n2015_02b:0411b05": "利衰毀譽稱譏苦樂。一一審自反照實得情",
    "T48n2015_02b:0411b06": "意一種否。必若自料未得如此。即色未似影。",
    "T48n2015_02b:0411b07": "聲未似響也。設實頓悟終須漸修。莫如貧窮",
    "T48n2015_02b:0411b08": "人終日數他寶自無半錢分。六祖大師云。佛",
    "T48n2015_02b:0411b09": "說一切法。為度一切心。我無一切心。何須一",
    "T48n2015_02b:0411b10": "切法。今時人但將此語輕於聽學。都不自觀",
    "T48n2015_02b:0411b11": "實無心否。若無心者。八風不能動也。設習氣",
    "T48n2015_02b:0411b12": "未盡。嗔念任運起時。無打罵讐他心。貪念任",
    "T48n2015_02b:0411b13": "運起時。無營求令得心。見他榮盛時。無嫉妬",
    "T48n2015_02b:0411b14": "求勝心。一切時中於自己無憂饑凍心。無恐",
    "T48n2015_02b:0411b15": "人輕賤心。乃至種種此等亦得名為無一切",
    "T48n2015_02b:0411b16": "心也。此名修道若得對違順等境。都無貪嗔",
    "T48n2015_02b:0411b17": "愛惡。此名得道。各各反照。有病即治。無病勿",
    "T48n2015_02b:0411b18": "藥。問貪嗔等即空便名無一切心。何必對治。",
    "T48n2015_02b:0411b19": "答若爾汝今忽遭重病痛苦。痛苦即空。便名",
    "T48n2015_02b:0411b20": "無病。何必藥治。須知貪嗔空而能發業。業亦",
    "T48n2015_02b:0411b21": "空而能招苦。苦亦空只麼難忍。故前圖中云。",
    "T48n2015_02b:0411b22": "體空成事如杌木上鬼全空。只麼驚人。得奔走倒地。頭破額裂若以業",
    "T48n2015_02b:0411b23": "即空。空只麼造業。即須知地獄燒煮痛楚亦",
    "T48n2015_02b:0411b24": "空。空只麼楚痛。若云亦任楚痛者。即現今設",
    "T48n2015_02b:0411b25": "有人以火燒刀斫。汝何得不任。今觀學道者。",
    "T48n2015_02b:0411b26": "聞一句違情語猶不能任。豈肯任燒斫乎如此者十",
    "T48n2015_02b:0411b27": "中有九也問上來所敘三種教三宗禪。十所以十別",
    "T48n2015_02b:0411b28": "異輪迴及修證。又各十重理無不窮事無不",
    "T48n2015_02b:0411b29": "備。研尋玩味足可修心。何必更讀藏經及集",
    "T48n2015_02b:0412b01": "諸禪偈數過百卷。答眾生惑病各各不同。數",
    "T48n2015_02b:0412b02": "等塵沙。何唯八萬。諸聖方便有無量門。一心",
    "T48n2015_02b:0412b03": "性相有無量義。上來所述但是提綱。雖統之",
    "T48n2015_02b:0412c01": "不出所陳。而用之千變萬勢。況先哲後俊各",
    "T48n2015_02b:0412c02": "有所長。古聖今賢各有所利。故集諸家之善",
    "T48n2015_02b:0412c03": "記。其宗徒有不安者亦不改易。但遺闕意義",
    "T48n2015_02b:0412d01": "者注而圓之。文字繁重者注而辨之。仍於每",
    "T48n2015_02b:0412d02": "一家之首注評大意。提綱意在張網。不可去",
    "T48n2015_02b:0412d03": "網存綱華嚴云。張大教網。漉人天魚。置涅槃岸舉領意在著衣。不",
    "T48n2015_02b:0412d04": "可棄衣取領。若但集而不敘。如無綱之網。若",
    "T48n2015_02b:0412d05": "但敘而不集。如無網之綱。思而悉之不煩設",
    "T48n2015_02b:0412d06": "難。然剋己獨善之輩。不必遍尋。若欲為人之",
    "T48n2015_02b:0412d07": "師。直須備通本末。好學之士披閱之時。必須",
    "T48n2015_02b:0412d08": "一一詳之。是何宗何教之義。用之不錯皆成",
    "T48n2015_02b:0412d09": "妙藥。用之差互皆成反惡。然結集次第不易",
    "T48n2015_02b:0412d10": "排倫。據入道方便即合。先開本心。次通理",
    "T48n2015_02b:0412d11": "事。次讚法勝妙呵世過患。次勸誡修習。後示",
    "T48n2015_02b:0412d12": "以對治方便漸次門戶。今欲依此編之。乃覺",
    "T48n2015_02b:0412d13": "師資昭穆顛倒交不穩便。且如六代之後。多",
    "T48n2015_02b:0412d14": "述一真。達摩大師却教四行。不可孫為部",
    "T48n2015_02b:0412d15": "首。祖為末篇。數日之中思惟此事。欲將達",
    "T48n2015_02b:0412d16": "摩宗枝之外為首。又以彼諸家所教之禪。所",
    "T48n2015_02b:0412d17": "述之理。非代代可師。通方之常道。或因以",
    "T48n2015_02b:0412d18": "彼修鍊功至證得。即以之示人求那慧稠臥輪之類或因",
    "T48n2015_02b:0412d19": "聽讀聖教生解。即以之攝眾慧聞禪師之類或降其跡",
    "T48n2015_02b:0412d20": "而適性。一時間警策群迷志公傅大士王梵志之類或高其節",
    "T48n2015_02b:0412d21": "而守法。一國中軌範僧侶廬山遠公之類其所製作。",
    "T48n2015_02b:0412d22": "或詠歌至道。或嗟歎迷凡。或但釋義。或唯勵",
    "T48n2015_02b:0412d23": "行。或籠羅諸教。竟不指南。或偏讚一門。事不",
    "T48n2015_02b:0412d24": "通眾。雖皆禪門影響佛法笙簧。若始終依之",
    "T48n2015_02b:0412d25": "為釋迦法。即未可也天台言教廣本雖備有始終　又不在此集之內以心",
    "T48n2015_02b:0412d26": "傳嗣。唯達摩宗。心是法源。何法不備。所",
    "T48n2015_02b:0412d27": "修禪行似局一門。所傳心宗實通三學。況覆",
    "T48n2015_02b:0413a01": "尋其始始者迦葉阿難親稟釋迦。代代相承一一面",
    "T48n2015_02b:0413a02": "授。三十七世有云。西國已有二十八祖者。下祖傳序中。即具分析至於吾",
    "T48n2015_02b:0413a03": "師緬思何幸得為釋迦三十八代嫡孫也故今所集之次者先錄",
    "T48n2015_02b:0413a04": "達摩一宗。次編諸家雜述。後寫印一宗聖",
    "T48n2015_02b:0413a05": "教。聖教居後者。如世上官司文案曹判為先。",
    "T48n2015_02b:0413a06": "尊官判後也唯寫文剋的者十餘卷也就當宗之中。以尊卑",
    "T48n2015_02b:0413a07": "昭穆展轉綸緒而為次第。其中頓漸相間。理",
    "T48n2015_02b:0413a08": "行相參。遞相解縛。自然心無所住淨名云。貪著禪味",
    "T48n2015_02b:0413a09": "是菩薩縛。以方便生是菩薩解。又瑜伽說悲增智增。互相解縛悟修之道既備。解",
    "T48n2015_02b:0413a10": "行於是圓通。次傍覽諸家以廣聞見。然後𮘗",
    "T48n2015_02b:0413a11": "讀聖教。以印始終。豈不因此正法久住在。余",
    "T48n2015_02b:0413a12": "之志雖無所求。然護法之心。神理不應屈。我",
    "T48n2015_02b:0413a13": "繼襲之功。先祖不應捨我。法施之恩。後學不",
    "T48n2015_02b:0413a14": "應辜我。如不辜不屈不捨。即願共諸同緣。速",
    "T48n2015_02b:0413a15": "會諸佛會也。",
    "T48n2015_02b:0413a16": "禪源諸詮集都序卷下之二"
}