{
    "T47n2000_001:0984a03": "虛堂和尚語錄卷第一",
    "T47n2000_001:0984a05": "嘉興府興聖禪寺虛堂和尚語錄",
    "T47n2000_001:0984a06": "參學妙源編",
    "T47n2000_001:0984a07": "嘉興府請疏",
    "T47n2000_001:0984a08": "朝請郎知嘉興軍府主管學事",
    "T47n2000_001:0984a09": "兼管內勸農公事借紫楊璘撰",
    "T47n2000_001:0984a10": "右伏以。者寺不是尋常。為孝宗聖跡去處。諸",
    "T47n2000_001:0984a11": "山皆生歡喜。承相公鈞旨。請來。當此住院人",
    "T47n2000_001:0984a12": "要箇作家漢。伏惟新命虛堂愚公禪師。遁謙",
    "T47n2000_001:0984a13": "聲價。溈仰工夫。法法無心。湛鄞水一輪之月。",
    "T47n2000_001:0984a14": "句句有眼。高北山半嶺之雲。正宜熏取戒香",
    "T47n2000_001:0984a15": "定香解脫香。便來坐斷佛界魔界眾生界。矧",
    "T47n2000_001:0984a16": "惟御殿肅悶梵坊。非憑皇覺之莊嚴。曷副清",
    "T47n2000_001:0984a17": "朝之崇奉。臣子義重。菩薩願宏。請師提起九",
    "T47n2000_001:0984a18": "帶禪。為我祝延兩宮壽。垂虹橋畔。爭看動地",
    "T47n2000_001:0984a19": "放光。冷泉亭邊。切莫停車却步。謹疏。",
    "T47n2000_001:0984a20": "諸山勸請疏",
    "T47n2000_001:0984a21": "在城住持報恩光孝禪寺",
    "T47n2000_001:0984a22": "嗣祖比丘別浦法舟　撰",
    "T47n2000_001:0984a23": "祖臨際。師運庵。聲名透徹。辭廣覺。住興聖。",
    "T47n2000_001:0984a24": "去取分明。足張吾軍。無愧衲子。恭惟。新命虛",
    "T47n2000_001:0984a25": "堂和尚。得真實諦。現清淨身。與其南北兩山",
    "T47n2000_001:0984a26": "閑為霧隱。孰若東西二淅高作雷鳴。況此龍",
    "T47n2000_001:0984a27": "宮實當虹渚。大丞相親曾問我。賢邦君不妄",
    "T47n2000_001:0984a28": "予人。速來速來。希有希有。閭丘向前作禮。在",
    "T47n2000_001:0984a29": "豐干豈饒舌之人。黃梅勉為下山。代馬祖說",
    "T47n2000_001:0984b01": "非心之偈。",
    "T47n2000_001:0984b02": "師紹定二年五月一日。在靈隱。受請入寺陞",
    "T47n2000_001:0984b03": "堂祝聖畢。就座。僧問。呼猿洞口。無心臥月",
    "T47n2000_001:0984b04": "眠雲。長水江頭正好。拋綸擲釣。只如靈山密",
    "T47n2000_001:0984b05": "付。還許學人咨參也無。師云。崑崙嚼生鐵。僧",
    "T47n2000_001:0984b06": "云。與麼則把斷要津去也。師云。將謂爾是箇",
    "T47n2000_001:0984b07": "出厩良駒。僧噓一聲便禮拜。師云。果然。乃",
    "T47n2000_001:0984b08": "云。大機圓應大道無方。去來不以象。掇轉虛",
    "T47n2000_001:0984b09": "空。動靜不以心。當軒大坐。兵隨印轉。將逐符",
    "T47n2000_001:0984b10": "行。遇物應緣。隨處作主。直得。嘉禾合穗。秀",
    "T47n2000_001:0984b11": "水朝宗。鳳凰來儀。麒麟現瑞。發揮西來祖意。",
    "T47n2000_001:0984b12": "成就興聖門庭。雖然如是。畢竟以何為驗。良",
    "T47n2000_001:0984b13": "久一氣不言含有象。萬靈何處謝無私。",
    "T47n2000_001:0984b14": "復舉。三聖道。我逢人則出。出則不為人。興化",
    "T47n2000_001:0984b15": "道。我逢人則不出。出則便為人。師云。二大",
    "T47n2000_001:0984b16": "老。一人向占波國裏打鼓。一人向大食國裏",
    "T47n2000_001:0984b17": "作舞。若要扶樹臨際正宗。大似接竹點月。山",
    "T47n2000_001:0984b18": "僧今日出世。亦無禪道佛法為人。只一味有",
    "T47n2000_001:0984b19": "口喫飯。忽有箇漢出來。道謝和尚指示。拈主",
    "T47n2000_001:0984b20": "丈便打。何故。一不做。二不休。不風流處也風",
    "T47n2000_001:0984b21": "流。",
    "T47n2000_001:0984b22": "上堂舉。龍濟示眾道。是柱不見柱。非柱不見",
    "T47n2000_001:0984b23": "柱。是非已去了。是非裏薦取。卓主丈。向道",
    "T47n2000_001:0984b24": "莫行山下路。果然猿叫斷腸聲。",
    "T47n2000_001:0984b25": "解夏小參。靈山結夏。結本不曾結。興聖解夏。",
    "T47n2000_001:0984b26": "解亦不曾解。解結既無拘。去來無作相。所以",
    "T47n2000_001:0984b27": "道。以大圓覺。為我伽藍。身心安居平等性智。",
    "T47n2000_001:0984b28": "喝一喝。者草索子諸方共用底。只如入花街",
    "T47n2000_001:0984b29": "穿柳巷。波波挈挈過了九旬。剋期取證。又作",
    "T47n2000_001:0984c01": "麼生。喝一喝。國有憲章。三千條罪。",
    "T47n2000_001:0984c02": "復舉。文殊三處度夏公案。師云。迦葉當時性",
    "T47n2000_001:0984c03": "燥下得一椎。莫道。文殊三處度夏。直饒黃面",
    "T47n2000_001:0984c04": "老子別有神通。也須腦門著地。",
    "T47n2000_001:0984c05": "次日上堂。秋風浙浙秋水冷冷。千辛萬苦。負",
    "T47n2000_001:0984c06": "笈擔簦。張公堠了李家店。草舍茅庵短作",
    "T47n2000_001:0984c07": "程。",
    "T47n2000_001:0984c08": "知府吳狀元蠲蘆租。公據立石。上堂。拈主丈",
    "T47n2000_001:0984c09": "云。黃面老漢末上遭他。向雪山深處。六年擡",
    "T47n2000_001:0984c10": "脚不起。自後三百六十餘會。說盡葛藤終是",
    "T47n2000_001:0984c11": "解洗不出。達磨大師自西天。歷十萬里水雲",
    "T47n2000_001:0984c12": "而至此土。故是不著便。無端信脚蹈著。枝葉",
    "T47n2000_001:0984c13": "轉生。誰知二千年後。累及興聖寺裏。籬坍壁",
    "T47n2000_001:0984c14": "倒。道絕人荒。幸而風雲際會。有力量人不施",
    "T47n2000_001:0984c15": "寸刃。削草除根便見。坐致太平高歌舜日。然",
    "T47n2000_001:0984c16": "雖如是。且道。有何憑據。卓主丈。公驗分",
    "T47n2000_001:0984c17": "明。",
    "T47n2000_001:0984c18": "除夜小參。灰寒火冷。家家爆竹送窮。臘盡春",
    "T47n2000_001:0984c19": "回。處處燒錢引鬼。三百六十日。交頭結尾。別",
    "T47n2000_001:0984c20": "展生涯。二千年滯貨不行。重新增價。榾柮火",
    "T47n2000_001:0984c21": "村田樂。露地牛。不勞拈出。金剛圈栗棘蓬。鐵",
    "T47n2000_001:0984c22": "酸豏。正好施呈。南來北往。吞透無門。鶻眼鷹",
    "T47n2000_001:0984c23": "睛。怎生啞噉。興聖恁麼告報。早是按下雲頭。",
    "T47n2000_001:0984c24": "何故。江南地暖塞北天寒。",
    "T47n2000_001:0984c25": "師復云。諸方烹龍肝鳳髄。我此間荒涼。無可",
    "T47n2000_001:0984c26": "供養。向深山巖崖人跡不到處。拾得一物。颺",
    "T47n2000_001:0984c27": "在無事甲中多年矣。今夜盡情拈出。與諸人",
    "T47n2000_001:0984c28": "分歲。卓主丈一下。切忌渾侖吞。",
    "T47n2000_001:0984c29": "元宵上堂。人間燈天上月。有明有暗有圓有",
    "T47n2000_001:0985a01": "缺底事貪。觀心未歇。興聖室內無油。免得證",
    "T47n2000_001:0985a02": "龜作鼈。",
    "T47n2000_001:0985a03": "中秋上堂。金風吹落葉。玉露滴清秋。尀耐寒",
    "T47n2000_001:0985a04": "山子。無言笑點頭。且道。笑箇甚麼。擊拂子。",
    "T47n2000_001:0985a05": "既能明似鏡。何用曲如鉤。",
    "T47n2000_001:0985a06": "上堂。天晴蓋却屋。乘時刈却禾。輸納皇租了。",
    "T47n2000_001:0985a07": "鼓腹唱謳歌。師云。洞山可謂高枕無憂。惜乎",
    "T47n2000_001:0985a08": "坐在者裏。興聖今日亦下手蓋屋。只是未納",
    "T47n2000_001:0985a09": "官賦。還與古人有相見分麼。卓主丈。惜乎坐",
    "T47n2000_001:0985a10": "在者裏。",
    "T47n2000_001:0985a11": "上堂舉。楊岐示眾薄福住楊岐。年來氣力衰。",
    "T47n2000_001:0985a12": "寒風凋敗葉。猶喜故人歸。囉囉哩。拈起死柴",
    "T47n2000_001:0985a13": "頭。且向無煙火。師云。楊岐和尚慣得其便。爭",
    "T47n2000_001:0985a14": "奈。美食不中飽人。",
    "T47n2000_001:0985a15": "歸新方丈上堂。松花荷葉橡栗蹲鴟。驅虎豹",
    "T47n2000_001:0985a16": "而聚禪徒。坐荊棘而興寶所。此是前輩住持",
    "T47n2000_001:0985a17": "樣子。興聖薄緣。道不及古。二百日內。區區役",
    "T47n2000_001:0985a18": "役。勞我諸人成此丈室。今日遷歸。如何受用",
    "T47n2000_001:0985a19": "卓主丈一下。有心排佛祖。無口笑諸方。",
    "T47n2000_001:0985a20": "徑山倫藏主至。上堂。無義漢誰識爾。口吃耳",
    "T47n2000_001:0985a21": "聾。驢[仁二+幼]到底。一氣轉一藏。是非終難洗。大法",
    "T47n2000_001:0985a22": "下衰。污人唇齒。",
    "T47n2000_001:0985a23": "上堂。削圓方竹杖。鞔却紫茸氈。是爾衲子尋",
    "T47n2000_001:0985a24": "常用處。只如月波樓跳入蟭螟眼裏。千聖小",
    "T47n2000_001:0985a25": "王怒發。將鴛鴦湖。一脚踢飜。又作麼生。",
    "T47n2000_001:0985a26": "冬至小參。天地不仁。以萬物為芻狗。衲僧不",
    "T47n2000_001:0985a27": "仁。以自己為臘月扇子。所以儱儱侗侗。日用",
    "T47n2000_001:0985a28": "而不知。直得。古風再振。大朴全彰。及乎一氣",
    "T47n2000_001:0985a29": "不言。發自九淵之底。初爻無象。肇為萬化之",
    "T47n2000_001:0985b01": "宗。依舊仲冬嚴寒。又見果州飯布。作麼生。得",
    "T47n2000_001:0985b02": "不落遷變去。嗚咿嗚咿。只可自知。",
    "T47n2000_001:0985b03": "復云。諸方今夜堆盤滿飣。此間鬪鬪揍揍。半",
    "T47n2000_001:0985b04": "青半黃。且教諸人吞吐不下。何故。鄭州梨青",
    "T47n2000_001:0985b05": "州棗。萬物無過出處好。",
    "T47n2000_001:0985b06": "上堂。盡乾坤之內。無有一人發真歸元。盡乾",
    "T47n2000_001:0985b07": "坤之內。無有一人知佛法名字。直得。堯風蕩",
    "T47n2000_001:0985b08": "蕩舜日輝輝。野老謳歌漁人鼓棹。會麼。喝一",
    "T47n2000_001:0985b09": "喝。瑕生也。",
    "T47n2000_001:0985b10": "歸新修僧堂上堂。石霜坐枯千眾。已見未忘。",
    "T47n2000_001:0985b11": "南泉牽牛巡堂。乞兒鬪富。興聖古屋一旦鼎",
    "T47n2000_001:0985b12": "新。坐臥經行。各宜記取。且道。記取箇甚麼。",
    "T47n2000_001:0985b13": "喝一喝。",
    "T47n2000_001:0985b14": "上堂。槿花凝露。梧葉鳴秋。遇景觸物。隨分知",
    "T47n2000_001:0985b15": "羞。卓主丈。住住。諸方聞得道。我說老婆禪。",
    "T47n2000_001:0985b16": "中秋上堂。一年有十二箇月。每月一度團圓。",
    "T47n2000_001:0985b17": "其餘盡是缺。中間晦明出沒。太半有不見者。",
    "T47n2000_001:0985b18": "惟有今宵。分外皎潔。無物堪比倫。教我如何",
    "T47n2000_001:0985b19": "說。",
    "T47n2000_001:0985b20": "上堂。舉。趙州因僧問。學人乍入叢林。乞師指",
    "T47n2000_001:0985b21": "示。州云。喫粥了也未僧云。喫粥了也。州云。",
    "T47n2000_001:0985b22": "洗鉢盂去。其僧有省。師云。趙州有運斤之手。",
    "T47n2000_001:0985b23": "者僧具就斵之資。雖然也是就地彈雀。",
    "T47n2000_001:0985b24": "結夏上堂。天下禪和。今朝盡入野狐窟裏做",
    "T47n2000_001:0985b25": "伎倆。山僧雖則退水藏鱗。終不向鷺股割肉。",
    "T47n2000_001:0985b26": "上堂。舉。雪竇。春山疊亂青。春水漾虛碧。寥",
    "T47n2000_001:0985b27": "寥天地間。獨立望何極。乳峯年老思鄉。東望",
    "T47n2000_001:0985b28": "西望。興聖豈不知道。春波門外有水無山。尋",
    "T47n2000_001:0985c01": "常只是不能望得。何故。路途雖好。不如在",
    "T47n2000_001:0985c02": "家。",
    "T47n2000_001:0985c03": "上堂。續鳧截鶴。夷嶽盈壑。衲僧家如油入麵。",
    "T47n2000_001:0985c04": "還知招寶山把等子秤麼。知得。南海東頭底。",
    "T47n2000_001:0985c05": "許爾商量。不然。市廛邸店。不得耳語。",
    "T47n2000_001:0985c06": "上堂。暮春者春服既成。冠者五六人。童子六",
    "T47n2000_001:0985c07": "七人。浴乎沂風乎舞雩詠而歸。夫子喟然嘆",
    "T47n2000_001:0985c08": "曰。吾與點也。師云。隔窓看馬騎。故有之。衲",
    "T47n2000_001:0985c09": "僧家著黑衣護黑柱。終不向爾道。依悕松屈",
    "T47n2000_001:0985c10": "曲。髣髴石斕斑。",
    "T47n2000_001:0985c11": "受報恩辭眾。上堂。流虹七載夤緣盡。又向天",
    "T47n2000_001:0985c12": "寧理債窠。脫得驢胎入馬腹。皮毛輕重不爭",
    "T47n2000_001:0985c13": "多。",
    "T47n2000_001:0985c14": "興聖寺語錄終",
    "T47n2000_001:0985c15": "嘉興府報恩光孝禪寺語錄",
    "T47n2000_001:0985c16": "參學可宣編",
    "T47n2000_001:0985c17": "師入寺。陞堂祝　聖畢。次拈香云。此香颺在",
    "T47n2000_001:0985c18": "無事甲裏多年矣。今日貧時思舊債。未免拈",
    "T47n2000_001:0985c19": "出。供養前住安吉州護聖萬歲禪院。先師運",
    "T47n2000_001:0985c20": "庵和尚。用酬法乳。",
    "T47n2000_001:0985c21": "師就座。僧問。金鷄唱曉。玉鳳銜花。朝蓋臨",
    "T47n2000_001:0985c22": "筵。請師祝聖。師云。獨角麒麟登海嶼。九",
    "T47n2000_001:0985c23": "包鸞鳳舞神山。僧云。三聖道。我逢人則出。出",
    "T47n2000_001:0985c24": "則不為人。此意如何。師云。掘地深埋。僧云。",
    "T47n2000_001:0985c25": "興化道。我逢人則不出。出則便為人。又作麼",
    "T47n2000_001:0985c26": "生。師云。釣絲絞水。僧云。只如判府侍郎請",
    "T47n2000_001:0985c27": "和尚。開堂演法相送入寺。有何祥瑞。師云。恐",
    "T47n2000_001:0985c28": "動一城人。僧云。還有為人處也無。師云。獨有",
    "T47n2000_001:0985c29": "爾皮下無血。僧云。不因夜來雁。爭見海門秋。",
    "T47n2000_001:0986a01": "便禮拜。",
    "T47n2000_001:0986a02": "師乃云。黃葉遮門主丈子不打者死漢。蘆花",
    "T47n2000_001:0986a03": "擁膝。瞎驢兒有甚生涯。大都法未忘情。是以",
    "T47n2000_001:0986a04": "隱而彌露。普化紅塵堆裏。盤山猪肉案頭。發",
    "T47n2000_001:0986a05": "揮靈鷲雄機。顯示少林密旨。然雖如是。山僧",
    "T47n2000_001:0986a06": "尋常。不曾與人破口道箇不字。今日事不護",
    "T47n2000_001:0986a07": "已。抑下威光。普請諸人。同證廛中佛事。卓主",
    "T47n2000_001:0986a08": "丈。是即是。只是不合蹈步向前。",
    "T47n2000_001:0986a09": "復舉。王常侍訪臨濟。問云。者一堂僧還看經",
    "T47n2000_001:0986a10": "否。際云。不看經。又問。還習禪否。際云。不習",
    "T47n2000_001:0986a11": "禪。侍云。經不看禪不習。作箇甚麼。際云。總",
    "T47n2000_001:0986a12": "教伊成佛作祖去。侍云。金屑雖貴。落眼成翳。",
    "T47n2000_001:0986a13": "師云。好一局棊。黑白已分。只是末後一著。無",
    "T47n2000_001:0986a14": "人知得落處。",
    "T47n2000_001:0986a15": "當晚小參。作麼生。與諸人相見。若作世諦相",
    "T47n2000_001:0986a16": "見。寒溫已畢。若作佛法相見。問答。已周況衲",
    "T47n2000_001:0986a17": "僧家。眉如箭簳。眼似銅鈴。未舉先知。未話先",
    "T47n2000_001:0986a18": "領。說甚麼相見不相見。雖然。山僧乍到此間。",
    "T47n2000_001:0986a19": "不知井竈向背門限高低。未免從頭問過。何",
    "T47n2000_001:0986a20": "故彼此要知。",
    "T47n2000_001:0986a21": "復舉。法燈示眾。本欲深藏巖壑。隱遁過時。奈",
    "T47n2000_001:0986a22": "清涼老人有未了公案。出來與他了却。時有",
    "T47n2000_001:0986a23": "僧出問。如何是未了公案。燈便打云。祖禰不",
    "T47n2000_001:0986a24": "了。殃及兒孫。師云。法燈放去太奢。收來太",
    "T47n2000_001:0986a25": "儉。者僧身埃白刃。義氣薄雲。檢點將來依然",
    "T47n2000_001:0986a26": "未了。山僧住箇小院七年。拕泥帶水。手脚未",
    "T47n2000_001:0986a27": "乾。今日乍領報恩。人事倥傯。若是未了公",
    "T47n2000_001:0986a28": "案。不敢拈出。何故。恐屈辱先師。",
    "T47n2000_001:0986a29": "次日為徽宗皇帝上堂。古佛過去亦久矣。不",
    "T47n2000_001:0986b01": "知何處應群生。紫金光聚人難覩。空裏惟聞",
    "T47n2000_001:0986b02": "仙樂鳴。",
    "T47n2000_001:0986b03": "上堂。報恩有三件。不如諸方。第一說到行不",
    "T47n2000_001:0986b04": "到。第二行到說不到。第三聻。卓主丈。人貧智",
    "T47n2000_001:0986b05": "短馬瘦毛長。",
    "T47n2000_001:0986b06": "上堂舉。楊岐問慈明。幽鳥語喃喃。辭雲。入亂",
    "T47n2000_001:0986b07": "峯。時如何。明云。我行荒草裏。汝又入深村。",
    "T47n2000_001:0986b08": "岐云。官不容針。更借一問得麼。明便喝。岐",
    "T47n2000_001:0986b09": "云。好一喝。明又喝。岐亦喝。明連喝兩喝。岐",
    "T47n2000_001:0986b10": "便禮拜。師云。下喬木入幽谷。養子之緣。慈明",
    "T47n2000_001:0986b11": "為甚麼。連喝兩喝。",
    "T47n2000_001:0986b12": "上堂。主丈子。尋常口吧吧地道。我能縱能奪",
    "T47n2000_001:0986b13": "能殺能活。及問他遠法師因甚不過虎溪。便",
    "T47n2000_001:0986b14": "道不得。且道。病在那裡。",
    "T47n2000_001:0986b15": "上堂。溪林葉墮。塞雁聲寒。見成公案。大難大",
    "T47n2000_001:0986b16": "難。百雜碎。鐵團圝。和風搭在玉闌干。",
    "T47n2000_001:0986b17": "冬至小參。天寒人寒。針頭削鐵。滴水滴凍。畫",
    "T47n2000_001:0986b18": "餅充飢。丹霞燒木佛。餓狗齧枯髏。鏡清不展",
    "T47n2000_001:0986b19": "單。胡餅裏覓汁。從上老漢既把不定。未免隨",
    "T47n2000_001:0986b20": "時逐節。便見陰消陽長。小去大來。暖律飛灰。",
    "T47n2000_001:0986b21": "繡紋添線。只如無陰陽地。還有遷變也無。卓",
    "T47n2000_001:0986b22": "主丈。月似彎弓。少雨多風。",
    "T47n2000_001:0986b23": "復舉。洞山冬夜喫菓子。次問泰首座。有一物",
    "T47n2000_001:0986b24": "黑似漆。常在動用中。動用中收不得。過在甚",
    "T47n2000_001:0986b25": "麼處。泰云。過在動用中。山令侍者掇退菓卓。",
    "T47n2000_001:0986b26": "師云。盡道金地招手。江陵點頭。殊不知。長蛇",
    "T47n2000_001:0986b27": "偃月未見輸贏。撿點得來。劍去久矣。",
    "T47n2000_001:0986b28": "天基節上堂。南嶽七十二峯。華頂萬八千丈。",
    "T47n2000_001:0986b29": "瞻之無際。仰之無垠。以此無窮數。用祝聖",
    "T47n2000_001:0986c01": "明君。",
    "T47n2000_001:0986c02": "佛成道上堂。一日日一時時。逗到臘八夜眼",
    "T47n2000_001:0986c03": "上錯安眉。東西不辨。南北狐疑。從教萬古業",
    "T47n2000_001:0986c04": "風吹。",
    "T47n2000_001:0986c05": "上堂。舉。臨際令侍者傳語德山。侍云。德山要",
    "T47n2000_001:0986c06": "打人。際云。汝但去。待伊拈棒。接住與一送。",
    "T47n2000_001:0986c07": "管取不打爾。侍依所教。果然不打歸。舉似臨",
    "T47n2000_001:0986c08": "際。際云。我從來疑著者漢。師云。盡謂。德山",
    "T47n2000_001:0986c09": "只解淺水張鱗。不能深潭下釣。殊不知。臨際",
    "T47n2000_001:0986c10": "父子。被德山埋在荒草堆頭。至今擡身不起。",
    "T47n2000_001:0986c11": "上堂。拈主丈。若恁麼。諸方決定不肯。不恁",
    "T47n2000_001:0986c12": "麼各自檢責。看恁麼不恁麼。犢鼻裩滌酒器",
    "T47n2000_001:0986c13": "底報恩有箇方便。諸人還甘也無。良久靠主",
    "T47n2000_001:0986c14": "丈。",
    "T47n2000_001:0986c15": "除夜小參。拈主丈。未有世界。未有佛祖。便有",
    "T47n2000_001:0986c16": "者主丈子。礙東礙西。及乎世界成立佛祖出",
    "T47n2000_001:0986c17": "興。依舊鱗鱗皴皴。栗栗楖榔。德山借他鼻孔",
    "T47n2000_001:0986c18": "出氣。芭蕉齒豁。不覺漏風。致令天下禪和。箇",
    "T47n2000_001:0986c19": "箇隨他脚後跟。轉年窮歲盡不解轉身。只因",
    "T47n2000_001:0986c20": "節目不分。落在報恩手裏。我也不能勘辨得",
    "T47n2000_001:0986c21": "爾。只要諸人知道。三陽交泰。萬彙咸亨。脫或",
    "T47n2000_001:0986c22": "未然。以主丈畫一畫。大眾退後。",
    "T47n2000_001:0986c23": "復舉。香林因僧問。萬頃荒田是誰為主。林云。",
    "T47n2000_001:0986c24": "看看臘月盡。師云。香林雖能坐致太平。要且",
    "T47n2000_001:0986c25": "不通物義。有問報恩萬頃荒田是誰為主。一",
    "T47n2000_001:0986c26": "氣走五百里。更不回頭。何故。似者般時節。誰",
    "T47n2000_001:0986c27": "敢兜攬許多田地。",
    "T47n2000_001:0986c28": "元宵上堂。好一椀燈。只是無人東挑西剔。若",
    "T47n2000_001:0986c29": "剔得分明。前街後巷。碧綠青紅。總是眼中屑。",
    "T47n2000_001:0987a01": "且道。是那一椀。",
    "T47n2000_001:0987a02": "上堂舉。雪峯巖頭欽山往河北。禮拜臨際。路",
    "T47n2000_001:0987a03": "逢定上座。峯云。臨際和尚健否。定云。已遷化",
    "T47n2000_001:0987a04": "了。雪峯巖頭相顧太息。復問。尋常有何言句",
    "T47n2000_001:0987a05": "示徒。定云。赤肉團上有一無位真人。常在諸",
    "T47n2000_001:0987a06": "人面門出入。未證據者看看。欽云。何不道非",
    "T47n2000_001:0987a07": "無位真人。定擒住云。無位真人與非無位真",
    "T47n2000_001:0987a08": "人。相去多少。速道速道。欽山色動不能對。雪",
    "T47n2000_001:0987a09": "峯巖。頭勸解。定云。若不看者兩箇老凍膿。面",
    "T47n2000_001:0987a10": "[祝/土]殺爾者尿床鬼子。師云。定上座雖則對物",
    "T47n2000_001:0987a11": "收稅。爭奈雪峯巖頭何。有人緇素得出。換盞",
    "T47n2000_001:0987a12": "點茶供養爾。",
    "T47n2000_001:0987a13": "請首座上堂。玉在石則溫。珠在淵則媚。正人",
    "T47n2000_001:0987a14": "在叢林。則綱目正法令嚴。應機通變。以毒藥",
    "T47n2000_001:0987a15": "為甘露。以無明當慈悲。要見此人麼。卓主丈。",
    "T47n2000_001:0987a16": "下座與大眾。拜請甘露和尚。歸第一座。",
    "T47n2000_001:0987a17": "上堂舉。南泉因。趙州問。知有底人。向甚麼",
    "T47n2000_001:0987a18": "處去。泉云。山前檀越家。作一頭水牯牛去。州",
    "T47n2000_001:0987a19": "云。謝師答話。泉云。昨夜三更月到窓。師云。",
    "T47n2000_001:0987a20": "王老師救手刀子。雖利被趙州用減竈法。幾",
    "T47n2000_001:0987a21": "乎打破蔡州。",
    "T47n2000_001:0987a22": "佛涅槃上堂。釋迦老子二千年前。做一箇夢。",
    "T47n2000_001:0987a23": "至今未醒。引得兒孫。向夢中說夢。狐魅後人。",
    "T47n2000_001:0987a24": "報恩寡不敵眾。只得換手椎胸。道蒼天蒼",
    "T47n2000_001:0987a25": "天。",
    "T47n2000_001:0987a26": "上堂舉。靈雲見桃花悟道頌。玄沙道。諦當甚",
    "T47n2000_001:0987a27": "諦當。敢保老兄未徹。師云。一人先行不到。一",
    "T47n2000_001:0987a28": "人末後太過。報恩尋常。眼見鼻孔。何故。春風",
    "T47n2000_001:0987a29": "幾度落紅雨。深淺何曾著眼看。",
    "T47n2000_001:0987b01": "上堂。德山棒如雨點。要且打不得皮下無血",
    "T47n2000_001:0987b02": "底。臨際。喝似雷奔。要且喝不得耳朵無聰底。",
    "T47n2000_001:0987b03": "直饒打得悟喝得省。報恩未必橫點頭。何故。",
    "T47n2000_001:0987b04": "知我罪我。",
    "T47n2000_001:0987b05": "上堂舉。黃昏脫襪打睡。晨朝起來旋繫行纏。",
    "T47n2000_001:0987b06": "夜來風吹籬倒。知事普請。奴子劈篾縛起。師",
    "T47n2000_001:0987b07": "云。諸方盡謂舜老夫坐在無事甲裏。那知三",
    "T47n2000_001:0987b08": "冬枯木花。九夏寒巖雪。",
    "T47n2000_001:0987b09": "結夏小參。僧問。德山小參不答話。有問話者",
    "T47n2000_001:0987b10": "三十棒。此意如何。師云。畫虎成狸。僧云。趙",
    "T47n2000_001:0987b11": "州小參要答話。有問話者。置將一問來。又作",
    "T47n2000_001:0987b12": "麼生。師云。撓鉤搭索。僧云。趙州德山用處。",
    "T47n2000_001:0987b13": "莫止一般麼。師云。鬼爭漆桶。僧云。牛頭未見",
    "T47n2000_001:0987b14": "四祖時。為甚百鳥銜花献。師云。武陵春色早。",
    "T47n2000_001:0987b15": "臺榭綠陰多。僧云。見後為甚百鳥不銜花献。",
    "T47n2000_001:0987b16": "師云。破鏡不重照。落花難上枝。僧云。只如學",
    "T47n2000_001:0987b17": "人。今夏依附和尚。有何方便。師云。麁粥淡",
    "T47n2000_001:0987b18": "飯。隨分過時。僧云。若不登樓望。焉知滄海",
    "T47n2000_001:0987b19": "深。師云。賊是家親。",
    "T47n2000_001:0987b20": "乃云。形聲未兆。積岳堆山。言跡纔彰。難尋影",
    "T47n2000_001:0987b21": "響。所以釋迦掩室於摩竭。淨名杜口於毘耶。",
    "T47n2000_001:0987b22": "以致西天四七唐土二三。天下老凍膿。用盡",
    "T47n2000_001:0987b23": "機關。無捕手處。只得平高就下。以二千年前",
    "T47n2000_001:0987b24": "用不著底斷貫。穿天下衲僧鼻孔。謂之禁足",
    "T47n2000_001:0987b25": "護生。剋期取證。愈見狼藉。報恩修行無力。未",
    "T47n2000_001:0987b26": "免隨例顛倒去也。卓主丈。不因射鵰手。誰識",
    "T47n2000_001:0987b27": "李將軍。",
    "T47n2000_001:0987b28": "復舉。六祖因。僧問。黃梅意旨是甚麼人得。祖",
    "T47n2000_001:0987b29": "云。會佛法人得。僧云。和尚還得否。祖云。不",
    "T47n2000_001:0987c01": "得。僧云。為甚不得。祖云。我不會佛法。師云。",
    "T47n2000_001:0987c02": "高山流水。子期故善聽之。雖然三十年後。有",
    "T47n2000_001:0987c03": "人罵報恩在。",
    "T47n2000_001:0987c04": "次日上堂。呵釋迦叱彌勒。衲僧家氣宇如王。",
    "T47n2000_001:0987c05": "為甚麼今朝草繩自縛。擊拂子。覓火和煙得。",
    "T47n2000_001:0987c06": "擔泉帶月歸。",
    "T47n2000_001:0987c07": "上堂舉。藥山久不上堂。知事云。大眾久思和",
    "T47n2000_001:0987c08": "尚示誨。山云。打鐘。著眾方集。山便掩却門。",
    "T47n2000_001:0987c09": "知事云。既許與大眾上堂。為甚麼一言不施。",
    "T47n2000_001:0987c10": "山云。經有經師。論有論師。爭怪得老僧。師",
    "T47n2000_001:0987c11": "云。古人為物傷慈。於中有失。者僧當時纔見",
    "T47n2000_001:0987c12": "掩門。便就地上。畫一圓相。各自散去。管取藥",
    "T47n2000_001:0987c13": "山開門不得。",
    "T47n2000_001:0987c14": "徽宗皇帝大忌。上堂。聖人無已。靡所不已。總",
    "T47n2000_001:0987c15": "塵剎無不是。差之毫釐失千里。仙仗飄颻去",
    "T47n2000_001:0987c16": "不還。從教六合清風起。",
    "T47n2000_001:0987c17": "上堂舉。南泉住庵。時一僧到。泉云。我上山",
    "T47n2000_001:0987c18": "作務。齋時做飯喫了。送一分來。其僧飯了。將",
    "T47n2000_001:0987c19": "家事一時打碎。就床。上臥。泉伺久不來。遂歸",
    "T47n2000_001:0987c20": "見僧臥。泉亦臥。僧便起去。泉住後云。我往前",
    "T47n2000_001:0987c21": "住庵時。有箇靈利道者。至今不見。師云。王老",
    "T47n2000_001:0987c22": "師。若不顧錐頭利。者僧要起去未得。雖然石",
    "T47n2000_001:0987c23": "厭笋斜出。岸懸花倒生。",
    "T47n2000_001:0987c24": "上堂舉。洞山因。僧問。寒暑到來。如何回避。",
    "T47n2000_001:0987c25": "山云。何不向無寒暑處去。僧云。如何是無寒",
    "T47n2000_001:0987c26": "暑處。山云。寒時寒殺闍梨。熱時熱殺闍梨。師",
    "T47n2000_001:0987c27": "云。當時者僧且冷笑一聲。管取洞山隱身無",
    "T47n2000_001:0987c28": "路。",
    "T47n2000_001:0987c29": "上堂。始見安居。又逢中夏。孜孜矻矻底。鬼神",
    "T47n2000_001:0988a01": "莫測其由。[米/?/天][米/?/天][吉/?/天][吉/?/天]底。佛祖辨他不出。報恩",
    "T47n2000_001:0988a02": "門下。還有此人麼。家無白澤之圖。",
    "T47n2000_001:0988a03": "上堂。舉。寒山子因。眾僧炙茄。次將茄串。向",
    "T47n2000_001:0988a04": "一僧背上。打僧回首。山呈起茄串云。是甚",
    "T47n2000_001:0988a05": "麼僧云。風顛漢。山却向傍僧云。爾道是僧費",
    "T47n2000_001:0988a06": "多少鹽醬。師云。欺敵者亡。者僧還甘麼。報恩",
    "T47n2000_001:0988a07": "若見他呈起茄串道是甚麼。便作聽勢擬議。",
    "T47n2000_001:0988a08": "奪茄串便打。",
    "T47n2000_001:0988a09": "上堂。五祖凡示眾。東邊掉一句。西邊掉一句。",
    "T47n2000_001:0988a10": "大似蘸雪喫瓜冬。喚作楊岐正傳東山暗號。",
    "T47n2000_001:0988a11": "殊不知。法出姦生事久多變。",
    "T47n2000_001:0988a12": "上堂。舉。世尊一日陞座。眾集定。文殊白椎",
    "T47n2000_001:0988a13": "云。諦觀法王法。法王法如是。世尊便下座。師",
    "T47n2000_001:0988a14": "云。是則是。只是舉椎較重些子。",
    "T47n2000_001:0988a15": "請監收上堂。無生田地。有種有收。時節到來。",
    "T47n2000_001:0988a16": "自然成熟。衲僧家開著口少他一時子不得。",
    "T47n2000_001:0988a17": "若非本色人。難以絕滲漏。且那箇是本色人。",
    "T47n2000_001:0988a18": "卓主丈。公。",
    "T47n2000_001:0988a19": "解夏小參。僧問。三月安居今已滿。九旬功用",
    "T47n2000_001:0988a20": "事如何。師云。眼前依舊急絣絣。僧云。西天以",
    "T47n2000_001:0988a21": "臘人為驗。著甚死急。師云。者漆桶。僧云。謝",
    "T47n2000_001:0988a22": "指示。師云。黃連未是苦。",
    "T47n2000_001:0988a23": "乃竪拂子云。恁麼則易。不恁麼則難。恁麼則",
    "T47n2000_001:0988a24": "易。有結有解。把纜放舡。不恁麼則難。有始",
    "T47n2000_001:0988a25": "有終。無事不辦。諸方逼生蠶作繭。特牛產",
    "T47n2000_001:0988a26": "兒。我者裏買帽相頭。隨家豐儉。不覺也過了",
    "T47n2000_001:0988a27": "一夏。來朝解開布袋。各自爾東我西。前程忽",
    "T47n2000_001:0988a28": "有人。道著報恩爺名。不須諱却。何故。擊拂",
    "T47n2000_001:0988a29": "子。秋風吹渭水。落葉滿長安。",
    "T47n2000_001:0988b01": "復舉。昔有老宿。一夏不為師僧說話。有僧嘆",
    "T47n2000_001:0988b02": "云。我只麼空過一夏。不敢望和尚說佛法。得",
    "T47n2000_001:0988b03": "聞正因二字也。得。老宿聞云。闍梨莫[斯/言]速。若",
    "T47n2000_001:0988b04": "論正因一字也無。道了扣齒云。我無端恁麼",
    "T47n2000_001:0988b05": "道。隣壁有老宿聞云。好一釜羹。被兩顆鼠糞",
    "T47n2000_001:0988b06": "污却。師云。三箇擔板漢。一箇較些子。報恩一",
    "T47n2000_001:0988b07": "夏。懸鼓待椎。佛法二字。無人問著。何故不因",
    "T47n2000_001:0988b08": "入水。爭見長人。",
    "T47n2000_001:0988b09": "次日上堂。行住坐臥四威儀中。常有一處",
    "T47n2000_001:0988b10": "險。只是諸人檢點不出。若檢點得出。許爾是",
    "T47n2000_001:0988b11": "箇天津橋上漢。若檢點不出。九十日內枉費",
    "T47n2000_001:0988b12": "精神。且道。那箇一處。卓主丈。險險。",
    "T47n2000_001:0988b13": "上堂。舉。雲門因洞山到。問近離甚處。山云。",
    "T47n2000_001:0988b14": "查渡。門云。夏在甚處。山云。湖南報慈。門云。",
    "T47n2000_001:0988b15": "幾時離彼。山云。八月二十五。門云。放汝三頓",
    "T47n2000_001:0988b16": "棒。山次日問。昨日蒙和尚放三頓棒。不知過",
    "T47n2000_001:0988b17": "在甚麼處。門云。飯袋子。江西湖南。便與麼",
    "T47n2000_001:0988b18": "去。山於言下有省。師云。見亡執謝。方為本色",
    "T47n2000_001:0988b19": "衲僧。洞山錯何似雲門錯。",
    "T47n2000_001:0988b20": "上堂。舉。趙州因。僧辭。州云。甚處去。僧云。諸",
    "T47n2000_001:0988b21": "方學佛法去。州云。有佛處不得住。無佛處急",
    "T47n2000_001:0988b22": "走。過三千里外。逢人不得錯舉。僧云。與麼則",
    "T47n2000_001:0988b23": "不去也。州云。摘揚花摘揚花。師云。神臂弓由",
    "T47n2000_001:0988b24": "基箭。趙州用之無不中的。爭奈者僧是赤眉",
    "T47n2000_001:0988b25": "隊裏來。",
    "T47n2000_001:0988b26": "謝南禪雲壑和尚并維那。上堂。道人相見。如",
    "T47n2000_001:0988b27": "雲升空。如水赴壑。品藻張鬍子頷下無鬚。罵",
    "T47n2000_001:0988b28": "詈諸方擣濕穀喫飯。忽有箇漢出來道。低聲",
    "T47n2000_001:0988b29": "低聲。新維那令嚴。不要說人長短。山僧只得",
    "T47n2000_001:0988c01": "休去。何故禹力不到處。河聲流向西。",
    "T47n2000_001:0988c02": "上堂。舉。興化見同參來纔上法堂。化便喝。僧",
    "T47n2000_001:0988c03": "亦喝。化又喝。僧又喝。化拈棒。僧又喝。化云。",
    "T47n2000_001:0988c04": "爾看者漢。猶作主在。僧擬議。化便打。侍者",
    "T47n2000_001:0988c05": "云。適來者僧有甚觸忤化云。是他。也有權。",
    "T47n2000_001:0988c06": "也有實。也有照。也有用。我將手向他面前橫",
    "T47n2000_001:0988c07": "兩遭。便去不得。似者般瞎漢。不打更待何時。",
    "T47n2000_001:0988c08": "師云。劍刃上走馬。火焰裡藏身。興化門下。不",
    "T47n2000_001:0988c09": "為分外。無端被者僧放乖。却向侍者處翻本。",
    "T47n2000_001:0988c10": "上堂。汝諸人盡被聲色所轉。何不鼓聲未動。",
    "T47n2000_001:0988c11": "來法堂前行一兩遭。雖然。報恩更點火。照爾",
    "T47n2000_001:0988c12": "面在。",
    "T47n2000_001:0988c13": "開爐上堂。舉丹霞燒木佛。師云。丹霞如蟲",
    "T47n2000_001:0988c14": "禦木。院主偶爾成文。報恩今日開爐。且無",
    "T47n2000_001:0988c15": "木佛可燒。只有些無明火。常在諸人面前。日",
    "T47n2000_001:0988c16": "短夜長。各自照顧。",
    "T47n2000_001:0988c17": "冬至小參。釋迦已滅。彌勒未生。恁麼時節。東",
    "T47n2000_001:0988c18": "去也得。西去也得。無端。少林壁觀雪庭墮。臂",
    "T47n2000_001:0988c19": "引得一地裏。人如荷一百二十斤重擔。上羊",
    "T47n2000_001:0988c20": "額嶺一般。及乎詰其端由。依舊不出。箇仲冬",
    "T47n2000_001:0988c21": "嚴寒布裩赫赤。報恩久默斯要。不務速說。",
    "T47n2000_001:0988c22": "復舉。五祖演和尚示眾。但只喫菓子。誰管樹",
    "T47n2000_001:0988c23": "曲彔。師云。者無厭消老翁。得與麼不知來處。",
    "T47n2000_001:0988c24": "報恩菓子貴賤。價數高低。也要諸人一一知",
    "T47n2000_001:0988c25": "得。",
    "T47n2000_001:0988c26": "上堂。舉。古德因。僧問。如何是冬來事。德云。",
    "T47n2000_001:0988c27": "京師出大黃。師云。金以石試。人以言試。古人",
    "T47n2000_001:0988c28": "自謂。全璧而歸。不知身在草裏。",
    "T47n2000_001:0988c29": "謝執事上堂。一跳一躑。師子嚬呻。一新一舊。",
    "T47n2000_001:0989a01": "和氣如春報恩尺不如寸。贏得癡坐。何也。",
    "T47n2000_001:0989a02": "家裏有人。",
    "T47n2000_001:0989a03": "上堂舉。臨際入京教化云。家常添鉢。到一家",
    "T47n2000_001:0989a04": "門首。婆云。太無厭生。際云飯也未得。何言太",
    "T47n2000_001:0989a05": "無厭生。婆便閉却門。師云。蠅見血鶻捉鳩。拳",
    "T47n2000_001:0989a06": "來踢報。膠漆相投。難提掇處轉風流。",
    "T47n2000_001:0989a07": "天基節上堂。定乾坤句。今古共遵。擒虎兕機。",
    "T47n2000_001:0989a08": "聖凡莫辨。以此助無為之化。四海晏清。以此",
    "T47n2000_001:0989a09": "祝無上之尊萬邦啣璧。時臨聖誕。預啟珍筵。",
    "T47n2000_001:0989a10": "一句無私。如何舉似。卓主丈。暗消溪畔雪。輕",
    "T47n2000_001:0989a11": "拆壠頭梅。",
    "T47n2000_001:0989a12": "徑山無準和尚至。上堂。舉。仰山道。東寺師叔",
    "T47n2000_001:0989a13": "若在。慧寂不致寂寞。師云。仰山飲水貴地脈。",
    "T47n2000_001:0989a14": "報恩久貧乍富。豈敢効顰。未免借一條小路",
    "T47n2000_001:0989a15": "子行。何故。擊拂子。移花兼蝶至。買石得雲饒。",
    "T47n2000_001:0989a16": "除夜小參。去年貧未是貧。守株待兔。今年貧",
    "T47n2000_001:0989a17": "始是貧。認賊。為子。去年貧。無卓錐之地。癩",
    "T47n2000_001:0989a18": "狗繫枯椿。今年貧錐子也無。和贓納欵。與麼",
    "T47n2000_001:0989a19": "與麼。三百六十日。循環不已。不與麼不與麼。",
    "T47n2000_001:0989a20": "七十二氣候去。復還來。抱橋柱澡洗底。到底",
    "T47n2000_001:0989a21": "不知。依樣畫胡蘆底。轉增妄想。直饒輥到結",
    "T47n2000_001:0989a22": "交頭。依舊眼睛烏律律。報恩莫有方便麼。卓",
    "T47n2000_001:0989a23": "主丈。皇天苦屈。",
    "T47n2000_001:0989a24": "復舉。疎山示眾。老僧咸通年已前。會得法身",
    "T47n2000_001:0989a25": "邊事。咸通年已後。會得法身向上事。師云。古",
    "T47n2000_001:0989a26": "人。明修棧道。暗度陳倉。山僧。端平二年住此",
    "T47n2000_001:0989a27": "山。牽長補短。隨分過時。若是法身邊事。巢父",
    "T47n2000_001:0989a28": "飲牛。許由洗耳。",
    "T47n2000_001:0989a29": "正旦上堂。年年是好年。日日是好日。為甚有",
    "T47n2000_001:0989b01": "新有舊。若道得箇隔手句子。許爾鐵輪峯頂",
    "T47n2000_001:0989b02": "翹足。大洋海底算沙。不然野火燒不盡。春風",
    "T47n2000_001:0989b03": "吹又生。",
    "T47n2000_001:0989b04": "上堂舉。藥山示眾。我有一句子。待特牛生兒。",
    "T47n2000_001:0989b05": "即向汝道。時有僧出云。特牛生兒了也。為甚",
    "T47n2000_001:0989b06": "不道。山喚侍者將燈來。其僧便歸眾。師云。者",
    "T47n2000_001:0989b07": "僧歸眾太速。蹉過藥山。",
    "T47n2000_001:0989b08": "上堂。春風如刀。春雨如膏。衲僧門下。何用忉",
    "T47n2000_001:0989b09": "忉。",
    "T47n2000_001:0989b10": "上堂舉。資福因。僧問。古人拈椎竪拂。意旨",
    "T47n2000_001:0989b11": "如何。福云。古人恁麼。僧再問。福便喝。師云。",
    "T47n2000_001:0989b12": "好大眾。如馬前廝撲。者僧若恁麼。有甚資",
    "T47n2000_001:0989b13": "福。",
    "T47n2000_001:0989b14": "重午上堂。人間四百四病。病病有藥。唯有毛",
    "T47n2000_001:0989b15": "病難醫直饒善財信手拈來也。只是對病與",
    "T47n2000_001:0989b16": "藥。要且不得無病之藥。且作麼生。是無病之",
    "T47n2000_001:0989b17": "藥。卓主丈。先要忌口。",
    "T47n2000_001:0989b18": "上堂。涼飈乍起。玉露初垂。蟬噪高梧。蛩吟古",
    "T47n2000_001:0989b19": "砌。發揮臨濟在黃檗處。喫棒底意旨。誰肯承",
    "T47n2000_001:0989b20": "當。直饒言外知歸也。是秤椎蘸醋。",
    "T47n2000_001:0989b21": "上堂。舉。玄沙問鏡清云。不見一法是大過患。",
    "T47n2000_001:0989b22": "汝道。不見甚麼法。清指露柱云。莫是不見者",
    "T47n2000_001:0989b23": "箇法麼。沙云。浙中清水白。米從汝喫。佛法未",
    "T47n2000_001:0989b24": "在。師云。也好莫是兩字會麼。寒雲抱幽石。霜",
    "T47n2000_001:0989b25": "月照清池。",
    "T47n2000_001:0989b26": "退院上堂舉。高亭隔江見德山。便乃橫趨而",
    "T47n2000_001:0989b27": "去。後來開法。承嗣德山。師云。高亭只見錐頭",
    "T47n2000_001:0989b28": "利。不見鑿頭方。當時若過江來。豈止住院。有",
    "T47n2000_001:0989b29": "人會得主丈子。兩手分付。不然。雲在嶺頭閑",
    "T47n2000_001:0989c01": "不徹。水流磵底太忙生。",
    "T47n2000_001:0989c02": "報恩語錄終",
    "T47n2000_001:0989c03": "慶元府顯孝禪寺開山語錄",
    "T47n2000_001:0989c04": "侍者無隱編",
    "T47n2000_001:0989c05": "師入寺上堂。祝　聖畢。次拈香。奉為革律為",
    "T47n2000_001:0989c06": "禪功德主侍讀尚書。資陪祿算。師就座。",
    "T47n2000_001:0989c07": "乃云。青蓮瞬視。微笑知歸。遞代相承。難圖滋",
    "T47n2000_001:0989c08": "蔓。直得。天回地轉。虎嘯龍吟。合浦珠還。雲",
    "T47n2000_001:0989c09": "山改觀。所以道。大人具大智。大機得大用。剪",
    "T47n2000_001:0989c10": "蜂房為獅子之窟。變荊棘作旃檀之林。香風",
    "T47n2000_001:0989c11": "四馳。狐兔屏跡。以此建法幢立宗旨。以此報",
    "T47n2000_001:0989c12": "君親助聖化。然雖如是。且君臣慶會。一句作",
    "T47n2000_001:0989c13": "麼生。擊拂子。九萬里鵬纔展翼。一千年鶴使",
    "T47n2000_001:0989c14": "翱翔。",
    "T47n2000_001:0989c15": "復舉。良遂座主參麻谷。谷見來携鉏去鉏草。",
    "T47n2000_001:0989c16": "次日又來。谷便閉却門。遂因此契悟。乃云。和",
    "T47n2000_001:0989c17": "尚莫謾良遂好。若不來見和尚。幾被十二分",
    "T47n2000_001:0989c18": "教誤却一生。遂將房計賣却。作一罷講齋。示",
    "T47n2000_001:0989c19": "眾云。良遂知處。諸人不知。諸人知處。良遂總",
    "T47n2000_001:0989c20": "知。師云。禮非玉帛而不表。樂非鐘鼓而不傳。",
    "T47n2000_001:0989c21": "是則是。量才補職。就中些子誵訛。只是無人",
    "T47n2000_001:0989c22": "檢點得出。",
    "T47n2000_001:0989c23": "上堂舉。金牛和尚。每日齋時。自將飯於僧堂",
    "T47n2000_001:0989c24": "前作舞。呵呵大笑道。菩薩子喫飯來。師云。等",
    "T47n2000_001:0989c25": "是普同供養。誰知飯裏有沙。",
    "T47n2000_001:0989c26": "冬至上堂。僧問。群陰消盡一陽復生。衲僧家",
    "T47n2000_001:0989c27": "到此。如何轉身。師云。老鼠入牛角。僧云。和",
    "T47n2000_001:0989c28": "尚。忒殺方便。師云。仁者見之謂之仁。",
    "T47n2000_001:0989c29": "乃舉。趙州因。僧問。如何是祖師西來意。州",
    "T47n2000_001:0990a01": "云。庭前柏樹子。僧云。和尚莫將境示人。州",
    "T47n2000_001:0990a02": "云。我不將境示人。僧云。如何是祖師西來意。",
    "T47n2000_001:0990a03": "州云。庭前柏樹子。師云。趙州割已利人。明月",
    "T47n2000_001:0990a04": "夜光多逢按劍。忽有問顯孝如何是祖師西",
    "T47n2000_001:0990a05": "來意。只向他道。山深無過客。終日聽猿啼。",
    "T47n2000_001:0990a06": "上堂。言而足。終日言而盡道。言而不足。終日",
    "T47n2000_001:0990a07": "言而盡物。且道。道與物是一是二。若道是一。",
    "T47n2000_001:0990a08": "為甚麼。客山高主山低。若道是二。為甚麼。天",
    "T47n2000_001:0990a09": "地一指。萬物一馬。箇裏緇素。得出還爾草鞋",
    "T47n2000_001:0990a10": "錢。不然。但願來年蠶麥熟。羅睺羅兒與一",
    "T47n2000_001:0990a11": "文。",
    "T47n2000_001:0990a12": "上堂。杜宇不如歸。竹雞泥滑滑。深山巖崖中。",
    "T47n2000_001:0990a13": "誰道無佛法有佛法。衲僧只有三隻襪。",
    "T47n2000_001:0990a14": "上堂。舉。長髭廊下見僧問訊。髭云。步步是汝",
    "T47n2000_001:0990a15": "證明處。還知麼。僧云。不知。髭云。賴汝不知。",
    "T47n2000_001:0990a16": "若知。我堪作甚麼。僧便禮拜。師云。長髭垂",
    "T47n2000_001:0990a17": "釣。綆短不搆深泉。者僧放乖。好與連腮一",
    "T47n2000_001:0990a18": "掌。作家分上。鳳林吒之。",
    "T47n2000_001:0990a19": "上堂。渾似今日。達磨大師添多少光彩。更若",
    "T47n2000_001:0990a20": "踏步向前。便不是了也。",
    "T47n2000_001:0990a21": "上堂。顯孝盡力。只為得中下之機。要且不為",
    "T47n2000_001:0990a22": "得向上之機。主丈子。不覺出來冷笑道。大丈",
    "T47n2000_001:0990a23": "夫漢。等是為人。何不教他脫籠頭卸角馱。如",
    "T47n2000_001:0990a24": "白衣拜相一般。說甚麼向上向下。山僧道。主",
    "T47n2000_001:0990a25": "丈子爾果然作家。我不如爾。",
    "T47n2000_001:0990a26": "除夜小參。年去年來迎新送舊。山僧謾諸人。",
    "T47n2000_001:0990a27": "一點不得。大盡三十日。小盡二十九。諸人謾",
    "T47n2000_001:0990a28": "山僧。一點不得。既知賓主不相謾。彼此喫飯",
    "T47n2000_001:0990a29": "須論噎。衲僧家。各有一片田地。年頭至年尾。",
    "T47n2000_001:0990b01": "在裡許作活計。只是蹈不著。縱饒蹈得著。埋",
    "T47n2000_001:0990b02": "沒已靈孤負先聖。且道。是甚麼田地。擊拂子。",
    "T47n2000_001:0990b03": "春來草自生。",
    "T47n2000_001:0990b04": "正旦上堂。拈主丈。不得道著新年頭佛法。禪",
    "T47n2000_001:0990b05": "和家面噤噤地。那裡肯隨時逐節。顯孝從來",
    "T47n2000_001:0990b06": "柳下惠。卓主丈。伏惟。狸奴白牯。履茲而去。",
    "T47n2000_001:0990b07": "各各水草常甘。無致嘴長毛瘦。",
    "T47n2000_001:0990b08": "上堂舉。大愚辭歸宗。宗云。爾。向甚處去。愚",
    "T47n2000_001:0990b09": "云。諸方學五味禪去。宗云。我者裡有一味禪。",
    "T47n2000_001:0990b10": "為甚不學。愚云。如何是和尚一味禪。宗便打。",
    "T47n2000_001:0990b11": "愚云。我會也。宗云。道來看。愚擬開口。宗又",
    "T47n2000_001:0990b12": "打。師云。是則是青出於藍而青於藍。若其交",
    "T47n2000_001:0990b13": "鋒之際。氷生於水寒於水。則未可也。",
    "T47n2000_001:0990b14": "解夏上堂。十五日已前休。十五日已後住。正",
    "T47n2000_001:0990b15": "當十五日。休也休不得。住也住不得。何故況",
    "T47n2000_001:0990b16": "諸人九十日內。各各所證法門。未甞一一引",
    "T47n2000_001:0990b17": "驗。以主丈畫一畫。過。",
    "T47n2000_001:0990b18": "上堂。舉。雲門因。僧問。初秋夏末。前程忽有",
    "T47n2000_001:0990b19": "人問。未審對他道甚麼。門云。大眾退後。僧",
    "T47n2000_001:0990b20": "云。過在甚麼處。門云。還我九十日飯錢來。師",
    "T47n2000_001:0990b21": "云。者僧是王小波草鞋。雲門雖縱奪可觀。未",
    "T47n2000_001:0990b22": "免暗中著箭。",
    "T47n2000_001:0990b23": "上堂。山僧恰似抱璞者。但欠臨風涕泣。不道",
    "T47n2000_001:0990b24": "舉世無人。只是可惜許。",
    "T47n2000_001:0990b25": "上堂舉。玄沙示眾。諸方盡道。接物利生。忽",
    "T47n2000_001:0990b26": "遇三種病人。作麼生接。患盲者拈椎豎拂。他",
    "T47n2000_001:0990b27": "又不見。患聾者語言三昧。他又不聞。患啞者",
    "T47n2000_001:0990b28": "教伊說。又說不得。若接不得。佛法無靈驗。師",
    "T47n2000_001:0990b29": "云。大凡病豈止乎三種。玄沙恐人不能接。又",
    "T47n2000_001:0990c01": "憂佛法無靈驗。老僧不惜眉毛。試接此三種",
    "T47n2000_001:0990c02": "人看。卓主丈。盲聾瘖啞底近前來。又卓主丈。",
    "T47n2000_001:0990c03": "不得孤負老僧。更若不會。又與爾下箇註脚。",
    "T47n2000_001:0990c04": "卓主丈。平生肝膽向人傾。相識渾如不相",
    "T47n2000_001:0990c05": "識。",
    "T47n2000_001:0990c06": "上堂。尋常開著口合不得。蓋不在乎語言之",
    "T47n2000_001:0990c07": "間。若涉語言。摩竭提國遂成虛設。畢竟在那",
    "T47n2000_001:0990c08": "裏。卓主丈。巡人犯夜。",
    "T47n2000_001:0990c09": "上堂。常年九日。籬下黃花。粲然在目。今秋旱",
    "T47n2000_001:0990c10": "甚。未見一枝。賴得汾陽老人有一句子。不妨",
    "T47n2000_001:0990c11": "應時及節。且道。是那一句。喝一喝。",
    "T47n2000_001:0990c12": "顯孝語錄終",
    "T47n2000_001:0990c13": "慶元府瑞巖開善禪寺語錄",
    "T47n2000_001:0990c14": "侍者梵閱編",
    "T47n2000_001:0990c15": "師入寺。指山門。出出入入。無非與汝諸人。共",
    "T47n2000_001:0990c16": "者一路子。因甚不知門限高低。喝一喝。",
    "T47n2000_001:0990c17": "據方丈。爐鞴之所。鈍鐵尤多。阿那箇不受鉗",
    "T47n2000_001:0990c18": "錘。以主丈畫云。過者邊立。",
    "T47n2000_001:0990c19": "指法座。說如建瓴。坐如山嶽。就下平高。咬牙",
    "T47n2000_001:0990c20": "爆爆。",
    "T47n2000_001:0990c21": "師拈香。祝　聖畢。歛衣就座云。离婁極力。白",
    "T47n2000_001:0990c22": "浪滔天。罔象無心。神珠歷掌。不涉化機。如何",
    "T47n2000_001:0990c23": "相見。有僧出便喝。師亦喝。僧打一圓相便禮",
    "T47n2000_001:0990c24": "拜。師云。怪力亂神。",
    "T47n2000_001:0990c25": "乃云。大道只在目前。要且目前難覩。欲識大",
    "T47n2000_001:0990c26": "道真體。不離聲色言語。與麼說話。大似折草",
    "T47n2000_001:0990c27": "量虛空。衲僧家不求諸聖。不重已靈。眨上眉",
    "T47n2000_001:0990c28": "毛。早已蹉過。說甚麼口頭聲色。野犴鳴獅子",
    "T47n2000_001:0990c29": "吼。三千里外。不敢擡眸。直饒臨際德山。棒喝",
    "T47n2000_001:0991a01": "交馳。且請束之。高閣。何故。擊拂子。自從金",
    "T47n2000_001:0991a02": "革銷聲後。惟聽堯民擊壤歌。",
    "T47n2000_001:0991a03": "復舉。本朝太宗皇帝。托起寶鉢。問王隋相公。",
    "T47n2000_001:0991a04": "既是大庾嶺頭提不起。因甚在寡人手裡。相",
    "T47n2000_001:0991a05": "公無對。後來慈明代云。陛下腕頭有力。師云。",
    "T47n2000_001:0991a06": "君臣慶會。日照天臨。若是大庾嶺頭底。物歸",
    "T47n2000_001:0991a07": "有主。",
    "T47n2000_001:0991a08": "當晚小參。僧問。承聞和尚有言。衲僧家不求",
    "T47n2000_001:0991a09": "諸聖。不重已靈。還端的也無。師云。聽教分",
    "T47n2000_001:0991a10": "曉。僧云。只如三條椽下。明甚麼邊事。師云。",
    "T47n2000_001:0991a11": "兩箇石人相耳語。僧云。與麼則德山臨際。倒",
    "T47n2000_001:0991a12": "退三千。師云。也恐如此。僧云。人天交接。兩",
    "T47n2000_001:0991a13": "得相見。一句作麼生。師云。大家在者裡。僧",
    "T47n2000_001:0991a14": "云。非但大眾觀光。學人小出大遇。師云。偷心",
    "T47n2000_001:0991a15": "鬼子。僧禮拜。師拈主丈云。若是我虎丘直下。",
    "T47n2000_001:0991a16": "如積世富兒一錢不亂使。箇箇生生獰獰局",
    "T47n2000_001:0991a17": "局促促。只因家法太嚴。以致門庭冷落。山僧",
    "T47n2000_001:0991a18": "沒興也撞入者保社。被人喚作松源嫡孫。可",
    "T47n2000_001:0991a19": "謂浪得其名。今夜已展不縮。未免向無人著",
    "T47n2000_001:0991a20": "眼處。拈出一星子。也教諸人知道十二峯頭。",
    "T47n2000_001:0991a21": "元有靈芝仙草。卓主丈。",
    "T47n2000_001:0991a22": "復舉。感首座問法昌。昔日北禪烹露地白牛。",
    "T47n2000_001:0991a23": "今夜分歲有何施設。昌云。臘雪連天白。春風",
    "T47n2000_001:0991a24": "逼戶寒。感云。大眾喫箇甚麼。昌云。莫嫌冷淡",
    "T47n2000_001:0991a25": "無滋味。一飽能消萬劫飢。感云。未審是甚麼",
    "T47n2000_001:0991a26": "人置辦。昌云。無慚愧漢。來處也不知。師云。",
    "T47n2000_001:0991a27": "感首座當時若向一飽能消萬劫飢處。道箇",
    "T47n2000_001:0991a28": "謝和尚供養。管取法昌拔貧做富。",
    "T47n2000_001:0991a29": "元正上堂。嘉熙紀運。淳祐開圖。曆數既長。倒",
    "T47n2000_001:0991b01": "指難數。且道。今日是甚麼日。卓主丈。辛丑歲",
    "T47n2000_001:0991b02": "首。烏飛兔走。",
    "T47n2000_001:0991b03": "天基節上堂。河出圖洛出書。雷霆變化。鬼神",
    "T47n2000_001:0991b04": "莫測其由。且道。是何祥瑞。良久。聖人復生。",
    "T47n2000_001:0991b05": "上堂。舉趙州因。僧問。至道無難。唯嫌揀擇。",
    "T47n2000_001:0991b06": "是時人窠窟否。州云。曾有人問我。直得五年",
    "T47n2000_001:0991b07": "分疎不下。師云。觀大海者難為水。遊聖人之",
    "T47n2000_001:0991b08": "門者難為言。不因者僧。難見趙州老子。",
    "T47n2000_001:0991b09": "謝維那上堂。古佛只在椎頭。每日呼來喚去。",
    "T47n2000_001:0991b10": "非惟綱令清嚴。下下要分緇素。興化當年",
    "T47n2000_001:0991b11": "錯用心。月明豈在珊瑚樹。",
    "T47n2000_001:0991b12": "上堂。舉。趙州侍者報云。大王來也。州云。大",
    "T47n2000_001:0991b13": "王萬福。侍云。未到。州云。又道來也。師云。趙",
    "T47n2000_001:0991b14": "州年老。聽事不真。侍者。王令已行。猶在門外。",
    "T47n2000_001:0991b15": "上堂。舉。臨際因。趙州遊山。到院後架洗脚",
    "T47n2000_001:0991b16": "次。際便問。如何是祖師西來意。州云。恰值老",
    "T47n2000_001:0991b17": "僧洗脚。際近前作聽勢。州云。會即便會。啗啄",
    "T47n2000_001:0991b18": "作甚麼。際便歸方丈。州云。三十年行脚。今日",
    "T47n2000_001:0991b19": "錯為人解註。師云。攫金者不見人。逐鹿者不",
    "T47n2000_001:0991b20": "見山。",
    "T47n2000_001:0991b21": "上堂。舉。溈山問仰山。寂子心識微細流注。無",
    "T47n2000_001:0991b22": "來得幾年。仰山不敢答。却云。和尚無來幾年",
    "T47n2000_001:0991b23": "矣。溈云。老僧無來已七年。溈山又問。寂子如",
    "T47n2000_001:0991b24": "何。仰云。慧寂正鬧。師云。古人及盡玄微猶恐",
    "T47n2000_001:0991b25": "走作。今人只管孟八郎道。總是五逆人聞",
    "T47n2000_001:0991b26": "雷。",
    "T47n2000_001:0991b27": "上堂。舉。夾山示眾。若論此事。直須揮劍。若",
    "T47n2000_001:0991b28": "不揮劍。漁父棲巢。師云。夾山未得與物俱化。",
    "T47n2000_001:0991b29": "致令影草之流認驢作馬。",
    "T47n2000_001:0991c01": "結夏小參。等是恁麼時節。何不便領取去。西",
    "T47n2000_001:0991c02": "天廣額。旃陀羅。放下屠刀。我是千佛一數。可",
    "T47n2000_001:0991c03": "殺性燥。若約衲僧門下。猶是半提。而況立期",
    "T47n2000_001:0991c04": "立限。坐守化城。比擬張麟。兔亦不遇。息畊[(宋木)/火/ㄆ]",
    "T47n2000_001:0991c05": "尋常。多是向三句前兩句後。放一線地。與諸",
    "T47n2000_001:0991c06": "人整頓手脚。若也知慚識愧。九十日內。不得",
    "T47n2000_001:0991c07": "忘却老僧。",
    "T47n2000_001:0991c08": "復舉。溈山大安和尚示眾。有句無句如藤倚",
    "T47n2000_001:0991c09": "樹。疎山參問次。師云。矮師叔當時若向溈山",
    "T47n2000_001:0991c10": "未屙已前。得箇瞥脫處。免得認聲色之流東",
    "T47n2000_001:0991c11": "卜西卜。今既漏逗。千古之下。豈曰無人。卓主",
    "T47n2000_001:0991c12": "丈。住住。趕人不得趕上。",
    "T47n2000_001:0991c13": "次日上堂。有一人。日銷萬兩黃金。同此聖制。",
    "T47n2000_001:0991c14": "只是無人認得。若有人認得。却許伊。日銷萬",
    "T47n2000_001:0991c15": "兩黃金。",
    "T47n2000_001:0991c16": "上堂。舉。五洩初參石頭。洩云。一言相契即",
    "T47n2000_001:0991c17": "住。不契即去。頭據坐。洩便行。頭云。闍梨。洩",
    "T47n2000_001:0991c18": "回首。頭云。從生至老只是者箇。回頭轉腦作",
    "T47n2000_001:0991c19": "甚麼。洩於言下大悟。師云。稛載而往。垂橐而",
    "T47n2000_001:0991c20": "歸。",
    "T47n2000_001:0991c21": "上堂。舉。巖頭示眾。大凡唱教須從無欲中流",
    "T47n2000_001:0991c22": "出三句。只是理論咬去咬住欲去不去欲住",
    "T47n2000_001:0991c23": "不住。或時一向不去。或時一向不住。應庵拈",
    "T47n2000_001:0991c24": "云。從上老漢。須得箇些子說話。師云。巖頭若",
    "T47n2000_001:0991c25": "行一丈。應庵只行八尺。嚴頭若行一尺。應庵",
    "T47n2000_001:0991c26": "只行二寸。何故從來把本修行。不敢棄嫌因",
    "T47n2000_001:0991c27": "果。",
    "T47n2000_001:0991c28": "瑞巖語錄終",
    "T47n2000_001:0991c29": "慶元府萬松山延福禪寺語錄",
    "T47n2000_001:0992a01": "侍者德溢編",
    "T47n2000_001:0992a02": "師在啟霞受請。辭眾上堂。拈拄杖云。此事在",
    "T47n2000_001:0992a03": "通人分上。不可以言言。不可以跡跡。設使言",
    "T47n2000_001:0992a04": "跡雙泯。猶落斷常之見。而況朝遊夕處。賓王",
    "T47n2000_001:0992a05": "歷然。鳧短鶴長。彼此知有。雖作萬松孤頂雲。",
    "T47n2000_001:0992a06": "終憶霞峯老人石。臨風一曲。別有希聲。水遠",
    "T47n2000_001:0992a07": "山長。如何按指。卓主丈。",
    "T47n2000_001:0992a08": "復舉。長慶示眾。撞著道伴交肩過。一生參學",
    "T47n2000_001:0992a09": "事畢也。是靈龜曳尾。山僧自退芝峯。託跡于",
    "T47n2000_001:0992a10": "茲。三歷寒暑。又勝他古人者多矣。今過海山。",
    "T47n2000_001:0992a11": "可無攀感。綴成一偈。以表分違。歛影窮原。懶",
    "T47n2000_001:0992a12": "出扃。曉雲如送又如迎。因思執手經行處。幾",
    "T47n2000_001:0992a13": "聽沙泉遶磵鳴。",
    "T47n2000_001:0992a14": "師入寺。上堂。祝　聖畢就座。僧問。聲前一句。",
    "T47n2000_001:0992a15": "不墮常機。轉位就功。如何相見。師云。問訊不",
    "T47n2000_001:0992a16": "出手。僧云。且道。天子萬年作麼生。師云。瑞",
    "T47n2000_001:0992a17": "草生嘉運。林花結早春。僧云。直得。九州四",
    "T47n2000_001:0992a18": "海。雷動風馳。師云。出門惟恐不先到。僧云。",
    "T47n2000_001:0992a19": "如何是延福境。師云。天高蓋不盡。僧云。如何",
    "T47n2000_001:0992a20": "是境中人。師云。月到中峯猶未歸。僧禮拜。",
    "T47n2000_001:0992a21": "師乃云。迦葉門前。箇箇蹈著。問之則便道不",
    "T47n2000_001:0992a22": "知。老胡帶來。人人知有。叩之則便道不會。衲",
    "T47n2000_001:0992a23": "僧家如刺蝟子。無爾近傍處。固甚聞鐘聲。各",
    "T47n2000_001:0992a24": "各披七條。與麼會去。純樂無為之化。追回太",
    "T47n2000_001:0992a25": "古之風。便見。耕田鑿井。曉作夕息。自然不敢",
    "T47n2000_001:0992a26": "違時失候。然雖如是。畢竟以何為驗。擊拂子。",
    "T47n2000_001:0992a27": "九臯鶴舞威音外。三嶋花敷大塊初。",
    "T47n2000_001:0992a28": "復舉。孝宗皇帝問佛照禪師。世尊雪山六年。",
    "T47n2000_001:0992a29": "所成者何事。佛照奏云。將謂陛下忘却。師云。",
    "T47n2000_001:0992b01": "君臣慶會。日照天臨。斡旋造化之元樞。奮發",
    "T47n2000_001:0992b02": "風雷之大用。然雖如是。還知太平無象麼。",
    "T47n2000_001:0992b03": "當晚小參。僧問。安居禁足。西天令嚴。和尚為",
    "T47n2000_001:0992b04": "甚。明知故犯。師云。不因樵子徑。爭到葛洪",
    "T47n2000_001:0992b05": "家。僧云。文殊三處度夏。未決眾疑。和尚來",
    "T47n2000_001:0992b06": "自霞峯。群心鶴望。還與文殊相去多少。師云。",
    "T47n2000_001:0992b07": "好事不在忽忙。僧云。大善知識豈無方便。師",
    "T47n2000_001:0992b08": "云。老僧罪過。僧禮拜。師云。謾我即得。",
    "T47n2000_001:0992b09": "乃云。大家在者裏。誰敢謾爾諸人。若各各道",
    "T47n2000_001:0992b10": "頭知尾。去却人我擔子。自然長者長法身。短",
    "T47n2000_001:0992b11": "者短法身。目連鶖子。無爾著眼處。山僧尋常。",
    "T47n2000_001:0992b12": "不曾與人下註脚。爾若向隔山見煙便知是",
    "T47n2000_001:0992b13": "火處會去。又爭得。今夜已展不縮。未免東拏",
    "T47n2000_001:0992b14": "西撮一上子。且作死馬醫。",
    "T47n2000_001:0992b15": "復舉。雪竇示眾。龍泉與刀斧同鐵。利鈍懸",
    "T47n2000_001:0992b16": "殊。駑駘與驥馬同途。遲速有異。酌然酌然。一",
    "T47n2000_001:0992b17": "出一入。半合半開。平展之流。試辨緇素。師",
    "T47n2000_001:0992b18": "云。明覺一代龍門。只是取捨之心未泯。山僧",
    "T47n2000_001:0992b19": "毛凡道等。一目而歸之。何故切。",
    "T47n2000_001:0992b20": "上堂。舉。溈山問仰山。大地眾生。業識忙忙。",
    "T47n2000_001:0992b21": "無本可據。子作麼生。知得他有之與無。仰云。",
    "T47n2000_001:0992b22": "某甲有箇驗處。時有僧從面前過。仰召云。闍",
    "T47n2000_001:0992b23": "梨。僧回首。仰云。者箇便是業識忙忙。無本可",
    "T47n2000_001:0992b24": "據。師云。仰山有知人之鑑。只是用處太過。山",
    "T47n2000_001:0992b25": "僧則不然。他回頭我稽首。柝半裂三。捉襟",
    "T47n2000_001:0992b26": "見肘。",
    "T47n2000_001:0992b27": "解制上堂。護鵝之戒如雪。守臘之行若氷。也",
    "T47n2000_001:0992b28": "是田單火牛。衲僧家。朝三吳暮百越。正恐",
    "T47n2000_001:0992b29": "坐在者裡。萬松有箇道處。只是諸人未肯點",
    "T47n2000_001:0992c01": "頭。",
    "T47n2000_001:0992c02": "上堂。舉。趙州訪茱萸。上法堂。東覷西覷。萸",
    "T47n2000_001:0992c03": "云。作甚麼。州云。探水。萸云。我者裡一滴也",
    "T47n2000_001:0992c04": "無。探箇甚麼。州以主丈。靠壁而出。師云。盡",
    "T47n2000_001:0992c05": "道一滴也無。鼓起滔天之浪。殊不知。趙州平",
    "T47n2000_001:0992c06": "白。失却一條杖子。",
    "T47n2000_001:0992c07": "挂新鐘謝監收。上堂。千鈞之大器。已自陞樓。",
    "T47n2000_001:0992c08": "萬斛之璣珠。已自入廩。衲僧家。棒腹昇堂。開",
    "T47n2000_001:0992c09": "單展鉢。且道。承誰恩力。卓主丈。不是少林",
    "T47n2000_001:0992c10": "客。難為話雪庭。",
    "T47n2000_001:0992c11": "上堂。舉。仰山因。僧問。法身還解說法也無。",
    "T47n2000_001:0992c12": "仰云。我說不得。別有一人說得。僧云。說得底",
    "T47n2000_001:0992c13": "人在甚處。仰山推出枕子。溈山聞乃云。寂子",
    "T47n2000_001:0992c14": "用劍刃上事。師云。滅却溈仰一宗。只因此",
    "T47n2000_001:0992c15": "語。",
    "T47n2000_001:0992c16": "上堂。舉。趙州問僧。曾到此間麼。僧云。曾到。",
    "T47n2000_001:0992c17": "州云。喫茶去。又問僧。曾到麼。僧云。不曾到。",
    "T47n2000_001:0992c18": "州云。喫茶去。師云。趙州一處打著。一處打",
    "T47n2000_001:0992c19": "不著。萬松見僧。亦不招茶。亦不相問。何故自",
    "T47n2000_001:0992c20": "從賢聖法來。未甞殺生。",
    "T47n2000_001:0992c21": "上堂。舉。德山因。僧問。從上諸聖。向甚麼處",
    "T47n2000_001:0992c22": "去。山云。作麼作麼。僧云。勅點飛龍馬。跛鼈",
    "T47n2000_001:0992c23": "出頭來。山休去。來日山浴次。僧過茶。山拊僧",
    "T47n2000_001:0992c24": "背云。昨日公案作麼生。僧云。者老漢今日方",
    "T47n2000_001:0992c25": "始瞥地。山又休去。明覺拈云。德山以已方人。",
    "T47n2000_001:0992c26": "者僧還同受屈。師云。盡謂恒山之蛇。觸之則",
    "T47n2000_001:0992c27": "首尾俱應。殊不知。一得一失。雪竇是則是傍",
    "T47n2000_001:0992c28": "不甘。要見德山遠在。",
    "T47n2000_001:0992c29": "元宵上堂。今夜處處燒燈。以享上帝。萬松隨",
    "T47n2000_001:0993a01": "例。也燒一椀。普請四聖六凡。同入此影子裏。",
    "T47n2000_001:0993a02": "頭出頭沒。設有不入底。拈起德山杖子。劈脊",
    "T47n2000_001:0993a03": "便打。何故。過去燈明佛。本光瑞如此。",
    "T47n2000_001:0993a04": "佛涅槃上堂。今日則有。明日則無。釋迦老子",
    "T47n2000_001:0993a05": "一生賣峭。臨死自納敗闕。致令後代兒孫。箇",
    "T47n2000_001:0993a06": "箇以鰕為目。萬松丈人。屋上之烏。與之救看。",
    "T47n2000_001:0993a07": "拈起主丈。吹一吹。",
    "T47n2000_001:0993a08": "上堂。破家散宅。毀祖滅宗。不挂條絲。獨超象",
    "T47n2000_001:0993a09": "外。此人只會得接手句。未具透關眼。若能洗",
    "T47n2000_001:0993a10": "面摸著鼻。啜茶濕却嘴。許爾。是半箇衲僧。未",
    "T47n2000_001:0993a11": "可全展鉢盂喫飯。",
    "T47n2000_001:0993a12": "上堂。放一線道。四方八面絕遮攔。收一毛頭。",
    "T47n2000_001:0993a13": "無邊剎海煙塵起。不收不放。萬松口似磉盤。",
    "T47n2000_001:0993a14": "是汝諸人。也須救取。",
    "T47n2000_001:0993a15": "上堂。舉。白雲瑞和尚示眾。古人留下一言半",
    "T47n2000_001:0993a16": "句。未透。時撞著鐵壁相似。忽然一日透去。方",
    "T47n2000_001:0993a17": "知。自己便是鐵壁。且道。如今作麼生透。乃",
    "T47n2000_001:0993a18": "云。鐵壁鐵壁。師云。白雲恐人不會。只管依文",
    "T47n2000_001:0993a19": "解義。衲僧家。融萬象於目前。摶虛空於掌上。",
    "T47n2000_001:0993a20": "猶是轉句。況那邊事耶。",
    "T47n2000_001:0993a21": "上堂。舉。臨際示眾。我於先師會中。問佛法大",
    "T47n2000_001:0993a22": "意。三度被打。如蒿枝拂。如今思得一頓。誰為",
    "T47n2000_001:0993a23": "下手。時有僧出云。某甲下手。際拈棒。僧擬",
    "T47n2000_001:0993a24": "接。際便打。師云。者僧其實只要見盡臨際。",
    "T47n2000_001:0993a25": "上堂。拈主丈。面赤不如語直道道。靠主丈",
    "T47n2000_001:0993a26": "云。主丈子。不是患聾。便是患啞。",
    "T47n2000_001:0993a27": "上堂。舉。巖頭問僧。甚麼來。僧云。西京來。頭",
    "T47n2000_001:0993a28": "云。黃巢過後收得劍麼。僧云。收得。頭近前引",
    "T47n2000_001:0993a29": "頸云。[囗@力]。僧云。師頭落也。頭呵呵大笑。僧後",
    "T47n2000_001:0993b01": "到雪峯。峯云。甚麼來。僧云。巖頭來。峯云。巖",
    "T47n2000_001:0993b02": "頭近日有何言句。僧舉前話。峯打三十主丈",
    "T47n2000_001:0993b03": "趁出。師云。者僧當時若向巖頭笑裏知機。雪",
    "T47n2000_001:0993b04": "峯主丈子更長。也打他不著。",
    "T47n2000_001:0993b05": "赴雙林辭眾上堂。入息不居陰界。出息不涉",
    "T47n2000_001:0993b06": "萬緣。為甚麼。棄萬松入雙檮。會得主丈子。束",
    "T47n2000_001:0993b07": "之高閣不然。自笑一生無定力。行藏多被業",
    "T47n2000_001:0993b08": "風吹。",
    "T47n2000_001:0993b09": "延福語錄終",
    "T47n2000_001:0993b10": "虛堂和尚語錄卷之一"
}