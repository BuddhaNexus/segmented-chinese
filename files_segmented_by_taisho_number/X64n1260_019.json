{
    "X64n1260_019:0152b03": "列祖提綱錄卷第十九",
    "X64n1260_019:0152b05": "武林十八澗理安禪寺住持婁東行悅集",
    "X64n1260_019:0152b06": "施主請陞座提綱",
    "X64n1260_019:0152b07": "定州崔禪師州將王令公於衙署請陞座。拈拄杖曰。",
    "X64n1260_019:0152b08": "出來也打。不出來也打。僧出曰崔禪聻。師擲下拄杖",
    "X64n1260_019:0152b09": "曰。久立令公。伏惟珍重。",
    "X64n1260_019:0152b10": "風穴沼禪師郢州李史君請升座。祖師心印狀似鐵",
    "X64n1260_019:0152b11": "牛之機。去即印住。住即印破。祇如不去不住。印即是",
    "X64n1260_019:0152b12": "不印即是。還有人道得麼。時有盧陂長老出問。學人",
    "X64n1260_019:0152b13": "有鐵牛之機。請師不搭印。師曰。慣釣鯨鯢澄巨浸。却",
    "X64n1260_019:0152b14": "嗟蛙步[馬*展]泥沙。陂佇思。師喝曰長老何不進語。陂擬",
    "X64n1260_019:0152b15": "議。師便打一拂子曰。還記是話頭麼。試舉看。陂擬開",
    "X64n1260_019:0152b16": "口。師又打一拂子。牧主曰信知佛法與王法一般。師",
    "X64n1260_019:0152b17": "曰見甚麼道理。牧主曰當斷不斷反招其亂。下座。",
    "X64n1260_019:0152b18": "浮山遠禪師歐陽公請因棊說法乃陞座。若論此事。",
    "X64n1260_019:0152b19": "如兩家著棊相似。何謂也。敵手知音。當機不讓。若是",
    "X64n1260_019:0152b20": "綴五饒三。又通一路始得。有一般底只解閉門作活。",
    "X64n1260_019:0152b21": "不會奪角衝關。硬節與虎口齊彰。局破後徒勞綽幹。",
    "X64n1260_019:0152b22": "所以道肥邊易得瘦肚難求。思行則往往失黏。心麤",
    "X64n1260_019:0152b23": "而時時頭撞。休誇國手謾說神仙。贏局輸籌即不問。",
    "X64n1260_019:0152b24": "且道黑白未分時一著落在什麼處。良久云。從來十",
    "X64n1260_019:0152c01": "九路。迷悟幾多人。",
    "X64n1260_019:0152c02": "五祖演禪師郭朝奉祥正請上堂。朝奉於法座前燒",
    "X64n1260_019:0152c03": "香云。此一瓣香。爇向爐中。為光明雲。遍滿法界。供養",
    "X64n1260_019:0152c04": "我堂頭師兄禪師。伏願於此雲中方廣座上。擘開面",
    "X64n1260_019:0152c05": "門放出先師形相與諸人描邈。何以如此。白雲巖畔",
    "X64n1260_019:0152c06": "舊相逢。往日今朝事不同。夜靜水寒魚不食。一爐香",
    "X64n1260_019:0152c07": "散白蓮峯。師遂云。曩謨薩怛哆鉢囉野。恁麼恁麼。幾",
    "X64n1260_019:0152c08": "度白雲溪上望。黃梅花向雪中開。不恁麼不恁麼。嫩",
    "X64n1260_019:0152c09": "柳條金線。且要應時來。不見龐居士問馬大師。不與",
    "X64n1260_019:0152c10": "萬法為侶者是什麼人。馬大師云。待汝一口吸盡西",
    "X64n1260_019:0152c11": "江水即向汝道。大眾。一口吸盡西江水。萬丈深潭窮",
    "X64n1260_019:0152c12": "到底。掠彴不是趙川橋。明月清風安可比。",
    "X64n1260_019:0152c13": "佛印元禪師郭公提刑請陞座。郭公拈香云。覺地相",
    "X64n1260_019:0152c14": "逢一何早。鶻臭布衫今脫了。要識雲居一句玄。珍重",
    "X64n1260_019:0152c15": "後園驢喫草。召大眾曰。此一瓣香熏天炙地去也。師",
    "X64n1260_019:0152c16": "曰。今日不著便。被者漢當面塗糊。便打。乃曰。謝公千",
    "X64n1260_019:0152c17": "里來相訪。共話東山竹徑深。借與一龍騎出洞。若逢",
    "X64n1260_019:0152c18": "天旱便為霖。擲拄杖下座。公拜起。師曰收得龍麼。公",
    "X64n1260_019:0152c19": "曰已在者裏。師曰作麼生騎。公擺手作舞便行。師拊",
    "X64n1260_019:0152c20": "掌曰祇有者漢猶較些子。",
    "X64n1260_019:0152c21": "保寧勇禪師郭公提刑請陞座。郭公拈香云。法皷既",
    "X64n1260_019:0152c22": "鳴。寶香初爇。楊岐頂[寧*頁]門。請師重著楔。師卓拄杖一",
    "X64n1260_019:0152c23": "下曰。著楔已竟。大眾證明。又卓一下便下座。",
    "X64n1260_019:0152c24": "兜率悅禪師漕使無盡居士張公商英按部過分寧",
    "X64n1260_019:0153a01": "請五院長老就雲巖說法。師最後登座。橫拄杖曰。適",
    "X64n1260_019:0153a02": "來諸善知識橫拈竪放直立斜拋。換步移身藏頭露",
    "X64n1260_019:0153a03": "角。既於學士面前各納敗闕。未免喫兜率手中痛棒。",
    "X64n1260_019:0153a04": "到者裏不由甘與不甘。何故。見事不平爭忍得。衲僧",
    "X64n1260_019:0153a05": "正令自當行。卓拄杖下座。",
    "X64n1260_019:0153a06": "圓悟勤禪師呂左丞請上堂。云。一句語。全規矩。應出",
    "X64n1260_019:0153a07": "毗虗印。一種機。截眾流。透過祖師關。若是明眼人。已",
    "X64n1260_019:0153a08": "透過三千里。其或尚留觀聽猶滯皮膚。未免向第二",
    "X64n1260_019:0153a09": "義門重話會去也。所以道。知幻即離。不作方便。離幻",
    "X64n1260_019:0153a10": "即覺。亦無漸次。釋迦老子三世諸佛心髓一時頓現。",
    "X64n1260_019:0153a11": "便恁麼承當。全心即佛。全佛即心。心佛無二。更疑箇",
    "X64n1260_019:0153a12": "什麼。正當恁麼時。作麼生道。千古萬古黑漫漫。填溝",
    "X64n1260_019:0153a13": "塞壑無人會。",
    "X64n1260_019:0153a14": "陳大夫請上堂。云。有句無句。初無兩端。如藤倚樹。打",
    "X64n1260_019:0153a15": "作一片。樹倒藤枯。忍俊韓盧呵呵大笑。金毛獅子。若",
    "X64n1260_019:0153a16": "是鐵眼銅睛當陽覷透。便可以把斷要津不通凡聖。",
    "X64n1260_019:0153a17": "終不向他語言裏作窠窟。機境上受羅籠。所以道。言",
    "X64n1260_019:0153a18": "無展事。語不投機。承言者喪。滯句者迷。不落語言不",
    "X64n1260_019:0153a19": "立機關。布漫天網打衝浪魚。垂萬里鈎駐千里烏騅。",
    "X64n1260_019:0153a20": "也須還他大達之士始得。所以趙州勘破處為方便。",
    "X64n1260_019:0153a21": "玄沙蹉過處驗作家。雪峰輥毬。雲門顧鑑。睦州見成。",
    "X64n1260_019:0153a22": "俱胝一指。如生鐵鑄就通上徹下。只要箇本分人。忽",
    "X64n1260_019:0153a23": "若總不恁麼。又作麼生。委悉麼。了取平常心是道。饑",
    "X64n1260_019:0153a24": "來喫飰困來眠。復頌云。即心即佛開心印。非佛非心",
    "X64n1260_019:0153b01": "蹈大方。當處分身千百億。普光明殿放毫光。",
    "X64n1260_019:0153b02": "大慧杲禪師陳知縣請陞座。云。祖師道。通達本法心。",
    "X64n1260_019:0153b03": "無法無非法。悟了同未悟。無心亦無法。既無心又無",
    "X64n1260_019:0153b04": "法。却喚甚麼作本法。本法又作麼生通達。黃面老子",
    "X64n1260_019:0153b05": "云。心不妄取過去法。亦不貪著未來事。不於現在有",
    "X64n1260_019:0153b06": "所住。了達三世悉空寂。諸人還委悉麼。若未委悉。分",
    "X64n1260_019:0153b07": "明為諸人註破。不住現在此名為定。不著未來此名",
    "X64n1260_019:0153b08": "為慧。不取過去此名為智。亦謂之如來禪。亦謂之祖",
    "X64n1260_019:0153b09": "師禪。苟能於日用二六時中如是通達如是了悟。則",
    "X64n1260_019:0153b10": "此定此慧此智一一如空無有邊際。定慧智既無邊",
    "X64n1260_019:0153b11": "際。則當人日用神通光明亦無邊際。神通光明既無",
    "X64n1260_019:0153b12": "邊際。諸波羅密諸解脫門亦無邊際。波羅密解脫門",
    "X64n1260_019:0153b13": "既無邊際。此無住心亦無邊際。無住心既無邊際。徑",
    "X64n1260_019:0153b14": "山今日以此無邊際心說此無邊際法。奉為臣子陳",
    "X64n1260_019:0153b15": "亞卿祝吾君壽地久天長亦無邊際。正當恁麼時。依",
    "X64n1260_019:0153b16": "時及節一句作麼生道。舉拂子云。將此身心奉塵剎。",
    "X64n1260_019:0153b17": "是則名為報我皇。下座。",
    "X64n1260_019:0153b18": "應庵華禪師嚴教授請上堂。五百力士揭石義。萬仞",
    "X64n1260_019:0153b19": "崖前撒手行。十方世界一圍鐵。虗空背上白毛生。直",
    "X64n1260_019:0153b20": "饒拈却膱脂帽子。脫却鶻臭布衫。向報恩門下正好",
    "X64n1260_019:0153b21": "喫棒。何故。半夜起來屈膝坐。毛頭星現衲僧前。",
    "X64n1260_019:0153b22": "東山雲頂禪師九龍觀道士并三士人請上堂。儒門",
    "X64n1260_019:0153b23": "畫八卦造契書。不救六道輪迴。道門朝九皇鍊真氣。",
    "X64n1260_019:0153b24": "不達三祇劫數。我釋迦世尊洞三祇劫數。救六道輪",
    "X64n1260_019:0153c01": "迴。以大願攝人天。如風輪持日月。以大智破生死。若",
    "X64n1260_019:0153c02": "劫火焚秋毫。入得我門者自然轉變天地幽察鬼神。",
    "X64n1260_019:0153c03": "使須彌鐵圍大地大海入一毛孔中。一切眾生不覺",
    "X64n1260_019:0153c04": "不知。我說此法門如虗空俱含萬象。一為無量無量",
    "X64n1260_019:0153c05": "為一。若人得一即萬事畢。珍重。",
    "X64n1260_019:0153c06": "千巖長禪師曹居士請陞座。婺州信士曹仁卿同合",
    "X64n1260_019:0153c07": "宅貴眷就寺設齋表嚫。請老僧升座說法。老僧曰。諾。",
    "X64n1260_019:0153c08": "會麼。盡大地是箇老僧。盡大地是箇法座。更教老僧",
    "X64n1260_019:0153c09": "升什麼座。說什麼法。記得五六年前行橋時已曾到",
    "X64n1260_019:0153c10": "宅叨齋受嚫。今日山中三四百眾喫齋受嚫。人人歡",
    "X64n1260_019:0153c11": "歡喜喜。只者歡歡喜喜增仁卿多少長(福田)仁卿多少",
    "X64n1260_019:0153c12": "壽量。適來長老已為仁卿向法座上舉揚。老僧只喫",
    "X64n1260_019:0153c13": "齋受嚫便了。不用為蛇畫足。自然水到渠成。豈不見",
    "X64n1260_019:0153c14": "五祖演禪師云。端坐受供養。施主長安樂。趙州云。老",
    "X64n1260_019:0153c15": "僧在者裏坐地。更說什麼佛法無明。有條攀條無條",
    "X64n1260_019:0153c16": "攀例。忽有箇漢出來道。和尚你坐地分贓。他日作箇",
    "X64n1260_019:0153c17": "什麼填還他施主去。只向道。不作牛兮定作驢。因甚",
    "X64n1260_019:0153c18": "如此。大丈夫異類中行不是差事。",
    "X64n1260_019:0153c19": "古林茂禪師施主請上堂。佛佛授手。無邊剎境自他",
    "X64n1260_019:0153c20": "不隔於毫端。祖祖相傳。十世古今始終不離於當念。",
    "X64n1260_019:0153c21": "向上一路千聖不傳。直饒坐斷報化佛頭。未免墮在",
    "X64n1260_019:0153c22": "聲色堆裏。更向威音那畔獨振玄風。空劫已前單明",
    "X64n1260_019:0153c23": "自己。大似隔靴用拳頭抓癢。有甚快活處。所以道。群",
    "X64n1260_019:0153c24": "靈一源。假名為佛。體竭形銷而不滅。金流璞散而常",
    "X64n1260_019:0154a01": "存。百姓日用而不知。諸佛常知而獨用。以獨用無私",
    "X64n1260_019:0154a02": "之旨。常居乎有象之先。以日用不知之心。逈出乎真",
    "X64n1260_019:0154a03": "諦之表。無前無後無古無今。彼我混同聖凡不異。正",
    "X64n1260_019:0154a04": "與麼時如何。青山不鎻長飛勢。滄海合知來處高。擊",
    "X64n1260_019:0154a05": "拂子下座。",
    "X64n1260_019:0154a06": "石車乘禪師司理黃元公等請上堂。一句截流。全心",
    "X64n1260_019:0154a07": "即佛。萬機不到。全佛即心。到者裏心佛俱忘。復是何",
    "X64n1260_019:0154a08": "物。喝一喝。甜瓜徹蔕甜。苦瓜連根苦。",
    "X64n1260_019:0154a09": "箬庵問禪師眾官請上堂。隨波逐浪不遺一滴。截斷",
    "X64n1260_019:0154a10": "眾流不存毫末。一口吸盡西江。不與萬法為侶。且道",
    "X64n1260_019:0154a11": "是隨波逐浪。截斷眾流。龐居士道。十方同聚會。箇箇",
    "X64n1260_019:0154a12": "學無為。此是選佛場。心空及第歸。大家在者裏。豈不",
    "X64n1260_019:0154a13": "是心空及第。且無為又作麼生學。長江水上浪滔天。",
    "X64n1260_019:0154a14": "明月清風安可比。",
    "X64n1260_019:0154a15": "金大司空請上堂。師云。實際理地不受一塵。萬行門",
    "X64n1260_019:0154a16": "中不捨一法。若受一塵。法輪從何而轉。若捨一法。佛",
    "X64n1260_019:0154a17": "事何由而興。所以有力大人向劫濁苦海中為津為",
    "X64n1260_019:0154a18": "梁。逆行順行總莫可測。回天關轉地軸須是其人方",
    "X64n1260_019:0154a19": "能擔荷。吹陽春於既燼。樹福運於方興。結一時殊勝",
    "X64n1260_019:0154a20": "之緣。作千載賢良之合。風雲際會敲唱乘時。有此殊",
    "X64n1260_019:0154a21": "勝因。成此殊勝緣。具此殊勝願。得此殊勝福。不忘囑",
    "X64n1260_019:0154a22": "付。舉起便知。把手相呈。一超直。入且徹頭徹尾一句",
    "X64n1260_019:0154a23": "作麼生道。全憑舉鼎調羮手。撥轉如來正法輪。",
    "X64n1260_019:0154a24": "慶生提綱",
    "X64n1260_019:0154b01": "圓悟勤禪師周侍御請上堂。玄機透脫。融萬象於目",
    "X64n1260_019:0154b02": "前。至理高明。會千差於物表。一明一切明。一見一切",
    "X64n1260_019:0154b03": "見。一用一切用。一說一切說。直截根源。當陽顯露。若",
    "X64n1260_019:0154b04": "能於此洞達去。自己脚跟下一段大事。明於杲日。寬",
    "X64n1260_019:0154b05": "若太虗。可以修身。可以見性。可以祝一人上壽。可以",
    "X64n1260_019:0154b06": "種未來勝因。是故靈山拈花迦葉微笑。少林面壁神",
    "X64n1260_019:0154b07": "光傳心。於是中間如擊石火似閃電光。須是奇特人",
    "X64n1260_019:0154b08": "方明本分事。要知本分事還他奇特人。只如今日奇",
    "X64n1260_019:0154b09": "特本分底一句作麼生道。葵藿同傾仰。高祝萬年春。",
    "X64n1260_019:0154b10": "鄭太師請上堂。乃云。靈光未兆萬彚含太虗。一氣既",
    "X64n1260_019:0154b11": "彰華開世界起。過去諸佛現在諸佛未來諸佛皆同",
    "X64n1260_019:0154b12": "箇中出現。若天若人若群生無不從是中流出。以一",
    "X64n1260_019:0154b13": "處明百處千處光輝。一機轉千機萬機歷落。所以道",
    "X64n1260_019:0154b14": "淨法界身本無出沒。大悲願力示現受生。然而此悲",
    "X64n1260_019:0154b15": "此願此力。若是宿稟靈根具超脫種智。則才生下時",
    "X64n1260_019:0154b16": "已作獅子吼已具大神通。至於若行若住若坐若臥。",
    "X64n1260_019:0154b17": "或放行或把住。無不皆從諸聖頂[寧*頁]上縱橫十字。乃",
    "X64n1260_019:0154b18": "至享福享壽享富貴多子孫。悉承渠儂威力。正當恁",
    "X64n1260_019:0154b19": "麼時一句作麼生道。重重彰瑞氣。一一湧金蓮。復頌",
    "X64n1260_019:0154b20": "云。威音已前靈苗秀。到今光彩轉新鮮。萬卉芬芳風",
    "X64n1260_019:0154b21": "景麗。壽山高到大椿年。",
    "X64n1260_019:0154b22": "大慧杲禪師榮侍郎生日請陞座。僧問楊岐一頭驢",
    "X64n1260_019:0154b23": "為什麼只有三隻脚。師云你少喫水草。進云恁麼則",
    "X64n1260_019:0154b24": "覿面相呈更無回互。師云且莫詐明頭。進云。既是潘",
    "X64n1260_019:0154c01": "閬倒騎歸。為什麼攧殺黃番綽。師云非汝境界。進云",
    "X64n1260_019:0154c02": "爭柰即今何。師云且莫辜負老僧。進云恩大難酬。便",
    "X64n1260_019:0154c03": "禮拜。師乃云。楊岐一頭驢。只有三隻脚。潘閬倒騎歸。",
    "X64n1260_019:0154c04": "攧殺黃番綽。妙喜三十年前底註脚。今日被者僧對",
    "X64n1260_019:0154c05": "人天眾前華劈一上。不同小小。直得楊岐和尚拍手",
    "X64n1260_019:0154c06": "呵呵大笑。山河大地萬象森羅一時起舞。當恁麼時。",
    "X64n1260_019:0154c07": "且道是甚麼人證明。所以道。處處真。處處真。塵塵盡",
    "X64n1260_019:0154c08": "是本來人。真實說時聲不現。正體堂堂沒却身。作麼",
    "X64n1260_019:0154c09": "生是堂堂正體。未離兜率已降王宮。未出母胎度人",
    "X64n1260_019:0154c10": "已畢。豈不是堂堂正體。若作堂堂正體會則辜負釋",
    "X64n1260_019:0154c11": "迦老子。若不作堂堂正體會則辜負自己。自己既辜",
    "X64n1260_019:0154c12": "負。將甚麼與釋迦老子相見。若向者裏撥得一線路。",
    "X64n1260_019:0154c13": "方知釋迦老子在兜率天乘日輪香象降摩耶夫人",
    "X64n1260_019:0154c14": "胎。只是示現箇生底時節。以至一手指天一手指地",
    "X64n1260_019:0154c15": "云天上天下唯我獨尊。也只是與一切人作箇示現",
    "X64n1260_019:0154c16": "生相底樣子。若向者裏見得。不獨為釋迦老子出氣。",
    "X64n1260_019:0154c17": "亦乃與生身父母出氣。不獨為生身父母出氣。亦乃",
    "X64n1260_019:0154c18": "與一切有情出氣。正當恁麼時。且道承誰恩力。良久",
    "X64n1260_019:0154c19": "云。揮劍斫開人我易。推山塞斷是非難。",
    "X64n1260_019:0154c20": "博山來禪師魏國公徐六翁老居士誕日請上堂。因",
    "X64n1260_019:0154c21": "緣所生法。莊嚴世間相。了彼性空者。斯人具正眼。諸",
    "X64n1260_019:0154c22": "昆仲。心本無生。從緣有生。生緣勝故。佛種亦勝。法華",
    "X64n1260_019:0154c23": "經云。佛種從緣起。是故說一乘。作麼生是說一乘底",
    "X64n1260_019:0154c24": "道理。諸昆仲。毫端斂法界之方。滴水含滄海之濶。無",
    "X64n1260_019:0155a01": "明全諸佛之智。藏識潛增上之緣。理應箭鋒。事存圅",
    "X64n1260_019:0155a02": "葢。不可以思議而得之者也。諸昆仲。茲因魏國六翁",
    "X64n1260_019:0155a03": "老居士華筵大誕之辰。合郡眾居士於濟生庵中設",
    "X64n1260_019:0155a04": "此無遮大會為六翁居士祝壽。且道將何為祝耶。須",
    "X64n1260_019:0155a05": "彌耶滄海耶。大地耶草木叢林耶。若以須彌為壽。須",
    "X64n1260_019:0155a06": "彌高而有頂。若以滄海為壽。滄海深而有源。若以大",
    "X64n1260_019:0155a07": "地為壽。大地厚而有輪。若以草木叢林為壽。草木叢",
    "X64n1260_019:0155a08": "林多而有盡。惟以吾大圓覺中華藏界內香雲花雲",
    "X64n1260_019:0155a09": "幢旛雲音樂雲寶葢雲。若舉一若舉二若舉百若舉",
    "X64n1260_019:0155a10": "千。乃致百千萬億數中隨拈一微塵許。皆與有情無",
    "X64n1260_019:0155a11": "情等。與毗盧遮那等。皆可為居士祝壽也。雖然如是。",
    "X64n1260_019:0155a12": "不免為居士旁通箇消息。作麼生是旁通底消息。華",
    "X64n1260_019:0155a13": "藏界中纔一念。閻浮早已萬千年。珍重。",
    "X64n1260_019:0155a14": "箬庵問禪師慶誕陞座。今日是大玉太史不惜眉毛",
    "X64n1260_019:0155a15": "露頭露面底時節。此老于二千年前靈山會上親受",
    "X64n1260_019:0155a16": "釋迦老子遺囑。未離當處已到閻浮。未出母胎已成",
    "X64n1260_019:0155a17": "正覺。今日既不忘囑付。山僧插一瓣香為伊證明。還",
    "X64n1260_019:0155a18": "會麼。若也會得。便見目前山河大地若草若木若有",
    "X64n1260_019:0155a19": "情若無情同聲讚嘆以祝眉壽。且道山僧拄杖子又",
    "X64n1260_019:0155a20": "如何慶讚。卓拄杖一下云。南山不斷[卄/債]葱翠。東海方",
    "X64n1260_019:0155a21": "昇爛熳霞。巖壑久沾春富貴。濛濛新雨潤林華。",
    "X64n1260_019:0155a22": "施主誕日供僧請陞座。輕雲潑黛。薄霧描青。瑞氣生",
    "X64n1260_019:0155a23": "煙。紅霞開旭。藍田燦白玉之光。赤水耀驪珠之色。人",
    "X64n1260_019:0155a24": "與境會。事得理融。方能建最勝幢於普光殿中。樹功",
    "X64n1260_019:0155b01": "德林於眾香國土。毗耶非小。大千非廣。渤海非多。涔",
    "X64n1260_019:0155b02": "蹄非細。同此身心同此塵剎。同此行願同此福德。正",
    "X64n1260_019:0155b03": "當恁麼時。且誕生一句作麼生道。擊拂子云。一夜天",
    "X64n1260_019:0155b04": "香聞桂子。秋深還到葛洪家。下座。",
    "X64n1260_019:0155b05": "周居士請上堂。無量壽如來今日在山僧拄杖頭上",
    "X64n1260_019:0155b06": "放光動地。普告大眾說偈云。一切法不生。一切法不",
    "X64n1260_019:0155b07": "滅。生滅滅已盡。寂滅常現前。憍陳如尊者從旁忍俊",
    "X64n1260_019:0155b08": "不禁。义手當胸瞠眉努目道。古佛如來將謂(有多)少奇",
    "X64n1260_019:0155b09": "特三昧。與麼說話不出他座主圈繢。何足當今日因",
    "X64n1260_019:0155b10": "齋慶讚。無量壽如來忽然聳入山僧拄杖。變現八萬",
    "X64n1260_019:0155b11": "四千諸佛國土。普化八萬四千諸佛國土中香飯。徧",
    "X64n1260_019:0155b12": "設八萬四千獅子寶座。供養八萬四千諸大菩薩。普",
    "X64n1260_019:0155b13": "熏諸大菩薩八萬四千毛孔。於諸毛孔中各各具八",
    "X64n1260_019:0155b14": "萬四千無量無邊功德莊嚴。作此一期佛事已。拄杖",
    "X64n1260_019:0155b15": "子請質之曼殊大士。曼殊大士請質之維摩老人。眾",
    "X64n1260_019:0155b16": "中有知恩報德者麼。正好出來還飯錢。其或未然。拄",
    "X64n1260_019:0155b17": "杖子還他拄杖子。曼殊大士還他曼殊大士。維摩老",
    "X64n1260_019:0155b18": "人還他維摩老人。莫道默然好。卓拄杖。",
    "X64n1260_019:0155b19": "金大中丞慶誕請陞座。師云。祥雲繞座。瑞氣盤空。總",
    "X64n1260_019:0155b20": "握樞機。光揚化日。具匡時之略乃能展向上之猷。樹",
    "X64n1260_019:0155b21": "葢世之勳始得副大機之用。所以大人行大事。大智",
    "X64n1260_019:0155b22": "得大力。大材成大功。大德必大壽。三千里外橫按鏌",
    "X64n1260_019:0155b23": "鎁。殺活全彰體用兼舉。抒神力於盤根錯節之時。挈",
    "X64n1260_019:0155b24": "紛拏於振甲揮戈之日。揑聚也全身據定帷幄運籌。",
    "X64n1260_019:0155c01": "放開也百職維新海山永賴。是則大中丞豈翁居士",
    "X64n1260_019:0155c02": "生平夙抱歷劫素修。從靈山授記以來現宰官身。具",
    "X64n1260_019:0155c03": "大人作。所謂以出世心行世間法。不壞世間法能成",
    "X64n1260_019:0155c04": "出世心。此心行于身則中丞今日道成德備安富尊",
    "X64n1260_019:0155c05": "案。此心行于家則中丞今日祥麟瑞鳳克讓克恭。此",
    "X64n1260_019:0155c06": "心行于天下則中丞今日據寰中勅握閫外威。闢土",
    "X64n1260_019:0155c07": "開疆澤民&#;國。此心行于今日一時則現前緇素群",
    "X64n1260_019:0155c08": "機拱息眾望獨尊。鼓舞休明謳歌福運。且道正當恁",
    "X64n1260_019:0155c09": "麼時。祝壽一句又作麼生。須彌岌嶪同天地。億萬斯",
    "X64n1260_019:0155c10": "年肇太平。復偈云。九天雨露洽方新。特拜樞衡寵渥",
    "X64n1260_019:0155c11": "恩。壽域蕩平開化日。會看龍虎際風雲。",
    "X64n1260_019:0155c12": "陳行志為母祝壽請陞座。師云。行志為母祝壽。山僧",
    "X64n1260_019:0155c13": "何法可說。有說言思易窮。無法筭數莫極。大家隨例",
    "X64n1260_019:0155c14": "當齋。箇箇仰望不及。既仰望不及。且道有何奇特。拈",
    "X64n1260_019:0155c15": "拄杖云。昨日南山虎咬大蟲。東海鯉魚翻箇轉身跳",
    "X64n1260_019:0155c16": "入太湖波底。忽轟霹靂。直得莫氂縹緲。兩峯相對點",
    "X64n1260_019:0155c17": "頭云。大好消息。却被三家村土地從旁不憤笑云。長",
    "X64n1260_019:0155c18": "老長老好生饒舌。鄉子底裏愛說平易禪。何消你大",
    "X64n1260_019:0155c19": "驚小怪恁般廝結。殊不知拄杖子既到者裏却放過",
    "X64n1260_019:0155c20": "不得。卓拄杖云。慣釣鯨鯢沉巨浸。却憐蛙步輾泥沙。",
    "X64n1260_019:0155c21": "喝一喝復云。今日陳行志請為母親祝壽。一箇高興",
    "X64n1260_019:0155c22": "不知說到那裏去了。大眾灼然。陳行志請為母親祝",
    "X64n1260_019:0155c23": "壽。山僧却不是說底別事。久立珍重。",
    "X64n1260_019:0155c24": "牧雲門禪師歲旦董文學誕日上堂。大年初一光風",
    "X64n1260_019:0156a01": "霽日。好大眾。自從威音王已前直至如今。有佛世界",
    "X64n1260_019:0156a02": "無佛世界於中有(不可說不可說)日月。不可說不可說歲數。",
    "X64n1260_019:0156a03": "不可說不可說國土。無不盡從者一日子流出。直得",
    "X64n1260_019:0156a04": "皇風蕩蕩八表無垠。野老謳歌萬方無極。且有箇人",
    "X64n1260_019:0156a05": "出世恰好撞著者日子又如何。既承禮樂詩書後。定",
    "X64n1260_019:0156a06": "作頂冠束帶人。",
    "X64n1260_019:0156a07": "祈嗣提綱",
    "X64n1260_019:0156a08": "無相真禪師檀越祈嗣有應供菩薩請示眾。清凉山",
    "X64n1260_019:0156a09": "裏萬菩薩。盡是吾家屋裏人。珍重秋光去秋月。幾回",
    "X64n1260_019:0156a10": "圓闕幾回新。平安來往莫怱怱。海角天涯不易逢。須",
    "X64n1260_019:0156a11": "信善財纔斂念。依然如在覺城東。龍彪產兮真奇異。",
    "X64n1260_019:0156a12": "纔生已有食牛氣。薝蔔林深秋月圓。一片香風動天",
    "X64n1260_019:0156a13": "地。",
    "X64n1260_019:0156a14": "南石琇禪師琴川陳從道設齋求嗣上堂。饑來喫飯。",
    "X64n1260_019:0156a15": "困來打眠。踏著尋常一路。恁麼衲僧也甚希有。更要",
    "X64n1260_019:0156a16": "萬仞峰頭濶步。荊棘林裏翻身底。萬中無一。馬祖一",
    "X64n1260_019:0156a17": "喝百丈直得三日耳聾。黃檗聞之不覺吐舌。且道是",
    "X64n1260_019:0156a18": "尋常一路。是萬仞峰頭濶步。旃檀圍繞旃檀樹。獅子",
    "X64n1260_019:0156a19": "還生獅子兒。",
    "X64n1260_019:0156a20": "箬庵問禪師施主祈嗣請陞座。云。九夏功成。一期告",
    "X64n1260_019:0156a21": "滿。拄杖頭週遭向四天下走一轉身。元來祇是自家",
    "X64n1260_019:0156a22": "屋裏三條椽下七尺單前翻來覆去。了無些子奇特。",
    "X64n1260_019:0156a23": "雖然祇是自家屋裏。亦乃了無奇特。爭柰頭是頭底",
    "X64n1260_019:0156a24": "是底。驢是驢馬是馬。老僧是老僧闍黎是闍黎。寒時",
    "X64n1260_019:0156b01": "寒殺熱時熱殺。瞞盰儱侗有甚麼數。茄子瓠子那裏",
    "X64n1260_019:0156b02": "得知。今日適當解夏。施主入山營供。要山僧與他祈",
    "X64n1260_019:0156b03": "嗣。若喚作祈嗣又為諸人解夏。若喚作解夏又為他",
    "X64n1260_019:0156b04": "祈嗣。畢竟作麼生得相應去。拈拄杖云。丹山生鸑鷟。",
    "X64n1260_019:0156b05": "獅子產狻猊。不惜莖眉者。天然是俊兒。卓拄杖云。要",
    "X64n1260_019:0156b06": "一得一要二得二。從來言不虗發。汝諸人各各分明",
    "X64n1260_019:0156b07": "記取。下座。",
    "X64n1260_019:0156b08": "浴佛日施主祈嗣上堂。舉雲門拈世尊初生話。師云。",
    "X64n1260_019:0156b09": "磬山今日又且不然。雲門一棒。我只一杓。看取兒孫。",
    "X64n1260_019:0156b10": "擎頭戴角。",
    "X64n1260_019:0156b11": "飯僧提綱",
    "X64n1260_019:0156b12": "保寧勇禪師因施主飯僧上堂。問既無盡。答亦無窮。",
    "X64n1260_019:0156b13": "若據祖宗門下。本無如是事。若於建化門中。隨機施",
    "X64n1260_019:0156b14": "設亦大矣哉。永嘉云。嗟末法。惡時世。眾生薄福難調",
    "X64n1260_019:0156b15": "制。去聖遠兮邪見深。魔彊法弱多冤害。永嘉與麼道。",
    "X64n1260_019:0156b16": "且暫時曲順人情即不可。千古之下要且遭人檢點。",
    "X64n1260_019:0156b17": "何故。且我家本無是事。諸佛亦不曾出世。亦無佛可",
    "X64n1260_019:0156b18": "成。亦無法可說。亦無眾生可度。亦無煩惱可斷。亦無",
    "X64n1260_019:0156b19": "菩提可求。亦無涅槃可證。亦無前際中際後際。亦無",
    "X64n1260_019:0156b20": "正法像法末法。於一切法求其實性皆不可得。所以",
    "X64n1260_019:0156b21": "時亦不去來。法亦不生滅。不見道。一切法不生。一切",
    "X64n1260_019:0156b22": "法不滅。若能如是解。諸佛常現前。所以長沙云。盡十",
    "X64n1260_019:0156b23": "方世界是沙門一隻眼。盡十方世界是沙門全身。盡",
    "X64n1260_019:0156b24": "十方世界是箇真實人體。盡十方世界是解脫門。乃",
    "X64n1260_019:0156c01": "至佛及眾生有情無情有性無性皆同一體同一性",
    "X64n1260_019:0156c02": "同一相。亦無內外中間取捨愛憎斷常生滅染淨去",
    "X64n1260_019:0156c03": "來種種知解之所分別。若能如是。則三界不能收六",
    "X64n1260_019:0156c04": "道不能攝。於一切處運用去來無住無著。應物現形",
    "X64n1260_019:0156c05": "得大自在。或凡或聖或是或非。逆行順行天莫能測。",
    "X64n1260_019:0156c06": "所以永嘉到者裏出手不得。又記得本淨云。道體本",
    "X64n1260_019:0156c07": "無修。不修自合道。棄却一真性。來入閙浩浩。若逢修",
    "X64n1260_019:0156c08": "道人。第一莫向道。實謂誠實之言。保寧與麼也且隨",
    "X64n1260_019:0156c09": "方就圓。然雖如是。笑我者多。哂我者少。",
    "X64n1260_019:0156c10": "市戶請上堂。摩竭室不揜。方丈門再開。不惜眉毛者。",
    "X64n1260_019:0156c11": "橫身請入來。乃云。三界六道輪迴。業鏡難藏好醜。不",
    "X64n1260_019:0156c12": "須更滯他人。盡是自作自受。如今於諸人分上各自",
    "X64n1260_019:0156c13": "有一面業鏡子明歷歷地。且道是好是醜。試請迴頭",
    "X64n1260_019:0156c14": "自照看。又外道問世尊今日當說何法。尊云說定法。",
    "X64n1260_019:0156c15": "次日復問說何法。尊云說不定法。道云。昨日為什定。",
    "X64n1260_019:0156c16": "今日為什不定。尊云。昨日定。今日不定。諸仁者。是知",
    "X64n1260_019:0156c17": "佛法無有定相無不定相。隨機施設一切臨時。說有",
    "X64n1260_019:0156c18": "亦得說無亦得。說定亦得不定亦得。猶如太空蕩蕩",
    "X64n1260_019:0156c19": "無礙。一任穿鑿縱橫自在。如今若有人問保寧今日",
    "X64n1260_019:0156c20": "當說何法。即云說不定法。或次日問說何法。即云說",
    "X64n1260_019:0156c21": "定法。或問。昨日為什不定。今日為什定。即云。昨日不",
    "X64n1260_019:0156c22": "定。今日定。或問昨日不定事作麼生。即云未曾再謝",
    "X64n1260_019:0156c23": "知府在。或問今日定底作麼生。即云市戶已作茶筵",
    "X64n1260_019:0156c24": "了。謝畢乃云。引退潛藏志未從。世間何處可相容。依",
    "X64n1260_019:0157a01": "前却入塵泥去。物物頭頭露祖宗。拍禪床下座。",
    "X64n1260_019:0157a02": "五祖演禪師因齋上堂。不寒不暖喜春遊。士女傾心",
    "X64n1260_019:0157a03": "結預修。自覺一生如幻夢。始知百歲類浮漚。子規啼",
    "X64n1260_019:0157a04": "處真消息。芍藥開時野興幽。此箇門風誰會得。等閒",
    "X64n1260_019:0157a05": "白却少年頭。",
    "X64n1260_019:0157a06": "桐樹郭宅請上堂。桐林郭評事。家門幸食祿。性靜好",
    "X64n1260_019:0157a07": "吾宗。溫良如美玉。封疏請諸山營齋植洪福。二人長",
    "X64n1260_019:0157a08": "老共談玄。正值陽和二月天。渴鹿飲溪氷作水。野猿",
    "X64n1260_019:0157a09": "啼樹霧成煙。黃梅路上多知己。今日共乘般若船。乘",
    "X64n1260_019:0157a10": "船即不無。且道說箇什麼事。幸遇三春明媚。因行不",
    "X64n1260_019:0157a11": "妨掉臂。囉邏哩囉邏哩。乃拍手大笑云。是何曲調萬",
    "X64n1260_019:0157a12": "年歡。",
    "X64n1260_019:0157a13": "因齋上堂。二月中春物象鮮。盡塵沙界一般天。蒼苔",
    "X64n1260_019:0157a14": "雨洗去冬雪。野火風飄昨夜煙。危嶺乍聞猿嘯日。長",
    "X64n1260_019:0157a15": "江時見客乘船。人生幾度逢斯景。好是誠心種福田。",
    "X64n1260_019:0157a16": "真淨文禪師因施主上堂。佛以一音演說法。眾生隨",
    "X64n1260_019:0157a17": "類各得解。僧俗男女平等心。一一皆同證法界。",
    "X64n1260_019:0157a18": "夢菴信禪師因眾善友入寺請因緣設粥陞座。記得",
    "X64n1260_019:0157a19": "昔日甘贄行者入南泉寺設粥。乃請南泉和尚念誦。",
    "X64n1260_019:0157a20": "泉云為貍奴白牯念摩訶般若波羅密多。甘贄便出。",
    "X64n1260_019:0157a21": "泉粥後問典座甘贄在甚處。座云當時便去也。泉云",
    "X64n1260_019:0157a22": "打破粥鍋著。師召大眾云。甘贄設粥。功不浪施。南泉",
    "X64n1260_019:0157a23": "念誦。不妨親切。當時打破粥鍋。如今諸人如何修設。",
    "X64n1260_019:0157a24": "然雖如是。只如諸人設粥。忽然請山僧念誦。且道回",
    "X64n1260_019:0157b01": "向甚麼即是。若道為狸奴白牯。又是隨他脚跟轉。若",
    "X64n1260_019:0157b02": "道為燈籠露柱。不免依樣畫猫兒。若道為他增長福",
    "X64n1260_019:0157b03": "田。又是掩人之德。若只麼休去。又乃施無所歸。且道",
    "X64n1260_019:0157b04": "如何回向即是。以拄杖卓一下云。普同供養。",
    "X64n1260_019:0157b05": "密庵傑禪師施主請上堂。師據座顧視左右。驀拈拄",
    "X64n1260_019:0157b06": "杖云。今佛放光明。助發實相義。乃卓一下云。希有諸",
    "X64n1260_019:0157b07": "比丘。是中難比况。復提起云。還見蔣山拄杖子麼。朝",
    "X64n1260_019:0157b08": "到西天暮歸東土。向諸人道有世界以音聲為佛事。",
    "X64n1260_019:0157b09": "有世界以香飯為佛事。有世界以出入息為佛事。復",
    "X64n1260_019:0157b10": "卓一下云。且道者箇世界將什麼為佛事。擲下拄杖",
    "X64n1260_019:0157b11": "云。阿剌剌。四方八面活鱍鱍。",
    "X64n1260_019:0157b12": "楚石琦禪師楊府安人真如善住二居士入山齋僧",
    "X64n1260_019:0157b13": "上堂。沙門釋子。頭戴施主屋。脚踏施主地。口喫施主",
    "X64n1260_019:0157b14": "飯。身著施主衣。將什麼報答施主。入道不通理。復身",
    "X64n1260_019:0157b15": "還信施。長者八十一。其樹不生耳。若終日喫飯不曾",
    "X64n1260_019:0157b16": "咬破一粒米。終日著衣不曾挂著一縷絲。行不見行",
    "X64n1260_019:0157b17": "立不見立。十二時中不依倚一物。不見施者不見受",
    "X64n1260_019:0157b18": "者亦無施物。恁麼見解正是增上慢人。別造地獄著",
    "X64n1260_019:0157b19": "你在。總不恁麼時如何。大眾歸堂喫茶去。",
    "X64n1260_019:0157b20": "南石琇禪師施主設齋粥上堂。繁興大用。舉必全真。",
    "X64n1260_019:0157b21": "維摩以一鉢飯飽三萬二千菩薩。甘贄行者設粥南",
    "X64n1260_019:0157b22": "泉打破粥鍋。且道是繁興大用不是繁興大用。等閒",
    "X64n1260_019:0157b23": "認得東風面。萬紫千紅總是春。",
    "X64n1260_019:0157b24": "施齋田提綱",
    "X64n1260_019:0157c01": "疎山性禪師疎溪施主施齋田請上堂。人人一坐具。",
    "X64n1260_019:0157c02": "方圓儼今昔。行坐不曾移。歲寒消劫石。更不屬陰陽。",
    "X64n1260_019:0157c03": "又不輸糧役。四至既分明。契券親委悉。復證者田地。",
    "X64n1260_019:0157c04": "大自在休息。那箇不具足。受用無窮極。如是布施汝。",
    "X64n1260_019:0157c05": "如何不感激。養十方佛種。常生大智食。轉施諸凡聖。",
    "X64n1260_019:0157c06": "不思議功德。不是有心求。不是無心得。須悟春風意。",
    "X64n1260_019:0157c07": "莫認春山碧。無上大因緣。知恩念來歷。因果既無差。",
    "X64n1260_019:0157c08": "宜應全道力。較彼來處功。羮飯銅鐵汁。驀然畫斷。三",
    "X64n1260_019:0157c09": "輪虗空爭覓踪跡。燈籠露柱。秋收依舊山堆嶽積。卓",
    "X64n1260_019:0157c10": "拄杖云。柳絮隨風。葵花向日。",
    "X64n1260_019:0157c11": "供羅漢提綱",
    "X64n1260_019:0157c12": "無相真禪師供羅漢示眾。應供真人著眼高。海山來",
    "X64n1260_019:0157c13": "往不辭勞。也知為瑞為祥處。惹得天花上毳袍。石梁",
    "X64n1260_019:0157c14": "方廣路非遙。薝蔔堂中信手招。尊者半千誰是主。海",
    "X64n1260_019:0157c15": "天雲靜月輪高。",
    "X64n1260_019:0157c16": "真淨文禪師供羅漢上堂。方上人今日為施主供養",
    "X64n1260_019:0157c17": "羅漢。且道羅漢來也無。若來。在什麼處。若不來。又供",
    "X64n1260_019:0157c18": "養他作什麼。乃顧謂大眾云。要識真羅漢麼。元來總",
    "X64n1260_019:0157c19": "在者裏。復召云。方上座還見麼。正好供養。來無所從。",
    "X64n1260_019:0157c20": "去無所至。一一不生。一一不滅。性真妙明。常住世間。",
    "X64n1260_019:0157c21": "清淨本然。周遍法界。若也如是。萬兩黃金亦消得。若",
    "X64n1260_019:0157c22": "不如是。滴水難消。老僧隨例餐[飢-几+追]子。也得三文買草",
    "X64n1260_019:0157c23": "鞋。",
    "X64n1260_019:0157c24": "上堂。山門今日供養羅漢。為十方檀越酬還心願。亡",
    "X64n1260_019:0158a01": "者生天。現存獲福。召云。大眾。但祇隨例餐[飢-几+追]子。莫問",
    "X64n1260_019:0158a02": "人間短與長。復拈起拄杖云。我生已盡。梵行已立。所",
    "X64n1260_019:0158a03": "作已辦。不受後有。三界不柰伊何。堪受人天供養。者",
    "X64n1260_019:0158a04": "一隊少叢林漢。總好與二十拄杖。喝一喝下座。",
    "X64n1260_019:0158a05": "供養羅漢上堂。三界惟心萬法唯識。未有一法不從",
    "X64n1260_019:0158a06": "心之所生。心若滅也一切法滅。所以過去心不可得。",
    "X64n1260_019:0158a07": "未來心不可得。現在心不可得。三際既不有。一心何",
    "X64n1260_019:0158a08": "所生。大眾。但盡浮想盡。證阿羅漢。浮想不盡。總屬流",
    "X64n1260_019:0158a09": "浪生死。喝一喝下座。",
    "X64n1260_019:0158a10": "上堂。今日供養羅漢。夜來四方高人諷誦妙法蓮華",
    "X64n1260_019:0158a11": "經安樂行品一遍。大眾。作麼生是安樂行。擬心早不",
    "X64n1260_019:0158a12": "安樂了也。乃喝一喝云。豈不是安樂行。如何是透法",
    "X64n1260_019:0158a13": "身句。北斗裏藏身豈不是安樂行。如何是祖師西來",
    "X64n1260_019:0158a14": "意。庭前栢樹子豈不是安樂行。如何是超佛越祖之",
    "X64n1260_019:0158a15": "談。糊餅豈不是安樂行。以至僧俗大眾一一清淨光",
    "X64n1260_019:0158a16": "明住持豈不是安樂行。乃至一佛二菩薩一一羅漢",
    "X64n1260_019:0158a17": "一一辟支佛無不清淨實相住持所謂安樂行也。大",
    "X64n1260_019:0158a18": "眾。唯有髻中寶珠不妄與之。雖然不與。你人人具足。",
    "X64n1260_019:0158a19": "十二時中光明烜赫。阿誰欠少。還會麼。歸堂喫茶去。",
    "X64n1260_019:0158a20": "喝一喝下座。",
    "X64n1260_019:0158a21": "供養羅漢上堂。大眾。一切法即諸佛法。一切心即諸",
    "X64n1260_019:0158a22": "佛心。一切語即諸佛語。一切道即羅漢道。法也心也",
    "X64n1260_019:0158a23": "語也道也。且道是一也是二也。是同也是別也。二由",
    "X64n1260_019:0158a24": "一有一亦莫守。一心不生萬法無咎。",
    "X64n1260_019:0158b01": "楚石琦禪師因齋羅漢上堂。風生古殿。月轉回廊。香",
    "X64n1260_019:0158b02": "煙合匝。燈燭熒煌。賓頭盧尊者應供四天下。無一處",
    "X64n1260_019:0158b03": "不到。還到此間麼。此間是什麼所在說到不到。合掌",
    "X64n1260_019:0158b04": "云。三德六味。施佛及僧。便下座。",
    "X64n1260_019:0158b05": "放生提綱",
    "X64n1260_019:0158b06": "雪竇顯禪師放白[鳥*閑]示眾。朱冠青戢雪為毛。不近鸞",
    "X64n1260_019:0158b07": "凰意亦高。放你雲林莫回首。如今何處是仙曹。",
    "X64n1260_019:0158b08": "無相真禪師施主送魚放生示眾。死水浸著未是作",
    "X64n1260_019:0158b09": "家。大海番身不妨脫洒。蘆山今日通一線道。須貴各",
    "X64n1260_019:0158b10": "得自由。休更貪他香餌。信得及去。千尺絲綸惹絆不",
    "X64n1260_019:0158b11": "住。縵天大網誰敢羅籠。一跳便過龍門。不怕掀天動",
    "X64n1260_019:0158b12": "地。遇大旱則為霖雨。著意嘉惠生靈。十千天子齊立",
    "X64n1260_019:0158b13": "下風。怒海鯤鵬仰望不及。良久云。若到者箇田地。不",
    "X64n1260_019:0158b14": "得辜負老僧。",
    "X64n1260_019:0158b15": "中峰本禪師瞿運使卒哭藥師道場放生。紅芍藥邊",
    "X64n1260_019:0158b16": "方舞蝶。碧梧桐裏正啼鶯。目前大道無遮障。自是眾",
    "X64n1260_019:0158b17": "生沒路行。由是今日藥師如來與近故少中大夫兩",
    "X64n1260_019:0158b18": "浙都運瞿公於一毫端上起大道場。作百寶莊嚴佛",
    "X64n1260_019:0158b19": "事。本上座因齋慶讚。普為諸含識指箇路頭去也。教",
    "X64n1260_019:0158b20": "中道。三界無法。何處求心。心不可求。法將安寄。便見",
    "X64n1260_019:0158b21": "十方世界是清淨法身。十方世界是藥師十二願海。",
    "X64n1260_019:0158b22": "審如是。有羽者聽其高飛。有足者不妨遠舉。帶甲者",
    "X64n1260_019:0158b23": "潛於深淵。負鱗者縱於巨壑。無一眾生不成正覺。無",
    "X64n1260_019:0158b24": "一眾生不入圓明。雖然如是。只如古人道。門裏出身",
    "X64n1260_019:0158c01": "易。身裏出門難。且道不涉易難如何是超然獨脫底",
    "X64n1260_019:0158c02": "句。乃放生云。衝開盡是通霄路。透出無非解脫門。",
    "X64n1260_019:0158c03": "箬庵問禪師西湖放生示眾。南山起雲北山雨。秋色",
    "X64n1260_019:0158c04": "滿湖鷗鵠舞。驀然拄杖化為龍。大地含生失本據。連",
    "X64n1260_019:0158c05": "累旁觀多少人。搥胷叫屈稱冤苦。山僧瞬目笑顏開。",
    "X64n1260_019:0158c06": "剎那共入無生路。還委麼。我若向刀山。刀山自摧折。",
    "X64n1260_019:0158c07": "我若向地獄。地獄自消滅。拍手云。透網金鱗休滯水。",
    "X64n1260_019:0158c08": "摩雲俊鶻合冲霄。",
    "X64n1260_019:0158c09": "湖舟放生陞座。師云。縵天布網。要入入不得。要出出",
    "X64n1260_019:0158c10": "不得。直饒轉得身來。已是皮穿肉綻。欲得搏九萬雲",
    "X64n1260_019:0158c11": "徙九萬里。也須是不脛而走無翼而飛底始得。良久",
    "X64n1260_019:0158c12": "云。不貪香餌味。始是碧潭龍。今辰奉為闔城善信結",
    "X64n1260_019:0158c13": "社放生。上祝皇圖祈消兵祲。且天下太平干戈永息",
    "X64n1260_019:0158c14": "一句作麼生道。聽取一頌。鳶自飛兮魚自躍。弋何慕",
    "X64n1260_019:0158c15": "也釣何驚。共瞻一片湖山色。仰沐皇恩浩蕩仁。",
    "X64n1260_019:0158c16": "供法衣提綱",
    "X64n1260_019:0158c17": "白雲端禪師施主捨法衣。云。龍披一縷。金翅不吞。當",
    "X64n1260_019:0158c18": "時若一口吞盡。豈不天下太平。且道那箇是吞不盡",
    "X64n1260_019:0158c19": "底。拈起法衣角示眾云。者箇豈不是吞不盡底。還見",
    "X64n1260_019:0158c20": "麼。等閒挂在肩頭上。也勝時人著錦衣。",
    "X64n1260_019:0158c21": "真淨文禪師施主捨法衣上堂。師云。諸佛出世。咸披",
    "X64n1260_019:0158c22": "此衣說法度人。洞山今日亦披此衣說法度人。遂拈",
    "X64n1260_019:0158c23": "起衣角召大眾云。還有不受惡水潑者麼。良久云。月",
    "X64n1260_019:0158c24": "到天心白。波歸海上清。",
    "X64n1260_019:0159a01": "施主捨法衣上堂。大眾。諸佛法衣。得之者出三界。離",
    "X64n1260_019:0159a02": "五欲。成大道。度眾生。遂舉衣云。舉起也地獄停酸修",
    "X64n1260_019:0159a03": "羅息戰。放下也帝釋搖頭諸天罷樂。不舉不放十方",
    "X64n1260_019:0159a04": "法界情與無情同成佛道。未審施法衣者成得箇甚",
    "X64n1260_019:0159a05": "麼。良久云。自從盧老收歸後。須信人人總有之。",
    "X64n1260_019:0159a06": "圓悟勤禪師施主捨法衣上堂。云。迦葉擕坐鷄足峰。",
    "X64n1260_019:0159a07": "老盧持過大庾嶺。如今披向寶華座。孤光逈逈高峰",
    "X64n1260_019:0159a08": "頂。且道是同是別。錦衣公子貴。林下道人高。",
    "X64n1260_019:0159a09": "應庵華禪師廣德軍趙中大施法衣請小參。師乃舉",
    "X64n1260_019:0159a10": "教中道。若以色見我。以音聲求我。是人行邪道。不能",
    "X64n1260_019:0159a11": "見如來。乃喝一喝云。諸人還聞麼。要且不是聲。提起",
    "X64n1260_019:0159a12": "袈裟角云。諸人還見麼。要且不是色。既不向聲色上",
    "X64n1260_019:0159a13": "辨。向什麼處見如來。若道二六時中一動一靜一語",
    "X64n1260_019:0159a14": "一默折旋俯仰處見如來。即是認賊為子。若道不向",
    "X64n1260_019:0159a15": "二六時中動靜語默折旋俯仰處辨。正是癡狂外邊",
    "X64n1260_019:0159a16": "走。到者裏若是明眼漢瞞他一點不得。豈不見本仁",
    "X64n1260_019:0159a17": "和尚道。尋常不欲向聲前句後鼓弄人家男女。要且",
    "X64n1260_019:0159a18": "聲不是聲。色不是色。時有出問如何是聲不是聲。仁",
    "X64n1260_019:0159a19": "云喚作色得麼。曰如何是色不是色。仁云喚作聲得",
    "X64n1260_019:0159a20": "麼。且道為你說答你話。若辨得出。於佛法中不妨有",
    "X64n1260_019:0159a21": "箇入處。雪竇拈云。本仁也甚奇怪。要且貪觀天上。既",
    "X64n1260_019:0159a22": "非聲前句後。從什麼處入。師拈云。雪竇到者裏盡其",
    "X64n1260_019:0159a23": "神通無插手處。只如道既非聲前句後從什麼處入。",
    "X64n1260_019:0159a24": "往往十箇有五雙蹉過。還知薦福落虗麼。一箭落雙",
    "X64n1260_019:0159b01": "鵰。了智上人遠自廣德持判府中大回施俸資特就",
    "X64n1260_019:0159b02": "今辰齋僧營辦種種佛事。及捨法衣一頂與山僧受",
    "X64n1260_019:0159b03": "用。乃命小參舉揚正法眼藏涅槃妙心。集此無涯上",
    "X64n1260_019:0159b04": "善並用祝陪台筭并諸寶眷福壽延鴻。不盡功德四",
    "X64n1260_019:0159b05": "恩總報三有齊資。法界有情同圓種智。判府中大雖",
    "X64n1260_019:0159b06": "未參識。竊聞深知有此一段大事。雖相去千有餘里。",
    "X64n1260_019:0159b07": "而未甞隔一絲毫許。正所謂千里同風也。既作宗門",
    "X64n1260_019:0159b08": "外護而又於此道不倦。信知於過去無量塵沙劫中",
    "X64n1260_019:0159b09": "熏習得熟。纔出頭來一撥便轉。豈在忉忉也。然做工",
    "X64n1260_019:0159b10": "夫別無他術。只要有大信根。具大種智。知有此事。於",
    "X64n1260_019:0159b11": "二六時中行住坐臥處切切提撕看是什麼道理。但",
    "X64n1260_019:0159b12": "恁麼推來推去。推到無依倚處。驀地撞著更不費絲",
    "X64n1260_019:0159b13": "毫氣力。便是從孃肚裏出來底。未甞別有一物與你",
    "X64n1260_019:0159b14": "也。與他從上佛祖同一受用。正如斬一綟絲一斬一",
    "X64n1260_019:0159b15": "切斬。如染一綟絲一染一切染。前後際斷。三祇劫空。",
    "X64n1260_019:0159b16": "覓其虗空了不可得。全體是箇金剛正體。了無出沒。",
    "X64n1260_019:0159b17": "在諸佛分上不曾添一絲毫。在凡夫身中不曾減一",
    "X64n1260_019:0159b18": "絲毫。如水洗水似金博金。有時拈一莖草作丈六金",
    "X64n1260_019:0159b19": "身。有時將丈六金身作一莖草。擒縱自在殺活自由。",
    "X64n1260_019:0159b20": "者箇話頭乃從昔靈山會上黃面老子處來。佛佛祖",
    "X64n1260_019:0159b21": "祖以心契心。至於今日未甞有一絲毫許錯悞。謂之",
    "X64n1260_019:0159b22": "正法眼藏涅槃妙心。未有天地未有日月未有人倫",
    "X64n1260_019:0159b23": "已前。此心亦逼塞虗空。逮乎天地既分有日月人倫。",
    "X64n1260_019:0159b24": "此心亦逼塞虗空。所以道生也恁麼死也恁麼。要且",
    "X64n1260_019:0159c01": "生死籠罩他不得。何故。為他著著有出身之路。不見",
    "X64n1260_019:0159c02": "教中道。若在長者。長者中尊。為說勝法。若在居士。居",
    "X64n1260_019:0159c03": "士中尊。斷其貪著。若在剎利。剎利中尊。教以忍辱。若",
    "X64n1260_019:0159c04": "在婆羅門。婆羅門中尊。除其我慢。若在大臣。大臣中",
    "X64n1260_019:0159c05": "尊。教以正法。若在王子。王子中尊。示以忠孝。若在內",
    "X64n1260_019:0159c06": "宮。內宮中尊。化正宮女。若在庶民。庶民中尊。令興福",
    "X64n1260_019:0159c07": "力。若在梵天。梵天中尊。誨以勝慧。若在帝釋。帝釋中",
    "X64n1260_019:0159c08": "尊。示現無常。若在護世。護世中尊。護諸眾生。此葢從",
    "X64n1260_019:0159c09": "清淨微妙根本智中廣發如是勝妙方便大解脫門。",
    "X64n1260_019:0159c10": "又謂之金剛正體。又謂之頂王三昧。又謂之浮幢王",
    "X64n1260_019:0159c11": "剎海。又謂之第一義。至於楊岐和尚以金剛圈栗棘",
    "X64n1260_019:0159c12": "蓬揭示學者。洞明少室直指之由。其變通逸格超量",
    "X64n1260_019:0159c13": "得大自在。與一切人抽釘拔楔解粘去縛。令各各自",
    "X64n1260_019:0159c14": "證透頂透底。要且不可以心知。不可以識識。長沙和",
    "X64n1260_019:0159c15": "尚道。我若舉揚宗教。法堂前草深一丈。事不獲已。所",
    "X64n1260_019:0159c16": "以向諸人道。盡十方世界是沙門眼。盡十方世界是",
    "X64n1260_019:0159c17": "沙門全身。盡十方世界是自己光明。盡十方世界在",
    "X64n1260_019:0159c18": "自己光明裏。盡十方世界無一人不是自己。我甞向",
    "X64n1260_019:0159c19": "諸人道。三世諸佛共盡法界。眾生是摩訶般若光。光",
    "X64n1260_019:0159c20": "未發時汝等諸人向什麼處委。光未發時尚無佛無",
    "X64n1260_019:0159c21": "眾生消息。既無佛無眾生消息且道大地山河日月",
    "X64n1260_019:0159c22": "星辰人畜草芥纖洪長短從什麼處得來。還知落處",
    "X64n1260_019:0159c23": "麼。天上有星皆拱北。人間無水不朝東。",
    "X64n1260_019:0159c24": "箬庵問禪師施主送法衣示眾。師拈起法衣角云。者",
    "X64n1260_019:0160a01": "箇是黃面老子遞代傳持底。今日因甚却自信心檀",
    "X64n1260_019:0160a02": "越屋裏送來。山僧既不囊藏被葢。索性對人天眾前",
    "X64n1260_019:0160a03": "一回舉似。還知麼。拈來不隔寸絲頭。一片雲霞爛不",
    "X64n1260_019:0160a04": "收。有意氣時添意氣。得風流處且風流。",
    "X64n1260_019:0160a05": "供法衣上堂。蜀錦吳綾。攢花簇巧。爛紅妍紫。溢彩增",
    "X64n1260_019:0160a06": "輝。奪驪龍項下之光。捋猛虎鬚邊之利。衲僧家箇箇",
    "X64n1260_019:0160a07": "牙如劍樹口似血盆。誰肯輸機納款。所以道。從天降",
    "X64n1260_019:0160a08": "下則貧窮。從地涌出則富貴。法王大寶現成。自然不",
    "X64n1260_019:0160a09": "求而至。入荒田不揀。信手便拈來。覿面互施呈。舉一",
    "X64n1260_019:0160a10": "不舉二。到者裏脫珍御服著獘垢衣。得妙回途入廛",
    "X64n1260_019:0160a11": "垂手一句且作麼生道。隨身竿木逢場戲。百草頭邊",
    "X64n1260_019:0160a12": "見祖師。",
    "X64n1260_019:0160a13": "侍者供法衣上堂。披如來衣。坐如來座。行如來事。三",
    "X64n1260_019:0160a14": "脚蝦蟆著錦襠。風吹不動堦前樹。馬祖扭鼻。野鴨子",
    "X64n1260_019:0160a15": "沒處去。百丈捲席。大用現前不存規矩。堪笑南陽老",
    "X64n1260_019:0160a16": "國師。負汝負吾成指注。點即不到。到即不點。三十年",
    "X64n1260_019:0160a17": "後莫道金山者裏有屈無叫處。",
    "X64n1260_019:0160a19": "列祖提綱錄卷第十九"
}