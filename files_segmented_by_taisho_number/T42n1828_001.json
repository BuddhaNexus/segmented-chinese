{
    "T42n1828_001:0311a03": "瑜伽論記卷第一(之上)(論本第一卷)",
    "T42n1828_001:0311a05": "釋遁倫集撰",
    "T42n1828_001:0311a06": "論本卷第一",
    "T42n1828_001:0311a07": "初發論端六門分別。一敘所為。二彰所因三",
    "T42n1828_001:0311a08": "明宗要。四顯藏攝。五解題目。六釋本文。第一",
    "T42n1828_001:0311a09": "敘所為者。此論所為有何等耶。如釋論明。有",
    "T42n1828_001:0311a10": "十番兩緣。一為法久住及利有情故。二為聖",
    "T42n1828_001:0311a11": "教已隱沒者重開顯。未隱沒者倍興盛。及有",
    "T42n1828_001:0311a12": "情界中有種姓者出生死。無種姓者脫惡趣",
    "T42n1828_001:0311a13": "故。三為捨無見及有見故。四為成熟菩薩",
    "T42n1828_001:0311a14": "性人唯依大教遍於諸乘文義行果生巧便",
    "T42n1828_001:0311a15": "智斷障得果自他俱利。及二乘無性亦依大",
    "T42n1828_001:0311a16": "教各於自乘文義行果生智斷伏得自乘果離",
    "T42n1828_001:0311a17": "惡趣故。五為執著邪教不信大乘者。及於深",
    "T42n1828_001:0311a18": "經種種意趣迷亂誹毀者令生信解故。六為",
    "T42n1828_001:0311a19": "攝益樂略言論及樂廣者故。七為立正論及",
    "T42n1828_001:0311a20": "破邪故。八為顯三性有無及世間道理證得",
    "T42n1828_001:0311a21": "勝義四法門故。九為開隨轉真實二種理門令",
    "T42n1828_001:0311a22": "知二藏三藏法教不違。及開因緣唯識無相",
    "T42n1828_001:0311a23": "真如四理門令修觀行有差別故。十為示境",
    "T42n1828_001:0311a24": "別令知諸法體相位別。及示行別令知三乘",
    "T42n1828_001:0311a25": "方便根本果差別故。如是等類所為諸緣。處",
    "T42n1828_001:0311a26": "處經論種種異說。當知皆是此論所為。第二",
    "T42n1828_001:0311a27": "彰所因者。按釋論等云。佛涅槃後魔事紛起。",
    "T42n1828_001:0311a28": "部執競興。多著有見。龍猛菩薩證極喜地。採",
    "T42n1828_001:0311a29": "集大乘無相空教造中論等。究暢真要除彼",
    "T42n1828_001:0311b01": "有見。聖提婆等諸大論師造百論等。弘闡大",
    "T42n1828_001:0311b02": "義。由是眾生復著空見。九百年時有出家士",
    "T42n1828_001:0311b03": "名阿僧佉。唐云無著。應中印度阿瑜陀國(本生處者",
    "T42n1828_001:0311b04": "北印度犍馱羅國是也)其國王城西五百里。營立禪省。領",
    "T42n1828_001:0311b05": "數百人授以禪法。無著為人位登初地。證法",
    "T42n1828_001:0311b06": "光定得大神通。事大慈尊請說此論等。慈氏",
    "T42n1828_001:0311b07": "菩薩隨無著機。恒於夜分從知足天降於禪",
    "T42n1828_001:0311b08": "省。為說五論之頌。一瑜伽論。二分別觀所",
    "T42n1828_001:0311b09": "名分別瑜伽論。三大莊嚴論。四辨中邊。五金",
    "T42n1828_001:0311b10": "剛般若。于時門人或見光明不見相好不聞",
    "T42n1828_001:0311b11": "教授。或見相好不聞教法。或見聞者。然世代",
    "T42n1828_001:0311b12": "玄遠名既湮滅。唯有無著天人共知感慈氏",
    "T42n1828_001:0311b13": "化飡受諸教。今此論中理無不窮事無不盡",
    "T42n1828_001:0311b14": "文無不釋義無不詮疑無不遣執無不破行無",
    "T42n1828_001:0311b15": "不備果無不證。自非玄鑒高士敦能唱和於",
    "T42n1828_001:0311b16": "此者哉。奘法師以超世之量悼還源之梗流。",
    "T42n1828_001:0311b17": "故能出玉門而遐征戾金沙而殉道。乃到中",
    "T42n1828_001:0311b18": "印度摩揭陀國那爛陀寺。遇大三藏尸羅跋",
    "T42n1828_001:0311b19": "陀羅。始聞此論文義領會意若瀉瓶。雖復所",
    "T42n1828_001:0311b20": "逕諸國備通群章之妙。而研究法相特思於",
    "T42n1828_001:0311b21": "茲文。既而旋軔上京。奉詔於弘福寺以貞觀",
    "T42n1828_001:0311b22": "二十一年五月十五日肇譯此論。至二十二",
    "T42n1828_001:0311b23": "年五月十五日絕筆解坐。此論梵本有四萬",
    "T42n1828_001:0311b24": "頌。頌三十二言。譯為一百卷。自佛法東流年",
    "T42n1828_001:0311b25": "載修遠。雖聞十七地論之名。而不知十七者",
    "T42n1828_001:0311b26": "何也。地持善戒但是菩薩一地。決定藏論是",
    "T42n1828_001:0311b27": "決擇分初。自餘漢土皆未之有(善戒經是求那跋摩譯。地持論是",
    "T42n1828_001:0311b28": "曇無讖譯。傳聞梁武帝時。真諦太清四年歲次庚午十月。往富春令陸元哲宅。為擇瓊等二十名德翻十七地論。",
    "T42n1828_001:0311b29": "始得五卷)。今始部分具足。文義圓明。蕩蕩乎明大",
    "T42n1828_001:0311c01": "明於重宥。鍠鍠焉聲希聲於宇內。斯可謂整",
    "T42n1828_001:0311c02": "蹄駕於玄途。闢幽關乎虛室者也。第三明宗",
    "T42n1828_001:0311c03": "要者。釋論下云。又十七地具攝一切文義略",
    "T42n1828_001:0311c04": "盡。後之四分皆為解釋十七地中諸要文義。",
    "T42n1828_001:0311c05": "故所不離瑜伽師地。由是此論用十七地以",
    "T42n1828_001:0311c06": "為宗要。第四顯藏攝者。釋論下云。雖復通明",
    "T42n1828_001:0311c07": "諸乘境等。然說者問答決擇諸法性相。意為",
    "T42n1828_001:0311c08": "菩薩令一切皆得善巧修成佛果利樂無窮。是",
    "T42n1828_001:0311c09": "故此論屬菩薩藏阿毘達磨。欲令菩薩得勝",
    "T42n1828_001:0311c10": "智故。第五解題目者。首稱瑜伽師地論本地",
    "T42n1828_001:0311c11": "分中五識身相應地第一。解云。瑜伽師地論",
    "T42n1828_001:0311c12": "者。前乃標一部之總名也。印度本音稱曰瑜",
    "T42n1828_001:0311c13": "伽。唐無正名。如瞿通九義無當一名。故置本",
    "T42n1828_001:0311c14": "音。今安瑜伽意亦如是。且就一義名曰相應。",
    "T42n1828_001:0311c15": "釋論總出體云。謂一切乘境行果等所有諸",
    "T42n1828_001:0311c16": "法皆名瑜伽。一切竝有方便善巧相應義故。",
    "T42n1828_001:0311c17": "此中意說三乘所有境行果法竝名瑜伽。其",
    "T42n1828_001:0311c18": "境與行果其行與果法竝有方便善巧相應義",
    "T42n1828_001:0311c19": "故。方便善巧之體。若依十度以後得智而為",
    "T42n1828_001:0311c20": "自體。顯內顯外二善巧故。唯以別境慧為其",
    "T42n1828_001:0311c21": "體性。今此善巧依釋下文以作意慧二法為",
    "T42n1828_001:0311c22": "性。若於此作意復於此證達。故境行果皆不",
    "T42n1828_001:0311c23": "相違。注心洞融竝不乖故。按釋論中境行果",
    "T42n1828_001:0311c24": "三各三別釋。境中有總有別。總中云謂一切",
    "T42n1828_001:0311c25": "境無顛倒性。不相違性。能隨順性。趣究竟性。",
    "T42n1828_001:0311c26": "與正理教行果相應。故名瑜伽。如次四境與",
    "T42n1828_001:0311c27": "理教行果相應不違。諸心所緣名之為境。諸",
    "T42n1828_001:0311c28": "智所證名之為理。理深境淺。心所取境無顛",
    "T42n1828_001:0311c29": "倒性。即所執無有為無為有。與智所證理不",
    "T42n1828_001:0312a01": "相違。其我法有有無為無。境顛倒性情謂然。",
    "T42n1828_001:0312a02": "非實如是。不順正理故。境無倒性與理相應。",
    "T42n1828_001:0312a03": "境不違教。能隨順行能趣究果。準亦可知。或",
    "T42n1828_001:0312a04": "四即是四重二諦。此四境與理教行果共相",
    "T42n1828_001:0312a05": "應故。別釋境中引其五教以成六境。一或說",
    "T42n1828_001:0312a06": "觀待等四道理名瑜伽。此四總攝一切正道",
    "T42n1828_001:0312a07": "理故。或說二十四不相應行中一名瑜伽。因",
    "T42n1828_001:0312a08": "果相稱故。此二竝如決擇分等處處廣說染",
    "T42n1828_001:0312a09": "淨無性名瑜伽。除違契順最為勝故。如大梵",
    "T42n1828_001:0312a10": "問經等。三說真如名瑜伽。理中最勝。一切德",
    "T42n1828_001:0312a11": "相應故。如楞伽經。四說從一法增至百法皆",
    "T42n1828_001:0312a12": "名瑜伽。法門雖別義無違故。如大義經。五說",
    "T42n1828_001:0312a13": "蘊界處緣起諦等皆名瑜伽。攝一切境順機",
    "T42n1828_001:0312a14": "宜故。如廣義經。解云。此中初三依地所執",
    "T42n1828_001:0312a15": "圓成實如次配之。此六境皆其無顛倒等四",
    "T42n1828_001:0312a16": "性順四種法故。行瑜伽中亦有總別。總云。謂",
    "T42n1828_001:0312a17": "一切行更相順故。合正理故。順正教故。趣正",
    "T42n1828_001:0312a18": "果故。說名瑜伽。別有十七。一辨瑜伽師地經",
    "T42n1828_001:0312a19": "說。正修諸行名瑜伽。總攝一切相應行故。二",
    "T42n1828_001:0312a20": "月燈經說。修三十七菩提分法名瑜伽。此於",
    "T42n1828_001:0312a21": "一切順果中最為勝故。三大分別六處經說。",
    "T42n1828_001:0312a22": "止觀平等運道名瑜伽。眾行主故。四海慧經",
    "T42n1828_001:0312a23": "說。修三摩地名瑜伽。住心發行此最強故。五",
    "T42n1828_001:0312a24": "顯揚論等說。信欲方便精進四法名瑜伽。此",
    "T42n1828_001:0312a25": "四通生一切行故。六聞所成地。別辨世出世",
    "T42n1828_001:0312a26": "等九道名瑜伽。會理除惑位別勝故。七修所",
    "T42n1828_001:0312a27": "成地。總辨修習諸對治道名瑜伽。為樂略者",
    "T42n1828_001:0312a28": "總說修故。八有處說。緣諸地所攝無倒智名",
    "T42n1828_001:0312a29": "瑜伽。行中勝故。九有處說。方便善巧或唯方",
    "T42n1828_001:0312b01": "便名瑜伽。作意與智發行勝故。或就發最初",
    "T42n1828_001:0312b02": "發悟勝故。十功德實性經。諸緣起觀名瑜伽。",
    "T42n1828_001:0312b03": "於出生死最為要故。十一正行經說。正見等",
    "T42n1828_001:0312b04": "八支聖道名瑜伽。趣涅槃城此為勝故。十二",
    "T42n1828_001:0312b05": "毘奈耶經說。修戒等名瑜伽。戒定慧學因中",
    "T42n1828_001:0312b06": "勝故。十三大義經說。修一切世出世行分位",
    "T42n1828_001:0312b07": "差別皆名瑜伽。正行階位相符順故。此上說",
    "T42n1828_001:0312b08": "三乘通行。下四唯大。十四慧到彼岸經說。觀",
    "T42n1828_001:0312b09": "空作意名瑜伽。發起大行此最勝故。十五彼",
    "T42n1828_001:0312b10": "經復說度勝名瑜伽。導大乘行此殊勝故。十",
    "T42n1828_001:0312b11": "六餘處說。此慧度所攝無分別定名瑜伽。能",
    "T42n1828_001:0312b12": "發一切勝功德故。十七餘處復說。菩薩慧悲",
    "T42n1828_001:0312b13": "平等雙轉名瑜伽。能證無住大涅槃故。果瑜",
    "T42n1828_001:0312b14": "伽中亦有總別。總云。謂一切果更相順故。合",
    "T42n1828_001:0312b15": "正理故。順正教故。稱正因故。說名瑜伽。別釋",
    "T42n1828_001:0312b16": "中引七教。一分別義經說。力無畏不共佛法",
    "T42n1828_001:0312b17": "名瑜伽。伏諸魔制異論勝餘乘故。二殊勝經",
    "T42n1828_001:0312b18": "說。佛無住涅槃名瑜伽。盡未來際無所住故。",
    "T42n1828_001:0312b19": "三大義經說。佛地無分別智及大悲名瑜伽。",
    "T42n1828_001:0312b20": "自利利他常無盡故。四辨說瑜伽師地經。佛",
    "T42n1828_001:0312b21": "地功德皆名瑜伽。窮於法界無斷盡故。五分",
    "T42n1828_001:0312b22": "別三乘功德經說。三乘果德名瑜伽。皆與正",
    "T42n1828_001:0312b23": "理等相應故。六讚佛論說。三身三德皆是瑜",
    "T42n1828_001:0312b24": "伽。一切果德不相離故。七集義論說。果位所",
    "T42n1828_001:0312b25": "攝有為無為諸功德聚皆是瑜伽。等至究竟",
    "T42n1828_001:0312b26": "和合位故。此說境行果名為瑜伽。前於初標",
    "T42n1828_001:0312b27": "說等字者。釋論復言。如是聖教亦名瑜伽。稱",
    "T42n1828_001:0312b28": "正理故。順正行故。引正果故。此文可解。理入",
    "T42n1828_001:0312b29": "境中故更不說。有義正取三乘觀行說名瑜",
    "T42n1828_001:0312c01": "伽。數數進修合理順行得勝果故。境果聖教",
    "T42n1828_001:0312c02": "瑜伽境故。瑜伽果故。詮瑜伽故。亦名瑜伽。然",
    "T42n1828_001:0312c03": "觀上下今古所解合為四類。一唯取行。二取",
    "T42n1828_001:0312c04": "境行果三。三并取教。四此三竝。如釋說。前來",
    "T42n1828_001:0312c05": "傳解一境。二理。三行。四果。五得果既圓利生",
    "T42n1828_001:0312c06": "救物藥病相應。前後合有四種。有釋。此中",
    "T42n1828_001:0312c07": "四義故曰相應。一教理玄會。二行果冥符。三",
    "T42n1828_001:0312c08": "智境剋諧。四空有不二。夫教不會理則齟齬",
    "T42n1828_001:0312c09": "而難趣。行不符果則修造之功虛。智不諧境",
    "T42n1828_001:0312c10": "則照物之功僻。有不即空則捨之情見。梵",
    "T42n1828_001:0312c11": "言阿遮羅。此云師。有調化之功。匠物適機。群",
    "T42n1828_001:0312c12": "徒所放之美稱也。釋論解云。三乘行者由聞",
    "T42n1828_001:0312c13": "思等次第習行。如是瑜伽隨分滿足。展轉調",
    "T42n1828_001:0312c14": "化諸有情故名瑜伽師。或諸如來證瑜伽滿。",
    "T42n1828_001:0312c15": "隨其所應持此瑜伽調化一切聖弟子等令其",
    "T42n1828_001:0312c16": "次第修正行。故名瑜伽師。梵云步彌。此云地",
    "T42n1828_001:0312c17": "者。生成住持義也。始自五識終暨無餘。凡聖",
    "T42n1828_001:0312c18": "因果統無不備。皆具能生成住持。有類於地",
    "T42n1828_001:0312c19": "故云也。釋論解云。地謂境界。所依所行或所",
    "T42n1828_001:0312c20": "攝義。是瑜伽師所行境界。故名為地。如龍馬",
    "T42n1828_001:0312c21": "地。唯此中行不出外故。或瑜伽師依此處所",
    "T42n1828_001:0312c22": "增長自法故名為地。如稼穡地。或瑜伽師地",
    "T42n1828_001:0312c23": "所攝智依此現行依此增長。故名為地。如珍",
    "T42n1828_001:0312c24": "寶地。或瑜伽師行在此中受用自法。故名為",
    "T42n1828_001:0312c25": "地。如牛王地。或諸如來名瑜伽師。平等智等",
    "T42n1828_001:0312c26": "行在一切無戲論界無住涅槃瑜伽中故。是",
    "T42n1828_001:0312c27": "彼所攝故名為地。或十七地攝屬一切瑜伽",
    "T42n1828_001:0312c28": "師故。如國王地。是故說名瑜伽師地。解云。其",
    "T42n1828_001:0312c29": "境及所攝各唯一解。依行二種各有二解。合",
    "T42n1828_001:0313a01": "六番釋也。梵云舍薩怛羅。此云論釋論云。問",
    "T42n1828_001:0313a02": "答決擇諸法性相故名為論。俱舍論云。教誡",
    "T42n1828_001:0313a03": "學徒故稱為論。然則師有瑜伽。瑜伽之師。依",
    "T42n1828_001:0313a04": "主釋也。瑜伽師之地。亦依主釋。瑜伽即地。二",
    "T42n1828_001:0313a05": "體無別。地是所詮。能詮即論。瑜伽師地之論。",
    "T42n1828_001:0313a06": "亦依主釋。合為瑜伽師地論。有三釋。釋論問",
    "T42n1828_001:0313a07": "云。此論既有五分。何故但名瑜伽師地。答有",
    "T42n1828_001:0313a08": "三解。初解者。初分名地。後四不名地故。云就",
    "T42n1828_001:0313a09": "初立名故無有失。二解。一切法皆是瑜伽師",
    "T42n1828_001:0313a10": "地。以瑜伽師用一切法為依緣故。此中存略",
    "T42n1828_001:0313a11": "且說十七。三解。十七地具攝一切文義略盡。",
    "T42n1828_001:0313a12": "後四分皆為釋十七地中要文義。故亦不離",
    "T42n1828_001:0313a13": "此。後二解五皆名地。此若但言瑜伽地。不知",
    "T42n1828_001:0313a14": "是誰之地。故標師名。但言師地不言瑜伽。不",
    "T42n1828_001:0313a15": "知復是何師之地。由此總言瑜伽師地。但言",
    "T42n1828_001:0313a16": "瑜伽師不說地者。不欲唯明瑜伽假師。欲說",
    "T42n1828_001:0313a17": "彼師所依地法令順修學成彼師故證彼地",
    "T42n1828_001:0313a18": "故。言本地分中者。是部中之別稱也。梵言怛",
    "T42n1828_001:0313a19": "羅。此云本。此諸大格宗明諸地。地不自照開",
    "T42n1828_001:0313a20": "五分以明旨。五分雖別會歸于諸地。是故初",
    "T42n1828_001:0313a21": "分名之為本地。如前釋。梵言婆祇。此云分中。",
    "T42n1828_001:0313a22": "分者支別也。論雖百軸。約地辨宗。宗不煩顯。",
    "T42n1828_001:0313a23": "支別開五。故謂之分。中之言內。言五識身相",
    "T42n1828_001:0313a24": "應地第一者。是位中之初題也。梵言般遮。此",
    "T42n1828_001:0313a25": "云五。毘若南此云識。了別為義。釋解五識從",
    "T42n1828_001:0313a26": "根立名有三義。一眼等根是眼等識不共所",
    "T42n1828_001:0313a27": "依。二親依眼等利鈍識明昧故。三同時依必",
    "T42n1828_001:0313a28": "俱有故。非如意等。對法唯識云。隨根立名。具",
    "T42n1828_001:0313a29": "五義故。梵言迦耶。此云身。身者有三義。形礙。",
    "T42n1828_001:0313b01": "依身。體聚義。決擇分言。五識所依有形礙故。",
    "T42n1828_001:0313b02": "由此名身。若爾眼等必依。何不名身獨身名",
    "T42n1828_001:0313b03": "身。前四依身身為所依故獨名身。若爾心亦",
    "T42n1828_001:0313b04": "依身而轉。何不名身。有色界中心依身轉。無",
    "T42n1828_001:0313b05": "色不爾。眼等必依身根方有故可名身。如釋",
    "T42n1828_001:0313b06": "論言。又必不離所依身故。猶如身受。又依義",
    "T42n1828_001:0313b07": "體義故竝名身。如六思身六識身等。前二不",
    "T42n1828_001:0313b08": "共。此乃通名。梵言三般羅音訖多。此云相",
    "T42n1828_001:0313b09": "應。釋有三義。一依五識身建立此地故名相",
    "T42n1828_001:0313b10": "應。如律中說王相應論賊相應論。二五識相",
    "T42n1828_001:0313b11": "應心品總名相應。此地雖明多法。以心心所",
    "T42n1828_001:0313b12": "勝故別說。此即時依處事等義名相應。三攝",
    "T42n1828_001:0313b13": "屬義。謂此地中說五識身所攝屬法。即自性",
    "T42n1828_001:0313b14": "所依緣助伴作業。故名相應。地亦如前。梵言",
    "T42n1828_001:0313b15": "鉢剌闥摩。此云第。乃十七中之創首故稱第",
    "T42n1828_001:0313b16": "一。第六釋本文者。此論唯有正宗無初後分。",
    "T42n1828_001:0313b17": "就文大判總有五分。初五十卷名本地分。略",
    "T42n1828_001:0313b18": "廣分別十七地義。次三十卷名攝決擇分。略",
    "T42n1828_001:0313b19": "攝決擇十七地中深隱要義。次二卷名攝釋",
    "T42n1828_001:0313b20": "分。略攝解諸經儀則。次二卷名攝異門分。略",
    "T42n1828_001:0313b21": "攝經中所有諸法名義差別。後十六卷名攝",
    "T42n1828_001:0313b22": "事分。略攝三藏眾要事義。就初分中有十四",
    "T42n1828_001:0313b23": "段。雖復明十七地。而合有尋等三地為一。合",
    "T42n1828_001:0313b24": "有心無心二地為一故。謂第一卷初半是五",
    "T42n1828_001:0313b25": "識身相應地。從第一卷半并第二第三卷合",
    "T42n1828_001:0313b26": "二卷半是意地。次七卷是有尋等三地。次二",
    "T42n1828_001:0313b27": "卷半是三摩呬多地。次第十三卷中一紙餘是",
    "T42n1828_001:0313b28": "非三摩呬多地。次第十三卷中一紙許是有",
    "T42n1828_001:0313b29": "心無心二地。次第十三卷中及第十四十五",
    "T42n1828_001:0313c01": "合二卷半是聞所成地。次四卷是思所成地。",
    "T42n1828_001:0313c02": "次一卷是修所成地。從第二十一至第三十",
    "T42n1828_001:0313c03": "四半卷合十三卷半是聲聞地。次第三十四",
    "T42n1828_001:0313c04": "卷中後半卷是獨覺地。從第三十五至第五",
    "T42n1828_001:0313c05": "十卷半合十五卷半是菩薩地。次第五十卷",
    "T42n1828_001:0313c06": "中二紙餘是有餘依地。次後兩紙餘是無餘",
    "T42n1828_001:0313c07": "依地。就五識身相應地中。初問答標列十七",
    "T42n1828_001:0313c08": "地名。後隨別解釋。初文雖總標列十七地而",
    "T42n1828_001:0313c09": "少。故寄五識地明之。於中有五。一問。二答。",
    "T42n1828_001:0313c10": "三徵。四顯。五結。顯中有二。謂頌長行。若依",
    "T42n1828_001:0313c11": "釋論分為四文。初總問答。二更徵舉。三列名。",
    "T42n1828_001:0313c12": "四總結。問起三因。初云問者先聞諸經所說",
    "T42n1828_001:0313c13": "瑜伽師地其義未了故為此問。或作論者先總",
    "T42n1828_001:0313c14": "受請欲為解說自假興問。又發問者有五。一",
    "T42n1828_001:0313c15": "不解故問。二疑惑故問。三試驗故問。四輕觸",
    "T42n1828_001:0313c16": "故問。五為欲利樂有情故問。今是第五問也。",
    "T42n1828_001:0313c17": "但答十七。釋第三徵。何等十七。及解頌文。",
    "T42n1828_001:0313c18": "嗢拕喃者。此云集施。拕南是施。嗢是集義。以",
    "T42n1828_001:0313c19": "少略言集合多法施諸學者令易受持故名集",
    "T42n1828_001:0313c20": "施。三摩地俱者。釋雖解之。然猶未盡。意顯等",
    "T42n1828_001:0313c21": "引地等體通五蘊。單言三摩地不言俱者。唯",
    "T42n1828_001:0313c22": "一定數不能顯得體通五蘊。故說俱言顯與",
    "T42n1828_001:0313c23": "等引地寬狹同故。但以橫通五蘊體同。不以",
    "T42n1828_001:0313c24": "竪通三界義同。問何故不言三摩呬多非而",
    "T42n1828_001:0313c25": "言三摩地俱非有何意也。答意顯等持等引",
    "T42n1828_001:0313c26": "異故。但是等引皆通五蘊功德。恐謂等持亦",
    "T42n1828_001:0313c27": "通五蘊。故言三摩地俱。顯有俱言方通五蘊。",
    "T42n1828_001:0313c28": "等持唯是一定數故。與等引不同。故列其名。",
    "T42n1828_001:0313c29": "頌與長行別也。其理雖爾。設言等持俱。亦與",
    "T42n1828_001:0314a01": "等引長短不同。等引乃是上二界五蘊。等持",
    "T42n1828_001:0314a02": "俱言體通三界諸五蘊故。雖然且就定地而",
    "T42n1828_001:0314a03": "顯別也。如是具者。釋有二義。一近指前行。謂",
    "T42n1828_001:0314a04": "由如是聞等地行故。得具三乘及二滅果。二",
    "T42n1828_001:0314a05": "遠總指。謂由如是上來所說境行諸地故。得",
    "T42n1828_001:0314a06": "成三乘及二滅果。故如是言通有無餘。然此",
    "T42n1828_001:0314a07": "十七解名出體。竝如釋文。五識地者如前解",
    "T42n1828_001:0314a08": "題。意地三義。一六根中意。二六識中意。三第",
    "T42n1828_001:0314a09": "七攝。如次配三番釋。然六識亦得名身。此第",
    "T42n1828_001:0314a10": "二釋。猶如心受。唯名為意不與身名者。同",
    "T42n1828_001:0314a11": "體依聚義可身名。所依非色故名心受。初後",
    "T42n1828_001:0314a12": "二解略故不說身相應言。由此不說心地識",
    "T42n1828_001:0314a13": "地。有尋等地有三義。有評家。第二師云。中間",
    "T42n1828_001:0314a14": "靜慮尋已離欲者。如欲界入不淨觀暫折伏",
    "T42n1828_001:0314a15": "貪非六行離。釋論稍難。至第四卷釋地名中",
    "T42n1828_001:0314a16": "當廣顯之。第三師釋。初師所引文中唯說上",
    "T42n1828_001:0314a17": "界三無心。不說下地無心眠。問者略解麁相。",
    "T42n1828_001:0314a18": "義彰可知彼卷末自解。五無心中當具顯。等",
    "T42n1828_001:0314a19": "引有三義。一等能引。二引於等。三等所引。若",
    "T42n1828_001:0314a20": "依正義。前二唯有心。後一通無心。等引非等",
    "T42n1828_001:0314a21": "引總攝一切有心無心定位所有功德。故頌",
    "T42n1828_001:0314a22": "言俱。俱言即顯相應義故。相應三義如前已",
    "T42n1828_001:0314a23": "說。地體亦三義有評家。有無心地有五義有",
    "T42n1828_001:0314a24": "實義。釋各如釋。如是即顯五識身地。隨其",
    "T42n1828_001:0314a25": "所應有無漏位。通以有漏無漏五蘊為性。以",
    "T42n1828_001:0314a26": "俱有依通七八故。此論文略不取無為。望其",
    "T42n1828_001:0314a27": "五識無攝屬故。勢疎遠故。意地通以一切有",
    "T42n1828_001:0314a28": "為無為諸法為體。第六意識能通緣故。有尋",
    "T42n1828_001:0314a29": "等三地皆唯以有為通有無漏。隨其上下三",
    "T42n1828_001:0314b01": "地所有識諸法為體。論依上下地出三地體",
    "T42n1828_001:0314b02": "不說無為三地故。或隨所應彼地所證亦通",
    "T42n1828_001:0314b03": "無為。三摩呬多地通以上二界地有心無心",
    "T42n1828_001:0314b04": "漏及無漏五蘊功德以為體性。論云。三摩地",
    "T42n1828_001:0314b05": "俱俱即相應攝屬之義。釋論又云。如是二地",
    "T42n1828_001:0314b06": "總攝一切有心無心定位所有功德。非三摩",
    "T42n1828_001:0314b07": "呬多地不唯在欲亦通上二界。唯有漏有為",
    "T42n1828_001:0314b08": "蘊性。釋論雖言翻前易了。觀彼地本論文。",
    "T42n1828_001:0314b09": "有漏七作意皆是此地。論云。或不清淨故名",
    "T42n1828_001:0314b10": "不定地。唯得世間未永害隨眠諸心心所故。",
    "T42n1828_001:0314b11": "以上二界及欲界一切有漏法以為自性。有",
    "T42n1828_001:0314b12": "心無心二地。論有五番釋。就實義中。無心地",
    "T42n1828_001:0314b13": "唯無為無餘涅槃為體。有心地通以有為無",
    "T42n1828_001:0314b14": "為諸法為體。不說有餘涅槃為無心地體故。",
    "T42n1828_001:0314b15": "此依二乘。居在佛位。其無心地亦通二滅亦",
    "T42n1828_001:0314b16": "通有為。菩提猶在無有漏心。名無心故。餘之",
    "T42n1828_001:0314b17": "四門唯文釋義。聞思二地。若說二乘隨其所",
    "T42n1828_001:0314b18": "應以有漏無漏五蘊為體。釋論解云。如是三",
    "T42n1828_001:0314b19": "地用三慧品心心所等及所得果以為自性。",
    "T42n1828_001:0314b20": "無為非是二乘二慧觀所得果。故非地體。無",
    "T42n1828_001:0314b21": "漏由彼二慧熏種故為地性。若依菩薩二所",
    "T42n1828_001:0314b22": "成地。亦通無漏。十地經說。八地以上一切菩",
    "T42n1828_001:0314b23": "薩所聞諸法能堪能思能持。天親解云。此則",
    "T42n1828_001:0314b24": "三慧如次配之。既於無漏相續修慧即成聞",
    "T42n1828_001:0314b25": "思。聞思此念內成無漏。故為地體。修慧理通",
    "T42n1828_001:0314b26": "故。不得待說。取所成果為地體故。更勘彼",
    "T42n1828_001:0314b27": "文在第十地釋。泰法師云。八地已去體唯取",
    "T42n1828_001:0314b28": "修慧義說聞思。聞思唯有漏。又即修慧外聞",
    "T42n1828_001:0314b29": "名聞內思名思修證名修。與聞思相似借彼",
    "T42n1828_001:0314c01": "名故說為聞思。聞慧聞思唯有漏。景公云。八",
    "T42n1828_001:0314c02": "地已上有有漏心故成聞思。不爾。云何。淨土",
    "T42n1828_001:0314c03": "聽法不起無記不善二心。於曾得法不起加",
    "T42n1828_001:0314c04": "行。於未曾得聞思為先亦有加行。無加行者",
    "T42n1828_001:0314c05": "謂所曾得。靈雋師傳云。西方合有兩解。一",
    "T42n1828_001:0314c06": "同前義。二同後義。基法師云。今取八地已上",
    "T42n1828_001:0314c07": "無漏相續菩薩利根。一修慧中能起三用即",
    "T42n1828_001:0314c08": "名三慧。理亦無失。如下地喜樂二受雖各別",
    "T42n1828_001:0314c09": "體初二禪中即便同體。四地已前真俗二智",
    "T42n1828_001:0314c10": "體雖各別。五地已後應許同體。二乘等三慧",
    "T42n1828_001:0314c11": "別體。八地已上其體乃同。餘說聞思唯有漏",
    "T42n1828_001:0314c12": "者。據二乘說。聲聞獨覺菩薩三地。隨其所應",
    "T42n1828_001:0314c13": "各取自種現行有漏無漏有為無為隨順自",
    "T42n1828_001:0314c14": "集善法為體。不定種性所修成法為後乘因。",
    "T42n1828_001:0314c15": "亦無過失。釋解聲聞名中。唯自乘無波羅蜜",
    "T42n1828_001:0314c16": "聲聞名。法華經以佛道聲令一切聞即為二",
    "T42n1828_001:0314c17": "矣。有餘依地。二乘無學所有有漏無漏諸法",
    "T42n1828_001:0314c18": "為性。無餘依地。二乘唯以真如為性。餘依無",
    "T42n1828_001:0314c19": "故。佛身有餘前後兩解。無餘三解。今取正義。",
    "T42n1828_001:0314c20": "佛身有為功德有餘依攝。無為功德無餘依",
    "T42n1828_001:0314c21": "攝。如論具陳。又釋論問。何緣五識合立一",
    "T42n1828_001:0314c22": "地說在最初。餘識立一說在第二。答五識同",
    "T42n1828_001:0314c23": "無當說分別所緣等業。所說事少故。合一",
    "T42n1828_001:0314c24": "說在最初。意地翻此。故別立一說在第二。又",
    "T42n1828_001:0314c25": "以五識同依色根同緣色境故合立一。餘依",
    "T42n1828_001:0314c26": "無色所緣不定故別立一。自性依緣麁細次",
    "T42n1828_001:0314c27": "第故說先後。又以五識同現量攝。故合立一",
    "T42n1828_001:0314c28": "說在最初。餘識不定或現或比或非量攝。故",
    "T42n1828_001:0314c29": "別立一說在第二。基公釋難。問何故五識云",
    "T42n1828_001:0315a01": "身相應。意識不說身相應。并不言心地識地。",
    "T42n1828_001:0315a02": "竝如釋論。何故心所乃有眾多。唯以尋伺及",
    "T42n1828_001:0315a03": "定有無以明分位作用等別。不以慧非慧癡",
    "T42n1828_001:0315a04": "無癡等分位作用辨差別耶。答理例應然。但",
    "T42n1828_001:0315a05": "以略標增勝位別。故無說餘。謂有尋等上下",
    "T42n1828_001:0315a06": "地位麁細別故。等引非等引上下定散界差",
    "T42n1828_001:0315a07": "別故。此二增強故略偏立由斯釋論云。此中",
    "T42n1828_001:0315a08": "存略且說十七。非依餘法不得立地。以瑜伽",
    "T42n1828_001:0315a09": "師用一切法為依緣故。又問何故但言有尋",
    "T42n1828_001:0315a10": "無尋地。不言有定無定地。而言三摩呬多及",
    "T42n1828_001:0315a11": "非耶。答三摩呬多此云等引。體通有心無心。",
    "T42n1828_001:0315a12": "不須言有。其尋等唯是一不定心所。不通無",
    "T42n1828_001:0315a13": "心。彼以有言表通五蘊。故釋論中等持對等",
    "T42n1828_001:0315a14": "引為四句。第三俱言或等持俱亦等引地。謂",
    "T42n1828_001:0315a15": "諸靜慮及諸無色有心定位心心所等除三摩",
    "T42n1828_001:0315a16": "地。三摩地體唯一別境定數故也。但以尋伺",
    "T42n1828_001:0315a17": "推度不推度麁細治別。體非三學無勝利益。",
    "T42n1828_001:0315a18": "故以有言顯其分位。定體是學有勝利益。但",
    "T42n1828_001:0315a19": "言定非地。即顯差殊。不須說有。以同尋伺心",
    "T42n1828_001:0315a20": "體亦無殊勝利益非學法故。亦以有言辨其",
    "T42n1828_001:0315a21": "差別。說為有心及無心地。又問何故不言善",
    "T42n1828_001:0315a22": "心地。但言有心無心耶。答總勝故別劣故。",
    "T42n1828_001:0315a23": "又問三乘所行有多種行。何故但說三慧為",
    "T42n1828_001:0315a24": "地。答以慧為首攝一切故。申此論名彼所成",
    "T42n1828_001:0315a25": "地。出世行中慧偏勝故。又問何故五乘不說",
    "T42n1828_001:0315a26": "人天。但說三乘。答說極勝乘不說劣故。說有",
    "T42n1828_001:0315a27": "性乘非無性故。又問。何故有四涅槃及與",
    "T42n1828_001:0315a28": "菩提唯說二依。答通三乘故。但說二滅。無住",
    "T42n1828_001:0315a29": "唯是大乘果故。自性本成故。又即攝盡故。但",
    "T42n1828_001:0315b01": "言二依不言二涅槃。即攝菩提。總言二依不",
    "T42n1828_001:0315b02": "說二滅。即攝四盡。其自性清淨涅槃本舊自",
    "T42n1828_001:0315b03": "有。非今始得。不說為果。更有一解。此中若法",
    "T42n1828_001:0315b04": "有六義方立別地。何等為六。一者無濫。簡不",
    "T42n1828_001:0315b05": "定性隨緣起行故。二者發心。簡無種姓不能",
    "T42n1828_001:0315b06": "發心故。三有勝用。簡生得善不能剋果故。四",
    "T42n1828_001:0315b07": "者差別。簡性淨滅地之通體故。五者共果。簡",
    "T42n1828_001:0315b08": "無住果唯不共故。六者所假。簡不相應無別",
    "T42n1828_001:0315b09": "體性非所假故。此中境行果三無等配十七",
    "T42n1828_001:0315b10": "地。前九地是三乘境。次六地是三乘行。後二",
    "T42n1828_001:0315b11": "地是三乘果。觀境起行方證果故。境九為三。",
    "T42n1828_001:0315b12": "初二地是境體。一切皆以識為體故。次三地",
    "T42n1828_001:0315b13": "是境相。下上麁細境相異故。後之四地是境",
    "T42n1828_001:0315b14": "界位。定俱不俱心有無故。體二易知難知為",
    "T42n1828_001:0315b15": "前後。相三麁細成三品為前後。位四中欲界",
    "T42n1828_001:0315b16": "名不定地。上二界名定。頌三摩地俱非言在",
    "T42n1828_001:0315b17": "也。心與定俱名為地。與定不俱名不定地",
    "T42n1828_001:0315b18": "故。定勝故在前。散劣故在後。九次第定中前",
    "T42n1828_001:0315b19": "八有心地故先說。後一名無心地故後說。就",
    "T42n1828_001:0315b20": "行六地中。初三通行。三乘皆修三慧行故。初",
    "T42n1828_001:0315b21": "中後起以為前後。後三別行。隨機修法成自",
    "T42n1828_001:0315b22": "乘故。劣勝小大方便根本以為前後。果二地",
    "T42n1828_001:0315b23": "中。若依二乘。因亡果亦亡。果立二門以為",
    "T42n1828_001:0315b24": "前後。若主佛身。菩提涅槃分成兩異以為",
    "T42n1828_001:0315b25": "前後。云何五識身下。第二隨別解釋。文相",
    "T42n1828_001:0315b26": "有四。初約自性等五義分別五識。二約根境",
    "T42n1828_001:0315b27": "作意分別。三約率爾等心分別。四就喻相重",
    "T42n1828_001:0315b28": "辨初門所依緣等。前中復二。初舉五義以為",
    "T42n1828_001:0315b29": "章門。後牒五識一一分別。前文可解。後文分",
    "T42n1828_001:0315c01": "別五識即為五段。別顯眼識五門義。即為五。",
    "T42n1828_001:0315c02": "初明自性。依眼了別色者。此中且說不共所",
    "T42n1828_001:0315c03": "依。識相難了。舉所依因及所了果而顯自性。",
    "T42n1828_001:0315c04": "次解所依文別有三。初略顯三所依。次攝之",
    "T42n1828_001:0315c05": "為二。後重出三體。唯識云增上緣依無間緣",
    "T42n1828_001:0315c06": "依因緣依。彼以四緣名顯故。又云俱有依開",
    "T42n1828_001:0315c07": "導依種子依。大勢同此。成唯識第四中以親",
    "T42n1828_001:0315c08": "疎為次第。此中以顯隱為次第。前後不同也。",
    "T42n1828_001:0315c09": "彼俱有依合有四解。明五識依但有三解。彼",
    "T42n1828_001:0315c10": "第三師同第二故。第三正義五有四依。謂五",
    "T42n1828_001:0315c11": "色根六七八識。同境分別染淨根本所依別",
    "T42n1828_001:0315c12": "故。此中六七八識稍疎遠故略不述。此中",
    "T42n1828_001:0315c13": "淨月等解。依及所依言別義同。論云俱有依",
    "T42n1828_001:0315c14": "謂眼故。護法等解。若法決定有境為主。令心",
    "T42n1828_001:0315c15": "心所取此所緣及名所依。名通也。此論於",
    "T42n1828_001:0315c16": "所依中說依名。故云俱有依。彼論等無間依",
    "T42n1828_001:0315c17": "合有三解。第三五識各唯取自類識為依。以",
    "T42n1828_001:0315c18": "之為正。若小乘以過去為意。故論破云。意名",
    "T42n1828_001:0315c19": "應無。有義。今大乘說即於現在將滅位中有",
    "T42n1828_001:0315c20": "牽後力名次第滅根。非入過去方始名根。故",
    "T42n1828_001:0315c21": "新譯攝論云。於將滅位得此名故。種子依雖",
    "T42n1828_001:0315c22": "有二說。解前五識皆無異解。第七卷中解依",
    "T42n1828_001:0315c23": "止者。謂前六轉識以根本識為共親依。共即",
    "T42n1828_001:0315c24": "依現。親即依種。今此文中若依景釋。唯舉異",
    "T42n1828_001:0315c25": "熟賴耶。意取種子。基作三解。一云。種子是所",
    "T42n1828_001:0315c26": "執。所執即所依。與現行為依故。不離第八識",
    "T42n1828_001:0315c27": "故名異熟。又變異而熟亦名異熟。阿賴耶所",
    "T42n1828_001:0315c28": "攝。第二解云。由第八識得二種子名。一親因",
    "T42n1828_001:0315c29": "緣。即識中種。二增上緣。即種持識依上根",
    "T42n1828_001:0316a01": "本能生之義亦名種子。彼論以二緣別故。說",
    "T42n1828_001:0316a02": "現行入俱有依中。此論以能生義故。說現行",
    "T42n1828_001:0316a03": "第八亦名種子。種子是所執能依。現行是能",
    "T42n1828_001:0316a04": "執所依。故亦不相違。第三解云。阿賴耶識與",
    "T42n1828_001:0316a05": "雜染法為二緣。一為種子。二為所依。故今現",
    "T42n1828_001:0316a06": "種二法皆為彼俱依。若此三依以四緣名顯",
    "T42n1828_001:0316a07": "者。如唯識云。如次增上緣依等無間緣依因",
    "T42n1828_001:0316a08": "緣依所以不說緣緣者。即是第三所緣門攝。",
    "T42n1828_001:0316a09": "故所依中不說也。於重出三體中。以五義釋。",
    "T42n1828_001:0316a10": "一所造。二所依。三淨色。四無見。五有對。各",
    "T42n1828_001:0316a11": "有別義及有所簡。種子識中。樂著戲論等者。",
    "T42n1828_001:0316a12": "此有三解。即言說及分別皆名戲論。以現行",
    "T42n1828_001:0316a13": "為因。所生種子異熟識即名言熏習種子是。",
    "T42n1828_001:0316a14": "二解。即所生現行異熟識名種子。依依熏",
    "T42n1828_001:0316a15": "習因是種故。三解。通取現種。次解所緣中。初",
    "T42n1828_001:0316a16": "約有見有對解。二約顯形表等三色分別。有",
    "T42n1828_001:0316a17": "四復次。初列三色體數。二辨三色相。三對辨",
    "T42n1828_001:0316a18": "差別。第四偏明顯色有好惡等。有見有對者。",
    "T42n1828_001:0316a19": "舊經論名可見。依梵本名有見。依正理論總",
    "T42n1828_001:0316a20": "有三說。云由二義故。一者。此色定與見俱故",
    "T42n1828_001:0316a21": "名有見。由色與眼俱起故。如有伴侶。二者。此",
    "T42n1828_001:0316a22": "色可有示現故名有見。可示在此在彼別故。",
    "T42n1828_001:0316a23": "如有所緣。有說。此色於觀等事有像可現故",
    "T42n1828_001:0316a24": "名有見。可示如彼此亦爾故。有對有三。此是",
    "T42n1828_001:0316a25": "障礙有對。列三色體數中。若依對法論有二",
    "T42n1828_001:0316a26": "十五種色。故彼論云。青黃赤白長短方圓麁",
    "T42n1828_001:0316a27": "細高下若正不正光影明闇雲煙塵霧逈色表",
    "T42n1828_001:0316a28": "色空一顯色。此諸色中何假何實。範師述曰。",
    "T42n1828_001:0316a29": "青等四實。自餘皆假。若依顯揚論。光影之外",
    "T42n1828_001:0316b01": "說影像之色。所以分影為二者。前影色是障",
    "T42n1828_001:0316b02": "日光等成影之色。後影像色是水月為緣。於",
    "T42n1828_001:0316b03": "本識所現色上有眼識所見影像色。是色處",
    "T42n1828_001:0316b04": "攝。若在水鏡等者。是法處攝。意識所現。處",
    "T42n1828_001:0316b05": "對法說。何故對法中色處中不別說影像色",
    "T42n1828_001:0316b06": "者。三藏會云。集論青等中本影合說故無影",
    "T42n1828_001:0316b07": "像。顯揚別開本影故立影像色。何故此論明",
    "T42n1828_001:0316b08": "三十一不明逈色者。解云。空一顯色之與逈",
    "T42n1828_001:0316b09": "色約體是同故是合說。對法中空一顯色與",
    "T42n1828_001:0316b10": "逈色不同。所以然者。體雖是一而約處別。是",
    "T42n1828_001:0316b11": "故別說。謂在上空現者名空一顯色。若近下",
    "T42n1828_001:0316b12": "逈處現者名為逈色。上觀見蘇迷盧山青瑠",
    "T42n1828_001:0316b13": "璃影作虛空解則就影色假立空一顯色。故",
    "T42n1828_001:0316b14": "對法云。空一顯色者。謂上所見青等顯色。此",
    "T42n1828_001:0316b15": "中相傳三藏云。準藏論中自有四句。今依大",
    "T42n1828_001:0316b16": "乘唯有三句。一顯非形者青等十三。二形非",
    "T42n1828_001:0316b17": "顯者長等十色。三俱非句者無表色。景後擬",
    "T42n1828_001:0316b18": "補云。今瑜伽等論上所說中唯明兩句。顯而",
    "T42n1828_001:0316b19": "非形形而非顯。不明亦形亦顯俱色。故此論",
    "T42n1828_001:0316b20": "說顯色有十三形色有其十種。表色謂屈申",
    "T42n1828_001:0316b21": "等。即是形色所收故。無俱色有何意耶。解云。",
    "T42n1828_001:0316b22": "小乘宗說。形顯性別一處同聚故說俱色。大",
    "T42n1828_001:0316b23": "乘義中顯色是實。如此顯色積集之時假說",
    "T42n1828_001:0316b24": "形色。說彼形顯假實色時色義周盡。云何更",
    "T42n1828_001:0316b25": "有俱色可說。影與闇別者。真諦釋俱舍云。如",
    "T42n1828_001:0316b26": "雲障日成陰。餘色於中猶顯現可見說為影。",
    "T42n1828_001:0316b27": "須彌障日成陰。餘色於中隱不可見名闇。光",
    "T42n1828_001:0316b28": "與明別者。如俱舍云。日炎名光。星月火藥寶",
    "T42n1828_001:0316b29": "珠電光稱明。風吹細土名塵。雨後日出氣從",
    "T42n1828_001:0316c01": "地起名霧。長短與高下別者。長短據四邊。高",
    "T42n1828_001:0316c02": "下據處中。謂中凸名高。中凹名下也。方謂界",
    "T42n1828_001:0316c03": "方。圓謂團圓。形大曰麁。翻此名細。如束物頭",
    "T42n1828_001:0316c04": "齊整名正。翻此名不正。餘色易了。不須別釋。",
    "T42n1828_001:0316c05": "其長短等色西方兩說。一云。是假故非眼識",
    "T42n1828_001:0316c06": "境。一云。色處攝故是眼識境。此長短及與名",
    "T42n1828_001:0316c07": "等雖是假有而現量境。問若爾何故理門論",
    "T42n1828_001:0316c08": "云現量不依名種境者。三藏解云。名者名句",
    "T42n1828_001:0316c09": "文身。種者同異句。若依名種與所詮法互相",
    "T42n1828_001:0316c10": "繫屬為所緣者。即非現量。若但能緣名句文",
    "T42n1828_001:0316c11": "身所有自類而不緣彼相繫屬境。亦有現量。",
    "T42n1828_001:0316c12": "是故五識雖緣長短等假亦是現量。解表色",
    "T42n1828_001:0316c13": "相中。生滅相續者。不同正量部動及日出論",
    "T42n1828_001:0316c14": "師義。由變異因者。即發業心剎那滅故果隨",
    "T42n1828_001:0316c15": "因變。不同正量等先滅後生。故先生處不生。",
    "T42n1828_001:0316c16": "或無間或有間者。景擬補闕云。若善等業一",
    "T42n1828_001:0316c17": "類相續名為無間。善惡互起為有間。基師云。",
    "T42n1828_001:0316c18": "無間者如作一業相續即成。有間者。若中途",
    "T42n1828_001:0316c19": "而息後方更作也。即於此處變異生者。如壇",
    "T42n1828_001:0316c20": "場[跍*月]跪身住威儀善色不移本處也。辨差別",
    "T42n1828_001:0316c21": "中。表色者謂業用為作動轉差別者。業用者",
    "T42n1828_001:0316c22": "思業也。由此思業為作故。諸有形色動轉差",
    "T42n1828_001:0316c23": "別說名表色。基公牒論文業用為依。釋中",
    "T42n1828_001:0316c24": "言以此言以此為依。未知何正。眼等所行者",
    "T42n1828_001:0316c25": "所遊歷義。境界者所矚取義。所緣者帶行相",
    "T42n1828_001:0316c26": "所著慮義。明好惡等中。偏明顯色。補闕云。",
    "T42n1828_001:0316c27": "以青黃等有其能雜故。成壞等異故。分別好",
    "T42n1828_001:0316c28": "惡。形表二色無如此事。故略不論。基師云。舉",
    "T42n1828_001:0316c29": "本實色末假可知。似色顯現者。補闕云。因現",
    "T42n1828_001:0317a01": "顯色猶如幻化。故名似色。基師云。依他之色",
    "T42n1828_001:0317a02": "似所執實色而顯現故。對法言。似色了別。或",
    "T42n1828_001:0317a03": "眼意所取似本識所變色。故言似色。次明助",
    "T42n1828_001:0317a04": "伴。今依此論六位心所有五十三。於顯揚等",
    "T42n1828_001:0317a05": "五十一上加邪欲邪勝解故。五識於此五十",
    "T42n1828_001:0317a06": "三中俱與三十六法相應。遍行五。別境五。",
    "T42n1828_001:0317a07": "善有十一。唯識復說亦與輕安俱故。煩惱有",
    "T42n1828_001:0317a08": "三。謂貪瞋癡。隨煩惱有十二。謂無慚．無愧．",
    "T42n1828_001:0317a09": "惛沈．掉舉．不信．懈怠．放逸．失念．心亂．不正",
    "T42n1828_001:0317a10": "知．邪欲．邪勝解。此說因位。若無漏位與二十",
    "T42n1828_001:0317a11": "一俱。遍行別境并善十一。言同一所緣不同",
    "T42n1828_001:0317a12": "一行相者。此有三解。一云。眼識及心所同類",
    "T42n1828_001:0317a13": "賴耶所變相分本質塵起。名同一所緣。心及",
    "T42n1828_001:0317a14": "心所各各別變影像不同。名不同一行相。行",
    "T42n1828_001:0317a15": "相義者。行謂見分。相即相分。行之相故名為",
    "T42n1828_001:0317a16": "行相。是依主釋。不應難言第八無本如何說",
    "T42n1828_001:0317a17": "云同一所緣。用他第八所變諸相為本質故。",
    "T42n1828_001:0317a18": "一云。唯約影像分為二句。各變似一名同所",
    "T42n1828_001:0317a19": "緣。而實非一說不同言。問正智緣如境體是",
    "T42n1828_001:0317a20": "一。如何名似。解云。此約餘心。若約正智境",
    "T42n1828_001:0317a21": "一故名同。一云。王數同緣一青故名同一所",
    "T42n1828_001:0317a22": "緣。而領納了別等行解各別故名不同一行",
    "T42n1828_001:0317a23": "相。各從自種生者。此據實心所。非彼假者亦",
    "T42n1828_001:0317a24": "別種生。次明作業有六。一了自境。約因位說",
    "T42n1828_001:0317a25": "故。二了自相。處自相故。三了現在。唯因非",
    "T42n1828_001:0317a26": "果。四剎那非相續。不據等流。五隨意識轉。此",
    "T42n1828_001:0317a27": "即總舉。下二別解。一自不善惡由意引。二自不",
    "T42n1828_001:0317a28": "能為轉。但能為隨轉。六取愛非愛果者。不同",
    "T42n1828_001:0317a29": "大眾部等五唯無記故。下明四識。大義準眼。",
    "T42n1828_001:0317b01": "隨難鈔釋。因俱聲者。西方兩解。一云。二大發",
    "T42n1828_001:0317b02": "一聲。然隨強者判內外也。一云。二大各別發",
    "T42n1828_001:0317b03": "聲。理實有二。二皆說俱。然有增微。故隨增者",
    "T42n1828_001:0317b04": "說一聲為俱。問化人語是何大造。答有兩解。",
    "T42n1828_001:0317b05": "一云。雖是不執受大種聲而是內聲。一云。依",
    "T42n1828_001:0317b06": "下決擇。化人有似心故。無妨亦說似因執受",
    "T42n1828_001:0317b07": "大種聲。今此論及對法所列聲中皆無響聲。",
    "T42n1828_001:0317b08": "唯顯揚說。彼云或依託崖谷所發響聲。此中",
    "T42n1828_001:0317b09": "據法師云。因受等三是有體聲。餘竝假有。是",
    "T42n1828_001:0317b10": "差別故。香中。平等者此有二解。一云。依四諦",
    "T42n1828_001:0317b11": "論解。正量部香有三種。香臭平等。平等者無",
    "T42n1828_001:0317b12": "臭香也。一云。長養根大名為好香。損害名惡。",
    "T42n1828_001:0317b13": "無前二用名平等香。範師云。香中三假餘實。",
    "T42n1828_001:0317b14": "以論五十四名可意等。三是分位差別故。味",
    "T42n1828_001:0317b15": "中。若捨處所者。中容之味。能生捨受名捨處",
    "T42n1828_001:0317b16": "所。於中苦等六實。可意等假。觸異名中。硬濕",
    "T42n1828_001:0317b17": "動煖地水風火。如次配之。此中若依薩婆多",
    "T42n1828_001:0317b18": "有十一觸。皆是實法。竝觸入攝。若依成實論",
    "T42n1828_001:0317b19": "有三十五種觸。攬四塵成四大。四大是緣成",
    "T42n1828_001:0317b20": "假法入所攝。今依此論二十六數等。雖有假",
    "T42n1828_001:0317b21": "實竝觸入攝。依論五十四云。四大實有所餘",
    "T42n1828_001:0317b22": "唯假顯揚中二十六觸外。復言或緣光澤或",
    "T42n1828_001:0317b23": "不光澤。或緣堅實或不堅實。或緣執縛或緣",
    "T42n1828_001:0317b24": "增聚。或緣乖違或緣和順。若俱生若和合若",
    "T42n1828_001:0317b25": "變異者。補闕述三藏解。更無別法。總於二十",
    "T42n1828_001:0317b26": "六觸中隨義別說。自下約根境作意分別。問",
    "T42n1828_001:0317b27": "眼由明見色。有見暗色。識依眼根生。有識",
    "T42n1828_001:0317b28": "不依根。答準相續解脫經云。由定力故有光",
    "T42n1828_001:0317b29": "明相。由此光明故見暗中。然即天眼尚假光",
    "T42n1828_001:0317c01": "明。況亦肉眼不假光明。若蝙蝠等者眼匡有",
    "T42n1828_001:0317c02": "光明。故闇中能見色也。能生作意者。西方三",
    "T42n1828_001:0317c03": "釋。一解。設無本識相應作意。五識不生。二",
    "T42n1828_001:0317c04": "解。無意識俱作意五識不生。三解。無五識俱",
    "T42n1828_001:0317c05": "作意五識不生。依下第六十卷云。由俱有能",
    "T42n1828_001:0317c06": "生作意為依止故所生識轉。補闕云。此據意",
    "T42n1828_001:0317c07": "識作意之數於前欲作見色之意眼識方生。",
    "T42n1828_001:0317c08": "不爾不生。不取眼識同時作意。以與眼識恒",
    "T42n1828_001:0317c09": "相應故。此亦從多說。須作意。有人在室正眠。",
    "T42n1828_001:0317c10": "賊在邊而立。忽爾睡覺即此見賊。又有人從",
    "T42n1828_001:0317c11": "生不識白象。忽爾路逢等。何必須作意眼識",
    "T42n1828_001:0317c12": "方生耶。次約率爾等心分別。心生次第諸部",
    "T42n1828_001:0317c13": "不同。若依成實明。識想受想四心。前三無",
    "T42n1828_001:0317c14": "記。第四通三性。又初通六識。後三在意。若正",
    "T42n1828_001:0317c15": "量部明了論亦立四心。一初至識。二隨行識。",
    "T42n1828_001:0317c16": "三決行識。四大六識。若上座部立九心論。一",
    "T42n1828_001:0317c17": "有分識。二引發。三觀見。四尋求。五貫徹。六",
    "T42n1828_001:0317c18": "安立。七勢用。八變緣。九還是有分識。今依此",
    "T42n1828_001:0317c19": "論約六識明五心次第生。七八常起。不論次",
    "T42n1828_001:0317c20": "第也。或善或染相續而轉者。西方兩解。一云。",
    "T42n1828_001:0317c21": "眼識唯一剎那。一云。亦得相續。如唯識論。廣",
    "T42n1828_001:0317c22": "解五心指如別章。下喻辨如文。",
    "T42n1828_001:0317c23": "意地第二六七八識同依意根。略去識身相",
    "T42n1828_001:0317c24": "應三語。故但言意。又實義門雖有八識。然隨",
    "T42n1828_001:0317c25": "機門但有六識。六七八識同第六攝。就所依",
    "T42n1828_001:0317c26": "名故但言意。所依非色或離於身。猶如心受。",
    "T42n1828_001:0317c27": "故不言身相應。準前故略不說。又六七八雖",
    "T42n1828_001:0317c28": "皆同有心意識義。心法意處識蘊攝故。然意",
    "T42n1828_001:0317c29": "義等故但言意。皆是思量意根攝故。第八持",
    "T42n1828_001:0318a01": "種心義偏強。第六普遍了別境界識義偏強。",
    "T42n1828_001:0318a02": "是故不說心地識地。身及相應略故不說。地",
    "T42n1828_001:0318a03": "義如前。文中初結前問後。後對問解釋。釋",
    "T42n1828_001:0318a04": "中復二。初以五門分別地體。後第三卷中復",
    "T42n1828_001:0318a05": "以十門解釋地義。初文復二。先標列後別釋。",
    "T42n1828_001:0318a06": "文云心意識者。解有二門。一依決擇分中分",
    "T42n1828_001:0318a07": "別。八識通名心意識。二依此中論文別有所",
    "T42n1828_001:0318a08": "屬。據何道理如此屬當。心者有集起之義。第",
    "T42n1828_001:0318a09": "八義強。集諸法種起諸法故。思量名意。末那",
    "T42n1828_001:0318a10": "中勝。恒審思量勝餘識故。識者現前了別。六",
    "T42n1828_001:0318a11": "識麁顯了別義障故六名識。此中景擬真諦",
    "T42n1828_001:0318a12": "師引決定藏論九識品立九識義。然彼決定",
    "T42n1828_001:0318a13": "藏即此論第二分曾無九識品。備師又云。昔",
    "T42n1828_001:0318a14": "傳引無相論阿摩羅識證有九識。彼無相論",
    "T42n1828_001:0318a15": "即是顯揚論無性品。然彼品文無阿摩羅名。",
    "T42n1828_001:0318a16": "今依楞伽經等有九識義。第九名阿摩羅。此",
    "T42n1828_001:0318a17": "云無垢。基師云。依無相論同性經中。彼取真",
    "T42n1828_001:0318a18": "如為第九識。真一俗八二合說故。今取淨位",
    "T42n1828_001:0318a19": "第八識本以為第九。染淨本識各別說故。如",
    "T42n1828_001:0318a20": "來功德莊嚴經云。如來無垢識是淨無漏界。",
    "T42n1828_001:0318a21": "解脫一切障。圓鏡智相應。此中既言無垢識",
    "T42n1828_001:0318a22": "與圓鏡智俱。第九復名阿末羅識。故知第八",
    "T42n1828_001:0318a23": "識染淨別說以為九也。地婆訶羅云。西方一",
    "T42n1828_001:0318a24": "解第六識別義名為阿摩羅。斷惑證滅有勝",
    "T42n1828_001:0318a25": "用故。新羅曉法師云。自性清淨心名為阿摩",
    "T42n1828_001:0318a26": "羅。與第八賴耶識體同義別。今存此釋。善順",
    "T42n1828_001:0318a27": "彼經。所隨依止性所隨依附依止性者。此有",
    "T42n1828_001:0318a28": "多釋。三藏有兩解。一解。因相賴耶是種所隨。",
    "T42n1828_001:0318a29": "果相賴耶是依止性。又自相賴耶是名所隨。",
    "T42n1828_001:0318b01": "種子賴耶依附自相故名依附。果相賴耶熏",
    "T42n1828_001:0318b02": "名依止性。又解。本識相分名為所隨。見分名",
    "T42n1828_001:0318b03": "依止性。亦言所隨即因見分。依附等言說自",
    "T42n1828_001:0318b04": "體分。景師解云。心謂一切種子所隨依止性",
    "T42n1828_001:0318b05": "者。即是集起種子義。又是所隨依附性者。即",
    "T42n1828_001:0318b06": "是持種集起諸法二義。集起故得名心。基作",
    "T42n1828_001:0318b07": "三解。一解。初句顯第八現識與有漏種為所",
    "T42n1828_001:0318b08": "依止故名所隨。隨成有漏等故。後句顯與無",
    "T42n1828_001:0318b09": "漏種子為所依附所隨依止性。雖復依止義",
    "T42n1828_001:0318b10": "同。無漏不等故名依附。又解。初句顯有漏種",
    "T42n1828_001:0318b11": "隨逐本識成有漏無記。用依體義。後句顯此",
    "T42n1828_001:0318b12": "種子雖依本識生善染等功能仍異非唯全",
    "T42n1828_001:0318b13": "一。故名依附。用各別義。又解。初句謂種子依",
    "T42n1828_001:0318b14": "於現行名所隨依止性。種為能隨依止現識",
    "T42n1828_001:0318b15": "故。後句顯此現行所隨依止識附於前種子",
    "T42n1828_001:0318b16": "能依止性。更互相依二俱名心。更作一解。生",
    "T42n1828_001:0318b17": "本識種但名依止。若生餘法種名依附依止。",
    "T42n1828_001:0318b18": "體能執受者。釋阿陀那義。意謂恒行意及六",
    "T42n1828_001:0318b19": "識身無間滅意者。此中通明過去六識名意。",
    "T42n1828_001:0318b20": "非唯第七。一切皆有依止義故。據實此意唯",
    "T42n1828_001:0318b21": "取第七。如成唯識攝大乘論釋心意識三種別",
    "T42n1828_001:0318b22": "義。五識地中所以不說恒行意者。以五識地",
    "T42n1828_001:0318b23": "各別有同時色根。意地無別同時根。故說末",
    "T42n1828_001:0318b24": "那名恒行意。是故六識皆有同時根及次第",
    "T42n1828_001:0318b25": "滅意根也。末那有三。一人執。二法執。三者平",
    "T42n1828_001:0318b26": "等。云何知有無漏末那。如下第六十三卷中",
    "T42n1828_001:0318b27": "云。若彼末那於一切時思量為性相續而轉。",
    "T42n1828_001:0318b28": "如世尊說。出世末那云何建立。答名假施設",
    "T42n1828_001:0318b29": "不必如義。乃至廣說。問八識竝有無間滅意。",
    "T42n1828_001:0318c01": "何故此中唯約六識無間滅為意耶。答依三",
    "T42n1828_001:0318c02": "藏言。釋論略譯應五百卷。總譯有八百許。故",
    "T42n1828_001:0318c03": "釋論一解。八識雖具心意識三。而於意地約",
    "T42n1828_001:0318c04": "別名識。識既六識。意根六。故不說八七。又問",
    "T42n1828_001:0318c05": "前五識地已說五識無間。意地重說者何。答",
    "T42n1828_001:0318c06": "三藏解。意識通與六識為根故舉六識。據",
    "T42n1828_001:0318c07": "唯意識。解所依中其俱有依唯識四說。第四",
    "T42n1828_001:0318c08": "正義。第六意識所依七八。及七八更互相依。",
    "T42n1828_001:0318c09": "等無間依彼有三說。第三正義。八識各以自",
    "T42n1828_001:0318c10": "類為開導依。然於此處不言俱有依者。以意",
    "T42n1828_001:0318c11": "識無不共俱有依故略也。基公牒論文中加",
    "T42n1828_001:0318c12": "俱有字。未知何正。種子依謂如前說等者。六",
    "T42n1828_001:0318c13": "依八。如前引唯識解。彼第四卷釋七依八有",
    "T42n1828_001:0318c14": "二說。一云唯依種子。二云亦依現行。此第八",
    "T42n1828_001:0318c15": "心既通現種。現種相依更互無失。解所緣中。",
    "T42n1828_001:0318c16": "謂一切法如其所應者。唯識第二說第八識",
    "T42n1828_001:0318c17": "緣執受處。即諸種子及有根身器世間等。對",
    "T42n1828_001:0318c18": "法論說。緣五色根四塵一分除聲。五十五說。",
    "T42n1828_001:0318c19": "緣五色根五外一分。理實亦緣聲。然對法論",
    "T42n1828_001:0318c20": "且說恒相續境故不取聲。唯識解緣處有三",
    "T42n1828_001:0318c21": "說。第三正義云。若於自身可有持用便變為",
    "T42n1828_001:0318c22": "彼。即自地自類變是。此說一切共受用者。若",
    "T42n1828_001:0318c23": "別受用準此應知。鬼人天等所見異故。於他",
    "T42n1828_001:0318c24": "身處亦變似塵受用他故。唯緣有漏種非無",
    "T42n1828_001:0318c25": "漏種。緣有根身彼有兩說。一云亦變他根。二",
    "T42n1828_001:0318c26": "云唯變自根。前來且說業力所變外器內身",
    "T42n1828_001:0318c27": "界地差別。若定若通若法威力界地自他即",
    "T42n1828_001:0318c28": "不決定。不緣心等皆如彼文。第七緣境彼有",
    "T42n1828_001:0318c29": "四說。第四正義。唯緣第八識見分。廣釋如彼。",
    "T42n1828_001:0319a01": "六識緣境。其義可知。文云不共境者。不共五",
    "T42n1828_001:0319a02": "識故。何故蘊中唯三不言識蘊者。此有三解。",
    "T42n1828_001:0319a03": "一解。自性門攝故除也。又解。五識自證證自",
    "T42n1828_001:0319a04": "證分亦緣識蘊故共緣中攝。又解。六內處中",
    "T42n1828_001:0319a05": "既有意處故除也。次明助伴。即諸心所。因位",
    "T42n1828_001:0319a06": "第八唯遍行五俱。第七識識論五說。第五說",
    "T42n1828_001:0319a07": "者有十八俱。謂遍行五四煩惱八隨煩惱并",
    "T42n1828_001:0319a08": "別境慧。意識一切。五識如前。若無漏位心意",
    "T42n1828_001:0319a09": "識三皆得與二十一俱。問諸心所極少起時",
    "T42n1828_001:0319a10": "幾數俱起。答依基師等解。遍行五於極少位",
    "T42n1828_001:0319a11": "必俱起五。若別境五及不定四。此九隨一起",
    "T42n1828_001:0319a12": "時必六俱起。無明及大隨煩惱八。此九定十",
    "T42n1828_001:0319a13": "四。除輕安餘十善及貪慢疑五見諂誑憍合",
    "T42n1828_001:0319a14": "二十一定十五。若輕安無慚愧三必十六。瞋",
    "T42n1828_001:0319a15": "及忿恨覆惱嫉慳害八起定十七。此依對法",
    "T42n1828_001:0319a16": "五十五數開見為五而判之耳。若依此論五",
    "T42n1828_001:0319a17": "十三。其數不定。思之可知。若備公云。善心起",
    "T42n1828_001:0319a18": "時極少十八數俱起。謂善十除安。遍行五。別",
    "T42n1828_001:0319a19": "境三。謂念定慧。辨遠離中。云恒信等相應故。",
    "T42n1828_001:0319a20": "文云一一而轉者。謂一想一受等故。有行相",
    "T42n1828_001:0319a21": "者。謂行解相狀。唯有為緣非無為緣。無分別",
    "T42n1828_001:0319a22": "智無相狀故。如識自影。有二行相。一影像相",
    "T42n1828_001:0319a23": "分取本質境行解相故。二即見分取親相分",
    "T42n1828_001:0319a24": "解行相分。若取通義。行境體相名為行相。通",
    "T42n1828_001:0319a25": "無為緣。理無妨矣。問與前不同一行相何別。",
    "T42n1828_001:0319a26": "答前對境辨行相。此文約行解辨行相。有所",
    "T42n1828_001:0319a27": "緣者問曰。與同一所緣何殊。答先明同異。此",
    "T42n1828_001:0319a28": "明必託。有釋。前約增上緣以辨同一。今約境",
    "T42n1828_001:0319a29": "界緣以辨所緣。有所依者。必託三所依故。自",
    "T42n1828_001:0319b01": "下明作業中文有二。初明對五識業。後明不",
    "T42n1828_001:0319b02": "共業。初文有七。一了自境。二自共相者。意識",
    "T42n1828_001:0319b03": "證量緣法自相。若是此量知法共相。故正體",
    "T42n1828_001:0319b04": "智證如自相。問若爾三法印中何故說二空",
    "T42n1828_001:0319b05": "為諸法共相。解云。自共何定。若說真如別有",
    "T42n1828_001:0319b06": "離相之相不同於事。即說真如名為自相。即",
    "T42n1828_001:0319b07": "此真如理統萬品還是共相。三世。四斷續。五",
    "T42n1828_001:0319b08": "為二轉發業。六招異熟。七前方便中作意引",
    "T42n1828_001:0319b09": "起率爾五識。又染淨位中三性意識為同類",
    "T42n1828_001:0319b10": "因引等流位中諸識。此中基師判。第六識通",
    "T42n1828_001:0319b11": "有此七。第七八識除發業招異熟有除五分。",
    "T42n1828_001:0319b12": "景師云。初一後三通五識業非是不共。中間",
    "T42n1828_001:0319b13": "四業唯意識能。此師第七文中分為二。故云",
    "T42n1828_001:0319b14": "後三。今判。初業八識通有。第二三七意識全",
    "T42n1828_001:0319b15": "有。餘七識分有。第四業六識通有。七八分有。",
    "T42n1828_001:0319b16": "第五業意識全有。五識分有。七八中無。其第",
    "T42n1828_001:0319b17": "六業六識通有。七八中無。此據麁相。若細分",
    "T42n1828_001:0319b18": "別準思可解。下明意識不共業中。初標列十",
    "T42n1828_001:0319b19": "五門。後依門辨。誰心六事不共。謂離欲及退",
    "T42n1828_001:0319b20": "斷善根并續受生命終。大乘不唯十五。更有",
    "T42n1828_001:0319b21": "悔憂等。故論說等言。分別所緣中。有相分別。",
    "T42n1828_001:0319b22": "若依對法。攝三分別中自性隨念二。以五識",
    "T42n1828_001:0319b23": "無自性自性體等故。七分別中任運分別即",
    "T42n1828_001:0319b24": "五識故。今此論中自性分別即是任運故。說",
    "T42n1828_001:0319b25": "有相。謂於先所受義唯攝隨念故。與彼論寬",
    "T42n1828_001:0319b26": "狹不同。或是與對法兩門俱同。先所受義則",
    "T42n1828_001:0319b27": "攝自性隨念分別。等流心位有相分別緣前",
    "T42n1828_001:0319b28": "率爾心住所受境故。基師判云。不如前解。",
    "T42n1828_001:0319b29": "威儀路工巧處者。威儀謂表色。路體即四塵。",
    "T42n1828_001:0319c01": "四塵是彼所依故說威儀路。又解。威儀四塵",
    "T42n1828_001:0319c02": "為性。路即發彼心與彼為依。說心為路。工巧",
    "T42n1828_001:0319c03": "處亦爾。但是五塵四塵別故。此中威儀多於",
    "T42n1828_001:0319c04": "道路施設。工巧多於處所施設。故一名處一",
    "T42n1828_001:0319c05": "名路。二俱顯所義。七分別以尋伺或五七八",
    "T42n1828_001:0319c06": "識為體。任運分別是五七八識故。七唯有漏",
    "T42n1828_001:0319c07": "有通無漏。唯識第七解。問準對法論。任運分",
    "T42n1828_001:0319c08": "別亦通五識。如何此論不共業中辨耶。答依",
    "T42n1828_001:0319c09": "三藏解。據實對法為正。然此論凡舉七分別",
    "T42n1828_001:0319c10": "故來。任運分別實非不共。問若五識中無自",
    "T42n1828_001:0319c11": "性分別者。無性攝論又云何通。彼論破正量",
    "T42n1828_001:0319c12": "部心藏色為意根義云。若意識以心藏色為",
    "T42n1828_001:0319c13": "意根者。一切時應無決擇隨念分別唯有自",
    "T42n1828_001:0319c14": "性分別。如五識故。三藏解云。彼部許五識中",
    "T42n1828_001:0319c15": "有自性分別故。論主入他宗破。非將大乘義",
    "T42n1828_001:0319c16": "破也。審慮所緣者。備師云。重緣前境思審緣",
    "T42n1828_001:0319c17": "故。四倒之義如下第八。法住智者。景師云。知",
    "T42n1828_001:0319c18": "三界上中下果在因中住名法住智。是世俗智。",
    "T42n1828_001:0319c19": "下云出世間智。即是二智。基師云。法住智是",
    "T42n1828_001:0319c20": "如量智。出世間智是如理智。備師云。依教法",
    "T42n1828_001:0319c21": "而生此智故云法住智。是後得智。醉者。基師",
    "T42n1828_001:0319c22": "云。此有四緣。以惛沈掉舉放逸妄念散亂貪",
    "T42n1828_001:0319c23": "瞋等為體。或俱時心心所為性。有義通五識。",
    "T42n1828_001:0319c24": "意增故偏說。景師云五緣。狂有五緣。俱舍第",
    "T42n1828_001:0319c25": "十五云。依不平等大種故心便失念。故知以",
    "T42n1828_001:0319c26": "妄念為體。或俱時心心所為性。此唯欲界除",
    "T42n1828_001:0319c27": "北洲五趣皆有。北洲人無逼惱。諸天有故。小",
    "T42n1828_001:0319c28": "乘佛有。大乘不然。十地亦無。末摩者此名死",
    "T42n1828_001:0319c29": "穴。亦云死節。有言有六十四處。或百二十處。",
    "T42n1828_001:0320a01": "夢有七緣。四由闇相作意思惟者。景師云。於",
    "T42n1828_001:0320a02": "法不了名為闇相。而樂思惟法於前發夢。更",
    "T42n1828_001:0320a03": "有一解。瞑目思惟黑闇色相故致於睡夢。七",
    "T42n1828_001:0320a04": "由他引。他引有四。問夢以何為體耶。答婆沙",
    "T42n1828_001:0320a05": "六說。評家取心心所為體為正。今大乘中亦",
    "T42n1828_001:0320a06": "以眠相應心心所法為體。又若婆沙第三十",
    "T42n1828_001:0320a07": "七卷云。問此睡夢中所起善法為加行為生",
    "T42n1828_001:0320a08": "得善耶。答唯生得善。以惛微故。有餘師說。亦",
    "T42n1828_001:0320a09": "加行善。以於文義亦簡擇故。今大乘中亦通",
    "T42n1828_001:0320a10": "加行善。如十住斷結經說。上方妙識佛土眾",
    "T42n1828_001:0320a11": "生受化夢乃得悟。彼佛於睡眠中與諸眾生",
    "T42n1828_001:0320a12": "神識說法。受化之識隨其所應得成四果乃至",
    "T42n1828_001:0320a13": "獨覺。亦於夢中結跏趺坐而般涅槃。菩薩受",
    "T42n1828_001:0320a14": "決乃至成佛皆於夢中云云。由此等文故知",
    "T42n1828_001:0320a15": "亦通加行善。覺有三緣。睡增者不勝彼疲極",
    "T42n1828_001:0320a16": "故者。以經多時睡不勝疲極更從睡覺。有所",
    "T42n1828_001:0320a17": "作者要期睡故者。初睡時期打五更須覺禮",
    "T42n1828_001:0320a18": "佛等。總以心心所為性。四緣故悶通有心無",
    "T42n1828_001:0320a19": "心位。亦以心心所為性。由彼悶觸引生心悶。",
    "T42n1828_001:0320a20": "醒亦以當位心心所為體。發業四緣。初三如",
    "T42n1828_001:0320a21": "次。即三種思。謂審慮決定發動。若依小乘前",
    "T42n1828_001:0320a22": "二通見修二斷煩惱。第三唯修斷。今依大乘",
    "T42n1828_001:0320a23": "發總報業。前二通見修。第三唯是見道煩惱。",
    "T42n1828_001:0320a24": "若發善總報三思皆善。親引煩惱亦不共無",
    "T42n1828_001:0320a25": "明等見道所斷。由此經云。諸聖有覺不共無",
    "T42n1828_001:0320a26": "明已永斷故不造新業。對法亦言。勝義愚發",
    "T42n1828_001:0320a27": "福不動業。世俗愚發非福業。皆見所斷。若發",
    "T42n1828_001:0320a28": "別報業第三思亦通修道煩惱。次隨順功用",
    "T42n1828_001:0320a29": "等者。剎那等起發業風也。此風隨順第三功",
    "T42n1828_001:0320b01": "用起思於業。俱時引發身語。故廣百論破勝",
    "T42n1828_001:0320b02": "論云。汝我一不動。何能發業。彼反難云。汝心",
    "T42n1828_001:0320b03": "心所亦一非動法。何能發業。提婆答云。心雖",
    "T42n1828_001:0320b04": "不動一由心尋伺引起於風。風亦起業。離欲",
    "T42n1828_001:0320b05": "四緣。體唯是慧。通有無漏。離欲退有五緣。",
    "T42n1828_001:0320b06": "二新修善品者。數思男女形狀。即有因力境",
    "T42n1828_001:0320b07": "界力不正思惟力三。受行順退法者。是五退",
    "T42n1828_001:0320b08": "具也。斷善根文有二。初明緣多少。後約現種",
    "T42n1828_001:0320b09": "明斷差別。或五緣或六緣。一利根。二意樂惡。",
    "T42n1828_001:0320b10": "三逢惡友。四邪見重。五行惡無畏。六於眾生",
    "T42n1828_001:0320b11": "無哀愍故。利根者內自思搆邪見猛利不怖",
    "T42n1828_001:0320b12": "眾惡不生慈愍便斷善根。此名因力而斷善",
    "T42n1828_001:0320b13": "根。即是五緣。若更逢惡友順惡意樂斷善根。",
    "T42n1828_001:0320b14": "此名緣力而斷善根。具有六緣。要利根者斷",
    "T42n1828_001:0320b15": "非鈍根。廣惡意樂斷狹意不能。人三洲除北。",
    "T42n1828_001:0320b16": "對法第一云。唯欲界上上品邪見能斷善根非",
    "T42n1828_001:0320b17": "餘故。唯苦集下邪見非於滅道。或通四諦下",
    "T42n1828_001:0320b18": "邪見。通行相者非餘。要無慚愧。俱不怖惡非",
    "T42n1828_001:0320b19": "餘二性。惡不慈悲。依此因力方斷善根故。",
    "T42n1828_001:0320b20": "緣力必由近友故。阿顛底迦畢竟之人。一闡",
    "T42n1828_001:0320b21": "底迦有種性者。對法論說一俱斷善根。善根",
    "T42n1828_001:0320b22": "有二。一種子。二現行。折種勢力令不趣現",
    "T42n1828_001:0320b23": "名斷。非斷種子。唯斷欲生生得非加行善。",
    "T42n1828_001:0320b24": "加行勝前方便時已不起故。為九品斷非一",
    "T42n1828_001:0320b25": "剎那。擬宜無間斷非如道害。續善四緣。一是",
    "T42n1828_001:0320b26": "利根。二見親友修福。三詣善士聞因果。四因",
    "T42n1828_001:0320b27": "前緣故生猶豫。證決定故還續善根。景師解",
    "T42n1828_001:0320b28": "云。初聞他說有因果時。爾時耳識及同時意",
    "T42n1828_001:0320b29": "識是率爾心。因生猶豫者。是尋求心。是無",
    "T42n1828_001:0320c01": "記故非疑煩惱。證決定者。是決定心。亦是無",
    "T42n1828_001:0320c02": "記非善正見。還續善根者。是染淨位。正見心",
    "T42n1828_001:0320c03": "中方續善根。以斷善時斷彼現行。今時還續",
    "T42n1828_001:0320c04": "現善。種子先有不可說續。若言猶豫是彼疑",
    "T42n1828_001:0320c05": "使疑使無間起正見心名證決定續善根者。",
    "T42n1828_001:0320c06": "此疑煩惱於五心中是何心攝。若是決定心",
    "T42n1828_001:0320c07": "位不得名疑。若在染淨心位者云何從決定",
    "T42n1828_001:0320c08": "心後方起疑心。由有此妨故依前釋。不同薩",
    "T42n1828_001:0320c09": "婆多或疑或正見續善根。基作兩解。初解同",
    "T42n1828_001:0320c10": "景。加復說言。若自利根率爾思惟因生猶豫",
    "T42n1828_001:0320c11": "證決定故續善根者名因力續。若雖利根後",
    "T42n1828_001:0320c12": "逢善友聽聞正法因生猶豫證決定故而續善",
    "T42n1828_001:0320c13": "根名緣力續。第二解者。同薩婆多無偏取捨。",
    "T42n1828_001:0320c14": "備師云。因生猶豫故續種子。善證決定故續",
    "T42n1828_001:0320c15": "現行。今解。以聞正法等時創墮於境名率爾",
    "T42n1828_001:0320c16": "心。次尋求名等及與決定而未決定知所詮",
    "T42n1828_001:0320c17": "義。至染淨位或生疑心然後續善。或即正見",
    "T42n1828_001:0320c18": "而續善根故。言因生猶豫證決定故還續善",
    "T42n1828_001:0320c19": "根。若作是解者。還因薩婆多。此中通續生得",
    "T42n1828_001:0320c20": "及方便善。斷善之時勝法先盡。故正斷得。還",
    "T42n1828_001:0320c21": "續之時由內外緣。由此二善不定。由聞正法",
    "T42n1828_001:0320c22": "殊勝外緣引生善根通方便善。但自思惟見",
    "T42n1828_001:0320c23": "他修福多續生得後引方便故。或初續善唯",
    "T42n1828_001:0320c24": "起生得。方便後起以難生故。勝既先斷。所以",
    "T42n1828_001:0320c25": "後續。續欲界善。非上二界。頓續非漸。漸起",
    "T42n1828_001:0320c26": "餘品。斷難盡故九。續頓生故一。斷處必能續",
    "T42n1828_001:0320c27": "續未必斷。俱舍第十七云。於現身中能續善",
    "T42n1828_001:0320c28": "不。亦有能續。除造逆人。彼人定從地獄將沒。",
    "T42n1828_001:0320c29": "將沒時言謂彼將死或即於彼將受生時。將",
    "T42n1828_001:0321a01": "受生時謂中有位見後果相便續善根。又云。",
    "T42n1828_001:0321a02": "緣力斷善根。地獄生時續斷勢弱故。因力斷",
    "T42n1828_001:0321a03": "善根。地獄死時續因力強故。又意樂壞非加",
    "T42n1828_001:0321a04": "行壞斷善根者。是人現在能續。若俱壞斷善",
    "T42n1828_001:0321a05": "者要身壞後方續善根。見壞或不壞等。其",
    "T42n1828_001:0321a06": "義亦爾。自下明死生。大文分二。初明內分死",
    "T42n1828_001:0321a07": "生。後明外分成壞。前中先明死生。後第二卷",
    "T42n1828_001:0321a08": "云如是展轉諸有情類以下。明觀空而得盡",
    "T42n1828_001:0321a09": "漏。前中先明死後明生。死中文三。一總標列",
    "T42n1828_001:0321a10": "六種死。二次第別解。三又行善不善下隨義",
    "T42n1828_001:0321a11": "雜說。初文中云謂由壽量極故而便致死者。",
    "T42n1828_001:0321a12": "總釋死義。莫問時非時死。但是捨命名壽量",
    "T42n1828_001:0321a13": "極於其六中。基師解云。初三死不明了識離",
    "T42n1828_001:0321a14": "身正死。後三死明了心識未離身將死。就第",
    "T42n1828_001:0321a15": "二別解中。壽盡死者。即業命終。是名時死。下",
    "T42n1828_001:0321a16": "二名非時死。衣食闕名福盡。若餘緣枉死名",
    "T42n1828_001:0321a17": "不避不平等。九因即九緣義。別稱二九。七不",
    "T42n1828_001:0321a18": "知於己若損若益者。入水投火他損墮坑愚",
    "T42n1828_001:0321a19": "癡故死。八非時行非梵行。飢飽遠行病時而",
    "T42n1828_001:0321a20": "犯故死。九非量行非梵行。染愛過度故死。對",
    "T42n1828_001:0321a21": "法說三死。一壽盡故死。如生北洲極壽百歲。",
    "T42n1828_001:0321a22": "業雖未盡命盡故死。二福盡故死。耽定衣食",
    "T42n1828_001:0321a23": "闕橫緣故死。三業盡故死。三時業盡故。此論",
    "T42n1828_001:0321a24": "唯依現緣辨死。不依過去緣。故無業盡死。其",
    "T42n1828_001:0321a25": "外緣中離己名福盡。合己名不平等。對法通",
    "T42n1828_001:0321a26": "說過現合二緣名福。故二論不同。若依俱舍。",
    "T42n1828_001:0321a27": "約壽盡福不盡等作四句。可知。若依對法。初",
    "T42n1828_001:0321a28": "將壽。盡死對業盡死作四句。壽盡死非業盡",
    "T42n1828_001:0321a29": "者。如大乘中一業滅多生。如初一生壽盡故",
    "T42n1828_001:0321b01": "死業勢未盡。二業盡故死非壽盡者。如有一",
    "T42n1828_001:0321b02": "業但感百年。百年滿已遇勝緣故更延壽命。",
    "T42n1828_001:0321b03": "於所延壽不盡而死。第三可知。第四俱不盡",
    "T42n1828_001:0321b04": "死者。中夭之流。次將福盡死對壽盡死作四",
    "T42n1828_001:0321b05": "句。有福盡死者。如飢凍死等。有壽盡死非福",
    "T42n1828_001:0321b06": "盡。如大富者死有餘財。福壽俱盡死者。衣食",
    "T42n1828_001:0321b07": "與命一時俱盡。俱不盡死者。如大富者橫被",
    "T42n1828_001:0321b08": "他殺。次三性心死中之別有二。初明善不善",
    "T42n1828_001:0321b09": "心死。後明無記心死。初中有二。初別明二性",
    "T42n1828_001:0321b10": "心死。後重明二性心死相差別。死有三位心。",
    "T42n1828_001:0321b11": "一正死心。即末後剎那。唯識說為第八識。對",
    "T42n1828_001:0321b12": "法論說。死有末心。生有初剎那。中有初剎那。",
    "T42n1828_001:0321b13": "唯無記性。二次前潤生心。唯第六識我愛相",
    "T42n1828_001:0321b14": "應。對法說為九種命終心唯有覆無記。三次",
    "T42n1828_001:0321b15": "前明利心。即此三性是麁想現行故。細想現",
    "T42n1828_001:0321b16": "行無記心者即我愛心。此說第六識。若麁第",
    "T42n1828_001:0321b17": "八即末後心。故說不能憶善惡法。就第三隨",
    "T42n1828_001:0321b18": "義雜說中文分為八。一明三性何類先起。二",
    "T42n1828_001:0321b19": "明死因。三明善惡相。四明潤生相。五明解支",
    "T42n1828_001:0321b20": "節。六明根沒頓漸。七死名差別。八上下捨相。",
    "T42n1828_001:0321b21": "第二文中二因力者。初是名言種子。後是業。",
    "T42n1828_001:0321b22": "此人次生二因熟今速捨命。第三文中。謂受",
    "T42n1828_001:0321b23": "盡先業所引果已行不善善者。見中有前相。",
    "T42n1828_001:0321b24": "如日後分者。日將沒時。或山山峯影者。下品",
    "T42n1828_001:0321b25": "惡業者。當相如峯影懸覆。中品如山遍覆。上",
    "T42n1828_001:0321b26": "品如日後分極覆。或下品如日後分影覆。中",
    "T42n1828_001:0321b27": "品如山遍覆。上品如峯影極覆。此是將命終",
    "T42n1828_001:0321b28": "時由先惡業所見當果相。下辨差別所以。不",
    "T42n1828_001:0321b29": "言下品不善業者。以多無惡相故且不說。第",
    "T42n1828_001:0321c01": "四解潤生相中。景師等解。汎論潤有二時。一",
    "T42n1828_001:0321c02": "於將命終位愛潤業受中有生。中有末心起",
    "T42n1828_001:0321c03": "愛潤必受生有。此二時起受唯是修斷故。對",
    "T42n1828_001:0321c04": "法第五云。此自體愛唯是俱生有覆無記性。",
    "T42n1828_001:0321c05": "此自體愛既是隱沒。將知即非發業煩惱。以",
    "T42n1828_001:0321c06": "對法云俱生或能發惡行業者是不善故。是",
    "T42n1828_001:0321c07": "則俱生愛中有九品。上三品強是不善能發",
    "T42n1828_001:0321c08": "業。下六品是隱沒無記不能發業。將欲死時",
    "T42n1828_001:0321c09": "及中有末心。爾時心細故但起後之六品不發",
    "T42n1828_001:0321c10": "業。愛父母是生有緣。中有末心起倒見。求",
    "T42n1828_001:0321c11": "交會時名求生有。對法亦云。已離欲聖者對治",
    "T42n1828_001:0321c12": "力強。雖未永斷此愛不行。由隨眠力令生相",
    "T42n1828_001:0321c13": "續。然與五十九文不同。彼明七種結生相續。",
    "T42n1828_001:0321c14": "一由纏及隨眠潤生。謂諸異生。二唯隨眠潤",
    "T42n1828_001:0321c15": "生。謂已見聖迹。彼文既爾。是須斯那含俱種",
    "T42n1828_001:0321c16": "潤生。何故二處不同。三藏解。從多而說異生",
    "T42n1828_001:0321c17": "起愛聖者隨眠。於中細論。須斯起愛那含隨",
    "T42n1828_001:0321c18": "眠。亦可須斯雖現行愛由智力制。不同異生",
    "T42n1828_001:0321c19": "所起愛力。故總說言已見聖迹唯隨眠潤。測",
    "T42n1828_001:0321c20": "師等云。瑜伽約潤中有說唯隨眠。雜集約潤",
    "T42n1828_001:0321c21": "生有說現行愛。故不相違。以在死位去道近",
    "T42n1828_001:0321c22": "故唯種子潤。若在中有潤生有時去聖道遠故",
    "T42n1828_001:0321c23": "亦現行。備師云。若不還者在初禪等愛未盡。",
    "T42n1828_001:0321c24": "故沒於下天生於上處。亦起我愛。然此論文",
    "T42n1828_001:0321c25": "約沒欲生上界。故說不起。上來所說唯愛潤",
    "T42n1828_001:0321c26": "生。若依五十九卷云。全界一切煩惱皆能結",
    "T42n1828_001:0321c27": "生。三藏解云。將命終時及中有末心定須起",
    "T42n1828_001:0321c28": "愛。此愛正潤生故。此二時次前得起餘結助",
    "T42n1828_001:0321c29": "潤生故。以愛正潤生故。故此論云。將命終時",
    "T42n1828_001:0322a01": "乃至未至惛昧想位長時所習我愛現行。對",
    "T42n1828_001:0322a02": "法第五云。相續力者有九種命終與自體相",
    "T42n1828_001:0322a03": "應。於三界中各令欲色無色界生相續。攝論",
    "T42n1828_001:0322a04": "亦云。若無修道無明諸行不熟。十地經亦識",
    "T42n1828_001:0322a05": "為種子。愛水為潤。覆以餘結生名色身。由此",
    "T42n1828_001:0322a06": "建立中有生報者。有兩解。一云。有中報生即",
    "T42n1828_001:0322a07": "持業釋。一云。中有及生報是相違釋。第五解",
    "T42n1828_001:0322a08": "支節中。除天那落迦者。天唯善業果。地獄",
    "T42n1828_001:0322a09": "恒解支節。更須何須說。輕謂作善業者。凡解",
    "T42n1828_001:0322a10": "支節是惡業感。然作善者惡業輕微。故解節",
    "T42n1828_001:0322a11": "亦輕。第八上下捨相中。唯心處捨者。前雖上",
    "T42n1828_001:0322a12": "下冷觸漸起。至於心處未甚苦冷。即時後識",
    "T42n1828_001:0322a13": "心處捨時。復從心處大冷觸起遍滿所依。今",
    "T42n1828_001:0322a14": "依此文上下。漸捨皆至於心。昔來相傳。若種",
    "T42n1828_001:0322a15": "善漸冷至頭面即死。若造惡業生鬼中者。從",
    "T42n1828_001:0322a16": "頭漸冷至腹即死。若生畜生至膝即死。若生",
    "T42n1828_001:0322a17": "地獄至脚即死。即皆無文證。又舊世親釋云。",
    "T42n1828_001:0322a18": "若作善業所起冷觸定應向上。若造惡業所起",
    "T42n1828_001:0322a19": "冷觸定應向下。人即觸云。若生善趣從足",
    "T42n1828_001:0322a20": "漸冷至頭方死。若生惡道從頭漸冷至足方",
    "T42n1828_001:0322a21": "死。此由未見此論故。信自人情。據實阿賴耶",
    "T42n1828_001:0322a22": "識初受生時。最初託處即名肉心。若識捨肉",
    "T42n1828_001:0322a23": "心即名為死。故此卷末云。又羯邏藍識最初",
    "T42n1828_001:0322a24": "託處即名肉心。如是識於此處最初託。即從",
    "T42n1828_001:0322a25": "此處最後捨。自下明生。先問後答。答中文三。",
    "T42n1828_001:0322a26": "一明中有方便生。二爾時父母貪愛俱極下。",
    "T42n1828_001:0322a27": "明生有根本生。三第二卷中又羯邏藍漸增",
    "T42n1828_001:0322a28": "長時下。明本有漸增長。此言生者。即生支故。",
    "T42n1828_001:0322a29": "唯識云。始從中有至本有中未衰變來皆生",
    "T42n1828_001:0322b01": "支攝。辨中有中二十二門。一明中有因緣。由",
    "T42n1828_001:0322b02": "我愛無間已生故者。牒前將死起於我愛。雖",
    "T42n1828_001:0322b03": "次潤生愛滅起正死心。今現舉初故略而不",
    "T42n1828_001:0322b04": "說。無始樂著戲論因已熏習者。即是名言種",
    "T42n1828_001:0322b05": "子。望生中有是親因緣。淨不淨業因已熏習",
    "T42n1828_001:0322b06": "故者。有分熏習望生中有為增上緣。故顯揚",
    "T42n1828_001:0322b07": "云。無始熏習為因。善惡業為緣。彼所依體者。",
    "T42n1828_001:0322b08": "中有賴耶與同時蘊為所緣體故。由二種因",
    "T42n1828_001:0322b09": "增上力故者。牒前我愛及淨不淨業名增上",
    "T42n1828_001:0322b10": "力。從自種子即於是處中有異熟無間得生",
    "T42n1828_001:0322b11": "者。從名言熏習自種子即於死有滅處中有",
    "T42n1828_001:0322b12": "生。如種滅處即有芽生。問欲色界死處中有",
    "T42n1828_001:0322b13": "即生。此事可爾。無色界死若生下界所現中",
    "T42n1828_001:0322b14": "有從何處生。答依景師解。隨前死處中有現",
    "T42n1828_001:0322b15": "前。若無色死復無色經無量生後從無色死",
    "T42n1828_001:0322b16": "生下界時所起中有。還於最初從下界死生",
    "T42n1828_001:0322b17": "無色處中有現前。基師云。此有一難。謂如在",
    "T42n1828_001:0322b18": "欲界得色界定業力猶微成後報業。次得無",
    "T42n1828_001:0322b19": "色定業勝為生報。生無色界受生報已。生色",
    "T42n1828_001:0322b20": "界中方受後報。爾時欲界二十劫空乃於欲",
    "T42n1828_001:0322b21": "界前身死處中有現前而色界生。此亦難解。",
    "T42n1828_001:0322b22": "應言即於當生處現。理亦何失。雖有此解理",
    "T42n1828_001:0322b23": "實不然。前死處現其理為正。無色無處即於",
    "T42n1828_001:0322b24": "入定死處受果。故從死處中有現前。若生處",
    "T42n1828_001:0322b25": "現便太疎遠。生處當遙。誰次傳識。故前說",
    "T42n1828_001:0322b26": "是。今依婆沙評家。當生處中有現前。大乘中",
    "T42n1828_001:0322b27": "未見文。亦可取小乘文為證。故此說為正。問",
    "T42n1828_001:0322b28": "若爾無色沒生下界者。既隨當生處中有現",
    "T42n1828_001:0322b29": "前。彼無往來。何用中有。解云。要須中有起染",
    "T42n1828_001:0322c01": "污意求生方生。又潤生有業或必中有中起",
    "T42n1828_001:0322c02": "故。婆沙解云。彼先已造感中有業。雖無往來",
    "T42n1828_001:0322c03": "亦受中有。業力所引必應起故。二死生同時。",
    "T42n1828_001:0322c04": "三具根。以於六處門常求有故。四相狀。五極",
    "T42n1828_001:0322c05": "淨天眼境。即大菩薩廣慧聲聞天眼能見。諸",
    "T42n1828_001:0322c06": "天報得天眼及輪王眼不見。中有妙於阿耨",
    "T42n1828_001:0322c07": "塵故。六不同前將死位起內我愛。唯起境界",
    "T42n1828_001:0322c08": "愛。緣當生境故。七同當生形。一業招故。八如",
    "T42n1828_001:0322c09": "天眼見障外色。九身往。如得神通。十不見異",
    "T42n1828_001:0322c10": "趣。見同類及身當生處。問見幾世界中有有",
    "T42n1828_001:0322c11": "情。解云。隨其眼見所應生處。若三千界或三",
    "T42n1828_001:0322c12": "千外其中中有皆悉見之。十一行相。惡業眼",
    "T42n1828_001:0322c13": "視下淨者生三惡趣。雖見生處見其勝淨。所",
    "T42n1828_001:0322c14": "以欣生。若見穢相不欣生。故俱舍云。天首",
    "T42n1828_001:0322c15": "上三橫。地獄頭歸下。此文并說地獄為面視",
    "T42n1828_001:0322c16": "於下。非頭不向下。但與餘二趣視下相似。故",
    "T42n1828_001:0322c17": "同說之。十二生時分限。七日一死。壽勢頹敗。",
    "T42n1828_001:0322c18": "乃至極經七七日住必得生處。問有眾生造",
    "T42n1828_001:0322c19": "輪王業。未至劫增其人已住輪王中有。豈不",
    "T42n1828_001:0322c20": "久得劫增耶。解云。審有是人。即往餘世界中",
    "T42n1828_001:0322c21": "得於生處。十三可轉生處。生時二緣未合。謂",
    "T42n1828_001:0322c22": "父母等未和合。禽獸等非時。如獨生狐中",
    "T42n1828_001:0322c23": "等。時處未和故。或如謗解脫生地獄等。皆",
    "T42n1828_001:0322c24": "可轉故。十四釋異名有四種名。問四有相望",
    "T42n1828_001:0322c25": "皆有中有。何偏說此名中有耶。解云。若彼非",
    "T42n1828_001:0322c26": "趣於二趣中間起者得名有。餘之三有是其",
    "T42n1828_001:0322c27": "趣攝。雖有中間之義不名中有。健達縛此云",
    "T42n1828_001:0322c28": "尋香行。尋當生處香而行往故。或唯食香。香",
    "T42n1828_001:0322c29": "所資故。如化樂者名尋香故。此唯欲界名非",
    "T42n1828_001:0323a01": "色界者。彼雖不尋香。尋香類名尋香。見生處",
    "T42n1828_001:0323a02": "起愛。不聞香自無鼻識。生處無香故。十五三",
    "T42n1828_001:0323a03": "界有無。除無色界。以無形及處故。基師解",
    "T42n1828_001:0323a04": "云。欲色二界中亦非必定有。變人為虎雀化",
    "T42n1828_001:0323a05": "為蛤等。無中有故。涅槃經言。或說欲色界有",
    "T42n1828_001:0323a06": "中有。或說欲界無中有。皆不解我意。若一切",
    "T42n1828_001:0323a07": "有者何故說有不解我意故許通無。容豫者",
    "T42n1828_001:0323a08": "有。速疾者無。陷身入地獄。此等皆無故。雖",
    "T42n1828_001:0323a09": "有此說。今勘涅槃經。無欲色字。彼經明二十",
    "T42n1828_001:0323a10": "一對諍論文云。或有中陰或無中陰。準下文",
    "T42n1828_001:0323a11": "釋。汎言有中陰無中陰。皆不解我意。所以者",
    "T42n1828_001:0323a12": "何。欲色界有。無色界無。非一向有無故。故為",
    "T42n1828_001:0323a13": "證不成。其陷身入地獄等者。準婆沙七十卷",
    "T42n1828_001:0323a14": "云。毘奈耶說。度使魔羅等即身陷入無間地",
    "T42n1828_001:0323a15": "獄。問此等為受中有不。答受中有身。然以迅",
    "T42n1828_001:0323a16": "速難可覺知故作是說。初一剎那死有蘊滅",
    "T42n1828_001:0323a17": "中有蘊生。後一剎那中有蘊滅生有蘊生。乃",
    "T42n1828_001:0323a18": "至廣說。變人為虎等者。若順憬師云。此等別",
    "T42n1828_001:0323a19": "報雖轉而總報不改。婆沙復云。施設論說。劫",
    "T42n1828_001:0323a20": "初時人有忽腹行。身形既變共號為蛇。復有",
    "T42n1828_001:0323a21": "欻然生第三牛。身形既變共號為象。問如是",
    "T42n1828_001:0323a22": "轉變有死生不。乃至答應作是說彼無死生。",
    "T42n1828_001:0323a23": "問如何人趣即作傍生。答非即人趣轉作傍",
    "T42n1828_001:0323a24": "生。但彼身形前後有異。於中有說。彼恒是人。",
    "T42n1828_001:0323a25": "復有說者。復是傍生等。有餘師說。彼有死生。",
    "T42n1828_001:0323a26": "如是說者彼無死生。故二說中初說為善。經",
    "T42n1828_001:0323a27": "死生者多忘本事。既憶本事故無死生。故知",
    "T42n1828_001:0323a28": "欲色一切定有中有。此說為善。然中陰經云。",
    "T42n1828_001:0323a29": "無色中陰禮如來者。釋是大眾部經。不勞會",
    "T42n1828_001:0323b01": "釋。今尋正理論第二十三卷。元瑜釋云。有餘",
    "T42n1828_001:0323b02": "部師執無中有者。即大眾部上座部化地部",
    "T42n1828_001:0323b03": "立無中有。與前師言似如矛楯。勘異部宗輪。",
    "T42n1828_001:0323b04": "大眾部一說部說出世部雞胤部本宗同義都",
    "T42n1828_001:0323b05": "無中有。十六趣向相。見地獄相。謂已舊同類",
    "T42n1828_001:0323b06": "喜樂馳趣。生處境礙即便續生。十七明中有",
    "T42n1828_001:0323b07": "唯是化生。十八趣向心。初明趣地獄心。後類",
    "T42n1828_001:0323b08": "明向四趣。如癭鬼者。有鬼頸有大癭。所逼不",
    "T42n1828_001:0323b09": "能喫食。決擇分說。鬼畜一分恒受眾苦同於",
    "T42n1828_001:0323b10": "地獄。然此處唯說鬼趣。鬼趣重故略舉之。",
    "T42n1828_001:0323b11": "十九由三處現前得入母胎。二十無三障礙。",
    "T42n1828_001:0323b12": "初標。次別釋。後合結二門得入母胎。有麻麥",
    "T42n1828_001:0323b13": "果者。有麻麥果塞蔽產腹。如車螺形者。以寬",
    "T42n1828_001:0323b14": "大故。或有形曲有穢有濁者。穴不順直難安",
    "T42n1828_001:0323b15": "子故。其處穢惡津液渾濁。不堪攬之成所依",
    "T42n1828_001:0323b16": "故。或感大宗葉業者。自有感大宗葉業。父母",
    "T42n1828_001:0323b17": "無之。或自無父母之。二十一於父母起顛",
    "T42n1828_001:0323b18": "倒。二十二薄福多福。聞見聲聞。自下明生",
    "T42n1828_001:0323b19": "有。文分為二。初明識支最初依託。後第二卷",
    "T42n1828_001:0323b20": "初辨種子具不具。前中有二。一總標依託。二",
    "T42n1828_001:0323b21": "云何下別釋其義。先問後釋之中有五。一明",
    "T42n1828_001:0323b22": "依託相狀。二諸根依此次第當生。三諸根依",
    "T42n1828_001:0323b23": "處亦次第生名得圓滿。四識託於色安危共",
    "T42n1828_001:0323b24": "同。五初託肉心後從此捨。謂此所出濃厚精",
    "T42n1828_001:0323b25": "血合成一段等者。謂父母精血合成一段。中",
    "T42n1828_001:0323b26": "有末心起愛煩惱名為顛倒。中有末身名顛倒",
    "T42n1828_001:0323b27": "緣。即彼一段非情精血與中有俱滅。即此同",
    "T42n1828_001:0323b28": "時由種子力。有微細根及造根大種并餘與",
    "T42n1828_001:0323b29": "根同是有情分不淨精血和合摶生。言此羯邏",
    "T42n1828_001:0323c01": "藍中有諸根大種等者。此中景解。此文即能",
    "T42n1828_001:0323c02": "能造離所造。次於後明同處不相離者。此文",
    "T42n1828_001:0323c03": "據初生時四根未起。已有能造地大。地據其",
    "T42n1828_001:0323c04": "處所。故得相離。若六處時四根生已。即根",
    "T42n1828_001:0323c05": "與大互相涉入。如眾燈光處所不異。則名同",
    "T42n1828_001:0323c06": "處不相離也。備師云。五相雖別而一地造。既",
    "T42n1828_001:0323c07": "有身根與地大俱故。第二分云。同處未有四",
    "T42n1828_001:0323c08": "根。故此文云。相離義無相違。雖有地大不造",
    "T42n1828_001:0323c09": "四根故。但就種類假名能造。基後說言。初有",
    "T42n1828_001:0323c10": "諸根大種。并有諸扶根大種者。即說造身大",
    "T42n1828_001:0323c11": "種及造扶身塵大種。為造餘四根大種等。非",
    "T42n1828_001:0323c12": "更別有相依而有。是造義故。不爾豈復唯有",
    "T42n1828_001:0323c13": "大種無所造耶。欲界一切四大種不離色觸",
    "T42n1828_001:0323c14": "等故。問曰。文說及根所依處大種俱生。所依",
    "T42n1828_001:0323c15": "及處有何異耶。解云。若直言所依即是造根",
    "T42n1828_001:0323c16": "四大。若言所依處。處即是根所依四塵。此則",
    "T42n1828_001:0323c17": "通舉故云也。",
    "T42n1828_001:0323c18": "瑜伽論記卷第一(之上)"
}