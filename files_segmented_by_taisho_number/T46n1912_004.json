{
    "T46n1912_004:0252a15": "止觀輔行傳弘決卷第四之一",
    "T46n1912_004:0252a17": "唐毘陵沙門湛然述",
    "T46n1912_004:0252a18": "◎釋二十五方便。初且通明漸頓二種。次今",
    "T46n1912_004:0252a19": "就下。方始別明今文方便。初文通論頓方",
    "T46n1912_004:0252a20": "便者。初釋名云善巧。迴向令成妙因故",
    "T46n1912_004:0252a21": "名善巧。又泛引證及功能等。未的委示二",
    "T46n1912_004:0252a22": "十五相。故名為通。言善巧者。從初發心權",
    "T46n1912_004:0252a23": "實不二。以不二解調停事儀。能使一行一",
    "T46n1912_004:0252a24": "切行成三軌真解。一發一切發。入圓初住",
    "T46n1912_004:0252a25": "功由善巧。大論下次引論證善巧之相。以",
    "T46n1912_004:0252a26": "種智導。毫善不停。能過二乘極果之上。論",
    "T46n1912_004:0252a27": "第九云。小善能作大果者。如求佛果讚歎",
    "T46n1912_004:0252a28": "一偈。稱一南謨。燒一捻香。奉獻一華。如",
    "T46n1912_004:0252a29": "是小行必得作佛。又第三十二問云。菩薩云",
    "T46n1912_004:0252b01": "何少施。答。夫施在心不在事。菩薩或貧。或",
    "T46n1912_004:0252b02": "聞他說施無多少。或畏多集財物損他",
    "T46n1912_004:0252b03": "財失善心。或惱眾生。惱眾生故而供養",
    "T46n1912_004:0252b04": "佛。佛所不許。是故少施迴向菩提。故知善",
    "T46n1912_004:0252b05": "巧名方便者。由迴向故由智導力。所以下",
    "T46n1912_004:0252b06": "文明二十五法。堪為圓方便者。正由迴向",
    "T46n1912_004:0252b07": "及智導故。又方便下重釋也。以善能和合",
    "T46n1912_004:0252b08": "故名方便。若為果立因。因立必能剋果。故",
    "T46n1912_004:0252b09": "號剋果之因名為和合取果。大品下引證",
    "T46n1912_004:0252b10": "和合。既無量諸法方成佛因。是故和合方名",
    "T46n1912_004:0252b11": "方便。是故下文二十五法。和合調停方得成。",
    "T46n1912_004:0252b12": "於圓初住因。剋妙覺果。若依下明漸方便",
    "T46n1912_004:0252b13": "問。四中有圓。何故此四通名為漸。答。先歷",
    "T46n1912_004:0252b14": "三教故得漸名。然第四圓即同初頓。此四",
    "T46n1912_004:0252b15": "通途各以內外凡為遠近方便。但列初後",
    "T46n1912_004:0252b16": "中間可知。次明今文二十五法。於向所列",
    "T46n1912_004:0252b17": "圓教遠近方便之前。更論方便者。以為五",
    "T46n1912_004:0252b18": "品作方便故。於六即中是名字即。故云假",
    "T46n1912_004:0252b19": "名。故知今意並在四教內外凡前。通為四教",
    "T46n1912_004:0252b20": "遠方便也。言十種者即十境也。若觀若發",
    "T46n1912_004:0252b21": "入品非遙。故名為近。二十五法去真遙故。",
    "T46n1912_004:0252b22": "故名為遠。問。陰是正修。餘九待發。如何以",
    "T46n1912_004:0252b23": "此而名方便。答。今論十境皆是方便者咸",
    "T46n1912_004:0252b24": "是所觀。若能觀之方屬正行。是故前八但",
    "T46n1912_004:0252b25": "在凡夫。後二名為聖人方便。故知十境並是",
    "T46n1912_004:0252b26": "圓行近方便也。若前三教差降不同。別於菩",
    "T46n1912_004:0252b27": "薩境但觀二教。通但觀一。三藏全無。但觀",
    "T46n1912_004:0252b28": "九境。通二乘人觀八境半。三藏二乘觀八境",
    "T46n1912_004:0252b29": "全。通論雖爾今意在圓。橫竪下明觀境功",
    "T46n1912_004:0252c01": "能。十境橫竪如第五初十雙互發。由境發故",
    "T46n1912_004:0252c02": "觀法縱橫。復名橫竪。至第五卷當更委明",
    "T46n1912_004:0252c03": "觀橫竪相。今意且明二十五法。初列五科。次",
    "T46n1912_004:0252c04": "生起。即以初住名為所在。從初住去非今",
    "T46n1912_004:0252c05": "文意。故下文云。入住功德今所不論。譬如",
    "T46n1912_004:0252c06": "下舉譬以譬五科。陶者(大刀切)今濮州南陶丘",
    "T46n1912_004:0252c07": "城。堯曾居之故曰堯城。故謂堯為陶唐氏。",
    "T46n1912_004:0252c08": "陶即作瓦宇也。今以此名人故云陶師。若",
    "T46n1912_004:0252c09": "從所造為名應作匋。瓦器也。初譬具",
    "T46n1912_004:0252c10": "緣。息餘下譬呵欲。雖息下譬棄蓋。身雖下",
    "T46n1912_004:0252c11": "譬五事。上緣下譬五法。止觀下合。具合五",
    "T46n1912_004:0252c12": "科及提譬帖合。世間下結勸。世間淺事謂",
    "T46n1912_004:0252c13": "界內禪定。尚須二十五法而為方便。故云",
    "T46n1912_004:0252c14": "非緣不合。何況出世圓頓之道。約事為觀等",
    "T46n1912_004:0252c15": "者。釋中二十五法一一皆悉託事為觀。以",
    "T46n1912_004:0252c16": "生圓解。言調麁等者。若直就二十五法。則",
    "T46n1912_004:0252c17": "二十五法以為能調。三業麁散以為所調。若",
    "T46n1912_004:0252c18": "事理合論則二十五法。以為所調。對事興",
    "T46n1912_004:0252c19": "解解為能調。且約二十五法為能調麁。又",
    "T46n1912_004:0252c20": "有通別二意。若如生起五科。一一皆為調",
    "T46n1912_004:0252c21": "麁檢散。即通意也。若別論者。前三調麁後",
    "T46n1912_004:0252c22": "二檢散。此五法下引證。五法秖是五科。明",
    "T46n1912_004:0252c23": "此五科所行有據。大論釋禪度中問曰。云",
    "T46n1912_004:0252c24": "何方便得禪波羅蜜。答。却五事(五欲)除五法",
    "T46n1912_004:0252c25": "(五蓋)行五法(名同)具緣出禪經故引禪經云等。良",
    "T46n1912_004:0252c26": "師即善知識也。調五事者。雖是人立行之",
    "T46n1912_004:0252c27": "要故。故今用之。此之五科文五義二。所謂事",
    "T46n1912_004:0252c28": "理。理復為二。謂次不次。意唯在一。專期正",
    "T46n1912_004:0252c29": "觀。○次依章解釋中初釋五緣。大小兩乘以",
    "T46n1912_004:0253a01": "戒為本。是故先明。內禁雖嚴必資衣食。進",
    "T46n1912_004:0253a02": "修定慧須藉空閑。處雖空閑假絕緣務。",
    "T46n1912_004:0253a03": "四緣雖具開導由師。具如禪經。又此五緣",
    "T46n1912_004:0253a04": "文五義五。意唯在一。意有遠近。近謂開導",
    "T46n1912_004:0253a05": "遠謂正行。又五文中各有二義。所謂事理。",
    "T46n1912_004:0253a06": "又此四章文四義二。意唯在一。言義二者。",
    "T46n1912_004:0253a07": "謂本專精及以懺淨。事理二戒並具斯二。理",
    "T46n1912_004:0253a08": "淨三德名為本淨。觀事即理方名懺淨。列",
    "T46n1912_004:0253a09": "戒名者。具如大品念戒中。及大論二十一。",
    "T46n1912_004:0253a10": "與賢護經同。大經數等。名異義同。華嚴十",
    "T46n1912_004:0253a11": "無盡藏品亦列十戒。望此仍闕。彼云。一利",
    "T46n1912_004:0253a12": "眾生戒。二不受外道戒。唯受三世佛淨戒。三",
    "T46n1912_004:0253a13": "無著戒。不回向三有故。四安住戒。不犯一",
    "T46n1912_004:0253a14": "切戒故。五不諍戒。不非先制不更造立。",
    "T46n1912_004:0253a15": "不因此戒惱亂眾生。六不惱害戒。不以呪",
    "T46n1912_004:0253a16": "術惱眾生故。七不雜戒。離六十二見但觀",
    "T46n1912_004:0253a17": "緣起故。八離邪戒。不作持相欲使他知。",
    "T46n1912_004:0253a18": "內無實德現有德相。九不惡戒。見破戒人",
    "T46n1912_004:0253a19": "不輕蔑故。十清淨戒。捨十惡持十善。此十",
    "T46n1912_004:0253a20": "種中二四六八十此屬律儀。三七屬隨道無",
    "T46n1912_004:0253a21": "著。五九屬出假之由。第一正當利他。菩薩",
    "T46n1912_004:0253a22": "元以饒益為本。是故此十利生居初。彼經",
    "T46n1912_004:0253a23": "有事及以空假。仍闕自在。入中全無。諸經",
    "T46n1912_004:0253a24": "列戒。論十攝盡。論不缺等義兼性制故。且",
    "T46n1912_004:0253a25": "初引論釋於性戒。因此對辨客舊三學。初",
    "T46n1912_004:0253a26": "明舊三學有無。所言性者即舊戒也。不待",
    "T46n1912_004:0253a27": "佛制性是善惡。故名為性。并舊定慧名舊",
    "T46n1912_004:0253a28": "三學。舊戒通為十戒根本故也。論十戒者即",
    "T46n1912_004:0253a29": "客三學。何者。初之三戒即是客戒。義兼於",
    "T46n1912_004:0253b01": "舊。次一即是客定。次六即是客慧。初引論二",
    "T46n1912_004:0253b02": "文。或八或十並是性戒。所言八者。酒防意",
    "T46n1912_004:0253b03": "地即是十中後三意業。數異義同。佛不出下",
    "T46n1912_004:0253b04": "舊定。言八禪者。別而言之四禪四空。若從",
    "T46n1912_004:0253b05": "通說。或云八禪或云八定。定對欲亂。禪亦",
    "T46n1912_004:0253b06": "名靜。故諸聖教隨用不定。舊醫等者。大經舊",
    "T46n1912_004:0253b07": "醫即是外道。乳藥即是邪常等也。常途下破",
    "T46n1912_004:0253b08": "古人釋。古人唯立客戒客慧不立客定。故",
    "T46n1912_004:0253b09": "以戒慧而難於定。今用下釋客三學。初釋",
    "T46n1912_004:0253b10": "客戒中。先列。次明所發不同。初列中三歸",
    "T46n1912_004:0253b11": "者。即以三藏三寶而為三歸。故俱舍云。眾",
    "T46n1912_004:0253b12": "人怖所逼。多歸依諸山園苑及叢林。孤樹制",
    "T46n1912_004:0253b13": "多等。此歸依非勝。此歸依非尊。不因此歸",
    "T46n1912_004:0253b14": "依能解脫眾苦。諸有歸依佛及歸依法僧。",
    "T46n1912_004:0253b15": "於四聖諦中能以慧觀察。此歸依為勝。此",
    "T46n1912_004:0253b16": "歸依為尊。必因此歸依能解脫眾苦。準今",
    "T46n1912_004:0253b17": "家意但以三十四心斷結為佛。生滅四諦",
    "T46n1912_004:0253b18": "為法。學無學為僧。若準婆沙俱舍釋三寶",
    "T46n1912_004:0253b19": "意則少異。略如釋籤及論文等。今不暇論。",
    "T46n1912_004:0253b20": "五戒者四性一遮。故俱舍云。遮中唯離酒為",
    "T46n1912_004:0253b21": "護餘律儀。若論制已性上皆加一箇制罪。",
    "T46n1912_004:0253b22": "二百五十戒者。制教滿已名二百五十。通初",
    "T46n1912_004:0253b23": "而論但名律儀。故列根本十種不同。僧祇四",
    "T46n1912_004:0253b24": "受。謂自然善來五眾十眾。五分五受。謂自",
    "T46n1912_004:0253b25": "然善來三歸八敬羯磨。四分亦五。謂來上歸",
    "T46n1912_004:0253b26": "敬羯。復有多伽見母等論明受不同。今文十",
    "T46n1912_004:0253b27": "受正出十誦。兼用婆沙師義故有一二不",
    "T46n1912_004:0253b28": "同之相。十誦初云自然。今云佛唱善來比",
    "T46n1912_004:0253b29": "丘自然已得具足戒者。即指羅漢身中自",
    "T46n1912_004:0253c01": "然戒也。準諸部文唯四分中善來居初。又",
    "T46n1912_004:0253c02": "無自然之語。即迦葉中上法文是。此下文自",
    "T46n1912_004:0253c03": "有善來。故知初文即是自然。言自誓者。四",
    "T46n1912_004:0253c04": "分中名教授。亦名上法。名異意同。八敬者。",
    "T46n1912_004:0253c05": "十誦名八重法。秖名八敬。邊地第五者。若",
    "T46n1912_004:0253c06": "準四分。秖是邊方白木調外。僧數難得。開",
    "T46n1912_004:0253c07": "五人受。今準俱舍業品引婆沙師立十受",
    "T46n1912_004:0253c08": "云。第八受者第五律師。謂邊地人少。五人受",
    "T46n1912_004:0253c09": "中須一人持律羯磨。即以羯磨師為第五。",
    "T46n1912_004:0253c10": "中國十僧者。十誦名羯磨亦準秖說。俱舍",
    "T46n1912_004:0253c11": "云十眾耳。故知今文不專一部。已知同異",
    "T46n1912_004:0253c12": "相狀如何。善來者。佛命善來比丘。當於語",
    "T46n1912_004:0253c13": "下須髮自落。袈裟在身鉢盂在手。猶如",
    "T46n1912_004:0253c14": "五歲知法比丘。自誓者。迦葉言。世界所有",
    "T46n1912_004:0253c15": "成羅漢者我皆歸依。疏引多論云。佛是我",
    "T46n1912_004:0253c16": "師我是弟子。修伽陀是我師我是弟子。即時",
    "T46n1912_004:0253c17": "果戒俱得。見諦者。初得初果見未曾見。諦",
    "T46n1912_004:0253c18": "謂諦理。昔未見諦今得見諦。見諦發時果",
    "T46n1912_004:0253c19": "戒俱得。八敬者。世尊不許女人出家受戒。",
    "T46n1912_004:0253c20": "爾時愛道遂自剃髮倚立祇洹阿難為請。佛",
    "T46n1912_004:0253c21": "令阿難遙宣敬法。若能行者即得具足。謂",
    "T46n1912_004:0253c22": "百罵舉受懺請安恣遣信者。是尼端正。為賊",
    "T46n1912_004:0253c23": "難故佛開遣信。尼本法竟往大僧中。僧中",
    "T46n1912_004:0253c24": "為秉。使尼却迴為騰僧命此尼得戒。亦名",
    "T46n1912_004:0253c25": "十二語。三白四故。論議者。七歲沙彌與佛論",
    "T46n1912_004:0253c26": "議。佛問五陰為一異等。智逾二十佛許",
    "T46n1912_004:0253c27": "受戒。俱舍云佛問。汝家在何處。答云。三界",
    "T46n1912_004:0253c28": "無家稱可聖心。佛令羯磨與受具足。善來",
    "T46n1912_004:0253c29": "如前釋。此中既有善來故知前是自然。不",
    "T46n1912_004:0254a01": "同諸受託自智力故曰自然。亦非全無",
    "T46n1912_004:0254a02": "因緣故也。即以佛法而為緣等(云云)。三歸",
    "T46n1912_004:0254a03": "者。佛度五人已三寶具足。佛秉三歸亦令",
    "T46n1912_004:0254a04": "比丘處處宣化引至佛所。後因失信。佛令",
    "T46n1912_004:0254a05": "比丘隨處各秉。過六年已佛止三歸興羯",
    "T46n1912_004:0254a06": "磨受。故有中十邊五不同。遣信論議等別。",
    "T46n1912_004:0254a07": "言羯磨者。此云辦事。此文通俗。律部非宗",
    "T46n1912_004:0254a08": "故不廣述。問。今明衍門何須小檢。而明",
    "T46n1912_004:0254a09": "十種得戒人耶。答。如涅槃中處處扶律。今",
    "T46n1912_004:0254a10": "此亦爾。小為方便。故知出家菩薩六和十利",
    "T46n1912_004:0254a11": "與聲聞同。六度四弘異於小行。若在家菩",
    "T46n1912_004:0254a12": "薩三歸五戒咸趣菩提。況復梵網八萬威儀。",
    "T46n1912_004:0254a13": "七眾並資五道通被。豈容破戒稱為佛乘",
    "T46n1912_004:0254a14": "故以乘戒四句對簡。性戒下料簡三學無作",
    "T46n1912_004:0254a15": "有無。初戒無作者。性戒不受故無無作。若",
    "T46n1912_004:0254a16": "受戒下明受得戒即有無作。故性罪之上加",
    "T46n1912_004:0254a17": "違無作。出家等戒無作別生。是故持則功等",
    "T46n1912_004:0254a18": "虛空。破乃隨對一支一境。舉持勸受加罪",
    "T46n1912_004:0254a19": "遮違。況犯已法除復本清淨。故云薝蔔華",
    "T46n1912_004:0254a20": "雖萎猶勝於餘華。破戒諸比丘猶勝諸外",
    "T46n1912_004:0254a21": "道。如伐草下略出遮性同異之相如草畜俱",
    "T46n1912_004:0254a22": "有違制之罪。作單提悔二遮俱滅。然於害",
    "T46n1912_004:0254a23": "畜仍有性愆。故引論解償命猶在。問。性罪",
    "T46n1912_004:0254a24": "不滅。何須懺耶。答。免違制已持心相續。縱",
    "T46n1912_004:0254a25": "果位廣償為利物因。豈同於違且沈三趣。",
    "T46n1912_004:0254a26": "償者還也。復也。故四分下引證。言邊罪者。",
    "T46n1912_004:0254a27": "謂性四重及曾受五十乃至比丘等戒。殺人。",
    "T46n1912_004:0254a28": "盜五。犯淫三趣男女正道。俗非己妻。及非",
    "T46n1912_004:0254a29": "處等。妄對人趣。稱過人法。犯此四已五十",
    "T46n1912_004:0254b01": "進具比丘捨已。重來為難。佛法邊人故名邊",
    "T46n1912_004:0254b02": "罪。重遮徒受是故令問。此罪等者釋邊遮",
    "T46n1912_004:0254b03": "意。若先未曾受犯已尚障五八等戒。況具",
    "T46n1912_004:0254b04": "戒耶。況受五等犯四重耶。此準方等陀羅",
    "T46n1912_004:0254b05": "尼經。及虛空藏菩薩經。明邊罪義。多論亦",
    "T46n1912_004:0254b06": "明犯五八十中重障具足戒。故南山鈔主",
    "T46n1912_004:0254b07": "依之承用。相部對內雖異於此。其如南山",
    "T46n1912_004:0254b08": "有教可憑。智者大師依教承用。若有道俗",
    "T46n1912_004:0254b09": "犯已能悔更欲進求清淨戒者。具如方等",
    "T46n1912_004:0254b10": "占察等經。占察上卷云。未來世中在家出家",
    "T46n1912_004:0254b11": "欲求淨戒。犯增上罪不得受者。當修懺",
    "T46n1912_004:0254b12": "法。具在經文。是故當知性戒清淨為諸戒",
    "T46n1912_004:0254b13": "因。舊名作無作。成論云教無教。新名表無",
    "T46n1912_004:0254b14": "表。作謂為作教謂教示表謂表彰。名異意",
    "T46n1912_004:0254b15": "同。彼此無在。無作一發無捨失緣。終訖一",
    "T46n1912_004:0254b16": "形相續恒起。如初受時作白已後入餘心",
    "T46n1912_004:0254b17": "者。尚名得戒。故成論云。若人入不善心無",
    "T46n1912_004:0254b18": "記心無心。亦名持戒。律疏云。四心三性始末",
    "T46n1912_004:0254b19": "恒有。三性加無心為四(云云)。廣辨作無作同",
    "T46n1912_004:0254b20": "異相狀等。非此可盡。具如疏鈔。小乘下約",
    "T46n1912_004:0254b21": "大小乘以辨三聚。明無作不同。小乘經論",
    "T46n1912_004:0254b22": "共立三聚。謂色心非色非心。言心無盡等",
    "T46n1912_004:0254b23": "者。意明心性以為戒體。若小乘戒體是第三",
    "T46n1912_004:0254b24": "聚者。且依經部。若有部中還用色為無作",
    "T46n1912_004:0254b25": "戒體。然大乘中雖以心性而為戒體。若發",
    "T46n1912_004:0254b26": "無作。亦依身口作戒而發。雖依身口體必",
    "T46n1912_004:0254b27": "在心。若先小後大。一切轉為無盡戒體。若",
    "T46n1912_004:0254b28": "先受大後方出家。欲在大比丘數而不失",
    "T46n1912_004:0254b29": "菩薩法者。則更受律儀。但於一切發得身",
    "T46n1912_004:0254c01": "口清淨。防非律儀。無作戒體不復發也。故",
    "T46n1912_004:0254c02": "涅槃中五篇七聚。並是出家菩薩律儀。又若",
    "T46n1912_004:0254c03": "先小後大則開小夏以成大夏。若先受大",
    "T46n1912_004:0254c04": "後受律儀。在小則依小在大則依大。理雖",
    "T46n1912_004:0254c05": "若是方土不同。此土僧徒不簡大小。西方",
    "T46n1912_004:0254c06": "不爾一向永隔。然四依出世必大小並弘。但",
    "T46n1912_004:0254c07": "隨物機緣通局在彼。道定無作細簡在論",
    "T46n1912_004:0254c08": "(云云)。故經云下引證道定復以律儀而為根",
    "T46n1912_004:0254c09": "本。○二明持相。先事次理。初事中文十義",
    "T46n1912_004:0254c10": "七。意在正修。言義七者。前四各一後六成",
    "T46n1912_004:0254c11": "三。所謂三觀。亦可二義四六異故。前四直",
    "T46n1912_004:0254c12": "爾論事。後六寄理義當於事。意在比決令",
    "T46n1912_004:0254c13": "知淺深。先釋不缺即持四重。若毀下以犯",
    "T46n1912_004:0254c14": "顯持。言失比丘法者。既犯重已不任僧",
    "T46n1912_004:0254c15": "用。大經云。犯重比丘不能復生善芽種子。",
    "T46n1912_004:0254c16": "如斷多羅樹等。不破者。名損為破猶勝於",
    "T46n1912_004:0254c17": "缺。是故仍在生善僧數。若毀下以犯顯持。",
    "T46n1912_004:0254c18": "不穿者。雖不破缺。如猶有穿易可補治。",
    "T46n1912_004:0254c19": "若有下以犯顯持。不雜者即是事定。有事",
    "T46n1912_004:0254c20": "定者任運持得。雖持下以犯顯持。大經二",
    "T46n1912_004:0254c21": "十九云。若有菩薩雖不與彼女人和合。而",
    "T46n1912_004:0254c22": "共言語嘲調戲笑。如是菩薩成就欲法。毀",
    "T46n1912_004:0254c23": "破淨戒污辱梵行。令戒雜穢。不得名為淨",
    "T46n1912_004:0254c24": "戒具足。復有菩薩自言戒淨。雖不與彼女",
    "T46n1912_004:0254c25": "人身合。言語嘲調而於壁外聞鐶釧聲。是",
    "T46n1912_004:0254c26": "名菩薩成就欲法。乃至不名淨戒具足。復",
    "T46n1912_004:0254c27": "次自言戒淨。乃至不聞鐶釧聲等。若見男",
    "T46n1912_004:0254c28": "子隨逐女人。若見女人隨逐男子。如是菩",
    "T46n1912_004:0254c29": "薩乃至不名淨戒具足。乃至為天樂故。廣",
    "T46n1912_004:0255a01": "如初句。如四分中持戒有四。一賊分齊。如",
    "T46n1912_004:0255a02": "諂媚勝他。邪命名利等。二罪分齊。畏三途",
    "T46n1912_004:0255a03": "等三福分齊。欲天樂等。四道分齊謂為解",
    "T46n1912_004:0255a04": "脫。除為解脫前三種持。及限爾許日。如是",
    "T46n1912_004:0255a05": "時處支等恐不發戒。用中道下亦名開權。",
    "T46n1912_004:0255a06": "既得中已以此中慧融一切法。故使一止",
    "T46n1912_004:0255a07": "一作無非法界。故云大乘式叉迦羅尼。此",
    "T46n1912_004:0255a08": "名為學別在第五通約諸篇。今並開之成",
    "T46n1912_004:0255a09": "摩訶衍故大經及十住婆沙。皆指篇聚云。",
    "T46n1912_004:0255a10": "菩薩摩訶薩持是禁戒。當知戒無大小由",
    "T46n1912_004:0255a11": "受者心期。是則中道遍入空假及事律儀。方",
    "T46n1912_004:0255a12": "得名為具足持戒。涅槃五支等者。彼聖行中",
    "T46n1912_004:0255a13": "先明自行五支。後列願他十戒。菩薩摩訶",
    "T46n1912_004:0255a14": "薩持一一支。皆願眾生當得禁戒等十。言",
    "T46n1912_004:0255a15": "五支者。一具足業清淨戒。謂四重。二前後",
    "T46n1912_004:0255a16": "眷屬餘清淨戒謂偷蘭遮為前眷屬。此語",
    "T46n1912_004:0255a17": "因蘭。能為重罪前方便故。十三僧殘列在",
    "T46n1912_004:0255a18": "重後為後眷屬。所言餘者。如後釋。三非諸",
    "T46n1912_004:0255a19": "惡覺覺清淨戒者。即是不雜定共戒也。四護",
    "T46n1912_004:0255a20": "持正念念清淨戒者。即四念處道共戒也。五",
    "T46n1912_004:0255a21": "迴向具足無上道戒者。佛菩薩持非諸凡小",
    "T46n1912_004:0255a22": "所能持得。護他十戒者。一禁戒。二清淨戒。",
    "T46n1912_004:0255a23": "三善戒。四不缺戒。五不析戒。六大乘戒。七不",
    "T46n1912_004:0255a24": "退戒。八隨順戒。九畢竟戒。十具足諸波羅蜜",
    "T46n1912_004:0255a25": "戒。今亦以十願對行。故大經十戒與論意",
    "T46n1912_004:0255a26": "同。五支復與願他十戒開合異耳。是則還",
    "T46n1912_004:0255a27": "將自行以願於他。故玄文中具將論十。以",
    "T46n1912_004:0255a28": "對經十及以五支具如釋籤中和會同異。",
    "T46n1912_004:0255a29": "束前下判位。既約事釋以辨一心。故此十",
    "T46n1912_004:0255b01": "戒離對凡聖大小位別。不雜戒云凡夫入定",
    "T46n1912_004:0255b02": "能持得者且約有宗。若據餘部餘心亦得。",
    "T46n1912_004:0255b03": "智所讚自在行向人持。據此以論十住即持",
    "T46n1912_004:0255b04": "隨道無著。十信唯持律儀諸戒。隨定具足云",
    "T46n1912_004:0255b05": "非六度通教菩薩所持者。且一往簡云此具",
    "T46n1912_004:0255b06": "足是大根性人所持得。別人有分故不簡",
    "T46n1912_004:0255b07": "之。據理亦非別人行向所能持得。唯是初",
    "T46n1912_004:0255b08": "地已去方能持得。向判下約理觀論持戒。",
    "T46n1912_004:0255b09": "先結前生後。先束下正釋。此中文十義二。意",
    "T46n1912_004:0255b10": "在轉事以修正觀。言二義者謂境及觀。四",
    "T46n1912_004:0255b11": "之與六如前事中。今之三觀三一不二。然前",
    "T46n1912_004:0255b12": "十戒非無理觀。即後六是。分張對位故屬",
    "T46n1912_004:0255b13": "事相。況律儀不雜當分未融。故今更約一念",
    "T46n1912_004:0255b14": "心中具明十戒。而不濫尊極不離凡心。用",
    "T46n1912_004:0255b15": "前四戒通為觀境。以六觀之事理相即。當",
    "T46n1912_004:0255b16": "知篇聚一不可虧。世人蔑事而欲尚深理",
    "T46n1912_004:0255b17": "者。驗知此觀孤虛無本。既虧觀境觀亦無",
    "T46n1912_004:0255b18": "從。是故今文尚觀緣生一念心起為善惡",
    "T46n1912_004:0255b19": "因。由此亦能破於不缺乃至不雜。況復但",
    "T46n1912_004:0255b20": "觀身口重業及輕吉等耶。尚觀此心即是",
    "T46n1912_004:0255b21": "法性。豈直觀於善惡因耶。是故今文與他",
    "T46n1912_004:0255b22": "意別。次觀善惡下觀戒即空中。引金剛釋。",
    "T46n1912_004:0255b23": "故知下略申經意。雖此略申未知法與非",
    "T46n1912_004:0255b24": "法為是何等。今云下釋法非法。即以破見",
    "T46n1912_004:0255b25": "名為皆空。何者。雖破我人眾生壽者。假無",
    "T46n1912_004:0255b26": "與實猶見是有。名之為法。若見為無乃至",
    "T46n1912_004:0255b27": "見是非有非無。皆名非法。依此起見猶名",
    "T46n1912_004:0255b28": "為著。是故須捨。若不起四見即無六十二",
    "T46n1912_004:0255b29": "見。故云防止有無六十二見。若大品中十",
    "T46n1912_004:0255c01": "六知見。此我人等四亦攝在彼十六見中。十",
    "T46n1912_004:0255c02": "六亦為此四攝盡。此四見者。無著論云。我",
    "T46n1912_004:0255c03": "以計內人以計外。眾生以續前為義壽者",
    "T46n1912_004:0255c04": "以趣後為能。若依大論釋十六知見中云。",
    "T46n1912_004:0255c05": "我者。於陰界入計我我所若即若離。人者。",
    "T46n1912_004:0255c06": "謂於陰界入中謂我是行人。行通善惡無",
    "T46n1912_004:0255c07": "非行者。眾生者。於陰界入和合之中計有",
    "T46n1912_004:0255c08": "我生。壽者者。於陰界入中計一期報若長",
    "T46n1912_004:0255c09": "若短。亦與無著大同。二論並以陰界入法",
    "T46n1912_004:0255c10": "而為所執。今文通以假實四句。皆為所執。",
    "T46n1912_004:0255c11": "以能計有等為我人也。以此少異。是則近",
    "T46n1912_004:0255c12": "約隨道戒說。為順經文破我故也。經意既",
    "T46n1912_004:0255c13": "遠所執亦通法與非法豈唯假實。然能計者",
    "T46n1912_004:0255c14": "但成六十二見而已。若通論者。法謂衍也。",
    "T46n1912_004:0255c15": "非法小也。衍尚不著何況於小。又法謂大",
    "T46n1912_004:0255c16": "小。非法謂假實。又法謂大乘是有。非法謂",
    "T46n1912_004:0255c17": "大乘是無。乃至非有非無。如是皆名我人等",
    "T46n1912_004:0255c18": "見。是故猶屬六十二也。故云大乘生著。猶",
    "T46n1912_004:0255c19": "須無常幻化等破。通義雖爾今且從別。智",
    "T46n1912_004:0255c20": "所讚中云知心非心。法亦非法。此亦仍順般",
    "T46n1912_004:0255c21": "若近意。心謂能計假名之心。法謂所計五陰",
    "T46n1912_004:0255c22": "實法。乃至若計假實非有非無。皆破入空。",
    "T46n1912_004:0255c23": "故云知心非心。法亦非法。知空非空故云",
    "T46n1912_004:0255c24": "而不永滯非心非法。從空出假還是出此心",
    "T46n1912_004:0255c25": "法之假。故云道種方便無所有中立心立法。",
    "T46n1912_004:0255c26": "立於三界假實心法。即是入於愛見之假。假",
    "T46n1912_004:0255c27": "既立已對病設藥。名為拔出。若約自行論",
    "T46n1912_004:0255c28": "拔出者。大經云。願作心師不師於心。欲",
    "T46n1912_004:0255c29": "得不退菩提。當發此願。淨名云。弟子眾塵",
    "T46n1912_004:0256a01": "勞隨意之所轉。化他亦然。以自在故為智",
    "T46n1912_004:0256a02": "為讚。故知兩戒一體無殊。隨如是定結隨",
    "T46n1912_004:0256a03": "定名。無不具足結具足名。故知二名亦非碩",
    "T46n1912_004:0256a04": "異。三觀及境一一文中。皆先釋。次以止觀",
    "T46n1912_004:0256a05": "結之。故梵網下引證理觀持戒。名為止觀。",
    "T46n1912_004:0256a06": "故知應以第一義光寂照相即。而為防止善",
    "T46n1912_004:0256a07": "順戒體。孝者畜也。事親之道宜恒畜在心。",
    "T46n1912_004:0256a08": "以在心故能順顏色。故名為順。今亦如是。",
    "T46n1912_004:0256a09": "觀不思議理恒照在心善順於理。順故觀",
    "T46n1912_004:0256a10": "於三諦。孝故止於三惑。如是持戒尚不與",
    "T46n1912_004:0256a11": "別教出假持戒義同。豈與天子庶民行孝為",
    "T46n1912_004:0256a12": "同年耶。臣軌云。夫孝者先須安國。國安所",
    "T46n1912_004:0256a13": "以家安。家安所以行孝等。如是尚不逮於",
    "T46n1912_004:0256a14": "人天。況大小乘防止善順。言本師及我皆誦",
    "T46n1912_004:0256a15": "者。背文曰誦舍那釋迦以證戒體。稟教義",
    "T46n1912_004:0256a16": "絕無說而說。故名為誦。十住廣說者。毘婆沙",
    "T46n1912_004:0256a17": "此云廣說。得人法二空名離我我所。及離",
    "T46n1912_004:0256a18": "諸法有所得想名離戲論。以如此法名上",
    "T46n1912_004:0256a19": "尸羅。故知亦是約理名戒。淨名云等者。淨",
    "T46n1912_004:0256a20": "名疏引。時二比丘疑犯婬殺二波羅夷。是二",
    "T46n1912_004:0256a21": "比丘共居蘭若。一人他行一人露臥。婬女采",
    "T46n1912_004:0256a22": "薪盜行不淨。伴比丘來見而逐之。女人避",
    "T46n1912_004:0256a23": "走墮坑而死。臥者疑犯婬逐者疑犯殺。不",
    "T46n1912_004:0256a24": "敢問佛來白波離。波離為其準律解釋。若",
    "T46n1912_004:0256a25": "犯根本令其學悔。若犯方便令其懺蘭。",
    "T46n1912_004:0256a26": "若本無心令不須懺。大士訶曰。我念聲聞",
    "T46n1912_004:0256a27": "不觀人根不應說法。此二比丘久發大心。",
    "T46n1912_004:0256a28": "如何以小而教導之。彼罪性者不在內外",
    "T46n1912_004:0256a29": "兩中間。如其心然罪垢亦然。此即無生悔之",
    "T46n1912_004:0256b01": "要觀也。如是是名善解奉律。今亦以此名",
    "T46n1912_004:0256b02": "上尸羅。上尸羅者無持無犯。犯必無生。豈",
    "T46n1912_004:0256b03": "以無生而令必犯。故知應以四句推持",
    "T46n1912_004:0256b04": "無持犯性。名真奉律。豈要推犯名善解耶。",
    "T46n1912_004:0256b05": "復次下更約五名以為觀解。四分上下唯",
    "T46n1912_004:0256b06": "有四名。準古諸釋但存三名。謂尸羅毘尼",
    "T46n1912_004:0256b07": "木叉。故南山引十八法中毘尼與律二名不",
    "T46n1912_004:0256b08": "並。今家意者。具依諸名以存於四。名雖不",
    "T46n1912_004:0256b09": "並既得名律復名毘尼。是故今文從名俱",
    "T46n1912_004:0256b10": "用。并取根本八十誦名。即優波離一夏八十",
    "T46n1912_004:0256b11": "度升座誦之。故得名也。故總約五名以申",
    "T46n1912_004:0256b12": "觀解。若諸部異名雖隨事別立。與誦義同。",
    "T46n1912_004:0256b13": "故舉誦言以攝諸部。今既以十戒合為三",
    "T46n1912_004:0256b14": "觀。觀心五名亦約三觀。餘名可見。所言律",
    "T46n1912_004:0256b15": "者不取律呂之律。但約如世律令陶虞始",
    "T46n1912_004:0256b16": "造。蕭何以為九章者。漸分輕重委悉故也。",
    "T46n1912_004:0256b17": "爾雅云。法也。法律所以詮量輕重犯不犯",
    "T46n1912_004:0256b18": "等。觀心亦爾。詮量惑智各有輕重持犯之",
    "T46n1912_004:0256b19": "相。如上菩提心中等者。第一感應發心。結成",
    "T46n1912_004:0256b20": "三種止觀文中。麁細難易深淺巧拙等。亦是",
    "T46n1912_004:0256b21": "詮量之義也。人有四者。若論果報以南洲",
    "T46n1912_004:0256b22": "為下下。若約值佛即以南洲為上上。故大",
    "T46n1912_004:0256b23": "論六十二云。閻浮提以三事故尚勝於諸",
    "T46n1912_004:0256b24": "天。北洲不及。一能斷婬欲。二識念力。三能",
    "T46n1912_004:0256b25": "進精勇猛復有書般若。是故諸天來下聽",
    "T46n1912_004:0256b26": "法。故大經三十三云。下下因緣故生於北",
    "T46n1912_004:0256b27": "洲。乃至上上因緣故生於南洲。上品多種者。",
    "T46n1912_004:0256b28": "如六欲天及日月星。以分九品。上上他化乃",
    "T46n1912_004:0256b29": "至下下是星。乃至福報多種不同。如淨名",
    "T46n1912_004:0256c01": "云。隨其福德飯色有異。乃至諸禪各各不",
    "T46n1912_004:0256c02": "同。如經論中隨其義旨。各有品類秩軸",
    "T46n1912_004:0256c03": "不同。可以意得不煩文者。約觀解中若",
    "T46n1912_004:0256c04": "橫若竪若自若他。一心異心詮量輕重。況復",
    "T46n1912_004:0256c05": "一一各攝無邊。但可意知豈可文具。私諮",
    "T46n1912_004:0256c06": "下重釋。謂章安面於大師親重諮決若諸文",
    "T46n1912_004:0256c07": "中直云私謂是滅後述己。初文即是述己",
    "T46n1912_004:0256c08": "問也。向之三觀各有三品。空為下假為中",
    "T46n1912_004:0256c09": "中為上。空假各三皆約發真。入中亦有三",
    "T46n1912_004:0256c10": "品。即以五品為下。六根為中。初住為上。",
    "T46n1912_004:0256c11": "則三品之中有真有似者何耶。此問且據大",
    "T46n1912_004:0256c12": "分而說。空假三品亦非全發真。如假三品",
    "T46n1912_004:0256c13": "即以三藏菩薩為下。如初番釋。入中三品",
    "T46n1912_004:0256c14": "亦皆發真。且約後番為此問也。答。即出大",
    "T46n1912_004:0256c15": "師答也。有二意。初云前三道未合者。空假",
    "T46n1912_004:0256c16": "二種三品之中。既對三教根緣隔異。所以分",
    "T46n1912_004:0256c17": "張橫對三人。人既不同皆約發真。於理無",
    "T46n1912_004:0256c18": "失。若入中已毫善悉融唯約六即義似於",
    "T46n1912_004:0256c19": "竪。又亦得下以此中道從人從教。亦得",
    "T46n1912_004:0256c20": "橫論。別接等三皆破一品。三人相望可非",
    "T46n1912_004:0256c21": "橫耶。雖復名橫證道無二。仍本而說且為",
    "T46n1912_004:0256c22": "橫三。豈止煮燒覆障耶者。不同律文篇聚",
    "T46n1912_004:0256c23": "各有根本方便後起。對心對境。若罪若事",
    "T46n1912_004:0256c24": "若雙若單。約報則有煮燒等輕重之相。三觀",
    "T46n1912_004:0256c25": "相即三諦互融。隨詮一塵一心一觀。皆遍",
    "T46n1912_004:0256c26": "法界。十誦中呼地獄為煮燒覆障。八熱十",
    "T46n1912_004:0256c27": "六通為煮燒。八寒黑暗等通為覆障。若事下",
    "T46n1912_004:0256c28": "比決。是則於事勸更加觀。不聞有觀而",
    "T46n1912_004:0256c29": "忽於事。是則一心三觀以照持犯。豈同護",
    "T46n1912_004:0257a01": "根制六識耶。○三明犯相者。先標譬本。即",
    "T46n1912_004:0257a02": "是羅剎同為愛見而作喻也。行人下略合。",
    "T46n1912_004:0257a03": "愛見皆能損於篇聚。故並喻羅剎來乞浮",
    "T46n1912_004:0257a04": "囊。愛羅剎下廣合。此中文九義二意在顯",
    "T46n1912_004:0257a05": "持。言文九者愛見各有九。謂五篇定及三",
    "T46n1912_004:0257a06": "觀。言義二者復有三別。一者愛見。二者事",
    "T46n1912_004:0257a07": "理。三者持犯。持犯是能判。事理是犯境。愛",
    "T46n1912_004:0257a08": "見是犯因。言顯持者。犯亦成持況復本淨。",
    "T46n1912_004:0257a09": "若從理說本淨雖持。猶名為犯。用懺淨已",
    "T46n1912_004:0257a10": "方復本淨。先合愛中經但五段。一者全乞",
    "T46n1912_004:0257a11": "喻犯四重。二者乞半喻犯十三。三乞手許",
    "T46n1912_004:0257a12": "喻犯偷蘭。今文稱為乞重方便。且為成",
    "T46n1912_004:0257a13": "於漸犯之相。故置果存因。四乞指許喻犯",
    "T46n1912_004:0257a14": "二提。五乞微塵喻犯吉羅。今文依經故",
    "T46n1912_004:0257a15": "無所改。為篇闕於提舍又剩偷蘭。為聚",
    "T46n1912_004:0257a16": "不開第五亦闕提舍。大乘經文佛意罕測。",
    "T46n1912_004:0257a17": "文殊問經篇聚亦爾。彼列五夷三蘭二提一",
    "T46n1912_004:0257a18": "吉。罪種雖少該攝極寬。此等並是菩薩律儀。",
    "T46n1912_004:0257a19": "是故不可全同三藏。若破觀境是犯律儀。",
    "T46n1912_004:0257a20": "即於十中犯前三戒分為五罪。五罪不同",
    "T46n1912_004:0257a21": "復分愛見。五中前夷及殘。各先犯次持。蘭提",
    "T46n1912_004:0257a22": "吉三。文相略故但存犯相。次夷罪中持相文",
    "T46n1912_004:0257a23": "言汝寧殺我等者。寧殺陰身戒囊叵得。乃",
    "T46n1912_004:0257a24": "至應云毒蛇口中等也。次殘犯相中云摩",
    "T46n1912_004:0257a25": "觸等者。若分因果以對罪名具如律部。次",
    "T46n1912_004:0257a26": "持相中云下意等者。犯第二篇。僧中行白。",
    "T46n1912_004:0257a27": "名為下意。別住名擯乃至奪其三十五事",
    "T46n1912_004:0257a28": "及本日等。名為治擯。次乞重方便者則喻因",
    "T46n1912_004:0257a29": "蘭吉羅下舉況勸持。微塵不足損於浮囊。",
    "T46n1912_004:0257b01": "而惜惠於羅剎者。恐水漸入。能為沒海遠",
    "T46n1912_004:0257b02": "方便故。今亦如是。吉罪既為染污種類。能",
    "T46n1912_004:0257b03": "遠開於無救之門。第五既然餘三亦然。重罪",
    "T46n1912_004:0257b04": "如死故云而死。貪攀下定共戒也。定共雖",
    "T46n1912_004:0257b05": "即未證於真。欲違於定故即名犯。深著下",
    "T46n1912_004:0257b06": "即空戒也。以無隨道無著。不能破於三有",
    "T46n1912_004:0257b07": "之因。是故名為為有造業。假中二戒例前",
    "T46n1912_004:0257b08": "說之。從深著下名為犯理。次以羅剎",
    "T46n1912_004:0257b09": "喻見者。初文辨異。則色屬愛因此破戒。",
    "T46n1912_004:0257b10": "一切皆然故云觸人。無始與俱名已生惡。",
    "T46n1912_004:0257b11": "依見破戒或因後時推理起計。名未生惡。",
    "T46n1912_004:0257b12": "預識防過是故列之。故云此見雖未起。後",
    "T46n1912_004:0257b13": "為內外兩緣所壞而生惡見。一得少禪。二",
    "T46n1912_004:0257b14": "無師友。非深非久故名為少。適得根本",
    "T46n1912_004:0257b15": "因而生見。即生念著吉羅也。而起過患重罪",
    "T46n1912_004:0257b16": "也。佛在世一比丘下引事。大論十九云。有",
    "T46n1912_004:0257b17": "一比丘得第四禪生增上慢謂得四果。初",
    "T46n1912_004:0257b18": "得初禪謂得初果。乃至得第四禪謂得",
    "T46n1912_004:0257b19": "羅漢。恃此自高不肯進道。臨終之時見四",
    "T46n1912_004:0257b20": "禪陰便生邪見謂無涅槃。佛為欺我惡見",
    "T46n1912_004:0257b21": "生故。失禪中陰。阿鼻相現命終生彼。諸比",
    "T46n1912_004:0257b22": "丘問佛。阿蘭若比丘死今生何處。佛言。生",
    "T46n1912_004:0257b23": "阿鼻獄。諸比丘大驚。坐禪持戒便至爾耶。",
    "T46n1912_004:0257b24": "佛如前答竟。而說偈言。多聞持戒禪未得",
    "T46n1912_004:0257b25": "漏盡法。雖有是功德是事難可信。墮獄",
    "T46n1912_004:0257b26": "由謗佛非關第四禪。此證得少禪也。佛",
    "T46n1912_004:0257b27": "在世下舉況以釋師友意也。大師在世尚有",
    "T46n1912_004:0257b28": "僻計生見之人。況滅後無師不得禪者。又惡",
    "T46n1912_004:0257b29": "見者。如譬喻經賢愚經並云。佛在舍衛。有",
    "T46n1912_004:0257c01": "婆羅門邪見與五百弟子相隨。莫不歸敬。",
    "T46n1912_004:0257c02": "因與佛弟子觸試不如。恥見本群沒水",
    "T46n1912_004:0257c03": "而死。佛言。彼有二罪。一毒盛。二謗佛。佛言。",
    "T46n1912_004:0257c04": "今墮阿鼻。故大虛空藏等者。彼虛空孕經下",
    "T46n1912_004:0257c05": "卷。文列六重。第三云。復次善男子。或有",
    "T46n1912_004:0257c06": "初行菩薩見他眾生作如是言。仁者勿行",
    "T46n1912_004:0257c07": "毘尼戒律。勿為精進速發菩提心速誦經",
    "T46n1912_004:0257c08": "典。作身口意惡。因為惡故即得清淨。是",
    "T46n1912_004:0257c09": "名第三重罪。云何下正明犯相。亦先事犯後",
    "T46n1912_004:0257c10": "理犯。初事犯中亦先明五罪。犯十中三。食",
    "T46n1912_004:0257c11": "噉人狗喻破世出世因果。此從優劣為譬",
    "T46n1912_004:0257c12": "也。破正見威儀等者。起見即破正見。應引",
    "T46n1912_004:0257c13": "大經十二等。文無者略。犯前三聚名破戒。",
    "T46n1912_004:0257c14": "犯下四聚名破威儀。四邪五邪名破正命。",
    "T46n1912_004:0257c15": "邪法活命故云邪命。四邪者。一方邪。謂通",
    "T46n1912_004:0257c16": "國使命。二維邪。謂醫方卜相。三仰邪。謂仰",
    "T46n1912_004:0257c17": "觀星宿。四下邪。謂種植根栽五穀等類。亦",
    "T46n1912_004:0257c18": "曰四口食。故大論舍利弗乞食。有一女人",
    "T46n1912_004:0257c19": "問舍利弗言。汝方口食耶。乃至下口食耶。皆",
    "T46n1912_004:0257c20": "答言不。女人言。何食耶。舍利弗次第解釋四",
    "T46n1912_004:0257c21": "種食已云。我唯乞食自活。五邪者。一為利",
    "T46n1912_004:0257c22": "養故現奇特相。二為利養故自說功德。三",
    "T46n1912_004:0257c23": "卜相吉凶為人說法。四高聲現威令人畏",
    "T46n1912_004:0257c24": "敬。五說所得供養以動人心。此等並是高",
    "T46n1912_004:0257c25": "名上輩所慎。應非寡德末流所闚。或重方",
    "T46n1912_004:0257c26": "便乃至吉羅準愛中說。謂諸法下重明過相。",
    "T46n1912_004:0257c27": "從初乃至永沒例前吉羅乃至而死。當知此",
    "T46n1912_004:0257c28": "人下結破僻計。近尚等者。近謂見心遠謂",
    "T46n1912_004:0257c29": "諦理。既以惡空下例前貪攀等乃至破律儀",
    "T46n1912_004:0258a01": "戒。堅執見下例前貪五欲故破於理戒。當",
    "T46n1912_004:0258a02": "知下結中。云尚不得人天涅槃者。人天中樂",
    "T46n1912_004:0258a03": "亦名涅槃。何不引無行等者。經中總有七十",
    "T46n1912_004:0258a04": "餘行偈。汝何不引終不破於戒等文。獨引",
    "T46n1912_004:0258a05": "貪欲是道文耶。況復經說欲是道者。秖云",
    "T46n1912_004:0258a06": "道性不出於欲。亦云欲性不離於道。約理",
    "T46n1912_004:0258a07": "云即約事須離。而汝錯計謂欲是道。若爾。",
    "T46n1912_004:0258a08": "秖有道即是婬。何曾婬即是道。經又云。見",
    "T46n1912_004:0258a09": "有無法異。是不離有無。若知有無等超勝",
    "T46n1912_004:0258a10": "成佛道。汝唯見有尚不見無。況有無等經",
    "T46n1912_004:0258a11": "又云。道及婬怒癡是一法平等。意亦如前。◎",
    "T46n1912_004:0258a12": "止觀輔行傳弘決卷第四之一",
    "T46n1912_004:0258a15": "止觀輔行傳弘決卷第四之二",
    "T46n1912_004:0258a17": "唐毘陵沙門湛然述",
    "T46n1912_004:0258a18": "◎復次下持犯不定。即是和合前之二門。前",
    "T46n1912_004:0258a19": "之二門持則具持十戒。犯則具犯十戒。故云",
    "T46n1912_004:0258a20": "一向。今合判者。十中前四屬戒後六屬乘。",
    "T46n1912_004:0258a21": "乘戒交互四句分別。若二俱句屬前二門。二",
    "T46n1912_004:0258a22": "交絡句屬此中意。故云不定。故此四句文四",
    "T46n1912_004:0258a23": "義二意在俱持。以非顯是是故重辨。言義",
    "T46n1912_004:0258a24": "二者所謂乘戒。若通論下欲明四句。先判",
    "T46n1912_004:0258a25": "通別。若云十法通名為戒如前所說。謂道",
    "T46n1912_004:0258a26": "定等亦名戒故。亦可十法通名為乘皆能動",
    "T46n1912_004:0258a27": "出。謂前四戒出三途故。欲分四句應從",
    "T46n1912_004:0258a28": "別義。故前四為戒後六為乘。各分三品以",
    "T46n1912_004:0258a29": "對緩急。又亦可戒福相對以為四句。無戒",
    "T46n1912_004:0258b01": "有福如王家象。有戒無福如比丘乞食",
    "T46n1912_004:0258b02": "不得。戒福具足如受供比丘。無福無戒如",
    "T46n1912_004:0258b03": "餓狗餓鬼。復應福慧有無互為四句。是句",
    "T46n1912_004:0258b04": "應具福慧二嚴乘戒兼急。事理無瑕者。事",
    "T46n1912_004:0258b05": "即前四理即後六。圓人一生有超登十地之",
    "T46n1912_004:0258b06": "義。故云一生可獲。南岳云。一生望入銅輪",
    "T46n1912_004:0258b07": "但淨六根。又云。能修四安樂行一生得入",
    "T46n1912_004:0258b08": "六根。極大遲者不出三生。若為名聞利養",
    "T46n1912_004:0258b09": "則累劫不得。華嚴利鈍根者。秖是別圓人",
    "T46n1912_004:0258b10": "耳。其中品數約前銓量中說可見。次句者",
    "T46n1912_004:0258b11": "等不俱急。如大經文乍惡道身而得聞法。",
    "T46n1912_004:0258b12": "終不人天身而不聞法。聞法則生死有期。",
    "T46n1912_004:0258b13": "人天或退入三惡。文從極重者說故云皆",
    "T46n1912_004:0258b14": "為所噉。五篇並破身口咸虧。宿種仍存能專",
    "T46n1912_004:0258b15": "理戒。以根利故或當得道是故彊於乘緩",
    "T46n1912_004:0258b16": "戒急。第三句中云振丹者。約佛在世。若教",
    "T46n1912_004:0258b17": "流此土則知而不見。振丹兩字並恐書誤。",
    "T46n1912_004:0258b18": "下第十所引即云震旦。琳法師釋云。東方屬",
    "T46n1912_004:0258b19": "震是日出之方。故云震旦。新婆沙云脂那。",
    "T46n1912_004:0258b20": "西域記云至那。此聲並與震旦真丹相近",
    "T46n1912_004:0258b21": "故。故知並屬梵音。三億等者。大論十一云。",
    "T46n1912_004:0258b22": "舍衛有九億家。三億眼見佛。三億耳聞而不",
    "T46n1912_004:0258b23": "見。三億不聞不見。佛在舍衛二十五年而",
    "T46n1912_004:0258b24": "是等不聞不見。況著樂諸天耶。及生難處",
    "T46n1912_004:0258b25": "者。北洲及三惡加長壽天并四智辯聰佛",
    "T46n1912_004:0258b26": "前佛後諸根不具。是為八難。譬如下舉譬以",
    "T46n1912_004:0258b27": "釋伏疑。疑云。既不值佛何須此戒。故譬釋",
    "T46n1912_004:0258b28": "云冀逢恩赦。恩赦者值佛聞法。昔不修乘",
    "T46n1912_004:0258b29": "無聞法緣。在三界中猶如繫獄。戒善如財",
    "T46n1912_004:0258c01": "物。業道如大力。得人天身如命未盡。或",
    "T46n1912_004:0258c02": "遇佛法如逢恩赦。恐在人天猶不受化。",
    "T46n1912_004:0258c03": "故復斥云。若不修乘永不值佛。人天福盡",
    "T46n1912_004:0258c04": "還墮三途。故知修乘必不可闕。行者下。檢",
    "T46n1912_004:0258c05": "驗中云此是權來引實者。既戒緩乘急墮在",
    "T46n1912_004:0258c06": "三途。必為法身菩薩同類引之。乃至亦為",
    "T46n1912_004:0258c07": "乘戒俱緩者下種誘之。若細下教判因果。",
    "T46n1912_004:0258c08": "四教辨因者昔修四教觀智不同以為乘",
    "T46n1912_004:0258c09": "種。今歷五味得道不同以明其果。○四明",
    "T46n1912_004:0258c10": "懺淨中。初且徵問。既犯事理懺法如何。若犯",
    "T46n1912_004:0258c11": "下答。先答懺輕。律文自從第二篇下皆有",
    "T46n1912_004:0258c12": "悔法。懺成戒淨止觀方明。豈有而令輕戒",
    "T46n1912_004:0258c13": "尚理。若犯事中重罪去。謂愛成犯重。不但",
    "T46n1912_004:0258c14": "改觀能滅深愆。須依三昧託事附理及觀",
    "T46n1912_004:0258c15": "相治。方可清淨。此下明逆順十心。即是懺",
    "T46n1912_004:0258c16": "之方法。故云更明。次理觀下明因見解僻。",
    "T46n1912_004:0258c17": "未至身口不造輕重罪。亦不須用四種三",
    "T46n1912_004:0258c18": "昧。但轉觀令正見心自亡。僻未彰於外人",
    "T46n1912_004:0258c19": "故但低頭自責見若重者還於觀心修懺者。",
    "T46n1912_004:0258c20": "既云犯重不獨觀心。言觀心者。行於事",
    "T46n1912_004:0258c21": "懺必藉觀心。若無觀心重罪不滅。以觀為",
    "T46n1912_004:0258c22": "主故云於觀心中。引普賢觀妙勝定者。必",
    "T46n1912_004:0258c23": "事理合行方辦前事。方等云等者。若違三",
    "T46n1912_004:0258c24": "歸而歸邪師邪法邪眾破於五戒乃至二百",
    "T46n1912_004:0258c25": "五十戒中重罪。即成佛法死人。因懺戒復",
    "T46n1912_004:0258c26": "故云還生。南山亦立無生懺法總列三種。",
    "T46n1912_004:0258c27": "一者諸法性空無我。此理照心名為小乘。二",
    "T46n1912_004:0258c28": "者諸法本相是空。唯情妄見。此理照用屬小",
    "T46n1912_004:0258c29": "菩薩。三者諸法外塵本來無實。此理深妙唯",
    "T46n1912_004:0259a01": "意緣知。是大菩薩佛果證行。南山此文雖即",
    "T46n1912_004:0259a02": "有據。然第一判屬小乘。小乘且無懺重之",
    "T46n1912_004:0259a03": "理。況復此位已隔初心。第二第三復屬菩薩",
    "T46n1912_004:0259a04": "及以佛果。凡夫欲依措心無地。今之所立",
    "T46n1912_004:0259a05": "直明凡下。欲用大乘悔重罪者。當依方",
    "T46n1912_004:0259a06": "等普賢觀等。是故南山判位太高初心無分。",
    "T46n1912_004:0259a07": "高位無罪何須列之。若人下明久近者不",
    "T46n1912_004:0259a08": "出過現。若運十心窮於無始無明顛倒。何",
    "T46n1912_004:0259a09": "罪不消。又世有愚者。謂心無生諸法亦無",
    "T46n1912_004:0259a10": "復造新罪。夫造罪者必依三毒。真無生人",
    "T46n1912_004:0259a11": "福尚不作豈況罪耶。以罪與福俱順生死",
    "T46n1912_004:0259a12": "故也。言懺悔者。如大經十七耆婆語闍王",
    "T46n1912_004:0259a13": "言。修一善心能破百萬種惡。如少金剛能",
    "T46n1912_004:0259a14": "壞須彌。亦如小火能燒一切。如少毒藥能",
    "T46n1912_004:0259a15": "害眾生。小善亦爾能壞大惡。雖名小善其",
    "T46n1912_004:0259a16": "實是大。為是義故應須懺悔。懺悔秖是三",
    "T46n1912_004:0259a17": "業善耳。此中文立二十義分三二。意有遠",
    "T46n1912_004:0259a18": "近。言三二者。一逆順二愛見三事理。逆順",
    "T46n1912_004:0259a19": "是功能。愛見是犯因。事理是所顯。言遠近",
    "T46n1912_004:0259a20": "者近在復淨遠期正行。於中先列順流十",
    "T46n1912_004:0259a21": "心從細至麁。初由一念無始無明。乃至成",
    "T46n1912_004:0259a22": "就一闡提罪。次逆流十心則從麁至細。故先",
    "T46n1912_004:0259a23": "翻破一闡提罪乃至方達無明性空。先順流",
    "T46n1912_004:0259a24": "中見愛同是從細至麁順於生死。是故順流",
    "T46n1912_004:0259a25": "同立一門。至逆流中方分愛見。初順流中",
    "T46n1912_004:0259a26": "言魯扈等者。無慚不順之貌。次是為下總",
    "T46n1912_004:0259a27": "結及明來意。次逆流二。先愛次見。初愛者。",
    "T46n1912_004:0259a28": "初正信因果中。孱者現也。咄哉無鉤者咄嗟",
    "T46n1912_004:0259a29": "驚愕。知我宿為無慚之人。而今自愧。昔無",
    "T46n1912_004:0259b01": "信鉤致造重罪。如狂象無鉤不可控制。",
    "T46n1912_004:0259b02": "今以慚愧鉤鉤無慚心象。是故大經有二白",
    "T46n1912_004:0259b03": "法能救眾生。一慚二愧。慚者自不作罪。愧",
    "T46n1912_004:0259b04": "者發露向人。又慚者內自愧恥。愧者不令",
    "T46n1912_004:0259b05": "他作。慚人愧天等諸解不同。若無慚愧名",
    "T46n1912_004:0259b06": "為畜生。千載者乃是隨俗之言。一失人身",
    "T46n1912_004:0259b07": "萬劫不復。綿邈者遠貌也。三界長途應以",
    "T46n1912_004:0259b08": "萬行而為資糧。生死曠海應以智慧而為",
    "T46n1912_004:0259b09": "船筏。是故應當怖畏無常預辦資糧預修",
    "T46n1912_004:0259b10": "船筏。一旦瞑目當復仗誰。故云安寄。此無",
    "T46n1912_004:0259b11": "常法賢聖棄者非恃怙故。無母可恃無父",
    "T46n1912_004:0259b12": "可怙。不能生長出世善身。名無恃怙。年",
    "T46n1912_004:0259b13": "事稍去等者寄年事者而為語端。言風刀",
    "T46n1912_004:0259b14": "者。人命欲盡必為業力散風所解。如解韛",
    "T46n1912_004:0259b15": "囊使息風不續。如解溝瀆使血脈不流。",
    "T46n1912_004:0259b16": "如解機關使筋節不應。如解火炬使暖",
    "T46n1912_004:0259b17": "氣滅盡。如解坏器使骨肉分離。四大既分",
    "T46n1912_004:0259b18": "應遭塗炭。如何端拱不修善本耶。如野干",
    "T46n1912_004:0259b19": "者。大論十三云。譬如野干在林樹間。依諸",
    "T46n1912_004:0259b20": "師子及虎豹等。求其餘肉以自存活。時間空",
    "T46n1912_004:0259b21": "闕夜半逾城。深入人舍求肉不得。避走睡",
    "T46n1912_004:0259b22": "息不覺竟夜惶怖無計。始欲起行慮不自",
    "T46n1912_004:0259b23": "免。住懼死痛便詐死在地。眾人來見。有一",
    "T46n1912_004:0259b24": "人言須野干耳。即便截去。野干自念。截耳",
    "T46n1912_004:0259b25": "雖痛但令身在。次一人來言須其尾。復自",
    "T46n1912_004:0259b26": "念言截尾小事。次一人言須野干牙。野干自",
    "T46n1912_004:0259b27": "念。取者轉多。儻取我頭則無活路。即從地",
    "T46n1912_004:0259b28": "起奮力絕勇。間關歷涉徑得自濟。行者之心",
    "T46n1912_004:0259b29": "求脫苦難亦復如是。生不修如失耳。老",
    "T46n1912_004:0259c01": "不修如失尾。病不修如失牙。豈更至死",
    "T46n1912_004:0259c02": "則如失頭。以老病時猶自寬者。可有差期。",
    "T46n1912_004:0259c03": "死事不奢自知無冀。如阿輸柯王等者。大論",
    "T46n1912_004:0259c04": "二十云。阿育王宮常供六萬羅漢。王阿輸柯",
    "T46n1912_004:0259c05": "是育王弟。每見眾僧受王供養。便云何得",
    "T46n1912_004:0259c06": "而常受供。王言。雖受常觀無常何暇貪染。",
    "T46n1912_004:0259c07": "弟常不信。王欲調之密遣人教擅登王位。",
    "T46n1912_004:0259c08": "王便侯得而問之言。國二主耶。即欲誅罰。",
    "T46n1912_004:0259c09": "且令七日受閻浮提主。過是當殺。七日之",
    "T46n1912_004:0259c10": "內恣意五欲。一日過已。即令旃陀羅振鈴",
    "T46n1912_004:0259c11": "告云。一日已過餘六日在當死。如是滿",
    "T46n1912_004:0259c12": "七日已振鈴云。七日已過今日當死。王便",
    "T46n1912_004:0259c13": "問言。閻浮提主受樂暢不。答言。我都不見",
    "T46n1912_004:0259c14": "不聞不覺。何以故。旃陀羅日日振鈴高聲",
    "T46n1912_004:0259c15": "唱言。七日之中已爾許日過。爾許日在當死。",
    "T46n1912_004:0259c16": "我聞是聲雖作閻浮提主得妙五欲。以憂",
    "T46n1912_004:0259c17": "深故不聞不見。是故當知多樂力弱。若人",
    "T46n1912_004:0259c18": "遍身受樂一處針刺。眾樂都息但覺刺痛。",
    "T46n1912_004:0259c19": "王言。比丘亦爾。但觀無常苦空無我。何暇",
    "T46n1912_004:0259c20": "貪著念受供養。翻破不畏惡道心者。念彼",
    "T46n1912_004:0259c21": "惡道如聞鈴聲不久斷頭。法句經云。昔有",
    "T46n1912_004:0259c22": "天帝自知命終生於驢中。愁憂不已云。救",
    "T46n1912_004:0259c23": "苦厄者唯佛世尊。便至佛所稽首伏地歸",
    "T46n1912_004:0259c24": "依於佛。未起之間其命便終生於驢胎。鞚斷",
    "T46n1912_004:0259c25": "破他陶家坏器。器主打之遂傷其胎還入",
    "T46n1912_004:0259c26": "天帝身中。佛言。殞命之際歸依三寶罪對已",
    "T46n1912_004:0259c27": "畢。天帝聞之得初果。故暫歸依即能翻破",
    "T46n1912_004:0259c28": "惡道心也。發露者大經十七云。智者有二。",
    "T46n1912_004:0259c29": "一者性不作惡。二者發露向人。愚者亦二。",
    "T46n1912_004:0260a01": "一者作罪。二者覆藏。玉之外病為瑕。玉之",
    "T46n1912_004:0260a02": "內病為疵。故可以譬隱顯二過。若覆瑕疵",
    "T46n1912_004:0260a03": "名無慚愧。賊毒惡草等者。若發露者。如檢",
    "T46n1912_004:0260a04": "偷賊不令密住。如剪毒樹留則長惡。如",
    "T46n1912_004:0260a05": "拔惡草留則滋蔓。根露等者。夫罪由心覆。",
    "T46n1912_004:0260a06": "若翻前覆心如伐樹得根竭流得源。則條",
    "T46n1912_004:0260a07": "枯流竭若覆等者。罪是惡因覆則不滅。人",
    "T46n1912_004:0260a08": "覆罪故成不良人。良者善也。迦葉等者。佛",
    "T46n1912_004:0260a09": "隨機宜貴在罪滅。若私若眾靡有常科。大",
    "T46n1912_004:0260a10": "經十七云。覆藏者漏。不覆藏者名為無漏。",
    "T46n1912_004:0260a11": "若作罪不覆罪則微薄。其餘行法等者。除",
    "T46n1912_004:0260a12": "方等頭陀。其餘諸經如般舟占察金光明等",
    "T46n1912_004:0260a13": "及以僧常六時行儀。不云向人即是其類。",
    "T46n1912_004:0260a14": "如陰隱有癰等者。作罪未露如隱陰癰。儻",
    "T46n1912_004:0260a15": "至來報如則死也若決果等者。一懺已後",
    "T46n1912_004:0260a16": "生決定想得無罪處名之為果。果敢也。",
    "T46n1912_004:0260a17": "故須斷奠無使復續。如初犯等者。原赦也。",
    "T46n1912_004:0260a18": "初已蒙赦再犯難容。故知重犯罪則難滅。",
    "T46n1912_004:0260a19": "是故應須斷相續心。故以吐喻懺已再犯",
    "T46n1912_004:0260a20": "猶如更噉。如論云。已捨五欲樂棄之而",
    "T46n1912_004:0260a21": "不顧。如何更欲得如愚樂食吐。發菩提心",
    "T46n1912_004:0260a22": "者。若直爾滅罪何必發心。如小乘中僧別兩",
    "T46n1912_004:0260a23": "懺。即翻無始罪境不遍。如滅罪過小教權",
    "T46n1912_004:0260a24": "文。皆由不發菩提心故。又小乘懺但名抵",
    "T46n1912_004:0260a25": "責。不為護他故無償理。為翻此等發菩",
    "T46n1912_004:0260a26": "提心。餘如文說。修功補過者。無始作罪必",
    "T46n1912_004:0260a27": "遍三業。遍故復續續故復重。故今修功補",
    "T46n1912_004:0260a28": "於昔過。須三業俱運。念念相續策勵不休。",
    "T46n1912_004:0260a29": "非移等者。昔罪深廣如海三業俱運如山。非",
    "T46n1912_004:0260b01": "運三業之山豈填三過之海。勝鬘云等者。",
    "T46n1912_004:0260b02": "使現法不滅。名守護正法。集法藥無厭",
    "T46n1912_004:0260b03": "名攝受正法。親狎惡友等者。以惡知識能",
    "T46n1912_004:0260b04": "損壞人菩提善根。大經二十云。如惡象等",
    "T46n1912_004:0260b05": "唯能壞於不淨臭身。惡知識者。能壞淨身。",
    "T46n1912_004:0260b06": "肉身法身至三趣不至三趣。身怨法怨等",
    "T46n1912_004:0260b07": "亦復如是。念無礙慈等者。慈能順物為我",
    "T46n1912_004:0260b08": "善友。翻彼昔日親狎惡人。智能破邪導",
    "T46n1912_004:0260b09": "我迷僻。翻破昔日信惡友言。了達貪瞋癡。",
    "T46n1912_004:0260b10": "至求我不可得者。昔從無住起於我見乃",
    "T46n1912_004:0260b11": "至貪瞋。今却推貪瞋至無住處。根本既亡",
    "T46n1912_004:0260b12": "枝條自傾。此中所計非神我也。但是無始",
    "T46n1912_004:0260b13": "妄計假名。言寂靜門者。由觀心故通至",
    "T46n1912_004:0260b14": "寂靜。是故諸心為寂靜門。經中復云。示寂",
    "T46n1912_004:0260b15": "靜故。既因諸心能見寂靜。如因指示",
    "T46n1912_004:0260b16": "見所至處。故寶篋經上卷云。文殊師利於",
    "T46n1912_004:0260b17": "東方莊嚴國佛名光相。現在說法。有大聲",
    "T46n1912_004:0260b18": "聞名曰智燈。因文殊問默而不答。彼佛告",
    "T46n1912_004:0260b19": "文殊言。可說法門令諸眾生得無上道。文",
    "T46n1912_004:0260b20": "殊答言。一切諸法皆是寂靜門。示寂靜故。",
    "T46n1912_004:0260b21": "時有法勇菩薩。問文殊師利言。如來所說",
    "T46n1912_004:0260b22": "及貪瞋癡是寂靜門。示寂靜耶。文殊問言。",
    "T46n1912_004:0260b23": "三毒何所起。答言。起於妄念。妄念住於顛",
    "T46n1912_004:0260b24": "倒顛倒住於我所。我所住於身見。身見住",
    "T46n1912_004:0260b25": "於我見。我見則無所住(一一句皆一問一答具如初句)如是我",
    "T46n1912_004:0260b26": "見十方推求皆不可得。以是義故我說諸",
    "T46n1912_004:0260b27": "法皆是寂靜門。此中全用彼經文意但是語",
    "T46n1912_004:0260b28": "略比之可見。涅槃云若言等者。大經有四",
    "T46n1912_004:0260b29": "法為涅槃因。一者親近善友。二者聽聞正",
    "T46n1912_004:0260c01": "法。三者思惟其義。四者如說修行。若言勤",
    "T46n1912_004:0260c02": "修苦行是大涅槃近因緣者。無有是處。次",
    "T46n1912_004:0260c03": "懺見罪者。以見下指前順流十心。前順流",
    "T46n1912_004:0260c04": "心愛見共列。故今懺見重牒順流。還指前",
    "T46n1912_004:0260c05": "列。向運下簡異愛心。愛心逆流並是附事。",
    "T46n1912_004:0260c06": "愛屬鈍使名鈍使罪非謂罪滅鈍使已盡。",
    "T46n1912_004:0260c07": "以彼愛罪託事生故。故附事懺。見違理",
    "T46n1912_004:0260c08": "起懺亦附理。若懺重罪亦須合行。故云起",
    "T46n1912_004:0260c09": "重煩惱應旁用事助。補藥如推理事助如",
    "T46n1912_004:0260c10": "已豆。是則事理各有旁正。一翻破下正釋。",
    "T46n1912_004:0260c11": "亦從麁至細。言不信者即一闡提心也。闡",
    "T46n1912_004:0260c12": "提之心由身見起。故點示之令識苦集。何",
    "T46n1912_004:0260c13": "者。由身見故具八十八。以集成故則能",
    "T46n1912_004:0260c14": "招苦。具如第五卷釋。如欝頭等者。大論十",
    "T46n1912_004:0260c15": "九云。得非想定有五神通。日日飛入王宮",
    "T46n1912_004:0260c16": "中食。其王夫人依其國法接足而禮。由觸",
    "T46n1912_004:0260c17": "足故欲發失通。求車而出還本山中更修",
    "T46n1912_004:0260c18": "五通。一心專志垂當得定。所依林池為諸",
    "T46n1912_004:0260c19": "魚鳥之所喧鬧。因發惡誓噉諸魚鳥。後還",
    "T46n1912_004:0260c20": "如初得非想定生非想處。報盡却為先誓",
    "T46n1912_004:0260c21": "所牽墮飛貍身。婆沙云。飛貍身廣五十由",
    "T46n1912_004:0260c22": "旬。兩翅相去各五十由旬。身量五百由旬。殺",
    "T46n1912_004:0260c23": "害眾生水陸空行無得免者。發惡願故即",
    "T46n1912_004:0260c24": "是集。墮飛貍身。即是苦。須跂得非想定",
    "T46n1912_004:0260c25": "者。先得此定涅槃會未來至佛所為佛所",
    "T46n1912_004:0260c26": "責。雖無麁想而有細想。歸心受道得阿",
    "T46n1912_004:0260c27": "羅漢。今文所引未得道前。長爪亦爾。起計",
    "T46n1912_004:0260c28": "佛責得阿羅漢。至第五卷略出緣起。高著",
    "T46n1912_004:0260c29": "等者謂藍弗須跂等。於外道中高出學著",
    "T46n1912_004:0261a01": "者也。著字(陟據切)尚不逮等者。此斥近代著見",
    "T46n1912_004:0261a02": "之人及諸外道中劣者。尚不逮藍弗言是",
    "T46n1912_004:0261a03": "真道耶。既不識苦集明無四諦。從是人",
    "T46n1912_004:0261a04": "下明無十二緣滅。但有無明乃至老死。故",
    "T46n1912_004:0261a05": "云豈有寂滅。若謂下反斥其但有無明無",
    "T46n1912_004:0261a06": "無明滅等身邊邪見其事可知。前五利已列",
    "T46n1912_004:0261a07": "戒見二使。餘三比說亦應可見。何者。起見",
    "T46n1912_004:0261a08": "依色即色陰。領納於見取見像貌讚喜毀",
    "T46n1912_004:0261a09": "瞋。了別於見。五陰具足。故名身見。所執之",
    "T46n1912_004:0261a10": "見非斷即常。名為邊見。以見為正撥無因",
    "T46n1912_004:0261a11": "果。名為邪見。五見具足即八十八。名為集",
    "T46n1912_004:0261a12": "諦。集招於苦即苦諦也。尚非三藏下舉況",
    "T46n1912_004:0261a13": "斥其大小俱無。若能如是至破不信者。昔",
    "T46n1912_004:0261a14": "來諸見廣造諸惡。皆由迷理而順生死。今",
    "T46n1912_004:0261a15": "深識過患達偏圓理見根本壞。依見所起",
    "T46n1912_004:0261a16": "一切皆壞。若別論破見但識三藏見惑之相。",
    "T46n1912_004:0261a17": "諸見自息。今欲遍知為圓方便顯於圓理。",
    "T46n1912_004:0261a18": "委論深淺廣辨諸教。故云遍破諸教不信。",
    "T46n1912_004:0261a19": "且約理觀論人天者。託事論理今不論事。",
    "T46n1912_004:0261a20": "故云且約。理觀人天但取聖位自然進道。",
    "T46n1912_004:0261a21": "名之為天。賢位作意名之為人。據理亦",
    "T46n1912_004:0261a22": "應合列三藏七方便人四果之天。文無者略。",
    "T46n1912_004:0261a23": "又且約衍門未論三藏。又且成於三諦義",
    "T46n1912_004:0261a24": "足。故略三藏。所以須約理觀論人天者。",
    "T46n1912_004:0261a25": "為破迷理無慚愧故。理具三諦應須翻",
    "T46n1912_004:0261a26": "故三諦之上無慚愧盡。故遍三諦以論人",
    "T46n1912_004:0261a27": "天。若說果報等者。大品信謗品云。毀般若",
    "T46n1912_004:0261a28": "者即是毀訾三世諸佛。無量億劫墮於地獄。",
    "T46n1912_004:0261a29": "從於一獄墮於一獄。遍至十方大地獄中。",
    "T46n1912_004:0261b01": "或得人身而復生盲。或復生於旃陀羅家。",
    "T46n1912_004:0261b02": "除糞擔死人家。若無一目無舌無耳無手。",
    "T46n1912_004:0261b03": "或畜生中受多種苦。身子問。是人以五逆",
    "T46n1912_004:0261b04": "罪相似耶。佛言。過五逆罪。若聽其言信",
    "T46n1912_004:0261b05": "其語亦受是苦。若死等苦故不須問。大論",
    "T46n1912_004:0261b06": "六十七釋云。佛何故不說。有二因緣故佛",
    "T46n1912_004:0261b07": "不說。一上已說其過逆受苦。今復說其身",
    "T46n1912_004:0261b08": "大醜惡。或信不信。不信者當受劇苦。二者",
    "T46n1912_004:0261b09": "若信佛語則大憂怖。憂怖故風發吐熱血",
    "T46n1912_004:0261b10": "死等。若不信者更受重苦。翻破不畏惡道者。",
    "T46n1912_004:0261b11": "釋此一條準上下文。闕理觀義。依例應云。",
    "T46n1912_004:0261b12": "昔依見起過破壞正理。不畏三途。今欣",
    "T46n1912_004:0261b13": "諦理尚畏小乘三空惡道三無為坑。乃至畏",
    "T46n1912_004:0261b14": "前三教惡道。況地獄等三途惡道。今且從",
    "T46n1912_004:0261b15": "於謗三諦邊。墮惡道義。以八正道等者。以",
    "T46n1912_004:0261b16": "無作八道方破三惑。有無邊故等者。有即有",
    "T46n1912_004:0261b17": "漏業也。罪即漏業所招果也。乃至無漏亦",
    "T46n1912_004:0261b18": "漏亦無漏非漏非無漏等所招二土之罪。故",
    "T46n1912_004:0261b19": "知昔迷三諦業遍三惑。苦遍三土。今緣法",
    "T46n1912_004:0261b20": "界發菩提心。無作亦遍法界而起。故能翻",
    "T46n1912_004:0261b21": "破遍法界惡。三諦至寶炬者。大集云。三十",
    "T46n1912_004:0261b22": "七品是菩薩寶炬陀羅尼。即無作道諦。具足",
    "T46n1912_004:0261b23": "佛法名之為寶。遍照法界名之為炬。總",
    "T46n1912_004:0261b24": "持一切名陀羅尼。修如此功何過不補。設",
    "T46n1912_004:0261b25": "令等者。縱捨有見而入無見。又不修道品",
    "T46n1912_004:0261b26": "不出生死。今知有等者。今尚知於非有非",
    "T46n1912_004:0261b27": "無。何況有無。言有無者且略舉耳。雖知見",
    "T46n1912_004:0261b28": "過而未修於念處等也。若破下修析法道",
    "T46n1912_004:0261b29": "品。又體見下尚破通別何況三藏。故云體見",
    "T46n1912_004:0261c01": "即空假中。是為等者縱字平聲。自淺階深名",
    "T46n1912_004:0261c02": "之為縱。諸見皆破修諸道品。故云補於縱",
    "T46n1912_004:0261c03": "見之過。昔因見造界內諸見見無淺深。是",
    "T46n1912_004:0261c04": "故名橫。今修功既深破見亦遠。始自外見",
    "T46n1912_004:0261c05": "破外入藏。乃至別見破別入圓。至圓名為",
    "T46n1912_004:0261c06": "非動非不動非修非不修。是無作道品也。若",
    "T46n1912_004:0261c07": "具作四句。應云動修。不動不修。亦動亦不",
    "T46n1912_004:0261c08": "動亦修亦不修。非動非不動非修非不修。復",
    "T46n1912_004:0261c09": "以四動以對一修。成十六句。今且四修以",
    "T46n1912_004:0261c10": "對四動。故別說也。展轉竪入是故云縱。圓",
    "T46n1912_004:0261c11": "理未契悉名為過。故修一心三諦之功。補",
    "T46n1912_004:0261c12": "於前來次第三諦深見之過。守護正法者。昔",
    "T46n1912_004:0261c13": "毀理護見而申通於見。今毀見護理而申",
    "T46n1912_004:0261c14": "通於理。若不亡身存法。何以表於護法之",
    "T46n1912_004:0261c15": "志。若護法志弱。將何以翻護見毀善。是故",
    "T46n1912_004:0261c16": "復喻父母護子。念十方佛者。昔內服諸見",
    "T46n1912_004:0261c17": "外加惡師。故順於三惑背三諦理。今內念",
    "T46n1912_004:0261c18": "三諦。諦即是佛。內外具足。故能翻破親狎",
    "T46n1912_004:0261c19": "惡友。若爾。理性云何得是佛耶。故引大品。",
    "T46n1912_004:0261c20": "薩陀波崙空中見佛。後見曇無竭。乃問言。",
    "T46n1912_004:0261c21": "佛從何所來。答言。不來不去即是佛。無生",
    "T46n1912_004:0261c22": "法即是佛。是故當知覺無生智即是於佛。",
    "T46n1912_004:0261c23": "若爾。法即是佛。故能翻昔惡法惡師。觀罪性",
    "T46n1912_004:0261c24": "空者。初敘計實故不了性空。凡一念心三",
    "T46n1912_004:0261c25": "惑具足。即此三惑本自涅槃。故云寂靜。今觀",
    "T46n1912_004:0261c26": "下明見性空。一空一切空。下釋向性空。恐",
    "T46n1912_004:0261c27": "謂如幻不來去等。以為但空。故重釋云一",
    "T46n1912_004:0261c28": "空一切空等。運此下總結也。觀理加事方",
    "T46n1912_004:0261c29": "成悔法。言名第二健兒者。大經云。有二健",
    "T46n1912_004:0262a01": "兒。一者性不作惡。二者作已能悔。若據此",
    "T46n1912_004:0262a02": "生見惑未起。若論無始誰不有之。故知一",
    "T46n1912_004:0262a03": "切皆闕第一。問。見既未起何須行悔。答。未",
    "T46n1912_004:0262a04": "起預達。況宿曾起。又示當起應須此悔。是",
    "T46n1912_004:0262a05": "故前文以愛見惡名已生未生。是故今文但",
    "T46n1912_004:0262a06": "令運此逆順十心滅三世惡。故修悔者必",
    "T46n1912_004:0262a07": "事理雙行。是名下雙結前來事理兩懺。懺法",
    "T46n1912_004:0262a08": "若成三諦三昧諸行具足。況復十戒攝一切",
    "T46n1912_004:0262a09": "行。三昧是眼眼智具足。至初住位方名開",
    "T46n1912_004:0262a10": "發。文雖次第為顯圓融。前後諸文一切皆",
    "T46n1912_004:0262a11": "爾。況復事戒為三觀本。故云尸羅清淨等",
    "T46n1912_004:0262a12": "也。若無事戒世禪尚無。何況三諦。有言大",
    "T46n1912_004:0262a13": "乘何須執戒者謬矣。言不執者。乃是持而",
    "T46n1912_004:0262a14": "不執若令不持名不執者。乃是執破。何",
    "T46n1912_004:0262a15": "名不執。執持尚無。忘持安在。得此下結成",
    "T46n1912_004:0262a16": "眼智攝法。又能下結成止觀。故知下結成",
    "T46n1912_004:0262a17": "元意也。持戒清淨結前列名及以持相。即",
    "T46n1912_004:0262a18": "為正修遠方便也。懇惻下結前犯及以懺",
    "T46n1912_004:0262a19": "淨。或恐過現事理二犯。復應誠懇悔彼深",
    "T46n1912_004:0262a20": "愆。愆除復淨二世無瑕。與本不犯並可為",
    "T46n1912_004:0262a21": "緣。故云俱為初緣意在此也。○第二衣食",
    "T46n1912_004:0262a22": "具足中。先來意者。以此衣食親為道緣。言",
    "T46n1912_004:0262a23": "及道者。自有蔽形支命而不為道。為道",
    "T46n1912_004:0262a24": "支蔽必先形命。形命若立道本則存。故云及",
    "T46n1912_004:0262a25": "也。就二緣中衣疎食親。故引證云。食已",
    "T46n1912_004:0262a26": "成道。此雖小緣等者。然此衣食本為色身報",
    "T46n1912_004:0262a27": "命之緣。故云小緣。託此復能辦道法事。故",
    "T46n1912_004:0262a28": "云大事。無衣故裸闕食故餒。如此豈能專",
    "T46n1912_004:0262a29": "修止觀。焉字(若作助聲應云矣連切。今從訓釋應云於連切何也)大經二十",
    "T46n1912_004:0262b01": "云。菩薩摩訶薩若須衣等即便取之。不為",
    "T46n1912_004:0262b02": "身故雖受飲食。常為正法不為膚體。不",
    "T46n1912_004:0262b03": "為怨害。如人瘉病以酥麨塗為九孔漏。",
    "T46n1912_004:0262b04": "以衣覆之。衣者下正釋。遮醜陋等者。大經",
    "T46n1912_004:0262b05": "云。所受衣者。不為嚴身。為遮羞恥寒暑",
    "T46n1912_004:0262b06": "蚊虻。今云飾者。蔽醜惡身名之為飾。非",
    "T46n1912_004:0262b07": "為瑩飾順已貪情。衣有三者。且分三品。復",
    "T46n1912_004:0262b08": "有天須菩提面王比丘及許畜重物。重物合",
    "T46n1912_004:0262b09": "在畜長中辨。故今不別論者。為同下文一",
    "T46n1912_004:0262b10": "例三品故也。合百一畜長等以為下根。雪",
    "T46n1912_004:0262b11": "山為上者。如大經釋迦先世曾為大士。居",
    "T46n1912_004:0262b12": "於雪山唯被鹿皮。時雪山中復有多種香根",
    "T46n1912_004:0262b13": "藕根青木香根。我於爾時獨在其中唯食",
    "T46n1912_004:0262b14": "諸果。食已擊念思惟坐禪堪忍力成。不遊",
    "T46n1912_004:0262b15": "人世。如是乃可忘於說淨受持等事。十二",
    "T46n1912_004:0262b16": "頭陀等者。新云杜多。此云抖擻。律論不同。",
    "T46n1912_004:0262b17": "律有隨坐不作餘食及一摶食。大論則無。論",
    "T46n1912_004:0262b18": "有節量中後不飲及次第乞。律文則無。又律",
    "T46n1912_004:0262b19": "云納衣。論云糞掃。律但云乞食。論云常",
    "T46n1912_004:0262b20": "乞食。此二名異意同。餘十俱同。諸部阿含及",
    "T46n1912_004:0262b21": "十住論亦有不同之相。大體無殊。今依大",
    "T46n1912_004:0262b22": "論六十八略出相狀。一蘭若者在家多惱。",
    "T46n1912_004:0262b23": "故捨眷屬。而師徒同學還相結著。復相惱",
    "T46n1912_004:0262b24": "亂。故住蘭若令身遠離。最近三里能遠彌",
    "T46n1912_004:0262b25": "善。身遠離已亦當心離五欲五蓋。二常乞食",
    "T46n1912_004:0262b26": "者具如第二方等中說(云云)。三糞掃衣者。若",
    "T46n1912_004:0262b27": "四方馳求或著邪命。若受他衣於好於惡",
    "T46n1912_004:0262b28": "而生憂喜。僧中得衣過略如食(云云)。或憂賊",
    "T46n1912_004:0262b29": "盜等。四一坐食者。自念一食尚有所妨。況",
    "T46n1912_004:0262c01": "小食中食後食。廢半日之功不得一心行",
    "T46n1912_004:0262c02": "道。如養馬猪等。五節量食者。飽噉腹脹氣",
    "T46n1912_004:0262c03": "塞妨道。故應三分留一。如舍利弗食五六",
    "T46n1912_004:0262c04": "口。於秦人十口許足之以水。六中後不飲",
    "T46n1912_004:0262c05": "漿者。心生樂著求種種漿不能一心。猶",
    "T46n1912_004:0262c06": "養馬著勒其意則息。七塚間者。易悟無常",
    "T46n1912_004:0262c07": "易得道果。八樹下坐者。以得道事辦捨至",
    "T46n1912_004:0262c08": "樹下。如佛說法轉法輪入涅槃。皆在樹下。九",
    "T46n1912_004:0262c09": "露坐者。或謂樹下猶如半舍尚生著故。又",
    "T46n1912_004:0262c10": "樹下坐有二種過。一天雨濕。二鳥糞毒蟲。",
    "T46n1912_004:0262c11": "十常坐者。著衣脫衣隨意快樂。四儀之",
    "T46n1912_004:0262c12": "中坐為第一。食易銷化氣力調和。求道大",
    "T46n1912_004:0262c13": "事大辦功力。諸賊常伺人便不宜安臥。",
    "T46n1912_004:0262c14": "若行若立心亦易攝。十一次第乞者。不著",
    "T46n1912_004:0262c15": "不味不輕眾生。等心憐愍不擇貧富。十二",
    "T46n1912_004:0262c16": "三衣者。白衣多求是故多畜。外道苦行是故",
    "T46n1912_004:0262c17": "裸形。不多不少故畜三衣。今文以十二頭",
    "T46n1912_004:0262c18": "陀中糞掃三衣。合為中士。言三衣者但三",
    "T46n1912_004:0262c19": "衣也。今畜長者三衣同納。或著之營務或異",
    "T46n1912_004:0262c20": "界經宿。良由暗於教旨自樹迷情。倚此",
    "T46n1912_004:0262c21": "自高翻為陷溺。今此文中判為中者。上則",
    "T46n1912_004:0262c22": "不及唯被鹿皮下則高於百一畜長。如何",
    "T46n1912_004:0262c23": "畜長復謂三衣。今言三衣不同一衣之少。",
    "T46n1912_004:0262c24": "不同畜長等多。出聚落則著僧伽梨加二",
    "T46n1912_004:0262c25": "衣上。入大眾則著欝多羅僧加五條上。入",
    "T46n1912_004:0262c26": "山林則唯著安陀會。為慚愧故為多寒故。",
    "T46n1912_004:0262c27": "許其重著。皆威儀整肅長物善根。故云被",
    "T46n1912_004:0262c28": "服齊整。嗟夫世人共許儀服狼狽者稱為頭",
    "T46n1912_004:0262c29": "陀。容止檢攝者呼為執相。俗流未曉恕而",
    "T46n1912_004:0263a01": "可矜。緇徒無甄悲而可愍。下根者此土多",
    "T46n1912_004:0263a02": "寒根性又薄。大聖一許三品通開。若畜百",
    "T46n1912_004:0263a03": "一記憶而已。有云。加法。若畜長說淨則",
    "T46n1912_004:0263a04": "加法受持。今二品合論故云百一要當說淨。",
    "T46n1912_004:0263a05": "皆為助道以療形苦。如斯之類仍為下根。",
    "T46n1912_004:0263a06": "不說淨人三品不攝。濫引上品大士行事",
    "T46n1912_004:0263a07": "深不可也。然說淨之法附近大乘。故地持中",
    "T46n1912_004:0263a08": "菩薩所畜。即於十方諸佛菩薩而為淨施。",
    "T46n1912_004:0263a09": "乃以聲聞淨施。而為譬云。譬如比丘以己",
    "T46n1912_004:0263a10": "衣物於和尚闍梨捨作淨施。若達一實即",
    "T46n1912_004:0263a11": "此淨施成菩薩法。且小乘中若準行之。亦",
    "T46n1912_004:0263a12": "薄己貪情順佛聽制。如斯之理何損曠懷。",
    "T46n1912_004:0263a13": "我物屬他彌符祛滯。況受食受藥禁性重",
    "T46n1912_004:0263a14": "之由。持鉢持衣杜譏嫌之本。譏嫌性重等護",
    "T46n1912_004:0263a15": "無偏迹混聲聞真菩薩也。但為元期出苦",
    "T46n1912_004:0263a16": "判屬小宗。豈以背彼受持稱為大道。又有",
    "T46n1912_004:0263a17": "人云。凡諸所有非己物想。有益便用。說淨",
    "T46n1912_004:0263a18": "何為。今問。等非己財何不任於四海。有益",
    "T46n1912_004:0263a19": "便用何不直付兩田。而閉之深房封於藏",
    "T46n1912_004:0263a20": "篋。實懷他想用必招愆。忽謂己財仍違說",
    "T46n1912_004:0263a21": "淨。說淨而施於理何妨。順己執心後生倣",
    "T46n1912_004:0263a22": "效。又大經云。出家之人有四種病不得涅",
    "T46n1912_004:0263a23": "槃。一者衣欲。二者食欲。三臥具欲。四者為",
    "T46n1912_004:0263a24": "有因。若不能於衣食修觀。誰能受之不為",
    "T46n1912_004:0263a25": "有因。觀行衣者。疏中攝此十二為衣食處",
    "T46n1912_004:0263a26": "三。約此三事而論理觀。即三德也。具如",
    "T46n1912_004:0263a27": "疏釋迦葉緣中。今則不爾。於衣食處各立",
    "T46n1912_004:0263a28": "觀行。亦分三等。大經等者彼經斥三修云。",
    "T46n1912_004:0263a29": "汝等比丘雖復剃頭未為正法陰諸結使。",
    "T46n1912_004:0263b01": "雖著袈裟心猶未染大乘法服。故知心染",
    "T46n1912_004:0263b02": "大乘方稱所表寂滅之服。故引法華即其",
    "T46n1912_004:0263b03": "意也。捨二覺觀。新名尋伺。俱舍云。尋伺心",
    "T46n1912_004:0263b04": "麁細。今觀心亦爾。生死者動麁如覺。空亂",
    "T46n1912_004:0263b05": "意細如觀。蚊細虻麁。二邊皆有麁細故也。",
    "T46n1912_004:0263b06": "故云深達等者。圓中如鏡故能遍照。名為深",
    "T46n1912_004:0263b07": "達。以深達故具一切相。空假不爾如磨瓦",
    "T46n1912_004:0263b08": "礫。寂忍下合譬可知。以中道觀萬德莊嚴。",
    "T46n1912_004:0263b09": "故非世間割截衣也。舉理異事故云非也。",
    "T46n1912_004:0263b10": "三衣觀者。文中兩重。初總約三諦。一一諦上",
    "T46n1912_004:0263b11": "皆有愛見。愛如熟見如寒。三覺者。大經三",
    "T46n1912_004:0263b12": "覺謂欲恚害。今借譬見思等三。故大經二十",
    "T46n1912_004:0263b13": "云。菩薩摩訶薩知是三覺有種種患為三",
    "T46n1912_004:0263b14": "乘怨。能令三乘不見佛性。常為諸佛菩薩",
    "T46n1912_004:0263b15": "之所訶責。經文既云能令眾生不見佛性。",
    "T46n1912_004:0263b16": "故將三覺。可對三惑。三觀觀三諦如衣",
    "T46n1912_004:0263b17": "覆身。身亦三也。又起見下別約三諦。一一",
    "T46n1912_004:0263b18": "諦上各各立於能治所治能嚴所嚴。初觀廣",
    "T46n1912_004:0263b19": "餘二略。亦可準知。故知一一諦上皆有見愛",
    "T46n1912_004:0263b20": "福慧二嚴。止屬福觀屬慧故也。百一觀者。",
    "T46n1912_004:0263b21": "長衣助身通為助義。故三諦上各須助也。",
    "T46n1912_004:0263b22": "歷一切行亦復如是。何但正行不動。助亦",
    "T46n1912_004:0263b23": "無非寂滅。具如助道中正助合行之相。上",
    "T46n1912_004:0263b24": "根唯約一理。中根義開通別。下根義立助",
    "T46n1912_004:0263b25": "道。故約一理通別正助共成一意。",
    "T46n1912_004:0263b26": "止觀輔行傳弘決卷第四之二",
    "T46n1912_004:0263c02": "止觀輔行傳弘決卷第四之三",
    "T46n1912_004:0263c04": "唐毘陵沙門湛然述",
    "T46n1912_004:0263c05": "次食亦三。且望衣說。頭陀此云抖擻。此十",
    "T46n1912_004:0263c06": "二事皆為抖擻十二過故。今文即二音俱舉。",
    "T46n1912_004:0263c07": "放牧聲者。三里之外使童小牧聲。不聞住處",
    "T46n1912_004:0263c08": "堪修禪觀。世有濫用其言者。遠放木橛",
    "T46n1912_004:0263c09": "不聞墮聲。得已復放每夜至三。是名頭陀",
    "T46n1912_004:0263c10": "絕放木聲。如鹽官忍禪師造頭陀經云。頭謂",
    "T46n1912_004:0263c11": "煩惱頭主。陀謂陀汰煩惱。此雖謬言猶勝",
    "T46n1912_004:0263c12": "放木。如斯等例江表尤多。分衛者。此云乞",
    "T46n1912_004:0263c13": "食。具如頭陀中五種食法。謂常乞。一坐。節",
    "T46n1912_004:0263c14": "量。中後不飲漿。次第乞。今此且舉五中之一",
    "T46n1912_004:0263c15": "故云乞食。七佛及方等皆云乞食者。如前",
    "T46n1912_004:0263c16": "四三昧中說。居阿蘭若必須乞食。墾植耕種",
    "T46n1912_004:0263c17": "舂礱碓磑。不受壞生貯宿殘煮。畜八不淨",
    "T46n1912_004:0263c18": "事涉四邪。污染檀越非蘭若行。近代所置",
    "T46n1912_004:0263c19": "彌隔聖言。男女往來兼招譏醜。儻依佛教",
    "T46n1912_004:0263c20": "利益不輕。故十住婆沙云。乞食有十利。一",
    "T46n1912_004:0263c21": "自用活命自屬不屬他。二施我者令住三",
    "T46n1912_004:0263c22": "寶然後當食。三常生悲心。四隨順佛教。五",
    "T46n1912_004:0263c23": "易滿易養。六破憍慢法。七無見頂善根。八",
    "T46n1912_004:0263c24": "見我乞食餘者效我。九不與男女大小有",
    "T46n1912_004:0263c25": "諸事故。十次第乞生平等心。如諸釋子本",
    "T46n1912_004:0263c26": "或是王。居尼俱類園去舍衛城半由旬許。",
    "T46n1912_004:0263c27": "入城乞食乞食勞妨。乃至下根許受檀越送",
    "T46n1912_004:0263c28": "食等者。故知住處不宜太遠。譬喻經云。昔",
    "T46n1912_004:0263c29": "波羅奈去城五十里有山有五比丘居。平旦",
    "T46n1912_004:0264a01": "入城乞食。中後還山日暮乃至疲極不堪",
    "T46n1912_004:0264a02": "安禪。歷年如此勞而無獲。佛化為一道人。",
    "T46n1912_004:0264a03": "往至其所安慰之。答曰。四大之身去城道",
    "T46n1912_004:0264a04": "遠。有何樂耶。止念畢命而已。化沙門言。夫",
    "T46n1912_004:0264a05": "道者。以戒為本攝心為行。賤形貴道朽",
    "T46n1912_004:0264a06": "棄軀命。食以支形守意正定。內學止觀滅",
    "T46n1912_004:0264a07": "意得道。若養身縱情何得免苦。願諸道人",
    "T46n1912_004:0264a08": "明莫乞食。吾當供養一日之糧。明佛送食",
    "T46n1912_004:0264a09": "五人食已俱得羅漢。是則住處亦為道緣。不",
    "T46n1912_004:0264a10": "宜太遠。食為道緣此之謂也。故知如來非",
    "T46n1912_004:0264a11": "但應供。復為供應。外護送等者。僧中淨食",
    "T46n1912_004:0264a12": "仍為下根。豈可安坐房中私營別味。或不",
    "T46n1912_004:0264a13": "病託病索眾祗供。無德稱德擊動檀越。",
    "T46n1912_004:0264a14": "雖曰許送受必自觀。三品不收道何由致。",
    "T46n1912_004:0264a15": "觀行食者亦約三等。夫事食則養色身資報",
    "T46n1912_004:0264a16": "命。理食則資法身養慧命。故平等大慧虛",
    "T46n1912_004:0264a17": "空法身憑茲而立。衣亦例然。初約上品者。",
    "T46n1912_004:0264a18": "所引大經亦是彼經斥三修文。如來法喜等",
    "T46n1912_004:0264a19": "者。辨異七方便等也。此之下釋如來食也。",
    "T46n1912_004:0264a20": "引淨名意者。謂於食起觀能令食遍。彼文",
    "T46n1912_004:0264a21": "正以食為法界訶於事食。故南嶽隨自意",
    "T46n1912_004:0264a22": "中云。凡所得食。應云此食色香味。上供十",
    "T46n1912_004:0264a23": "方佛。中奉諸賢聖。下及六道品。等施無差",
    "T46n1912_004:0264a24": "別隨感皆飽滿。令諸施主得無量波羅蜜。",
    "T46n1912_004:0264a25": "又云。念食色香如旃檀風。一時普熏十方",
    "T46n1912_004:0264a26": "世界。凡聖有感各得上味。六道聞香發菩",
    "T46n1912_004:0264a27": "提心。於食能生六波羅蜜及以三行。淨名疏",
    "T46n1912_004:0264a28": "中譬如熏藥藥隨火勢入人身中患除方",
    "T46n1912_004:0264a29": "復。菩薩觀食亦復如是。以食施時食為法",
    "T46n1912_004:0264b01": "界具一切法。凡諸受者法隨食入乃為冥",
    "T46n1912_004:0264b02": "益。或近或遠終破無明。想為檀風亦復如",
    "T46n1912_004:0264b03": "是。次約頭陀義立次第觀也。下品支林者。",
    "T46n1912_004:0264b04": "問。應云圓頓何用支林。答。此則并前共",
    "T46n1912_004:0264b05": "為一法。第三約處者。雪山為上已如前說。",
    "T46n1912_004:0264b06": "頭陀為中即十二頭陀中處有四也。謂蘭若",
    "T46n1912_004:0264b07": "塚間樹下露坐。依此四處必須常坐。問。下",
    "T46n1912_004:0264b08": "中二處蘭若義同。有何別耶。答。蘭若西音。",
    "T46n1912_004:0264b09": "此云閑靜。中處即是空逈地也。下處即是空",
    "T46n1912_004:0264b10": "逈住處及閑靜僧藍。十住婆沙明空逈處云。",
    "T46n1912_004:0264b11": "居阿蘭若有十利。一自在去來。二無我所。",
    "T46n1912_004:0264b12": "三隨意無障。四心樂蘭若處。五少欲少事。",
    "T46n1912_004:0264b13": "六不惜身命具足功德。七離眾鬧語。八雖",
    "T46n1912_004:0264b14": "行功德不求恩報。九易得一心。十易生",
    "T46n1912_004:0264b15": "無障礙想。又云。阿蘭若比丘有十事入塔",
    "T46n1912_004:0264b16": "寺。非如外道。一供給病人。二為病者求",
    "T46n1912_004:0264b17": "醫。三為病者求看病人。四為病者說法。",
    "T46n1912_004:0264b18": "五為餘人說法。六聽法教化。七為恭敬供",
    "T46n1912_004:0264b19": "養大德。八為供給聖眾。九為讀誦深經。十",
    "T46n1912_004:0264b20": "為教他令讀深經。住阿蘭若怖畏之時應",
    "T46n1912_004:0264b21": "作是念。守善者雖行險道大海戰陣安隱",
    "T46n1912_004:0264b22": "無患。又為護身無勝善其身口意業。以自",
    "T46n1912_004:0264b23": "守護。故佛告匿王。善守三業名善守護。復",
    "T46n1912_004:0264b24": "作是念。諸獸在山不善三業而無所畏。",
    "T46n1912_004:0264b25": "我之心智豈不如彼。又念佛故破一切怖。",
    "T46n1912_004:0264b26": "故在蘭若毛竪者。念佛十號。又有四法方",
    "T46n1912_004:0264b27": "住蘭若。一多聞。二善決定義。三樂修正憶",
    "T46n1912_004:0264b28": "念。四隨順如說行。論文更有五十法方應",
    "T46n1912_004:0264b29": "住蘭若。若離下誡勸。邑者。國語云。管仲相",
    "T46n1912_004:0264c01": "齊制三十家為邑。此村落所聖之謂也。尚",
    "T46n1912_004:0264c02": "書大傳云。凡宗廟有先王之主曰都無曰",
    "T46n1912_004:0264c03": "邑。此私齋堂義同無主淨名云。或為邑中",
    "T46n1912_004:0264c04": "主。或作商人導者。此明菩薩利物無方耳。",
    "T46n1912_004:0264c05": "觀心處者。七方便者如前。此開三草二木",
    "T46n1912_004:0264c06": "為此七位。開小草為人天。開中草為二",
    "T46n1912_004:0264c07": "乘。上草二木為三教菩薩。二草二木皆依於",
    "T46n1912_004:0264c08": "地。七種方便以實為本。故三草二木雖隨",
    "T46n1912_004:0264c09": "其種性。各得生長。究其根榮莫非地雨。地",
    "T46n1912_004:0264c10": "圓理也。雨圓教也。據漸引入邊稱為方便。",
    "T46n1912_004:0264c11": "當位未轉名不能到。最上處者即實相也。",
    "T46n1912_004:0264c12": "又一毫之善未趣菩提。名絕迹不到。橫竪",
    "T46n1912_004:0264c13": "遍故與法界等。故云不動。亦離二喧如前",
    "T46n1912_004:0264c14": "所說。名之為靜。不生七方便果。不起七",
    "T46n1912_004:0264c15": "方便因。又於圓果不生想著。名不生不起。",
    "T46n1912_004:0264c16": "大品若千由旬等者。大論十八釋云。無方便",
    "T46n1912_004:0264c17": "菩薩雖曠野百由旬外。禽獸鬼神羅剎之所",
    "T46n1912_004:0264c18": "住處。百千萬歲若過是數。若不知菩薩遠",
    "T46n1912_004:0264c19": "離之法。發菩提心而作受著。是遠離行佛",
    "T46n1912_004:0264c20": "所不許。真遠離者不見遠離相。是菩薩讚",
    "T46n1912_004:0264c21": "歎善哉善哉。是佛所說疾得菩提。若菩羅",
    "T46n1912_004:0264c22": "起著云。我所行者是遠離行。若城旁者誰稱",
    "T46n1912_004:0264c23": "美汝。當知是菩薩旃陀羅。染污菩薩似像菩",
    "T46n1912_004:0264c24": "薩人天中賊披法衣賊。求佛者應莫親近。",
    "T46n1912_004:0264c25": "是墮增上慢。當知論意以深山取著。名為",
    "T46n1912_004:0264c26": "憒鬧。城旁達理為不憒鬧。故知起著之人",
    "T46n1912_004:0264c27": "以著心憒鬧。為不憒鬧。起二乘之心尚為",
    "T46n1912_004:0264c28": "憒鬧。況復著心著於靜處。憒者亂也。若稱",
    "T46n1912_004:0264c29": "理者舉足下足無非道場。方名上處。世有",
    "T46n1912_004:0265a01": "濫用隱朝市者有言無理。故知莊生但以",
    "T46n1912_004:0265a02": "約處而為上下。不識諦理上中下也。聚落",
    "T46n1912_004:0265a03": "者男女所居。囂者喧也。實不等者對事辨",
    "T46n1912_004:0265a04": "異也。山林對中上二處也密室對下處也。",
    "T46n1912_004:0265a05": "以理斥事故云實不等也。○次息緣務者。",
    "T46n1912_004:0265a06": "務事也。今簡隨自意者。且約善惡無記以",
    "T46n1912_004:0265a07": "論。若約諸經非不須此。故二十五法通為",
    "T46n1912_004:0265a08": "四種三昧前方便也。故隨自意依經方法眾",
    "T46n1912_004:0265a09": "務亦息。弔慶等者。弔凶慶吉俯下仰上。低",
    "T46n1912_004:0265a10": "屈。昂申。造往。聘迎。說文云。造就也。聘問也。",
    "T46n1912_004:0265a11": "況復下舉況。一弔一慶已損高蹤。終日追尋",
    "T46n1912_004:0265a12": "何道之有。更結等者釋名云。州者注也。郡國",
    "T46n1912_004:0265a13": "注仰也。風俗通云。州者疇也。疇類也。說文",
    "T46n1912_004:0265a14": "云。田界也。敦者勸也。孝傳云。三州人者契",
    "T46n1912_004:0265a15": "為父子。長者為父。次為長子。次為幼弟。父",
    "T46n1912_004:0265a16": "令填河以造宅久填不滿為父所責二子",
    "T46n1912_004:0265a17": "發誓。若必孝誠使填河有徵。發是誓已河",
    "T46n1912_004:0265a18": "為之滿。又蕭廣濟孝子傳云。昔三人各一州",
    "T46n1912_004:0265a19": "皆孤露惸獨。三人暗會。於一樹下相問。寧",
    "T46n1912_004:0265a20": "為斷金之契。二人曰善。乃相約為父子。梁",
    "T46n1912_004:0265a21": "朝破三人離。五郡者。釋名云。人所群聚曰",
    "T46n1912_004:0265a22": "郡。天子制地千里分為百郡。蕭廣濟孝子",
    "T46n1912_004:0265a23": "傳云。昔五郡人。謂中山郡常山郡恒州魏郡",
    "T46n1912_004:0265a24": "魏州。鉅鹿郡刑州。趙郡趙州。此五人者少去",
    "T46n1912_004:0265a25": "鄉里孤無父母。相隨至衛國結為兄弟。長",
    "T46n1912_004:0265a26": "字元重。次叔重次仲重。次季重。次雉重。朝",
    "T46n1912_004:0265a27": "夕相事財累三千。於空城中見一老母。兄",
    "T46n1912_004:0265a28": "弟議曰。拜此老母以之為母。因拜曰願為",
    "T46n1912_004:0265a29": "母。母乃許焉。事之若親經二十四年。母忽",
    "T46n1912_004:0265b01": "染患口不能言。五子仰天而歎曰。如何孝",
    "T46n1912_004:0265b02": "誠無感。母忽染患而不能言。若我有感使",
    "T46n1912_004:0265b03": "母得語。應時能言。謂五子曰。我本是太原",
    "T46n1912_004:0265b04": "陽猛之女。嫁同郡張文堅。文堅身死。我有",
    "T46n1912_004:0265b05": "兒名烏遺。七歲值亂遂亡所之。我子胸前",
    "T46n1912_004:0265b06": "有七星之文。右足下有黑子。語未竟而卒。",
    "T46n1912_004:0265b07": "五子送喪會朝歌令晨出。忘其記囊謂五子",
    "T46n1912_004:0265b08": "所竊。收三重禁二重。詣河內告枉具書",
    "T46n1912_004:0265b09": "始末。河內太守乃是烏遺。因大哭曰。吾生不",
    "T46n1912_004:0265b10": "識父母而母為他所養。馳使放三重。後",
    "T46n1912_004:0265b11": "奏五人為五縣令。世孝雖爾。今出家之人",
    "T46n1912_004:0265b12": "捨所親棄恩愛。居蘭若修三昧。更結異",
    "T46n1912_004:0265b13": "姓以為兄弟父母。如彼三州五郡者誡之",
    "T46n1912_004:0265b14": "誡之。倒之甚矣。故引倒裳等以喻之。毛詩",
    "T46n1912_004:0265b15": "刺齊云。有挈壺氏知漏刻之官。漏刻不節",
    "T46n1912_004:0265b16": "君臣服亂。而倒裳求領禮度昏亂。今以此",
    "T46n1912_004:0265b17": "意斥顛倒耳。三伎能等者。伎字應從女謂",
    "T46n1912_004:0265b18": "女藝也。從人者害也非今文意。醫方卜筮",
    "T46n1912_004:0265b19": "等者。醫者療病工也。方謂方疏。卜者除疑",
    "T46n1912_004:0265b20": "也。周禮云。卜以決疑不疑何卜。筮者決也。",
    "T46n1912_004:0265b21": "泥塑刻木。填彩描畫。彈棋圍棋。書謂六書。",
    "T46n1912_004:0265b22": "釋名云。書庶也。紀庶物也。書亦曰著著萬",
    "T46n1912_004:0265b23": "物故。周禮有六書。謂指事像形形聲會意",
    "T46n1912_004:0265b24": "轉註假借。思之可知。呪詛禁術以有此用",
    "T46n1912_004:0265b25": "故致害己。美角折皮文披。膏有明故煎。鐸",
    "T46n1912_004:0265b26": "有聲故毀。搖之令鳴以宣教令。文事振木",
    "T46n1912_004:0265b27": "鐸武事振金鐸。劉子云。龜以智自害。翠以",
    "T46n1912_004:0265b28": "羽自殘。丹以含色磨肌。石以抱玉碎質。",
    "T46n1912_004:0265b29": "睒經云象為牙死。犀為角亡。翠為羽自殘。",
    "T46n1912_004:0265c01": "麋鹿為皮肉害。人引莊子云。不用以為全",
    "T46n1912_004:0265c02": "生之大用。語同意異。我佛法中藏衒曜隱",
    "T46n1912_004:0265c03": "厚德。全無生應法界方名大用。故知莊以",
    "T46n1912_004:0265c04": "燕支離肩高於頂頤隱於臍五管在上。若",
    "T46n1912_004:0265c05": "賜疾者粟我則有分。若差役者兵我則無",
    "T46n1912_004:0265c06": "用。是名全生之大用。全此殘疾者生。未知",
    "T46n1912_004:0265c07": "何用。無德可隱例亦不成。而當樹林招鳥",
    "T46n1912_004:0265c08": "等者。經云。譬如大樹眾鳥集之則有枯折",
    "T46n1912_004:0265c09": "之患。腐敗肉也。譬如蒼蠅集於臭肉反增",
    "T46n1912_004:0265c10": "肉臭。豈不下雙合二譬。摧折合樹林。污辱",
    "T46n1912_004:0265c11": "合臭肉。如是之人摧折自行污辱三寶。壞",
    "T46n1912_004:0265c12": "枝葉曰摧壞貞質曰折。事理失故。問答勝",
    "T46n1912_004:0265c13": "負者。負者不剋。又負者問不測答答不稱",
    "T46n1912_004:0265c14": "問。皆名為負。又荷之在背為他所負。故",
    "T46n1912_004:0265c15": "名為劣。莊子曰。有力者負而趨之。而昧者不",
    "T46n1912_004:0265c16": "覺。昧暗劣也。以勝負故因法致失。累世怨",
    "T46n1912_004:0265c17": "讎所生之處。常相中害。為是義故勝負過",
    "T46n1912_004:0265c18": "深。如賢愚經。佛與比丘向毘舍離到一河",
    "T46n1912_004:0265c19": "邊。見五百牧牛人及五百捕魚人。共挽一",
    "T46n1912_004:0265c20": "魚。身有百頭驢騾等類。眾人驚怪。佛至其",
    "T46n1912_004:0265c21": "所。三問云。汝是迦毘黎不。皆答言。是。佛問。",
    "T46n1912_004:0265c22": "教汝者今在何處。答。在阿鼻地獄。阿難白",
    "T46n1912_004:0265c23": "佛。何故問魚以為迦毘黎。佛言。過去迦葉",
    "T46n1912_004:0265c24": "佛時有婆羅門博達多聞。生於一子唯不",
    "T46n1912_004:0265c25": "勝沙門。父臨終時囑其子曰。汝慎勿與",
    "T46n1912_004:0265c26": "沙門論議。父歿後母教言。汝識見高明有勝",
    "T46n1912_004:0265c27": "汝者不。答。唯不勝沙門。母問。汝何以不",
    "T46n1912_004:0265c28": "勝。答。彼若問我。我不能答。母言。汝作沙",
    "T46n1912_004:0265c29": "門學得竟還來。便從母語少時學通三藏。",
    "T46n1912_004:0266a01": "母問。勝未。答。彼若問我。我未與他等。母教",
    "T46n1912_004:0266a02": "言。更論議時當罵辱之。後時論屈便罵言。",
    "T46n1912_004:0266a03": "沙門識見劇於百獸。如是非一故受魚身。",
    "T46n1912_004:0266a04": "其頭百狀佛言。賢劫盡猶故未出。阿難及大",
    "T46n1912_004:0266a05": "眾聞已皆言。口業不可不慎。爾時牧牛捕",
    "T46n1912_004:0266a06": "魚人者。今合掌向佛聞說善來得四果者",
    "T46n1912_004:0266a07": "是。常人勝負招報不輕。況三昧者彌為妨",
    "T46n1912_004:0266a08": "亂。領者錄也理也。亦受也。持者記憶也。事功",
    "T46n1912_004:0266a09": "曰勞。呂氏春秋曰。勞者精神則散也。今以",
    "T46n1912_004:0266a10": "事倦為勞非功勞也。詩云。在心為志。倦",
    "T46n1912_004:0266a11": "者不力也。暇者閑也安也。心性如水真理如",
    "T46n1912_004:0266a12": "珠。緣務如攪慮生如濁迷理如昏。慮速迷",
    "T46n1912_004:0266a13": "真何能閑安修止觀也。此事尚捨等者。舉",
    "T46n1912_004:0266a14": "益況損。學正經論領持憶記等。助道有",
    "T46n1912_004:0266a15": "益爾時尚捨。況人事等而不捨耶。若非修",
    "T46n1912_004:0266a16": "習三三昧時。多聞增智慧多聞是道場。以",
    "T46n1912_004:0266a17": "如說行起於多聞。廣讀諸異論則知智者",
    "T46n1912_004:0266a18": "意。聞不習觀尚得遠為信行乘種。豈有不",
    "T46n1912_004:0266a19": "學而成三昧。若尋常行人有引此者。不應",
    "T46n1912_004:0266a20": "爾也。但勝負是非一向須廢。若外學者。小",
    "T46n1912_004:0266a21": "乘教中十二時許為伏外道一時習外。若",
    "T46n1912_004:0266a22": "大乘中初心菩薩一向不許。淨名云。若好雜",
    "T46n1912_004:0266a23": "句文飾者。多是新發意菩薩。此斥不許習",
    "T46n1912_004:0266a24": "外。且令進行至六根淨位。學應不難。諸",
    "T46n1912_004:0266a25": "業雖有力等者。借彼業文以成理觀。大論",
    "T46n1912_004:0266a26": "第五釋業中云。生死輪載人。諸煩惱結使。",
    "T46n1912_004:0266a27": "大力自在轉。無能禁止者。諸業雖無量不",
    "T46n1912_004:0266a28": "逐不作者。如風不入實水流不仰行。伎",
    "T46n1912_004:0266a29": "術者。術者道藝也。理觀則以神通而為道",
    "T46n1912_004:0266b01": "藝。未得聖果不得修通者。以神通法於佛",
    "T46n1912_004:0266b02": "法為伎能。今未得道不許修學。如息伎",
    "T46n1912_004:0266b03": "術也。佛因調達未得聖道得通造逆。是",
    "T46n1912_004:0266b04": "故佛制。若實得道尚自不許無事現通。如",
    "T46n1912_004:0266b05": "阿含中佛告比丘。若現通者有三過患。一",
    "T46n1912_004:0266b06": "令不信者言有瞿曇乃至梵天皆能現變。",
    "T46n1912_004:0266b07": "二者諸不信者言有乾陀羅呪能觀他心。三",
    "T46n1912_004:0266b08": "者教誡通。若使現者唯我能為。修三昧者",
    "T46n1912_004:0266b09": "忽發神通須急棄之。有漏之法虛妄故也。",
    "T46n1912_004:0266b10": "言障般若者。種智般若自具諸法。能泯諸",
    "T46n1912_004:0266b11": "相。未具已來但安於理。何須事通。若專於",
    "T46n1912_004:0266b12": "通是則障理。習學觀中瓦礫亦是大經春池",
    "T46n1912_004:0266b13": "喻中。如前學問。問答中所引習學。即此中",
    "T46n1912_004:0266b14": "意也。乃至不應於彼小逕中學者總斥也。",
    "T46n1912_004:0266b15": "未得無生而習世智者無益於道。如僧",
    "T46n1912_004:0266b16": "鏡錄俗學無裨錄中云。婆爾尼外道自造聲",
    "T46n1912_004:0266b17": "論。教一弟子。其師死後却事弟子。學此聲",
    "T46n1912_004:0266b18": "明。終朝受杖而不能得。有阿羅漢見而笑",
    "T46n1912_004:0266b19": "之。本所造論而學不得。大論曰。習外道典",
    "T46n1912_004:0266b20": "者。如以刀割泥。泥無所成而刀日損。又",
    "T46n1912_004:0266b21": "云。讀外道典者如視日光令人眼暗。是",
    "T46n1912_004:0266b22": "故文中令至佛眼一切種智。何法不備。問。",
    "T46n1912_004:0266b23": "前持戒等三明觀心義。皆約三諦以顯極",
    "T46n1912_004:0266b24": "理。何故此中生活但對於愛。人事但對於",
    "T46n1912_004:0266b25": "業。伎能以對事通學問以對世智耶。答。亦",
    "T46n1912_004:0266b26": "應准前。今寄此四並但從事者。即此四事",
    "T46n1912_004:0266b27": "以為能妨。還以三諦而為所妨。準於伎術",
    "T46n1912_004:0266b28": "習學觀中云。如得如意珠及一切種智。故",
    "T46n1912_004:0266b29": "知愛業所妨亦同◎第五善知識中大因緣",
    "T46n1912_004:0266c01": "等者。付法藏文末云。習近聖法得至涅槃。",
    "T46n1912_004:0266c02": "由善知識。又云為得道全因緣者。是真善",
    "T46n1912_004:0266c03": "知識。又如阿難白佛。善知識者是得道半",
    "T46n1912_004:0266c04": "因緣。佛言。不也。善知識者是得道全因緣。阿",
    "T46n1912_004:0266c05": "難當知。此閻浮提除大迦葉舍利弗。其餘眾",
    "T46n1912_004:0266c06": "生若不遇我。無解脫期。是故我言善知識",
    "T46n1912_004:0266c07": "者能大利益。增一云。莫與惡知識與愚共",
    "T46n1912_004:0266c08": "從事。當與善知識智者而交通。若人本無",
    "T46n1912_004:0266c09": "惡親近於惡人後必成惡人。惡名遍天下。",
    "T46n1912_004:0266c10": "善知識反此。是故應親近。大論有二因緣",
    "T46n1912_004:0266c11": "得無上道。一者內自思惟。二者得善知識。",
    "T46n1912_004:0266c12": "大經十八闍王來至佛所。佛告大眾。菩提近",
    "T46n1912_004:0266c13": "因莫過善友。闍王不遇耆婆當墮阿鼻。",
    "T46n1912_004:0266c14": "此即通敘須善知識之來意也。釋中先事",
    "T46n1912_004:0266c15": "次理。初事善知識中。初言外護者。自己身",
    "T46n1912_004:0266c16": "心為內望他身心為外。為外所護故名外",
    "T46n1912_004:0266c17": "護。言同行者。己他互同。遞相策發。人異行",
    "T46n1912_004:0266c18": "同故名同行。言教授者。宣傳聖言名之為",
    "T46n1912_004:0266c19": "教。訓誨於我名之為授。又上言被下名",
    "T46n1912_004:0266c20": "之為教。教於所受名之為授。通言知識",
    "T46n1912_004:0266c21": "者。法華疏云。聞名為知見形為識。是人益",
    "T46n1912_004:0266c22": "我菩提之道名善知識。若深下正釋。簡隨",
    "T46n1912_004:0266c23": "自意者。方法少故可自營理不廢進修。故",
    "T46n1912_004:0266c24": "不必須。道俗咸得故不簡白黑。但能等者。",
    "T46n1912_004:0266c25": "薄德仰他故為營理。誰能純善勸莫見過。",
    "T46n1912_004:0266c26": "未堪違順勸莫觸惱及莫稱歎。言帆舉",
    "T46n1912_004:0266c27": "者。如船得帆所進過常。藉小精進過實",
    "T46n1912_004:0266c28": "稱揚。名為帆舉。忽生受著翻致損失。雖本",
    "T46n1912_004:0266c29": "無心坏器易壞。內防魔事外杜憍衿。三昧",
    "T46n1912_004:0267a01": "法船方達彼岸。今讚小善者是泛爾常人。",
    "T46n1912_004:0267a02": "非專為他三昧者外護。則自除嫉妬發彼",
    "T46n1912_004:0267a03": "善根。如母養子等者。母雖慈養子必策。虎",
    "T46n1912_004:0267a04": "雖猛銜子必寬。外護知識如母如虎。將護",
    "T46n1912_004:0267a05": "行者如勿舉勿惱。舊行道人等者。若未親",
    "T46n1912_004:0267a06": "行暗於可否。一向混俗不了開遮。又何但",
    "T46n1912_004:0267a07": "專令外護護己。亦應善須將護外護。如增",
    "T46n1912_004:0267a08": "一第三。佛在給孤。告諸比丘。應當恭敬檀",
    "T46n1912_004:0267a09": "越施主。如孝順父母養之待之。施主能成",
    "T46n1912_004:0267a10": "戒定智慧。多所饒益。於三寶中無所罣",
    "T46n1912_004:0267a11": "礙。能施四事。故諸比丘慈心於檀越。小恩",
    "T46n1912_004:0267a12": "尚不忘何況於大者。應三業精勤使彼施",
    "T46n1912_004:0267a13": "主福不唐捐。終獲大果名稱流布。亦如迷",
    "T46n1912_004:0267a14": "者得指示路。亦如怖者與無憂畏。無歸與",
    "T46n1912_004:0267a15": "覆。乏者與糧。盲得眼等。二同行者。隨自意",
    "T46n1912_004:0267a16": "安樂行云未必須者。如隨自意依經修行",
    "T46n1912_004:0267a17": "有亦無妨。不制同伴故未必須。餘善惡等",
    "T46n1912_004:0267a18": "有無無妨。若安樂行行三七日。一向不用。",
    "T46n1912_004:0267a19": "若行常儀亦可通用。如云得好同學共",
    "T46n1912_004:0267a20": "讀誦經。於餘三中。有決須伴者。如云不",
    "T46n1912_004:0267a21": "眠不散等。律中常儀尚須同行互相策進",
    "T46n1912_004:0267a22": "互不相惱。故云毘尼毘尼共。乃至十二頭陀",
    "T46n1912_004:0267a23": "須求共行。增一云。迦葉等名將諸比丘",
    "T46n1912_004:0267a24": "行。佛告諸比丘。人根不同。善者善者共同。",
    "T46n1912_004:0267a25": "惡者惡者共同。如乳與乳共。乃至醍醐醍醐",
    "T46n1912_004:0267a26": "共。糞與糞共。故舍利弗與智慧者共。乃至",
    "T46n1912_004:0267a27": "羅云與密行者共。調達與惡行者共。若二",
    "T46n1912_004:0267a28": "日齊功則一朝空過。故今修昨行名之為",
    "T46n1912_004:0267a29": "故。加行勝昨乃名日新。切磋琢磨者。爾",
    "T46n1912_004:0267b01": "雅云。金謂之鏤。木謂之刻。骨謂之切。象謂",
    "T46n1912_004:0267b02": "之琢。玉謂之琢。石謂之磨。六者皆治器之",
    "T46n1912_004:0267b03": "名也。今謂互相切磋使成法器又釋訓中",
    "T46n1912_004:0267b04": "云。如切如磋道學也。人須學以成德如琢",
    "T46n1912_004:0267b05": "如磨自修也。人須修以立行。自學自修闕",
    "T46n1912_004:0267b06": "勉他意。前釋正當今文意也。故相切磋日",
    "T46n1912_004:0267b07": "成一日。同心齊志等者。謂二人相假一失則",
    "T46n1912_004:0267b08": "俱壞。如度大海帆柁相須。互相敬重如視",
    "T46n1912_004:0267b09": "世尊等者。若相尊敬則道法互增。故大論八",
    "T46n1912_004:0267b10": "十一云。佛告阿難。菩薩摩訶薩共住相視。當",
    "T46n1912_004:0267b11": "如世尊。何以故。是我真伴如共乘一船。彼",
    "T46n1912_004:0267b12": "學我學。三教授者。三知識中此最為難。夫為",
    "T46n1912_004:0267b13": "導者必具目足。若行解不均安能利他。故",
    "T46n1912_004:0267b14": "從初文正示教授善知識相。從於諸下簡",
    "T46n1912_004:0267b15": "示不須教授之人。如是尚可教授於他。故",
    "T46n1912_004:0267b16": "得自行無所妨難。又行解具足德在於彼。",
    "T46n1912_004:0267b17": "謂益我者但在於解。是故文中且舉能說",
    "T46n1912_004:0267b18": "轉人心者。於十境中皆是非道。十乘觀法",
    "T46n1912_004:0267b19": "方名為道。道前方便復有內外。故善內外",
    "T46n1912_004:0267b20": "方應善知。準禪門中二十五法為外方便。",
    "T46n1912_004:0267b21": "又有五法為內方便。一者止門。二驗善惡",
    "T46n1912_004:0267b22": "根性。三安心法。四治病法。五辨魔法。今",
    "T46n1912_004:0267b23": "文不立者。魔病二境即是第四第五。業境即",
    "T46n1912_004:0267b24": "是第二。初及第三此約理觀。如安心中。彼",
    "T46n1912_004:0267b25": "約事止及以事安。故此不用。又今文不立",
    "T46n1912_004:0267b26": "內五方便者。以十種境界為內方便。故上",
    "T46n1912_004:0267b27": "文云。二十五法為外方便。亦名為遠。故知",
    "T46n1912_004:0267b28": "對於十境為內為近。又於外中秖二十五",
    "T46n1912_004:0267b29": "而分內外。具緣一向是外。呵欲棄蓋義兼內",
    "T46n1912_004:0267c01": "外。調五事中亦內亦外。眠食在外餘三在",
    "T46n1912_004:0267c02": "內。行於五法一向在內。通塞等者。方便得",
    "T46n1912_004:0267c03": "所為通。方便背行為塞。十境互發十乘增",
    "T46n1912_004:0267c04": "減。一一法中皆有通塞。若能善此通塞妨",
    "T46n1912_004:0267c05": "障。復善說法導達人心。方可名為教授知",
    "T46n1912_004:0267c06": "識。示教利喜者。指授為示教詔為教。令彼",
    "T46n1912_004:0267c07": "得益為利。見他得利心生喜悅為喜。亦",
    "T46n1912_004:0267c08": "可前二屬己後二屬他。彼此合論稱善知",
    "T46n1912_004:0267c09": "識。次觀心知識中。初引經示相。經問。何者",
    "T46n1912_004:0267c10": "是善知識。佛言。佛菩薩阿羅漢是善知識。六",
    "T46n1912_004:0267c11": "波羅蜜及一切法法性實際。皆云是善知識。",
    "T46n1912_004:0267c12": "法性能令人至菩提故。六度能成辦法性",
    "T46n1912_004:0267c13": "故。三乘聖人能以六度令菩薩行得作佛",
    "T46n1912_004:0267c14": "故。是故並名善知識也。論問。小乘道異云",
    "T46n1912_004:0267c15": "何是善知識。答。有小乘人先來求大。觀知",
    "T46n1912_004:0267c16": "應成大者。亦為說大。此則實行亦有能說",
    "T46n1912_004:0267c17": "大者。為善知識。若準此下文唯內祕外現",
    "T46n1912_004:0267c18": "方可通用。何妨此中亦是內祕。降此之外。",
    "T46n1912_004:0267c19": "若準下文但是真諦善知識耳。今各下開對。",
    "T46n1912_004:0267c20": "初如佛下佛菩薩中開三。初外護者。諸佛威",
    "T46n1912_004:0267c21": "神望我為外。次同行中報身不思議功德為",
    "T46n1912_004:0267c22": "瓔珞。丈六相好為垢衣。生滅道品為糞器。",
    "T46n1912_004:0267c23": "示同見思名為和光。本為益彼名為利物。",
    "T46n1912_004:0267c24": "何者。引出宅已示尊特身說難思法。彈訶",
    "T46n1912_004:0267c25": "洮汰得授記莂。始終共同利豈過此。三教授",
    "T46n1912_004:0267c26": "者正當其理。是故不須以事顯義。次六度",
    "T46n1912_004:0267c27": "中開二者。助道望正故助名外。助能護正",
    "T46n1912_004:0267c28": "令不退沒。是外護義。正助合義如下助道",
    "T46n1912_004:0267c29": "中正助合行。合即是同故云同行。言不失規",
    "T46n1912_004:0268a01": "矩者。對轉兼具及第一義。增減得所皆中",
    "T46n1912_004:0268a02": "規矩規圓矩方。即以方助圓。次開法性三",
    "T46n1912_004:0268a03": "中。法性本淨我無始迷。故迷成自望淨為",
    "T46n1912_004:0268a04": "他。自非內熏何能生悟。故知生悟力在",
    "T46n1912_004:0268a05": "真如故以冥熏為外護也。從始至終智境",
    "T46n1912_004:0268a06": "冥一。即名同行。又智同境故。故名同行。未",
    "T46n1912_004:0268a07": "見如盲由無教授。智目無僻義同教授。境",
    "T46n1912_004:0268a08": "智不差名為無僻。此則下結示。先結數。次",
    "T46n1912_004:0268a09": "示法門處。初示數者。於經三文既各開三。",
    "T46n1912_004:0268a10": "并前初三故成十二。前三次三等者。最初",
    "T46n1912_004:0268a11": "釋三正是約事。九中初三。既是諸佛菩薩為",
    "T46n1912_004:0268a12": "三。故亦是事。九中後六既約六度法性。以",
    "T46n1912_004:0268a13": "立三名。故名為理。初引大品已開成九。是",
    "T46n1912_004:0268a14": "故本三不須更數。對諦對悉意亦可知。次",
    "T46n1912_004:0268a15": "示處者。今既義開以對三諦。如華嚴中普",
    "T46n1912_004:0268a16": "賢文殊及彌勒等。並是中道善知識也。亦得",
    "T46n1912_004:0268a17": "是圓三諦知識。餘者多是俗諦所攝。但彼知",
    "T46n1912_004:0268a18": "識無二乘人闕真諦義。若次第行在十住",
    "T46n1912_004:0268a19": "中。以彼頓部斥為魔故。是故彼經無小知",
    "T46n1912_004:0268a20": "識。若依菩提流支法界性論。善財初於可樂",
    "T46n1912_004:0268a21": "國土於德雲比丘所聞光明觀察正念諸佛",
    "T46n1912_004:0268a22": "三昧。以對初住。乃至第四十二於彌勒所。",
    "T46n1912_004:0268a23": "聞入三世智正念思惟莊嚴法門。以對妙覺。",
    "T46n1912_004:0268a24": "若必定依菩提流支。經云善財親近三千大",
    "T46n1912_004:0268a25": "千世界微塵數善知識。如何對位以應塵數。",
    "T46n1912_004:0268a26": "且依一家如前所釋。此等下簡判者。三諦",
    "T46n1912_004:0268a27": "俱云是善知識。既引善財入法界證。秖可",
    "T46n1912_004:0268a28": "得是別圓兩義。羅漢之人豈是知識。是故簡",
    "T46n1912_004:0268a29": "云雖同名知識。依華嚴經仍斥為魔。故十",
    "T46n1912_004:0268b01": "魔中列為三魔。雖通名魔權實難測。是故",
    "T46n1912_004:0268b02": "復更簡實存權。權者仍得名真知識。實者",
    "T46n1912_004:0268b03": "進退存於兩名。是故更以別教況釋。別教",
    "T46n1912_004:0268b04": "失意尚名為魔。況二乘人而非是魔。況復",
    "T46n1912_004:0268b05": "藏通兩種菩薩。若半與半奪並例二乘。如世",
    "T46n1912_004:0268b06": "俗中善經論者。尚能示人菩提正路。況阿",
    "T46n1912_004:0268b07": "羅漢頓同於魔。聖教抑揚不可一向。如譬",
    "T46n1912_004:0268b08": "喻經第二云。昔有大家冬收千斛埋在地",
    "T46n1912_004:0268b09": "中。春開為種了無有穀。唯見一蟲大如",
    "T46n1912_004:0268b10": "牛。無手足頭目如頑鈍肉。主人大小莫不",
    "T46n1912_004:0268b11": "皆怪。出著平地問是何等終無所道。便以",
    "T46n1912_004:0268b12": "鐵刺一處。乃云欲識我者著大道邊。便如",
    "T46n1912_004:0268b13": "其言。後有五百騎服飾盡黃。駐馬問曰。穀",
    "T46n1912_004:0268b14": "賊。汝何以在此。乃答言。食他人穀持我在",
    "T46n1912_004:0268b15": "此。語極久便去。主人問。是何人。答。是金精。",
    "T46n1912_004:0268b16": "向西三百步。樹下有石瓮滿中黃金。主人",
    "T46n1912_004:0268b17": "往掘果得黃金。歡喜不已將穀賊歸。主人",
    "T46n1912_004:0268b18": "得金既是神恩。欲更設供養。穀賊曰。前不",
    "T46n1912_004:0268b19": "語姓名者欲示黃金處。我當轉行福於天",
    "T46n1912_004:0268b20": "下不得久住。言已不見。經不合喻意亦",
    "T46n1912_004:0268b21": "可見。今略合之。穀賊者名利法師也。有口",
    "T46n1912_004:0268b22": "無手足等者有解無行也。地中穀者庫中",
    "T46n1912_004:0268b23": "財物也。庫中財食本供淨田。故云種子。春",
    "T46n1912_004:0268b24": "開為種者欲供淨田也。食却穀者受常",
    "T46n1912_004:0268b25": "供也。大小不識者施主不簡田也。平地者",
    "T46n1912_004:0268b26": "常行立處也。問不語者常處空閑不講說",
    "T46n1912_004:0268b27": "也。鐵刺語者聞利許講也。道旁者講堂也。",
    "T46n1912_004:0268b28": "五百騎者都講五體也。純著黃者講純都",
    "T46n1912_004:0268b29": "唱佛經也。共語者為唱經也。經中還呵為",
    "T46n1912_004:0268c01": "利之人。不應處座而說妙法。故云穀賊汝",
    "T46n1912_004:0268c02": "何住此。答食穀者還自解釋利養難銷。主",
    "T46n1912_004:0268c03": "人問者施主決疑也。答是金精者云都講",
    "T46n1912_004:0268c04": "所說能詮實相。西樹下者西主秋藏祕密",
    "T46n1912_004:0268c05": "藏也。三百步者三毒也。樹者生死也。理在煩",
    "T46n1912_004:0268c06": "惱生死故也。掘果得金者主人依教修行",
    "T46n1912_004:0268c07": "得見理也。將歸留住者施主雖知法師違",
    "T46n1912_004:0268c08": "教。為報法恩更欲供養。穀賊辭者法師初",
    "T46n1912_004:0268c09": "來不說已無行者。欲覓講處耳。不肯住",
    "T46n1912_004:0268c10": "者生慚愧也。福天下者更求講處也。為",
    "T46n1912_004:0268c11": "利尚爾。況別教等貶同於魔。以圓形之故",
    "T46n1912_004:0268c12": "使耳。又實行二乘亦得名為善知識者。如",
    "T46n1912_004:0268c13": "大論云。諸菩薩支佛聲聞中信方等者。如",
    "T46n1912_004:0268c14": "法而說亦名善知識。又如大品轉教。雖是",
    "T46n1912_004:0268c15": "被加利益於他。亦得名為真善知識。但是",
    "T46n1912_004:0268c16": "半等者大略而言。若約三惑但斷見思。仍",
    "T46n1912_004:0268c17": "為未半。約由旬譬已為過半。約惑為譬具",
    "T46n1912_004:0268c18": "如第七。今且據半教所詮。一往說耳。何必",
    "T46n1912_004:0268c19": "的須惑等中半耶。圓教三種者。圓外護等三",
    "T46n1912_004:0268c20": "是真知識。三昧菩提心等者。已料簡善知識",
    "T46n1912_004:0268c21": "魔。餘之二魔例此料簡。是則圓教三昧菩提。",
    "T46n1912_004:0268c22": "方名真實三昧菩提。前之三教三昧菩提。或",
    "T46n1912_004:0268c23": "實或魔。如上(云云)。○第二訶五欲中。文五義",
    "T46n1912_004:0268c24": "五意唯在一。五義又二所謂事理。下去文意",
    "T46n1912_004:0268c25": "與五緣同。先事次理。繫者絆也。五中一一",
    "T46n1912_004:0268c26": "皆約依正二報。有情無情。而生於欲。貪色",
    "T46n1912_004:0268c27": "者。論云。譬如有人貪著好果。上樹之時而",
    "T46n1912_004:0268c28": "不肯下。時人倒樹樹傾乃墮。身首毀壞因",
    "T46n1912_004:0268c29": "茲而死。是故須訶。眸者眼珠也。睞者旁視",
    "T46n1912_004:0269a01": "也。又云。眸者目童子也。孟子云。心中正則眸",
    "T46n1912_004:0269a02": "子明。翠者翡翠也。異物誌云。巢於高樹離",
    "T46n1912_004:0269a03": "地六七丈。夷人下之取其子。說文云。赤雀",
    "T46n1912_004:0269a04": "形大如燕翅羽碧色。今從翅色以名眉色。",
    "T46n1912_004:0269a05": "皓者白光。亦尤白也。如難陀為欲持戒者。",
    "T46n1912_004:0269a06": "入胎藏經云。世尊在迦毘羅城。佛知難陀受",
    "T46n1912_004:0269a07": "戒時至。至門放光照宅。難陀云。必是世尊。",
    "T46n1912_004:0269a08": "遣使看果是世尊。難陀欲自看婦云。若許",
    "T46n1912_004:0269a09": "出看必令出家。即牽其衣難陀云。少時",
    "T46n1912_004:0269a10": "還婦云。濕額未乾須還。答如所要。佛令",
    "T46n1912_004:0269a11": "取鉢盛飯盛飯出佛已去過與阿難。阿難",
    "T46n1912_004:0269a12": "言。誰邊得鉢。答言。佛邊得鉢。阿難言。還",
    "T46n1912_004:0269a13": "送與佛。難陀即往送鉢與佛。佛令剃頭。",
    "T46n1912_004:0269a14": "語剃者言。勿持刀臨閻浮提王頂。又念且",
    "T46n1912_004:0269a15": "順世尊暮當歸去。佛知其念化作大坑。如",
    "T46n1912_004:0269a16": "其命終何得歸也。佛告阿難。令難陀作知",
    "T46n1912_004:0269a17": "事。阿難傳佛語。難陀言。知事者如何。阿難",
    "T46n1912_004:0269a18": "曰。於寺中檢校。問。何所作。答。諸比丘乞食",
    "T46n1912_004:0269a19": "去。應掃地灑水取新牛糞淨土。防守失",
    "T46n1912_004:0269a20": "落與僧閉門戶等。至曉當開門掃灑大",
    "T46n1912_004:0269a21": "小便處。僧去後。欲為僧閉門。閉西東開閉",
    "T46n1912_004:0269a22": "東西開等。念曰。縱有失落我為王時。更造",
    "T46n1912_004:0269a23": "百千好寺倍於今日。即便還家從大道行。",
    "T46n1912_004:0269a24": "恐佛還乃從小道。仍逢佛歸隱樹枝。風吹",
    "T46n1912_004:0269a25": "身現。佛問。何故來。答。憶婦。佛却將出城至",
    "T46n1912_004:0269a26": "鹿子母園佛問。汝曾見香醉山不。答未見。",
    "T46n1912_004:0269a27": "佛令捉衣角飛。須臾見山。山上有果樹。樹",
    "T46n1912_004:0269a28": "下有雌彌猴無一目被燒竟。佛問。何如",
    "T46n1912_004:0269a29": "天。答。天無欲何得比此。問。汝見天不。答。",
    "T46n1912_004:0269b01": "未見。佛令捉衣角尋至三十三天。令遊觀",
    "T46n1912_004:0269b02": "至歡喜園。見婇女及見交合園等。見種種",
    "T46n1912_004:0269b03": "音聲。有一處天女無夫。問佛。佛令問天。",
    "T46n1912_004:0269b04": "天答佛弟難陀持戒生此。當為我夫。佛問",
    "T46n1912_004:0269b05": "難陀。天女何如孫陀利。答。天比孫陀利如",
    "T46n1912_004:0269b06": "以孫陀利比瞎獼猴。佛言。修梵行有斯",
    "T46n1912_004:0269b07": "利。汝今持戒當生此天。時佛共還逝多林。",
    "T46n1912_004:0269b08": "時難陀慕天宮修梵行。佛告眾僧。一切不",
    "T46n1912_004:0269b09": "得與難陀同其法事。一切比丘皆不與同",
    "T46n1912_004:0269b10": "住坐起。自念阿難是我弟。應不嫌我即往",
    "T46n1912_004:0269b11": "共坐。阿難起去。問言。弟何棄兄。阿難言。然",
    "T46n1912_004:0269b12": "仁行別故相違耳。問。何謂也。答。仁樂生天",
    "T46n1912_004:0269b13": "我樂寂滅。聞已倍生憂惱。佛又問。汝見捺",
    "T46n1912_004:0269b14": "落迦未。答。未見。令捉衣角便見諸獄皆",
    "T46n1912_004:0269b15": "有治人。有處無人問佛。佛令問獄卒。獄",
    "T46n1912_004:0269b16": "卒答言。佛弟難陀為生天故修行。暫在天",
    "T46n1912_004:0269b17": "上還來此中受苦。難陀懼而淚下如雨。白",
    "T46n1912_004:0269b18": "佛述其事。佛言。為天樂修梵行有是過。",
    "T46n1912_004:0269b19": "佛與還逝多林廣為說胎相。難陀因始發",
    "T46n1912_004:0269b20": "心。為解脫故持戒後得阿羅漢果。若入眾",
    "T46n1912_004:0269b21": "中。先觀女人以餘習故。今且從過邊不",
    "T46n1912_004:0269b22": "論得果。國王耽荒無度等者。大者曰國。小",
    "T46n1912_004:0269b23": "者曰邦。以一貫三名之曰王。三謂三才。",
    "T46n1912_004:0269b24": "即天地人。以俗中不知有三界諸天故也。",
    "T46n1912_004:0269b25": "即頻婆娑羅王以欲色故身入怨國。在婬",
    "T46n1912_004:0269b26": "女梵摩房中。優填王以欲色故。截五百仙",
    "T46n1912_004:0269b27": "人手足。出大論十九。耽者。爾雅云。久樂也。",
    "T46n1912_004:0269b28": "若從酉者酖酒字耳。荒者縱樂無厭也宗尊",
    "T46n1912_004:0269b29": "也。廟貌也。謂尊貌之所居。社謂后土。土者",
    "T46n1912_004:0269c01": "吐也。土之所生如口吐物。即地神也。國語",
    "T46n1912_004:0269c02": "云。平九土故祀以為神。田正也。又云。戴黃",
    "T46n1912_004:0269c03": "天而履后土。土地廣不可盡敬。故封為社。",
    "T46n1912_004:0269c04": "稷謂五穀總名。即五穀之神也。故天子所",
    "T46n1912_004:0269c05": "居。左宗廟右社稷。布列四時五行。故以",
    "T46n1912_004:0269c06": "國亡為失社稷。既入怨國及婬女房。故社",
    "T46n1912_004:0269c07": "稷壞也。此間下次引此土耽荒之例。赫赫盛",
    "T46n1912_004:0269c08": "也。如此盛周為欲所滅。褒姒者。昔夏后氏",
    "T46n1912_004:0269c09": "之衰有二龍止於夏庭。自言。余褒姒之二",
    "T46n1912_004:0269c10": "先君也。龍亡而漦在櫃而韞之。夏亡以此",
    "T46n1912_004:0269c11": "器傳於殷。殷亡又傳於周。三代莫之敢發。",
    "T46n1912_004:0269c12": "至于幽王末年發之。漦流于庭。使婦人裸",
    "T46n1912_004:0269c13": "而噪之。化為玄黿入王後宮。後宮有未齓",
    "T46n1912_004:0269c14": "童女遭之。既笄而孕。無夫而生。懼而棄之",
    "T46n1912_004:0269c15": "於路。有夫婦夜聞其啼哀而收之。遂亡奔",
    "T46n1912_004:0269c16": "於褒國。褒人贖罪請入童女於幽王。女出",
    "T46n1912_004:0269c17": "褒國故云褒姒。幽王三年於後宮見而愛",
    "T46n1912_004:0269c18": "之。生子伯服。乃廢申后及太子。立褒姒與",
    "T46n1912_004:0269c19": "伯服。姒不好笑。笑則百二十媚。幽王欲其",
    "T46n1912_004:0269c20": "笑打賊鼓舉鋒火。諸侯悉至而無寇。姒乃",
    "T46n1912_004:0269c21": "大笑。幽王數為之。諸侯後遂不至。至十一",
    "T46n1912_004:0269c22": "年申侯與犬戎共攻幽王。幽王舉鋒火打",
    "T46n1912_004:0269c23": "賊鼓徵兵莫至。遂殺幽王虜褒姒。盡取",
    "T46n1912_004:0269c24": "周賂而去。申侯乃與諸侯立太子。貪狼者",
    "T46n1912_004:0269c25": "貪心如狼也。聲欲者。聲相不停。愚夫不解",
    "T46n1912_004:0269c26": "積聚生著。嬌媚妖辭等者。如婆沙中云。佛",
    "T46n1912_004:0269c27": "未出時。帝釋常詣提波延那仙人所聽法",
    "T46n1912_004:0269c28": "舍脂念云。帝釋捨我欲詣餘女。隱形上車",
    "T46n1912_004:0269c29": "到仙人所。帝釋見乃語言。仙人不欲見女",
    "T46n1912_004:0270a01": "汝可還去。苦不肯去。帝釋以蓮荷莖打之。",
    "T46n1912_004:0270a02": "舍脂乃以軟語謝帝釋。諸仙聞聲起欲。螺",
    "T46n1912_004:0270a03": "髻落地失通。乃至世間一切染語皆生人欲。",
    "T46n1912_004:0270a04": "故應訶之。絲竹弦管等者。自古有樂不出",
    "T46n1912_004:0270a05": "八音。土曰塤。今童子猶吹之。匏曰笙皮",
    "T46n1912_004:0270a06": "曰鼓。竹曰管絲曰絃。石曰磬。金曰鍾。木",
    "T46n1912_004:0270a07": "曰柷。所以作樂調八音。改人邪志全其",
    "T46n1912_004:0270a08": "正性。移風易俗。今之樂者並鄭衛之聲。增",
    "T46n1912_004:0270a09": "狂逸壞正性。是故須訶。如論云。五百仙人",
    "T46n1912_004:0270a10": "在雪山中住。甄迦羅女於雪山浴而歌。聞",
    "T46n1912_004:0270a11": "其歌聲失諸禪定。心醉狂逸不能自轉。在",
    "T46n1912_004:0270a12": "指者為環。在臂者為釧。鈴佩等並取以飾",
    "T46n1912_004:0270a13": "女身者發聲。故能生欲。次香欲中言欝茀",
    "T46n1912_004:0270a14": "者。茀香繁貌也。氛氳祥香也。芬芳香雜氣",
    "T46n1912_004:0270a15": "也。酷烈亦香盛貌也。郁毓軟美之香也。於依",
    "T46n1912_004:0270a16": "正香並不應著。人謂著香少過今則不",
    "T46n1912_004:0270a17": "然。開結使門杜真正路。百年持戒能一時",
    "T46n1912_004:0270a18": "壞。大論云。如有羅漢入龍宮受龍請食。",
    "T46n1912_004:0270a19": "餘鉢令沙彌洗。鉢中殘輒嗅之甚香美。便",
    "T46n1912_004:0270a20": "作方便入繩床下。手捉床脚俱入龍宮。龍",
    "T46n1912_004:0270a21": "言。何以將未得道者來。師言。不覺。沙彌得",
    "T46n1912_004:0270a22": "食美。見龍女香妙端正無比。生大染著。內",
    "T46n1912_004:0270a23": "心發願。願當作福奪此龍處。龍言。勿復",
    "T46n1912_004:0270a24": "將此沙彌來。沙彌還。一心修施戒願早成",
    "T46n1912_004:0270a25": "龍。是時繞寺足下水出。自知龍業已成。至",
    "T46n1912_004:0270a26": "師本入處大池邊。袈裟覆頭而死。變為大",
    "T46n1912_004:0270a27": "龍。福德大故即殺彼龍。舉池盡赤。未死之",
    "T46n1912_004:0270a28": "前師及徙眾訶之。答言。我心已定。師將眾",
    "T46n1912_004:0270a29": "僧就池看之。歎云由著香故致使爾也。",
    "T46n1912_004:0270b01": "復有比丘著池華香。為池神所訶。後人拔",
    "T46n1912_004:0270b02": "壞池神不責。比丘反責池神。神云。比丘如",
    "T46n1912_004:0270b03": "白淨[疊*毛]有黑易見。俗如黑物人所不見。",
    "T46n1912_004:0270b04": "何足可怪。味欲中珍貴也。即妙味也。肴字",
    "T46n1912_004:0270b05": "正從食者非今意。詩傳云。非穀而食者曰",
    "T46n1912_004:0270b06": "肴。肴菹也。說文從肉者啖也。肥腴者。說文",
    "T46n1912_004:0270b07": "云。腹下肉也。津潤也。膩等並脂膏之類。以",
    "T46n1912_004:0270b08": "著味故當受洋銅灌口。以著味故墮不淨",
    "T46n1912_004:0270b09": "中。如一沙彌心常愛酪。檀越供僧沙彌每",
    "T46n1912_004:0270b10": "得餘殘。愛著不離。死生餘殘酪中。師得羅",
    "T46n1912_004:0270b11": "漢。僧分酪時云。徐徐莫傷愛酪沙彌。人問",
    "T46n1912_004:0270b12": "其故。答言此蟲本是我沙彌。以愛酪故生",
    "T46n1912_004:0270b13": "此酪中。為是義故。應須訶味。觸欲者。生",
    "T46n1912_004:0270b14": "使之本繫縛之緣。何以故。餘欲於四根各",
    "T46n1912_004:0270b15": "得其分。唯此觸欲徧滿身受。生處廣故",
    "T46n1912_004:0270b16": "多生染著。此著難捨。若墮地獄還以身觸",
    "T46n1912_004:0270b17": "受苦萬端。此觸名為大黑暗處。論云。如劫",
    "T46n1912_004:0270b18": "撥仙人經云。過去有仙名曰劫撥。得五神",
    "T46n1912_004:0270b19": "通。王所敬重飛行往反。王自捧仙布髮與",
    "T46n1912_004:0270b20": "行食。手自斟酌積有歲年。王有務遠行。王",
    "T46n1912_004:0270b21": "有一女端正無比。王告女言。吾奉事仙",
    "T46n1912_004:0270b22": "不敢失意。吾今遠行汝供如我。彼仙飛至",
    "T46n1912_004:0270b23": "女以手擎坐著按上。觸女柔軟即起欲意。",
    "T46n1912_004:0270b24": "欲盛失通步行出宮。眾人集看。王聞往看稽",
    "T46n1912_004:0270b25": "首說偈訶仙人。仙人言。實如所言。此五過",
    "T46n1912_004:0270b26": "患者下五譬如文。又摩訶衍云。哀哉眾生常",
    "T46n1912_004:0270b27": "為五欲之所惱亂。而猶求之不已。如狗",
    "T46n1912_004:0270b28": "齧枯骨如踐毒蛇。此五欲者。與畜生不",
    "T46n1912_004:0270b29": "異。齡者年也。觀心訶欲者。初文舉欲能生",
    "T46n1912_004:0270c01": "三諦。常無常等即是二邊。第一義諦即是中",
    "T46n1912_004:0270c02": "道。欲中既有三諦之味。何不觀之令生觀",
    "T46n1912_004:0270c03": "解。而但著世間麁惡欲染。一何誤哉。故大論",
    "T46n1912_004:0270c04": "下明欲中亦生無量諸見。欲是鈍使。復更",
    "T46n1912_004:0270c05": "生於無量諸見。利鈍具足咸生欲中。此為",
    "T46n1912_004:0270c06": "下文三觀所觀之境。今觀下即能觀之觀。次",
    "T46n1912_004:0270c07": "第觀中。先明空觀即析體不同。且此二空",
    "T46n1912_004:0270c08": "豈與老莊同耶。莊曰。五色亂目使目不明。",
    "T46n1912_004:0270c09": "五聲亂耳使耳不聰。五臭亂鼻因悛中顙。",
    "T46n1912_004:0270c10": "五味噣口使口厲爽。取捨滑心使性飛揚",
    "T46n1912_004:0270c11": "此五生害害於五根。老語大同。彼教雖云",
    "T46n1912_004:0270c12": "害生不知害生之本。唯知為五所害永",
    "T46n1912_004:0270c13": "迷去害之方。悛字(七全切)噣字(竹救切喙也喙字許穢切口也)當",
    "T46n1912_004:0270c14": "知老教未始無色奚嘗不盲。乃至滑心亦",
    "T46n1912_004:0270c15": "可比說。假觀中云猶名受入色空者。斥前",
    "T46n1912_004:0270c16": "空觀。若不能了色中一切佛法。但名領受",
    "T46n1912_004:0270c17": "取著色空。中觀可見。故釋論云下重斥小",
    "T46n1912_004:0270c18": "也。故知二乘不見色實。深訶下出理訶之",
    "T46n1912_004:0270c19": "意。事中訶欲復兼圓理。方可得為圓家方",
    "T46n1912_004:0270c20": "便。故云意在於此。人不見此用是文為。上",
    "T46n1912_004:0270c21": "下咸然請垂致意。◎",
    "T46n1912_004:0270c22": "止觀輔行傳弘決卷第四之三",
    "T46n1912_004:0270c25": "止觀輔行傳弘決卷第四之四",
    "T46n1912_004:0270c27": "唐毘陵沙門湛然述",
    "T46n1912_004:0270c28": "◎第三棄蓋中文義同前。於中初文列數。",
    "T46n1912_004:0270c29": "釋名辨異。舉譬引證等文。並可見。婆沙四",
    "T46n1912_004:0271a01": "十八云。此五蓋中三事各立。謂貪瞋疑。二事",
    "T46n1912_004:0271a02": "共立。謂睡眠掉悔。俱舍云。食治用同故。貪",
    "T46n1912_004:0271a03": "以妙欲為食。不淨觀為治。瞋恚以可憎",
    "T46n1912_004:0271a04": "相為食。慈心觀為治。疑以三世相為食。",
    "T46n1912_004:0271a05": "緣起觀為治。故各立一。昏沈睡眠以五法",
    "T46n1912_004:0271a06": "為食。一懵憒。二不樂。三嚬欠。四食不平等",
    "T46n1912_004:0271a07": "性。五心羸劣性。以毘鉢舍那為治。舊名睡",
    "T46n1912_004:0271a08": "眠即昏沈是。掉舉惡作以四法為食。一親",
    "T46n1912_004:0271a09": "里尋。二國土尋。三不死尋。四念昔事尋。以",
    "T46n1912_004:0271a10": "奢摩他為治舊名掉悔。掉即舉也。悔即惡",
    "T46n1912_004:0271a11": "作。故共立一。問。何故前三各各立一。後二",
    "T46n1912_004:0271a12": "二二立一。答。前三獨能辦。後二共方辦。",
    "T46n1912_004:0271a13": "如人辦事有共有獨。今此文列疑在後",
    "T46n1912_004:0271a14": "者。以前四蓋遍有疑故。而前四增強從四",
    "T46n1912_004:0271a15": "為蓋　雙隻之意還依論文。若大乘經意通",
    "T46n1912_004:0271a16": "至金剛。具如後釋。前訶欲下即辨異也。前",
    "T46n1912_004:0271a17": "所訶欲對塵發識。非直五識得五欲名。必",
    "T46n1912_004:0271a18": "須同時意識緣現五塵。起五意識分別想",
    "T46n1912_004:0271a19": "著起希須心。故名為欲。今此五蓋方云轉",
    "T46n1912_004:0271a20": "入意地者。謂前五塵至入禪時。意地猶染",
    "T46n1912_004:0271a21": "能覆禪定。故名為蓋。前欲一向對順情塵。",
    "T46n1912_004:0271a22": "蓋通違順對定以說。舉譬中先舉本譬。次",
    "T46n1912_004:0271a23": "重譬。云如毒樹等者。文雖同前義意則異。",
    "T46n1912_004:0271a24": "令有蓋必棄如有毒必剪。檢賊亦然大品",
    "T46n1912_004:0271a25": "下引證中。云離欲及惡法者。俱舍云。蓋五",
    "T46n1912_004:0271a26": "唯在欲。世禪尚須離此二法。況圓頓修耶。",
    "T46n1912_004:0271a27": "貪欲蓋起下次辨蓋相。初貪欲中云開結使",
    "T46n1912_004:0271a28": "門。九結與八十八使並因欲入。以思香故",
    "T46n1912_004:0271a29": "通結使入。香為能通名結使門。又云。結使",
    "T46n1912_004:0271b01": "即門名結使門。以能使行者至惡道故。銜",
    "T46n1912_004:0271b02": "命曰使為結所使故也。三世九惱者。文通",
    "T46n1912_004:0271b03": "列三。謂一惱我二惱我親。三讚我怨。三世",
    "T46n1912_004:0271b04": "各爾。故合為九。問。過去已去未來未至云",
    "T46n1912_004:0271b05": "何名惱。答。惱雖過未境實現在。與時相值",
    "T46n1912_004:0271b06": "則生於惱。及以過去曾惱於我。若離瞋者",
    "T46n1912_004:0271b07": "雖有惱境惱心不生。如釋提婆那以偈問",
    "T46n1912_004:0271b08": "佛。何物殺安隱。何物殺無憂。何物毒之根。",
    "T46n1912_004:0271b09": "吞滅一切善。佛答。殺瞋則安隱。殺瞋則無",
    "T46n1912_004:0271b10": "憂。瞋為毒之根。吞滅一切善。眠名增心數",
    "T46n1912_004:0271b11": "法者。此中總說睡眠之法。能令心數增長",
    "T46n1912_004:0271b12": "不息。彼俱舍中約法相者云。睡眠遍不違。",
    "T46n1912_004:0271b13": "若有皆增一以通三性故也。善心所有二",
    "T46n1912_004:0271b14": "十二法俱起。十大地十大善地及尋伺。有時",
    "T46n1912_004:0271b15": "增惡作。不善心所有二十。謂大地十。大煩",
    "T46n1912_004:0271b16": "惱地六。大不善二。尋伺二。四煩惱忿等。惡作",
    "T46n1912_004:0271b17": "二十一。有覆有十八。無覆許十二。如前心",
    "T46n1912_004:0271b18": "品中。若有皆增一。薩遮尼乾經云若人多",
    "T46n1912_004:0271b19": "睡眠等二行偈。具如今文。釋論云者。大論",
    "T46n1912_004:0271b20": "總有八偈(云云)。大經云。如人喜眠眠則滋",
    "T46n1912_004:0271b21": "多。掉悔蓋相者。掉動也。掉之為法破出家",
    "T46n1912_004:0271b22": "心。攝猶不定況更掉散。大論十九偈曰。汝已",
    "T46n1912_004:0271b23": "剃頭著袈裟。執持瓦鉢行乞食。云何樂著",
    "T46n1912_004:0271b24": "戲論法。放逸縱恣失法利。薩遮經云。戲論",
    "T46n1912_004:0271b25": "垢染心心不住三昧。為智者所訶行者",
    "T46n1912_004:0271b26": "不解脫。欲得速利益。應離諸放逸。論云。",
    "T46n1912_004:0271b27": "所言悔者二種。一掉後生悔。二如重罪人",
    "T46n1912_004:0271b28": "常懷怖畏。悔箭入心堅不可拔。今亦具二。",
    "T46n1912_004:0271b29": "初文即初意。次若人下即第二意。故大論十",
    "T46n1912_004:0271c01": "九云。若人有二種。應作而不作不應作而",
    "T46n1912_004:0271c02": "作。是則愚人相。不以悔心故不作而能作。",
    "T46n1912_004:0271c03": "諸惡事已作不能令不作。初句總標。次三",
    "T46n1912_004:0271c04": "句初意。次四句第二意。故寶積經中有菩薩",
    "T46n1912_004:0271c05": "得宿命智。知億多劫所作重罪。以憂悔故",
    "T46n1912_004:0271c06": "不證無生。時文殊師利知其念已。於大眾",
    "T46n1912_004:0271c07": "中把刀害佛。佛言。若欲害我為善害我。",
    "T46n1912_004:0271c08": "文殊白佛。云何名為若欲害我為善害我。",
    "T46n1912_004:0271c09": "佛因廣說一切諸法皆如幻化。若能如是是",
    "T46n1912_004:0271c10": "善害我。菩薩由是照知宿罪皆如幻化。得",
    "T46n1912_004:0271c11": "無生忍。疑中言猶豫者。是不決之總名。猶",
    "T46n1912_004:0271c12": "者。爾雅云。如麂善登木。尸子言。五尺大犬",
    "T46n1912_004:0271c13": "曰猶。說文云。隴右謂犬子為猶。亦貜屬。言",
    "T46n1912_004:0271c14": "此犬子。或隨人行時前後不定。故名猶豫。",
    "T46n1912_004:0271c15": "疑雖有過然須思擇。於自身心決不應",
    "T46n1912_004:0271c16": "疑。師法二疑須曉其時。若未入三昧來。",
    "T46n1912_004:0271c17": "於此二法若不疑者。或當復雜邪師邪法。",
    "T46n1912_004:0271c18": "故應熟疑善思擇之。疑為解津此之謂也。",
    "T46n1912_004:0271c19": "師法已正依法修行。爾時三疑永須棄捨。五",
    "T46n1912_004:0271c20": "蓋病相下明棄蓋法。此則結前生後。亦先事",
    "T46n1912_004:0271c21": "次理。行者下明設治之法隨彊者故。若貪",
    "T46n1912_004:0271c22": "下正明用治。不淨治貪者且約實觀。具如",
    "T46n1912_004:0271c23": "第七卷中。治瞋中云二世者過現也。亦如",
    "T46n1912_004:0271c24": "第七第九。治睡中云如向寶山等者。大論",
    "T46n1912_004:0271c25": "釋信中云。以信為手。如人無手入寶山",
    "T46n1912_004:0271c26": "中無有所得。不信之人入佛法寶山。都無",
    "T46n1912_004:0271c27": "所得。以不信故則生疑惑。若有信者入",
    "T46n1912_004:0271c28": "佛法中不空剃頭能問能答。當知出家之",
    "T46n1912_004:0271c29": "人寶山悉至。寧空手歸。杖毱貝等者。杖者",
    "T46n1912_004:0272a01": "謂禪堂中行。祇律云。以竹為杖。長八肘物",
    "T46n1912_004:0272a02": "裹兩頭。令下座行之。不得拄脇以拄其",
    "T46n1912_004:0272a03": "前。三搖不覺左邊拄之言毱者皆以毛",
    "T46n1912_004:0272a04": "毱著其頂上。睡則墮地覺已策發。律云。若",
    "T46n1912_004:0272a05": "有睡者以毱擲之。貝者吹令出聲以警睡",
    "T46n1912_004:0272a06": "者。星者佛法唯許解睡觀星。餘一切時制。",
    "T46n1912_004:0272a07": "或復以水洗其足面。婆沙云。從日沒至日",
    "T46n1912_004:0272a08": "出。結跏趺坐勤行精進。頂安禪鎮行禪毱",
    "T46n1912_004:0272a09": "法杖。亦更有餘聖者治法。如育王經云。一",
    "T46n1912_004:0272a10": "比丘喜睡。毱多和尚化作一鬼七頭。手把",
    "T46n1912_004:0272a11": "樹杖懸在空中。見已還本住處。和尚語言。",
    "T46n1912_004:0272a12": "可坐禪。若睡還來。精進得道。又一比丘多",
    "T46n1912_004:0272a13": "睡。見鬼毱多。毱多語言。鬼不足畏。為",
    "T46n1912_004:0272a14": "鬼所殺不入生死。為睡所殺生死無窮。比",
    "T46n1912_004:0272a15": "丘還房坐禪得定。又如譬喻經云。有一比",
    "T46n1912_004:0272a16": "丘飽食入房睡。佛知過七日當死。佛至",
    "T46n1912_004:0272a17": "其房彈指寤之。說偈警之。寤已禮佛。佛",
    "T46n1912_004:0272a18": "言。汝維衛佛時作沙門貪利養不習經教。",
    "T46n1912_004:0272a19": "飽食却睡不惟非常。命終墮於[魚*翁]蟲蚌蟲螺",
    "T46n1912_004:0272a20": "蟲中。五百萬歲常處黑暗不樂光明。一睡",
    "T46n1912_004:0272a21": "經百歲乃覺不求出家。今為沙門。云何更",
    "T46n1912_004:0272a22": "睡不知厭足。比丘聞自悔自責。五蓋即除",
    "T46n1912_004:0272a23": "成第四果。此乃聖者知機警睡之方。治疑",
    "T46n1912_004:0272a24": "中云雪山從鬼請偈者。具如大經雪山童子",
    "T46n1912_004:0272a25": "中說。天帝拜畜為師者。未曾有經上卷。佛言。",
    "T46n1912_004:0272a26": "憶念過去無數劫時。毘摩大國徙陀山中有",
    "T46n1912_004:0272a27": "一野干。而為師子所逐欲食。奔走墮井不",
    "T46n1912_004:0272a28": "能得出。經於三日開心分死而說偈言。",
    "T46n1912_004:0272a29": "禍哉今日苦所逼。便當沒命於丘井。一切",
    "T46n1912_004:0272b01": "萬物皆無常。恨不以身飴師子。南無歸命",
    "T46n1912_004:0272b02": "十方佛。表知我心淨無己。時天帝釋聞佛",
    "T46n1912_004:0272b03": "名。肅然毛竪念古佛。自惟孤露無導師。耽",
    "T46n1912_004:0272b04": "著五欲自沈沒。即與諸天八萬眾。飛下詣",
    "T46n1912_004:0272b05": "井欲問詰。乃見野干在井底。兩手攀土不",
    "T46n1912_004:0272b06": "得出。天帝復自思念言。聖人應念無方術。",
    "T46n1912_004:0272b07": "我今雖見野干形。斯必菩薩非凡器。仁者",
    "T46n1912_004:0272b08": "向說非凡言。願為諸天說法要。於是野干",
    "T46n1912_004:0272b09": "仰答曰。汝為天帝無教訓。法師在下自",
    "T46n1912_004:0272b10": "處上。都不修敬問法要。法水清淨能濟人。",
    "T46n1912_004:0272b11": "云何欲得自貢高。天帝聞是大慚愧。給侍諸",
    "T46n1912_004:0272b12": "天愕然笑。天王降趾大無利。天帝即時告",
    "T46n1912_004:0272b13": "諸天。慎勿以此懷驚怖。是我頑蔽德不稱。",
    "T46n1912_004:0272b14": "必當因是聞法要。即為垂下天寶衣。接取",
    "T46n1912_004:0272b15": "野干出於上。諸天為設甘露食。野干得食",
    "T46n1912_004:0272b16": "生活望。非意禍中致斯福。心懷踊躍慶",
    "T46n1912_004:0272b17": "無量。於時野干自念言。我得宿命知過去",
    "T46n1912_004:0272b18": "(云云)。令諸天敷座(云云)。天帝說得免井厄(云",
    "T46n1912_004:0272b19": "云)。野干廣說有人樂生惡死。有人樂死惡",
    "T46n1912_004:0272b20": "生(云云)。天帝問。濟命無功德施法有何功",
    "T46n1912_004:0272b21": "德。野干廣說施法功德(云云)。乃云。過去有王",
    "T46n1912_004:0272b22": "名阿逸多。初持十善。後為邊國進女贈寶。",
    "T46n1912_004:0272b23": "因即奢侈墮於地獄。出獄墮鬼。從鬼復念",
    "T46n1912_004:0272b24": "宿命十善。從鬼墮畜為野干身。我墮分死",
    "T46n1912_004:0272b25": "冀得生天。以由汝故違我本願。是故說言",
    "T46n1912_004:0272b26": "濟命功少。天帝難言。世尊所說善人求死。",
    "T46n1912_004:0272b27": "是事不然。若欲求死何故入衣。答言。有三",
    "T46n1912_004:0272b28": "意故。一者順於天帝意。二為諸天得聞法。",
    "T46n1912_004:0272b29": "三為通化宣傳法。復為天帝廣說法門(云",
    "T46n1912_004:0272c01": "云)。大論云。不以囊臭等者。大論九十六波崙",
    "T46n1912_004:0272c02": "緣中。若有弟子見師過者。若實不實其心自",
    "T46n1912_004:0272c03": "壞失法勝利。故空聲告言。莫見師過。應自",
    "T46n1912_004:0272c04": "念薄福不值於佛。今值惡師。不應念過自",
    "T46n1912_004:0272c05": "妨般若。若師有過不預於我。我從師求般",
    "T46n1912_004:0272c06": "若。如狗皮囊盛好寶物不以囊臭而棄其",
    "T46n1912_004:0272c07": "寶。如罪人把炬等。具如四三昧中引。萬川",
    "T46n1912_004:0272c08": "者水會而為川。川大而自穿。穿通也。普超經",
    "T46n1912_004:0272c09": "云等者。今引稍略。彼經下卷佛授闍王記",
    "T46n1912_004:0272c10": "竟。告舍利弗。人人相見莫相平相。所以不",
    "T46n1912_004:0272c11": "當平相人者。人根難見。獨有如來能平",
    "T46n1912_004:0272c12": "相人。行如如來可平相人。賢者舍利弗及",
    "T46n1912_004:0272c13": "大眾會。驚喜踊躍而記斯言。從今日始盡",
    "T46n1912_004:0272c14": "其形壽。不觀他人。不敢說人某人趣地獄。",
    "T46n1912_004:0272c15": "某人當滅度。群生之行不可思議。佛法如",
    "T46n1912_004:0272c16": "海唯信能入者。孔丘之言尚信為首。況佛法",
    "T46n1912_004:0272c17": "深理無信寧入。故云。兵食尚可去信不可",
    "T46n1912_004:0272c18": "去。華嚴信為道元功德母等。如諸聲聞得",
    "T46n1912_004:0272c19": "羅漢已。四智究竟二脫當滿。豈更進求大",
    "T46n1912_004:0272c20": "乘之道。故自述云。不復進求阿耨多羅三藐",
    "T46n1912_004:0272c21": "三菩提。言以信得入者。若不於方等被彈",
    "T46n1912_004:0272c22": "而生信心。安能至法華得授記莂。和伽利",
    "T46n1912_004:0272c23": "者。第一本云。有老年者初始出家。未有所",
    "T46n1912_004:0272c24": "識。在僧伽藍為小沙彌戲曰。與汝初果。",
    "T46n1912_004:0272c25": "令其坐已即以毛毱著其頭上。語言。此是",
    "T46n1912_004:0272c26": "初果。以信心故即獲初果。即語沙彌。我已",
    "T46n1912_004:0272c27": "得初果。沙彌復弄之曰。如是依前。四度為",
    "T46n1912_004:0272c28": "之至第四果。毱多教弟子上樹者。付法藏傳",
    "T46n1912_004:0272c29": "云。南天竺有族姓子出家學道。愛著自身",
    "T46n1912_004:0273a01": "洗浴塗香好美飲食。身體肥壯不能得道。",
    "T46n1912_004:0273a02": "往毱多所求受勝法。尊者觀知以著身故",
    "T46n1912_004:0273a03": "不得盡漏。語言。若能受者當授汝法。答",
    "T46n1912_004:0273a04": "言。受教。即化作大樹令其上之。四邊變",
    "T46n1912_004:0273a05": "為深坑千仞令放右手。如言即放。如是次",
    "T46n1912_004:0273a06": "第乃至都放。分捨身命至地不見深坑及",
    "T46n1912_004:0273a07": "樹。為說法要得第四果。狐疑者。狐是獸一",
    "T46n1912_004:0273a08": "名野干。多疑善聽。時人云狐疑蓋因此也。",
    "T46n1912_004:0273a09": "此獸為鬼所乘。時人以之為精媚。有云。黃",
    "T46n1912_004:0273a10": "河水厚。欲度河時委聽水聲聲絕方渡。覆",
    "T46n1912_004:0273a11": "器者。信無故如器覆。大論云。羅云自小多",
    "T46n1912_004:0273a12": "喜妄語。以妄語故令無量人不得見佛。",
    "T46n1912_004:0273a13": "佛欲調之。遠行還令汲水。佛脚挑澡槃覆",
    "T46n1912_004:0273a14": "令其注水。答云。器覆水不入。佛言。汝如覆",
    "T46n1912_004:0273a15": "器法水不入種種訶責。今借譬疑亦同覆",
    "T46n1912_004:0273a16": "器。問下料簡。答中先出多解不同。初文者。",
    "T46n1912_004:0273a17": "既有門戶詮次不以無知能到。故是障也。",
    "T46n1912_004:0273a18": "出入有由故云門戶。始自欲界麁細等住。",
    "T46n1912_004:0273a19": "乃至非想名為詮次。餘文可解。雖各異計。",
    "T46n1912_004:0273a20": "準今文意應隨人判。問下先問起蓋相。為",
    "T46n1912_004:0273a21": "長遠之由。次廣開下出長遠之相。阿毘曇下",
    "T46n1912_004:0273a22": "斥偏也。近惑既以覆相而說。當知非但覆",
    "T46n1912_004:0273a23": "於貪愛瞋恚等相。存沒不同。亦以近覆遠。",
    "T46n1912_004:0273a24": "未云五蓋通至佛地。上棄下示其偏計近",
    "T46n1912_004:0273a25": "蓋之相。未發禪來所有五蓋皆名鈍使。如",
    "T46n1912_004:0273a26": "前辨蓋相文是也。利使下次明利使五蓋。",
    "T46n1912_004:0273a27": "指前隨自意中邪空之人。此為利使之例。由",
    "T46n1912_004:0273a28": "此使故生於五蓋。亦如前明五欲中六十",
    "T46n1912_004:0273a29": "二見。皆名為欲。即利鈍兩蓋皆為觀境。從",
    "T46n1912_004:0273b01": "呵棄下明破蓋入空。且結初果者。且從",
    "T46n1912_004:0273b02": "破利使為名故也。從初果下。復約初果",
    "T46n1912_004:0273b03": "為鈍使五蓋之相。為後三果之所破也。例",
    "T46n1912_004:0273b04": "初果蓋相以辨二三果上蓋相。復次依空下",
    "T46n1912_004:0273b05": "明出假上蓋而依空起。言五種鹽者。大論",
    "T46n1912_004:0273b06": "二十四云。六師不聽食五種鹽。未審彼土",
    "T46n1912_004:0273b07": "五鹽如何。若此土五鹽。謂顆鹽綠鹽赤鹽白",
    "T46n1912_004:0273b08": "鹽印鹽。鹽有多類大略五耳。西方準此亦",
    "T46n1912_004:0273b09": "應可見。有阿羅漢為他所問。何名赤鹽。",
    "T46n1912_004:0273b10": "不識所從而問三藏。三藏云。鹽是味赤是",
    "T46n1912_004:0273b11": "色。未曉小事者由未有出假智故。既是不",
    "T46n1912_004:0273b12": "了義當於睡。依中起蓋中云大樹折枝等",
    "T46n1912_004:0273b13": "者。大論三十云。譬如空澤有樹名奢摩黎。",
    "T46n1912_004:0273b14": "枝觚廣大眾鳥集宿。一鴿後至住一枝上。",
    "T46n1912_004:0273b15": "枝觚即時為之而折。澤神問言。鷳鷲皆能",
    "T46n1912_004:0273b16": "任持。何至小鳥便不自勝。樹神答云。此鳥",
    "T46n1912_004:0273b17": "從我怨家樹來。食彼尼俱類樹子來棲我",
    "T46n1912_004:0273b18": "上。或當放糞子墮地者惡樹復生。為害必",
    "T46n1912_004:0273b19": "大。是故懷憂。寧捨一枝所全者大。菩薩摩",
    "T46n1912_004:0273b20": "訶薩亦復如是。於諸外道天魔諸使及惡業",
    "T46n1912_004:0273b21": "等。無如是畏。而畏二乘。二乘於菩薩摩",
    "T46n1912_004:0273b22": "訶薩邊亦如彼鳥。壞彼大乘心永滅佛",
    "T46n1912_004:0273b23": "乘心。論中明三乘共位以大斥小故對二",
    "T46n1912_004:0273b24": "乘心。今借彼文亦且依彼云二乘心。若準",
    "T46n1912_004:0273b25": "今文意。應云不喜二邊心如不宿冤鳥。",
    "T46n1912_004:0273b26": "以不喜故義當於瞋。大論云等者。證地地",
    "T46n1912_004:0273b27": "中皆有無明。有無明故即有五蓋。故大論",
    "T46n1912_004:0273b28": "釋大品云。經前後文何故處處說破無明三",
    "T46n1912_004:0273b29": "昧耶。答。法愛難斷故處處說破無明三昧。",
    "T46n1912_004:0273c01": "此即真道法愛不同似愛。是則初住雖破",
    "T46n1912_004:0273c02": "一品品品須破。若暗證家謂纔知真理即",
    "T46n1912_004:0273c03": "是佛者。不曉教相故也。是故今云菩薩比",
    "T46n1912_004:0273c04": "佛猶有漏失。是則等覺比佛猶有一品漏",
    "T46n1912_004:0273c05": "失。況復下地。地持云第九等者。論文以等",
    "T46n1912_004:0273c06": "覺當第九禪。第九禪名離一切見。故知等",
    "T46n1912_004:0273c07": "覺猶修離見。故見義不近。故云唯佛究竟。",
    "T46n1912_004:0273c08": "乃至八萬四千秖是四分。四分秖是五蓋。所",
    "T46n1912_004:0273c09": "以佛地方盡五蓋。復次下約一心棄蓋。前",
    "T46n1912_004:0273c10": "雖三諦以次第故。非是一心。於中初文先",
    "T46n1912_004:0273c11": "斥次第。故云後不關前。況復分屬三人不",
    "T46n1912_004:0273c12": "同。以凡夫有利鈍乃至菩薩有俗蓋。故云",
    "T46n1912_004:0273c13": "凡夫時所棄。乃至菩薩時所棄等。地攝下",
    "T46n1912_004:0273c14": "引二論明次第之計。圓釋下引佛化儀以",
    "T46n1912_004:0273c15": "證圓教。然圓頓教本被凡夫。若不擬益",
    "T46n1912_004:0273c16": "凡夫。佛何不自住法性土。以法性身為諸",
    "T46n1912_004:0273c17": "菩薩說此圓頓。何須與諸法身菩薩。示於",
    "T46n1912_004:0273c18": "凡身現此三界耶。若待下正結示。一心在",
    "T46n1912_004:0273c19": "凡即可修習。故大品下引經示相。經中既",
    "T46n1912_004:0273c20": "明欲具諸法。當知欲蓋即是法界。故一切",
    "T46n1912_004:0273c21": "法皆趣於欲。釋趣下釋出經意。先略。次",
    "T46n1912_004:0273c22": "廣。初文略者秖是三諦。三諦秖是趣等三耳。",
    "T46n1912_004:0273c23": "略即不可思議。不可思議難見故。從今更",
    "T46n1912_004:0273c24": "下。廣約思議以示不可思議相也。下去諸",
    "T46n1912_004:0273c25": "文皆先明思議。次撮思議成不思議。上來",
    "T46n1912_004:0273c26": "諸文皆先次第。次明不次。唯此一文後以思",
    "T46n1912_004:0273c27": "議釋不思議。故知前後廣略相顯。但在通",
    "T46n1912_004:0273c28": "理文相何恒。人不見之隨文生想。逐語迷",
    "T46n1912_004:0273c29": "文。便於此部而欲簡擇此文可修彼非修",
    "T46n1912_004:0274a01": "者。未見今家始終大體。識大體已。簡與不",
    "T46n1912_004:0274a02": "簡旨在其中。故於略文善須曉意。故大論",
    "T46n1912_004:0274a03": "十七云。如禪棄蓋攝心一處。是菩薩以利",
    "T46n1912_004:0274a04": "智慧觀於五蓋。無所棄捨。於禪無取知",
    "T46n1912_004:0274a05": "諸法空。非內非外亦非中間。若得諸法實",
    "T46n1912_004:0274a06": "相則知五蓋空無所有。是則名為知蓋實",
    "T46n1912_004:0274a07": "相是禪實相。菩薩亦爾。知欲及蓋禪及枝林。",
    "T46n1912_004:0274a08": "一相無相依之修入。是為禪波羅蜜。乃至",
    "T46n1912_004:0274a09": "四念亦復如是。次廣釋中云欲為法界者。",
    "T46n1912_004:0274a10": "即指最初一念欲心。於中已具十法界性。",
    "T46n1912_004:0274a11": "必能次第生於欲界。始終並在初一念中。故",
    "T46n1912_004:0274a12": "云一切法之根本。言一切法者因果中間始",
    "T46n1912_004:0274a13": "終諸法也。故云如初起欲覺已具諸法等。以",
    "T46n1912_004:0274a14": "不知故便謂輕心其過輕微。向若已知諸",
    "T46n1912_004:0274a15": "法具足。即驚怖毛竪。豈令身口造趣迷荒。初",
    "T46n1912_004:0274a16": "試歇熱等者。蘊積欲想內熱於心。初一行",
    "T46n1912_004:0274a17": "之似如稍歇。續起續行無時暫捨。故使未",
    "T46n1912_004:0274a18": "曾於一餐食一啜飲頃。而離欲想。或偷或劫",
    "T46n1912_004:0274a19": "等者。隱匿不與取名偷。即是私通人法所",
    "T46n1912_004:0274a20": "護者是。對面不與取名劫。即是彰灼彊奪",
    "T46n1912_004:0274a21": "所護之境者是也。逼謂抑他有護無護情",
    "T46n1912_004:0274a22": "不願者是也。貿謂於非護境衒賣求財者",
    "T46n1912_004:0274a23": "是也。如是等者等取非上諸類。但是形交",
    "T46n1912_004:0274a24": "遂欲事者。若得此境等者。夫以下薦上為",
    "T46n1912_004:0274a25": "供。以卑資尊曰養。是人棄於三寶勝田。唯",
    "T46n1912_004:0274a26": "尚五欲穢境供給所須。故云供養。法華疏",
    "T46n1912_004:0274a27": "云。施其依報名為供養。第一本云。若得此",
    "T46n1912_004:0274a28": "境大須供給。語雖似順不及今文。得欲",
    "T46n1912_004:0274a29": "境已不問貧富。皆生過罪。適有此有等者。",
    "T46n1912_004:0274b01": "纔趣欲境名為適有。欲業已成名為此有。",
    "T46n1912_004:0274b02": "未來招報名即有生死。世世增長故遍受",
    "T46n1912_004:0274b03": "果。亦復因於殺盜等故。受果亦遍。欲法界",
    "T46n1912_004:0274b04": "外無復別法。且舉一念具足利鈍。利鈍遍",
    "T46n1912_004:0274b05": "於十方三世。亦由利鈍生於三諦。當知欲",
    "T46n1912_004:0274b06": "法攝諸法盡。此即一念欲心具六界法。以",
    "T46n1912_004:0274b07": "為觀境。如上者上所明利鈍也。云下推於",
    "T46n1912_004:0274b08": "欲空約四句三世。三世中云過去欲緣等",
    "T46n1912_004:0274b09": "者。落謝五塵名為過去。塵雖過去猶發現",
    "T46n1912_004:0274b10": "欲。名為欲緣。現在欲想名為欲因。行於欲",
    "T46n1912_004:0274b11": "事名所生法。此法必能招於苦果。今推三",
    "T46n1912_004:0274b12": "世皆不可得。橫竪者結前兩推。橫謂四句",
    "T46n1912_004:0274b13": "竪為三世。既識下明觀蓋為假也。譬云對",
    "T46n1912_004:0274b14": "寇設陣者。寇賊也。其寇若多設陣必廣。所",
    "T46n1912_004:0274b15": "破既大其勳益高。欲廣功深故是勳本。破欲",
    "T46n1912_004:0274b16": "入位名為大功。位具諸法名大富貴。貪欲",
    "T46n1912_004:0274b17": "為種者能生佛故。於一念心分別無量。故",
    "T46n1912_004:0274b18": "能出生無量法門。欲如薪多糞壞。觀如火",
    "T46n1912_004:0274b19": "猛華生。合譬可知。此且約俗諦說也。壞者。",
    "T46n1912_004:0274b20": "尚書云。土無塊曰壞。俗諦若成位在七八",
    "T46n1912_004:0274b21": "等信。故云能淨諸根。如此下判位。○第四調",
    "T46n1912_004:0274b22": "五事者文義同前。文相又二。所謂開合。從",
    "T46n1912_004:0274b23": "調食者下正釋。亦先事次理。眠食各為一",
    "T46n1912_004:0274b24": "調。餘三合為一調。初調食中不安身食者。",
    "T46n1912_004:0274b25": "如第八卷。尼乾經者。彼經尼乾答嚴熾王",
    "T46n1912_004:0274b26": "云。波斯匿王食噉太過。身重懈怠。現在未來",
    "T46n1912_004:0274b27": "於身失利。睡眠自受苦亦惱於他人。迷悶",
    "T46n1912_004:0274b28": "難醒寤應時籌量食。窳墮等者。窳(余乳切)",
    "T46n1912_004:0274b29": "郭注爾雅云。勞苦多墮曰窳。亦懶也。如",
    "T46n1912_004:0274c01": "人懶故不能自勵如瓜瓠在穴。故字從穴",
    "T46n1912_004:0274c02": "下兩瓜。又云。懶恒在曰窳。博物誌云。皇甫",
    "T46n1912_004:0274c03": "謐問青牛士說養生法云。人欲常勞食欲",
    "T46n1912_004:0274c04": "常少。勞無過極少不至虛。去肥膩節醎",
    "T46n1912_004:0274c05": "酸。俗養生法尚令自勞。豈志道者過食懈怠。",
    "T46n1912_004:0274c06": "非唯失利而已。亦乃增病損生。眠是眼食",
    "T46n1912_004:0274c07": "等者。增一云。佛在給孤獨園為多人說法。",
    "T46n1912_004:0274c08": "阿那律於中眼睡。佛說偈曰。咄咄何為睡。",
    "T46n1912_004:0274c09": "螺螄蚌蛤類。問曰。汝為畏王法為畏賊盜",
    "T46n1912_004:0274c10": "而出家耶。答曰。不也。我厭生老病死故求",
    "T46n1912_004:0274c11": "出家。既信心堅固而出家者。佛躬說法而",
    "T46n1912_004:0274c12": "眼睡耶。那律座起白佛。自今已後形融體",
    "T46n1912_004:0274c13": "爛。終不於佛前眼睡。因達曉不眠眼根",
    "T46n1912_004:0274c14": "便失。佛言。勤加精進者與掉戲相應。懈怠",
    "T46n1912_004:0274c15": "懶墮者。與結使相應。汝行中道。那律云。已",
    "T46n1912_004:0274c16": "於佛前發誓不能復違先要。佛令耆域治",
    "T46n1912_004:0274c17": "之。耆域曰。若少不眠。治之可差。此不可",
    "T46n1912_004:0274c18": "治也。佛告那律。汝當寢息。何者。一切由食",
    "T46n1912_004:0274c19": "存。眼以眠為食。乃至意以法為食。涅槃以",
    "T46n1912_004:0274c20": "不放逸為食。我無放逸得至涅槃。那律",
    "T46n1912_004:0274c21": "云。我不敢違。後因得天眼。眠是欲界報法。",
    "T46n1912_004:0274c22": "既未得禪。但可調停而已。若無禪而不睡",
    "T46n1912_004:0274c23": "者。必是鬼也。如下第八卷引。王是鬼種而",
    "T46n1912_004:0274c24": "不眠睡。三事合調中初文者。即合調之由。",
    "T46n1912_004:0274c25": "為何事故須三事合調。以始終三事合故。",
    "T46n1912_004:0274c26": "言七日一變者。如阿難問經。佛為難陀廣",
    "T46n1912_004:0274c27": "說胎相六趣不同。兼辨六趣中陰等相。乃",
    "T46n1912_004:0274c28": "至父母精血互有無等成不成相。及精血淨",
    "T46n1912_004:0274c29": "不淨相等。初入如風雨入舍等諸相不同。",
    "T46n1912_004:0275a01": "有在母腹而命終者。以酥油榆皮汁塗",
    "T46n1912_004:0275a02": "手。挾薄刀子。推手入割死兒身片片而出。",
    "T46n1912_004:0275a03": "又母胎諸患種種相貌而不入胎。入已若不",
    "T46n1912_004:0275a04": "壞者。七日一變。初七名柯羅邏如薄酪。二",
    "T46n1912_004:0275a05": "七名阿浮陀如厚酪。三七名閉手如短小",
    "T46n1912_004:0275a06": "藥杵。四七名伽那如溫石。五七名波羅奢",
    "T46n1912_004:0275a07": "呵五皰開張。六七現膝相。七七現手足相。",
    "T46n1912_004:0275a08": "八七手指相。九七眼耳鼻口大小便道相。十",
    "T46n1912_004:0275a09": "七堅實有風門吹胎如囊。十一七七孔開",
    "T46n1912_004:0275a10": "徹。母性改常。十二七生大小腸如絲綖。有",
    "T46n1912_004:0275a11": "三支節一百孔穴。十三七生飢渴想母食資",
    "T46n1912_004:0275a12": "潤。十四七生九脈交絡纏繞。十五七生二",
    "T46n1912_004:0275a13": "十脈一邊各十。又四十脈脈八萬名。十六",
    "T46n1912_004:0275a14": "七氣息通。十七七眼得光。十八七諸根明。十",
    "T46n1912_004:0275a15": "九七諸根具。二十七生諸骨。二十一七生",
    "T46n1912_004:0275a16": "肉。二十二七生血。二十三七生皮。二十四",
    "T46n1912_004:0275a17": "七生膚。二十五七血肉長。二十六七生髮。",
    "T46n1912_004:0275a18": "二十七七以業力故分別端醜。男居母左",
    "T46n1912_004:0275a19": "女居母右。男面向內女面向外。皆手掩面",
    "T46n1912_004:0275a20": "蹲踞而坐。二十八七生八種想。謂座榻園林",
    "T46n1912_004:0275a21": "等。二十九七生光潤。五色別異。三十七長",
    "T46n1912_004:0275a22": "髮爪。三十一七至三十五七人相具足。三十",
    "T46n1912_004:0275a23": "六七生厭離心不樂。三十七七生穢獄想。",
    "T46n1912_004:0275a24": "三十八七風力所轉頭向產門。申兩臂出",
    "T46n1912_004:0275a25": "產門。每於一七各有一風吹令變異。風各",
    "T46n1912_004:0275a26": "有名具如彼經。生已八萬戶蟲從身而生。",
    "T46n1912_004:0275a27": "縱橫飲噉。左右各五百。諸節各有若干蟲戶。",
    "T46n1912_004:0275a28": "長大衰老常與蟲居。是則三十八七計日成",
    "T46n1912_004:0275a29": "二百六十六。計成九月。所以少四以半",
    "T46n1912_004:0275b01": "小故。問。世教及經並云十月。何故唯九。答。",
    "T46n1912_004:0275b02": "九即十也。何者。經涉十故。如月初一日受",
    "T46n1912_004:0275b03": "胎者。則定唯九月。二日已去日數滿時即跨",
    "T46n1912_004:0275b04": "至十。大數雖爾。又有羅云六年脅尊六十。",
    "T46n1912_004:0275b05": "亦有減者乃至五月。雖增減不同然三事",
    "T46n1912_004:0275b06": "必具。問。壽煗識三與身息心。既其不同由",
    "T46n1912_004:0275b07": "義何在。答。煗即是身。以由煗故精血不壞。",
    "T46n1912_004:0275b08": "從功能說故名為煗。壽名風息。初託胎時",
    "T46n1912_004:0275b09": "有一毫氣。但根未具時隨母氣息根具氣",
    "T46n1912_004:0275b10": "分。名為兒息。由有息故連持此身。從能",
    "T46n1912_004:0275b11": "持說故息名壽。識即是心從當體說。既從",
    "T46n1912_004:0275b12": "初識與壽煗二不前不後。當知身息心三",
    "T46n1912_004:0275b13": "未曾相離。是故應須三事合調。若能調停依",
    "T46n1912_004:0275b14": "之入道。即是依因死屍得到彼岸。一切善",
    "T46n1912_004:0275b15": "法由之而生。乃至成於三德祕藏。故云若",
    "T46n1912_004:0275b16": "能調凡夫三事成聖人三法。即此意也。初",
    "T46n1912_004:0275b17": "入定時下正明調法。謂入住出三時調之。",
    "T46n1912_004:0275b18": "故禪門中調身云。夫坐者須先安處使久",
    "T46n1912_004:0275b19": "無妨。若半加以左壓右牽來近身。使與左",
    "T46n1912_004:0275b20": "右髀齊。若欲全加更[跳-兆+必]右以壓左。寬衣",
    "T46n1912_004:0275b21": "帶周正身。勿令坐時更有脫落。手以左壓",
    "T46n1912_004:0275b22": "右。重累相當置右脚上。亦令近身當心安",
    "T46n1912_004:0275b23": "置。挺動支節七八許度。如按摩法。勿曲",
    "T46n1912_004:0275b24": "勿聳正頭直項令鼻對臍。不偏邪不低",
    "T46n1912_004:0275b25": "昂。身如矴石無得騷動無寬急過。是身調",
    "T46n1912_004:0275b26": "相。調息者身既調已。次開口吐胸中氣自",
    "T46n1912_004:0275b27": "恣而出。使身中百脈處皆悉隨氣出。次閉",
    "T46n1912_004:0275b28": "口鼻中內清氣。如是至三。若息已調一度",
    "T46n1912_004:0275b29": "亦足。次閉口脣齒纔相拄。舌向上齶閉眼",
    "T46n1912_004:0275c01": "纔令斷外光。次簡息風氣息若調者則易",
    "T46n1912_004:0275c02": "入定。次調心者。一者調亂令不越逸。二",
    "T46n1912_004:0275c03": "者調心令沈浮得所。若心沈時繫念鼻端。",
    "T46n1912_004:0275c04": "心若浮時安心向下。復有三種。一下著心。",
    "T46n1912_004:0275c05": "二寬身體。三想息遍身毛孔通同而出。以",
    "T46n1912_004:0275c06": "此三法調三使調。此即初入調三之相。住",
    "T46n1912_004:0275c07": "在禪中若有不調如初入法。如調弦等者。",
    "T46n1912_004:0275c08": "初如調弦入弄後不成曲。如住禪中三",
    "T46n1912_004:0275c09": "事不調心不入法。軫者方言枕也。即絃下",
    "T46n1912_004:0275c10": "柱名之為枕。若欲出定漸漸申舒按摩其",
    "T46n1912_004:0275c11": "身。漸漸吐納細細呼吸。勿令外麁頓衝內",
    "T46n1912_004:0275c12": "細。漸漸放心緣於外境。心仍觀了本所緣",
    "T46n1912_004:0275c13": "境。調三事法委在禪門。若能下調三事意。",
    "T46n1912_004:0275c14": "元為何事而調此三。若修根本乃至圓頓。",
    "T46n1912_004:0275c15": "今文本意令至三德。故云成聖人三法等。",
    "T46n1912_004:0275c16": "是故此三是三學之由。成於常住身息心三。",
    "T46n1912_004:0275c17": "故轉凡身以成法身。轉凡息以成慧命。",
    "T46n1912_004:0275c18": "轉凡心以成菩提之心。始此等者。凡夫三",
    "T46n1912_004:0275c19": "法為始。初修圓觀名為聖胎。至初住位",
    "T46n1912_004:0275c20": "名出聖胎。至妙覺位名身成就。此即合調",
    "T46n1912_004:0275c21": "之位也。次觀心調者亦為三段。初調食亦",
    "T46n1912_004:0275c22": "並約三諦三觀。食中引法華經者。無中道",
    "T46n1912_004:0275c23": "法食為饑餓。無功德萬行為羸瘦。未有",
    "T46n1912_004:0275c24": "清淨法身。唯有塵沙無明諸惡莊嚴。名瘡",
    "T46n1912_004:0275c25": "癬。次三事合調文有三番。一番約教二番約",
    "T46n1912_004:0275c26": "觀。文雖標合義必各釋。義雖各釋理實不",
    "T46n1912_004:0275c27": "分。初約教中身云六波羅蜜者。調無作六",
    "T46n1912_004:0275c28": "度令滿足法身。故大經師子吼云。六波羅",
    "T46n1912_004:0275c29": "蜜滿足之身。大品云樂說辯等者。問。何故",
    "T46n1912_004:0276a01": "將樂說辨以釋六度。答。六度以般若為",
    "T46n1912_004:0276a02": "本。及禪進等並是樂說之相。此三又與戒施",
    "T46n1912_004:0276a03": "忍三互相莊嚴。是故六度皆名樂說。大品文",
    "T46n1912_004:0276a04": "中復以說法為樂說辨者。亦是般若之相。",
    "T46n1912_004:0276a05": "經云樂說卒起不卒起等者。或有法師偃",
    "T46n1912_004:0276a06": "蹇或歌笑心亂。論六十六釋云。高座說法",
    "T46n1912_004:0276a07": "樂說不生聽者憂愁。我故遠來法師不說。或",
    "T46n1912_004:0276a08": "復思惟怖畏故不說。或不知不說。問。卒起",
    "T46n1912_004:0276a09": "何故復為魔事。答。法師求名生著自恣而",
    "T46n1912_004:0276a10": "說。無有義理故亦是魔事。大品云般若非",
    "T46n1912_004:0276a11": "利等者。利鈍是空假。中道種智不同二邊。",
    "T46n1912_004:0276a12": "故非利非鈍。非難非易者。二乘出界由經",
    "T46n1912_004:0276a13": "八六四二。故為難。三教菩薩雖未契真妙。",
    "T46n1912_004:0276a14": "既云已發名之為易。圓人六即。六故非易",
    "T46n1912_004:0276a15": "即故非難。次約觀二番中。初番三觀共三事",
    "T46n1912_004:0276a16": "各。次番三觀各三事合。初番之中調心在初",
    "T46n1912_004:0276a17": "者。隨便而釋應無別意。寄事顯理前後無",
    "T46n1912_004:0276a18": "妨。行者下結位可見。如即行人未有所",
    "T46n1912_004:0276a19": "獲者。但勤行權智父實慧母。令成聖胎。○",
    "T46n1912_004:0276a20": "第五行五法者。文義同前而不分事理。標",
    "T46n1912_004:0276a21": "列可知。前喻下牒前本喻。先牒次合。初文",
    "T46n1912_004:0276a22": "先反譬無五法則所作不成。初不肯作譬",
    "T46n1912_004:0276a23": "無樂欲。作不慇懃譬無精進。不存作法",
    "T46n1912_004:0276a24": "譬無念也。作不巧便譬無慧也。作不專",
    "T46n1912_004:0276a25": "一譬無一心。則事不成譬正行不成。今亦",
    "T46n1912_004:0276a26": "如是下合無五法。若無兩字總冠於下。若",
    "T46n1912_004:0276a27": "無樂欲希慕。合無樂欲。若無身心苦策。合",
    "T46n1912_004:0276a28": "無精進。若無念想合無念。若無方便合",
    "T46n1912_004:0276a29": "無巧慧。若無一心合無一心。止觀合正",
    "T46n1912_004:0276b01": "行不成者。備上二十若無五法尚自不成。",
    "T46n1912_004:0276b02": "況二十中闕或無五法耶。若能下正合有",
    "T46n1912_004:0276b03": "五法。亦以若能兩字冠下五句。若能欣習",
    "T46n1912_004:0276b04": "無厭。合有樂欲。若能曉夜匪懈。合有精",
    "T46n1912_004:0276b05": "進。若能念念相續。合有念。若能善得其意。",
    "T46n1912_004:0276b06": "合有巧慧。若能一心無異。合有一心。此人",
    "T46n1912_004:0276b07": "下合正行成就。次二譬者。船游法性之水",
    "T46n1912_004:0276b08": "以至彼岸。次鳥如行者從初發心遊實相",
    "T46n1912_004:0276b09": "空。至涅槃果。若無五法諸行不成。又以初",
    "T46n1912_004:0276b10": "住而為所至。無此五法下舉淺況深。故初",
    "T46n1912_004:0276b11": "文云小事尚難。即世禪也。當知下結意也。",
    "T46n1912_004:0276b12": "大即三教小即三藏。事即世禪理即出世。又",
    "T46n1912_004:0276b13": "世出世各有事理。故前初文通約漸頓以",
    "T46n1912_004:0276b14": "釋方便。次別約今文圓頓之教。於五品之",
    "T46n1912_004:0276b15": "前以立二十五法。為遠方便。準此為例。三",
    "T46n1912_004:0276b16": "教並應別於外凡之前並用二十五法。為",
    "T46n1912_004:0276b17": "遠方便。但近方便所觀各別。若修事禪則",
    "T46n1912_004:0276b18": "以七境為近方便。若兩教二乘則以八境",
    "T46n1912_004:0276b19": "為近方便。若通教二乘復以三藏為所觀",
    "T46n1912_004:0276b20": "境。亦用八境半為近方便。三藏菩薩專以",
    "T46n1912_004:0276b21": "前九境界。為近方便。若通別菩薩亦以十",
    "T46n1912_004:0276b22": "境。為近方便。據此意者託事生解。隨其",
    "T46n1912_004:0276b23": "所為立行不同。今文顯圓亦須寄次以顯",
    "T46n1912_004:0276b24": "不次。又復隨事先立於次。若論元意專在",
    "T46n1912_004:0276b25": "不次。又前四科寄事顯理。則約事論轉。今",
    "T46n1912_004:0276b26": "此五法即事論轉。是故直約法相而說。不",
    "T46n1912_004:0276b27": "須更為事理二重。是故但云為大小事理",
    "T46n1912_004:0276b28": "而作方便。隨為何教而生樂欲乃至一心。",
    "T46n1912_004:0276b29": "次正釋中先判定體方便不同。次正釋方便。",
    "T46n1912_004:0276c01": "初文先旁引成論瓔珞。明方便不同。瓔珞四",
    "T46n1912_004:0276c02": "禪各一默。然支為定體。次毘曇下今家正",
    "T46n1912_004:0276c03": "用。即此五法俱為方便。大論同毘曇故也。",
    "T46n1912_004:0276c04": "初約初禪。次約三觀。初禪中云施戒忍世",
    "T46n1912_004:0276c05": "間常法。如客主之法。法應供給。乃至畜生",
    "T46n1912_004:0276c06": "亦知布施。或畏他故而持戒。如畏王法等。",
    "T46n1912_004:0276c07": "或畏他故行忍。今欲知諸法實相行般若",
    "T46n1912_004:0276c08": "修禪定。禪定為智慧之門。為禪定故故須",
    "T46n1912_004:0276c09": "精進。復次施戒忍是大福德。更欲修妙定妙",
    "T46n1912_004:0276c10": "慧。故加精進。譬如穿井見濕土泥。若無精",
    "T46n1912_004:0276c11": "進水不可得。鑽火亦然。此中云今欲求般",
    "T46n1912_004:0276c12": "若者。且約遠論。如向所論既求初禪。五",
    "T46n1912_004:0276c13": "法並應盡為初禪之方便。般若亦應世智",
    "T46n1912_004:0276c14": "而已。引佛說者。如瑞應云不得佛終不",
    "T46n1912_004:0276c15": "起等得是三事者精進定慧也。因果合論則",
    "T46n1912_004:0276c16": "十二觀者。初攀為因至上為果。初厭為因",
    "T46n1912_004:0276c17": "去下為果。若依此言下簡異也。依此攀厭",
    "T46n1912_004:0276c18": "因果之言。似不殊外道。此是佛弟子暫用",
    "T46n1912_004:0276c19": "六行。以修初禪。用禪以為實相方便。或為",
    "T46n1912_004:0276c20": "諸教方便。並名正法。準此文意雖云初禪。",
    "T46n1912_004:0276c21": "此禪亦為諸教之門。如漸次修故列在三",
    "T46n1912_004:0276c22": "觀之初。決定一心者。決定為求初禪。乃至",
    "T46n1912_004:0276c23": "三觀非已入定。若已入定即正修也。何",
    "T46n1912_004:0276c24": "名方便。次約三觀中初是空觀。復次欲者欲",
    "T46n1912_004:0276c25": "化眾生下假觀。復次欲者如薩陀波崙下中",
    "T46n1912_004:0276c26": "觀。於中先約求般若。即是求於中道之教。",
    "T46n1912_004:0276c27": "次從復次重說下即是約觀。初約求般若",
    "T46n1912_004:0276c28": "中。云七日七夜等者。七日七夜閑林悲泣。",
    "T46n1912_004:0276c29": "不知何處聞般若。七歲行立者。至香城中",
    "T46n1912_004:0277a01": "值曇無竭菩薩入定。待彼起定七歲行立",
    "T46n1912_004:0277a02": "不坐不臥。賣身等者。初聞空聲云。香城中",
    "T46n1912_004:0277a03": "有菩薩。名曇無竭。為辦供養以自賣身。",
    "T46n1912_004:0277a04": "高聲唱令。為魔所蔽人無聞者。雖蔽餘人",
    "T46n1912_004:0277a05": "並是不能為我辦供養者。有長者女。於",
    "T46n1912_004:0277a06": "高樓上獨聞菩薩自賣身聲。而為菩薩廣",
    "T46n1912_004:0277a07": "辦供具。故云魔不能蔽。刺血等者。在彼行",
    "T46n1912_004:0277a08": "立過七歲已。菩薩定起求水灑地。以散",
    "T46n1912_004:0277a09": "香華。為魔隱水更加精進自刺身血。魔雖",
    "T46n1912_004:0277a10": "隱水。增其善巧勇猛之念。一心者。常求般",
    "T46n1912_004:0277a11": "若不生餘想。菩薩既求不共般若。亦得是",
    "T46n1912_004:0277a12": "引證意也。次約觀者。初文是欲。不雜下進。",
    "T46n1912_004:0277a13": "繫緣下念。修中下巧慧。息於二邊下一心。準",
    "T46n1912_004:0277a14": "義亦應更明大心三觀。向約教明求於般",
    "T46n1912_004:0277a15": "若。已是求於圓實般若也。是故從略不復",
    "T46n1912_004:0277a16": "更明。從此二十五法下結示二十五法功",
    "T46n1912_004:0277a17": "用。一切者亦不出世間及以四教。以世禪",
    "T46n1912_004:0277a18": "四教觀解。導此二十五法則所為皆別。故",
    "T46n1912_004:0277a19": "云亦轉。譬中云曲弄等者。正曲之弄名為",
    "T46n1912_004:0277a20": "曲弄。調紘即正曲之序也。細分無量者。通",
    "T46n1912_004:0277a21": "舉世禪。禪禪不同。及以諸教四門。門門不",
    "T46n1912_004:0277a22": "同。故成無量。今用下正明今文方便功深。",
    "T46n1912_004:0277a23": "即為圓頓遠方便也。以對十境為近為內",
    "T46n1912_004:0277a24": "故也。大品下證。既見理已理無遠近。即以",
    "T46n1912_004:0277a25": "遠方便為外。近方便為內。以此方便觀不",
    "T46n1912_004:0277a26": "思議見不思議。誰復更論內外近遠。雖非",
    "T46n1912_004:0277a27": "內外必假內外成於妙觀。故云不以無觀",
    "T46n1912_004:0277a28": "得是智慧。是智慧者。中道種智以為能觀。今",
    "T46n1912_004:0277a29": "且下且寄未見理前。須立此二十五外方",
    "T46n1912_004:0277b01": "便也。然不可定執下破執。若以解導事。及",
    "T46n1912_004:0277b02": "觀境界不失觀意。則俱成方便。若失此",
    "T46n1912_004:0277b03": "意則內外俱非。人不見之。痛哉痛哉。◎",
    "T46n1912_004:0277b04": "止觀輔行傳弘決卷第四之四"
}