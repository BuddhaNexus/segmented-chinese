{
    "T35n1735_001:0503a03": "大方廣佛華嚴經疏卷第一(并序)",
    "T35n1735_001:0503a05": "唐清涼山大華嚴寺沙門澄觀撰",
    "T35n1735_001:0503a06": "往復無際。動靜一源。含眾妙而有餘。超言",
    "T35n1735_001:0503a07": "思而逈出者。其唯法界歟。剖裂玄微。昭廓",
    "T35n1735_001:0503a08": "心境。窮理盡性。徹果該因。汪洋冲融。廣大",
    "T35n1735_001:0503a09": "悉備者。其唯大方廣佛華嚴經焉。故我世尊",
    "T35n1735_001:0503a10": "十身初滿。正覺始成。乘願行以彌綸。混虛",
    "T35n1735_001:0503a11": "空為體性。富有萬德。蕩無纖塵。湛智海之",
    "T35n1735_001:0503a12": "澄波。虛含萬象。皦性空之滿月。頓落百川。",
    "T35n1735_001:0503a13": "不起樹王。羅七處於法界。無違後際。暢",
    "T35n1735_001:0503a14": "九會於初成。盡宏廓之幽宗。被難思之海",
    "T35n1735_001:0503a15": "會。圓音落落。該十剎而頓周。主伴重重。極",
    "T35n1735_001:0503a16": "十方而齊唱。雖空空絕跡。而義天之星",
    "T35n1735_001:0503a17": "象燦然。湛湛亡言。而教海之波爛浩澣。若",
    "T35n1735_001:0503a18": "乃千門潛注。與眾典為洪源。萬德交歸。攝",
    "T35n1735_001:0503a19": "群經為眷屬。其為旨也。冥真體於萬化之",
    "T35n1735_001:0503a20": "域。顯德相於重玄之門。用繁興以恒如。智周",
    "T35n1735_001:0503a21": "鑑而常靜。真妄交徹。即凡心而見佛心。事",
    "T35n1735_001:0503a22": "理雙修。依本智而求佛智。理隨事變。則一",
    "T35n1735_001:0503a23": "多緣起之無邊。事得理融。則千差涉入而無",
    "T35n1735_001:0503a24": "礙。故得十身歷然而相作。六位不亂而更",
    "T35n1735_001:0503a25": "收。廣大即入於無間。塵毛包納而無外。炳",
    "T35n1735_001:0503a26": "然齊現。猶彼芥瓶。具足同時。方之海滴。一",
    "T35n1735_001:0503a27": "多無礙。等虛室之千燈。隱顯俱成。似秋空",
    "T35n1735_001:0503a28": "之片月。重重交映。若帝網之垂珠。念念圓",
    "T35n1735_001:0503a29": "融。類夕夢之經世。法門重疊。若雲起長空。",
    "T35n1735_001:0503b01": "萬行芬披。比華開錦上。若夫高不可仰。則",
    "T35n1735_001:0503b02": "積行菩薩曝腮鱗於龍門。深不可闚。則上",
    "T35n1735_001:0503b03": "德聲聞杜視聽於嘉會。見聞為種。八難超",
    "T35n1735_001:0503b04": "十地之階。解行在躬。一生圓曠劫之果。師",
    "T35n1735_001:0503b05": "子奮迅。眾海頓證於林中。象王迴旋。六千",
    "T35n1735_001:0503b06": "道成於言下。啟明東廟。智滿不異於初心。",
    "T35n1735_001:0503b07": "寄位南求。因圓不逾於毛孔。剖微塵之經",
    "T35n1735_001:0503b08": "卷。則念念果成。盡眾生之願門。則塵塵行滿。",
    "T35n1735_001:0503b09": "真可謂常恒之妙說。通方之洪規。稱性之極",
    "T35n1735_001:0503b10": "談。一乘之要軌也。尋斯玄旨。却覽餘經。其",
    "T35n1735_001:0503b11": "猶杲日麗天。奪眾景之耀。須彌橫海。落群",
    "T35n1735_001:0503b12": "峯之高。是以菩薩搜祕於龍宮。大賢闡揚",
    "T35n1735_001:0503b13": "於東夏。顧惟正法之代。尚匿清輝。幸哉像",
    "T35n1735_001:0503b14": "季之時。偶斯玄化。況逢。",
    "T35n1735_001:0503b15": "聖主。得在靈山。竭思幽宗。豈無慶躍。題",
    "T35n1735_001:0503b16": "稱大方廣佛華嚴經者。即無盡修多羅之總",
    "T35n1735_001:0503b17": "名。世主妙嚴品第一者。即眾篇義類之別目。",
    "T35n1735_001:0503b18": "大以曠兼無際。方以正法自持。廣則稱體",
    "T35n1735_001:0503b19": "而周。佛謂覺斯玄妙。華喻功德萬行。嚴謂",
    "T35n1735_001:0503b20": "飾法成人。經乃注無竭之涌泉。貫玄凝之",
    "T35n1735_001:0503b21": "妙義。攝無邊之海會。作終古之常規。佛及",
    "T35n1735_001:0503b22": "諸王。並稱世主。法門依正。俱曰妙嚴。分義",
    "T35n1735_001:0503b23": "類以彰品名。冠群篇而稱第一。斯經有",
    "T35n1735_001:0503b24": "三十九品。此品建初。故云大方廣佛華嚴",
    "T35n1735_001:0503b25": "經。",
    "T35n1735_001:0503b26": "世主妙嚴品第一",
    "T35n1735_001:0503b27": "　歸命十方極三際　　塵剎圓明調御師",
    "T35n1735_001:0503b28": "　法界功德大悲雲　　毘盧遮那大智海",
    "T35n1735_001:0503b29": "　所住甚深真法性　　所流圓滿修多羅",
    "T35n1735_001:0503c01": "　一一塵方佛會中　　普賢文殊諸大士",
    "T35n1735_001:0503c02": "　我今欲以一毛智　　測量無邊法界空",
    "T35n1735_001:0503c03": "　願承三寶同體慈　　句句冥符諸佛意",
    "T35n1735_001:0503c04": "　俾令法眼常無缺　　盡眾生界如普賢",
    "T35n1735_001:0503c05": "　迴茲勝善洽群生　　速證菩提常樂果",
    "T35n1735_001:0503c06": "將釋經義。總啟十門。一教起因緣。二藏教",
    "T35n1735_001:0503c07": "所攝。三義理分齊。四教所被機。五教體淺深。",
    "T35n1735_001:0503c08": "六宗趣通局。七部類品會。八傳譯感通。九總",
    "T35n1735_001:0503c09": "釋經題。十別解文義。",
    "T35n1735_001:0503c10": "初因緣者。夫聖人設教必有由致。若須彌",
    "T35n1735_001:0503c11": "巨海大因方為傾搖。今搖如來融金之德",
    "T35n1735_001:0503c12": "山。動深廣之智海。非小緣矣。故下經。云",
    "T35n1735_001:0503c13": "非以一緣非以一事。如來出現而得成就。",
    "T35n1735_001:0503c14": "出現本為大華嚴故。先因後緣各開十義。",
    "T35n1735_001:0503c15": "以顯無盡因。十義者。一法應爾故。二酬宿",
    "T35n1735_001:0503c16": "因故。三順機感故。四為教本故。五顯果",
    "T35n1735_001:0503c17": "德故。六彰地位故。七說勝行故。八示真",
    "T35n1735_001:0503c18": "法故。九開因性故。十利今後故。言法爾",
    "T35n1735_001:0503c19": "者。夫王道坦坦千古同規。一乘玄門諸佛齊",
    "T35n1735_001:0503c20": "證。故一切佛。法爾皆於無盡世界。常轉如",
    "T35n1735_001:0503c21": "是無盡法輪。令諸眾生反本還源。窮未",
    "T35n1735_001:0503c22": "來際。無有休息。故不思議品中明。一切諸",
    "T35n1735_001:0503c23": "佛能於一身化現不可說不可說佛剎微塵",
    "T35n1735_001:0503c24": "數頭。一一頭化爾所舌。一一舌出爾所音",
    "T35n1735_001:0503c25": "聲。乃至文字句義。一一充滿一切法界無",
    "T35n1735_001:0503c26": "有窮盡。斯則處以毛端橫該法界。時以剎",
    "T35n1735_001:0503c27": "那豎窮劫海。處則頓起時則常起。不待別",
    "T35n1735_001:0503c28": "因。但隨見聞說。有初成九會之別。諸慈悲",
    "T35n1735_001:0503c29": "者。於無盡中略此流傳。令尋於此見無邊",
    "T35n1735_001:0504a01": "法。如觀牖隙見無際空。而此時處即同無",
    "T35n1735_001:0504a02": "盡。以一處即一切處。一時即一切時故。二",
    "T35n1735_001:0504a03": "酬宿因者。何以法爾如是轉耶。宿因深故。",
    "T35n1735_001:0504a04": "夫根深則果茂。源遠則流長。宿因既深教起",
    "T35n1735_001:0504a05": "亦大。深大云何。我佛世尊。創躡玄蹤棲神",
    "T35n1735_001:0504a06": "妙寂。悲智雙運行願齊周。是以妄想弗翦而",
    "T35n1735_001:0504a07": "廓徹性空。靈鑑匪磨而頓朗萬法。乃以無",
    "T35n1735_001:0504a08": "障礙解脫闡斯沙門。宿因雖多略有二種。",
    "T35n1735_001:0504a09": "一者大願力故。現相品云。毘盧遮那佛願力",
    "T35n1735_001:0504a10": "周法界一切國土中。恒轉無上輪。兜率偈",
    "T35n1735_001:0504a11": "云如來不出世。亦無有涅槃。以本大願力。",
    "T35n1735_001:0504a12": "示現自在法。諸會佛加皆言願力。及餘諸文",
    "T35n1735_001:0504a13": "成證非一。二者昔行力故。謂無量劫依願",
    "T35n1735_001:0504a14": "起行。行成得果方能頓演。故主山神偈云。",
    "T35n1735_001:0504a15": "往修勝行無有邊。今獲神通亦無量。法門",
    "T35n1735_001:0504a16": "廣闢如塵數。悉使眾生深悟喜。三順機感",
    "T35n1735_001:0504a17": "者。謂昔因法爾雖能常遍。約可流傳皆由",
    "T35n1735_001:0504a18": "機感。離機說法無所用故。其猶上有白",
    "T35n1735_001:0504a19": "月下資澄潭。潭清影現。機感應生。故兜率",
    "T35n1735_001:0504a20": "偈云。見佛亦復然。必假眾善業。十方諸佛",
    "T35n1735_001:0504a21": "告功德林。言及諸菩薩眾善根力故。解脫月",
    "T35n1735_001:0504a22": "云。此眾無諸垢志解悉明潔等。皆是機感。",
    "T35n1735_001:0504a23": "廣顯機感。如第四教所被機中。然此機感",
    "T35n1735_001:0504a24": "通於現未。諸會當機即是現在。今之聞者。是",
    "T35n1735_001:0504a25": "未來機。四為教本者。謂非海無以潛流。非",
    "T35n1735_001:0504a26": "本無以垂末。將欲逐機漸施末教。先示",
    "T35n1735_001:0504a27": "本法頓演此經。然亦有二。一為開漸之本。",
    "T35n1735_001:0504a28": "出現品云。如日初出先照高山故。二為攝",
    "T35n1735_001:0504a29": "末之本。如日沒時還照高山故。無不從此",
    "T35n1735_001:0504b01": "法界流。無不還歸此法界故。法華亦云。始",
    "T35n1735_001:0504b02": "見我身。聞我所說。即皆信受。入如來慧。此",
    "T35n1735_001:0504b03": "漸本也。次云除先修習學小乘者。即開漸",
    "T35n1735_001:0504b04": "也。又云。我今亦令得聞是經入於佛慧。即",
    "T35n1735_001:0504b05": "攝末歸本也。斯則法華亦指此經以為本",
    "T35n1735_001:0504b06": "矣。五顯果德者。謂此本法中顯佛勝德。令",
    "T35n1735_001:0504b07": "諸菩薩信向證故。不識寶玉不得其用。不",
    "T35n1735_001:0504b08": "知此德安能仰求。然果德有二。一依果。謂",
    "T35n1735_001:0504b09": "華藏世界海等。二正果。如來十身等。此二無",
    "T35n1735_001:0504b10": "礙以為佛德。然依正無礙通有六句。一依內",
    "T35n1735_001:0504b11": "現依。如塵中剎海。二正內現正。如毛孔現",
    "T35n1735_001:0504b12": "佛。三正內現依。四依內現正。五依內現依",
    "T35n1735_001:0504b13": "正六正內現正依。其文非一。又有四句。一",
    "T35n1735_001:0504b14": "或唯依。佛即剎故。二或唯正。剎即佛故。三",
    "T35n1735_001:0504b15": "俱。四泯。思之可知。隨舉一門則攝一切。",
    "T35n1735_001:0504b16": "並如下說。六彰地位者。為顯菩薩修行佛",
    "T35n1735_001:0504b17": "因。一道至果有階差故。夫聖人之大寶曰",
    "T35n1735_001:0504b18": "位。若無此位行無成故。此亦二種。一行布",
    "T35n1735_001:0504b19": "門。立位差別故。二圓融門。一位即攝一切",
    "T35n1735_001:0504b20": "位故。一一位滿即至佛故。初地云。一地之",
    "T35n1735_001:0504b21": "中。具攝一切諸地功德。信該果海。初發心",
    "T35n1735_001:0504b22": "時便成正覺等。然此二無礙。以行布是教",
    "T35n1735_001:0504b23": "相施設。圓融是理性德用。相是即性之相。故",
    "T35n1735_001:0504b24": "行布不礙圓融。性是即相之性。故圓融不",
    "T35n1735_001:0504b25": "礙行布。圓融不礙行布。故一為無量。行",
    "T35n1735_001:0504b26": "布不礙圓融。故無量為一。無量為一。故融",
    "T35n1735_001:0504b27": "通隱隱。一為無量故涉入重重。故世親以",
    "T35n1735_001:0504b28": "六相圓融。上下之文非一。七說勝行者。欲",
    "T35n1735_001:0504b29": "登妙位非行不階。故君子不患無位。患",
    "T35n1735_001:0504c01": "己不立。行亦二種。一頓成諸行。一行一切",
    "T35n1735_001:0504c02": "行。故十住品云。一即是多多即一等。普賢行",
    "T35n1735_001:0504c03": "品說。一斷一切斷等故。二遍成諸行。此即行",
    "T35n1735_001:0504c04": "布。謂自大菩提心體相功德。乃至等覺中行。",
    "T35n1735_001:0504c05": "此二無礙例如位說。八示真法者。欲成",
    "T35n1735_001:0504c06": "行位須解法理。不體理事行亦非真。故兜",
    "T35n1735_001:0504c07": "率偈云。不了真實法。諸佛故興世。此亦二",
    "T35n1735_001:0504c08": "種。一顯事理無礙法。二顯事事無礙法。並",
    "T35n1735_001:0504c09": "如義分齊說。九開因性者。謂上因果理事。",
    "T35n1735_001:0504c10": "皆由眾生性有。若性非金玉雖琢不成寶",
    "T35n1735_001:0504c11": "器。良以眾生包性德而為體。依智海以",
    "T35n1735_001:0504c12": "為源。但相變體殊。情生智隔。今令知心合",
    "T35n1735_001:0504c13": "體達本情亡。故談斯經以為顯示。亦有二",
    "T35n1735_001:0504c14": "種。一以言顯示令其知有。二使其修行悟",
    "T35n1735_001:0504c15": "入顯現。如下破塵出經卷等。亦如法華云。",
    "T35n1735_001:0504c16": "唯以一大事因緣故出現於世。所謂開示",
    "T35n1735_001:0504c17": "悟入佛之知見。眾生等有故言唯一。十利",
    "T35n1735_001:0504c18": "今後者。既等有其分。故廣利無邊。此亦二",
    "T35n1735_001:0504c19": "種。一利今。即佛在當機。二利後。即今之見",
    "T35n1735_001:0504c20": "聞。發心品云。我等諸佛護持此法。令未來",
    "T35n1735_001:0504c21": "世一切菩薩未曾聞者。皆悉得聞。此益復",
    "T35n1735_001:0504c22": "二。一令得見聞為堅種。故出現品云。如",
    "T35n1735_001:0504c23": "人食少金剛終竟不消等。二令起行成",
    "T35n1735_001:0504c24": "證入故出現。又云。設有菩薩。無量百千億",
    "T35n1735_001:0504c25": "那由他劫。行六波羅蜜。修習種種菩提分",
    "T35n1735_001:0504c26": "法。若未聞此如來不思議大威德法門。或時",
    "T35n1735_001:0504c27": "聞已。不信不解不順不入。不得名為真",
    "T35n1735_001:0504c28": "實菩薩。以不能生如來家故。若聞此法",
    "T35n1735_001:0504c29": "信解隨順悟入。當知此人生如來家。乃至",
    "T35n1735_001:0505a01": "深入如來無量境界。良以有作之修。多劫",
    "T35n1735_001:0505a02": "終成敗壞。無心體極一念便契佛家。賢首品",
    "T35n1735_001:0505a03": "云。十剎塵數如來所。悉皆承事盡一劫。若",
    "T35n1735_001:0505a04": "於此品能誦持。其福最勝過於彼等。又此",
    "T35n1735_001:0505a05": "利益別對前九成十種益。謂一聞法爾。則",
    "T35n1735_001:0505a06": "知常遍成見聞益。二聞本行。願學佛發興。",
    "T35n1735_001:0505a07": "成發心益。三聞機感。知法由善起。成造修",
    "T35n1735_001:0505a08": "益。四聞為本。知其義圓。成頓得益。五聞",
    "T35n1735_001:0505a09": "果德。則信樂願齊。成滅障益。六聞位。期心",
    "T35n1735_001:0505a10": "證入。成攝位益。七聞行。發意修行。成起行",
    "T35n1735_001:0505a11": "益。八聞法。決須解了。成稱性益。九聞因。",
    "T35n1735_001:0505a12": "知一切皆同。成轉利益。十總具前九成速",
    "T35n1735_001:0505a13": "證益。故前九因皆為今益。亦可前一一門皆",
    "T35n1735_001:0505a14": "成十益。可以意得。因上十義故此教興。發",
    "T35n1735_001:0505a15": "心品中有十所因。彼云。以佛神力故。世尊",
    "T35n1735_001:0505a16": "本願力故等。因緣相參。對會因緣。可以意",
    "T35n1735_001:0505a17": "得。二明說經緣者。一切經首說時方人等。",
    "T35n1735_001:0505a18": "皆是緣起。今有十緣。一依時。二依處。三依",
    "T35n1735_001:0505a19": "主。四依三昧。五依現相。六依說者。七依",
    "T35n1735_001:0505a20": "聽者。八依德本。九依請者。十依加者。今初",
    "T35n1735_001:0505a21": "依時。夫心冥至道則混一古今。法界無生。",
    "T35n1735_001:0505a22": "本亡時分。下經偈云。諸佛得菩提。實不",
    "T35n1735_001:0505a23": "計於日。況無涯之說。念劫圓融哉。今以無",
    "T35n1735_001:0505a24": "時之時。略顯十重時別。初唯一念。二盡七",
    "T35n1735_001:0505a25": "日。三遍三際。四攝同類劫。五收異類劫。六",
    "T35n1735_001:0505a26": "以念攝劫。七劫念重收。八異類界時。九彼",
    "T35n1735_001:0505a27": "此相入。十以本收末。謂以非劫為劫故。",
    "T35n1735_001:0505a28": "於前十時。恒演此經。又此十種隨一圓收。",
    "T35n1735_001:0505a29": "依此說時則無終始。亦隨見聞說初成",
    "T35n1735_001:0505b01": "等。如前法爾中辯。若依此時則逈異餘教。",
    "T35n1735_001:0505b02": "而餘教時不出於此。或說三七六七等。隨",
    "T35n1735_001:0505b03": "見聞故。廣如旨歸。第二依處者。夫智窮真",
    "T35n1735_001:0505b04": "際能所兩亡。假說依真而非國土。況剎塵",
    "T35n1735_001:0505b05": "即入染淨參融。圓滿教之普周。難以分其處",
    "T35n1735_001:0505b06": "別。然真非事外。不壞所依。以上無時之時",
    "T35n1735_001:0505b07": "遍非處之處。然有言。此經在穢土說。居摩",
    "T35n1735_001:0505b08": "竭等故。有云。處淨土說。在華藏故。有云。",
    "T35n1735_001:0505b09": "如實義者。二種身土無定異處。即於一處",
    "T35n1735_001:0505b10": "見聞異故。上之三義。後一近宗。然說此經",
    "T35n1735_001:0505b11": "處。淨穢無礙通局交徹。各二四句。初淨穢中。",
    "T35n1735_001:0505b12": "謂或唯染或唯淨。如前二義。或俱華藏內娑",
    "T35n1735_001:0505b13": "婆故。或泯染淨相。盡同一法界故。又或唯染。",
    "T35n1735_001:0505b14": "摩竭等覆淨相故。或唯淨。其地金剛染相盡",
    "T35n1735_001:0505b15": "故。或俱。隱顯無礙故。或俱非。各相形奪二相",
    "T35n1735_001:0505b16": "盡故。次明通局交徹二四句者。謂或局。此",
    "T35n1735_001:0505b17": "一界故。或通。該十方故。或俱。即此即遍故。",
    "T35n1735_001:0505b18": "或泯。二相盡故。又或局。此界攝一切故。或",
    "T35n1735_001:0505b19": "通。此入一切故。或俱。即攝即入故。或泯。形",
    "T35n1735_001:0505b20": "奪相盡故。又以一塵例剎。亦有四句可",
    "T35n1735_001:0505b21": "知。若從陿至寬。略顯十處。初此閻浮七",
    "T35n1735_001:0505b22": "處九會而周法界。如升須彌品。二周百億",
    "T35n1735_001:0505b23": "同類一界。亦遍法界。如光明覺品。三遍異",
    "T35n1735_001:0505b24": "類樹形等剎。四遍剎種。五遍華藏。六遍餘",
    "T35n1735_001:0505b25": "剎海若種若剎。七遍前六類剎塵。皆有同",
    "T35n1735_001:0505b26": "異類剎。八盡虛空界。容一一毛端之處。各",
    "T35n1735_001:0505b27": "有無邊剎海。九猶帝網。十餘佛同。然上十",
    "T35n1735_001:0505b28": "類一一各遍法界。而前九正是遮那說法之",
    "T35n1735_001:0505b29": "處。然說十住等處。雖復各遍法界乃至塵",
    "T35n1735_001:0505c01": "毛。為門不同。亦無雜亂。若約十住與十行",
    "T35n1735_001:0505c02": "等。全位相攝。則彼此互無。各遍法界。若約",
    "T35n1735_001:0505c03": "諸位相資。則此彼互有。同遍法界。一一品",
    "T35n1735_001:0505c04": "會準此知之。十餘佛同者。此佛既爾餘佛",
    "T35n1735_001:0505c05": "亦然。故諸會結通皆云。我等諸佛亦如是",
    "T35n1735_001:0505c06": "說。然主主不相見。伴伴不相見。主伴伴主",
    "T35n1735_001:0505c07": "則互相見。若互不相見。即各遍法界。互相",
    "T35n1735_001:0505c08": "見故。同遍法界。亦無雜亂。亦無障礙。又上",
    "T35n1735_001:0505c09": "十處共為緣起舉一全收。以一一處稱法",
    "T35n1735_001:0505c10": "性故。而隨前一一時皆遍此諸處。又隨一",
    "T35n1735_001:0505c11": "一處皆具前時。頓說此經。此猶約器世間",
    "T35n1735_001:0505c12": "說。若約智正覺及眾生世間。即一一佛身",
    "T35n1735_001:0505c13": "支節毛孔。皆攝無盡重重之剎。普賢眾生",
    "T35n1735_001:0505c14": "一一皆爾。並是遮那說經之處。第三依主者。",
    "T35n1735_001:0505c15": "夫真身寥廓。與法界合其體。包羅無外。與",
    "T35n1735_001:0505c16": "萬化齊其用。窮源莫二執跡多端。一身多",
    "T35n1735_001:0505c17": "身經論異說。今說此經。佛為真為應為一",
    "T35n1735_001:0505c18": "為多。若言真者。何名釋迦。居娑婆界人天",
    "T35n1735_001:0505c19": "同見。若云應者。那言遮那。處蓮華藏大菩",
    "T35n1735_001:0505c20": "薩見。見佛法身。若云一者。何以多處別現。",
    "T35n1735_001:0505c21": "若云異者。何以復言而不分身。故說此經",
    "T35n1735_001:0505c22": "佛並非前說。即是法界無盡身雲。真應相融",
    "T35n1735_001:0505c23": "一多無礙。即盧遮那是釋迦故。常在此處。",
    "T35n1735_001:0505c24": "即他處故。遠在他方恒住此故。身不分",
    "T35n1735_001:0505c25": "異。亦非一故。同時異處。一身圓滿。皆全現",
    "T35n1735_001:0505c26": "故。一切菩薩不能思故。今先明十身。後彰",
    "T35n1735_001:0505c27": "無礙。言十身者。自有二義。一約融三世",
    "T35n1735_001:0505c28": "間為十者。一眾生身。二國土身。三業報身。",
    "T35n1735_001:0505c29": "四聲聞身。五緣覺身。六菩薩身。七如來身。",
    "T35n1735_001:0506a01": "八智身。九法身。十虛空身。二就佛上自有",
    "T35n1735_001:0506a02": "十身。一菩提身。二願身。三化身。四力持身。",
    "T35n1735_001:0506a03": "五相好莊嚴身。六威勢身。七意生身。八福德",
    "T35n1735_001:0506a04": "身。九法身。十智身。廣顯其相如第八地。及",
    "T35n1735_001:0506a05": "離世間品辯。言無礙者。略有十義。一用周",
    "T35n1735_001:0506a06": "無礙。謂於上念劫剎塵等處。遮那佛現法界",
    "T35n1735_001:0506a07": "身雲。業用無邊悉周遍故。經云。如於此處",
    "T35n1735_001:0506a08": "見佛坐。一切塵中亦如是等。其文非一。二",
    "T35n1735_001:0506a09": "相遍無礙。謂於上差別用中。各攝一切業",
    "T35n1735_001:0506a10": "用故。三寂用無礙。無私成故。四依起無礙。",
    "T35n1735_001:0506a11": "無心頓現。海印力故。五真應無礙。應即同法",
    "T35n1735_001:0506a12": "一味平等故。六分圓無礙。一一身分即具全",
    "T35n1735_001:0506a13": "身故。七因果無礙。不礙現因故。八依正無",
    "T35n1735_001:0506a14": "礙。不礙現依故。九潛入無礙。入眾生界。",
    "T35n1735_001:0506a15": "如如來藏。雖作眾生不失自性故。故出",
    "T35n1735_001:0506a16": "現品云。佛智潛入眾生心。又云。眾生心中有",
    "T35n1735_001:0506a17": "佛。成正覺等。又亦攝一切眾生。在一毛",
    "T35n1735_001:0506a18": "孔善化。天王云。汝應觀佛。一毛孔。一切眾",
    "T35n1735_001:0506a19": "生悉在中等。十圓通無礙。謂此佛身即理即",
    "T35n1735_001:0506a20": "事。即一即多。即依即正。即人即法。即此",
    "T35n1735_001:0506a21": "即彼。即情即非情。即深即廣。即因即果。",
    "T35n1735_001:0506a22": "即三身即十身。同一無礙法界身雲。以此",
    "T35n1735_001:0506a23": "身雲。遍前時處。常說華嚴。是知或說報身",
    "T35n1735_001:0506a24": "在色究竟。約攝報說。或說報身在餘淨土。",
    "T35n1735_001:0506a25": "約引攝說。或說舍那坐千葉華。攝二地",
    "T35n1735_001:0506a26": "說。或說登地方見。約勝機說。或分三異。",
    "T35n1735_001:0506a27": "從體相用說。俱非此經真實之義。設分三",
    "T35n1735_001:0506a28": "十不同。亦權實對說。若不融前義。亦失經",
    "T35n1735_001:0506a29": "宗。第四依三昧者。夫動靜。唯物聖豈然。乎。",
    "T35n1735_001:0506b01": "示軌後徒。明將有說。必須靜鑑前理。受",
    "T35n1735_001:0506b02": "諸佛加。從定起而發言。言必真當。言必真",
    "T35n1735_001:0506b03": "當故。受者之心。自然篤矣。故於諸會。多明",
    "T35n1735_001:0506b04": "入定。為說經緣。有不入者。至文當說。其",
    "T35n1735_001:0506b05": "所入定。皆盡法源。業用難思。第五依現相",
    "T35n1735_001:0506b06": "者。謂法性寂寥。雖無諸相。無相之相。不礙",
    "T35n1735_001:0506b07": "繁興。起教多端。相非一準。或放光動剎。或",
    "T35n1735_001:0506b08": "華雨香雲。皆為發起。故諸會之內。將欲說",
    "T35n1735_001:0506b09": "法。多先放光。通表智光。以被物故。然有",
    "T35n1735_001:0506b10": "二種。一不壞次第光。隨位增微故。二圓通無",
    "T35n1735_001:0506b11": "礙光。隨一一光。皆結通故。隨處放異。總有",
    "T35n1735_001:0506b12": "十光。各有所表。至文當知。其動地等。多在",
    "T35n1735_001:0506b13": "說後。則但是慶聞。如十地中。雖是慶前。",
    "T35n1735_001:0506b14": "義兼起後。則是教緣。第六依說人者。法無",
    "T35n1735_001:0506b15": "廢興。弘之由人。下文云。佛法無人說。雖慧",
    "T35n1735_001:0506b16": "莫能了。今此能說。通三世間。開即為五。謂",
    "T35n1735_001:0506b17": "佛菩薩聲聞眾生及器。更開為十。謂加三世。",
    "T35n1735_001:0506b18": "微塵。毛孔。器及有情。各有分圓故。毛孔微",
    "T35n1735_001:0506b19": "塵即是分說。此上諸說。通三世故。故普賢",
    "T35n1735_001:0506b20": "行品云。佛說眾生說。及以國土說。三世如是",
    "T35n1735_001:0506b21": "說等。廣則無量。法界品中類非一故。如僧",
    "T35n1735_001:0506b22": "祇隨好。即是佛說。餘會多菩薩說。法界品初",
    "T35n1735_001:0506b23": "有聲聞說。諸善友等多菩薩說。亦名眾生",
    "T35n1735_001:0506b24": "說。菩提樹等即器界說。至文當知。其能說",
    "T35n1735_001:0506b25": "人用法不同。或用音聲。或用妙色等。如教",
    "T35n1735_001:0506b26": "體中辯。第七依聽人者。子期云。喪百牙輟",
    "T35n1735_001:0506b27": "絃若無聽者。終無有說。即下諸眾略有十",
    "T35n1735_001:0506b28": "類。至文當明。除當機眾。餘皆是緣。第八依",
    "T35n1735_001:0506b29": "德本者。川有珠而不枯。山有玉而增潤。內",
    "T35n1735_001:0506c01": "無德本。外豈能談。然唯約說者。前人此法",
    "T35n1735_001:0506c02": "故。略有二類。一者智慧最為首故。十方諸",
    "T35n1735_001:0506c03": "佛。告金剛幢言。及由汝智慧清淨故。告金",
    "T35n1735_001:0506c04": "剛藏言。亦是汝勝智力故。二者餘行願力。十",
    "T35n1735_001:0506c05": "方諸佛。告普賢言。亦以汝修一切諸行願",
    "T35n1735_001:0506c06": "力故。十方諸佛。告法慧言。及汝所修諸善",
    "T35n1735_001:0506c07": "根力。令汝入是三昧。而演說法。若感者善",
    "T35n1735_001:0506c08": "根。若化主行願。皆屬說因。第九依請人者。",
    "T35n1735_001:0506c09": "若約慈悲深厚。亦有無問自談。若約敬法",
    "T35n1735_001:0506c10": "重人。要須誠請後說。初心識昧。未解諮求。",
    "T35n1735_001:0506c11": "上智慈悲。騰疑啟請。然有二類。一者言請。",
    "T35n1735_001:0506c12": "二者念請。諸會有無現相品當辯。第十依",
    "T35n1735_001:0506c13": "能加者。夫聖無常應。應于克誠。心冥至極。",
    "T35n1735_001:0506c14": "故得佛加。然若佛自說則不俟加。如第九",
    "T35n1735_001:0506c15": "會。因人有說。要假上加。其第八會。行依法",
    "T35n1735_001:0506c16": "修。不異前故。略無有加。二七不入定。故",
    "T35n1735_001:0506c17": "無有加。餘皆具有。所以加者。欲顯諸佛",
    "T35n1735_001:0506c18": "同加即同說故。一說一切說故。亦顯果海無",
    "T35n1735_001:0506c19": "言因相可說故。若爾僧祇隨好應非一切。",
    "T35n1735_001:0506c20": "表微細難知故。超出因果故。然施設不同。",
    "T35n1735_001:0506c21": "不應一準。加有二種。一者顯加。具於三",
    "T35n1735_001:0506c22": "業。二者冥加。但與智令說。普光法界。無顯",
    "T35n1735_001:0506c23": "有冥。餘皆具二。顯必有冥故。餘至下明。教",
    "T35n1735_001:0506c24": "起因緣竟。第二藏教所攝中二。先藏攝後教",
    "T35n1735_001:0506c25": "攝。前中亦二。先藏後攝。今初。藏謂三藏二",
    "T35n1735_001:0506c26": "藏。通稱藏者。以含攝故。世親攝論第一。莊",
    "T35n1735_001:0506c27": "嚴論第四。皆云彼三及二。云何名藏。答云。",
    "T35n1735_001:0506c28": "由攝故。謂攝一切所應知義。攝即包含。言",
    "T35n1735_001:0506c29": "三藏者。一修多羅藏。二毘柰耶藏。三阿毘達",
    "T35n1735_001:0507a01": "磨藏。初中先辯名。後顯相。今初。亦名修",
    "T35n1735_001:0507a02": "妬路。亦名素怛纜。此皆梵音楚夏。古譯為",
    "T35n1735_001:0507a03": "契經。智論之中。名為經藏。契謂契理。契機。",
    "T35n1735_001:0507a04": "經謂貫穿攝化。即契理合機之經。依主受",
    "T35n1735_001:0507a05": "名。契經即藏。持業釋也。復云。正翻名線。線",
    "T35n1735_001:0507a06": "能貫華。經能持緯。此方不貴線稱。故存於",
    "T35n1735_001:0507a07": "經。有云。案五印度。呼線席經井索。聖教。皆",
    "T35n1735_001:0507a08": "曰修多羅。則經正是敵對。斥於古德。經",
    "T35n1735_001:0507a09": "非敵對。今更詳之。若一名四實。皆為敵對。",
    "T35n1735_001:0507a10": "則古如所破。若兼順義。經自屬於席經。敵",
    "T35n1735_001:0507a11": "對應名聖教。故梁攝論。譯為聖教。彼論云。",
    "T35n1735_001:0507a12": "有阿毘達磨。非是聖教。為成聖教故。加",
    "T35n1735_001:0507a13": "修多羅名。古德見此儒墨皆稱為經。遂借",
    "T35n1735_001:0507a14": "彼席經。以目聖教。則雙含二義。俱順兩方。",
    "T35n1735_001:0507a15": "借義助名。更加契字。揀異席經。甚為允當。",
    "T35n1735_001:0507a16": "二顯相者。西域四名。所目雖殊。意義相似。",
    "T35n1735_001:0507a17": "故同稱修多羅。而聖教多含具上三義。故雜",
    "T35n1735_001:0507a18": "心云。經有五義。一曰涌泉。二曰出生。三曰",
    "T35n1735_001:0507a19": "顯示。四曰繩墨。五曰結鬘。涌泉則注而無竭。",
    "T35n1735_001:0507a20": "出生則展轉滋多。義同井索。有汲引故。顯",
    "T35n1735_001:0507a21": "示正是聖教。顯事理故。繩墨則揩定正邪。",
    "T35n1735_001:0507a22": "亦是繩之為經。能持於緯。同席經義。結鬘",
    "T35n1735_001:0507a23": "同線。線能貫華。結成鬘故。總上五義。不出",
    "T35n1735_001:0507a24": "貫攝。故佛地論第一云。能貫能攝故名為經。",
    "T35n1735_001:0507a25": "以佛聖教貫穿攝持所應說義所化生故。此",
    "T35n1735_001:0507a26": "或貫攝通所說所化。或貫穿法相。攝持所",
    "T35n1735_001:0507a27": "化。又世親攝論釋貫穿云。謂能貫穿依故相",
    "T35n1735_001:0507a28": "故法故義故。依者謂於是處由此為此而",
    "T35n1735_001:0507a29": "有所說。相者謂世俗諦相勝義諦相。法者謂",
    "T35n1735_001:0507b01": "蘊界處。緣起諦食靜慮無量無色解脫勝處",
    "T35n1735_001:0507b02": "遍處菩提分無礙解無諍等。義者隨順密意",
    "T35n1735_001:0507b03": "說等。瑜伽二十五。顯揚二十。大同此說。餘",
    "T35n1735_001:0507b04": "義至十二分中當明。第二毘柰耶藏。初名。",
    "T35n1735_001:0507b05": "後相。前中亦名毘尼。梵言之略耳。此翻為",
    "T35n1735_001:0507b06": "調伏。謂調練三業。制伏過非。調練通於止",
    "T35n1735_001:0507b07": "作。制伏唯明止惡。就所詮之行彰名。即調",
    "T35n1735_001:0507b08": "伏之藏。或能詮藏。有調伏之能。即有財釋。",
    "T35n1735_001:0507b09": "契經藏中類有此釋。毘尼或翻為滅。滅有",
    "T35n1735_001:0507b10": "三義。一滅業非。二滅煩惱。三得滅果。或名",
    "T35n1735_001:0507b11": "尸羅。具云翅怛羅。此云清涼。離熱惱因。得",
    "T35n1735_001:0507b12": "清涼果故。亦名波羅提木叉。此云別解脫。",
    "T35n1735_001:0507b13": "此就因得名。然有二義。一揀異定道。名之",
    "T35n1735_001:0507b14": "為別。二三業七支各各防非故名為別。亦",
    "T35n1735_001:0507b15": "翻為隨順解脫。此據果立。隨順有為無為",
    "T35n1735_001:0507b16": "二種解脫果故。亦名性善。如十誦律。亦名",
    "T35n1735_001:0507b17": "守信。如昔所受實能持故。後顯相者。前名",
    "T35n1735_001:0507b18": "之中已含止作。即毘尼相。若別說者。世親攝",
    "T35n1735_001:0507b19": "論云。毘柰耶有四義。謂犯罪故。等起故。還",
    "T35n1735_001:0507b20": "淨故。出離故。廣如彼論。第三阿毘達磨藏。",
    "T35n1735_001:0507b21": "阿毘名對。達磨云法。法有二種。一勝義法。",
    "T35n1735_001:0507b22": "謂即涅槃。是善是常故。名為勝。二法相法。",
    "T35n1735_001:0507b23": "通四聖諦。相者性也。狀也。二俱名相。法既",
    "T35n1735_001:0507b24": "有二對亦二義。一者對向。謂向前涅槃。二",
    "T35n1735_001:0507b25": "者對觀。觀前四諦。其能對者皆無漏淨慧。",
    "T35n1735_001:0507b26": "及相應心所等。由對果對境。分二對名故。",
    "T35n1735_001:0507b27": "慧但是對而非是法。非所對故。言對法者。",
    "T35n1735_001:0507b28": "法之對故。故對法藏。特名慧論。舊譯為無",
    "T35n1735_001:0507b29": "比法。以詮慧勝故。世親攝論云。阿毘達磨",
    "T35n1735_001:0507c01": "有四義。謂對故。數故。伏故。通故。對義同前。",
    "T35n1735_001:0507c02": "數者於一一法。數數宣說。訓釋言辭。自共",
    "T35n1735_001:0507c03": "相等無量差別故。伏者由此具足論處所等",
    "T35n1735_001:0507c04": "能勝伏地論故。通者此能通釋素怛纜義",
    "T35n1735_001:0507c05": "故。亦名優婆提含。此云論義。亦名磨怛",
    "T35n1735_001:0507c06": "理迦。此云本母。謂以教與義為本為母。亦",
    "T35n1735_001:0507c07": "云依藏。生解。藏為解母。本即是母。亦名",
    "T35n1735_001:0507c08": "摩夷。此云行母。依藏成行故。行之母故。然",
    "T35n1735_001:0507c09": "此三藏。約其所詮。略有二門。一者剋性則",
    "T35n1735_001:0507c10": "經詮三學。戒唯戒心二學。論唯慧學。如攝",
    "T35n1735_001:0507c11": "論說。二約兼正則三藏之中經正詮定。毘尼",
    "T35n1735_001:0507c12": "詮戒。論詮於慧。兼各通三。第二明二藏",
    "T35n1735_001:0507c13": "者。一聲聞藏。二菩薩藏。即由前三藏。詮示",
    "T35n1735_001:0507c14": "聲聞理行果。故名聲聞藏。詮示菩薩理行",
    "T35n1735_001:0507c15": "果。故名菩薩藏。故莊嚴論第四云。此三藏",
    "T35n1735_001:0507c16": "由上下乘差別故。復為聲聞藏及菩薩藏。",
    "T35n1735_001:0507c17": "攝大乘同此。此就二乘理果同故。合之。若",
    "T35n1735_001:0507c18": "約教行別故。即開三乘以為三藏。如普超",
    "T35n1735_001:0507c19": "等經。又由緣覺多不藉教。出無佛世。佛在",
    "T35n1735_001:0507c20": "世時攝屬聲聞故。但分為二。即是大小半",
    "T35n1735_001:0507c21": "滿不同。第二明所攝者。此經三藏之中。正",
    "T35n1735_001:0507c22": "唯修多羅攝。兼詮餘二。十藏等品廣顯戒",
    "T35n1735_001:0507c23": "故。問明等品顯論義故。若就修多羅中以",
    "T35n1735_001:0507c24": "義揀教。則唯十藏攝。具足主伴顯無盡故。",
    "T35n1735_001:0507c25": "教義融故。二藏之中唯菩薩藏。若分權實。但",
    "T35n1735_001:0507c26": "菩薩藏一分所攝。權不攝故。若約此攝。乃",
    "T35n1735_001:0507c27": "至聲聞。亦此經攝。此能包含。無量乘故。揀",
    "T35n1735_001:0507c28": "於權實。至下立教中明。已辯藏攝。第",
    "T35n1735_001:0507c29": "二明教攝者。教有二種。一者通相。十二",
    "T35n1735_001:0508a01": "分教。亦分大小。至下十藏品辯。二者諸宗",
    "T35n1735_001:0508a02": "立教不同。今當略釋。夫教海沖深。法雲彌",
    "T35n1735_001:0508a03": "漫。智光無際。妙辯叵窮。以無言之言。詮言",
    "T35n1735_001:0508a04": "絕之理。以無變之變。應無窮之機。極位所",
    "T35n1735_001:0508a05": "承。凡情難挹。今乘理教之力。略啟四門。一",
    "T35n1735_001:0508a06": "大意合離。二今古違順。三分宗立教。四總",
    "T35n1735_001:0508a07": "相會通。今初。且西域東夏弘闡之流。於一代",
    "T35n1735_001:0508a08": "聖言。或開宗分教。或直釋經文。以皆含得",
    "T35n1735_001:0508a09": "失故耳。且不分之。意略有五焉。一則理本",
    "T35n1735_001:0508a10": "一味。殊塗同歸故。不可分也。二一音普",
    "T35n1735_001:0508a11": "應。一雨普滋故。三原聖本意。為一事故。四",
    "T35n1735_001:0508a12": "隨一一文。眾解不同故。五多種說法。成枝",
    "T35n1735_001:0508a13": "流故。以斯五義。故不可分。分之乃令",
    "T35n1735_001:0508a14": "情構異端。是非競作。故以不分。為得。其",
    "T35n1735_001:0508a15": "分教者。亦有多義。一理雖一味詮有淺",
    "T35n1735_001:0508a16": "深。故須分之使知權實。二約佛雖則一",
    "T35n1735_001:0508a17": "音。就機差而教別。三本意未申。隨他意",
    "T35n1735_001:0508a18": "語而有異故。四言有通別。就顯說故。五",
    "T35n1735_001:0508a19": "雖分權實。須善會佛意。有開顯故。又",
    "T35n1735_001:0508a20": "王之密語。所為別故。不識權實。以深為",
    "T35n1735_001:0508a21": "淺。失於大利。以淺為深。虛其功故。莊嚴",
    "T35n1735_001:0508a22": "聖教令深廣故。諸聖教中。自有分故。諸",
    "T35n1735_001:0508a23": "大菩薩亦開教故。以斯多義。開則得多而",
    "T35n1735_001:0508a24": "失少。合則得少而失多。但能虛己求宗。",
    "T35n1735_001:0508a25": "不可分而分之。亦何爽於大旨。故今分之。",
    "T35n1735_001:0508a26": "第二古今違順。曲分為二。先敘此方。後明",
    "T35n1735_001:0508a27": "西域。今初。諸釋雖眾。略敘數家。勒為五門。",
    "T35n1735_001:0508a28": "一立一音教。謂如來一代之教。不離一音。",
    "T35n1735_001:0508a29": "然有二師。一後魏菩提流支云。如來一音同",
    "T35n1735_001:0508b01": "時報萬。大小並陳。二姚秦羅什法師云。佛一",
    "T35n1735_001:0508b02": "圓音平等無二。無思普應。機聞自殊。非謂",
    "T35n1735_001:0508b03": "言音本陳大小。故維摩經云。佛以一音演",
    "T35n1735_001:0508b04": "說法。眾生各各隨所解。上之二師。初則佛音",
    "T35n1735_001:0508b05": "具異。後則異自在機。各得圓音一義。然並",
    "T35n1735_001:0508b06": "為教本。不分之意耳。第二立二種教。自有",
    "T35n1735_001:0508b07": "四家。一西秦曇牟讖三藏。立半滿教。即聲聞",
    "T35n1735_001:0508b08": "藏。為半字教。菩薩藏。為滿字教。隋遠法師。",
    "T35n1735_001:0508b09": "亦同此立。斯則文據涅槃。蓋是對小顯大。",
    "T35n1735_001:0508b10": "通相之意。未於大中顯有權實。亦含半滿。",
    "T35n1735_001:0508b11": "二隋遠法師。立漸頓二教。謂約漸悟機。大",
    "T35n1735_001:0508b12": "由小起。所設具有三乘。故名為漸。若約頓",
    "T35n1735_001:0508b13": "機。直往於大。不由於小。名之為頓。此雖",
    "T35n1735_001:0508b14": "約機。說有漸頓。而所說法不出半滿。三唐",
    "T35n1735_001:0508b15": "初印法師。亦立二教。一屈曲教。謂釋迦經。",
    "T35n1735_001:0508b16": "以逐機性隨計破著故。如涅槃等。二平道",
    "T35n1735_001:0508b17": "教。謂舍那經。以逐法性自在說故。如華嚴",
    "T35n1735_001:0508b18": "經。又此二教略有四異。一主異。謂釋迦化",
    "T35n1735_001:0508b19": "身。興慮舍那十身異故。二處異。謂娑婆界",
    "T35n1735_001:0508b20": "木樹草座。與華藏界中寶樹寶座等異故。三",
    "T35n1735_001:0508b21": "眾異。謂為聲聞及菩薩說。與唯菩薩及極",
    "T35n1735_001:0508b22": "位同說異故。四說異。謂局處之說。與該通",
    "T35n1735_001:0508b23": "十方之說異故。此約化儀以判。然華嚴雖",
    "T35n1735_001:0508b24": "有隨諸眾生各別調伏。皆是稱性善巧。一",
    "T35n1735_001:0508b25": "時頓演。涅槃等雖說一極。或對權顯實。或",
    "T35n1735_001:0508b26": "會異歸同。一切如來。或說不說。故云屈曲。",
    "T35n1735_001:0508b27": "約釋迦為主。則未顯十身。十身為主。必",
    "T35n1735_001:0508b28": "具釋迦。娑婆之處。未融華藏。華藏之處。",
    "T35n1735_001:0508b29": "必融娑婆。略云四異。異實有多。誠如所判。",
    "T35n1735_001:0508c01": "但以屈曲之內。未顯法之權實耳。四齊朝",
    "T35n1735_001:0508c02": "隱士劉虬。亦立漸頓二教。謂華嚴經名為頓",
    "T35n1735_001:0508c03": "教。餘皆名漸。始自鹿苑。終於雙林。從小之",
    "T35n1735_001:0508c04": "大故。然此經。如日初出先照高山。即是頓",
    "T35n1735_001:0508c05": "義。慈龍降雨。以證漸義。於理可然。漸約",
    "T35n1735_001:0508c06": "五時。次下當辯。第三立三種教。亦有三",
    "T35n1735_001:0508c07": "家。一南中諸師。同立三教。謂於前漸頓。加",
    "T35n1735_001:0508c08": "不定教。由漸中。先小後大。而央掘經六年",
    "T35n1735_001:0508c09": "之內即說。為遮此難故立不定。謂別有一",
    "T35n1735_001:0508c10": "經。雖非頓攝。而明佛性常住。即勝鬘金光",
    "T35n1735_001:0508c11": "明等。是為偏方不定教也。漸中開合。諸師",
    "T35n1735_001:0508c12": "不同。或但分為二。即是半滿。或分為三。即",
    "T35n1735_001:0508c13": "武丘山岌法師。謂十二年前。見有得道。名",
    "T35n1735_001:0508c14": "有相教。十二年後。齊至法華。見空得道。名",
    "T35n1735_001:0508c15": "無相教。最後雙照。一切眾生佛性。闡提作佛。",
    "T35n1735_001:0508c16": "名常住教。此與唐三藏三時之教。大同。至",
    "T35n1735_001:0508c17": "敘西域中說。真諦三藏。依金光明。立轉照",
    "T35n1735_001:0508c18": "持三輪之教。亦大同此。而時節小異。謂七年",
    "T35n1735_001:0508c19": "前說四諦。名轉法輪。七年後說般若具轉",
    "T35n1735_001:0508c20": "照二輪。以空照有故。三十年後具轉照持。",
    "T35n1735_001:0508c21": "以雙照空有持前二故。或分為四。即宋朝",
    "T35n1735_001:0508c22": "岌法師。謂於前三時。無相之後。常住之前。",
    "T35n1735_001:0508c23": "指法華經。為同歸教。以會三歸一。萬善悉",
    "T35n1735_001:0508c24": "向菩提故。或開為五。然有二家。一道場慧",
    "T35n1735_001:0508c25": "觀等。於無相之後。同歸之前。指淨名思益",
    "T35n1735_001:0508c26": "等。為抑揚教。二者即前劉公。不開抑揚。而",
    "T35n1735_001:0508c27": "有教之初。取提胃經。為人天教。上來諸師。",
    "T35n1735_001:0508c28": "皆於漸中。約時開異。若不加不定之教。",
    "T35n1735_001:0508c29": "則招難尤多。以初有大故。雖加不定。猶",
    "T35n1735_001:0509a01": "有妨難。略顯五時之妨。餘可例知。初明十",
    "T35n1735_001:0509a02": "二年前為有相者。自違成論。成論云。我今",
    "T35n1735_001:0509a03": "正明三藏中實義。實義即空。又阿含中云。",
    "T35n1735_001:0509a04": "無是老死。即法空也。無誰老死。即生空也。",
    "T35n1735_001:0509a05": "又智論云。三藏中明法空為大空。摩訶衍",
    "T35n1735_001:0509a06": "中明十方空為大空。皆顯小乘已有二空。",
    "T35n1735_001:0509a07": "若云第二時說空者。十二年後。方制廣戒。",
    "T35n1735_001:0509a08": "豈唯說空。又智論云。從得道夜。乃至涅槃。",
    "T35n1735_001:0509a09": "常說般若。豈前不說空。若云第二時中未",
    "T35n1735_001:0509a10": "顯常住者。實相般若豈無常耶。涅槃亦說",
    "T35n1735_001:0509a11": "佛性。亦名般若。是知實相般若即是正因佛",
    "T35n1735_001:0509a12": "性。觀照即為了因。又般若離四句。何曾存",
    "T35n1735_001:0509a13": "空。般若不壞四句。豈無妙有。是知小大各",
    "T35n1735_001:0509a14": "有四門。而但言初有次空者。各得一門之",
    "T35n1735_001:0509a15": "意耳。若云第三時中但名抑揚亦非常者。",
    "T35n1735_001:0509a16": "淨名云。佛身無為不墮諸數。觀身實相",
    "T35n1735_001:0509a17": "觀佛亦然。豈無常耶。般若亦云。二乘智慧。猶",
    "T35n1735_001:0509a18": "如螢光。菩薩一日學智。如日之照。豈非抑",
    "T35n1735_001:0509a19": "揚。若云第四時中但顯同歸亦未明常者。",
    "T35n1735_001:0509a20": "壽量品云。常住不滅。又方便品云。世間相",
    "T35n1735_001:0509a21": "常住等。豈無常耶。五以涅槃。為常住者。當",
    "T35n1735_001:0509a22": "教可爾。而涅槃之時。亦有小乘之見。如阿",
    "T35n1735_001:0509a23": "含中說如來涅槃之相故。若以人天為初",
    "T35n1735_001:0509a24": "者。提胃雖說戒善。得道。皆通三乘。故彼經",
    "T35n1735_001:0509a25": "云。提胃得不起法忍。又違密跡經中。第二",
    "T35n1735_001:0509a26": "七日說三乘故。然上五時等。皆以約時剋",
    "T35n1735_001:0509a27": "定。則有所乖。揀去不定。從多分說。亦有",
    "T35n1735_001:0509a28": "理在。二後魏光統律師。承習佛陀三藏。亦",
    "T35n1735_001:0509a29": "立三教。謂漸頓圓。初為根未熟者。先說",
    "T35n1735_001:0509b01": "無常。後方說常。先空後不空等。如是漸次。",
    "T35n1735_001:0509b02": "故名為漸。二為根熟之輩。於一法門。具足",
    "T35n1735_001:0509b03": "演說常無常空不空等。一切具說。更無由",
    "T35n1735_001:0509b04": "漸。故名為頓。三為於上達分階佛境之",
    "T35n1735_001:0509b05": "者。說於如來無礙解脫究竟果德圓滿祕密",
    "T35n1735_001:0509b06": "自在法門。故名為圓。此亦約化儀。說有前",
    "T35n1735_001:0509b07": "後耳。意明今時堪受頓者。必昔曾受化故。",
    "T35n1735_001:0509b08": "云根熟。上達之言。義兼地前。分階佛境。",
    "T35n1735_001:0509b09": "即謂地上。於理亦通。三隋末唐初吉藏",
    "T35n1735_001:0509b10": "法師。依法華第五。立三種法輪。一始見我",
    "T35n1735_001:0509b11": "身。聞我所說。即皆信受。入如來慧。即根本",
    "T35n1735_001:0509b12": "法輪。二除先修習學小乘者。即枝末法輪。",
    "T35n1735_001:0509b13": "三我今亦令得聞是經入於佛慧。即攝末",
    "T35n1735_001:0509b14": "歸本法輪。此判全約化儀。據法但有大小。",
    "T35n1735_001:0509b15": "然法華為於一類開顯本末。若將定判一",
    "T35n1735_001:0509b16": "代聖教。收義不盡。以法華之前。亦有大故。",
    "T35n1735_001:0509b17": "豈般若等皆為枝末。又無量義云佛一切時",
    "T35n1735_001:0509b18": "說大小故。",
    "T35n1735_001:0509b19": "大方廣佛華嚴經疏卷第一"
}