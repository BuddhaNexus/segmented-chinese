{
    "T02n0125_010:0593a20": "增壹阿含經卷第十",
    "T02n0125_010:0593a22": "東晉罽賓三藏瞿曇僧伽提婆譯",
    "T02n0125_010:0593a23": "勸請品第十九",
    "T02n0125_010:0593a24": "（一）聞如是：一時，佛在摩竭國道場樹下。爾",
    "T02n0125_010:0593a25": "時，世尊得道未久，便生是念：「我今甚深之",
    "T02n0125_010:0593a26": "法難曉難了，難可覺知，不可思惟，休息",
    "T02n0125_010:0593a27": "微妙，智者所覺知，能分別義理，習之不厭，",
    "T02n0125_010:0593a28": "即得歡喜。設吾與人說妙法者，人不信受，",
    "T02n0125_010:0593a29": "亦不奉行者，唐有其勞，則有所損。我今宜",
    "T02n0125_010:0593b01": "可默然，何須說法！」爾時，梵天在梵天上，遙",
    "T02n0125_010:0593b02": "知如來所念，猶如士夫屈伸臂頃，從梵天",
    "T02n0125_010:0593b03": "上沒不現，來至世尊所，頭面禮足，在一面",
    "T02n0125_010:0593b04": "住。爾時，梵天白世尊曰：「此閻浮提必當壞",
    "T02n0125_010:0593b05": "敗，三界喪目。如來、至真、等正覺出現於世，",
    "T02n0125_010:0593b06": "應演法寶，然今復不暢演法味，唯願如",
    "T02n0125_010:0593b07": "來普為眾生廣說深法！又此眾生根原易",
    "T02n0125_010:0593b08": "度。若不聞者，永失法眼。此應為法之遺子，",
    "T02n0125_010:0593b09": "猶如優鉢蓮華、拘牟頭華、分陀利華，雖出",
    "T02n0125_010:0593b10": "於地，未出水上，亦未開敷。是時，彼華漸漸",
    "T02n0125_010:0593b11": "欲生，故未出水，或時此華以出水上，或時",
    "T02n0125_010:0593b12": "此華不為水所著。此眾生類亦復如是，為",
    "T02n0125_010:0593b13": "生、老、病、死所見逼促，諸根應熟，然不聞法",
    "T02n0125_010:0593b14": "而便喪者，不亦苦哉！今正是時，唯願世尊",
    "T02n0125_010:0593b15": "當為說法。」爾時，世尊知梵天心中所念，又",
    "T02n0125_010:0593b16": "慈愍一切眾生故，說此偈曰：",
    "T02n0125_010:0593b17": "「梵天今來勸，　　如來開法門；",
    "T02n0125_010:0593b18": "　聞者得篤信，　　分別深法要。",
    "T02n0125_010:0593b19": "　猶在高山頂，　　普觀眾生類；",
    "T02n0125_010:0593b20": "　我今有此法，　　昇堂現法眼。」",
    "T02n0125_010:0593b21": "爾時，梵天便作是念：「如來必為眾生說深",
    "T02n0125_010:0593b22": "妙法。」歡喜踊躍，不能自勝，頭面禮足已，即",
    "T02n0125_010:0593b23": "還天上。爾時，梵天聞佛所說，歡喜奉行。",
    "T02n0125_010:0593b24": "（二）聞如是：一時，佛在波羅[木*奈]國仙人鹿苑",
    "T02n0125_010:0593b25": "中。爾時，世尊告諸比丘：「有此二事，學道者",
    "T02n0125_010:0593b26": "不應親近。云何為二事？所謂著欲及樂之",
    "T02n0125_010:0593b27": "法，此是下卑凡賤之法，又此諸苦眾惱百",
    "T02n0125_010:0593b28": "端，是謂二事學道者不應親近。如是，捨",
    "T02n0125_010:0593b29": "此二事已，我自有至要之道得成正覺，眼",
    "T02n0125_010:0593c01": "生、智生，意得休息，得諸神通，成沙門果，至",
    "T02n0125_010:0593c02": "於涅槃。云何為至要之道得成正覺，眼生、",
    "T02n0125_010:0593c03": "智生，意得休息，得諸神通，成沙門果，至於",
    "T02n0125_010:0593c04": "涅槃？所謂此賢聖八品道是。所謂等見、等治、",
    "T02n0125_010:0593c05": "等語、等業、等命、等方便、等念、等定，此名至要",
    "T02n0125_010:0593c06": "之道。今我得成正覺，眼生、智生，意得休息，",
    "T02n0125_010:0593c07": "得諸神通，成沙門果，至於涅槃。如是，諸比",
    "T02n0125_010:0593c08": "丘！當學捨上二事，習於至要之道。如是，諸",
    "T02n0125_010:0593c09": "比丘！當作是學。」爾時，諸比丘聞佛所說，歡",
    "T02n0125_010:0593c10": "喜奉行。",
    "T02n0125_010:0593c11": "　羅云、迦葉、龍　　二難、大愛道",
    "T02n0125_010:0593c12": "　誹謗、非梵法　　二事最在後",
    "T02n0125_010:0593c13": "（三）聞如是：一時，佛在舍衛國祇樹給孤獨",
    "T02n0125_010:0593c14": "園。爾時，釋提桓因至世尊所。到已，頭面禮",
    "T02n0125_010:0593c15": "足，在一面住，白世尊曰：「云何比丘斷於愛",
    "T02n0125_010:0593c16": "欲，心得解脫，乃至究竟安隱之處，無有諸",
    "T02n0125_010:0593c17": "患，天、人所敬？」爾時，世尊告釋提桓因曰：「於",
    "T02n0125_010:0593c18": "是，拘翼！若是比丘聞此空法解無所有，則",
    "T02n0125_010:0593c19": "得解了一切諸法，如實知之。身所覺知苦",
    "T02n0125_010:0593c20": "樂之法，若不苦不樂之法，即於此身觀悉",
    "T02n0125_010:0593c21": "無常，皆歸於空。彼已觀此不苦不樂之變，亦",
    "T02n0125_010:0593c22": "不起想，以無有想，則無恐怖；以無恐怖，",
    "T02n0125_010:0593c23": "則般涅槃：生死已盡，梵行已立，所作已辦，更",
    "T02n0125_010:0593c24": "不復受有，如實知之。是謂，釋提桓因！比",
    "T02n0125_010:0593c25": "丘斷於愛欲，心得解脫，乃至究竟安隱之",
    "T02n0125_010:0593c26": "處，無有災患，天、人所敬。」爾時，釋提桓因禮",
    "T02n0125_010:0593c27": "世尊足已，繞三匝而退。當於爾時，尊者大目",
    "T02n0125_010:0593c28": "犍連去世尊不遠結跏趺坐，正身正意，繫",
    "T02n0125_010:0593c29": "念在前。爾時，尊者大目犍連便作是念：「向者，",
    "T02n0125_010:0594a01": "帝釋得道跡而問事耶？為不得道跡",
    "T02n0125_010:0594a02": "而問義耶？我今當試之。」爾時，尊者大目犍",
    "T02n0125_010:0594a03": "連即以神足，如屈伸臂頃，便至三十三",
    "T02n0125_010:0594a04": "天。爾時，釋提桓因遙見大目犍連遠來，即",
    "T02n0125_010:0594a05": "起奉迎，並作是語：「善來！尊者大目犍連！尊自",
    "T02n0125_010:0594a06": "不至此，亦大久矣！願欲與尊論說法義，願",
    "T02n0125_010:0594a07": "在此處坐。」是時，目犍連問釋提桓因曰：「世",
    "T02n0125_010:0594a08": "尊與汝說斷愛欲之法，我欲聞之，今正是",
    "T02n0125_010:0594a09": "時，可與我說之。」釋提桓因白言：「我今諸天",
    "T02n0125_010:0594a10": "事猥多，或自有事，或復有諸天事，我所聞",
    "T02n0125_010:0594a11": "者即時而忘。昔者，目連，與諸阿須倫共鬪，",
    "T02n0125_010:0594a12": "當鬪之日，諸天得勝，阿須倫退。爾時，我身躬",
    "T02n0125_010:0594a13": "往自戰，尋復領諸天還上天宮，坐最勝講",
    "T02n0125_010:0594a14": "堂。因鬪勝故，故名為最勝講堂，階巷成",
    "T02n0125_010:0594a15": "行，陌陌相值，一一階頭，七百樓閣，一一樓閣",
    "T02n0125_010:0594a16": "上，各七玉女，一一玉女各有七使人，願尊目",
    "T02n0125_010:0594a17": "連在彼觀看。」爾時，釋提桓因及毘沙門天",
    "T02n0125_010:0594a18": "王在尊者目連後，往至最勝講堂所。是時，",
    "T02n0125_010:0594a19": "釋提桓因及毘沙門天王，白大目犍連曰：「此",
    "T02n0125_010:0594a20": "是最勝講堂，悉可遊看。」目犍連曰：「天王！此",
    "T02n0125_010:0594a21": "處極為微妙，皆由前身所作福祐故，致此",
    "T02n0125_010:0594a22": "自然寶堂，猶如人間小有樂處，各自慶賀，",
    "T02n0125_010:0594a23": "如天宮無異，皆由前身作福所致。」爾",
    "T02n0125_010:0594a24": "時，釋提桓因左右玉女，各各馳走，莫知所",
    "T02n0125_010:0594a25": "如，猶如人間有所禁忌，皆懷慚愧。是時，",
    "T02n0125_010:0594a26": "釋提桓因所將玉女亦復如是。遙見大目犍",
    "T02n0125_010:0594a27": "連來，各各馳走，莫知所湊。時，大目犍連便",
    "T02n0125_010:0594a28": "作是念：「此釋提桓因意甚放逸，我今宜可使",
    "T02n0125_010:0594a29": "懷恐怖。」是時，尊者大目犍連即以右脚",
    "T02n0125_010:0594b01": "指案地，彼宮殿六變震動。是時，釋提桓因",
    "T02n0125_010:0594b02": "及毘沙門天王皆懷恐怖，衣毛皆竪，而作是",
    "T02n0125_010:0594b03": "念：「此大目犍連有大神足，乃能使此宮",
    "T02n0125_010:0594b04": "殿六返震動，甚奇！甚特！未曾有是！」是時，大",
    "T02n0125_010:0594b05": "目犍連便作是念：「今此釋身以懷恐怖，我",
    "T02n0125_010:0594b06": "今宜可問其深義。」「云何，拘翼！如來所說除",
    "T02n0125_010:0594b07": "愛欲經者，今正是時，唯願與我等說。」釋提",
    "T02n0125_010:0594b08": "桓因報言：「目連！我前至世尊所，頭面禮足，",
    "T02n0125_010:0594b09": "在一面住。是時，我即白世尊曰：『云何比丘",
    "T02n0125_010:0594b10": "斷於愛欲，心得解脫，乃至究竟至無為處，",
    "T02n0125_010:0594b11": "無有患苦，天、人所敬？』爾時，世尊便告我言：",
    "T02n0125_010:0594b12": "『於是，拘翼！諸比丘聞法已，都無所著，亦不",
    "T02n0125_010:0594b13": "著色，盡解一切諸法，了無所有。以知一切",
    "T02n0125_010:0594b14": "諸法已，若苦、若樂、若不苦不樂，觀了無常，",
    "T02n0125_010:0594b15": "滅盡無餘，亦無斷壞。彼以觀此，已都無所",
    "T02n0125_010:0594b16": "著，已不起世間想，復無恐怖；以無恐怖，",
    "T02n0125_010:0594b17": "便般涅槃：生死已盡，梵行已立，所作已辦，更",
    "T02n0125_010:0594b18": "不復受有，如實知之。是謂，釋提桓因！比丘",
    "T02n0125_010:0594b19": "斷欲，心得解脫，乃至究竟無為之處，無有",
    "T02n0125_010:0594b20": "患苦，天、人所敬。』爾時，我聞此語已，便禮世",
    "T02n0125_010:0594b21": "尊足，遶三匝，即退而去，還歸天上。」是時，尊者",
    "T02n0125_010:0594b22": "大目犍連以深法之語，向釋提桓因及向",
    "T02n0125_010:0594b23": "毘沙門具分別之。爾時，目犍連具說法已，",
    "T02n0125_010:0594b24": "猶如士夫屈伸臂頃，從三十三天沒不現，",
    "T02n0125_010:0594b25": "便來至舍衛城祇樹給孤獨園，至世尊所，",
    "T02n0125_010:0594b26": "頭面禮足，在一面坐。爾時，目犍連即於座",
    "T02n0125_010:0594b27": "上白世尊曰：「如來前與釋提桓因說除欲",
    "T02n0125_010:0594b28": "之法，唯願世尊當與我說之。」爾時，世尊告",
    "T02n0125_010:0594b29": "目犍連曰：「汝當知之，釋提桓因來至我所，",
    "T02n0125_010:0594c01": "頭面禮足，在一面立。爾時，釋提桓因問我",
    "T02n0125_010:0594c02": "此義：『云何，世尊！比丘斷愛欲，心得解脫？』爾",
    "T02n0125_010:0594c03": "時，我告釋提桓因曰：『拘翼！若有比丘解知",
    "T02n0125_010:0594c04": "一切諸法空無所有，亦無所著，盡解一切",
    "T02n0125_010:0594c05": "諸法了無所有，以知一切諸法無常，滅盡",
    "T02n0125_010:0594c06": "無餘，亦無斷壞。彼已觀此，已都無所著，",
    "T02n0125_010:0594c07": "已不起世間想，復無恐怖；已無恐怖，便般",
    "T02n0125_010:0594c08": "涅槃：生死已盡，梵行已立，所作已辦，更不復",
    "T02n0125_010:0594c09": "受有，如實知之。是謂，釋提桓因，比丘斷欲，",
    "T02n0125_010:0594c10": "心得解脫。』爾時，釋提桓因即從坐起，頭面",
    "T02n0125_010:0594c11": "禮我足，便退而去。還歸天上。」爾時，大目犍",
    "T02n0125_010:0594c12": "連聞佛所說，歡喜奉行。",
    "T02n0125_010:0594c13": "（四）聞如是：一時，佛在舍衛國祇樹給孤獨",
    "T02n0125_010:0594c14": "園。爾時，世尊告諸比丘：「世間有此二人，若",
    "T02n0125_010:0594c15": "見雷電霹靂，無有恐怖。云何為二人？獸王",
    "T02n0125_010:0594c16": "師子、漏盡阿羅漢。是謂，比丘！有此二人在",
    "T02n0125_010:0594c17": "於世間，若見雷電霹靂，不懷恐怖。是故，諸",
    "T02n0125_010:0594c18": "比丘！當學漏盡阿羅漢。如是，諸比丘！當作",
    "T02n0125_010:0594c19": "是學。」爾時，諸比丘聞佛所說，歡喜奉行。",
    "T02n0125_010:0594c20": "（五）聞如是：一時，佛在舍衛國祇樹給孤獨",
    "T02n0125_010:0594c21": "園。爾時，世尊告諸比丘：「有此二法，令人無",
    "T02n0125_010:0594c22": "有智慧。云何為二法？不喜問勝人，但貪睡",
    "T02n0125_010:0594c23": "眠無精進意。是謂，比丘！有此二法，令人無",
    "T02n0125_010:0594c24": "有智慧。復有二法，令人成大智慧。云何",
    "T02n0125_010:0594c25": "為二法，好問他義，不貪睡眠有精進意。",
    "T02n0125_010:0594c26": "是謂，比丘！有此二法，令人有智慧，當學",
    "T02n0125_010:0594c27": "遠離惡法。如是，諸比丘！當作是學。」爾時，諸",
    "T02n0125_010:0594c28": "比丘聞佛所說，歡喜奉行。",
    "T02n0125_010:0594c29": "（六）聞如是：一時，佛在舍衛國祇樹給孤獨",
    "T02n0125_010:0595a01": "園。爾時，世尊告諸比丘：「有此二法，令人貧",
    "T02n0125_010:0595a02": "賤，無有財貨。云何為二法？若見他施時",
    "T02n0125_010:0595a03": "便禁制之，又自不肯布施。是謂，比丘！有此",
    "T02n0125_010:0595a04": "二法，令人貧賤，無有財寶。比丘！復有二",
    "T02n0125_010:0595a05": "法，令人富貴。云何為二法？若見人與他物",
    "T02n0125_010:0595a06": "時助其歡喜，己好布施。是謂，比丘！有此二",
    "T02n0125_010:0595a07": "法，令人富貴。如是，諸比丘！當學惠施，勿",
    "T02n0125_010:0595a08": "有貪心。」爾時，諸比丘聞佛所說，歡喜奉行。",
    "T02n0125_010:0595a09": "（七）聞如是：一時，佛在舍衛國祇樹給孤獨",
    "T02n0125_010:0595a10": "園。爾時，世尊告諸比丘：「有此二法，令人生",
    "T02n0125_010:0595a11": "貧賤家。云何為二法？不孝父母、諸尊師長，",
    "T02n0125_010:0595a12": "亦不承事勝己者。是謂，比丘！有此二法，",
    "T02n0125_010:0595a13": "令人生貧賤家。諸比丘！復有二法生豪",
    "T02n0125_010:0595a14": "族家。云何為二？恭敬父母、兄弟、宗族，將至",
    "T02n0125_010:0595a15": "己家，惠施所有。是謂，比丘！有此二法，生豪",
    "T02n0125_010:0595a16": "族家。如是，諸比丘！當作是學。」爾時，諸比丘",
    "T02n0125_010:0595a17": "聞佛所說，歡喜奉行。",
    "T02n0125_010:0595a18": "（八）聞如是：一時，佛在舍衛國祇樹給孤獨",
    "T02n0125_010:0595a19": "園。爾時，梵志女名須深，往至尊者大拘絺羅",
    "T02n0125_010:0595a20": "所。到已，頭面禮足，在一面坐。爾時，彼梵志",
    "T02n0125_010:0595a21": "女須深白拘絺羅曰：「優蹋藍弗、羅勒迦藍，此",
    "T02n0125_010:0595a22": "深法中，竟不受化，各取命終，世尊記此二",
    "T02n0125_010:0595a23": "人曰：『一人生不用處，一人生有想無想處。",
    "T02n0125_010:0595a24": "此二人盡其壽命，各復命終，一人當為邊",
    "T02n0125_010:0595a25": "地國王，傷害人民，不可稱計；一人當為著",
    "T02n0125_010:0595a26": "翅惡狸，飛行走獸無得脫者；命終之後各",
    "T02n0125_010:0595a27": "生地獄中。』然復世尊不記彼人何時當盡",
    "T02n0125_010:0595a28": "苦際，何故世尊不記彼人當盡苦際？」爾時，",
    "T02n0125_010:0595a29": "尊者拘絺羅語須深女人曰：「所以世尊不",
    "T02n0125_010:0595b01": "說者，皆由無人問此義故，是故，世尊不",
    "T02n0125_010:0595b02": "記彼人何時當盡苦際。」須深女人曰：「於是",
    "T02n0125_010:0595b03": "如來以取涅槃，是故不得問之；若當在",
    "T02n0125_010:0595b04": "世者，往問其義。如今尊者拘絺羅與我說",
    "T02n0125_010:0595b05": "之，彼人何時當盡苦際？」爾時，尊者拘絺羅",
    "T02n0125_010:0595b06": "便說此偈：",
    "T02n0125_010:0595b07": "「種種果不同，　　眾生趣亦然，",
    "T02n0125_010:0595b08": "　自覺覺人者，　　我無此辯說。",
    "T02n0125_010:0595b09": "　禪智解脫辯，　　憶本天眼通，",
    "T02n0125_010:0595b10": "　能盡苦原本，　　我無此辯說。」",
    "T02n0125_010:0595b11": "爾時，須深女人便說此偈：",
    "T02n0125_010:0595b12": "「善逝有此智，　　質直無瑕穢，",
    "T02n0125_010:0595b13": "　勇猛有所伏，　　求於大乘行。」",
    "T02n0125_010:0595b14": "是時，尊者拘絺羅復說此偈：",
    "T02n0125_010:0595b15": "「是意甚難得，　　能獲異法要；",
    "T02n0125_010:0595b16": "　難為能辦之，　　向於奇特事。」",
    "T02n0125_010:0595b17": "爾時，尊者與彼須深女人具說法要，便發",
    "T02n0125_010:0595b18": "喜心。時，彼女人即從坐起，頭面禮足，便退",
    "T02n0125_010:0595b19": "而去。時，須深女人聞尊者拘絺羅所說，歡喜",
    "T02n0125_010:0595b20": "奉行。",
    "T02n0125_010:0595b21": "（九）聞如是：一時，尊者摩訶迦遮延遊婆",
    "T02n0125_010:0595b22": "那國深池水側，與大比丘眾五百人俱。爾時，",
    "T02n0125_010:0595b23": "尊者迦遮延有此名聞，流聞四遠。尊者長",
    "T02n0125_010:0595b24": "老姦茶婆羅門在此遊化。爾時，婆羅門聞",
    "T02n0125_010:0595b25": "尊者迦遮延在此池側遊化，將五百比丘，尊",
    "T02n0125_010:0595b26": "者長老功德具足，「我今可往問訊彼人。」是時，",
    "T02n0125_010:0595b27": "上色婆羅門將五百弟子，往至尊者迦遮延",
    "T02n0125_010:0595b28": "所，共相問訊，在一面坐。爾時，彼婆羅門問",
    "T02n0125_010:0595b29": "尊者迦遮延曰：「如迦遮延所行，此非法、律，",
    "T02n0125_010:0595c01": "年少比丘不向我等諸高德婆羅門作禮。」迦",
    "T02n0125_010:0595c02": "遮延曰：「婆羅門當知，彼如來、至真、等正覺，",
    "T02n0125_010:0595c03": "說此二地。云何為二地？一名老地，二名壯",
    "T02n0125_010:0595c04": "地。」婆羅門問曰：「何者為老地？何者為壯",
    "T02n0125_010:0595c05": "地？」迦遮延曰：「正使婆羅門年在八十、九十，",
    "T02n0125_010:0595c06": "彼人不止婬欲，作諸惡行，是謂婆羅門雖",
    "T02n0125_010:0595c07": "可言老，今在壯地。」婆羅門曰：「何者年壯住",
    "T02n0125_010:0595c08": "在老地？」迦遮延曰：「婆羅門！若有比丘年在",
    "T02n0125_010:0595c09": "二十，或三十、四十、五十，彼亦不習婬欲，亦",
    "T02n0125_010:0595c10": "不作惡行，是謂婆羅門年壯在老地。」婆羅",
    "T02n0125_010:0595c11": "門曰：「此大眾中頗有一比丘不行婬法，",
    "T02n0125_010:0595c12": "不作惡行乎？」迦遮延曰：「我大眾中無有一",
    "T02n0125_010:0595c13": "比丘習欲作惡者。」時，婆羅門即從坐起，",
    "T02n0125_010:0595c14": "禮諸比丘足，並作是語：「汝今年少住於老",
    "T02n0125_010:0595c15": "地，我今年老住於少地。」爾時，彼婆羅門復",
    "T02n0125_010:0595c16": "往至迦遮延所，頭面禮足，而自陳說：「我今",
    "T02n0125_010:0595c17": "自歸迦遮延及比丘僧，盡形壽不殺。」迦遮",
    "T02n0125_010:0595c18": "延曰：「汝今莫自歸我，我所自歸者汝可趣",
    "T02n0125_010:0595c19": "向之。」婆羅門曰：「尊者迦遮延，為自歸誰？」時，",
    "T02n0125_010:0595c20": "尊者迦遮延便長跪向如來所般涅槃處：",
    "T02n0125_010:0595c21": "「有釋種子出家學道，我恒自歸彼，然彼人",
    "T02n0125_010:0595c22": "即是我師。」婆羅門曰：「此沙門瞿曇為在何",
    "T02n0125_010:0595c23": "處？我今欲見之。」迦遮延曰：「彼如來已取涅",
    "T02n0125_010:0595c24": "槃。」婆羅門言：「若如來在世者，我乃可百千",
    "T02n0125_010:0595c25": "由旬往問訊之。彼如來雖取涅槃，我今",
    "T02n0125_010:0595c26": "重自歸作禮及佛、法、眾，盡其形壽，不復殺",
    "T02n0125_010:0595c27": "生。」爾時，上色婆羅門聞尊者迦遮延所說，歡",
    "T02n0125_010:0595c28": "喜奉行。",
    "T02n0125_010:0595c29": "（一〇）聞如是：一時，佛在舍衛國祇樹給孤獨",
    "T02n0125_010:0596a01": "園。爾時，世尊告諸比丘：「有二人出現世間，",
    "T02n0125_010:0596a02": "甚難得遇。云何為二人？能說法人出現於",
    "T02n0125_010:0596a03": "世，甚難得值；能聞法人受持奉行，甚難得",
    "T02n0125_010:0596a04": "值。是謂，比丘！有此二人出現世間，甚難得",
    "T02n0125_010:0596a05": "遇。是故，諸比丘！當學說法，當學聞法。如",
    "T02n0125_010:0596a06": "是，諸比丘！當作是學。」爾時，諸比丘聞佛所",
    "T02n0125_010:0596a07": "說，歡喜奉行。",
    "T02n0125_010:0596a08": "（一一）聞如是：一時，佛遊摩竭國界，漸來至毘",
    "T02n0125_010:0596a09": "舍離城。爾時，在毘舍離北闇婆婆利園中，",
    "T02n0125_010:0596a10": "與大比丘眾五百人俱。爾時，闇婆婆利女",
    "T02n0125_010:0596a11": "聞世尊來在園中，與大比丘五百人俱。爾",
    "T02n0125_010:0596a12": "時，彼女駕乘羽寶之車，便往出毘舍離城，",
    "T02n0125_010:0596a13": "至俠道口，即到世尊所，自下車往至世",
    "T02n0125_010:0596a14": "尊所。爾時，世尊遙見彼女來，便告諸比丘：",
    "T02n0125_010:0596a15": "「皆悉專精，勿起邪想。」是時，女人至世尊所，",
    "T02n0125_010:0596a16": "頭面禮足，在一面坐。爾時，世尊說極妙之",
    "T02n0125_010:0596a17": "法。說極妙之法已，女白佛言：「唯然世尊！",
    "T02n0125_010:0596a18": "當受我請，及比丘僧。」爾時，世尊默然受女",
    "T02n0125_010:0596a19": "請。女見世尊默然受請已，即從坐起，頭面",
    "T02n0125_010:0596a20": "禮足，復道而歸。爾時，毘舍離城男女大小，聞",
    "T02n0125_010:0596a21": "世尊在闇婆婆利園中，與大比丘眾五百",
    "T02n0125_010:0596a22": "人俱。時，城中有五百億童子，乘種種羽",
    "T02n0125_010:0596a23": "寶之車——其中或乘白車白馬，衣蓋、幢幡、侍",
    "T02n0125_010:0596a24": "從皆白；其中或乘赤車赤馬，衣蓋、幢幡、侍",
    "T02n0125_010:0596a25": "從皆赤；或乘青車青馬，衣蓋、幢幡、侍從皆青；",
    "T02n0125_010:0596a26": "或乘黃車黃馬，衣蓋、幢幡、侍從皆黃——威容嚴",
    "T02n0125_010:0596a27": "飾，如諸王法，出毘舍離城，往至世尊所，未",
    "T02n0125_010:0596a28": "到之頃，道逢彼女，走打車牛，馳向城內。是",
    "T02n0125_010:0596a29": "時，諸童子問女曰：「汝是女人，應當羞辱，何",
    "T02n0125_010:0596b01": "以打牛走車，馳向城內？」時女報曰：「諸賢當",
    "T02n0125_010:0596b02": "知，我明日請佛及比丘僧，是故走車耳。」童",
    "T02n0125_010:0596b03": "子報曰：「我亦欲飯佛及比丘僧，今與汝千",
    "T02n0125_010:0596b04": "兩純金，可限明日，使我等飯。」時女報曰：「止！",
    "T02n0125_010:0596b05": "止！族姓子！我不聽許。」童子復報：「與汝二千",
    "T02n0125_010:0596b06": "兩、三千、四千、五千，乃至百千兩金，是非聽",
    "T02n0125_010:0596b07": "許，明日使我等飯佛及比丘僧。」女報言：「我",
    "T02n0125_010:0596b08": "不聽許。所以然者，世尊恒說：『有二希望，",
    "T02n0125_010:0596b09": "世人不能捨離。云何為二？利望、命望。』誰能",
    "T02n0125_010:0596b10": "保我至明日者，我以先請如來，今當辦",
    "T02n0125_010:0596b11": "具。」時，諸童子各振其手：「我等爾許人不如",
    "T02n0125_010:0596b12": "女人也。」作是語已，各自別去。時，諸童子往",
    "T02n0125_010:0596b13": "至世尊所，頭面作禮，在一面住。爾時，世尊",
    "T02n0125_010:0596b14": "見童子來，告諸比丘：「汝等比丘，觀諸童子",
    "T02n0125_010:0596b15": "威容服飾，如天帝釋出遊觀時，等無差別。」",
    "T02n0125_010:0596b16": "爾時，世尊告童子曰：「世間有二事，最不可",
    "T02n0125_010:0596b17": "得。云何為二？有反復之人，作小恩常",
    "T02n0125_010:0596b18": "不忘，況復大者？是謂，諸童子！有此二事，最",
    "T02n0125_010:0596b19": "不可得。童子當知，念有反復，亦識使",
    "T02n0125_010:0596b20": "小恩不忘，況復大者。」爾時，世尊便說此偈：",
    "T02n0125_010:0596b21": "「知恩識反復，　　恒念教授人；",
    "T02n0125_010:0596b22": "　智者所敬侍，　　名聞天世人。",
    "T02n0125_010:0596b23": "「如是。諸童子！當知作是學。」爾時，世尊具",
    "T02n0125_010:0596b24": "與諸童子說微妙法。聞已，各從坐起，頭面",
    "T02n0125_010:0596b25": "禮足，便退而去。是時，女人即其夜，辦種種甘",
    "T02n0125_010:0596b26": "饌飲食，敷諸坐具，清旦便白：「時到，今正是",
    "T02n0125_010:0596b27": "時，唯願世尊臨顧鄙舍。」爾時，世尊著衣持",
    "T02n0125_010:0596b28": "鉢，將諸比丘前後圍遶，往至毘舍離城，到",
    "T02n0125_010:0596b29": "女舍。是時，女見世尊坐定，手自擎食上佛",
    "T02n0125_010:0596c01": "及比丘僧。飯佛及比丘僧已，行清淨水已，",
    "T02n0125_010:0596c02": "更取小金鏤座，在佛前坐。爾時，女白世尊",
    "T02n0125_010:0596c03": "曰：「此闇婆婆利園用奉上如來及比丘僧，",
    "T02n0125_010:0596c04": "使當來、過去、現在眾僧，得止住中，願世尊",
    "T02n0125_010:0596c05": "受此園。」爾時，世尊為彼女故，便受此園。世",
    "T02n0125_010:0596c06": "尊便說此呪願：",
    "T02n0125_010:0596c07": "「園果施清涼，　　橋樑渡人民；",
    "T02n0125_010:0596c08": "　近道作圊廁，　　人民得休息。",
    "T02n0125_010:0596c09": "　晝夜獲安隱，　　其福不可計；",
    "T02n0125_010:0596c10": "　諸法戒成就，　　死必生天上。」",
    "T02n0125_010:0596c11": "爾時，世尊說此記已，即起而去。爾時，女聞",
    "T02n0125_010:0596c12": "佛所說，歡喜奉行。",
    "T02n0125_010:0596c13": "　斷愛及師子　　無智、少於財",
    "T02n0125_010:0596c14": "　家貧、須深女　　迦旃、法說、女",
    "T02n0125_010:0596c15": "增壹阿含經卷第十"
}