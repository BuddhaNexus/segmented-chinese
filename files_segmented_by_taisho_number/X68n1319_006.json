{
    "X68n1319_006:0527c08": "御製序",
    "X68n1319_006:0527c09": "顧著曰鑒。擬問即咦。揚眉眨眼。敗闕如斯。又道古來",
    "X68n1319_006:0527c10": "老宿為慈悲之故。有落草之談。如是鑒咦。落草也未。",
    "X68n1319_006:0527c11": "大慈大悲。那顧喪身失命。祇這註破。即今早已落草",
    "X68n1319_006:0527c12": "了也。佛印元曰。雲門說法如雲雨。絕不喜人記錄。見",
    "X68n1319_006:0527c13": "必罵逐曰。汝口不用。反記吾語。今室中對機錄。皆香",
    "X68n1319_006:0527c14": "林明教以紙為衣。隨即書之。朕今刊錄。刪輯雲門言",
    "X68n1319_006:0527c15": "句。且道與雲門意旨是同是別。雲門古德豈畏落草。",
    "X68n1319_006:0527c16": "朕亦大丈夫。豈問與雲門是同是別者哉。雖然超情",
    "X68n1319_006:0527c17": "絕解。直指自心。如雲門者。實為奇特。垂示後世。雲門",
    "X68n1319_006:0527c18": "與朕實是大慈大悲。設使燈籠露柱向前致問。還慈",
    "X68n1319_006:0527c19": "悲個什麼。答曰。鑒。進云。落草了也。答曰。咦。",
    "X68n1319_006:0527c20": "雍正十一年癸丑六月朔日"
}