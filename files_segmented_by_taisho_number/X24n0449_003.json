{
    "X24n0449_003:0077c15": "般若綱要卷三",
    "X24n0449_003:0077c16": "古南沙門　通門　閱正",
    "X24n0449_003:0077c17": "七空居士　葛[鼎*彗]　提綱",
    "X24n0449_003:0077c18": "卷五十六之十四葉(讚大乘品)至卷六十一",
    "X24n0449_003:0077c19": "善現白佛言。大乘者。超勝一切世間天人阿素洛等。",
    "X24n0449_003:0077c20": "最尊最妙。如是大乘。與虗空等。譬如虗空普能含受",
    "X24n0449_003:0077c21": "無量無數有情。又如虗空無來無去。無住可見。又如",
    "X24n0449_003:0077c22": "虗空前後中際。皆不可得。三世平等。故名大乘。佛告",
    "X24n0449_003:0077c23": "善現。如是如是。大乘具如是等無邊功德。善現。若諸",
    "X24n0449_003:0077c24": "法是真如。非虗空。非顛倒。非假設。是諦是實。有常有",
    "X24n0449_003:0078a01": "恒。無變無易。有實性者。則此大乘非尊非妙。不超一",
    "X24n0449_003:0078a02": "切世間天人阿素洛等。以諸法非真如。是虗妄。是顛",
    "X24n0449_003:0078a03": "倒。是假設。非諦非實。無常無恒。有變有易。都無實性。",
    "X24n0449_003:0078a04": "故此大乘是尊是妙。超勝一切世間天人阿素洛等。",
    "X24n0449_003:0078a05": "若諸如來應正等覺轉妙法輪。所被有情實有性者。",
    "X24n0449_003:0078a06": "則諸如來。不能令彼諸有情類。於無餘依妙涅槃界。",
    "X24n0449_003:0078a07": "已般今般當般涅槃。以諸如來應正等覺轉妙法輪。",
    "X24n0449_003:0078a08": "所被有情。非實有性。故諸如來悉能令彼諸有情類。",
    "X24n0449_003:0078a09": "於無依餘妙涅槃界。已般今般當般涅槃。故說大乘",
    "X24n0449_003:0078a10": "超勝一切天人阿素洛等。最尊最妙。",
    "X24n0449_003:0078a11": "次說如是大乘與虗空等者。譬如虗空。非有東西南",
    "X24n0449_003:0078a12": "北四維上下方分可得。大乘亦爾。非有東西南北。四",
    "X24n0449_003:0078a13": "維上下方分可得。又如虗空。非有長短方圓高下邪",
    "X24n0449_003:0078a14": "正形色可得。大乘亦爾。非有長短方圓。高下邪正。形",
    "X24n0449_003:0078a15": "色可得。又如虗空。非有青黃赤白黑紫縹等顯色可",
    "X24n0449_003:0078a16": "得。大乘亦爾。非有青黃赤白黑紫縹等顯色可得。又",
    "X24n0449_003:0078a17": "如虗空。非明非暗。大乘亦爾。非明非暗。又如虗空。非",
    "X24n0449_003:0078a18": "蘊處界。非離蘊處界。大乘亦爾。非蘊處界。非離蘊處",
    "X24n0449_003:0078a19": "界。又如虗空。非可得。非不可得。大乘亦爾。非可得。非",
    "X24n0449_003:0078a20": "不可得。又如虗空。非可說。非不可說。大乘亦爾。非可",
    "X24n0449_003:0078a21": "說。非不可說。故說大乘與虗空等。",
    "X24n0449_003:0078a22": "次說虗空普能含受無數無量有情者。善現。有情無",
    "X24n0449_003:0078a23": "所有故。當知虗空亦無所有。虗空無所有故。當知大",
    "X24n0449_003:0078a24": "乘亦無所有。由如是義。故說大乘普能含受無數無",
    "X24n0449_003:0078b01": "量無邊有情。何以故。若有情。若虗空。若大乘。如是一",
    "X24n0449_003:0078b02": "切。皆無所有。不可得故。善現。有情無量無數無邊故。",
    "X24n0449_003:0078b03": "當知虗空亦無量無數無邊。虗空無量無數無邊故。",
    "X24n0449_003:0078b04": "當知大乘亦無量無數無邊。由如是義。故說大乘能",
    "X24n0449_003:0078b05": "含受無數無量無邊。何以故。若有情無數無量無邊。",
    "X24n0449_003:0078b06": "若虗空無數無量無邊。若大乘無數無量無邊。如是",
    "X24n0449_003:0078b07": "一切。皆無所有。不可得故。善現。有情無所有故。當知",
    "X24n0449_003:0078b08": "虗空亦無所有。虗空無所有故。當知大乘亦無所有。",
    "X24n0449_003:0078b09": "大乘無所有故。當知無數亦無所有。無數無所有故。",
    "X24n0449_003:0078b10": "當知無量亦無所有。無量無所有故。當知無邊亦無",
    "X24n0449_003:0078b11": "所有。無邊無所有故。當知一切法亦無所有。由如是",
    "X24n0449_003:0078b12": "義。故說大乘普能含受無數無量無邊有情。何以故。",
    "X24n0449_003:0078b13": "若有情。若虗空。若大乘。若無數。若無量。若無邊。若一",
    "X24n0449_003:0078b14": "切法。如是一切。皆無所有。不可得故。",
    "X24n0449_003:0078b15": "善現。我乃至見者無所有故。當知聲聞乘亦無所有。",
    "X24n0449_003:0078b16": "聲聞乘無所有故。當知獨覺乘亦無所有。獨覺乘無",
    "X24n0449_003:0078b17": "所有故。當知正等覺乘亦無所有。正等覺乘無所有",
    "X24n0449_003:0078b18": "故。當知虗空亦無所有。虗空無所有故。當知大乘亦",
    "X24n0449_003:0078b19": "無所有。大乘無所有故。當知無數無量無邊亦無所",
    "X24n0449_003:0078b20": "有。無數無量無邊無所有故。當知一切法亦無所有。",
    "X24n0449_003:0078b21": "由如是義。故說大乘普能含受無數無量無邊有情。",
    "X24n0449_003:0078b22": "何以故。若我乃至見者。若聲聞乘。獨覺乘。正等覺乘。",
    "X24n0449_003:0078b23": "若虗空。若大乘。若無數無量無邊。若一切法。皆無所",
    "X24n0449_003:0078b24": "有不可得故(五十八之十止)。",
    "X24n0449_003:0078c01": "次說如虗空無來無去無住可見。大乘亦爾者。善現。",
    "X24n0449_003:0078c02": "一切法無來無去。亦復不住。何以故。以一切法。及彼",
    "X24n0449_003:0078c03": "本性真如。自性自相。若動若住。不可得故。故說大乘",
    "X24n0449_003:0078c04": "無來無去無住可見。譬如虗空(五十九卷之三葉止)。",
    "X24n0449_003:0078c05": "次說又如虗空前後中際皆不可得。大乘亦爾。前後",
    "X24n0449_003:0078c06": "中際皆不可得。三世平等。故名大乘者。善現。過去世。",
    "X24n0449_003:0078c07": "過去世空。未來世。未來世空。現在世。現在世空。三世",
    "X24n0449_003:0078c08": "平等性。三世平等性空。何以故。空無一二三四五六",
    "X24n0449_003:0078c09": "七八九十別異之相。是故大乘三世平等。如是大乘",
    "X24n0449_003:0078c10": "中平等不平等相。俱不可得。以大乘中諸法自性不",
    "X24n0449_003:0078c11": "可得故。善現。過去法。過去法空。未來法。未來法空。現",
    "X24n0449_003:0078c12": "在法。現在法空。所以者何。空中過去法不可得。何以",
    "X24n0449_003:0078c13": "故。過去法即是空。空性亦空。空中。空尚不可得。何況",
    "X24n0449_003:0078c14": "空中有過去法可得。空中未來法不可得。何以故。未",
    "X24n0449_003:0078c15": "來法即是空。空性亦空。空中。空尚不可得。何況空中",
    "X24n0449_003:0078c16": "有未來法可得。空中現在法不可得。何以故。現在法",
    "X24n0449_003:0078c17": "即是空。空性亦空。空中。空尚不可得。何況空中有現",
    "X24n0449_003:0078c18": "在法可得。(六十卷之十一葉止)善現。前際法不可得。後際法不",
    "X24n0449_003:0078c19": "可得。中際法不可得。三世平等中法亦不可得。所以",
    "X24n0449_003:0078c20": "者何。平等中過去未來現在法皆不可得。何以故。平",
    "X24n0449_003:0078c21": "等中。平等性尚不可得。何況平等中。有過去未來現",
    "X24n0449_003:0078c22": "在法可得。善現。前際異生不可得。後際異生不可得。",
    "X24n0449_003:0078c23": "中際異生不可得。三世平等中異生亦不可得。所以",
    "X24n0449_003:0078c24": "者何。平等中過去未來現在異生皆不可得。何以故。",
    "X24n0449_003:0079a01": "平等中。平等性尚不可得。何況平等中。有過去未來",
    "X24n0449_003:0079a02": "現在異生可得。以我有情乃至知者見者不可得故。",
    "X24n0449_003:0079a03": "前際聲聞獨覺菩薩如來不可得。後際聲聞獨覺菩",
    "X24n0449_003:0079a04": "薩如來不可得。中際聲聞獨覺菩薩如來不可得。三",
    "X24n0449_003:0079a05": "世平等中。聲聞獨覺菩薩如來亦不可得。所以者何。",
    "X24n0449_003:0079a06": "平等中。過去未來現在聲聞獨覺菩薩如來皆不可",
    "X24n0449_003:0079a07": "得。何以故。平等中。平等性尚不可得。何況平等中。有",
    "X24n0449_003:0079a08": "過去未來現在聲聞獨覺菩薩如來可得。以我有情",
    "X24n0449_003:0079a09": "乃至知者見者不可得故。菩薩修行般若波羅蜜多",
    "X24n0449_003:0079a10": "時。住此三世平等相中。精勤修學一切智智。無取著",
    "X24n0449_003:0079a11": "故。速得圓滿。是名三世平等大乘相(讚大乘品竟)。",
    "X24n0449_003:0079a12": "卷六十一之二葉(隨順品)",
    "X24n0449_003:0079a13": "滿慈子白佛言。如來令尊者善現為諸菩薩宣說般",
    "X24n0449_003:0079a14": "若波羅蜜多。而今何故乃說大乘。善現即白佛言。將",
    "X24n0449_003:0079a15": "無違越般若波羅蜜多耶。佛告善現。汝說大乘。於般",
    "X24n0449_003:0079a16": "若波羅蜜多。悉皆隨順。無所違越。何以故。一切善法。",
    "X24n0449_003:0079a17": "菩提分法。若聲聞法。若獨覺法。若菩薩法。若諸佛法。",
    "X24n0449_003:0079a18": "如是一切。無不攝入般若波羅蜜多。善現。大乘不異",
    "X24n0449_003:0079a19": "般若波羅蜜多。般若波羅蜜多不異大乘。何以故。其",
    "X24n0449_003:0079a20": "性無二無二分故。",
    "X24n0449_003:0079a21": "卷六十一之七葉(無所得品)至七十卷",
    "X24n0449_003:0079a22": "善現白佛言。世尊。前後中際菩薩摩訶薩無所有不",
    "X24n0449_003:0079a23": "可得。世尊。色等無邊。菩薩摩訶薩亦無邊。即一切法",
    "X24n0449_003:0079a24": "菩薩摩訶薩無所有不可得。離一切法。菩薩摩訶薩",
    "X24n0449_003:0079b01": "無所有不可得。我於一切法。以一切種。一切處。一切",
    "X24n0449_003:0079b02": "時。求菩薩摩訶薩。都無所見。竟不可得。但有假名。都",
    "X24n0449_003:0079b03": "無自性。色等諸法畢竟不生。若畢竟不生。則不名色",
    "X24n0449_003:0079b04": "等。我豈能以畢竟不生般若波羅蜜多。教誡教授畢",
    "X24n0449_003:0079b05": "竟不生諸菩薩摩訶薩。世尊。離畢竟不生亦無菩薩",
    "X24n0449_003:0079b06": "摩訶薩能行無上正等菩提。若菩薩聞作是說。不驚",
    "X24n0449_003:0079b07": "不恐不怖。不沈沒。不憂悔。是行般若波羅蜜多。時舍",
    "X24n0449_003:0079b08": "利問善現言。何緣故說。前後中際菩薩摩訶薩不可",
    "X24n0449_003:0079b09": "得。乃至何緣故說。不沈不沒。亦不憂悔。是行般若波",
    "X24n0449_003:0079b10": "羅蜜多。爾時善現答舍利子言。如尊者所問。何緣故",
    "X24n0449_003:0079b11": "說前後中際菩薩摩訶薩不可得者。舍利子。有情無",
    "X24n0449_003:0079b12": "所有。空。遠離。無自性中。前後中際菩薩摩訶薩皆不",
    "X24n0449_003:0079b13": "可得。若有情無所有。若有情空。若有情遠離。若有情",
    "X24n0449_003:0079b14": "無自性。若前際後際中際菩薩摩訶薩。如是一切法",
    "X24n0449_003:0079b15": "無二無二分。色受想行識無所有。空。遠離。無自性中。",
    "X24n0449_003:0079b16": "前後中際菩薩摩訶薩皆不可得。若色受想行識無",
    "X24n0449_003:0079b17": "所有。若色受想行識空。若色受想行識遠離。若色受",
    "X24n0449_003:0079b18": "想行識無自性。若前際後際中際菩薩摩訶薩。如是",
    "X24n0449_003:0079b19": "一切法無二無二分。乃至大乘無所有。空。遠離。無自",
    "X24n0449_003:0079b20": "性中。前後中際菩薩摩訶薩皆不可得。若大乘無所",
    "X24n0449_003:0079b21": "有。若大乘空。若大乘遠離。若大乘無自性。若前際後",
    "X24n0449_003:0079b22": "際中際菩薩摩訶薩。如是一切法。無二無二分。由此",
    "X24n0449_003:0079b23": "緣故。我作是說前際後際中際菩薩摩訶薩不可得。",
    "X24n0449_003:0079b24": "次答色等無邊。菩薩摩訶薩亦無邊者。舍利子。色如",
    "X24n0449_003:0079c01": "虗空。受想行識如虗空。所以者何。以彼中邊不可得",
    "X24n0449_003:0079c02": "故。說為虗空。何以故。色性空故。受想行識性空故。由",
    "X24n0449_003:0079c03": "此緣故。當知色無邊故。菩薩摩訶薩亦無邊。受想行",
    "X24n0449_003:0079c04": "識無邊故。菩薩摩訶薩亦無邊。乃至聲聞獨覺大乘",
    "X24n0449_003:0079c05": "無邊故。菩薩摩訶薩亦無邊。",
    "X24n0449_003:0079c06": "次答何緣故說即色等。菩薩摩訶薩無所有不可得。",
    "X24n0449_003:0079c07": "離色等。菩薩摩訶薩無所有不可得者。舍利子。色。色",
    "X24n0449_003:0079c08": "性空。何以故。色性空中。色無所有不可得故。菩薩摩",
    "X24n0449_003:0079c09": "訶薩亦無所有不可得。非色。非色性空。何以故。非色",
    "X24n0449_003:0079c10": "性空中。非色無所有不可得故。菩薩摩訶薩亦無所",
    "X24n0449_003:0079c11": "有不可得。受想行識。受想行識性空。何以故。受想行",
    "X24n0449_003:0079c12": "識性空中。受想行識無所有不可得故。菩薩摩訶薩",
    "X24n0449_003:0079c13": "亦無所有不可得。非受想行識。非受想行識性空。何",
    "X24n0449_003:0079c14": "以故。非受想行識性空中。非受想行識無所有不可",
    "X24n0449_003:0079c15": "得故。菩薩摩訶薩亦無所有不可得。乃至聲聞獨覺",
    "X24n0449_003:0079c16": "大乘無所有不可得。菩薩摩訶薩亦無所有不可得。",
    "X24n0449_003:0079c17": "次答何緣故說我於一切法以一切種一切處一切",
    "X24n0449_003:0079c18": "時求菩薩摩訶薩都無所有竟不可得。云何令我以",
    "X24n0449_003:0079c19": "般若波羅蜜多。教誡教授諸菩薩摩訶薩者。舍利子。",
    "X24n0449_003:0079c20": "色性空故。色於色無所有不可得。色於受無所有不",
    "X24n0449_003:0079c21": "可得。受性空故。受於受無所有不可得。受於色無所",
    "X24n0449_003:0079c22": "有不可得。色受於想無所有不可得。想性空故。想於",
    "X24n0449_003:0079c23": "想無所有不可得。想於色受無所有不可得。色受想",
    "X24n0449_003:0079c24": "於行無所有不可得。行性空故。行於行無所有不可",
    "X24n0449_003:0080a01": "得。行於色受想無所有不可得。色受想行於識無所",
    "X24n0449_003:0080a02": "有不可得。識性空故。識於識無所有不可得。識於色",
    "X24n0449_003:0080a03": "受想行無所有不可得。我於如是諸法。以一切種。一",
    "X24n0449_003:0080a04": "切處。一切時。求菩薩摩訶薩亦無所有不可得。何以",
    "X24n0449_003:0080a05": "故。自性空故。",
    "X24n0449_003:0080a06": "次答何緣故說菩薩摩訶薩但有假名者。舍利子。菩",
    "X24n0449_003:0080a07": "薩摩訶薩名。唯客所攝。一切法名。唯客所攝。於十方",
    "X24n0449_003:0080a08": "三世無所從來。無所至去。亦無所住。一切法中無名。",
    "X24n0449_003:0080a09": "名中無一切法。非合非離。但假施設。何以故。以一切",
    "X24n0449_003:0080a10": "法與名。俱自性空故。自性空中。若一切法。若名。俱無",
    "X24n0449_003:0080a11": "所有不可得故。菩薩摩訶薩名亦復如是。唯客所攝。",
    "X24n0449_003:0080a12": "於十方三世。無所從來。無所至去。亦無所住。菩薩摩",
    "X24n0449_003:0080a13": "訶薩中無名。名中無菩薩摩訶薩。非合非離。但假施",
    "X24n0449_003:0080a14": "設。何以故。以菩薩摩訶薩與名。俱自性空故。自性空",
    "X24n0449_003:0080a15": "中。若菩薩摩訶薩。若名。俱無所有不可得故。",
    "X24n0449_003:0080a16": "次答何緣故說。如說我等畢竟不生者。舍利子。我畢",
    "X24n0449_003:0080a17": "竟都無所有。既不可得。云何有生。乃至知者見者畢",
    "X24n0449_003:0080a18": "竟都無所有。既不可得。云何有生。色畢竟都無所有。",
    "X24n0449_003:0080a19": "既不可得。云何有生。受想行識畢竟都無所有。既不",
    "X24n0449_003:0080a20": "可得。云何有生。乃至聲聞。獨覺。大乘。畢竟都無所有。",
    "X24n0449_003:0080a21": "既不可得。云何有生。",
    "X24n0449_003:0080a22": "次答緣何故說諸法亦爾都無自性者。舍利子。諸法",
    "X24n0449_003:0080a23": "都無和合自性。何以故。和合有法。自性空故。色無和",
    "X24n0449_003:0080a24": "合自性。受想行識無和合自性。乃至聲聞乘。獨覺乘。",
    "X24n0449_003:0080b01": "大乘。都無和合自性。復次舍利子。諸法非常亦無散",
    "X24n0449_003:0080b02": "失。諸法非樂亦無散失。諸法非我亦無散失。諸法寂",
    "X24n0449_003:0080b03": "靜亦無散失。諸法遠離亦無散失。諸法空亦無散失。",
    "X24n0449_003:0080b04": "諸法無相亦無散失。諸法無願亦無散失。諸法善亦",
    "X24n0449_003:0080b05": "無散失。諸法無罪亦無散失。諸法無漏亦無散失。諸",
    "X24n0449_003:0080b06": "法無染亦無散失。諸法清淨亦無散失。諸法出世間",
    "X24n0449_003:0080b07": "亦無散失。諸法無為亦無散失。",
    "X24n0449_003:0080b08": "一切法非常非壞。何以故。本性爾故。",
    "X24n0449_003:0080b09": "次答何緣故說色等諸法畢竟不生者。舍利子。色本",
    "X24n0449_003:0080b10": "性畢竟不生。何以故。非所作故。受想行識本性畢竟",
    "X24n0449_003:0080b11": "不生。何以故。非所作故。乃至聲聞乘獨覺乘。大乘本",
    "X24n0449_003:0080b12": "性畢竟不生。何以故。非所作故。",
    "X24n0449_003:0080b13": "次答何緣故說若畢竟不生則不名色等者。舍利子。",
    "X24n0449_003:0080b14": "如是如。是若畢竟不生則不名色等者。何以故。色本",
    "X24n0449_003:0080b15": "性空故。若法本性空。則不可施設。若生若滅。若住若",
    "X24n0449_003:0080b16": "異。由此緣故。若畢竟不生。則不名色。乃至若畢竟不",
    "X24n0449_003:0080b17": "生。則不名聲聞乘獨覺乘大乘。",
    "X24n0449_003:0080b18": "次答何緣故說以畢竟不生般若教誡教授畢竟不",
    "X24n0449_003:0080b19": "生諸菩薩者。舍利子。畢竟不生即是般若波羅蜜多。",
    "X24n0449_003:0080b20": "般若波羅蜜多。即是畢竟不生。畢竟不生即是菩薩",
    "X24n0449_003:0080b21": "摩訶薩。菩薩摩訶薩即是畢竟不生。無二無二分故。",
    "X24n0449_003:0080b22": "次答何緣故說離畢竟不生。亦無菩薩能行無上正",
    "X24n0449_003:0080b23": "等菩提者。舍利子。修行般若波羅蜜多時。不見般若",
    "X24n0449_003:0080b24": "波羅蜜多異畢竟不生。亦不見菩薩摩訶薩異畢竟",
    "X24n0449_003:0080c01": "不生。何以故。無二無二分故。",
    "X24n0449_003:0080c02": "次答何緣故說菩薩聞作是說。其心不沈不沒。亦不",
    "X24n0449_003:0080c03": "憂悔者。舍利子。修行般若波羅蜜多時。不見諸法有",
    "X24n0449_003:0080c04": "覺有用。見一切法如幻事。如夢境。乃至如變化事。都",
    "X24n0449_003:0080c05": "非實有。聞說諸法本性皆空。深生歡喜。當知是菩薩",
    "X24n0449_003:0080c06": "能行般若波羅蜜多。(無所得品竟)。",
    "X24n0449_003:0080c07": "卷七十之九葉(觀行品)　卷七十一　卷七十二",
    "X24n0449_003:0080c08": "善現白佛言。修行般若波羅蜜多。觀諸法時。於一切",
    "X24n0449_003:0080c09": "法。不受不取。不執不著。亦不施設為一切法。何以故。",
    "X24n0449_003:0080c10": "以一切法性空無生滅故。世尊。一切法不生。則非一",
    "X24n0449_003:0080c11": "切法。所以者何。一切法與不生。無二無二分。何以故。",
    "X24n0449_003:0080c12": "以不生法。非一非二。非多非異。是故一切法不生。則",
    "X24n0449_003:0080c13": "非一切法。世尊。一切法不二。則非一切法。世尊。一切",
    "X24n0449_003:0080c14": "法入不二無妄法數。",
    "X24n0449_003:0080c15": "云何菩薩摩訶薩。舍利子。為有情類求大菩提。亦有",
    "X24n0449_003:0080c16": "菩提。故名菩薩。能實知一切法相而不執著。故復名",
    "X24n0449_003:0080c17": "摩訶薩。",
    "X24n0449_003:0080c18": "何謂般若波羅蜜多。舍利子。有勝妙慧遠有所離。故",
    "X24n0449_003:0080c19": "名般若波羅蜜多。此於一切煩惱見趣而得遠離。此",
    "X24n0449_003:0080c20": "於一切六趣四生而得遠離。此於一切蘊界處等而",
    "X24n0449_003:0080c21": "得遠離。故名般若波羅蜜多。又舍利子。有勝妙慧遠",
    "X24n0449_003:0080c22": "有所到。故名般若波羅蜜多。此於色實性而得遠到。",
    "X24n0449_003:0080c23": "此於受想行識實性而得遠到。乃至此於一切陀羅",
    "X24n0449_003:0080c24": "尼門實性。三摩地門實性。而得遠到。故名般若波羅",
    "X24n0449_003:0081a01": "蜜多。",
    "X24n0449_003:0081a02": "云何觀諸法者。舍利子。修行般若波羅蜜多時。觀諸",
    "X24n0449_003:0081a03": "法非常。非無常。非樂。非苦。非我。非無我。非淨。非不淨。",
    "X24n0449_003:0081a04": "非空。非不空。非有相。非無相。非有願。非無願。非寂靜。",
    "X24n0449_003:0081a05": "非不寂靜。非遠離。非不遠離。是謂觀諸法。",
    "X24n0449_003:0081a06": "卷七十三　卷七十四",
    "X24n0449_003:0081a07": "舍利子問善現言。何緣故說色等不生則非色等。善",
    "X24n0449_003:0081a08": "現答言。色。色性空。此性空中。無生無色。受想行識。受",
    "X24n0449_003:0081a09": "想行識性空。此性空中。無生無受想行識。由此故說",
    "X24n0449_003:0081a10": "色等不生則非色等。",
    "X24n0449_003:0081a11": "何緣故說色等不二則非色等。善現答言。舍利子。若",
    "X24n0449_003:0081a12": "色若不二。若受想行識。若不二。如是一切。皆非相應。",
    "X24n0449_003:0081a13": "非不相應。非有色。非無色。非有見。非無見。非有對。非",
    "X24n0449_003:0081a14": "無對。咸同一相。所謂無相。由此故說色等不二則非",
    "X24n0449_003:0081a15": "色等。",
    "X24n0449_003:0081a16": "何緣故說色等入不二無妄法數耶。善現答言。舍利",
    "X24n0449_003:0081a17": "子。色不異無生滅。無生滅不異色。色即是無生滅。無",
    "X24n0449_003:0081a18": "生滅即是色。乃至一切三摩地門。即是無生滅。無生",
    "X24n0449_003:0081a19": "滅即是一切三摩地門。由此故說色入不二無妄法",
    "X24n0449_003:0081a20": "數。乃至三摩地門入不二無妄法數(觀行品竟)。",
    "X24n0449_003:0081a21": "卷七十四之九葉(無生品)　卷七十五",
    "X24n0449_003:0081a22": "善現白佛言。修行般若波羅蜜多。觀諸法時。見我無",
    "X24n0449_003:0081a23": "生。畢竟淨故。乃至見知者見者無生。畢竟淨故。見色",
    "X24n0449_003:0081a24": "無生。畢竟淨故。乃至見如來無生。見如來法無生。畢",
    "X24n0449_003:0081b01": "竟淨故。時舍利子謂善現言。我有情等無生。乃至如",
    "X24n0449_003:0081b02": "來。如來法無生。若如是者。六趣受生。應無差別。不應",
    "X24n0449_003:0081b03": "預流得預流果。乃至不應菩薩得一切相智。亦不應",
    "X24n0449_003:0081b04": "得五種菩提。復次善現。若一切法定無生者。何緣預",
    "X24n0449_003:0081b05": "流。為預流果。修斷三結道。何緣一來。為一來果。修薄",
    "X24n0449_003:0081b06": "貪瞋癡道。何緣不還。為不還果。修斷五順下分結道。",
    "X24n0449_003:0081b07": "何緣阿羅漢。為阿羅漢果。修斷五順上分結道。何緣",
    "X24n0449_003:0081b08": "獨覺。為獨覺菩提。修悟緣起道。何緣菩薩。為度無量",
    "X24n0449_003:0081b09": "諸有情故。修多百千難行苦行。備受無邊種種劇苦。",
    "X24n0449_003:0081b10": "何緣如來證得無上正等菩提。何緣諸佛為有情故",
    "X24n0449_003:0081b11": "轉妙法輪。善現答舍利子言。非我於無生法中。見有",
    "X24n0449_003:0081b12": "六種受生差別。非我於無生法中。見有能入諦現觀",
    "X24n0449_003:0081b13": "者。非我於無。生法中見有預流得預流果。乃至非我",
    "X24n0449_003:0081b14": "於無生法中。見有諸佛證得無上正等菩提。轉妙法",
    "X24n0449_003:0081b15": "輪。度無量眾。時舍利子問善現言。仁今為欲以生法",
    "X24n0449_003:0081b16": "證生法。為欲以無生法證無生法耶。善現答言。我實",
    "X24n0449_003:0081b17": "不欲以生法證生法。亦不欲以無生法證無生法。舍",
    "X24n0449_003:0081b18": "利子言。若爾。仁今為欲以生法證無生法。為欲以無",
    "X24n0449_003:0081b19": "生法證生法耶。善現答言。我亦不欲以生法證無生",
    "X24n0449_003:0081b20": "法。亦復不欲以無生法證生法。舍利子言。若如是者。",
    "X24n0449_003:0081b21": "豈全無得無現觀耶。善現答言。雖有得有現觀。而不",
    "X24n0449_003:0081b22": "以此二法證。但隨世間言說施設有得有現觀。非勝",
    "X24n0449_003:0081b23": "義中有得有現觀。但隨世間施設有預流預流果。乃",
    "X24n0449_003:0081b24": "至有菩薩。有無上正等覺。非勝義中有預流乃至無",
    "X24n0449_003:0081c01": "上正等覺。舍利子言。六趣差別。亦隨世間言說施設",
    "X24n0449_003:0081c02": "故有非勝義耶。善現答言。如是如是。於勝義中。無業。",
    "X24n0449_003:0081c03": "無異熟。無生無滅。無染無淨故。時舍利子問善現言。",
    "X24n0449_003:0081c04": "仁今為欲令不生法生。為欲令已生法生耶。善現答",
    "X24n0449_003:0081c05": "言。我不欲令不生法生。亦不欲令已生法生。何等是",
    "X24n0449_003:0081c06": "不生法。善現答言。色是不生法。我不欲令生。受想行",
    "X24n0449_003:0081c07": "識是不生法。我不欲令生。乃至如來法是不生法。我",
    "X24n0449_003:0081c08": "不欲令生。何以故。以自性空故。何等是已生法。善現",
    "X24n0449_003:0081c09": "答言。色是已生法。我不欲令生。受想行識是已生法。",
    "X24n0449_003:0081c10": "我不欲令生。乃至如來法是已生法。我不欲令生。何",
    "X24n0449_003:0081c11": "以故。以自性空故。舍利子問善現言。仁今為欲令生",
    "X24n0449_003:0081c12": "生。為欲令不生生耶。善現答言。我不欲令生生。亦不",
    "X24n0449_003:0081c13": "欲令不生生。何以故。生與不生如是二法。俱非相應。",
    "X24n0449_003:0081c14": "非不相應。非有色。非無色。非有見。非無見。非有對。非",
    "X24n0449_003:0081c15": "無對。咸同一相。所謂無相。由此故說不欲令生生。亦",
    "X24n0449_003:0081c16": "不欲令不生生。舍利子言。於不生法起不生言。此不",
    "X24n0449_003:0081c17": "生言。亦不生不。善現答言。如是如是。所以者何。色不",
    "X24n0449_003:0081c18": "生。受想行識亦不生。乃至如來法亦不生。何以故。皆",
    "X24n0449_003:0081c19": "本性空故。由此緣故。於不生法起不生言。亦無生義。",
    "X24n0449_003:0081c20": "若所說法。若能說言。說者聽者。皆不生故。",
    "X24n0449_003:0081c21": "一切法本性空。依內。依外。依兩中間。不可得。",
    "X24n0449_003:0081c22": "卷七十五之十葉(淨道品)",
    "X24n0449_003:0081c23": "善現謂舍利子言。菩薩能行六波羅蜜時。應淨色。應",
    "X24n0449_003:0081c24": "淨受想行識。乃至應淨菩提道。舍利子言。云何淨菩",
    "X24n0449_003:0082a01": "提道。善現答言。六波羅蜜多。各有二種。一者世間。二",
    "X24n0449_003:0082a02": "者出世間。云何世間布施波羅蜜多。謂作是念。我施",
    "X24n0449_003:0082a03": "彼受。以有所得而為方便。我持此福。施諸有情。令得",
    "X24n0449_003:0082a04": "此世他世安樂。乃至證得無餘涅槃。彼著三輪而行",
    "X24n0449_003:0082a05": "布施。一者自想。二者他想。三者施想。由著此三輪而",
    "X24n0449_003:0082a06": "行施故。名世間布施波羅蜜多。以與世間同共行故。",
    "X24n0449_003:0082a07": "不超動出世間法故。云何出世間布施波羅蜜多。行",
    "X24n0449_003:0082a08": "布施時。三輪清淨。以大悲為上首。所修施福。普施有",
    "X24n0449_003:0082a09": "情。於諸有情都無所得。雖與一切有情同共迴向阿",
    "X24n0449_003:0082a10": "耨多羅三藐三菩提。而於其中不見少相。由都無所",
    "X24n0449_003:0082a11": "執而行施故。名出世間布施波羅蜜多。不與世間同",
    "X24n0449_003:0082a12": "共行故。能超動出世間法故。云何世間淨戒波羅蜜",
    "X24n0449_003:0082a13": "多。謂作是念。我為饒益一切有情。受持淨戒。以有得",
    "X24n0449_003:0082a14": "而為方便。我持此福。施諸有情。令得此世他世安樂。",
    "X24n0449_003:0082a15": "乃至證得無餘涅槃。彼著三輪而受持戒。一者自想。",
    "X24n0449_003:0082a16": "二者他想。三者戒想。由著此三輪受持戒故。名世間",
    "X24n0449_003:0082a17": "淨戒波羅蜜多。以與世間同共行故。不超動出世間",
    "X24n0449_003:0082a18": "法故。云何出世間。淨戒波羅蜜多。受持戒時。三輪清",
    "X24n0449_003:0082a19": "淨。以大悲為上首。所持戒福普施有情。於諸有情都",
    "X24n0449_003:0082a20": "無所得。雖與一切有情同共迴向菩提。而於其中不",
    "X24n0449_003:0082a21": "見少相。由都無所執而受持戒故。名出世間波羅蜜",
    "X24n0449_003:0082a22": "多。不與世間同共行故。能超動出世間法故。如是修",
    "X24n0449_003:0082a23": "行安忍。精進。靜慮。般若。六種波羅蜜多時。淨菩提道。",
    "X24n0449_003:0082a24": "無量無邊大功德聚。名為菩薩摩訶薩菩提道。如是",
    "X24n0449_003:0082b01": "功德。皆由般若波羅蜜多勢力所致。一切善法從此",
    "X24n0449_003:0082b02": "生故。依此住故。",
    "X24n0449_003:0082b03": "卷七十六",
    "X24n0449_003:0082b04": "舍利子。若菩薩聞說般若波羅蜜多。心無疑惑。亦不",
    "X24n0449_003:0082b05": "迷悶。當知是菩薩住如是住。不離作意。謂欲救護一",
    "X24n0449_003:0082b06": "切有情。當不捨離一切有情大悲作意。時舍利子謂",
    "X24n0449_003:0082b07": "善現言。一切有情。亦常不離此作意。是則菩薩摩訶",
    "X24n0449_003:0082b08": "薩。與一切有情。應無差別。善現讚舍利子言。誠如所",
    "X24n0449_003:0082b09": "說。能如取我所說義。所以者何。有情非有故。當知作",
    "X24n0449_003:0082b10": "意亦非有。有情無實故。當知作意亦無實。有情空故。",
    "X24n0449_003:0082b11": "當知作意亦空。有情遠離故。當知作意亦遠離。有情",
    "X24n0449_003:0082b12": "寂靜故。當知作意亦寂靜。有情無覺知故。當知作意",
    "X24n0449_003:0082b13": "亦無覺知。我乃至見者非有故。無覺知故。當知作意",
    "X24n0449_003:0082b14": "亦非有。亦無覺知。舍利子。色受想行識非有故。無覺",
    "X24n0449_003:0082b15": "知故。乃至無上菩提非有故。無覺知故。當知作意亦",
    "X24n0449_003:0082b16": "非有。亦無覺知。由此緣故。諸菩薩摩訶薩。住如是住。",
    "X24n0449_003:0082b17": "常應不捨大悲作意。爾時世尊讚善現言。菩薩欲學",
    "X24n0449_003:0082b18": "般若波羅蜜多者。皆應隨汝所說而學(淨道品竟)。",
    "X24n0449_003:0082b19": "卷七十七(天帝品)至卷八十一",
    "X24n0449_003:0082b20": "天帝釋白善現言。今此三千大千世界欲色諸天。一",
    "X24n0449_003:0082b21": "切來集。咸皆渴仰。欲聞大德宣說般若波羅蜜多。大",
    "X24n0449_003:0082b22": "德。何者是菩薩摩訶薩般若波羅蜜多。云何菩薩摩",
    "X24n0449_003:0082b23": "訶薩應住般若波羅蜜多。云何菩薩摩訶薩應學般",
    "X24n0449_003:0082b24": "若波羅蜜多。善現告帝釋言。憍尸迦。汝等諸天。未發",
    "X24n0449_003:0082c01": "阿耨多羅三藐三菩提心者。今皆應發。若入聲聞獨",
    "X24n0449_003:0082c02": "覺正性離生者。不能復發阿耨多羅三藐三菩提心。",
    "X24n0449_003:0082c03": "何以故。彼於生死流已作限隔故。設有能於無上正",
    "X24n0449_003:0082c04": "等發心趣者。我亦隨喜。所以者何。諸勝士夫。應更求",
    "X24n0449_003:0082c05": "上法。我於有情最妙善品不為礙故。憍尸迦。汝問何",
    "X24n0449_003:0082c06": "者是菩薩摩訶薩般若波羅蜜多者。憍尸迦。若菩薩",
    "X24n0449_003:0082c07": "摩訶薩。以應一切智智心。用無所得為方便。思惟色",
    "X24n0449_003:0082c08": "無常。思惟色苦。思惟色無我。思惟色不淨。思惟色空。",
    "X24n0449_003:0082c09": "思惟色無相。思惟色無願。思惟色寂靜。思惟色遠離。",
    "X24n0449_003:0082c10": "思惟色如病。思惟色如癰。思惟色如箭。思惟色如瘡。",
    "X24n0449_003:0082c11": "思惟色熱惱。思惟色逼切。思惟色敗壞。思惟色衰朽。",
    "X24n0449_003:0082c12": "思惟色變動。思惟色速滅。思惟色可畏。思惟色可厭。",
    "X24n0449_003:0082c13": "思惟色有災。思惟色有橫。思惟色有疫。思惟色有癘。",
    "X24n0449_003:0082c14": "思惟色不安隱。思惟色不可保信。思惟色無生無滅。",
    "X24n0449_003:0082c15": "思惟色無染無淨。思惟色無作無為。思惟受想行識",
    "X24n0449_003:0082c16": "無常。乃至思惟受想行識無作無為。是為菩薩摩訶",
    "X24n0449_003:0082c17": "薩般若波羅蜜多。乃至思惟無明。無作無為。行乃老",
    "X24n0449_003:0082c18": "死愁歎苦憂惱。無作無為。是為菩薩摩訶薩般若波",
    "X24n0449_003:0082c19": "羅蜜多(七十八卷之四葉止)若菩薩以應一切智智心。觀察內",
    "X24n0449_003:0082c20": "空。乃至無性自性空。無我我所。無相無願。寂靜遠離。",
    "X24n0449_003:0082c21": "無生無滅。無染無淨。無作無為。是為菩薩摩訶薩般",
    "X24n0449_003:0082c22": "若波羅蜜多。若菩薩以應一切智智心。用無所得為",
    "X24n0449_003:0082c23": "方便。行布施。淨戒。安忍。精進。靜慮。般若波羅蜜多。修",
    "X24n0449_003:0082c24": "四靜慮。修四無量。修四無色定。修八解脫。修八勝處。",
    "X24n0449_003:0083a01": "修九次第定。修十徧處。修四念住。修四正斷。修四神",
    "X24n0449_003:0083a02": "足。修五根。修五力。修七等覺支。修八聖道。修三解脫",
    "X24n0449_003:0083a03": "門。修四聖諦。修五眼。修六神通。修佛十力。修四無所",
    "X24n0449_003:0083a04": "畏。修四無礙解。修大慈大悲大喜大捨。修十八佛不",
    "X24n0449_003:0083a05": "共法。修無忘失法。修恒住捨性。修一切陀羅尼門一",
    "X24n0449_003:0083a06": "切三摩地門。修一切智道相智一切相智。是為菩薩",
    "X24n0449_003:0083a07": "摩訶薩般若波羅蜜多。復次憍尸迦。若菩薩修行般",
    "X24n0449_003:0083a08": "若波羅蜜多時。作如是觀。唯有諸法互相緣藉。滋潤",
    "X24n0449_003:0083a09": "增長。徧滿充溢。無我我所。復作是觀。迴向心不與菩",
    "X24n0449_003:0083a10": "提心合。菩提心不與迴向心合。迴向心。於菩提心中",
    "X24n0449_003:0083a11": "無所有不可。菩提心。於迴向心中無所有不可得。菩",
    "X24n0449_003:0083a12": "薩雖觀諸法。而於諸法都無所見。是為菩薩摩訶薩",
    "X24n0449_003:0083a13": "般若波羅蜜多。憍尸迦。菩薩迴向心則非心。菩提心",
    "X24n0449_003:0083a14": "亦非心。若非心則不可思議。不應非心迴向非心。亦",
    "X24n0449_003:0083a15": "不應非心迴向不可思議。不應不可思議迴向不可",
    "X24n0449_003:0083a16": "思議。亦不應不可思議迴向非心。何以故。非心即是",
    "X24n0449_003:0083a17": "不可思議。不可思議即是非心。如是二種。俱無所有。",
    "X24n0449_003:0083a18": "無所有中。無迴向故。若作是觀。是為菩薩摩訶薩般",
    "X24n0449_003:0083a19": "若波羅蜜多。",
    "X24n0449_003:0083a20": "次答云何菩薩摩訶薩。應住般若波羅蜜多者。憍尸",
    "X24n0449_003:0083a21": "迦。菩薩於般若波羅蜜多。如所應住。不應住相。憍尸",
    "X24n0449_003:0083a22": "迦。若色性空。若受想行識性空。若菩薩摩訶薩性空。",
    "X24n0449_003:0083a23": "如是一切。皆無二無二分。菩薩於般若波羅蜜多。應",
    "X24n0449_003:0083a24": "如是住。乃至若如來地性空。若菩薩摩訶薩性空。如",
    "X24n0449_003:0083b01": "是一切。皆無二無二分。菩薩於般若波羅蜜多。應如",
    "X24n0449_003:0083b02": "是住。天帝釋問善現言。云何行般若波羅蜜多時。所",
    "X24n0449_003:0083b03": "不應住。善現答言。行般若波羅蜜多時。不應住色。不",
    "X24n0449_003:0083b04": "應住受想行識。何以故。以有所得為方便故。不應住",
    "X24n0449_003:0083b05": "異生地。乃至不應住如來地。何以故。以有所得為方",
    "X24n0449_003:0083b06": "便故。復次憍尸迦。行般若波羅蜜多時。不應住此是",
    "X24n0449_003:0083b07": "色。不應住此是受想行識。何以故。以有所得為方便",
    "X24n0449_003:0083b08": "故。不應住此是異生地。乃至此是如來地。何以故。以",
    "X24n0449_003:0083b09": "有所得為方便故。復次憍尸迦。行般若波羅蜜多時。",
    "X24n0449_003:0083b10": "不應住色若常。若無常。不應住色若樂若苦。不應住",
    "X24n0449_003:0083b11": "色若我若無我。不應住色若淨若不淨。不應住色若",
    "X24n0449_003:0083b12": "寂靜若不寂靜。不應住色若遠離若不遠離。不應住",
    "X24n0449_003:0083b13": "色若空若不空。不應住色若有相若無相。不應住色",
    "X24n0449_003:0083b14": "若有願若無願。不應住受想行識若常若無常。乃至",
    "X24n0449_003:0083b15": "不應住受想行識若有願若無願。何以故。以無所得",
    "X24n0449_003:0083b16": "為方便故。不應住異生地。乃至如來地若常若無常。",
    "X24n0449_003:0083b17": "若有願若無願。何以故。以有所得為方便故。(七十九卷之五",
    "X24n0449_003:0083b18": "葉起八十卷之八葉止)復次憍尸迦。行般若波羅蜜多時。不應",
    "X24n0449_003:0083b19": "住住預流果是無為相。不應住一來不還阿羅漢果",
    "X24n0449_003:0083b20": "是無為相。不應住獨覺菩提是無為相。不應阿耨多",
    "X24n0449_003:0083b21": "羅三藐三菩提是無為相。何以故。以有所得為方便",
    "X24n0449_003:0083b22": "故。不應住預流是福田。不應住一來不還阿羅漢是",
    "X24n0449_003:0083b23": "福田。不應住獨覺是福田。不應住菩薩如來應正等",
    "X24n0449_003:0083b24": "覺是福田。何以故。以有所得為方便故。不應住初地",
    "X24n0449_003:0083c01": "殊勝事。不應住第二地乃至第十地殊勝事。何以故。",
    "X24n0449_003:0083c02": "以有所得為方便故。復次憍尸迦。行般若波羅蜜多",
    "X24n0449_003:0083c03": "時。不應住初發心已。便作是念。我當圓滿六波羅蜜",
    "X24n0449_003:0083c04": "多。乃至我當圓滿空解脫門。無相無願解脫門。不應",
    "X24n0449_003:0083c05": "住我修加行既圓滿已。當入菩薩正性離生。當住菩",
    "X24n0449_003:0083c06": "薩不退轉地。何以故。以有所得為方便故。不應住我",
    "X24n0449_003:0083c07": "當圓滿五神通已。當遊無量無數世界。供養承事諸",
    "X24n0449_003:0083c08": "佛世尊。聽聞正法。如理思惟。廣為有情宣說開示。不",
    "X24n0449_003:0083c09": "應住我當嚴淨如十方佛所居淨土。不應住我當成",
    "X24n0449_003:0083c10": "熟有情。令得無上正等菩提。或得涅槃。或人天樂。不",
    "X24n0449_003:0083c11": "應住我當往詣無量無數諸佛國土。供養讚歎諸佛",
    "X24n0449_003:0083c12": "世尊。不應住我當安立無量無數有情。令於無上菩",
    "X24n0449_003:0083c13": "提得不退轉。何以故。以有所得為方便故。不應住我",
    "X24n0449_003:0083c14": "當承成一切陀羅尼門。於無量無邊所作事業。總持",
    "X24n0449_003:0083c15": "自在。不應住我當成辦一切三摩地門。於無量無邊",
    "X24n0449_003:0083c16": "等持差別。遊戲自在。不應住我當成辦三十二相八",
    "X24n0449_003:0083c17": "十隨好所莊嚴身。令諸有情見者歡喜。觀無厭倦。何",
    "X24n0449_003:0083c18": "以故。以有所得為方便故。復次憍尸迦。行般若波羅",
    "X24n0449_003:0083c19": "蜜多時。不應住願我當得淨佛土中。無色名聲。無受",
    "X24n0449_003:0083c20": "想行識名聲。乃至不應住願我當得淨佛土中。無異",
    "X24n0449_003:0083c21": "生地。及法名聲。無種性地。乃至如來地及法名聲。何",
    "X24n0449_003:0083c22": "以故。以有得為方便故。所以者何。一切如來應正等",
    "X24n0449_003:0083c23": "覺。得阿耨多羅三藐三菩提時。一切法都無所有。名",
    "X24n0449_003:0083c24": "字音聲皆不可得。是為菩薩摩訶薩於般若波羅蜜",
    "X24n0449_003:0084a01": "多。如所應住不應住相。時舍利子作是念言。若一切",
    "X24n0449_003:0084a02": "法不應住者。云何應住般若波羅蜜多。善現知舍利",
    "X24n0449_003:0084a03": "子心之所念。即謂之曰。諸如來心。為何所住。舍利子",
    "X24n0449_003:0084a04": "言。諸佛之心。都無所住。所以者何。如來之心不住色。",
    "X24n0449_003:0084a05": "不住受想行識。以色蘊等不可得故。不住眼處。不住",
    "X24n0449_003:0084a06": "耳鼻舌身意處。以眼處等不可得故。不住色處。不住",
    "X24n0449_003:0084a07": "聲香味觸法處。以色處等不可得故。不住眼界。不住",
    "X24n0449_003:0084a08": "色界。眼識界。及眼觸。眼觸為緣所生諸受。乃至不住",
    "X24n0449_003:0084a09": "法界。意識界。及意觸。意觸為緣所生諸受。以意界等",
    "X24n0449_003:0084a10": "不可得故。不住地界。不住水火風空識界。以地界等",
    "X24n0449_003:0084a11": "不可得故。不住苦聖諦。不住集滅道聖諦。以苦聖諦",
    "X24n0449_003:0084a12": "等不可得故。不住無明。不住行。識。名色。六處。觸。受。愛。",
    "X24n0449_003:0084a13": "取。有。生。老死愁歎苦憂惱。以無明等不可得故。不住",
    "X24n0449_003:0084a14": "內空。乃至無性自性空。以內空等不可得故。不住真",
    "X24n0449_003:0084a15": "如。不住法界。法性。乃至不思議界。以真如等不可得",
    "X24n0449_003:0084a16": "故。不住布施乃至般若波羅蜜多。以布施等不可得",
    "X24n0449_003:0084a17": "故。不住四靜慮。四無量。四無色定。以四靜慮等不可",
    "X24n0449_003:0084a18": "得故。不住八解脫。八勝處。九次第定。十徧處。以八解",
    "X24n0449_003:0084a19": "脫等不可得故。不住四念住。四正斷。四神足。五根。五",
    "X24n0449_003:0084a20": "力。七等覺支。八聖道支。以四念住等不可得故。不住",
    "X24n0449_003:0084a21": "空解脫門。無相無願解脫門。以空解脫門等不可得",
    "X24n0449_003:0084a22": "故。不住五眼。六神通。以五眼等不可得故。不住佛十",
    "X24n0449_003:0084a23": "力。四無所畏。四無礙解。大慈大悲大喜大捨。十八佛",
    "X24n0449_003:0084a24": "不共法。以十力等不可得故。不住無忘失法。恒住捨",
    "X24n0449_003:0084b01": "性。以無忘失法等不可得故。不住一切陀羅尼門。三",
    "X24n0449_003:0084b02": "摩地門。以一切陀羅尼門等不可得故。不住一切智。",
    "X24n0449_003:0084b03": "不住道相智一切相智。以一切智等不可得故。不住",
    "X24n0449_003:0084b04": "聲聞乘。獨覺乘。無上乘。以聲聞乘等不可得故。不住",
    "X24n0449_003:0084b05": "預流向果。不住一來。不還。阿羅漢向果。以預流等不",
    "X24n0449_003:0084b06": "可得故。不住獨覺菩提。不住菩薩如來法。以獨覺等",
    "X24n0449_003:0084b07": "不可得故。不住極喜地及法。乃至法雲地及法。以極",
    "X24n0449_003:0084b08": "喜地等不可得故。不住異生地及法。乃至菩薩如來",
    "X24n0449_003:0084b09": "地及法。以異生地等不可得故。如是善現。如來之心。",
    "X24n0449_003:0084b10": "於一切法都無所住。亦非不住。",
    "X24n0449_003:0084b11": "時善現。謂舍利子言。如是菩薩雖住般若波羅蜜多。",
    "X24n0449_003:0084b12": "而同如來。於一切法都無所住。亦非不住。所以者何。",
    "X24n0449_003:0084b13": "菩薩雖住般若波羅蜜多。而於色非住非不住。以色",
    "X24n0449_003:0084b14": "蘊等無二相故。乃至菩薩雖住般若波羅蜜多。而於",
    "X24n0449_003:0084b15": "異生地及法。乃至菩薩地如來地及法。非住非不住。",
    "X24n0449_003:0084b16": "以異生地等無二相故。舍利子。菩薩於般若波羅蜜",
    "X24n0449_003:0084b17": "多。隨非住非不住。以無所得為方便。應如是學(天帝品竟)。",
    "X24n0449_003:0084b18": "卷八十一之七葉(諸天子品)",
    "X24n0449_003:0084b19": "爾時會中有諸天子。竊作是念。尊者善現。於此般若",
    "X24n0449_003:0084b20": "波羅蜜多。雖以種種言辭顯示。而我等竟不能解。善",
    "X24n0449_003:0084b21": "現知彼心之所念。便告之言。我曾於此不說一字。汝",
    "X24n0449_003:0084b22": "亦不聞。當何所解。何以故。甚深般若波羅蜜多。文字",
    "X24n0449_003:0084b23": "言說。皆遠離故。由此中說者。聽者。及能解者。皆不可",
    "X24n0449_003:0084b24": "得。一切如來應正等覺。所證無上正等菩提。其相甚",
    "X24n0449_003:0084c01": "深。亦復如是。天子。如佛化身化無量眾。俱來集會。復",
    "X24n0449_003:0084c02": "化作一能說法人。於此眾中。宣揚妙法。是中有實能",
    "X24n0449_003:0084c03": "說能聽能解者不。諸天子言。不也大德。善現告言。如",
    "X24n0449_003:0084c04": "是天子。一切法皆如化故。乃至一切法如夢如響如",
    "X24n0449_003:0084c05": "幻故。般若中說者。聽者。及能解者。都不可得。時諸天",
    "X24n0449_003:0084c06": "子復作是念。尊者善現。雖復種種方便顯說。而其意",
    "X24n0449_003:0084c07": "趣。甚深轉甚深。微細更微細。難可測度。善現知彼所",
    "X24n0449_003:0084c08": "念。便告之曰。天子當知。色非甚深。非微細。受想行識",
    "X24n0449_003:0084c09": "非甚深。非微細。何以故。色深細性不可得。受想行識",
    "X24n0449_003:0084c10": "深細性亦不可得故。乃至種性地法。如來地法。深細",
    "X24n0449_003:0084c11": "性亦不可得故。時諸天子復作是念。尊者善現所說",
    "X24n0449_003:0084c12": "法中。不施設一切法。何以故。一切法性等不可說故。",
    "X24n0449_003:0084c13": "亦不施設語言文字。何以故。文字語言性等不可說",
    "X24n0449_003:0084c14": "故。善現知諸所念法。便告之言。汝所念法。乃至無上",
    "X24n0449_003:0084c15": "正等菩提。文字語言皆所不及。故於般若波羅蜜多。",
    "X24n0449_003:0084c16": "無說無聽。亦無解者。汝等於諸法中。應隨所說修堅",
    "X24n0449_003:0084c17": "固忍。欲證預流。乃至無上正等菩提。要依此忍而得",
    "X24n0449_003:0084c18": "究竟。菩薩從初發心。乃至究竟。應住無說無聽無解",
    "X24n0449_003:0084c19": "甚深般若波羅蜜多。常勤修學。時諸天子心復念言。",
    "X24n0449_003:0084c20": "於今欲為何等有情。說何等法。善現知諸所念。便告",
    "X24n0449_003:0084c21": "之言。我今欲為如幻如化如夢有情。說如幻如化如",
    "X24n0449_003:0084c22": "夢之法。何以故。如是聽者。於所說中。無聞無解。無所",
    "X24n0449_003:0084c23": "證故。時諸天子即復問言。能說能聽。及所說法。皆如",
    "X24n0449_003:0084c24": "幻如化如夢事耶。善現答言。如是如是。如幻有情。為",
    "X24n0449_003:0085a01": "如幻者說如幻法。如化有情。為如化者說如化法。如",
    "X24n0449_003:0085a02": "夢有情。為如夢者說如夢法。天子我有情。如幻如化",
    "X24n0449_003:0085a03": "如夢所見。乃至見者。如幻如化如夢所見。何以故。以",
    "X24n0449_003:0085a04": "我等自性空故。色。如幻如化如夢所見。受想行識。如",
    "X24n0449_003:0085a05": "幻如化如夢所見。何以故。以色蘊等自性空故。乃至",
    "X24n0449_003:0085a06": "異生地法如幻如化如夢所見。乃至如來地法如幻",
    "X24n0449_003:0085a07": "如化如夢所見。何以故。以異生地法等自性空故。有",
    "X24n0449_003:0085a08": "為界如幻如化如夢所見。無為界如幻如化如夢所",
    "X24n0449_003:0085a09": "見。何以故。以有為界等自性空故。時諸天子問善現",
    "X24n0449_003:0085a10": "言。為但說我等。色等。乃至阿耨多羅三藐三菩提。如",
    "X24n0449_003:0085a11": "幻如化如夢所見。為亦說微妙寂靜。究竟涅槃。如幻",
    "X24n0449_003:0085a12": "如化如夢耶。善現言。設更有法勝涅槃者。我亦說為",
    "X24n0449_003:0085a13": "如幻如化如夢所見。所以者何。幻化夢事。與一切法",
    "X24n0449_003:0085a14": "乃至涅槃。皆悉無二無二分故(諸天子品竟)。",
    "X24n0449_003:0085a15": "卷八十二之四葉(受教品)　卷八十三　卷八十四",
    "X24n0449_003:0085a16": "爾時舍利子。大目連。執大藏。滿慈子。大迦多衍那。大",
    "X24n0449_003:0085a17": "迦葉波等。諸大聲聞。及無量百千菩薩。同時舉聲。問",
    "X24n0449_003:0085a18": "善現曰。如說般若波羅蜜多甚深難見。超尋思境。微",
    "X24n0449_003:0085a19": "妙寂靜。最勝第一。唯極聖者自內所證。世聰慧人所",
    "X24n0449_003:0085a20": "不能測。於如是法誰能信受。善現答言。有菩薩住不",
    "X24n0449_003:0085a21": "退轉地。於此甚深般若波羅蜜多能深信受。復有已",
    "X24n0449_003:0085a22": "見聖諦。及漏盡阿羅漢。為滿所願。於此亦能信受。復",
    "X24n0449_003:0085a23": "有善男子善女人等。已於過去無量百千佛所。親近",
    "X24n0449_003:0085a24": "供養。發弘誓願。殖眾善本。利根聰慧。諸善知識所攝",
    "X24n0449_003:0085b01": "受者。於此亦能信受。何以故。如是人等。終不以空不",
    "X24n0449_003:0085b02": "空分別色。亦不以色分別空不空。不以有相無相分",
    "X24n0449_003:0085b03": "別色。亦不以色分別有相無相。不以有願無願分別",
    "X24n0449_003:0085b04": "色。亦不以色分別有願無願。不以生不生分別色。亦",
    "X24n0449_003:0085b05": "不以色分別生不生。不以滅不滅分別色。亦不以色",
    "X24n0449_003:0085b06": "分別滅不滅。不以寂靜不寂靜分別色。亦不以色分",
    "X24n0449_003:0085b07": "別寂靜不寂靜。不以遠離不遠離分別色。亦不以色",
    "X24n0449_003:0085b08": "分別遠離不遠離。不以空不空。乃至遠離不遠離。分",
    "X24n0449_003:0085b09": "別受想行識。亦不以受想行識。分別空不空。乃至遠",
    "X24n0449_003:0085b10": "離不遠離。乃至不以空不空。遠離不遠離。分別有為",
    "X24n0449_003:0085b11": "界無為界。亦不以有為界無為界。分別空不空。遠離",
    "X24n0449_003:0085b12": "不遠離。如是甚深難見難覺般若波羅蜜多。其中實",
    "X24n0449_003:0085b13": "無能信受者。所以者何。此中無法可顯可示。由無有",
    "X24n0449_003:0085b14": "法可顯可示故。實信受者亦不可得(八十四卷之五葉止)。",
    "X24n0449_003:0085b15": "於此般若波羅蜜多甚深教中。廣說三乘法。廣說攝",
    "X24n0449_003:0085b16": "受從初發心乃至十地諸菩薩道。廣說攝受功德勝",
    "X24n0449_003:0085b17": "事。如是深教諸有所說。以無所得而為方便。舍利子",
    "X24n0449_003:0085b18": "問善現言。何因緣故於此般若三種廣說。善現言。由",
    "X24n0449_003:0085b19": "內空故。乃至無性自性空故。三種廣說。菩薩於此勤",
    "X24n0449_003:0085b20": "修行故。隨所生處。常受化生。乃至得一切世間最妙",
    "X24n0449_003:0085b21": "勝辯(受教品竟)。",
    "X24n0449_003:0085b22": "卷八十四之十四葉(散華品)",
    "X24n0449_003:0085b23": "爾時天帝釋。及諸天眾。各化種種微妙香華。奉散如",
    "X24n0449_003:0085b24": "來諸菩薩等。以佛神力。於虗空中。合成華臺。善現覩",
    "X24n0449_003:0085c01": "斯事已。作是念言。是華非草木水陸所生。應是諸天",
    "X24n0449_003:0085c02": "從心化出。天帝釋言。此華非草木水陸所生。亦不從",
    "X24n0449_003:0085c03": "心化出。但變現耳。善現言。此華不生。則非華也。非但",
    "X24n0449_003:0085c04": "是華不生。諸餘法亦爾。憍尸迦。色亦不生。不生則非",
    "X24n0449_003:0085c05": "色。受想行識亦不生。不生則非受想行識。乃至聲聞",
    "X24n0449_003:0085c06": "獨覺無上乘亦不生。不生則非聲聞獨覺無上乘。何",
    "X24n0449_003:0085c07": "以故。以不生法。離諸戲論。不可施設為色受想行識。",
    "X24n0449_003:0085c08": "乃至聲聞乘等故(散華品竟)。",
    "X24n0449_003:0085c09": "卷八十五(學般若品)至卷八十九",
    "X24n0449_003:0085c10": "時天帝釋心生是念。尊者善現智慧甚深。不壞假名",
    "X24n0449_003:0085c11": "而說法性。佛知其意。便印彼言。如憍尸迦心之所念。",
    "X24n0449_003:0085c12": "時天帝釋即白佛言。尊者善現。於何等法。不壞假名",
    "X24n0449_003:0085c13": "而說法性。佛告憍尸迦。色但假名。受想行識但假名。",
    "X24n0449_003:0085c14": "如是假名。不離法性。具壽善現。不壞如是色等假名。",
    "X24n0449_003:0085c15": "而說色等法性。所以者何。色等法性無壞無不壞。是",
    "X24n0449_003:0085c16": "故善現所說。亦無壞無不壞。乃至聲聞乘但假名。獨",
    "X24n0449_003:0085c17": "覺乘無上乘但假名。如是假名。不離法性。具壽善現",
    "X24n0449_003:0085c18": "不壞如是聲聞乘等假名。而說聲聞乘等法性。善現",
    "X24n0449_003:0085c19": "語帝釋言。憍尸迦。如是如是。如佛所說。諸所有法無",
    "X24n0449_003:0085c20": "非假名。菩薩知一切法但假名已。應學般若波羅蜜",
    "X24n0449_003:0085c21": "多。憍尸迦。如是學時。不於色學。不於受想行識學。何",
    "X24n0449_003:0085c22": "以故。不見色可於中學。不見受想行識可於中學故。",
    "X24n0449_003:0085c23": "乃至不於聲聞乘學。不於獨覺乘無上乘學。何以故。",
    "X24n0449_003:0085c24": "不見聲聞乘可於中學。不見獨覺乘無上乘可於中",
    "X24n0449_003:0086a01": "學故。時天帝釋問善現言。何緣不見色不見受想行",
    "X24n0449_003:0086a02": "識。乃至不見聲聞乘。獨覺乘。無上乘。善現答言。憍尸",
    "X24n0449_003:0086a03": "迦。色。色性空故。菩薩不見色。受想行識。受行識想性",
    "X24n0449_003:0086a04": "空故。菩薩不見受想行識。憍尸迦。不見色故。不於色",
    "X24n0449_003:0086a05": "學。不見受想行識故。不於受想行識學。何以故。不可",
    "X24n0449_003:0086a06": "色空。見色空。不可受想行識空。見受想行識空故。憍",
    "X24n0449_003:0086a07": "尸迦。不可色空於色空學。不可受想行識空於受想",
    "X24n0449_003:0086a08": "行識空學故。乃至不可聲聞乘空於聲聞乘空學。不",
    "X24n0449_003:0086a09": "可獨覺乘無上乘空。於獨覺乘無上乘空學故。憍尸",
    "X24n0449_003:0086a10": "迦。若菩薩不於空學。是菩薩為於空學。何以故。無二",
    "X24n0449_003:0086a11": "分故。憍尸迦。若菩薩不於色空學。不於受想行識空",
    "X24n0449_003:0086a12": "學。是菩薩為於色空學。為於受想行識空學。何以故。",
    "X24n0449_003:0086a13": "無二分故。乃至不於聲聞乘空學。不於獨覺乘無上",
    "X24n0449_003:0086a14": "乘空學。是菩薩為於聲聞乘空學。為於獨覺乘無上",
    "X24n0449_003:0086a15": "乘空學。何以故。無二分故。憍尸迦。若菩薩於色空學。",
    "X24n0449_003:0086a16": "無二分故。於受想行識空學。無二分故。乃至於聲聞",
    "X24n0449_003:0086a17": "乘空學。無二分故。於獨覺乘無上乘空學。無二分故。",
    "X24n0449_003:0086a18": "憍尸迦。若菩薩能於六種波羅蜜多學無二分故。是",
    "X24n0449_003:0086a19": "菩薩能學無量無數無邊不可思議清淨佛法。何以",
    "X24n0449_003:0086a20": "故。無二分故。乃至能於聲聞乘學。能於獨覺乘無上",
    "X24n0449_003:0086a21": "乘學無二分故。是菩薩能學無量無數無邊不可思",
    "X24n0449_003:0086a22": "議清淨佛法。何以故。無二分故。憍尸迦。若菩薩能學",
    "X24n0449_003:0086a23": "清淨佛法。是菩薩不為色增減故學。不為受想行識",
    "X24n0449_003:0086a24": "增減故學。何以故。以色蘊等無二分故。乃至若菩薩",
    "X24n0449_003:0086b01": "能學清淨佛法。是菩薩不為聲聞乘增減故學。不為",
    "X24n0449_003:0086b02": "獨覺乘無上乘增減故學。何以故。以聲聞乘等無二",
    "X24n0449_003:0086b03": "分故。憍尸迦。若菩薩不為色增減故學。不為受想行",
    "X24n0449_003:0086b04": "識增減故學。無二分故。是菩薩不為色攝受壞滅故",
    "X24n0449_003:0086b05": "學。不為受想行識攝受壞滅故學。何以故。以色蘊等",
    "X24n0449_003:0086b06": "無二分故。乃至不為聲聞乘攝受壞滅故學。不為獨",
    "X24n0449_003:0086b07": "覺乘無上乘攝受壞滅故學。何以故。以聲聞乘等無",
    "X24n0449_003:0086b08": "二分故。時舍利子問善現言。菩薩如是學時。不為色",
    "X24n0449_003:0086b09": "受想行識攝受壞滅故學。乃至不為聲聞乘獨覺乘",
    "X24n0449_003:0086b10": "無上乘攝受壞滅故學耶。善現言。如是如是。菩薩如",
    "X24n0449_003:0086b11": "是學時。不見有色是可攝受。及所壞滅。亦不見有能",
    "X24n0449_003:0086b12": "攝受色。及壞滅者。何以故。以色蘊等內外俱空。不可",
    "X24n0449_003:0086b13": "得故。舍利子。若菩薩於諸法。不見是可攝受。及可壞",
    "X24n0449_003:0086b14": "滅。亦不見有能攝受。及壞滅者。而學般若波羅蜜多。",
    "X24n0449_003:0086b15": "是菩薩能成辦一切智智。舍利子言。菩薩於一切法。",
    "X24n0449_003:0086b16": "不為攝受壞滅而方便學者。云何能成辦一切智智。",
    "X24n0449_003:0086b17": "善現答言。是菩薩行般若波羅蜜多時。不見色若生",
    "X24n0449_003:0086b18": "若滅。不見色若取若捨。不見色若染若淨。不見色若",
    "X24n0449_003:0086b19": "集若散。不見色若增若減。何以故。以色蘊性等空無",
    "X24n0449_003:0086b20": "所有。不可得故。如是學般若波羅蜜多。以無所學無",
    "X24n0449_003:0086b21": "所成辦為方便故。舍利子。是菩薩行般若波羅蜜多",
    "X24n0449_003:0086b22": "時。於一切法。不見若生若滅若取若捨若染若淨若",
    "X24n0449_003:0086b23": "集若散若增若減而學般若波羅蜜多。則能成辦一",
    "X24n0449_003:0086b24": "切智智。以無所學。無所成辦為方便故(學般若品竟)。",
    "X24n0449_003:0086c01": "卷八十九之十四葉(求般若品)　卷九十　卷九十一",
    "X24n0449_003:0086c02": "一切法無依處。是故如來非所依處。亦無所依。但為",
    "X24n0449_003:0086c03": "隨順世俗施設。說為依處。憍尸迦。非離無依處。如來",
    "X24n0449_003:0086c04": "可得。非離無依處真如。如來可得。非離無依處法性。",
    "X24n0449_003:0086c05": "如來可得。非離無依處如來。真如可得。非離無依處",
    "X24n0449_003:0086c06": "如來。法性可得。非離無依處真如。如來真如可得。非",
    "X24n0449_003:0086c07": "離無依處法性。如來法性可得。憍尸迦。非無依處中。",
    "X24n0449_003:0086c08": "如來可得。非如來中。無依處可得。非無依處真如中。",
    "X24n0449_003:0086c09": "如來可得。非如來中。無依處真如可得。非無依處法",
    "X24n0449_003:0086c10": "性中。如來可得。非如來中。無依處法性可得。非無依",
    "X24n0449_003:0086c11": "處中。如來真如可得。非如來真如中。無依處可得。非",
    "X24n0449_003:0086c12": "無依處中如來法性可得。非如來法性中。無依處可",
    "X24n0449_003:0086c13": "得。非無依處真如中。如來真如可得。非如來真如中。",
    "X24n0449_003:0086c14": "無依處真如可得。非無依處法性中。如來法性可得。",
    "X24n0449_003:0086c15": "非如來法性中。無依處法性可得。憍尸迦。非離色。如",
    "X24n0449_003:0086c16": "來可得。非離受想行識。如來可得。非離色真如。如來",
    "X24n0449_003:0086c17": "可得。非離受想行識真如。如來可得。非離色法性。如",
    "X24n0449_003:0086c18": "來可得。非離受想行識法性。如來可得。非離色如來。",
    "X24n0449_003:0086c19": "真如可得。非離受想行識如來。真如可得。非離色。如",
    "X24n0449_003:0086c20": "來法性可得。非離受想行識。如來法性可得。非離色",
    "X24n0449_003:0086c21": "真如。如來真如可得。非離受想行識真如。如來真如",
    "X24n0449_003:0086c22": "可得。非離色法性。如來法性可得。非離受想行識法",
    "X24n0449_003:0086c23": "性。如來法性可得。憍尸迦。非色中如來可得。非如來",
    "X24n0449_003:0086c24": "中色可得。非受想行識中如來可得。非如來中受想",
    "X24n0449_003:0087a01": "行識可得。非色真如中如來可得。非如來中色真如",
    "X24n0449_003:0087a02": "可得。非受想行識真如中。如來可得。非如來中。受想",
    "X24n0449_003:0087a03": "行識真如可得。非色法性中。如來可得。非如來中。色",
    "X24n0449_003:0087a04": "法性可得。非受想行識法性中。如來可得。非如來中。",
    "X24n0449_003:0087a05": "受想行識法性可得。非色中。如來真如可得。非如來",
    "X24n0449_003:0087a06": "真如中。色可得。非受想行識中。如來真如可得。非如",
    "X24n0449_003:0087a07": "來真如中。受想行識可得。非色中。如來法性可得。非",
    "X24n0449_003:0087a08": "如來法性中。色可得。非受想行識中。如來法性可得。",
    "X24n0449_003:0087a09": "非如來法性中。受想行識可得。非色真如中。如來真",
    "X24n0449_003:0087a10": "如可得。非如來真如中。色真如可得。非受想行識真",
    "X24n0449_003:0087a11": "如中。如來真如可得。非如來真如中。受想行識真如",
    "X24n0449_003:0087a12": "可得。非色法性中。如來法性可得。非如來法性中。色",
    "X24n0449_003:0087a13": "法性可得。非受想行識法性中。如來法性可得。非如",
    "X24n0449_003:0087a14": "來法性中。受想行識法性可得。乃至非聲聞乘法性",
    "X24n0449_003:0087a15": "中。如來法性可得。非如來法性中聲聞乘法性可得。",
    "X24n0449_003:0087a16": "非獨覺乘無上乘法性中。如來法性可得。非如來法",
    "X24n0449_003:0087a17": "性中。獨覺乘無上乘法性可得。",
    "X24n0449_003:0087a18": "卷九十二　卷九十三",
    "X24n0449_003:0087a19": "憍尸迦。如來於色非相應。非不相應。於受想行識非",
    "X24n0449_003:0087a20": "相應。非不相應。如來於色真如非相應非不相應。於",
    "X24n0449_003:0087a21": "受想行識真如亦非相應非不相應。如來於色法性",
    "X24n0449_003:0087a22": "非相應非不相應。於受想行識法性亦非相應非不",
    "X24n0449_003:0087a23": "相應。如來真如於色非相應非不相應。於受想行識",
    "X24n0449_003:0087a24": "亦非相應非不相應。如來真如於色真如非相應非",
    "X24n0449_003:0087b01": "不相應。於受想行識真如亦非相應非不相應。如來",
    "X24n0449_003:0087b02": "法性於色非相應非不相應。於受想行識非相應非",
    "X24n0449_003:0087b03": "不相應。如來法性於色法性非相應非不相應。於受",
    "X24n0449_003:0087b04": "想行識法性非相應非不相應。憍尸迦。如來於離色",
    "X24n0449_003:0087b05": "非相應非不相應。於離受想行識亦非相應非不相",
    "X24n0449_003:0087b06": "應。如來於離色真如非相應非不相應。於離受想行",
    "X24n0449_003:0087b07": "識真如亦非相應非不相應。如來於離色法性非相",
    "X24n0449_003:0087b08": "應非不相應。於離受想行識法性亦非相應非不相",
    "X24n0449_003:0087b09": "應。如來真如於離色非相應非不相應。於離受想行",
    "X24n0449_003:0087b10": "識亦非相應非不相應。如來真如於離色真如非相",
    "X24n0449_003:0087b11": "應非不相應。於離受想行識真如亦非相應非不相",
    "X24n0449_003:0087b12": "應。如來法性於離色非相應非不相應。於離受想行",
    "X24n0449_003:0087b13": "識亦非相應非不相應。如來法性於離色法性非相",
    "X24n0449_003:0087b14": "應非不相應。於離受想行識法性亦非相應非不相",
    "X24n0449_003:0087b15": "應。乃至如來法性。於離聲聞乘法性。非相應非不相",
    "X24n0449_003:0087b16": "應。於離獨覺乘無上乘法性。亦非相應非不相應。憍",
    "X24n0449_003:0087b17": "尸迦。彼尊者舍利子所說。是於一切法。非離非即。非",
    "X24n0449_003:0087b18": "相應非不相應。如來之神力。如來為依處。以無依處",
    "X24n0449_003:0087b19": "為依處故。",
    "X24n0449_003:0087b20": "卷九十四至卷九十八",
    "X24n0449_003:0087b21": "善現復告天帝釋言。憍尸迦。汝先所問菩薩摩訶薩",
    "X24n0449_003:0087b22": "所行般若波羅蜜多。當於何求者。憍尸迦。所行般若",
    "X24n0449_003:0087b23": "波羅蜜多。不應於色求。不應於受想行識求。不應離",
    "X24n0449_003:0087b24": "色求。不應離受想行識求。所以者何。若色。若受想行",
    "X24n0449_003:0087c01": "識。若離色。若離受想行識。若菩薩摩訶薩。若般若波",
    "X24n0449_003:0087c02": "羅蜜多。若求。如是一切。皆非相應非不相應。非有色",
    "X24n0449_003:0087c03": "非無色。非有見非無見。非有對非無對。咸同一相。所",
    "X24n0449_003:0087c04": "謂無相。何以故。菩薩所行般若波羅蜜多。非色非受",
    "X24n0449_003:0087c05": "想行識。非離色非離受想行識。如是一切。皆無所有。",
    "X24n0449_003:0087c06": "性不可得。乃至不應於聲聞乘求。不應於獨覺乘無",
    "X24n0449_003:0087c07": "上乘求。不應離聲聞乘求。不應離獨覺乘無上乘求。",
    "X24n0449_003:0087c08": "(至九十五卷之六葉止)。",
    "X24n0449_003:0087c09": "復次憍尸迦。所行般若波羅蜜多。不應於色真如求。",
    "X24n0449_003:0087c10": "不應於受想行識真如求。不應離色真如求。不應離",
    "X24n0449_003:0087c11": "受想行識真如求。乃至不應於聲聞乘真如求。不應",
    "X24n0449_003:0087c12": "於獨覺乘無上來真如求。不應離聲聞乘真如求。不",
    "X24n0449_003:0087c13": "應離獨覺乘無上乘真如求。",
    "X24n0449_003:0087c14": "復次憍尸迦。所行般若波羅蜜多。不應於色法性求。",
    "X24n0449_003:0087c15": "不應於受想行識法性求。不應離色法性求。不應離",
    "X24n0449_003:0087c16": "受想行識法性求。乃至不應於聲聞乘法性求。不應",
    "X24n0449_003:0087c17": "於受想行識法性求。不應離聲聞乘法性求。不應離",
    "X24n0449_003:0087c18": "受想行識法性求(至九十八卷之四葉)(求般若品竟)。",
    "X24n0449_003:0087c19": "卷九十八之四葉(歎眾德品)　卷九十九",
    "X24n0449_003:0087c20": "時天帝釋白善現言。菩薩所行般若波羅蜜多。是大",
    "X24n0449_003:0087c21": "波羅蜜多。是無量波羅蜜多。是無邊波羅蜜多。諸預",
    "X24n0449_003:0087c22": "流者於此中學。得預流果。乃至諸菩薩於此中學。能",
    "X24n0449_003:0087c23": "成熟有情。嚴淨佛土。證得無上正等菩提。善現告言。",
    "X24n0449_003:0087c24": "如是如是。如汝所說。若過去。若現在。若未來。諸預流",
    "X24n0449_003:0088a01": "者於此中學得預流果。乃至諸菩薩於此中學。能成",
    "X24n0449_003:0088a02": "熟有情嚴淨佛土。證得無上正等菩提。憍尸迦。色大",
    "X24n0449_003:0088a03": "故。菩薩所行般若波羅蜜多亦大。受想行識大故。菩",
    "X24n0449_003:0088a04": "薩所行般若波羅蜜多亦大。所以者何。以色蘊等前",
    "X24n0449_003:0088a05": "後中際皆不可得。故說為大。由彼大故。菩薩所行般",
    "X24n0449_003:0088a06": "若波羅蜜多亦說為大。乃至聲聞乘大故。菩薩所行",
    "X24n0449_003:0088a07": "般若波羅蜜多亦大。獨覺乘無上乘大故。菩薩所行",
    "X24n0449_003:0088a08": "般若波羅蜜多亦大。憍尸迦。色無量故。菩薩所行般",
    "X24n0449_003:0088a09": "若波羅蜜多亦無量。受想行識無量故。菩薩所行般",
    "X24n0449_003:0088a10": "若波羅蜜多亦無量。所以者何。以色蘊等量皆不可",
    "X24n0449_003:0088a11": "得。故說無量。譬如虗空。量不可得。色蘊等亦如是。量",
    "X24n0449_003:0088a12": "不可得。乃至聲聞乘等無量。菩薩所行般若波羅蜜",
    "X24n0449_003:0088a13": "多亦無量。憍尸迦。色無邊故。菩薩所行般若波羅蜜",
    "X24n0449_003:0088a14": "多亦無邊。受想行識無邊故。菩薩所行般若波羅蜜",
    "X24n0449_003:0088a15": "多亦無邊。所以者何。以色蘊等若中若邊皆不可得。",
    "X24n0449_003:0088a16": "故說無邊。彼無邊故。菩薩所行般若波羅蜜多亦說",
    "X24n0449_003:0088a17": "無邊。乃至聲聞乘等無邊。菩薩所行般若波羅蜜多",
    "X24n0449_003:0088a18": "亦無邊。復次憍尸迦。一切智智所緣無邊故。菩薩所",
    "X24n0449_003:0088a19": "行般若波羅蜜多亦無邊。法界所緣無邊故。菩薩所",
    "X24n0449_003:0088a20": "行般若波羅蜜多亦無邊。真如所緣無邊故。菩薩所",
    "X24n0449_003:0088a21": "行般若波羅蜜多亦無邊。有情無邊故。菩薩所行般",
    "X24n0449_003:0088a22": "若波羅蜜多亦無邊。憍尸迦。所言有情者。是何法增",
    "X24n0449_003:0088a23": "語。天帝釋言。有情者。非法增語。亦非非法增語。但是",
    "X24n0449_003:0088a24": "假立客名所攝。無事名所攝。無緣名所攝。善現復言。",
    "X24n0449_003:0088b01": "如來說諸有情名字。此中頗有有情有生有滅不。天",
    "X24n0449_003:0088b02": "帝釋言。不也大德。何以故。以諸有情本性淨故。彼從",
    "X24n0449_003:0088b03": "本來無所有故(歎眾德品竟)。",
    "X24n0449_003:0088b04": "卷九十九之十二葉(攝受品)",
    "X24n0449_003:0088b05": "爾時會中天帝釋等。欲界色界諸天。及伊舍那神仙。",
    "X24n0449_003:0088b06": "天女。同時三返。高聲唱言。尊者善現。善為我等分別",
    "X24n0449_003:0088b07": "開示微妙正法。所謂般若波羅蜜多。如是甚深。教中",
    "X24n0449_003:0088b08": "無法可得。謂此中無色可得。無受想行識可得。乃至",
    "X24n0449_003:0088b09": "無聲聞乘可得。無獨覺乘無上乘可得。雖無如是諸",
    "X24n0449_003:0088b10": "法可得。而有施設三乘之教。所謂聲聞乘。獨覺乘。無",
    "X24n0449_003:0088b11": "上乘教。爾時佛告諸天仙等。當知非即布施波羅蜜",
    "X24n0449_003:0088b12": "多如來可得。非離布施波羅蜜多如來可得。乃至非",
    "X24n0449_003:0088b13": "即聲聞乘等如來可得。非離聲聞乘等如來可得。若",
    "X24n0449_003:0088b14": "菩薩以無所得為方便。於一切法。應勤修學。於般若",
    "X24n0449_003:0088b15": "波羅蜜多。能正修行。常不遠離。汝等於彼菩薩。應當",
    "X24n0449_003:0088b16": "敬事。猶如如來。天仙等白佛言。如是般若波羅蜜多。",
    "X24n0449_003:0088b17": "甚為希有。令諸菩薩眾速能攝取一切智智。以無所",
    "X24n0449_003:0088b18": "得為方便故。所謂於色不取不捨為方便故。於受想",
    "X24n0449_003:0088b19": "行識不取不捨為方便故。乃至於聲聞乘不取不捨",
    "X24n0449_003:0088b20": "為方便故。於獨覺乘無上乘不取不捨為方便故。",
    "X24n0449_003:0088b21": "卷一百　卷一百一　卷一百二　卷一百三",
    "X24n0449_003:0088b22": "爾時世尊照諸四眾。同為明證。於是顧命天帝釋言。",
    "X24n0449_003:0088b23": "憍尸迦。若不離一切智智心以無所得而為方便。於",
    "X24n0449_003:0088b24": "此般若波羅蜜多。受持讀誦。精勤修習。如理思惟。演",
    "X24n0449_003:0088c01": "說流布。當知諸惡魔王。無能得便。為惱害者。何以故。",
    "X24n0449_003:0088c02": "善住色空無相無願。善住受想行識空無相無願。不",
    "X24n0449_003:0088c03": "可以空而得空便。不可無相無願得無相無願便。何",
    "X24n0449_003:0088c04": "以故。以色蘊等自性皆空。能惱。所惱。及惱害事。不可",
    "X24n0449_003:0088c05": "得故。爾時諸天等俱白佛言。於此般若波羅蜜多。受",
    "X24n0449_003:0088c06": "持讀誦。思惟解脫。廣令流布。即是菩薩摩訶薩故。由",
    "X24n0449_003:0088c07": "是菩薩摩訶薩。令諸有情永斷地獄傍生鬼界阿素",
    "X24n0449_003:0088c08": "洛等諸險惡趣。令諸天人永離一切災橫疾疫貧窮",
    "X24n0449_003:0088c09": "饑渴寒熱等苦。由是菩薩摩訶薩故。世間便有十善",
    "X24n0449_003:0088c10": "業道。乃至佛寶。法寶。僧寶。我等常應守護。不令一切",
    "X24n0449_003:0088c11": "災橫侵惱。爾時世尊告言。如是如是。如汝所說。憍尸",
    "X24n0449_003:0088c12": "迦。假使徧滿十方世界聲聞獨覺。間無空隙。有善男",
    "X24n0449_003:0088c13": "子善女人等。於彼福田。以無量種供養。盡其形壽。若",
    "X24n0449_003:0088c14": "復有人。經須臾頃。供養一初發心不離六波羅蜜多",
    "X24n0449_003:0088c15": "菩薩摩訶薩。以前功德。比此福聚。百分不及一。乃至",
    "X24n0449_003:0088c16": "鄔波尼煞曇分亦不及一。何以故。不由聲聞及獨覺",
    "X24n0449_003:0088c17": "故。有菩薩及諸如來出現世間。但由菩薩故。有聲聞",
    "X24n0449_003:0088c18": "獨覺及諸如來出現世間。是故汝等常應守護供養",
    "X24n0449_003:0088c19": "此菩薩摩訶薩。勿令一切災橫侵惱。時天帝釋白佛",
    "X24n0449_003:0088c20": "言。般若波羅蜜多。甚為希有。若有攝受般若波羅蜜",
    "X24n0449_003:0088c21": "多。則為攝受世出世間一切善法。佛言。如是如是。憍",
    "X24n0449_003:0088c22": "尸迦。般若波羅蜜多。現法後法功德勝利。汝應諦聽。",
    "X24n0449_003:0088c23": "是菩薩以應一切智智心。用無所得為方便。長夜修",
    "X24n0449_003:0088c24": "行六種波羅蜜多。以大悲願而為上首。若諸有情為",
    "X24n0449_003:0089a01": "慳貪故長夜鬬諍。是菩薩於內外法一切悉捨。方便",
    "X24n0449_003:0089a02": "令彼安住布施波羅蜜多。若諸有情長夜破戒。是菩",
    "X24n0449_003:0089a03": "薩於內外法一切悉捨。方便令彼安住淨戒波羅蜜",
    "X24n0449_003:0089a04": "多。若諸有情長夜忿恚。是菩薩於內外法一切悉捨。",
    "X24n0449_003:0089a05": "方便令彼安住安忍波羅蜜多。若諸有情長夜懈怠。",
    "X24n0449_003:0089a06": "是菩薩於內外法一切悉捨。方便令彼安住精進波",
    "X24n0449_003:0089a07": "羅蜜多。若諸有情長夜心亂。是菩薩於內外法一切",
    "X24n0449_003:0089a08": "悉捨。方便令彼安住靜慮波羅蜜多。若諸有情長夜",
    "X24n0449_003:0089a09": "愚癡。是菩薩於內外法一切悉捨。方便令彼安住般",
    "X24n0449_003:0089a10": "若波羅蜜多。若諸有情流轉生死。長夜恒為貪瞋癡",
    "X24n0449_003:0089a11": "等隨眠纏垢之所擾亂。是菩薩能以種種善巧方便。",
    "X24n0449_003:0089a12": "令彼斷滅。永離生死。或安立彼令住內空。乃至無性",
    "X24n0449_003:0089a13": "自性空。或安立彼令住真如。法界。乃至不思議界。或",
    "X24n0449_003:0089a14": "安立彼令住四聖諦。或安立彼令住四靜慮。四無量。",
    "X24n0449_003:0089a15": "四無色定。或安立彼令住八解脫。八勝處。九次第定。",
    "X24n0449_003:0089a16": "十徧處。或安立彼令住四念住。四正斷。四神足。五根。",
    "X24n0449_003:0089a17": "五力。七等覺支。八聖道支。或安立彼令住空。無相。無",
    "X24n0449_003:0089a18": "願解脫門。或安立彼令住五眼。六神通。或安立彼令",
    "X24n0449_003:0089a19": "住佛十力。四無所畏。四無礙解。大慈大悲大喜大捨。",
    "X24n0449_003:0089a20": "十八佛不共法。或安立彼令住無忘失法。恒住捨性。",
    "X24n0449_003:0089a21": "或安立彼令住一切智。道相智。一切相智。或安立彼",
    "X24n0449_003:0089a22": "令住一切陀羅尼門。一切三摩地門。或安立彼令住",
    "X24n0449_003:0089a23": "預流果。一來果。不還果。阿羅漢果。或安立彼令住獨",
    "X24n0449_003:0089a24": "覺菩提。或安立彼令住菩薩十地。或安立彼令住無",
    "X24n0449_003:0089b01": "上正等菩提。或安立彼令住世間。出世間。一切善法。",
    "X24n0449_003:0089b02": "如是名為般若波羅蜜多所獲現法功德勝利。憍尸",
    "X24n0449_003:0089b03": "迦。是菩薩由於般若波羅蜜多。受持讀誦。修學思惟。",
    "X24n0449_003:0089b04": "書寫解說。廣令流布。於當來世速證無上正等菩提。",
    "X24n0449_003:0089b05": "轉妙法輪度無量眾。隨本所願。安立有情。如是名為",
    "X24n0449_003:0089b06": "般若波羅蜜多所獲後法功德勝利。復次憍尸迦。般",
    "X24n0449_003:0089b07": "若波羅蜜多。能減惡法。增長眾善。如是般若波羅蜜",
    "X24n0449_003:0089b08": "多。能滅貪欲瞋恚愚癡。增彼對治。能滅無名。行。識。名",
    "X24n0449_003:0089b09": "色。六處。觸。受。愛。取。有。生。老死愁歎苦憂惱。純大苦蘊。",
    "X24n0449_003:0089b10": "增彼對治。能滅一切隨眠纏垢結縛。增彼對治。能滅",
    "X24n0449_003:0089b11": "我見。有情見。乃至知者見。見者見。增彼對治。能滅一",
    "X24n0449_003:0089b12": "切常見。斷見。有見。無見。乃至種種諸惡見趣。增彼對",
    "X24n0449_003:0089b13": "治。能滅所有慳貪。破戒。忿恚。懈怠。散亂。愚癡。增彼對",
    "X24n0449_003:0089b14": "治。能滅所有常想。樂想。我想。淨想。增彼對治。能滅一",
    "X24n0449_003:0089b15": "切貪行。瞋行。癡行。慢行。疑見行等。增彼對治。能滅色",
    "X24n0449_003:0089b16": "取。受想行識取。增彼對治。能滅眼處取。耳鼻舌身意",
    "X24n0449_003:0089b17": "處取。增彼對治。能滅色處取。聲香味觸法處取。增彼",
    "X24n0449_003:0089b18": "對治。乃至能滅聲聞乘取。獨覺乘無上乘取。增彼對",
    "X24n0449_003:0089b19": "治。乃至能滅般涅槃取。增彼對治。能滅一切魔所住",
    "X24n0449_003:0089b20": "法。及能生長一切善事。是故般若波羅蜜多。有無數",
    "X24n0449_003:0089b21": "量大威神力。復次憍尸迦。如是菩薩。令惡法滅。善法",
    "X24n0449_003:0089b22": "增長。所謂增長布施。乃至般若波羅蜜多。令無損減。",
    "X24n0449_003:0089b23": "何以故。以無所得為方便故。乃至增長一切陀羅尼",
    "X24n0449_003:0089b24": "門。一切三摩地門。令無損減。何以故。以無所得為方",
    "X24n0449_003:0089c01": "便故。憍尸迦。是菩薩自修行一切法。教他修行一切",
    "X24n0449_003:0089c02": "法。讚說一切法。歡喜讚歎行一切法者。憍尸迦。是菩",
    "X24n0449_003:0089c03": "薩行六波羅蜜多時。以無所得為方便。與一切有情。",
    "X24n0449_003:0089c04": "同共迴向阿耨多羅三藐三菩提。常作是念。我若不",
    "X24n0449_003:0089c05": "行布施。當生貧賤家。尚無勢力。何由成熟有情嚴淨",
    "X24n0449_003:0089c06": "佛土。況當能得一切智智。我若不護淨戒。當生諸惡",
    "X24n0449_003:0089c07": "趣。尚不能得下賤人身。何由成熟有情嚴淨佛土。況",
    "X24n0449_003:0089c08": "當能得一切智智。我若不修安忍。當生諸根殘缺。容",
    "X24n0449_003:0089c09": "貌醜陋。不具菩薩圓滿色身。則不能成熟有情。嚴淨",
    "X24n0449_003:0089c10": "佛土。況當能得一切智智。我若懈怠。不起精進。尚不",
    "X24n0449_003:0089c11": "能獲菩薩勝道。何由成熟有情嚴淨佛土。況當能得",
    "X24n0449_003:0089c12": "一切智智。我若心亂。不入靜慮。尚不能起菩薩勝定。",
    "X24n0449_003:0089c13": "何由成熟有情。嚴淨佛土。況當能得一切智智。我若",
    "X24n0449_003:0089c14": "無智。不學般若。尚不能得諸巧便慧。超二乘地。何由",
    "X24n0449_003:0089c15": "成熟有情。嚴淨佛土。況當能得一切智智。是菩薩學",
    "X24n0449_003:0089c16": "六波羅蜜多。常作是念。我不應隨慳貪勢力。若隨彼",
    "X24n0449_003:0089c17": "力。則我布施不得圓滿。終不能成一切智智。我不應",
    "X24n0449_003:0089c18": "隨破戒勢力。若隨彼力。則我淨戒不得圓滿。終不能",
    "X24n0449_003:0089c19": "成一切智智。我不應隨忿恚勢力。若隨彼力。則我安",
    "X24n0449_003:0089c20": "忍不應圓滿。終不能成一切智智。我不應隨懈怠勢",
    "X24n0449_003:0089c21": "力。若隨彼力。則我精進不得圓滿。終不能成一切智",
    "X24n0449_003:0089c22": "智。我不應隨心亂勢力。若隨彼力。則我靜慮不得圓",
    "X24n0449_003:0089c23": "滿。終不能成一切智智。我不應隨無智勢力。若隨彼",
    "X24n0449_003:0089c24": "力。則我般若不得圓滿。終不能成一切智智。是菩薩",
    "X24n0449_003:0090a01": "不離一切智智心。以無所得為方便。於此般若波羅",
    "X24n0449_003:0090a02": "蜜多。獲得如是現法後法功德勝利。爾時天帝釋白",
    "X24n0449_003:0090a03": "佛言。如是般若波羅蜜多。調伏菩薩令不高心。而能",
    "X24n0449_003:0090a04": "迴向一切智智。世尊。菩薩依世間心修諸善法。無方",
    "X24n0449_003:0090a05": "便善巧故。我我所執。擾亂心故。雖修般若波羅蜜多",
    "X24n0449_003:0090a06": "而未得故。不能如實調伏高心。亦不如實迴向一切",
    "X24n0449_003:0090a07": "智智。若菩薩依出世間般若波羅蜜多修善法故。能",
    "X24n0449_003:0090a08": "如實調伏高心。亦能如實迴向一切智智。佛告天帝",
    "X24n0449_003:0090a09": "釋言。如是般若波羅蜜多。是一切呪王。最上最妙。無",
    "X24n0449_003:0090a10": "能及者。具大威力。能伏一切。修學如是呪王。不能自",
    "X24n0449_003:0090a11": "害。不為害他。不為俱害。所以者何。學此般若波羅蜜",
    "X24n0449_003:0090a12": "多。了自他俱皆不可得。不得我有情乃至知者見者。",
    "X24n0449_003:0090a13": "不得色受想行識。乃至不得聲聞乘獨覺乘無上乘。",
    "X24n0449_003:0090a14": "憍尸迦。學此大呪王時。於我及法。雖無所得。而證無",
    "X24n0449_003:0090a15": "上正等菩提。何以故。過去未來現在諸佛。於此大神",
    "X24n0449_003:0090a16": "呪王。精勤修學。證得無上正等菩提。得菩提已。施諸",
    "X24n0449_003:0090a17": "有情無恐無怖。身心安樂。安立有情。令住人天尊貴",
    "X24n0449_003:0090a18": "妙行。令住三乘安樂妙行。令證預流果。乃至無上正",
    "X24n0449_003:0090a19": "等菩提。如是勝事。皆由般若波羅蜜多威神之力(攝受",
    "X24n0449_003:0090a20": "品竟)。",
    "X24n0449_003:0090a22": "般若綱要卷三"
}