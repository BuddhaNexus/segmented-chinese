{
    "T16n0659_005:0265c21": "大乘寶雲經卷第五",
    "T16n0659_005:0265c23": "梁扶南三藏曼陀羅仙共僧伽婆羅譯",
    "T16n0659_005:0265c24": "5 安樂行品(五)安樂行品第五",
    "T16n0659_005:0265c25": "爾時，世尊復告降伏一切障礙菩薩摩訶薩",
    "T16n0659_005:0265c26": "言：「善男子！菩薩摩訶薩修行十法，在在處處",
    "T16n0659_005:0265c27": "心恒寂靜而安樂住。何等為十？所謂善修憶",
    "T16n0659_005:0265c28": "念觀察於身及受、心、法，善修憶念觀察境界、",
    "T16n0659_005:0265c29": "阿蘭若處，於諸聚落國城都邑、於諸利養恭",
    "T16n0659_005:0266a01": "敬名聞、於諸如來所制禁戒、於皮肉心一切",
    "T16n0659_005:0266a02": "煩惱上、中、下品，善修憶念而觀察之。「善男子！",
    "T16n0659_005:0266a03": "云何菩薩觀察於身而安樂住？菩薩摩訶薩",
    "T16n0659_005:0266a04": "以智慧故觀察是身，從足至頂唯見是身三",
    "T16n0659_005:0266a05": "十六物假合成人，念念生滅、無常敗壞、筋脈",
    "T16n0659_005:0266a06": "連持、不淨充滿、無可樂者，如是觀察即生厭",
    "T16n0659_005:0266a07": "離。以厭離故，身染、身貪、身見、身著悉不復生。",
    "T16n0659_005:0266a08": "以是因緣，凡諸不善與身相應皆得遠離、有",
    "T16n0659_005:0266a09": "諸善法與身相應悉皆增長。「云何觀受善修",
    "T16n0659_005:0266a10": "憶念而安樂住？菩薩摩訶薩作是思惟：『凡是",
    "T16n0659_005:0266a11": "諸受一切皆苦。所以者何？嬰兒、凡夫頑嚚無",
    "T16n0659_005:0266a12": "智，以顛倒故，以苦受中而生樂想；一切聖人",
    "T16n0659_005:0266a13": "唯見是苦，復能安立一切眾生，於是法中令",
    "T16n0659_005:0266a14": "得隨順。』如是學之，已得觀受善住念處，於苦",
    "T16n0659_005:0266a15": "樂受不瞋、不貪。為滅受故，勤修憶念，於是法",
    "T16n0659_005:0266a16": "中勸化他人、令如是行。「云何觀察於心念處",
    "T16n0659_005:0266a17": "而安樂住？菩薩摩訶薩作是思惟：『是心顛倒，",
    "T16n0659_005:0266a18": "無常常想、苦生樂想、於無我法而作我想、於",
    "T16n0659_005:0266a19": "不淨中而作淨想，躁動易轉、一念不住，為諸",
    "T16n0659_005:0266a20": "煩惱而作根本，長為眾生開三塗門，為諸苦",
    "T16n0659_005:0266a21": "惱而作因緣，能閉善道，能為發起貪、瞋、癡等，",
    "T16n0659_005:0266a22": "為一切法作增上緣。一切諸法心為上首，若",
    "T16n0659_005:0266a23": "知於心則能得知一切諸法。心能盡作一切世",
    "T16n0659_005:0266a24": "間種種色像，唯心見心、唯心造業——若善、不善——",
    "T16n0659_005:0266a25": "唯心輪轉無暫休息猶若火輪、唯心奔逸猶",
    "T16n0659_005:0266a26": "如惡馬、唯心能燒猶如野火、唯心潤生猶若",
    "T16n0659_005:0266a27": "大水。』如是觀察住心念處，則便能得不隨於",
    "T16n0659_005:0266a28": "心、能為心師；以心師故則能得為一切法師。",
    "T16n0659_005:0266a29": "若能於心得自在者，則於諸法而得自在。「云",
    "T16n0659_005:0266b01": "何菩薩觀法念處而安樂住？菩薩摩訶薩於",
    "T16n0659_005:0266b02": "如是等不善諸法如實而知，言不善者，貪、瞋、",
    "T16n0659_005:0266b03": "癡等及諸煩惱因無明生。以是義故，修對治",
    "T16n0659_005:0266b04": "門，若貪心生修不淨觀、若瞋心生修慈悲觀、",
    "T16n0659_005:0266b05": "若癡心生而修十二因緣之觀，修行正勤而",
    "T16n0659_005:0266b06": "令除滅。復為觀察一切善法，見善法已，於善",
    "T16n0659_005:0266b07": "法中攝心令住，憶念觀察受持是法，於是法",
    "T16n0659_005:0266b08": "中轉更勸化，令他眾生安住其中。「云何菩薩",
    "T16n0659_005:0266b09": "於諸境界攝念觀察而安樂住？菩薩於色、聲、",
    "T16n0659_005:0266b10": "香、味、觸——若好、若醜——而不生於戀著、隔礙、貪、瞋",
    "T16n0659_005:0266b11": "之心。作是思惟：『我今不宜起如此心，一切諸",
    "T16n0659_005:0266b12": "法皆非是持，我今云何橫生戀著？於是法中",
    "T16n0659_005:0266b13": "我若戀著，我是愚癡、我是不了、我是顛倒。所",
    "T16n0659_005:0266b14": "以者何？如佛所說，以戀慕故而生染著、以染",
    "T16n0659_005:0266b15": "著故而取境界、以愚癡故則不能了善、不善",
    "T16n0659_005:0266b16": "法，以是因緣當墮惡道。』復作是念：『我今不宜",
    "T16n0659_005:0266b17": "生如是心，於危脆法而生隔礙。若生隔礙則",
    "T16n0659_005:0266b18": "不堪忍，由不忍耐便生瞋恚，以生瞋故為諸",
    "T16n0659_005:0266b19": "聖人之所呵責、一切同學而生毀呰、所不稱",
    "T16n0659_005:0266b20": "歎。』作是觀已，於憎恨境善修憶念而安樂住。",
    "T16n0659_005:0266b21": "「云何菩薩於阿蘭若而安樂住？菩薩摩訶薩",
    "T16n0659_005:0266b22": "作如是念：『夫阿蘭若，無諍三昧之所居處。此",
    "T16n0659_005:0266b23": "阿蘭若多有天、龍、夜叉、乾闥婆等得他心智、",
    "T16n0659_005:0266b24": "證知我心及心數法。是故，我今於此林中不",
    "T16n0659_005:0266b25": "宜起諸不善思惟。』於一切法若能不生不善",
    "T16n0659_005:0266b26": "思惟，觀行得成、多修善法。「云何菩薩於村聚",
    "T16n0659_005:0266b27": "落、國城、都邑而作觀察得安樂住？菩薩摩訶",
    "T16n0659_005:0266b28": "薩行於聚落，脫見是處於出家人不相宜者",
    "T16n0659_005:0266b29": "應遠避之。何等是耶？所謂若酤酒家、若婬女",
    "T16n0659_005:0266c01": "舍、若國王家、若波羅塞等嬉戲之處，及以飲",
    "T16n0659_005:0266c02": "酒聚集之處、若白衣群作倡伎樂歌舞之處。",
    "T16n0659_005:0266c03": "凡是出家非所宜者悉遠離之，是中觀察而",
    "T16n0659_005:0266c04": "安樂住。「云何菩薩於諸利養、恭敬、名聞而作",
    "T16n0659_005:0266c05": "觀察得安樂住？菩薩摩訶薩於諸利養、檀越、䞋",
    "T16n0659_005:0266c06": "施、功德事中，於是利養而須自策調伏其心，",
    "T16n0659_005:0266c07": "勿令貪著、不生愛樂，亦復不生我我所心，所",
    "T16n0659_005:0266c08": "得利養皆與一切困乏眾生共同平等、普受用",
    "T16n0659_005:0266c09": "之。若藉是緣而得名聞，於是名中亦不自高、",
    "T16n0659_005:0266c10": "不生憍慢亦不自恣，作如是念：『我今所得如",
    "T16n0659_005:0266c11": "是名聞，不久之頃自當歇滅，能得名者及所",
    "T16n0659_005:0266c12": "得名一切無常。何有智者於諸虛妄、無常迅",
    "T16n0659_005:0266c13": "速敗壞、危脆無安立處，而生貪著、起於憍慢、",
    "T16n0659_005:0266c14": "輕蔑他人？』如是觀察得安樂住。「云何菩薩於",
    "T16n0659_005:0266c15": "諸如來所制戒律憶念觀察得安樂住？菩薩",
    "T16n0659_005:0266c16": "摩訶薩作如是念：『於過去世一切如來學此",
    "T16n0659_005:0266c17": "法律已成等覺而般涅槃、於未來世一切如",
    "T16n0659_005:0266c18": "來學此法律當成正覺而般涅槃、於現在世",
    "T16n0659_005:0266c19": "一切如來亦學是法今成正覺而般涅槃。』作",
    "T16n0659_005:0266c20": "是觀已，於諸法律至心恭敬，勤求是法，修行",
    "T16n0659_005:0266c21": "諸善，得安樂住。「云何菩薩於皮肉心上、中、下",
    "T16n0659_005:0266c22": "品三種煩惱憶念觀察得安樂住？菩薩摩訶",
    "T16n0659_005:0266c23": "薩於皮煩惱而觀察之、肉心煩惱亦觀察之，",
    "T16n0659_005:0266c24": "以觀察故知其因緣——是諸煩惱從何緣生、是",
    "T16n0659_005:0266c25": "諸因緣復依何生——即得知見煩惱因緣則是",
    "T16n0659_005:0266c26": "無明。無明因緣不善思惟。不善思惟復何因",
    "T16n0659_005:0266c27": "生？不聽正法。不聽正法復何因緣？不近",
    "T16n0659_005:0266c28": "善友。如是知已，煩惱因緣、煩惱源由、煩惱境",
    "T16n0659_005:0266c29": "界悉能遠離，得安樂住。「善男子！如是，菩薩具",
    "T16n0659_005:0267a01": "是十法，在在處處心恒寂靜、得安樂住。「善男",
    "T16n0659_005:0267a02": "子！菩薩摩訶薩具足十法，著糞掃衣。何等為",
    "T16n0659_005:0267a03": "十？所謂受持堅固、謙卑堪忍、無疲倦心、無染",
    "T16n0659_005:0267a04": "污心、不見其惡、唯見功德、亦不自高、不輕蔑",
    "T16n0659_005:0267a05": "人、具足淨戒、感諸天人之所供養恭敬禮拜。",
    "T16n0659_005:0267a06": "「云何菩薩受持堅固？善男子！菩薩摩訶薩信",
    "T16n0659_005:0267a07": "根成就，內懷清淨，隨順如來所制法律，若喪",
    "T16n0659_005:0267a08": "身命終不故犯。「所受持法堅固持已，得謙卑",
    "T16n0659_005:0267a09": "心；謙卑心故，憍慢不生；無憍慢故，摭拾弊",
    "T16n0659_005:0267a10": "壞、世間所棄、異於世俗所著之衣；摭拾得已，",
    "T16n0659_005:0267a11": "浣濯練治，壞其本色，縫納為衣，不生煩惱、不",
    "T16n0659_005:0267a12": "辭劬勞，心無疲倦亦無污染，直為成就所作",
    "T16n0659_005:0267a13": "功德。「於如是等糞掃衣中不見其惡，謂是糞",
    "T16n0659_005:0267a14": "掃大藍縷哉、過麁弊哉、聚多虱哉、迮我身",
    "T16n0659_005:0267a15": "哉、出垢污哉。「以是義故，菩薩觀察於糞掃衣",
    "T16n0659_005:0267a16": "唯見功德——是糞掃衣一切仙聖所經受持，隨",
    "T16n0659_005:0267a17": "於無欲，順於聖種；一切諸佛之所稱歎，不以",
    "T16n0659_005:0267a18": "此緣生我慢心，亦不自高、不輕蔑人。「若離憍",
    "T16n0659_005:0267a19": "慢即不輕他；不輕他故，戒品具足；戒具足已，",
    "T16n0659_005:0267a20": "一切釋、梵及諸天眾之所供養、稱嘆、禮拜，一",
    "T16n0659_005:0267a21": "切諸佛之所護念、一切菩薩之所擁護、人非",
    "T16n0659_005:0267a22": "人等之所恭敬，國王、豪族及諸臣民之所供",
    "T16n0659_005:0267a23": "養、一切同學之所勸進。「善男子！如是，菩薩具",
    "T16n0659_005:0267a24": "足十法，著糞掃衣。」降伏一切障礙菩薩言：「世",
    "T16n0659_005:0267a25": "尊！一切菩薩心地廣大，何緣樂此下劣麁弊",
    "T16n0659_005:0267a26": "糞掃衣耶？」佛言：「善男子！一切菩薩欲使一切",
    "T16n0659_005:0267a27": "世間願力自在成就，然諸菩薩於願力中未",
    "T16n0659_005:0267a28": "成就者，為諸煩惱不得生故，對治法門而修",
    "T16n0659_005:0267a29": "習之。善男子！汝意云何？如來世尊廣大心耶？",
    "T16n0659_005:0267b01": "弊陋意耶？鄙下心耶？」對曰：「世尊！我無此辯",
    "T16n0659_005:0267b02": "能答是言。所以者何？世尊！諸佛如來應現信",
    "T16n0659_005:0267b03": "解非我境界。何以故？唯是世尊了見是法、唯",
    "T16n0659_005:0267b04": "修伽陀了見是法，諸佛如來無有一法而不",
    "T16n0659_005:0267b05": "知見、不可信者。」佛言：「善男子！汝意云何？何因",
    "T16n0659_005:0267b06": "緣故，如來世尊於閻浮提人、非人等種種根",
    "T16n0659_005:0267b07": "性、種種信解，於眾生前現弊陋行，及諸天、龍、",
    "T16n0659_005:0267b08": "夜叉、乾闥婆等於其前說光揚稱歎頭陀功",
    "T16n0659_005:0267b09": "德？」降伏一切障礙菩薩又言：「世尊！為是眾生",
    "T16n0659_005:0267b10": "所應化者而現是事，及諸無量新發心者行",
    "T16n0659_005:0267b11": "菩提行、煩惱未斷，如來為示對治法門。」「善男",
    "T16n0659_005:0267b12": "子！如是，菩薩得誓願力，但為教導諸眾生故",
    "T16n0659_005:0267b13": "著糞掃衣，非鄙下心。善男子！以是義故，菩薩",
    "T16n0659_005:0267b14": "摩訶薩著糞掃衣。「善男子！菩薩摩訶薩具足",
    "T16n0659_005:0267b15": "十法，受持三衣。何等為十？所謂其心知足、而",
    "T16n0659_005:0267b16": "常少欲、遠離貪求、遠離儲蓄、既無所蓄無去",
    "T16n0659_005:0267b17": "失憂、既無失憂離有失苦、離失苦故惡心不",
    "T16n0659_005:0267b18": "生、惡心無故無有愁毒、無愁毒故無所求取、",
    "T16n0659_005:0267b19": "無求取故能得修行，盡諸有流。善男子！以知",
    "T16n0659_005:0267b20": "足故，菩薩摩訶薩隨宜法服而為自足；以自",
    "T16n0659_005:0267b21": "足故，即得少欲；以少欲故，遠離貪求；離貪求",
    "T16n0659_005:0267b22": "故，無所儲蓄；無儲蓄故，無有失憂；無失憂故，",
    "T16n0659_005:0267b23": "不生苦惱；無苦惱故，惡心不生；無惡心故，不",
    "T16n0659_005:0267b24": "生愁毒；無愁毒故，無所求取；無求取故，能得",
    "T16n0659_005:0267b25": "修行，盡諸有流。善男子！如是菩薩具足十法，",
    "T16n0659_005:0267b26": "受持三衣。「善男子！菩薩摩訶薩具足十法，不",
    "T16n0659_005:0267b27": "低昂住。何者為十？所謂不隨貪欲、不隨瞋",
    "T16n0659_005:0267b28": "恚、不隨愚癡，安隱而住，是名不低昂住；無怨",
    "T16n0659_005:0267b29": "恨住、無嫉妬住、無慳悋住、無憍慢住、不顯己",
    "T16n0659_005:0267c01": "德住、不求名聞住、不貪利養住、不輕蔑他住、",
    "T16n0659_005:0267c02": "不自高住。善男子！菩薩摩訶薩具是十法，無",
    "T16n0659_005:0267c03": "低昂住。「善男子！菩薩摩訶薩具足十法，行乞",
    "T16n0659_005:0267c04": "摶食。何等為十？所謂發心利益諸眾生故、次",
    "T16n0659_005:0267c05": "第行乞、無渴愛求、已自知足、性樂分施、無貪",
    "T16n0659_005:0267c06": "婪想、於所乞食自知限量、趣向助道、巧摶善",
    "T16n0659_005:0267c07": "根、遠離摶想。「善男子！云何菩薩利益眾生乃",
    "T16n0659_005:0267c08": "至遠離摶想？「善男子！菩薩摩訶薩見諸眾生",
    "T16n0659_005:0267c09": "貧窮困苦、功德微薄、不種善根，為利彼故行",
    "T16n0659_005:0267c10": "詣乞食。「若入城郭、若入聚落而行乞時，應善",
    "T16n0659_005:0267c11": "攝念、內善思惟，於諸境界勿令馳騁，威儀庠",
    "T16n0659_005:0267c12": "序，諸根不動，慎無於放逸，視地七尺低頭而",
    "T16n0659_005:0267c13": "行，於諸善法勿使心散。「以如是法次第行乞，",
    "T16n0659_005:0267c14": "不長出手，斂鉢在胸。「若入大富、長者之家，亦",
    "T16n0659_005:0267c15": "不多求，知量受之，充足是日一食而已，勿妨",
    "T16n0659_005:0267c16": "法事。「若處多有惡狗、惡牛、惡馬、惡象、種種禽",
    "T16n0659_005:0267c17": "獸來相惱觸，若男、若女、若小、若大惡口戲調，",
    "T16n0659_005:0267c18": "或相是非、毀呰、誹謗，如是等處悉皆遠離。「修",
    "T16n0659_005:0267c19": "行乞法勿渴愛求、勿強逼求，於諸檀越勿起",
    "T16n0659_005:0267c20": "愛慕亦不瞋恨。「既無渴樂，隨宜所得，已自知",
    "T16n0659_005:0267c21": "足持鉢而還，至所住處安置衣鉢而洗手足。",
    "T16n0659_005:0267c22": "「若見佛像而前恭敬、供養、禮拜，然後入寺。「於",
    "T16n0659_005:0267c23": "所食者分為四分：一分與同學、一分施貧窮、",
    "T16n0659_005:0267c24": "一分與畜生、一分而自食。「如是取食，無貪著",
    "T16n0659_005:0267c25": "心、無希望心，隨宜飲食但能持身，莫為過少、",
    "T16n0659_005:0267c26": "莫為過多，於食多少籌量取足。所以者何？若",
    "T16n0659_005:0267c27": "食過少，不能行道；若食過多，睡眠身重亦不",
    "T16n0659_005:0267c28": "堪任學問坐禪。「夫求道者，皆應正勤而作是",
    "T16n0659_005:0267c29": "念：『懈怠、懶惰何由能得滿助道法？』「若能合集",
    "T16n0659_005:0268a01": "助道法已則不著我；若不著我，能自割肉以",
    "T16n0659_005:0268a02": "飴眾生。「善男子！如是，菩薩具足十法，行乞",
    "T16n0659_005:0268a03": "摶食。「善男子！菩薩摩訶薩具足十法，唯一",
    "T16n0659_005:0268a04": "坐食。何等為十？所謂坐於菩提道場，一切魔",
    "T16n0659_005:0268a05": "兵為作恐怖而坐不動；於出世座而坐不動；",
    "T16n0659_005:0268a06": "於出世慧而坐不動；於出世智而坐不動；於",
    "T16n0659_005:0268a07": "空三昧而坐不動；覺了諸法而坐不動；於八",
    "T16n0659_005:0268a08": "正道而坐不動；於真實際而坐不動；於如如",
    "T16n0659_005:0268a09": "中而坐不動；於一切智而坐不動。所言一坐，",
    "T16n0659_005:0268a10": "唯是法座，是故名為一坐食也。善男子！如是，",
    "T16n0659_005:0268a11": "菩薩見是十法，唯一坐食。「善男子！菩薩摩訶",
    "T16n0659_005:0268a12": "薩具足十法，持不再食。何者為十？所謂一食",
    "T16n0659_005:0268a13": "之後無所希望、無所染著，勸食不食，是時、非",
    "T16n0659_005:0268a14": "時悉皆不受；脫能治身種種湯藥所可食者，",
    "T16n0659_005:0268a15": "所謂若蘇、若油、若石蜜、若白蜜、若砂糖、若根、",
    "T16n0659_005:0268a16": "若果，設見他食亦不生瞋、亦不貪樂、亦不悋",
    "T16n0659_005:0268a17": "惜；若菩薩中後不食而病困苦，若以病故恐",
    "T16n0659_005:0268a18": "失壽命、恐廢行道，以無疑心審知是藥能治",
    "T16n0659_005:0268a19": "是病許為受用。善男子！如是，菩薩具是十法，",
    "T16n0659_005:0268a20": "持不再食。「善男子！菩薩摩訶薩具足十法，住",
    "T16n0659_005:0268a21": "阿蘭若。何者為十？所謂久習梵行、善解毘尼、",
    "T16n0659_005:0268a22": "諸根不缺、廣博多聞、持戒德業、離著我怖、譬",
    "T16n0659_005:0268a23": "如野鹿攝身威儀、修身輕利、趣向寂靜、心無",
    "T16n0659_005:0268a24": "愁悶。「善男子！云何菩薩久習梵行乃至心無",
    "T16n0659_005:0268a25": "愁悶？「善男子！菩薩摩訶薩出家已來，於正法",
    "T16n0659_005:0268a26": "律具足戒品、三輪清淨、善解法相、威儀具足、",
    "T16n0659_005:0268a27": "出入以時，凡是如來所示道法上中、下、品皆",
    "T16n0659_005:0268a28": "悉通達，不復求人、不易可動，不著邪論、一切",
    "T16n0659_005:0268a29": "外典，於佛正法文義明了。「犯與不犯懺悔方",
    "T16n0659_005:0268b01": "法無不具知，於所犯者皆悉遠離，恭敬正法，",
    "T16n0659_005:0268b02": "數數懺悔。「一切惡法發露改往，是罪源由莫",
    "T16n0659_005:0268b03": "不洞達而遠離之，上中下業、上中下報亦悉",
    "T16n0659_005:0268b04": "了知。「已信解故，守護正法，眼、耳等根具足，身",
    "T16n0659_005:0268b05": "分無所殘缺。「住阿蘭若——阿者言無、蘭若謂諍——",
    "T16n0659_005:0268b06": "住山林中不與世諍，於是林中無相觸惱，不",
    "T16n0659_005:0268b07": "近、不遠，便於乞食。「是山林中有清淨水，無諸",
    "T16n0659_005:0268b08": "難事，灌洗易得。樹木蔭映，華果豐足，無惡禽",
    "T16n0659_005:0268b09": "獸。自然石室不過峻阻，登涉無難。「寂靜閑居，",
    "T16n0659_005:0268b10": "獨而無侶，曾所聞法而誦習之，日夜六時憶",
    "T16n0659_005:0268b11": "念不忘，聲不高下，誦之勿廢。「調伏諸根不令",
    "T16n0659_005:0268b12": "馳騁，攝心思惟勿生散亂，恬然自樂受持經",
    "T16n0659_005:0268b13": "典，取於三相謂止發捨，勿著睡眠。「脫有國王、",
    "T16n0659_005:0268b14": "大臣、長者及諸人民故來尋詣，應作是言：『善",
    "T16n0659_005:0268b15": "來，善來。』若至住處，喚大王坐，隨宜坐處。王若",
    "T16n0659_005:0268b16": "能坐，二人俱坐；王若不坐，莫獨自坐。王若躁",
    "T16n0659_005:0268b17": "動，不就鄙座，應作愛語：『大王！此山林地甚有",
    "T16n0659_005:0268b18": "利益，持戒道德、多聞沙門是中安止，無怖、無",
    "T16n0659_005:0268b19": "畏、無劫盜賊。』若是國王安隱寂靜、堪聽說法，",
    "T16n0659_005:0268b20": "而為說之；其若不樂廣分別說，當為略說隨",
    "T16n0659_005:0268b21": "順厭離；其若不樂聽厭離法，當說嘆佛無上",
    "T16n0659_005:0268b22": "功德。「若諸長者、人民來至，隨其所應為說法",
    "T16n0659_005:0268b23": "要，悉令得生信法之心、亦使受持三歸戒等，",
    "T16n0659_005:0268b24": "令諸人輩生歡喜心、自利利他。「已生諸惡及",
    "T16n0659_005:0268b25": "諸煩惱令得滅故，而修多聞、不著於我；不著",
    "T16n0659_005:0268b26": "我故，住於山林，無憂、無畏、無怯弱想、不生恐",
    "T16n0659_005:0268b27": "怖。「趣向寂靜，遠離喧雜，獨居如鹿，少欲知足。",
    "T16n0659_005:0268b28": "「善男子！菩薩居山，不同於鹿怖畏馳走，不取",
    "T16n0659_005:0268b29": "其失。言如鹿者，遠離郭邑、聚落、居家，其作是",
    "T16n0659_005:0268c01": "念：『近惡人故，或失壽命。』如是，菩薩離於喧雜——",
    "T16n0659_005:0268c02": "若男、若女、若小、若大——而作是念：『親近是等，失",
    "T16n0659_005:0268c03": "我宿昔所習善根，勿生散亂。』如是，恒生怖畏",
    "T16n0659_005:0268c04": "心住故向寂靜，於世間中生厭離心，住山林",
    "T16n0659_005:0268c05": "中唯見功德、唯見寂靜、唯見畢竟、唯見安樂，",
    "T16n0659_005:0268c06": "無憂愁心、無迷悶心，不近惡友、不障山中寂",
    "T16n0659_005:0268c07": "定功德、受持修行一切善法。「善男子！如是，",
    "T16n0659_005:0268c08": "菩薩具是十法，住阿蘭若。「善男子！菩薩摩訶",
    "T16n0659_005:0268c09": "薩具足十法，依止樹下。何等為十？所謂所依",
    "T16n0659_005:0268c10": "樹下，去於聚落不近不遠、無諸棘刺及毒草",
    "T16n0659_005:0268c11": "木穢雜之處、樹葉不彫、非猿猴處、眾鳥巢處、",
    "T16n0659_005:0268c12": "非惡禽獸所居之樹、無有惡人危難之處，所",
    "T16n0659_005:0268c13": "依樹下身安樂處、心無悶處、安心而止。善男",
    "T16n0659_005:0268c14": "子！如是，菩薩具是十法，依止樹下。「善男子！菩",
    "T16n0659_005:0268c15": "薩摩訶薩具足十法，坐於露地。何等為十？所",
    "T16n0659_005:0268c16": "謂冬時、夏時、春時不得近於舂場之處、不近",
    "T16n0659_005:0268c17": "樹木非叢聚處、不約山險、莫近江河、不遮寒、",
    "T16n0659_005:0268c18": "不遮風、亦不遮雨、亦不遮熱、不遮霜露——唯除",
    "T16n0659_005:0268c19": "疾病。菩薩摩訶薩若坐露地，身有疾病不堪",
    "T16n0659_005:0268c20": "行法當住寺中，而作是念：『諸佛如來制頭陀",
    "T16n0659_005:0268c21": "法，但為斷除一切煩惱。如佛教法我當奉行，",
    "T16n0659_005:0268c22": "我雖住寺應學正勤，為斷煩惱不得懈怠、散",
    "T16n0659_005:0268c23": "亂、閑住，雖居寺舍不生貪著。』復作是念：『如是",
    "T16n0659_005:0268c24": "寺舍皆是檀越之所起造，利益一切修道之",
    "T16n0659_005:0268c25": "人。是故，我今不應於寺生我所心，雖住寺中",
    "T16n0659_005:0268c26": "恒不離於露地之想。』善男子！如是，菩薩具是",
    "T16n0659_005:0268c27": "十法，坐於露地。「善男子！菩薩摩訶薩具足十",
    "T16n0659_005:0268c28": "法，住屍陀林。何等為十？所謂若在中住多生",
    "T16n0659_005:0268c29": "厭離，恒作死想、作八萬戶蟲所唼食想、作赤",
    "T16n0659_005:0269a01": "血想、作青淤想、作臭穢想、作膖脹想、作血塗",
    "T16n0659_005:0269a02": "想、作膿爛想、作解離想、作骸骨想。「善男子！",
    "T16n0659_005:0269a03": "菩薩摩訶薩住屍陀林，恒興慈悲憐愍眾生，",
    "T16n0659_005:0269a04": "持戒清淨、具足威儀、恒習素食、支持活命。所",
    "T16n0659_005:0269a05": "以者何？善男子！是屍陀林有諸非人依止中",
    "T16n0659_005:0269a06": "住，食人血肉，若見菩薩食魚肉者，而起惡心",
    "T16n0659_005:0269a07": "來相觸惱。「善男子！住屍陀林菩薩脫入寺舍，",
    "T16n0659_005:0269a08": "前禮佛塔，次禮大德，問訊上座，恭敬事畢一",
    "T16n0659_005:0269a09": "處而立，於眾僧座不得坐之。何以故？菩薩",
    "T16n0659_005:0269a10": "之法將護世間諸俗人意，是屍陀林住止菩",
    "T16n0659_005:0269a11": "薩翻於世間凡愚眾生，不違眾聖。「若於私座",
    "T16n0659_005:0269a12": "請菩薩坐，審如是僧心無變異乃可就坐，勿",
    "T16n0659_005:0269a13": "令前人而生悔心，以卑下心於己身中作旃",
    "T16n0659_005:0269a14": "陀羅想。「善男子！如是，菩薩具是十法，住屍陀",
    "T16n0659_005:0269a15": "林。「善男子！菩薩摩訶薩具足十法，宴坐不臥。",
    "T16n0659_005:0269a16": "何等為十？所謂不為苦身故而坐不眠、不為",
    "T16n0659_005:0269a17": "惱心故不為眠、所牽故不萎身坐、菩薩摩訶",
    "T16n0659_005:0269a18": "薩凡坐不眠、但為滿足菩提諸行、為一心故、",
    "T16n0659_005:0269a19": "為向正道故、為坐道場故、為利眾生故、為滅",
    "T16n0659_005:0269a20": "一切煩惱故，坐而不臥。善男子！如是，菩薩具",
    "T16n0659_005:0269a21": "是十法，常坐不臥。「善男子！菩薩摩訶薩具足",
    "T16n0659_005:0269a22": "十法，隨宜敷坐。何等為十？所謂於坐之處不",
    "T16n0659_005:0269a23": "過經營、亦不求他而為敷座、不作相貌令他",
    "T16n0659_005:0269a24": "敷座、所坐之處若葉若草隨得而坐、若有地",
    "T16n0659_005:0269a25": "所多諸虫——蟻、蚊、虻、蠅、蚤——作窟住處及闍維處",
    "T16n0659_005:0269a26": "悉遠離之；若消息時，右脇而臥，上下累脚，袈",
    "T16n0659_005:0269a27": "裟覆身，正念專心作光明想；恒作悟想而暫",
    "T16n0659_005:0269a28": "眠臥，不取眠樂、不取脇樂，但調其身；持於四",
    "T16n0659_005:0269a29": "大勿令過困、晝夜用心趣助道法。善男子！如",
    "T16n0659_005:0269b01": "是，菩薩具是十法，隨敷而坐。「善男子！菩薩摩",
    "T16n0659_005:0269b02": "訶薩具足十法，攝心與理相應。何者為十？所",
    "T16n0659_005:0269b03": "謂多修不淨觀、多修慈悲觀、多修十二因緣",
    "T16n0659_005:0269b04": "觀、善識污心之法、多修空相、多修無相、多",
    "T16n0659_005:0269b05": "修攝心、無所願求、恒修不息不令悔恨、具足",
    "T16n0659_005:0269b06": "戒品。「善男子！云何菩薩多修不淨觀？善男",
    "T16n0659_005:0269b07": "子！菩薩摩訶薩獨居閑寂，不出人間，隱山林",
    "T16n0659_005:0269b08": "中，一向默念其心調直。令身調直，結跏趺",
    "T16n0659_005:0269b09": "坐，見其支節屈伸俯仰，生厭離心。當觀身內",
    "T16n0659_005:0269b10": "三十六物，念念相次，莫觀皮外。作如是觀：乃",
    "T16n0659_005:0269b11": "至眾生種種飲食美味淨潔——若麁、若好——纔入",
    "T16n0659_005:0269b12": "腹中即成不淨，觸於內火則便臭爛，穢氣逆",
    "T16n0659_005:0269b13": "鼻，一切世間之所不耐。如此之身，一切嬰兒、",
    "T16n0659_005:0269b14": "凡夫、眾生之所戀著，當依聖教以善智慧如",
    "T16n0659_005:0269b15": "實觀之。是故，我今不應愛此臭處之身，以是",
    "T16n0659_005:0269b16": "因緣故厭離之。如是，菩薩多修不淨觀。「云何",
    "T16n0659_005:0269b17": "菩薩多修慈悲觀？菩薩摩訶薩獨居閑靜具",
    "T16n0659_005:0269b18": "如前說，依前次第而作是念：『是諸眾生多諸",
    "T16n0659_005:0269b19": "瞋恚、怨憾、忿恨，造諸惡業、結搆怨家、無緣責",
    "T16n0659_005:0269b20": "主。若於過去、現在、未來一切瞋恚究竟滅已，",
    "T16n0659_005:0269b21": "我方得坐菩提道場。』作是甚深觀察，思惟真",
    "T16n0659_005:0269b22": "實慈悲，非但口說。「云何菩薩多修十二因緣",
    "T16n0659_005:0269b23": "觀？菩薩摩訶薩若貪欲生、若瞋恚生、若愚癡",
    "T16n0659_005:0269b24": "生，作是思惟：『是貪、瞋、癡藉因緣生，而此因緣",
    "T16n0659_005:0269b25": "復藉因緣，於是諸法因緣所生，無有自性悉",
    "T16n0659_005:0269b26": "是虛妄。何有智者以虛妄法——因緣所生——於自",
    "T16n0659_005:0269b27": "己身而作瘡疣？』「云何菩薩善知污心之法？菩",
    "T16n0659_005:0269b28": "薩摩訶薩觀是污法——若在自心、若在他心——不",
    "T16n0659_005:0269b29": "可量度，為滅是等因緣法故當觀察之。何者",
    "T16n0659_005:0269c01": "是耶？所謂不敬佛、不敬法、不敬僧、不敬戒律、",
    "T16n0659_005:0269c02": "不敬同學——若老、若少並不恭敬——是名染污心",
    "T16n0659_005:0269c03": "法。「唯重自身、輕蔑他人，於諸境界馳騁散亂，",
    "T16n0659_005:0269c04": "背於涅槃，著於我見、人見、眾生見、壽者見，執著",
    "T16n0659_005:0269c05": "空見、執著斷見，執常、無常，憎忿善人，親近凡",
    "T16n0659_005:0269c06": "愚、離持戒者，近破戒眾、伏事惡友，遠善知識，",
    "T16n0659_005:0269c07": "誹謗諸佛甚深經典，於甚深法生怖畏相，懈",
    "T16n0659_005:0269c08": "怠懶惰，於己身中生下劣想，無有威德，訥於",
    "T16n0659_005:0269c09": "言語，非處生疑、應疑不疑、不疑而疑，諸蓋諸",
    "T16n0659_005:0269c10": "結之所纏縛，幻惑世人，間構諂曲，睡眠瞪瞢，",
    "T16n0659_005:0269c11": "唯貪利養、求於名聞，恃於姓族，戀於眷屬，染",
    "T16n0659_005:0269c12": "於邪見，恃怙國土、戀慕群眾，習學呪術、路伽",
    "T16n0659_005:0269c13": "耶陀、世俗文章，捨離正法、廢於道行，於不善",
    "T16n0659_005:0269c14": "法怱務經營、於功德業不勤其事，憎惡毀",
    "T16n0659_005:0269c15": "呰出家之人，但好歌詠歎諸女色、稱美少年——",
    "T16n0659_005:0269c16": "若男、若女——不樂寂靜，於阿蘭若愁憒不樂，於",
    "T16n0659_005:0269c17": "善、不善不知量度，於可尊重不往問訊、親近、",
    "T16n0659_005:0269c18": "供養，讀誦經典不知時節，於所行處不避譏",
    "T16n0659_005:0269c19": "嫌，於諸戒律若輕若重悉不能持。於諸惡法",
    "T16n0659_005:0269c20": "皆無怖畏，諸根暗鈍、愚癡障重，心恒躁動、惡",
    "T16n0659_005:0269c21": "業快利，無所忌難、自恣獨步，橫理取法、憂慮",
    "T16n0659_005:0269c22": "愁毒。於色好醜取相評量、於瞋恚境不修慈",
    "T16n0659_005:0269c23": "悲、於諸貧窮不起憐愍、見疾病苦不生厭離、",
    "T16n0659_005:0269c24": "見死不怖、住火宅中不欲出離，但經營身不",
    "T16n0659_005:0269c25": "護戒律，於過去中經作何事、於現在中正作",
    "T16n0659_005:0269c26": "何事、於未來中當何所作？如是境界都無思",
    "T16n0659_005:0269c27": "惟。於不思議而作思議、於不可量而作限量、",
    "T16n0659_005:0269c28": "所不可求而競勤求、於非清淨作清淨想、於",
    "T16n0659_005:0269c29": "非出離作出離想、於非正道作正道想、於所",
    "T16n0659_005:0270a01": "未得謂言已得。『我正多事未得修善。』『我是凡",
    "T16n0659_005:0270a02": "夫那能修行諸聖道法？』多戀俗務推斥度日，",
    "T16n0659_005:0270a03": "迴避微妙功德善根。於大小乘不能稱歎，設",
    "T16n0659_005:0270a04": "見信樂佛正法者而誹謗之，樂於鬪諍、好相",
    "T16n0659_005:0270a05": "是非、麁獷惡口、自大高舉、惡賴罵詈、卒暴怱",
    "T16n0659_005:0270a06": "擾、凌轢於他、說無義語、喜論人過、所不可說",
    "T16n0659_005:0270a07": "而好說之，樂於戲論，耽著嬉戲。如是等事",
    "T16n0659_005:0270a08": "名染污法，能染污心而善知之。「為滅一切諸",
    "T16n0659_005:0270a09": "戲論故，多修於空而入禪定以調其心。「如是",
    "T16n0659_005:0270a10": "修空，於此境界隨心著處。「當尋是處，求其體",
    "T16n0659_005:0270a11": "性遂無所有；無所有故，通達於空。「所緣之境",
    "T16n0659_005:0270a12": "及能緣心並須觀察，作觀察已，心、境二法悉",
    "T16n0659_005:0270a13": "無所有而通達空。「通達空故，為修無相而",
    "T16n0659_005:0270a14": "攝其心入於禪定，一切相貌顯現相似，善觀",
    "T16n0659_005:0270a15": "察之則見非相。「既了非相，不得己身則無身",
    "T16n0659_005:0270a16": "相；得無相已，不著己身；不著身故，不得一切",
    "T16n0659_005:0270a17": "外諸境相。「於諸外境不作分別、不更移心，於",
    "T16n0659_005:0270a18": "內外相心既不動，為滅無相之相故，於修觀",
    "T16n0659_005:0270a19": "行不生憂喜。「雖得是定，習氣尚多；為滅習氣",
    "T16n0659_005:0270a20": "恒修是定，心心相續無令休息，猶如㸇火。「住",
    "T16n0659_005:0270a21": "於奢摩他、毘婆舍那中，毘婆舍那者如實法",
    "T16n0659_005:0270a22": "觀、奢摩他者一心寂默。「得心定故，後不致悔；",
    "T16n0659_005:0270a23": "不致悔故，生歡喜心。何故歡喜？由戒清淨。一",
    "T16n0659_005:0270a24": "切菩薩具足戒品，清淨攝心與理相應。何以",
    "T16n0659_005:0270a25": "故？持戒清淨故，攝心得成。是故，說名與理相",
    "T16n0659_005:0270a26": "應。「善男子！如是，菩薩具足十法，攝心與理",
    "T16n0659_005:0270a27": "相應。「善男子！菩薩摩訶薩具足十法，受持經",
    "T16n0659_005:0270a28": "典。所謂為護正法而往聽聞，不為資生；為護",
    "T16n0659_005:0270a29": "正教勤聽正法，不為利養；為三寶種不斷絕",
    "T16n0659_005:0270b01": "故勤求多聞，不為世利；為欲利益學大乘者",
    "T16n0659_005:0270b02": "而修多聞，不為稱歎；為諸眾生無救護者利",
    "T16n0659_005:0270b03": "益因緣而修多聞；為諸眾生三苦所逼作安",
    "T16n0659_005:0270b04": "樂故而修多聞；為無慧眼諸眾生故令得慧",
    "T16n0659_005:0270b05": "眼而修多聞；為小乘人說聲聞法而修多聞；",
    "T16n0659_005:0270b06": "為大乘人說菩薩道而修多聞；為自得證無",
    "T16n0659_005:0270b07": "上智慧而修多聞，不求下乘而修多聞。善男",
    "T16n0659_005:0270b08": "子！菩薩具是十法，受持經典。「善男子！菩薩摩",
    "T16n0659_005:0270b09": "訶薩具足十法，受持毘尼。何等為十？所謂了",
    "T16n0659_005:0270b10": "知毘尼并律宗體、毘尼甚深、毘尼微細、犯與",
    "T16n0659_005:0270b11": "不犯、性罪制罪、波羅提木叉、學之本源、聲聞",
    "T16n0659_005:0270b12": "毘尼、菩薩毘尼悉皆了知。善男子！如是，菩薩",
    "T16n0659_005:0270b13": "具足十法，受持毘尼。「善男子！菩薩摩訶薩具",
    "T16n0659_005:0270b14": "足十法，威儀行處齊整具足。何等為十？所謂",
    "T16n0659_005:0270b15": "於聲聞法已經修學、於緣覺法已經修學、於",
    "T16n0659_005:0270b16": "菩薩法已經修學，如是學已威儀具足；凡是",
    "T16n0659_005:0270b17": "沙門不宜處行皆悉遠離，以是因緣，非處不",
    "T16n0659_005:0270b18": "行、非時不行、非國不行；修行沙門所應行處",
    "T16n0659_005:0270b19": "不失威儀，勿令沙門婆羅門之所譏誚。夫威",
    "T16n0659_005:0270b20": "儀者，與理相應，復勸化他，令住此法，使行法",
    "T16n0659_005:0270b21": "者具諸威儀，庠序細密，內懷相應，無有虛假。",
    "T16n0659_005:0270b22": "善男子！如是，菩薩具是十法，威儀行處齊整",
    "T16n0659_005:0270b23": "具足。「善男子！菩薩摩訶薩具足十法，心無慳",
    "T16n0659_005:0270b24": "貪亦無嫉妬。何等為十？所謂自能惠施、復勸",
    "T16n0659_005:0270b25": "他人令行布施、稱歎布施、見他布施起隨喜",
    "T16n0659_005:0270b26": "心、勸歎成獎令其歡喜。不作是念：『但施於我，",
    "T16n0659_005:0270b27": "莫施餘人；唯使我豐，不令他得。』應作是念：『令",
    "T16n0659_005:0270b28": "諸眾生得安樂具、種種資生，若於世間、若出",
    "T16n0659_005:0270b29": "世間具足安樂，我今所為是等眾生利益安",
    "T16n0659_005:0270c01": "樂修諸苦行。是故，我今於眾生邊不應起諸",
    "T16n0659_005:0270c02": "慳貪、嫉妬。』善男子！如是，菩薩具足十法，無",
    "T16n0659_005:0270c03": "有慳貪、嫉妬之心。「善男子！菩薩摩訶薩具足",
    "T16n0659_005:0270c04": "十法，於諸眾生行平等心。何等為十？所謂於",
    "T16n0659_005:0270c05": "諸眾生業行平等、於諸眾生無忿憾心、於諸",
    "T16n0659_005:0270c06": "眾生平等利益而行布施、受持禁戒、修於忍",
    "T16n0659_005:0270c07": "辱、勇猛精進、善思禪定、修般若智、不依二邊",
    "T16n0659_005:0270c08": "而修是心、緣諸眾生起平等心、修行六度令",
    "T16n0659_005:0270c09": "得是法。「生死火宅眾苦熾然，自得出已，復救",
    "T16n0659_005:0270c10": "餘人令其得出。以心平等，不生彼此隔礙之",
    "T16n0659_005:0270c11": "想，無有憎愛。「善男子！譬如長者，其家巨富，唯",
    "T16n0659_005:0270c12": "有六子愛念憐愍而悉平等。是等子息嬰稚",
    "T16n0659_005:0270c13": "愚癡，於事不了，匍匐而戲。是長者宅被火所",
    "T16n0659_005:0270c14": "燒，熾然猛焰炎盛遍起，是等諸子各各東西。",
    "T16n0659_005:0270c15": "善男子！於意云何？是時長者頗作是念：『我今",
    "T16n0659_005:0270c16": "前可且救一子，然後方便救餘子。』不？」降伏一",
    "T16n0659_005:0270c17": "切障礙菩薩對曰：「不也。世尊！所以者何？而是",
    "T16n0659_005:0270c18": "長者於其諸子平等救濟、無有偏心，而隨近",
    "T16n0659_005:0270c19": "者前引出之。」「善男子！如是，一切眾生之類皆",
    "T16n0659_005:0270c20": "是菩薩之嬰兒也，未了苦樂、無所知解生死",
    "T16n0659_005:0270c21": "火宅，六道之中各各住處。菩薩摩訶薩隨其",
    "T16n0659_005:0270c22": "善根有成熟者，前救脫之安置令住清淨法",
    "T16n0659_005:0270c23": "界、生死之外。「善男子！如是，菩薩具足十法，",
    "T16n0659_005:0270c24": "於諸眾生行平等心。「善男子！菩薩摩訶薩具",
    "T16n0659_005:0270c25": "足十法，慇懃恭敬供養諸佛。何等為十？所謂",
    "T16n0659_005:0270c26": "供養於法是供養佛、不以財物是供如來、為",
    "T16n0659_005:0270c27": "作安樂利益眾生、為欲攝受一切眾生、為欲",
    "T16n0659_005:0270c28": "成就眾生善根、不捨所受清淨禁戒、不癈一",
    "T16n0659_005:0270c29": "切菩薩行業、如所說法身即能行，如是修行",
    "T16n0659_005:0271a01": "心無疲倦、不捨無上菩提之心。「如是恭敬供",
    "T16n0659_005:0271a02": "養諸佛不用財寶，若能修行諸佛正法即供",
    "T16n0659_005:0271a03": "養佛。所以者何？供養於法則是供養一切如",
    "T16n0659_005:0271a04": "來。「是法所生利益群品令出世間，若背菩薩",
    "T16n0659_005:0271a05": "所行之業則為身、口相乖，如所誓願不得成",
    "T16n0659_005:0271a06": "滿，則心疲倦便捨菩提，則不能得利益眾生。",
    "T16n0659_005:0271a07": "何以故？菩薩摩訶薩求阿耨多羅三藐三菩",
    "T16n0659_005:0271a08": "提，但為利益諸眾生故，若無眾生亦無菩薩",
    "T16n0659_005:0271a09": "取於正覺。善男子！當如是觀：法即是佛，一切",
    "T16n0659_005:0271a10": "諸佛法為身故。「善男子！如是，菩薩具足十",
    "T16n0659_005:0271a11": "法，慇懃恭敬供養諸佛。「善男子！菩薩摩訶薩",
    "T16n0659_005:0271a12": "具足十法，斷除憍慢。何等為十？所謂出離家",
    "T16n0659_005:0271a13": "居，勤苦求道，親識、朋友、一切眷屬不復相關，",
    "T16n0659_005:0271a14": "何異死人？故無憍慢；改其形相，著壞色衣，而",
    "T16n0659_005:0271a15": "我今者別有所求，故無憍慢；剃頭持鉢，家家",
    "T16n0659_005:0271a16": "乞食活此身故，不生憍慢；以乞食故，生謙下",
    "T16n0659_005:0271a17": "心，如栴陀羅不應憍慢；今我身命寄於人活",
    "T16n0659_005:0271a18": "受他摶食，猶若餓狗人所輕蔑，不應憍慢；我",
    "T16n0659_005:0271a19": "應紹續尊重福田，不應憍慢；令諸同學見而",
    "T16n0659_005:0271a20": "歡喜，不應憍慢；持諸威儀，庠序齊整，不應憍",
    "T16n0659_005:0271a21": "慢；所未得法我當得之，不生憍慢；於弊惡性",
    "T16n0659_005:0271a22": "諸眾生中多修忍辱，不生憍慢住。善男子！如",
    "T16n0659_005:0271a23": "是，菩薩具足十法，斷除憍慢。「善男子！菩薩摩",
    "T16n0659_005:0271a24": "訶薩具足十法，心多清淨。何等為十？所謂福",
    "T16n0659_005:0271a25": "業所持過去善根、宿因具足、正見具足、不著",
    "T16n0659_005:0271a26": "邪論、不可移動、不事餘師、內懷清淨、無有諂",
    "T16n0659_005:0271a27": "曲、意無貢高、亦不幻惑。其心質直，備諸智慧、",
    "T16n0659_005:0271a28": "諸根明利、離眾障蔽、心行清潔、親近善友、遠",
    "T16n0659_005:0271a29": "惡知識、摧伏憍慢、勤求妙理、於聽法時不伺",
    "T16n0659_005:0271b01": "過失、諸佛功德皆悉了知。善男子！如是，菩薩",
    "T16n0659_005:0271b02": "具是十法，心多清淨。」降伏一切障礙菩薩言：",
    "T16n0659_005:0271b03": "「世尊！諸佛功德不可思議，我於此法云何得",
    "T16n0659_005:0271b04": "聞、能了知之？」佛言：「善男子！汝善諦聽，我今為",
    "T16n0659_005:0271b05": "汝說於如來少分功德。」「唯然，世尊！願樂欲聞。」",
    "T16n0659_005:0271b06": "佛言：「善男子！如來大慈具足圓滿，於諸眾生",
    "T16n0659_005:0271b07": "悉皆平等——如於一人慈悲平等，於遍法界一",
    "T16n0659_005:0271b08": "切眾生其心亦爾。「如虛空界遍於一切眾生",
    "T16n0659_005:0271b09": "界中；如來慈悲遍一切處、無量無邊亦復如",
    "T16n0659_005:0271b10": "是，異於聲聞、緣覺菩薩。「善男子！諸佛如來說",
    "T16n0659_005:0271b11": "法無盡，於無量劫不可窮竭，種種名字、種種",
    "T16n0659_005:0271b12": "義趣，於無量眾一時一音而為說法，隨其類",
    "T16n0659_005:0271b13": "音各各得解無限無盡。「善男子！諸佛如來問",
    "T16n0659_005:0271b14": "答具足。設有一切預眾生類以種種問俱問",
    "T16n0659_005:0271b15": "如來，如來隨其種種類音、種種名字，於一剎",
    "T16n0659_005:0271b16": "那、一念、一時皆悉能答，無滯無礙。「善男子！諸",
    "T16n0659_005:0271b17": "佛禪定境界無礙。善男子！設有一切眾生之",
    "T16n0659_005:0271b18": "類位階十地，一時一念俱時入於百千萬億",
    "T16n0659_005:0271b19": "禪定三昧，於諸無量種種三昧皆不能及如",
    "T16n0659_005:0271b20": "來三昧無邊境界。「善男子！如來具足無量色",
    "T16n0659_005:0271b21": "身。善男子！設有眾生以如來身應受化者，一",
    "T16n0659_005:0271b22": "念之頃遍於眾生，對其面前而現佛身，隨眾",
    "T16n0659_005:0271b23": "生願，一念之頃現種種身。「善男子！如來具足",
    "T16n0659_005:0271b24": "天眼無量境界。善男子！有諸眾生得天眼者，",
    "T16n0659_005:0271b25": "所見諸色無量無邊諸世界中，如來悉見，如",
    "T16n0659_005:0271b26": "菴摩勒在手掌中。「善男子！如來無量天耳境",
    "T16n0659_005:0271b27": "界。善男子！設有眾生得天耳者，滿於無量無",
    "T16n0659_005:0271b28": "邊世界，隨其所聞種種音聲，如來能於一剎",
    "T16n0659_005:0271b29": "那頃皆悉得聞是等音聲。「善男子！如來具足",
    "T16n0659_005:0271c01": "知他心智無邊無盡等於虛空。善男子！設有",
    "T16n0659_005:0271c02": "一切諸眾生界種種覺觀、種種思惟、種種業",
    "T16n0659_005:0271c03": "行，如來能於一念之頃悉能了知無量無邊",
    "T16n0659_005:0271c04": "一切諸心，及所造業并業果報，於三世中以",
    "T16n0659_005:0271c05": "無礙智悉皆了知。「善男子！如來恒在禪定不",
    "T16n0659_005:0271c06": "曾忘失。所以者何？佛無失念，諸根不動、內心",
    "T16n0659_005:0271c07": "無亂。何以故？一切煩惱、煩惱習氣畢竟盡故，",
    "T16n0659_005:0271c08": "恒在寂靜。善男子！有煩惱人內心迷亂，不得",
    "T16n0659_005:0271c09": "禪定；如來不爾。夫如來者，無復煩惱、無復塵",
    "T16n0659_005:0271c10": "累，無漏、無為，得一切法，自在遊於一切甚深",
    "T16n0659_005:0271c11": "三昧境界。善男子！如來設住隨一威儀中、隨",
    "T16n0659_005:0271c12": "一三昧中，乃至涅槃，常住其中無有動移，故",
    "T16n0659_005:0271c13": "常在三昧。「善男子！諸佛如來於無量劫備修",
    "T16n0659_005:0271c14": "諸行得成正覺，不可思量、不可思議、無有邊",
    "T16n0659_005:0271c15": "限。」降伏一切障礙菩薩言：「世尊！如來不於無",
    "T16n0659_005:0271c16": "量劫中修功德耶？」佛言：「善男子！莫作是說。何",
    "T16n0659_005:0271c17": "以故？菩薩摩訶薩不應思量如來境界。如來",
    "T16n0659_005:0271c18": "境界不可思量，但為淺近諸眾生等說三僧",
    "T16n0659_005:0271c19": "祇修習所得，而實菩薩發心已來不可稱計。」",
    "T16n0659_005:0271c20": "降伏一切障礙菩薩言：「世尊！幸甚。是等眾生",
    "T16n0659_005:0271c21": "修諸善根、已滅業障、多生信解、近於菩提，聞",
    "T16n0659_005:0271c22": "佛功德心生歡喜，何況聞已盡能受持、讀誦、",
    "T16n0659_005:0271c23": "解說、書寫、供養？世尊！是等眾生不久當得如",
    "T16n0659_005:0271c24": "來功德，無異今日。」佛言：「善男子！如是，如是。如",
    "T16n0659_005:0271c25": "來攝受是等眾生，於諸佛所已種善根、恭敬",
    "T16n0659_005:0271c26": "承事於無量佛，是等眾生聞佛功德不生疑",
    "T16n0659_005:0271c27": "惑。「善男子！若善男子、若善女人七日七夜無",
    "T16n0659_005:0271c28": "餘思想，內心不亂，念念相續，憶持如來如是",
    "T16n0659_005:0271c29": "功德甚深微妙，著淨潔衣，設諸供養，心心成",
    "T16n0659_005:0272a01": "就，是七日內即見如來三十二相色身具足。",
    "T16n0659_005:0272a02": "若有散亂、不平其事而恒一心，於臨死時如",
    "T16n0659_005:0272a03": "來現身立在其前。」降伏一切障礙菩薩言：「世",
    "T16n0659_005:0272a04": "尊！頗有眾生聞佛所說如來功德生不信耶？」",
    "T16n0659_005:0272a05": "佛言：「善男子！有諸眾生聞佛說是如來功德，",
    "T16n0659_005:0272a06": "以其惡口麁獷罵詈、生瞋恚心、於說法者生",
    "T16n0659_005:0272a07": "怨家想，以是因緣，捨身之後生於地獄，受無",
    "T16n0659_005:0272a08": "量苦。善男子！有諸眾生聞佛功德生歡喜者，",
    "T16n0659_005:0272a09": "於說法人生善友想、生如來想。善男子！是等",
    "T16n0659_005:0272a10": "眾生信最極理，已於過去曾聞如來如是功",
    "T16n0659_005:0272a11": "德。是等眾生於大眾中而作是說：『我於過去",
    "T16n0659_005:0272a12": "曾聞如來說佛功德，無異今日經中所說。』」爾",
    "T16n0659_005:0272a13": "時，世尊出長舌相以覆其面、覆於面已復覆",
    "T16n0659_005:0272a14": "其頂、覆於頂已復覆於身、覆於身已覆師子",
    "T16n0659_005:0272a15": "座、覆師子座已復覆菩薩及聲聞眾、覆聲聞",
    "T16n0659_005:0272a16": "眾已復覆釋梵四天等眾，如是普覆大眾等",
    "T16n0659_005:0272a17": "已而縮舌相，問大眾言：「如來世尊有此舌相，",
    "T16n0659_005:0272a18": "頗復能作妄語不耶？善男子！汝等當信如來",
    "T16n0659_005:0272a19": "所說必非虛妄。若信此經，於未來世為汝等",
    "T16n0659_005:0272a20": "故，長夜利益，安樂無盡。」說是語時，八萬四千",
    "T16n0659_005:0272a21": "菩薩摩訶薩得無生法忍；無量無邊諸眾生",
    "T16n0659_005:0272a22": "等遠塵離垢，於佛法中得法眼淨；無量眾生——",
    "T16n0659_005:0272a23": "未曾發於菩提心者——即於是時皆發阿耨多",
    "T16n0659_005:0272a24": "羅三藐三菩提心。",
    "T16n0659_005:0272a25": "大乘寶雲經卷第五"
}