{
    "T35n1733_020:0479a11": "華嚴經探玄記卷第二十(盡法界品)",
    "T35n1733_020:0479a13": "魏國西寺沙門法藏述",
    "T35n1733_020:0479a14": "第七遠行地知識內。初舉法勸修中三。先",
    "T35n1733_020:0479a15": "指後位次。頌前法。三善財得利益。初中開",
    "T35n1733_020:0479a16": "敷樹花者。若約位此地是有行有開發無相",
    "T35n1733_020:0479a17": "住故名也。約事此天在香樹樓閣中故立",
    "T35n1733_020:0479a18": "此名。二頌前法者臨去慇懃囑付令修學",
    "T35n1733_020:0479a19": "故。於中十四頌半初二總頌境智法。次十",
    "T35n1733_020:0479a20": "一頌離垢光劫中供佛修行。於中初三總",
    "T35n1733_020:0479a21": "舉。次五別頌於初佛邊發大心等。次三頌",
    "T35n1733_020:0479a22": "明已後須彌塵等佛邊修行得法。後一頌半",
    "T35n1733_020:0479a23": "結轉剎塵劫中修行淨治此法。三爾時善財",
    "T35n1733_020:0479a24": "下明聞偈得益。於中二。先長行得法有六",
    "T35n1733_020:0479a25": "句。一總舉法體。二三昧。三總持。四通明。五",
    "T35n1733_020:0479a26": "辯海。六深法。後五是用。二偈讚夜天。於中",
    "T35n1733_020:0479a27": "十四頌分五。初四頌悲智甚深。次四頌度生",
    "T35n1733_020:0479a28": "廣大。次二離障攝德。次三見時眾除妄。後",
    "T35n1733_020:0479a29": "一用同佛果。第二依教趣入中。初敬辭。",
    "T35n1733_020:0479b01": "二念法。三往後位可知。第三見敬請中。",
    "T35n1733_020:0479b02": "初見依正主伴。二設敬。三申請竝可知。",
    "T35n1733_020:0479b03": "第四答言下示己法界。於中有五。一顯法",
    "T35n1733_020:0479b04": "義。二立法名。三明業用。四辨根深。五結自",
    "T35n1733_020:0479b05": "分。初中二。先明安樂眾生行。光救夜中眾",
    "T35n1733_020:0479b06": "生。謂日沒等夜中放光是夜天之義。令免",
    "T35n1733_020:0479b07": "世嶮路求一切智道。若於山等救難中眾",
    "T35n1733_020:0479b08": "生釋光明義。二又善男子下明利益眾生",
    "T35n1733_020:0479b09": "行。初化放逸眾生令修知足行。次授與十",
    "T35n1733_020:0479b10": "波羅蜜。令破十障釋成歡喜行可知。二我",
    "T35n1733_020:0479b11": "已成下立法名。依上三義遂立此名。天竺",
    "T35n1733_020:0479b12": "本名生廣喜處知足光明菩薩解脫。三業用",
    "T35n1733_020:0479b13": "中先問後答。以是業用分齊故云境界。答",
    "T35n1733_020:0479b14": "中二。先舉佛果力用益生彰己所學。於中",
    "T35n1733_020:0479b15": "先總後別可知。二我入此法門下明知菩薩",
    "T35n1733_020:0479b16": "因行業用顯已同成。於中二。先總顯。後我",
    "T35n1733_020:0479b17": "知下別辨。別辨中三。初知盧舍那佛本發心",
    "T35n1733_020:0479b18": "時修益生行。二知行菩薩行時修益生行。",
    "T35n1733_020:0479b19": "三通結一切所修行。初中五。先明大悲救物",
    "T35n1733_020:0479b20": "行。於中初見眾生苦。二起悲救攝。三結成",
    "T35n1733_020:0479b21": "慈悲。二以知足法下明大智益生行。三成就",
    "T35n1733_020:0479b22": "菩薩下成神通利物行。四以無上淨法下嚴",
    "T35n1733_020:0479b23": "土說法益生行。五分別一切未來下廣攝時",
    "T35n1733_020:0479b24": "處修攝生行。二佛子盧舍那下明行菩薩",
    "T35n1733_020:0479b25": "行時益生行中二。先見眾生具苦因苦果。",
    "T35n1733_020:0479b26": "謂初顯集因。常於生死等是苦果。二發起大",
    "T35n1733_020:0479b27": "悲等明救令出離授樂因果。謂初教修道",
    "T35n1733_020:0479b28": "因。滅不善下令得滅果。三佛子以如是下結",
    "T35n1733_020:0479b29": "中二。初結前初發心時益生。二以如是下結",
    "T35n1733_020:0479c01": "修行菩薩行時益生。竝可知。四善財白言",
    "T35n1733_020:0479c02": "下明法根深淺厚薄之義。於中先問後答。答",
    "T35n1733_020:0479c03": "中二。初歎深難辨承力許說。二乃往古下",
    "T35n1733_020:0479c04": "正顯承力所說之法。前中亦二。先長行後偈",
    "T35n1733_020:0479c05": "頌。長行中三。初歎境難辨非但久遠故難",
    "T35n1733_020:0479c06": "知。亦是當時發心即得深法滿佛境故是",
    "T35n1733_020:0479c07": "故難知。此中難者一非聞惠能知。二非",
    "T35n1733_020:0479c08": "思慧能信。三非修慧能入。上心行處滅。四言",
    "T35n1733_020:0479c09": "語路絕。五非二乘智能證得。若爾豈可善財",
    "T35n1733_020:0479c10": "亦不可得知耶。二除佛神力下明有因緣",
    "T35n1733_020:0479c11": "亦可得知。初一句佛力加持為緣。依善知",
    "T35n1733_020:0479c12": "識等明內行高勝為其因方可得知。善財",
    "T35n1733_020:0479c13": "正是其人故云能須佛力方能信等。翻難",
    "T35n1733_020:0479c14": "也。三何以故下責何因要須佛力方能知",
    "T35n1733_020:0479c15": "耶。釋以是佛境界故。若爾夜天云何得說。",
    "T35n1733_020:0479c16": "釋亦我承佛力說。頌中二十一頌半有五。",
    "T35n1733_020:0479c17": "初一舉境甚深頌前難說等。二有四頌明",
    "T35n1733_020:0479c18": "所不知人。頌前非諸天等能知。三有十四",
    "T35n1733_020:0479c19": "頌半頌前除佛神力等。於中初二頌前佛神",
    "T35n1733_020:0479c20": "力及依善知識成善根。次一頌前淨正直心。",
    "T35n1733_020:0479c21": "次一頌前哀愍眾生等。次六頌六度行及",
    "T35n1733_020:0479c22": "頌前拔煩惱樹等。次二頌半頌前滅諸染",
    "T35n1733_020:0479c23": "污得普照等。次二頌得如來樂入佛功德",
    "T35n1733_020:0479c24": "等。四有一頌勸善財學。五有一頌前我當",
    "T35n1733_020:0479c25": "承力說也。二正說發心久近中有二。先長",
    "T35n1733_020:0479c26": "行後偈頌。前中三。初明過去大王起行即是",
    "T35n1733_020:0479c27": "本事。二有童女下明夜天本生同修勝行。三",
    "T35n1733_020:0479c28": "結會古今。初中有五段。一總舉時處塵數",
    "T35n1733_020:0479c29": "佛興。二佛子彼世界海中。有世界性下別舉",
    "T35n1733_020:0480a01": "本處明輪王興化。以是鐵輪王故。云彼",
    "T35n1733_020:0480a02": "閻浮提。三彼大劫中下明有惡劫起。於中",
    "T35n1733_020:0480a03": "五濁熾然者總舉也。謂劫濁見濁煩惱濁眾",
    "T35n1733_020:0480a04": "生濁命濁具如別章。行十惡等造苦因也。",
    "T35n1733_020:0480a05": "死入惡道明受異熟果也命短等明受等",
    "T35n1733_020:0480a06": "流果也。以諸貪著下明增上果。四彼時人民",
    "T35n1733_020:0480a07": "下明苦人於王上訴求救為大悲之境。五",
    "T35n1733_020:0480a08": "時彼大王聞下對境起心成大悲之行。於",
    "T35n1733_020:0480a09": "中三。先心得大悲法。謂百萬僧祇等。二口",
    "T35n1733_020:0480a10": "發大悲語。謂十種悲語等為愍眾生十種",
    "T35n1733_020:0480a11": "苦故。一地獄苦。二煩惱苦。三老病死苦。四",
    "T35n1733_020:0480a12": "恐怖苦。五見疑苦。六愚癡苦。七慳嫉苦。八生",
    "T35n1733_020:0480a13": "死苦。九生盲苦。十障礙苦。十種對治如文可",
    "T35n1733_020:0480a14": "知。三時彼大王下明身行大悲事。於中五。",
    "T35n1733_020:0480a15": "先宣勅普告。二時城東下設大施會。三爾時",
    "T35n1733_020:0480a16": "閻浮下大眾普集。四時王見已下明見乞者",
    "T35n1733_020:0480a17": "現前王大歡喜。是適悅意樂。於中四。一法",
    "T35n1733_020:0480a18": "說校量。二喻。三合。四何以故下釋大喜所",
    "T35n1733_020:0480a19": "由。文竝可知。五復次佛子時彼大王下正起",
    "T35n1733_020:0480a20": "勝想普施所須。第二時彼會中有一童女下",
    "T35n1733_020:0480a21": "明本生身同修勝行。於中六。初歎女德勝。",
    "T35n1733_020:0480a22": "二作如是念下順善知識捨物。同願脫莊",
    "T35n1733_020:0480a23": "嚴具者示背世間榮華之報。置王前而發",
    "T35n1733_020:0480a24": "願者悕同出世菩薩大行。三時彼大王告",
    "T35n1733_020:0480a25": "此下王施與女者明菩薩攝受同行故也。",
    "T35n1733_020:0480a26": "四女人說偈讚王德者賀恩報故。五十二",
    "T35n1733_020:0480a27": "頌分二。初二十五頌總顯大王興世利益。後",
    "T35n1733_020:0480a28": "二十七別明本生利益之相。前中四。初六",
    "T35n1733_020:0480a29": "頌明王未興時損二。次二偈明王興益。三",
    "T35n1733_020:0480b01": "有十頌顯王興世翻捐成德。四有七頌",
    "T35n1733_020:0480b02": "明大王聲教利益。二從王父名淨下二十七",
    "T35n1733_020:0480b03": "頌別顯本生中五。初四頌明前王世末。二",
    "T35n1733_020:0480b04": "有八頌明王興先相。三有三頌父王遊池。",
    "T35n1733_020:0480b05": "四有五頌明童子出生益。五末後七頌明",
    "T35n1733_020:0480b06": "王出利益。五爾時等明女讚已設禮。六王",
    "T35n1733_020:0480b07": "讚女德以衣授之主伴同益。第三結會古",
    "T35n1733_020:0480b08": "今中。略不結云爾時彼童女者今則我身",
    "T35n1733_020:0480b09": "是。第二重頌中十偈。初二天眼。次一天耳。次",
    "T35n1733_020:0480b10": "一他心。次一宿命。次四廣知諸佛因果等事。",
    "T35n1733_020:0480b11": "後一結勸修學。五我唯下結自分可知。",
    "T35n1733_020:0480b12": "第五仰推勝進中五句。初明行廣。二大願",
    "T35n1733_020:0480b13": "滿。三攝多德。四行無礙。五法自在下結非",
    "T35n1733_020:0480b14": "已分。遠行地竟。",
    "T35n1733_020:0480b15": "第八不動地知識中。舉法勸修內。願勇光",
    "T35n1733_020:0480b16": "明守護眾生者以此地中願波羅蜜增上故",
    "T35n1733_020:0480b17": "云勇也。又准梵本是精進勇猛之義。非是",
    "T35n1733_020:0480b18": "勇出之狀。以此願勇之光饒益眾生故云",
    "T35n1733_020:0480b19": "守護。教問八地淨佛剎等行也。餘同前釋。",
    "T35n1733_020:0480b20": "第二依教趣入中二。初辭前。二趣後。略無",
    "T35n1733_020:0480b21": "念法。第三見敬申請中三。先見。二禮。三",
    "T35n1733_020:0480b22": "觀。略無申請。以理法於身見已無請。",
    "T35n1733_020:0480b23": "初中二。先見身所在下顯身相。於中二。初",
    "T35n1733_020:0480b24": "光明普照等總明身光深廣。謂稱理法界故",
    "T35n1733_020:0480b25": "遍事法界故。一切日月下別辨二十種身雲",
    "T35n1733_020:0480b26": "自在。於中初八是應機攝化身。二詣諸佛所",
    "T35n1733_020:0480b27": "下八是應法成行身。三離熾燃下四是應理",
    "T35n1733_020:0480b28": "平等身。二善財見下禮敬念觀。三於善知",
    "T35n1733_020:0480b29": "識下因觀得勝心。初總次別後結。別中十",
    "T35n1733_020:0480c01": "心皆先舉所得心名。後釋心義竝可知。",
    "T35n1733_020:0480c02": "第四爾時善財一心下明現證法界。於中",
    "T35n1733_020:0480c03": "四。初證得法體。二顯法名義。三辨法根深。",
    "T35n1733_020:0480c04": "四結法本位。初中三。先得共法。二得正直",
    "T35n1733_020:0480c05": "心。三偈讚德。初中三。先觀此天。身得塵數",
    "T35n1733_020:0480c06": "等是總舉。若約自分是極位菩薩。共所得",
    "T35n1733_020:0480c07": "故名為共法。若約勝進同諸如來。共所得",
    "T35n1733_020:0480c08": "法故云共法。望下皆是不共。衍法師云。菩薩",
    "T35n1733_020:0480c09": "共法通論有四。一人法無二。與一切法界",
    "T35n1733_020:0480c10": "共。二因果無二。與一切諸佛共。三自他無",
    "T35n1733_020:0480c11": "二。與一切菩薩共。四染淨無二。與一切眾",
    "T35n1733_020:0480c12": "生共。二所謂下別列八十四種。一一中皆初",
    "T35n1733_020:0480c13": "標名後釋義。竝如文可知。三得如是下結。",
    "T35n1733_020:0480c14": "二爾時善財入如是下明因此共法更得直",
    "T35n1733_020:0480c15": "心無邊可知。三頌讚中十偈分二。初三頌",
    "T35n1733_020:0480c16": "前法。餘七請後行。前中初一頌所起十心標",
    "T35n1733_020:0480c17": "初心統於後也。次一頌所得共法。後一頌所",
    "T35n1733_020:0480c18": "得正直心。二唯願下請後行。初三請授法。次",
    "T35n1733_020:0480c19": "三請授行。後一結重恩。第二爾時善財說偈",
    "T35n1733_020:0480c20": "下顯法名義。先問後答。此中亦問法根深厚",
    "T35n1733_020:0480c21": "相通有三問。一問名義。二問發心久近。三",
    "T35n1733_020:0480c22": "問幾時成佛。答中不答後問故唯二答。初",
    "T35n1733_020:0480c23": "答名義中。先名者身隨應化智善開覺令",
    "T35n1733_020:0480c24": "物增善故云長養。二我入此下顯義用中",
    "T35n1733_020:0480c25": "四。初釋覺悟義。謂了法平等是正證故。二",
    "T35n1733_020:0480c26": "解一切下依證現用。釋隨應化義於中三。",
    "T35n1733_020:0480c27": "先無邊現色是總句。謂攝論等名土自在",
    "T35n1733_020:0480c28": "依止法界。當此地也。二所謂下別有一百種",
    "T35n1733_020:0480c29": "色。檢文欠二句。三於念念中現如是等總",
    "T35n1733_020:0481a01": "結。以是起信論中第八地名色自在地此之",
    "T35n1733_020:0481a02": "謂也。三或見或念下隨機滅不善法安立",
    "T35n1733_020:0481a03": "善法等。釋長養善根義。四佛子我住下結法",
    "T35n1733_020:0481a04": "門業用廣大。第三如汝所問下明法根深厚。",
    "T35n1733_020:0481a05": "於中二。一歎深許說。二正說所說。前中三。",
    "T35n1733_020:0481a06": "初牒問許說。二菩薩圓滿下歎顯甚深。於",
    "T35n1733_020:0481a07": "中約五譬喻以顯深義。初一日性無闇喻",
    "T35n1733_020:0481a08": "喻菩薩智無妄能破妄。二日光遍照喻喻",
    "T35n1733_020:0481a09": "菩薩寂而常用義。三虛舟濟物喻喻菩薩無",
    "T35n1733_020:0481a10": "住攝生義。四空性無礙喻喻菩薩無功益物",
    "T35n1733_020:0481a11": "義。五化無形質喻喻菩薩用而常寂義。三佛",
    "T35n1733_020:0481a12": "子菩薩智慧下明結承力許說。二乃往下",
    "T35n1733_020:0481a13": "正說所說中二。先長行後偈頌。前中三。先",
    "T35n1733_020:0481a14": "明善光劫中供佛修行。二明日光劫中供",
    "T35n1733_020:0481a15": "佛修行。三結塵數劫中供佛修行。初中有",
    "T35n1733_020:0481a16": "二。初明於最初佛所修行得法。二轉生",
    "T35n1733_020:0481a17": "值餘佛。初中有十四段。一古佛出世。二昔",
    "T35n1733_020:0481a18": "人造惡。三佛正開導。四王力治罰。五太子悲",
    "T35n1733_020:0481a19": "救。六臣議令死。七請代囚命。八王怒令",
    "T35n1733_020:0481a20": "誅。九母請王審。十太子確救。十一代獄放",
    "T35n1733_020:0481a21": "囚。十二王許修福。十三正設施會。十四佛",
    "T35n1733_020:0481a22": "救太子。於中有八。一國人已集。二佛眾雲",
    "T35n1733_020:0481a23": "赴。三見佛威光。四敬禮申請。五說法益眾。",
    "T35n1733_020:0481a24": "六太子得法。七結會古今。於中有四人。一",
    "T35n1733_020:0481a25": "太子。二惡臣。三獄囚。四大王。八出家得法。",
    "T35n1733_020:0481a26": "第二我於爾時下明轉生值餘佛略舉八",
    "T35n1733_020:0481a27": "佛。通結一萬。第二次復有下明日光劫中供",
    "T35n1733_020:0481a28": "佛修行。於中三。先總舉數。二別列十佛及",
    "T35n1733_020:0481a29": "轉受十生。三我諸趣受身下總結六十億",
    "T35n1733_020:0481b01": "佛一一得法。第三如一劫下總結塵數劫中",
    "T35n1733_020:0481b02": "供佛修行修此法門。二重頌中三十六偈分",
    "T35n1733_020:0481b03": "九。初一頌承力許說。次六頌古世佛興昔",
    "T35n1733_020:0481b04": "人造惡。次七頌太子悲救代命。次五頌初",
    "T35n1733_020:0481b05": "佛說法利益得法。次一頌結一萬佛。次一頌",
    "T35n1733_020:0481b06": "結塵數劫等。次四頌結會得法。次八頌法門",
    "T35n1733_020:0481b07": "業用。後三頌長時益物下結自分仰推勝",
    "T35n1733_020:0481b08": "進。竝可知。不動地竟。",
    "T35n1733_020:0481b09": "第九善惠地知識內。舉法勸修。初指處。",
    "T35n1733_020:0481b10": "此園在迦毘羅城東二十餘里。是摩耶生太",
    "T35n1733_020:0481b11": "子處。流彌尼者無正翻。義翻云花菓等勝",
    "T35n1733_020:0481b12": "妙事具足也。二示人。名妙德圓滿林天者",
    "T35n1733_020:0481b13": "謂善妙之德內備。發願守護此林故以為名",
    "T35n1733_020:0481b14": "也。天竺本云有留彌尼天女。名妙圓光勝愛",
    "T35n1733_020:0481b15": "樂也。三教問中以是生佛處故教問生佛",
    "T35n1733_020:0481b16": "家等。第二依教趣入中亦三。一敬辭。二",
    "T35n1733_020:0481b17": "念法。三至林推覓。第三見坐下明見敬申",
    "T35n1733_020:0481b18": "請中。初見。二敬。三請可知。第四答言下",
    "T35n1733_020:0481b19": "授己法界。於中作五門分別。一顯法義。二",
    "T35n1733_020:0481b20": "立法名。三明業用。四辨法根五結自分。初",
    "T35n1733_020:0481b21": "中二。長行與頌。長行中有四。初總標歎德。",
    "T35n1733_020:0481b22": "二列十名。三釋十義。四結歎益。初中三。先",
    "T35n1733_020:0481b23": "總歎能行生如來家。二於念念下別顯修",
    "T35n1733_020:0481b24": "法成行。三具足下明行成趣果。二列十名",
    "T35n1733_020:0481b25": "者有諸德釋將配十地。一一別釋。今就通",
    "T35n1733_020:0481b26": "釋。一供佛願。二覺心支者依菩提心出生",
    "T35n1733_020:0481b27": "餘行名支也。三觀寂滅。四淨直心。五智普",
    "T35n1733_020:0481b28": "照。六生佛家。七佛光力。八達佛智。九嚴法",
    "T35n1733_020:0481b29": "界。十懃至佛。由行此十行令諸菩薩得",
    "T35n1733_020:0481c01": "生佛家故也。三提名別釋中。十種即為",
    "T35n1733_020:0481c02": "十段。一一各三。謂標釋結。初可知。二中有",
    "T35n1733_020:0481c03": "十種菩提心。皆有標名釋義。支者差別義",
    "T35n1733_020:0481c04": "有十種故。又是因義為餘行本故。三中有",
    "T35n1733_020:0481c05": "九種心。與前十心何別者。前是行本心。此是",
    "T35n1733_020:0481c06": "現行心故生佛家也。四中亦以十句釋成",
    "T35n1733_020:0481c07": "直心。謂正直趣法堅心不動故生佛家也。",
    "T35n1733_020:0481c08": "五中亦以十行釋成普照。初六可知。無礙",
    "T35n1733_020:0481c09": "眼者是方便。深入等是願力。智者等是智度。",
    "T35n1733_020:0481c10": "由十行普照得佛家。六中亦以十句釋生",
    "T35n1733_020:0481c11": "如來家。一隨佛教生證深法門。二同佛大",
    "T35n1733_020:0481c12": "願。三行同。四體同。五背向同。六長善同。七",
    "T35n1733_020:0481c13": "住法同。八得佛定。九攝眾生。十聞持法。七",
    "T35n1733_020:0481c14": "中以九句釋顯佛光明力。謂知諸法如幻",
    "T35n1733_020:0481c15": "等故成就如化通明之力。同佛光力遍遊",
    "T35n1733_020:0481c16": "十方故也。八中亦十句釋分別薩婆若。一總",
    "T35n1733_020:0481c17": "觀。二於無量劫下別顯分別果智及智所知",
    "T35n1733_020:0481c18": "境等。竝分別可知。九中亦有十句釋莊嚴",
    "T35n1733_020:0481c19": "法界。謂嚴剎土化身嚴。起行嚴。攝生嚴等",
    "T35n1733_020:0481c20": "竝准可知。十中亦有十句。釋勇猛精進至",
    "T35n1733_020:0481c21": "佛。一總。二一切世界下別顯三世佛智所",
    "T35n1733_020:0481c22": "知及示成正覺教化眾生故也。四住是法下",
    "T35n1733_020:0481c23": "結成利益。於中先顯十種利益行成。後以",
    "T35n1733_020:0481c24": "一切法下隨應成佛。結生如來家。二重頌中",
    "T35n1733_020:0481c25": "十頌如其次第。各頌一受生法。文顯可知。",
    "T35n1733_020:0481c26": "菩薩具此下結二我成就下明立名。言無量",
    "T35n1733_020:0481c27": "境界自在者明菩薩為物現生故云自在。",
    "T35n1733_020:0481c28": "奇瑞非一名無量境。天竺本云。我成就菩",
    "T35n1733_020:0481c29": "薩解脫名無量劫執持一切菩薩受生自在",
    "T35n1733_020:0482a01": "顯現。三善財白言下明法門境界。先問後答。",
    "T35n1733_020:0482a02": "答中有三。初明下生有十瑞應。二明生時",
    "T35n1733_020:0482a03": "有十光明。三明受生有十自在。初中三。先",
    "T35n1733_020:0482a04": "天神自顯本願生此。二菩薩下生所現十瑞",
    "T35n1733_020:0482a05": "相。三此相現時下見瑞知菩薩生。二佛子摩",
    "T35n1733_020:0482a06": "耶夫人出迦毘羅下明生時有十光明。有舉",
    "T35n1733_020:0482a07": "數列名總結可知。三摩耶於此畢利叉下",
    "T35n1733_020:0482a08": "明受生。於中有四。一總標。二別顯。畢利",
    "T35n1733_020:0482a09": "叉者具云鉢刺叉。義翻云高顯樹也。有",
    "T35n1733_020:0482a10": "處名阿輸迦樹。此云無憂樹也。又阿說他",
    "T35n1733_020:0482a11": "樹此云無羅樹。謂遶三匝能滅罪障。此是",
    "T35n1733_020:0482a12": "菩提樹非是生處樹也。又名畢鉢羅樹。此",
    "T35n1733_020:0482a13": "云樒樹。在嶺南亦有此類可知。十自在",
    "T35n1733_020:0482a14": "者。一八部雲集光照息苦。二腹受三千遍",
    "T35n1733_020:0482a15": "坐百億。三毛孔現佛過去行法。四毛孔現",
    "T35n1733_020:0482a16": "佛過去本事。五毛孔現佛過去形色。六毛孔",
    "T35n1733_020:0482a17": "現佛往昔本施。七身中出佛本嚴土事。八身",
    "T35n1733_020:0482a18": "出八部宮殿滿林。九身出菩薩讚歎舍那。",
    "T35n1733_020:0482a19": "十金剛地輪生大蓮花以承菩薩。三摩耶生",
    "T35n1733_020:0482a20": "時下顯相狀。於中五。一朗耀挺特如空中",
    "T35n1733_020:0482a21": "日現。二威光赫奕如雷電光。三應機現身",
    "T35n1733_020:0482a22": "如山起雲。四現破無明如闇中燈。五雖",
    "T35n1733_020:0482a23": "生不生用常寂故。四我於一念下明夜天結",
    "T35n1733_020:0482a24": "自所知受生分齊。四爾時善財下明法根深",
    "T35n1733_020:0482a25": "厚。先問後答。答中二。先長行後偈頌。前中",
    "T35n1733_020:0482a26": "十。一古世佛興。二出往佛母。三攀樹生佛。",
    "T35n1733_020:0482a27": "四授與乳母。五乳母得定。六得此法門。七",
    "T35n1733_020:0482a28": "結會古今。八廣見受生。九知本大願。十供",
    "T35n1733_020:0482a29": "佛持法。二頌中二十三頌半分四。初一誡",
    "T35n1733_020:0482b01": "聽許說。二有八偈半明初佛所發心得法。",
    "T35n1733_020:0482b02": "三我於億剎下十三偈明更供多佛淨修增",
    "T35n1733_020:0482b03": "廣。四末後一偈結歎無盡。下結自分及推",
    "T35n1733_020:0482b04": "勝進。竝可知。善惠地竟。",
    "T35n1733_020:0482b05": "第十法雲地知識內。初舉法勸修中。城名",
    "T35n1733_020:0482b06": "如前釋。瞿夷者古譯名明女。又勘諸梵本",
    "T35n1733_020:0482b07": "或名嶠比。此云覆障。謂在家父母所護。不",
    "T35n1733_020:0482b08": "令人見等。或名瞿婆。此云守護大地。佛",
    "T35n1733_020:0482b09": "為太子時有三夫人。瞿夷第一。耶輸陀羅",
    "T35n1733_020:0482b10": "第二。摩奴舍第三。又瞿夷是王女寶。今表因",
    "T35n1733_020:0482b11": "位終極慈悲之相顯著故取第一也。又以",
    "T35n1733_020:0482b12": "證法既滿法喜適悅是妻義也。第二依教",
    "T35n1733_020:0482b13": "趣入中。一敬辭。二念法。三至後。第三見",
    "T35n1733_020:0482b14": "敬申請中三。先方便推求。二見其勝報。三致",
    "T35n1733_020:0482b15": "敬請問。初中四。先天眾迎讚。二善財印述。",
    "T35n1733_020:0482b16": "三天眾供歎。四昇堂推覓。初中二。先迎二白",
    "T35n1733_020:0482b17": "言下讚。此是守堂神讚中四。初讚行究",
    "T35n1733_020:0482b18": "竟。二我觀下讚精進得果。三我觀下歎精進",
    "T35n1733_020:0482b19": "得法。四何以下釋成可知。二善財答言下印",
    "T35n1733_020:0482b20": "述中二。初一句印其所說。二欲令下述自所",
    "T35n1733_020:0482b21": "作。於中四。初於惡眾生起大慈行。有法喻",
    "T35n1733_020:0482b22": "合可知。二於修善眾生起大喜行。三何以",
    "T35n1733_020:0482b23": "下釋成所由。四若有菩薩下結行利益。於",
    "T35n1733_020:0482b24": "中十六句皆有標釋可知。天神下總結可",
    "T35n1733_020:0482b25": "知。三善財將昇下明天眾供歎中。先供散",
    "T35n1733_020:0482b26": "其身。二頌歎其德十偈分四。初三歎利生",
    "T35n1733_020:0482b27": "行。次一求友行。次三無礙行。後三勇猛行。四",
    "T35n1733_020:0482b28": "爾時下昇堂推覓可知。二即見下明見勝",
    "T35n1733_020:0482b29": "報。於中一見正報。二見眷屬。三顯眷屬",
    "T35n1733_020:0482c01": "同行德。於中有十句。一本行同。二四攝同。",
    "T35n1733_020:0482c02": "三大悲同。四大慈同。五大智同。六不退同。七",
    "T35n1733_020:0482c03": "行滿同。八離障同。九普行同。十成果同。三致",
    "T35n1733_020:0482c04": "敬請問中。皆問悲智等。逆順無礙行有九",
    "T35n1733_020:0482c05": "句。一在染不污。二得理不證。三得果住",
    "T35n1733_020:0482c06": "因。四出世恒入。五處理現事。六無言現",
    "T35n1733_020:0482c07": "說。七知空攝化。八知寂恒供。九知真行俗。",
    "T35n1733_020:0482c08": "第四爾時瞿夷下示己法界中二。初歎問",
    "T35n1733_020:0482c09": "許說。二正示己法。於中作五門分別。一法",
    "T35n1733_020:0482c10": "義。二法名。三法用。四法根。五法位。初中二。",
    "T35n1733_020:0482c11": "先長行後偈頌。前中亦二。先十法顯因陀羅",
    "T35n1733_020:0482c12": "行。有總標別辨及結可知。二懃修十法值",
    "T35n1733_020:0482c13": "善知識。亦有標釋結可知。二頌中十三偈。",
    "T35n1733_020:0482c14": "初二頌前依善知識。次九頌餘九行。後二",
    "T35n1733_020:0482c15": "結歎行用。二我已下立法名者。謂一切菩",
    "T35n1733_020:0482c16": "薩三昧深廣以勝智觀察分別。天竺本云成",
    "T35n1733_020:0482c17": "就菩薩解脫。名觀一切菩薩三昧海境界。三",
    "T35n1733_020:0482c18": "善財白言下明法用中。先問後答。答中三。",
    "T35n1733_020:0482c19": "初知此娑婆世界中境。二知十方世界中境。",
    "T35n1733_020:0482c20": "三盧舍那下釋能知所由。初中四。先知眾生",
    "T35n1733_020:0482c21": "善惡耶正。二彼諸劫中下知佛因果。三知",
    "T35n1733_020:0482c22": "二乘眷屬。四知彼眷屬菩薩下明知菩薩眾",
    "T35n1733_020:0482c23": "及其行位。亦是知菩薩三昧海。有諸句可",
    "T35n1733_020:0482c24": "知。二如此娑婆下知十方界。各十十世界",
    "T35n1733_020:0482c25": "者是無盡故也。三盧舍那下明能知所以中。",
    "T35n1733_020:0482c26": "有標徵釋竝可知。四善財白言下顯法根",
    "T35n1733_020:0482c27": "中。先問後答。答中有四。一明於初佛修行",
    "T35n1733_020:0482c28": "聞法。二更值六十百千億那由他佛修行供",
    "T35n1733_020:0482c29": "養。三於最後佛所得此法門。四後於塵數",
    "T35n1733_020:0483a01": "劫中修治此法。初段中長分有十五段。一",
    "T35n1733_020:0483a02": "古世王都。二太子福報。三寶女端嚴。四太子",
    "T35n1733_020:0483a03": "求娉。五時彼園下明佛興女夢。六天勸詣",
    "T35n1733_020:0483a04": "佛。七女求天子。十偈分二。初三自述己",
    "T35n1733_020:0483a05": "德堪為行侶。後七偈歎太子德請其納受。",
    "T35n1733_020:0483a06": "八太子問女說十一偈分二。初四彰己離",
    "T35n1733_020:0483a07": "過。後七勸成勝行。九女母偈答。女有勝德。",
    "T35n1733_020:0483a08": "願為納受。有二十四頌分六。初二總說女",
    "T35n1733_020:0483a09": "緣。次六說女生處。次五具勝色聲。次四智",
    "T35n1733_020:0483a10": "德過人。次二遠離世患。後五具出世行。十",
    "T35n1733_020:0483a11": "太子答母。能不障道我當納受。於中先長",
    "T35n1733_020:0483a12": "行有九句。一發心積德。二淨修度行。三供",
    "T35n1733_020:0483a13": "佛護法。四嚴淨剎土。五利樂眾生。六修行",
    "T35n1733_020:0483a14": "具地。七行檀。八出家。九汝莫障我。二偈中",
    "T35n1733_020:0483a15": "七頌半。初一頌初行。次一起頌第六。次一",
    "T35n1733_020:0483a16": "頌第二。次一頌第四。次一頌第五。次半却",
    "T35n1733_020:0483a17": "頌第三。次一頌第十。後一頌第八九可",
    "T35n1733_020:0483a18": "知。十一時女答言下順命同志幸唯見納。",
    "T35n1733_020:0483a19": "有十四偈分三。初三求慕心堅。次六悕同",
    "T35n1733_020:0483a20": "勝行。後五說佛勸詣。十二太子聞佛歡喜",
    "T35n1733_020:0483a21": "贈寶。十三女母遂意重歎女德。十偈分四。",
    "T35n1733_020:0483a22": "初三歎德同太子。次三歎身業勝。次一語",
    "T35n1733_020:0483a23": "業勝。後三意業勝。十四時太子下相與詣佛。",
    "T35n1733_020:0483a24": "於中三。初見佛勝相。二致敬供養。三聞經",
    "T35n1733_020:0483a25": "得益。十五還告父王。於中八。初總白佛興。",
    "T35n1733_020:0483a26": "二問答所聞。三王喜告言。四捨位詣佛。五",
    "T35n1733_020:0483a27": "聞法獲益。六出家得法。七太子紹位弘",
    "T35n1733_020:0483a28": "其佛法。八結會古今。於中一會太子。二",
    "T35n1733_020:0483a29": "會父王。三會女母。四會眷屬。五會女身。第",
    "T35n1733_020:0483b01": "二彼佛滅後下更值六十百千億那由他佛。",
    "T35n1733_020:0483b02": "文中略列四十佛名。悉皆敬養。第三其最",
    "T35n1733_020:0483b03": "後佛下明於末後佛所得法因緣。第四我",
    "T35n1733_020:0483b04": "得此法門下更於已後塵數劫中值塵數",
    "T35n1733_020:0483b05": "佛修治此法。於中四。初供養多佛行猶未",
    "T35n1733_020:0483b06": "滿。二佛子下聞多佛法未至普賢。三何以",
    "T35n1733_020:0483b07": "下釋非普賢所以。四何以故者重責云既",
    "T35n1733_020:0483b08": "未能知普賢所行。何以得知齊佛境界。釋",
    "T35n1733_020:0483b09": "以於彼毛孔中念念悉見等故。此則彰己",
    "T35n1733_020:0483b10": "但能見彼所現不能作彼現事。於中三。先",
    "T35n1733_020:0483b11": "見器世間及智正覺世間。二復次下見眾生",
    "T35n1733_020:0483b12": "世間。三我於菩薩一一下總結所見。下結自",
    "T35n1733_020:0483b13": "分及推勝進竝可知。法雲地竟。上來總四",
    "T35n1733_020:0483b14": "十一人明大段第一寄位修行相竟。",
    "T35n1733_020:0483b15": "第二大段摩耶夫人下明會緣入實相知識。",
    "T35n1733_020:0483b16": "謂會前諸位差別之緣。令歸平等一實法",
    "T35n1733_020:0483b17": "界。生於佛果如摩耶生佛故次明也。此中",
    "T35n1733_020:0483b18": "有十人分之為二。初一是總。餘九是別。以",
    "T35n1733_020:0483b19": "初摩耶得智幻法門末後童子童女亦得幻",
    "T35n1733_020:0483b20": "住法門。以始終相會總別相融無二故也。",
    "T35n1733_020:0483b21": "就初中亦五義同前。初舉法勸修中二。初",
    "T35n1733_020:0483b22": "長行指後。次說偈頌前。就長行中。摩耶者",
    "T35n1733_020:0483b23": "此云幻生菩薩。夫人者梵名提婆多。正翻應",
    "T35n1733_020:0483b24": "名天后。古人就義名曰夫人。問餘經論說。",
    "T35n1733_020:0483b25": "摩耶生佛七日命終生忉利天。云何此中指",
    "T35n1733_020:0483b26": "迦毘羅城。答化相示滅。實報常存。若爾迦毘",
    "T35n1733_020:0483b27": "豈非化處。釋此亦深非常人可見。如菩提",
    "T35n1733_020:0483b28": "樹下即蓮華藏等。又如雙林示滅常在靈",
    "T35n1733_020:0483b29": "山等。又摩耶等諸眷屬。若小乘中是實非",
    "T35n1733_020:0483c01": "化。若始教大乘中是化非實。若終教中亦實",
    "T35n1733_020:0483c02": "亦化。謂實是大菩薩示現為化故。若頓教中",
    "T35n1733_020:0483c03": "非實非化。以即相無相故。若圓教中竝是",
    "T35n1733_020:0483c04": "法界實德。是人亦是法門故。又是舍那海印",
    "T35n1733_020:0483c05": "定中所現故屬佛實德攝也。餘竝准之。二",
    "T35n1733_020:0483c06": "汝詣彼問下教問可知。二偈頌前法中三",
    "T35n1733_020:0483c07": "十三偈分三。初一總顯己行。次十七偈遠說",
    "T35n1733_020:0483c08": "前劫事佛因緣。前長行所無。次於後所過",
    "T35n1733_020:0483c09": "劫下十五偈正頌前長行所說因緣。於中先",
    "T35n1733_020:0483c10": "十頌前於諸佛所所得法門。次我於菩薩身",
    "T35n1733_020:0483c11": "下五頌前於菩薩毛孔所見等事。第二依",
    "T35n1733_020:0483c12": "教趣入中六。初辭前。二念後。三引導。四見",
    "T35n1733_020:0483c13": "勝。五致敬。六申請。就念後中三。初總",
    "T35n1733_020:0483c14": "念知識德。二具淨法身下別念其身有十",
    "T35n1733_020:0483c15": "九種。三如是等下結成難見起四種念。一",
    "T35n1733_020:0483c16": "云何見。二云何親近。三云何知其相。四云何",
    "T35n1733_020:0483c17": "聞法受持。三作是念已下明伴善知識方",
    "T35n1733_020:0483c18": "便引導。於中三。初城天教守心城。二妙德",
    "T35n1733_020:0483c19": "天讚德加持。三羅剎王教令起行。初中三。",
    "T35n1733_020:0483c20": "先供養善財。二教守心城有二十四種。一",
    "T35n1733_020:0483c21": "一各初勸所作。後釋作所以。初中應守護",
    "T35n1733_020:0483c22": "心城者忍不起妄念也。離生死者由無妄",
    "T35n1733_020:0483c23": "念不起惑造業故云離也。又云應修無壞",
    "T35n1733_020:0483c24": "心城者以信法不壞故。又持法不妄故。又",
    "T35n1733_020:0483c25": "云應放心城普照光明者。以根欲性力智",
    "T35n1733_020:0483c26": "光照達群機故。餘竝准釋可知。三菩薩摩",
    "T35n1733_020:0483c27": "訶薩下釋成利益。於中先總標。二何以下",
    "T35n1733_020:0483c28": "釋所以。三佛子下結。第二爾時有天下明妙",
    "T35n1733_020:0483c29": "德天讚德加持中。一讚歎摩耶令其欣樂。",
    "T35n1733_020:0484a01": "二放光加持。三善財獲益。於中得十種眼。",
    "T35n1733_020:0484a02": "一一各先標眼名。後顯眼義。竝准釋可知。",
    "T35n1733_020:0484a03": "第三時有守護下明羅剎王教令起行。於",
    "T35n1733_020:0484a04": "中三。初教十法得近知識。初總次別後結。",
    "T35n1733_020:0484a05": "別中一直心。二悲心。三智心。四不退心。五堅",
    "T35n1733_020:0484a06": "信心。六深心觀性故。七大心普覆故。八廣心",
    "T35n1733_020:0484a07": "了法界故。九巧心應病與藥故。十常心行",
    "T35n1733_020:0484a08": "不斷故。二復次下教十三昧。見善知識者",
    "T35n1733_020:0484a09": "以入三昧知佛菩薩平等法身故。又依三",
    "T35n1733_020:0484a10": "昧得見諸佛菩薩故。又以摩耶是三昧境",
    "T35n1733_020:0484a11": "故。初總次別後結。竝可知。三爾時善財答下",
    "T35n1733_020:0484a12": "明教求善知識。先善財領前問後。二答言",
    "T35n1733_020:0484a13": "下正教求處。以摩耶所在遍十方故令禮",
    "T35n1733_020:0484a14": "十方求也。第四爾時善財隨順下明見勝",
    "T35n1733_020:0484a15": "依正。於中先見依報中。古德云。見大蓮華",
    "T35n1733_020:0484a16": "從地出者是所詮法界名大蓮花。如從心",
    "T35n1733_020:0484a17": "顯名地涌出。又釋前城天等三位。調鍊善",
    "T35n1733_020:0484a18": "財令心至徹。慧眼得開方見摩耶實報境",
    "T35n1733_020:0484a19": "界故。云地涌出等有四。一蓮花。二樓觀。",
    "T35n1733_020:0484a20": "名攝取法界方藏者。攝取十方各盡法界",
    "T35n1733_020:0484a21": "蘊在其中故云藏也。古德云。五位自分勝進",
    "T35n1733_020:0484a22": "故名千柱也。三師子座。四於金鈴中下出",
    "T35n1733_020:0484a23": "音聲等九種法門流化。二善財見此下明見",
    "T35n1733_020:0484a24": "正報身有二。初見身故。二見身業用。初",
    "T35n1733_020:0484a25": "中三。初總舉。次正見法界身雲。後結勝。就",
    "T35n1733_020:0484a26": "正見中有五十七種法界身雲分三。初二",
    "T35n1733_020:0484a27": "十種直列身名。二從不去色身下三十種皆",
    "T35n1733_020:0484a28": "先出身名後釋身義。三如是色非色下七句",
    "T35n1733_020:0484a29": "簡非世間五蘊所攝。三善財見摩耶下結其",
    "T35n1733_020:0484b01": "所現殊勝身雲。第二善財見如是等下明身",
    "T35n1733_020:0484b02": "業用。謂此身雲能增長眾生十波羅蜜行。然",
    "T35n1733_020:0484b03": "不次第。初長其檀行。二出生下明精進行。",
    "T35n1733_020:0484b04": "三知一切下明忍行。四具足下明禪行。五皆",
    "T35n1733_020:0484b05": "悉嚴淨下明方便行。六以明淨下明般若行。",
    "T35n1733_020:0484b06": "七淨佛道下明戒行。八得淨法身下明願行。",
    "T35n1733_020:0484b07": "九一念充下明力行。十如來智下明智行。",
    "T35n1733_020:0484b08": "第五善財見摩耶下明見已致敬中四。初牒",
    "T35n1733_020:0484b09": "前所見。二變身等彼。三禮已得定。四起已",
    "T35n1733_020:0484b10": "遶住。第六白言下申請中二。先申其本情。",
    "T35n1733_020:0484b11": "二願為下請其為說。以此門是都會於前諸",
    "T35n1733_020:0484b12": "位法故。是故舉初文殊教發。乃至於今至",
    "T35n1733_020:0484b13": "大聖所。總敘始終。欲同會平等故也。第四",
    "T35n1733_020:0484b14": "大段答言下示己法界。於中四。一標名體。",
    "T35n1733_020:0484b15": "二明業用。三辨根原。四結自分。初中大願",
    "T35n1733_020:0484b16": "者宿願力。由此生生常為佛母。如悲花經",
    "T35n1733_020:0484b17": "說也。大智者即般若為母也。幻者是願智所",
    "T35n1733_020:0484b18": "作生佛之義。謂於己身不壞小。而廣容",
    "T35n1733_020:0484b19": "於佛身。實無生而現生。天竺本云。我住菩",
    "T35n1733_020:0484b20": "薩解脫名大願智幻莊嚴矣。二得此法門下",
    "T35n1733_020:0484b21": "明其業用。於中二。初為舍那佛母。二總為",
    "T35n1733_020:0484b22": "賢劫千佛母。前中長分有十。一得法生佛。",
    "T35n1733_020:0484b23": "二光入我身。三因見八相。四身容十方。五",
    "T35n1733_020:0484b24": "眾同入胎。六胎內遊行。七又念念下十方同",
    "T35n1733_020:0484b25": "入。八悉皆容下明大小無礙。九於此世界下",
    "T35n1733_020:0484b26": "結通十方。亦不分身者以此處身即是彼",
    "T35n1733_020:0484b27": "身故不須分也。十何以故下釋所由。謂攝",
    "T35n1733_020:0484b28": "用歸體也。二總為賢劫千佛母中二。先略",
    "T35n1733_020:0484b29": "列二百七十九佛。佛子如是下總結千佛。二",
    "T35n1733_020:0484c01": "亦於十方下明此處。為佛母不廢自身。於",
    "T35n1733_020:0484c02": "十方界教化眾生。三辨得法根原中。先問",
    "T35n1733_020:0484c03": "後答。答中六。一往時輪王。二臨欲成佛魔",
    "T35n1733_020:0484c04": "來惱亂。三輪王降魔菩薩成佛。四願為其",
    "T35n1733_020:0484c05": "母復供多佛。五結會古今。常為其母。六廣",
    "T35n1733_020:0484c06": "顯過現為十方佛母。四我唯下結自分。第",
    "T35n1733_020:0484c07": "五推勝進可知。會緣入實相知識中總門",
    "T35n1733_020:0484c08": "竟。",
    "T35n1733_020:0484c09": "第二明幻智念力知識者。自下九位知識皆",
    "T35n1733_020:0484c10": "是舊翻于奠本所欠。應是西域覺賢之所",
    "T35n1733_020:0484c11": "略耳。余共日照三藏。勘天竺諸本及崑崙",
    "T35n1733_020:0484c12": "本并于奠別行本竝皆同有此文。是以於",
    "T35n1733_020:0484c13": "大唐永隆年。西京西太原寺三藏法師地婆",
    "T35n1733_020:0484c14": "訶羅。唐云日照。共京十大德道成律師等",
    "T35n1733_020:0484c15": "奉勅譯補。沙門復禮親從筆受。文中亦五。",
    "T35n1733_020:0484c16": "初舉法勸修中。初示處內。何故此中上三",
    "T35n1733_020:0484c17": "十三天者。顯是摩耶。後所住故。人間諸",
    "T35n1733_020:0484c18": "位會相盡故。二示人內。正念天者顯大智",
    "T35n1733_020:0484c19": "自在。入理不忘故。童女者慈悲離染故。天",
    "T35n1733_020:0484c20": "主光者。顯淨義光明義是天義。最勝義自",
    "T35n1733_020:0484c21": "在義是主義。破闇義照現義是光義。即顯悲",
    "T35n1733_020:0484c22": "智勝用以立斯名。三教問可知。第二依",
    "T35n1733_020:0484c23": "教趣入。及第三見敬申請竝可知。言誘誨",
    "T35n1733_020:0484c24": "者。依梵本應云善能教誡教授諸菩薩等",
    "T35n1733_020:0484c25": "願為我說。第四天女答下示己法界。於",
    "T35n1733_020:0484c26": "中四。初標法名體。二顯法根深。三明法業",
    "T35n1733_020:0484c27": "用。四結己自分。初得菩薩解脫者以人簡",
    "T35n1733_020:0484c28": "法。不同佛解脫。解脫即是法門。名無礙念",
    "T35n1733_020:0484c29": "者隨所憶念無不現前。名為無礙。所念分",
    "T35n1733_020:0485a01": "明名為清淨。念佛境具德名莊嚴。以宿命",
    "T35n1733_020:0485a02": "念智為體。二善男子我念過去下明法根深",
    "T35n1733_020:0485a03": "固。於中二。初明所供諸佛有三。初憶青",
    "T35n1733_020:0485a04": "蓮劫中。先總明供佛。二又彼下別記八相。",
    "T35n1733_020:0485a05": "念力分明。二又憶下略列九劫中所供諸佛。",
    "T35n1733_020:0485a06": "三善男子下總結恒沙劫中常不離佛。二從",
    "T35n1733_020:0485a07": "彼一切下明所得法門。於中二。先總舉所",
    "T35n1733_020:0485a08": "得。二受持下明修治明淨。三如是先劫下明",
    "T35n1733_020:0485a09": "業用中。謂以此念力憶前諸劫及佛法。明",
    "T35n1733_020:0485a10": "了現前。無有闇障故以立此名。四我唯下",
    "T35n1733_020:0485a11": "結己自分。第五仰推可知。念力知識竟。",
    "T35n1733_020:0485a12": "第三幻智師範知識中。初舉法勸修內。童子",
    "T35n1733_020:0485a13": "師者顯教導師範故也。名遍友者。謂遍於",
    "T35n1733_020:0485a14": "一切學類眾生悉為師訓故以為名。二依",
    "T35n1733_020:0485a15": "教趣入中。先得法利益。二禮足辭退。三見敬",
    "T35n1733_020:0485a16": "申請可知。四答言下應示己法界。為與童",
    "T35n1733_020:0485a17": "子法門同故。是故示彼童子令往問之。又",
    "T35n1733_020:0485a18": "釋此童子則是法門以名。無二故。人法無礙",
    "T35n1733_020:0485a19": "故。",
    "T35n1733_020:0485a20": "第四幻智轉藝門知識中。初三可知。四時彼",
    "T35n1733_020:0485a21": "童子告下示己法界。於中三。一標名體。二",
    "T35n1733_020:0485a22": "顯業用。三結自分。初名善轉眾藝者。眾藝",
    "T35n1733_020:0485a23": "者是所知所解世間技藝則文字等也。善轉",
    "T35n1733_020:0485a24": "者是能知巧智善。謂善巧轉。謂轉變以善",
    "T35n1733_020:0485a25": "巧智轉世眾藝成出世般若故以為名。以",
    "T35n1733_020:0485a26": "善巧量智為體。二我恒下明業用。於中三。",
    "T35n1733_020:0485a27": "初總舉根本。二唱阿字時下別顯四十二門。",
    "T35n1733_020:0485a28": "初唱阿字時入般若門名威德等者。梵語威",
    "T35n1733_020:0485a29": "德名阿答摩。是故唱世阿字時便即轉入",
    "T35n1733_020:0485b01": "般若威德。以阿聲同故。即此得彼以為難",
    "T35n1733_020:0485b02": "故。餘門竝皆多悉如是准釋可知。三善男子",
    "T35n1733_020:0485b03": "下總結多門。言根本字者有二義。一以",
    "T35n1733_020:0485b04": "此等字竝是世字之中根本字故。依此以",
    "T35n1733_020:0485b05": "入般若門故云為首。理實無量。二以此等",
    "T35n1733_020:0485b06": "字為所依根本。仗之以顯般若法門。三我",
    "T35n1733_020:0485b07": "唯下結自分。第五如諸菩薩下仰推勝進中",
    "T35n1733_020:0485b08": "二。初總標通達世及出世二位章門。二別釋",
    "T35n1733_020:0485b09": "二門。先明世法有十門。一知文字。前約此",
    "T35n1733_020:0485b10": "方。此通殊方故。是所推也。二知醫療。三別",
    "T35n1733_020:0485b11": "珍寶。四相住處。五觀天地。六能相人。七解",
    "T35n1733_020:0485b12": "畜音。八別雲霞。九知豐德。十識安危。如",
    "T35n1733_020:0485b13": "是下總結世法。皆是於此而顯般若。非但",
    "T35n1733_020:0485b14": "文字知是推也。上來諸位善財所求。於此世",
    "T35n1733_020:0485b15": "法竝皆捨棄。令此悉成般若法門為甚難",
    "T35n1733_020:0485b16": "故。是故示之。二又能下釋出世法。初總與",
    "T35n1733_020:0485b17": "所知之法。謂釋名出體。言隨順修行者明",
    "T35n1733_020:0485b18": "說法之意。二智入下明能知深證故無過",
    "T35n1733_020:0485b19": "失也。我當下總結非分。",
    "T35n1733_020:0485b20": "第五幻智無依門知識中。初舉法勸修內。",
    "T35n1733_020:0485b21": "婆呾那者此云圓。謂具德圓備。出生無盡故",
    "T35n1733_020:0485b22": "以為名。又以調柔至順超過餘位故名賢",
    "T35n1733_020:0485b23": "勝。二三可知。第四答言下示己法界。於",
    "T35n1733_020:0485b24": "中亦三。一標名體。二顯業用。三結自分。初",
    "T35n1733_020:0485b25": "中法門依梵名那阿賴耶蔓茶羅。那云無",
    "T35n1733_020:0485b26": "也不也。阿賴耶云依處也依止也。蔓茶羅",
    "T35n1733_020:0485b27": "云道場也圓場。謂無阿賴耶染分依處而",
    "T35n1733_020:0485b28": "有淨分圓滿道場。出生勝德不可窮盡。即",
    "T35n1733_020:0485b29": "轉依究竟顯德無盡也。二業用中。初一句標",
    "T35n1733_020:0485c01": "業用意為利眾生故云既自等也。二得無",
    "T35n1733_020:0485c02": "盡三昧等總舉。三以能下別顯十種無盡。初",
    "T35n1733_020:0485c03": "六六根。後四勝德。一明。二通。三德。四光。三",
    "T35n1733_020:0485c04": "結自分。五推勝進竝可知。",
    "T35n1733_020:0485c05": "第六幻智無著門知識內。初舉法勸修中。城",
    "T35n1733_020:0485c06": "名沃田者。是南天竺近水下濕田稼甚茂",
    "T35n1733_020:0485c07": "故以為名。與下海澗國同。亦名賢陂城。",
    "T35n1733_020:0485c08": "又於所得解脫堅固安住故云堅固解脫。",
    "T35n1733_020:0485c09": "又一得永脫故云堅固。又所得菩薩真實解",
    "T35n1733_020:0485c10": "脫更無所求故以為名。四示己法界中三。",
    "T35n1733_020:0485c11": "一標名。正念現前離所知障故云無著。離",
    "T35n1733_020:0485c12": "煩惱障故云清淨。謂順理之念不雜二障",
    "T35n1733_020:0485c13": "故以名焉。二我自下明法具德備足無求。",
    "T35n1733_020:0485c14": "既是因人何得乃爾。釋設更所解不異",
    "T35n1733_020:0485c15": "於此。但須修行故。無復求下結自推勝竝",
    "T35n1733_020:0485c16": "可知。",
    "T35n1733_020:0485c17": "第七幻智光明門知識內。初中妙月者悲德",
    "T35n1733_020:0485c18": "清涼故以為名。上文云菩薩清涼月遊於畢",
    "T35n1733_020:0485c19": "竟空。此之謂也。宅有光明是法門之用。四",
    "T35n1733_020:0485c20": "示己法界中標名。內證離障為淨智。後智",
    "T35n1733_020:0485c21": "攝物故曰光明。又光明者對治無明故。淨",
    "T35n1733_020:0485c22": "者治惑染故。餘文可知。",
    "T35n1733_020:0485c23": "第八幻智無盡門知識內。初中城名出生者。",
    "T35n1733_020:0485c24": "城中出生人物故。長者無勝軍者行德超過",
    "T35n1733_020:0485c25": "名為無勝。當體具德從喻如軍。下示己",
    "T35n1733_020:0485c26": "法界中三。初標名。無盡相者所成德相無",
    "T35n1733_020:0485c27": "盡窮故。二我以下明業用可知。三結自分",
    "T35n1733_020:0485c28": "及推勝進竝可知。",
    "T35n1733_020:0485c29": "第九幻智誠語門知識內。初中聚落名法者。",
    "T35n1733_020:0486a01": "在此弘法故。表此即法故。尸毘最勝者梵",
    "T35n1733_020:0486a02": "本具言名達磨濕毘阿羯。達磨云法。濕毘",
    "T35n1733_020:0486a03": "云空營。謂如軍眾去後空營之所也。阿羯",
    "T35n1733_020:0486a04": "云最上。應云最上法空營。營則是聚落處",
    "T35n1733_020:0486a05": "也。從處以立人名。",
    "T35n1733_020:0486a06": "下示己法界中三。初標名。誠願語者此有",
    "T35n1733_020:0486a07": "二義。一從初發心立弘誓言。後必如言而",
    "T35n1733_020:0486a08": "行。不乖先言故名也。二菩薩行行時如施",
    "T35n1733_020:0486a09": "眼時有問悔不答言不悔。此言誰信。則立",
    "T35n1733_020:0486a10": "誓言。若實不虛令眼平復。如言則善故",
    "T35n1733_020:0486a11": "云誠願語也。二過去下明業用中釋上二",
    "T35n1733_020:0486a12": "義。先釋初義。二我以住於下釋後義。以能",
    "T35n1733_020:0486a13": "成滿行故。下結自分推勝進可知。",
    "T35n1733_020:0486a14": "第十幻智歸幻門知識內。初中城名妙意花",
    "T35n1733_020:0486a15": "者梵名蘇滿那也。以彼城門之側有此花",
    "T35n1733_020:0486a16": "故立以為名。此亦在南天竺。童子童女表",
    "T35n1733_020:0486a17": "智悲相資。智則依德而起。悲則蘊德以成。",
    "T35n1733_020:0486a18": "舊本名妙德。當此德生也。妙德惠當此有",
    "T35n1733_020:0486a19": "德也。以本語名室利末此云有德。室利末",
    "T35n1733_020:0486a20": "底此云德惠。以聲字相近故。二譯不同也。",
    "T35n1733_020:0486a21": "下示己法界中三。初標名。幻住亦二義。",
    "T35n1733_020:0486a22": "一明所知諸法依緣虛立名為幻住。二能",
    "T35n1733_020:0486a23": "知之智住幻境中。此則住幻故云幻住。二",
    "T35n1733_020:0486a24": "以斯下明業用中二。初略知十種幻住。一",
    "T35n1733_020:0486a25": "一皆先標名後釋。初六知世間法幻住。一",
    "T35n1733_020:0486a26": "總知。次二知人法幻。次二知三界生滅幻。",
    "T35n1733_020:0486a27": "次一知國土幻。後三知三乘幻。初一二乘。",
    "T35n1733_020:0486a28": "次一菩薩後一菩薩所作。下結幻境。自性不",
    "T35n1733_020:0486a29": "思者則有則空無二故不思議。又以自性亡",
    "T35n1733_020:0486b01": "二邊亦不住於中故云不思議也。下結推",
    "T35n1733_020:0486b02": "可知。下利益善財亦可見。上來十人總明",
    "T35n1733_020:0486b03": "第二大段會緣入實相知識竟。",
    "T35n1733_020:0486b04": "大段第三。彌勒位是攝德成因相知識者。前",
    "T35n1733_020:0486b05": "既會緣入實。定堪成佛故。辨一生補處成",
    "T35n1733_020:0486b06": "因之義。五分同前。初舉法勸修中亦三。",
    "T35n1733_020:0486b07": "初指處。二示人。三教問。初指處中此是南",
    "T35n1733_020:0486b08": "天竺近海岸故名海澗國。天竺本名海岸",
    "T35n1733_020:0486b09": "門國。園林具德名大莊嚴。林中有樓觀顯",
    "T35n1733_020:0486b10": "耀名明淨藏。梵本毘盧遮那莊嚴藏。次菩薩",
    "T35n1733_020:0486b11": "往昔下出樓觀因。二彼園林下示正報。彌勒",
    "T35n1733_020:0486b12": "者梵語具言名迷帝隷。此云慈。是其姓也。",
    "T35n1733_020:0486b13": "以姓為名。名曰慈氏。然有三緣。一由本",
    "T35n1733_020:0486b14": "願。謂過去值大慈佛。因則發願。願我成佛亦",
    "T35n1733_020:0486b15": "得斯名。二由三昧名。下云見彌勒。初得慈",
    "T35n1733_020:0486b16": "心三昧。因以為名。三就相立名。母懷時有",
    "T35n1733_020:0486b17": "慈心。相師占曰由所懷子慈令母慈也。如",
    "T35n1733_020:0486b18": "母懷鶖子能論義等。又名阿逸多。此云無",
    "T35n1733_020:0486b19": "勝。以生具相好更無過者故云無勝。下歎",
    "T35n1733_020:0486b20": "其所作中四句。初化親眷屬。二化餘人。三",
    "T35n1733_020:0486b21": "為善財。四通為一切。三汝詣下勸往教問",
    "T35n1733_020:0486b22": "中三。初教起十問。二何以下釋廣問所以。",
    "T35n1733_020:0486b23": "於中二。初明所求彌勒德廣。二善男子下",
    "T35n1733_020:0486b24": "勸彼能求。亦起廣心。前中二。初通顯彌勒",
    "T35n1733_020:0486b25": "德成位滿。二別辨彌勒是汝真友。以設若德",
    "T35n1733_020:0486b26": "滿非己有緣亦不可求也。二勸善財廣心",
    "T35n1733_020:0486b27": "中。初略舉十事中不應足想。二何以故下",
    "T35n1733_020:0486b28": "釋所以。既不於一善根生足。未知作幾",
    "T35n1733_020:0486b29": "許耶。釋云無量等也。文中總有八十句無",
    "T35n1733_020:0486c01": "量分七。初二十句明救生斷障行。二淨修",
    "T35n1733_020:0486c02": "無量下十句成己心志根欲行。三發起無量",
    "T35n1733_020:0486c03": "大精進下九句明力用自在行。四悉分別下",
    "T35n1733_020:0486c04": "十句明攝法治惑行。五詣佛剎下十句明供",
    "T35n1733_020:0486c05": "佛攝生行。六不惜壽命下十句明求法攝生",
    "T35n1733_020:0486c06": "行。七攝持下十句攝成菩薩深願行。三略說",
    "T35n1733_020:0486c07": "下九句一切結顯無盡。三是故善男子下正",
    "T35n1733_020:0486c08": "勸求善知識。於中七。初總勸敬求。二何以",
    "T35n1733_020:0486c09": "故下明行因善友。三何以故下釋友能成",
    "T35n1733_020:0486c10": "行。四復次下顯善友要勝。五又善男子下教",
    "T35n1733_020:0486c11": "起勝心。六何以故下釋勝想所由。七善男",
    "T35n1733_020:0486c12": "子略說下明順友成益。初中由前勸起廣",
    "T35n1733_020:0486c13": "心。是故勸敬求善友也。第二何以故者但",
    "T35n1733_020:0486c14": "起廣心。何須敬求善友。釋以因善友廣行",
    "T35n1733_020:0486c15": "方成。於中四十句行。初十句明願行堅心",
    "T35n1733_020:0486c16": "行。二一切菩薩總持下十句明備具勝德",
    "T35n1733_020:0486c17": "行。三出生一切下十句明攝法益生行。四遠",
    "T35n1733_020:0486c18": "離惡道下十句明殊勝超過行。第三何以故",
    "T35n1733_020:0486c19": "者何以此行皆因善友成耶。釋以善知識能",
    "T35n1733_020:0486c20": "令行人除障起行故。於中三。初能滅障礙。",
    "T35n1733_020:0486c21": "二示導下能成行位。三滅一切下能令得",
    "T35n1733_020:0486c22": "果。第四復次下顯善友要勝。於中十句約",
    "T35n1733_020:0486c23": "喻顯德。皆有標釋可知。二是故下結勸。第",
    "T35n1733_020:0486c24": "五又善男子下教起勝心。於中三。初二十",
    "T35n1733_020:0486c25": "二句教於善友起此勝心。皆有標釋。明心",
    "T35n1733_020:0486c26": "下下堪見善友堪為法器。二又善男子應",
    "T35n1733_020:0486c27": "於下明於三處順於法想。於中初有十",
    "T35n1733_020:0486c28": "句。一一皆有三想可知。三善男子詣善知",
    "T35n1733_020:0486c29": "下結勸。第六何以故下釋勝想所因中先徵。",
    "T35n1733_020:0487a01": "但求善友則得成行。何須起此心想。釋因",
    "T35n1733_020:0487a02": "淨此直心方堪見善知識。順教增善故",
    "T35n1733_020:0487a03": "也。於中十句。一一皆法喻雙舉。第七善男子",
    "T35n1733_020:0487a04": "略說下明順友成益。於中三。初得十重十",
    "T35n1733_020:0487a05": "不可說願行。二略說下九句一切結因善友",
    "T35n1733_020:0487a06": "滿。三如是等下八句明依善友起行之",
    "T35n1733_020:0487a07": "義可知。第二善財聞如是下明依教趣入",
    "T35n1733_020:0487a08": "中。略無敬辭念法。至後可知。第三以過",
    "T35n1733_020:0487a09": "去際下明見敬申請。於中三。先見。二禮。三",
    "T35n1733_020:0487a10": "請。初見中二。先見依報後見正報。前中三。",
    "T35n1733_020:0487a11": "初起勝念。二禮觀察。三遶念讚。初中亦三。",
    "T35n1733_020:0487a12": "先念勝願行。二作是念下明信智轉增。三善",
    "T35n1733_020:0487a13": "財如是下結觀勝境。二五體等明身禮智觀。",
    "T35n1733_020:0487a14": "觀中四。初於法界樓觀起三寶福田想。二",
    "T35n1733_020:0487a15": "作是念下明等觀樓觀照三無性法界。初",
    "T35n1733_020:0487a16": "觀圓成性。次等觀如如來除妄等明觀遍計",
    "T35n1733_020:0487a17": "性。後等觀如影等明觀依他性。三深心信下",
    "T35n1733_020:0487a18": "明觀成得益。於中二。先總信解。謂觀見無",
    "T35n1733_020:0487a19": "性平等理而不失緣起業果故云信解也。",
    "T35n1733_020:0487a20": "此中有七句。皆空無性而因此起彼。二解",
    "T35n1733_020:0487a21": "了迴向下別辨解益中五。初解迴向法。二",
    "T35n1733_020:0487a22": "捨離下明離倒執。初從自在而生者是外道",
    "T35n1733_020:0487a23": "執梵天自在天等生諸法也。本有實性次第",
    "T35n1733_020:0487a24": "生者有二釋。一是外道冥諦之中本有其性",
    "T35n1733_020:0487a25": "後次第出也。二是小乘一切有部未來藏中。",
    "T35n1733_020:0487a26": "先有體性次第待緣而生也。三離我我所下",
    "T35n1733_020:0487a27": "明大乘正緣起法。四見有為下明見空有無",
    "T35n1733_020:0487a28": "礙法。五悉知下明見法稱實。多喻證成。四",
    "T35n1733_020:0487a29": "善財禮未起下結益分齊。三稽首畢下明身",
    "T35n1733_020:0487b01": "遶念讚念讚。於中有三。初身業遶旋。二意",
    "T35n1733_020:0487b02": "業念觀。三語業偈讚。就第二念有八十句。",
    "T35n1733_020:0487b03": "一一皆舉能住者德歎所住處樓觀。以初",
    "T35n1733_020:0487b04": "二句具顯餘竝略之。於中分十。初約境顯",
    "T35n1733_020:0487b05": "勝。二住甚深下約德顯妙。三以一劫下約",
    "T35n1733_020:0487b06": "用顯自在。四普照下約行顯勝。五可尊重",
    "T35n1733_020:0487b07": "下約對治顯勝。六住四禪下約定自在。七",
    "T35n1733_020:0487b08": "一切煩惱下約利他行。八得九次第下約護",
    "T35n1733_020:0487b09": "小乘行。九觀陰下明染淨無二行。十如是下",
    "T35n1733_020:0487b10": "結德住處。三語業偈讚中有五十五偈分",
    "T35n1733_020:0487b11": "七。初二偈總顯彌勒德勝。二有八偈歎自",
    "T35n1733_020:0487b12": "行勝。三有九偈歎利他勝。四有八偈歎功",
    "T35n1733_020:0487b13": "德勝。五有九偈歎方便勝。六有十一偈歎",
    "T35n1733_020:0487b14": "三昧勝。七後八偈歎願行勝。二見正報中",
    "T35n1733_020:0487b15": "三。初欲見。二遙見。三歎德。言從外來者攝",
    "T35n1733_020:0487b16": "化就機故。還來歸本故。威德下歎德中。初",
    "T35n1733_020:0487b17": "挺特普照。二超世魔染。三深入下德齊因",
    "T35n1733_020:0487b18": "果。四住大智下歎受位灌頂。二致敬。三請",
    "T35n1733_020:0487b19": "問竝可知。第四爾時彌勒下授己法界。於",
    "T35n1733_020:0487b20": "中二。初歎善財法器利益。二正令入己法",
    "T35n1733_020:0487b21": "界。前中有六。初為己眷屬歎善財德令人",
    "T35n1733_020:0487b22": "倣習。二正為善財歎德令喜。三勸歸文",
    "T35n1733_020:0487b23": "殊彌勒攝受。四善財自慶重請彌勒。五彌勒",
    "T35n1733_020:0487b24": "以偈重歎善財。六具歎無盡大菩提心。就",
    "T35n1733_020:0487b25": "初段中文有八。初指示大眾。二歎善財精",
    "T35n1733_020:0487b26": "進德。頻陀伽羅是猶覺城也。百十者。古師",
    "T35n1733_020:0487b27": "有三釋。一云上來至此應有一百一十。但",
    "T35n1733_020:0487b28": "文中脫漏故不具列也。一云上來所列是",
    "T35n1733_020:0487b29": "正善知識。若通取主伴方便導引等則百",
    "T35n1733_020:0487c01": "一十也。是故上文未欠。滿足王及大光王",
    "T35n1733_020:0487c02": "等。前皆云漸經人眾聚落城邑曠野等。故",
    "T35n1733_020:0487c03": "知通取所經處有一百一十也。一云信等",
    "T35n1733_020:0487c04": "五位則為五十。後摩耶彌勒文殊普賢及佛",
    "T35n1733_020:0487c05": "為五此五十五。各有自分勝進故有一百",
    "T35n1733_020:0487c06": "一十也。此等竝為舊經不足有此諸釋。今",
    "T35n1733_020:0487c07": "既文具。不勞異釋。此是總括前後知識有",
    "T35n1733_020:0487c08": "五十四位。分德生童子及有德童女則為五",
    "T35n1733_020:0487c09": "十五人。各有自分勝進故有百一十也。三",
    "T35n1733_020:0487c10": "如是童子下歎善財直學大乘德。文中有",
    "T35n1733_020:0487c11": "十句。文可知。四如是之人下歎行勝希有",
    "T35n1733_020:0487c12": "德。於中二。先標。二何以下釋成。釋成中三。",
    "T35n1733_020:0487c13": "初總釋。二度無智海下別釋。於中化二十一",
    "T35n1733_020:0487c14": "種眾生。三救護下總結釋可知。五諸善男",
    "T35n1733_020:0487c15": "子下歎善財菩提心希有德。六諸善男子若",
    "T35n1733_020:0487c16": "有菩薩下歎善財堪為勝軌德。七此童子",
    "T35n1733_020:0487c17": "者入威儀下歎善財如海深廣行。八顯現一",
    "T35n1733_020:0487c18": "切下明一切處遍修行。第二善財汝今得下",
    "T35n1733_020:0487c19": "正為善財歎德令喜。於中四。初歎善財本",
    "T35n1733_020:0487c20": "見文殊益。於中先總。二所謂下別遠離惡",
    "T35n1733_020:0487c21": "導等入十信益。過童蒙地者入十住益。",
    "T35n1733_020:0487c22": "住功德地者入十行十迴向益。具智惠",
    "T35n1733_020:0487c23": "地者十地益。下明入勝進佛智益。二若能",
    "T35n1733_020:0487c24": "如是下歎善財見功德雲等已後諸善知識",
    "T35n1733_020:0487c25": "益。於中初總辨見勝人益。二隨彼下別顯",
    "T35n1733_020:0487c26": "聞妙法益。三善財汝應發大下歎善財超劫",
    "T35n1733_020:0487c27": "速成行。於中初總舉得果速。次別顯修因",
    "T35n1733_020:0487c28": "速。謂進行超群也。餘菩薩約隨位差別說。",
    "T35n1733_020:0487c29": "一生皆具者約普門該攝說。又此一生亦攝",
    "T35n1733_020:0488a01": "多劫。如上仙人執手成多劫行等。又此普",
    "T35n1733_020:0488a02": "賢法雖圓融相攝一位則一切故一生皆得。",
    "T35n1733_020:0488a03": "然亦要由直心精進方得速成。直心者心中",
    "T35n1733_020:0488a04": "不雜異念故。趣入猛盛故。精進者稱心而",
    "T35n1733_020:0488a05": "作故。後其有下歎成利益。四善財當知下",
    "T35n1733_020:0488a06": "歎普行希逢德亦二。初歎行希成。謂過去",
    "T35n1733_020:0488a07": "佛往修行時。無有於一生身得逢爾許善",
    "T35n1733_020:0488a08": "知識者。是故汝今極為希有。二其有眾生下",
    "T35n1733_020:0488a09": "亦歎利益。第三爾時彌勒下勸歸文殊。彌勒",
    "T35n1733_020:0488a10": "攝受於中五。初勸往文殊。二善財悲泣以",
    "T35n1733_020:0488a11": "念深恩故。三文殊授瓔。四善財奉散明以",
    "T35n1733_020:0488a12": "智導令成福行故也。五彌勒摩頂明加持",
    "T35n1733_020:0488a13": "攝受之義也。第四爾時善財下明善財自慶",
    "T35n1733_020:0488a14": "重請中。先說偈自慶。後設敬重請。於中三。",
    "T35n1733_020:0488a15": "初總敬請。二大聖下歎德請。於中初歎行",
    "T35n1733_020:0488a16": "位成滿。次為煩惱下歎攝生濟物德。三唯願",
    "T35n1733_020:0488a17": "下結請。第五彌勒以偈重歎德中有六十八",
    "T35n1733_020:0488a18": "頌分六。初一總歎專求。次有十偈別歎善",
    "T35n1733_020:0488a19": "來。次有八偈歎其來意。次有十偈明行位",
    "T35n1733_020:0488a20": "成立。次有二十二偈歎利他兼自行。下有",
    "T35n1733_020:0488a21": "十七偈隻結自他行。第六爾時彌勒下廣歎",
    "T35n1733_020:0488a22": "菩提心無盡德。中有四。初結前生後。總歎",
    "T35n1733_020:0488a23": "發心。二汝得善利下歎得十種善利。三何以",
    "T35n1733_020:0488a24": "故下廣顯發心功德有二百一十八句。初一",
    "T35n1733_020:0488a25": "百一十五句明菩提心殊勝功德高齊佛果。",
    "T35n1733_020:0488a26": "二譬如有人得自在藥下一百三句明菩提",
    "T35n1733_020:0488a27": "心自在功德廣多無量。前中依光統師。分配",
    "T35n1733_020:0488a28": "十二住科為十二段。今謂此中一一各顯菩",
    "T35n1733_020:0488a29": "提心中。一種勝德皆通始終。此亦不可別",
    "T35n1733_020:0488b01": "配諸位。一一皆約世喻顯德准釋可知。天",
    "T35n1733_020:0488b02": "德瓶者於中所索悉皆得故如如意珠也。",
    "T35n1733_020:0488b03": "恒娑者此云鵝毛。以此為衣水澆不著。喻",
    "T35n1733_020:0488b04": "菩提心塵垢不染。七使者貪等五鈍使。復取",
    "T35n1733_020:0488b05": "身邊二見故為七也。波羅提毘叉藥者此",
    "T35n1733_020:0488b06": "云燈照藥。毘樓那風者應是毘嵐風。此云",
    "T35n1733_020:0488b07": "旋猛風也。次佛子菩提心者如是下結其",
    "T35n1733_020:0488b08": "功德等。於因果下釋以菩薩諸位功德及佛",
    "T35n1733_020:0488b09": "果功德並皆從此心中所出生故。是故此",
    "T35n1733_020:0488b10": "心等彼所出。第二善男子譬如有人得自在",
    "T35n1733_020:0488b11": "藥下明菩提心功德廣多無量。於中一百三",
    "T35n1733_020:0488b12": "句。亦有諸德配十地分之。今亦通辨。一一",
    "T35n1733_020:0488b13": "各顯一德。皆先喻後合。准釋可知。以此說",
    "T35n1733_020:0488b14": "者聽者俱是大人皆廣見故。是故所舉譬喻",
    "T35n1733_020:0488b15": "多非人間所有。頻伽陀藥者具正云毘笈",
    "T35n1733_020:0488b16": "摩。此云除去。謂能除去毒惡剎故。刪陀那",
    "T35n1733_020:0488b17": "大藥王樹者此云續斷藥。謂此樹藥能令所",
    "T35n1733_020:0488b18": "傷骨肉等皆得後續故云也。藥草名阿藍",
    "T35n1733_020:0488b19": "婆者具云阿羅底藍婆。此云得喜藥。謂得",
    "T35n1733_020:0488b20": "塗身令身患心惡皆止生悅故以為名。憂",
    "T35n1733_020:0488b21": "陀伽婆羅栴檀者具云地毘烏羅伽娑羅也。",
    "T35n1733_020:0488b22": "地毘此云妙。烏羅伽此云腹行。即龍蛇之",
    "T35n1733_020:0488b23": "類。娑羅此云勝。亦云堅固。謂此栴檀堅",
    "T35n1733_020:0488b24": "固勝生在龍宮故以為名。波利質多樹正",
    "T35n1733_020:0488b25": "云波唎耶咀羅拘毘陀羅此云香遍樹。謂此",
    "T35n1733_020:0488b26": "樹枝華實一切皆香故立此名。又此樹香氣",
    "T35n1733_020:0488b27": "於忉利天處一切普熏故名香遍。那利羅樹",
    "T35n1733_020:0488b28": "者具云[木*奈]唎羅吉唎。此云莖等有用樹。[木*奈]",
    "T35n1733_020:0488b29": "唎此云莖也羅是多聲。謂莖等枝葉花果也。",
    "T35n1733_020:0488c01": "吉唎此云能作。謂此樹莖等悉有用益眾",
    "T35n1733_020:0488c02": "生故。此樹出海中。其形甚高。似多羅樹。其",
    "T35n1733_020:0488c03": "菓甚美。於中有汁。似椰子樹。阿羅娑藥者",
    "T35n1733_020:0488c04": "具云呵吒迦阿羅娑。此云金光汁藥。呵吒迦",
    "T35n1733_020:0488c05": "云金光明。阿羅娑云汁藥。出於山中井內。",
    "T35n1733_020:0488c06": "諸龍守護。若有得飲皆成仙人。迦毘伽鳥",
    "T35n1733_020:0488c07": "者具云迦羅頻伽。此云美音言鳥。謂迦羅云",
    "T35n1733_020:0488c08": "美音。頻伽云語言。謂雪山中一切鳥聲皆悉",
    "T35n1733_020:0488c09": "不及。又在卵中則能出聲。阿夜健多鐵者",
    "T35n1733_020:0488c10": "具云阿夜塞建那。謂阿夜此云鐵。塞建那此",
    "T35n1733_020:0488c11": "云勝伏。謂此鐵能伏碎餘鐵故名勝伏鐵。",
    "T35n1733_020:0488c12": "摩伽羅魚者此云極大之魚。謂是巨鼈魚也。",
    "T35n1733_020:0488c13": "四善男子下結前功德廣多無量。初通舉。後",
    "T35n1733_020:0488c14": "別結。善財何故在此廣歎菩提心者。以是",
    "T35n1733_020:0488c15": "位終極故。功成德立。由本大心故須歎也。",
    "T35n1733_020:0488c16": "第二大段善男子汝先所問下正授己法",
    "T35n1733_020:0488c17": "界。於中有四。一授法體。二顯法名。三辨",
    "T35n1733_020:0488c18": "來處。四明生處。初中五。先明攝入方便。於",
    "T35n1733_020:0488c19": "中二句。所牒問勸入令其趣證。二請其開",
    "T35n1733_020:0488c20": "門為求證方便。二彌勒彈指下加令入證。謂",
    "T35n1733_020:0488c21": "若就因力即是善財修無間道斷除妄想。",
    "T35n1733_020:0488c22": "所證理現名曰門開。解脫道中正證法界名",
    "T35n1733_020:0488c23": "為即入。若就緣力即是彌勒加持。今約緣",
    "T35n1733_020:0488c24": "力說也。證已反顧本來性滿非新得故。更",
    "T35n1733_020:0488c25": "無入處之門故云還閉。又以一證永得無",
    "T35n1733_020:0488c26": "有退失。更無復出故云還閉。三爾時善財",
    "T35n1733_020:0488c27": "觀察下明證所見境。於中五。一見依報。二",
    "T35n1733_020:0488c28": "見正報。三見諸佛。四聞法音。五見出生。初",
    "T35n1733_020:0488c29": "見依報淨土。中先見後益。見中此是彌勒",
    "T35n1733_020:0489a01": "實報所成樓觀。次於內具百千樓觀者明",
    "T35n1733_020:0489a02": "一土則一切土主伴具足也。二爾時善財覩",
    "T35n1733_020:0489a03": "見下明得益。於中先心喜障除益。後身遍",
    "T35n1733_020:0489a04": "樓觀益。二又見無量下明見正報因果。於",
    "T35n1733_020:0489a05": "中有六。初總舉本緣。初發心時。二或見初",
    "T35n1733_020:0489a06": "得慈心下明發心已後修行得記時。三或見",
    "T35n1733_020:0489a07": "為輪王下見本生隨類生身有十三種。四或",
    "T35n1733_020:0489a08": "為四天王眷屬下明見本生說法益物有十",
    "T35n1733_020:0489a09": "種。五或見滿足下明本行成滿德。六或見正",
    "T35n1733_020:0489a10": "受下明見業用自在德。於中先毛孔出身",
    "T35n1733_020:0489a11": "雲。後復見下明毛孔出法門。三或於樓觀見",
    "T35n1733_020:0489a12": "諸如來下明見諸佛攝化之德。於中三。先",
    "T35n1733_020:0489a13": "總通見。後爾時善財諸樓觀中下別見八相",
    "T35n1733_020:0489a14": "成道攝生之相。以自在力無障礙故一中見",
    "T35n1733_020:0489a15": "也。三善財自見下結所見利益。四又聞下明",
    "T35n1733_020:0489a16": "聞法音。於中二。先聞五種法音聲。一總",
    "T35n1733_020:0489a17": "辨所聞行法音。謂金鈴中聲及餘嚴具亦聞",
    "T35n1733_020:0489a18": "此音。二聞初發心聲。三聞成正覺聲。四聞",
    "T35n1733_020:0489a19": "財法二施聲。五聞成佛攝生聲。二聞如是",
    "T35n1733_020:0489a20": "等下結聞聲益得十種行門可知。五見",
    "T35n1733_020:0489a21": "寶鏡中下明見出生。於中有六。初見寶鏡",
    "T35n1733_020:0489a22": "中三世間。初見智正覺。次淨世界下器世",
    "T35n1733_020:0489a23": "間。次又見下見眾生世間。二又見寶柱中",
    "T35n1733_020:0489a24": "放光網。三見珠瓔珞瑠璃出水及光。四見",
    "T35n1733_020:0489a25": "花中人物。五見寶樹中凡聖。六見半月像中",
    "T35n1733_020:0489a26": "行用。於中有十四種。一放光。二見彌勒本",
    "T35n1733_020:0489a27": "行施行。餘十二種現身化導可知。又釋通前",
    "T35n1733_020:0489a28": "總有七種法門。一鈴現音聲法門。二鏡現",
    "T35n1733_020:0489a29": "形相法門三柱現住持法門。四瓔現莊嚴",
    "T35n1733_020:0489b01": "法門。五花現開敷法門。六樹現建立法門。",
    "T35n1733_020:0489b02": "七半月現住位起行法門。四彌勒告下問答",
    "T35n1733_020:0489b03": "辨定中三。先問。次唯然答。三譬辨定其見。",
    "T35n1733_020:0489b04": "於中有十喻顯示。一夢見山海喻喻善財",
    "T35n1733_020:0489b05": "超妄見勝境。二臨終業現喻喻難思境冥",
    "T35n1733_020:0489b06": "現。三非人所持喻喻加持見勝法。四龍宮奄",
    "T35n1733_020:0489b07": "久喻喻長劫謂須臾。五寶藏廣現喻喻一中",
    "T35n1733_020:0489b08": "現多事。六遍處定境喻喻勝境隨心現。七",
    "T35n1733_020:0489b09": "乾城無礙喻喻所見無礙法。八昇天見人喻",
    "T35n1733_020:0489b10": "喻見法得自在。九海現三千喻喻所見明",
    "T35n1733_020:0489b11": "了德。十幻現無礙喻喻威力現奇德。五爾時",
    "T35n1733_020:0489b12": "彌勒下攝威令起。於中三。初攝威警起。二",
    "T35n1733_020:0489b13": "先問所見。三稱實而答並可知。授法體竟。",
    "T35n1733_020:0489b14": "第二顯法名中。先問後答。以攝前後際",
    "T35n1733_020:0489b15": "故云入三世智。此即九世中三現在也。正念",
    "T35n1733_020:0489b16": "思惟者顯能見之智明了無倒。莊嚴藏者明",
    "T35n1733_020:0489b17": "所見之境具德含藏。即樓觀中攝一切劫一",
    "T35n1733_020:0489b18": "切剎各具勝德。皆有出生故立此名。又以",
    "T35n1733_020:0489b19": "此人位極不言我唯知此又是法行成滿故",
    "T35n1733_020:0489b20": "云得如是等不可說法。第三大聖下辨來",
    "T35n1733_020:0489b21": "處。於中二。先明依報。初問後答。問意云。",
    "T35n1733_020:0489b22": "此小樓觀內有爾許奇特事為是從外入",
    "T35n1733_020:0489b23": "來為不爾耶。答中有二喻。先明神力出生",
    "T35n1733_020:0489b24": "無從喻。二智願所現無本喻。二善財白言下",
    "T35n1733_020:0489b25": "顯正報。於中二。先問後答。問意前見彌勒",
    "T35n1733_020:0489b26": "從外來不知來處故問也。答中有三。初",
    "T35n1733_020:0489b27": "就實無趣。二從行說有。三隨事辨來。又",
    "T35n1733_020:0489b28": "釋初約法身。次就報身。後約化身。又初體。",
    "T35n1733_020:0489b29": "次德。後用。就初中有十句無趣。趣者是處",
    "T35n1733_020:0489c01": "義。謂無從來處亦無所至處。又趣是趣向",
    "T35n1733_020:0489c02": "義。亦無來去發趣故。二善男子下從行說",
    "T35n1733_020:0489c03": "有中。明法身隨緣從行說趣同。淨名云。吾",
    "T35n1733_020:0489c04": "從道場來。相似有七句。一悲。二戒。三願。四",
    "T35n1733_020:0489c05": "通。五體。六用。七化可知。三汝所問下隨事",
    "T35n1733_020:0489c06": "說來中。以海澗樓觀是修道處摩離國是本",
    "T35n1733_020:0489c07": "生處。暫住生處。化人故從彼還此也。摩離",
    "T35n1733_020:0489c08": "者具云摩羅底數也。摩羅此云鬘。底數此",
    "T35n1733_020:0489c09": "云中。謂鬘中國此近摩羅耶山故名相同",
    "T35n1733_020:0489c10": "也。瞿波羅此云守護地。第四明生處中二。",
    "T35n1733_020:0489c11": "先問後答。問意前既云前生處來。未知何",
    "T35n1733_020:0489c12": "者是菩薩生處。答中二。初明依法家生行",
    "T35n1733_020:0489c13": "德處。二依事家生化身處。前中有五。一",
    "T35n1733_020:0489c14": "顯所生處。二生緣眷屬。三校量顯勝。四所",
    "T35n1733_020:0489c15": "知自在。五體用廣大。初中十種俱是生起行",
    "T35n1733_020:0489c16": "處故。一行因。二行緣。三行相。四願扶。五化",
    "T35n1733_020:0489c17": "他。六觀理。七隨事。八益物。九無住。十順",
    "T35n1733_020:0489c18": "古。二善男子下明生緣眷屬中二十句。初",
    "T35n1733_020:0489c19": "七明生育。次四為長益。餘九為成立同太",
    "T35n1733_020:0489c20": "子可知。三如是菩薩超凡下明校量顯勝",
    "T35n1733_020:0489c21": "有十句。初一句超凡證性是總。生如來家",
    "T35n1733_020:0489c22": "下別九句可知。四摩訶薩生如是家下明所",
    "T35n1733_020:0489c23": "知自在。於中七句。一知趣空現受生。二了",
    "T35n1733_020:0489c24": "趣如化在有不著。三達無我化眾生。四",
    "T35n1733_020:0489c25": "了生死能長時。五知陰幻。六了一切法。七",
    "T35n1733_020:0489c26": "得法身離染。五善男子我淨法身下明業用",
    "T35n1733_020:0489c27": "廣大有十句。初一法身充法界。餘九德身",
    "T35n1733_020:0489c28": "滿法界。二若諸同行下明依事家生化身",
    "T35n1733_020:0489c29": "處。於中有三。初生人中。拘提聚落者具云",
    "T35n1733_020:0490a01": "拘吒迦羅。此云樓觀。即次前文名樓觀聚",
    "T35n1733_020:0490a02": "落也。為三類眾生。一為同行。二為滅慢。",
    "T35n1733_020:0490a03": "三為父母等。二生兜率為四種眾生。一為",
    "T35n1733_020:0490a04": "化彼天。二集一生說法。三化宿世同行。",
    "T35n1733_020:0490a05": "四開佛所化。謂釋迦遺法所化眾生根未熟",
    "T35n1733_020:0490a06": "故如花未開。又利益未得亦如花合。待彌",
    "T35n1733_020:0490a07": "勒佛令其開發故也。三下生成佛汝及文殊",
    "T35n1733_020:0490a08": "俱見我者釋有三義。一云我當來成佛時亦",
    "T35n1733_020:0490a09": "說此花嚴。彼時亦有文殊善財所說之法故",
    "T35n1733_020:0490a10": "云也。二云我成佛時汝與文殊俱來。助我",
    "T35n1733_020:0490a11": "宣揚法化。三為表法。謂善財何故上於佛",
    "T35n1733_020:0490a12": "會但求諸善知識而不求佛者。以善財",
    "T35n1733_020:0490a13": "此生是修因之身未成果故不至佛所。非",
    "T35n1733_020:0490a14": "謂不求。但成果隔因故說當見佛。以是",
    "T35n1733_020:0490a15": "滿位故無仰推等也。上來攝德成因相知識",
    "T35n1733_020:0490a16": "竟。",
    "T35n1733_020:0490a17": "第四智照無二相知識者。顯前因法生果",
    "T35n1733_020:0490a18": "體無分別絕境智等諸二相故。初舉法勸",
    "T35n1733_020:0490a19": "修中。初勸往教問。以位極故教問。具足",
    "T35n1733_020:0490a20": "普賢行也。二彼當下歎德勸往。於中有二。",
    "T35n1733_020:0490a21": "初通顯勝德。先徵責後十句釋成。一能滿他",
    "T35n1733_020:0490a22": "行。二為佛母。三菩薩師。四懃化生。五大名",
    "T35n1733_020:0490a23": "聞。六大法師。七佛所讚。八住深智。九多劫",
    "T35n1733_020:0490a24": "修。十滿普行。二善男子下別歎其是善財本",
    "T35n1733_020:0490a25": "緣。於中三。初明善財所成功德皆文殊力。",
    "T35n1733_020:0490a26": "二是故下結勸令往。三何以故下釋顯所",
    "T35n1733_020:0490a27": "由。是故上來所見所成皆是文殊也。二時",
    "T35n1733_020:0490a28": "善財下明依教趣入。於中三。初設敬辭退",
    "T35n1733_020:0490a29": "二爾時下造詣其處。今從彌勒却向文殊",
    "T35n1733_020:0490b01": "還行百一十城。故知從初至彌勒定經百",
    "T35n1733_020:0490b02": "十故也。至普門者攝別歸普故。謂攝前諸",
    "T35n1733_020:0490b03": "差別位歸此文殊普門故也。三觀察下起",
    "T35n1733_020:0490b04": "念推求。此中漢本經欠十七行文。今勘梵",
    "T35n1733_020:0490b05": "本竝翻補訖。三作是念時下明正證法界",
    "T35n1733_020:0490b06": "以表智照無二平等義故。無見敬申請等",
    "T35n1733_020:0490b07": "也。於中初申手摩頂。言過一百一十由旬",
    "T35n1733_020:0490b08": "者徹過如前差別之位至此平等普門之",
    "T35n1733_020:0490b09": "所。摩善財頂者示以普法灌其頂也。二",
    "T35n1733_020:0490b10": "而作是言下明語示教悔。於中二。先舉所",
    "T35n1733_020:0490b11": "作行闕。後顯不能入理。則顯善財無此",
    "T35n1733_020:0490b12": "失故能得斯法。前中十句。一無信根者以",
    "T35n1733_020:0490b13": "闕行本故。二心沒憂海者行心不發故。",
    "T35n1733_020:0490b14": "三功行不具者不修加行故。四已起精進",
    "T35n1733_020:0490b15": "竝退失故。五不期多行故。六於一住著故。",
    "T35n1733_020:0490b16": "七不善發起菩薩行願者此中二句。一不",
    "T35n1733_020:0490b17": "發願。二不起行。九善友不護。十如來不念。",
    "T35n1733_020:0490b18": "二是等下明不能入理有十二句。初四舉",
    "T35n1733_020:0490b19": "所知理法。二若周遍下顯不能知分齊。三是",
    "T35n1733_020:0490b20": "文殊下明所成益。於中二。初讚慰令喜。二",
    "T35n1733_020:0490b21": "令得下明得法。於中初令得廣多差別法",
    "T35n1733_020:0490b22": "有七句可知。二復令得入下令得普賢廣",
    "T35n1733_020:0490b23": "大法。四既置下明攝用歸本。以普賢道場",
    "T35n1733_020:0490b24": "是文殊自所住處。還安善財置於此處。同",
    "T35n1733_020:0490b25": "己所得。所作既畢。是以不現也。五於是善財",
    "T35n1733_020:0490b26": "下明成德究竟。於中初廣見勝友。皆能順",
    "T35n1733_020:0490b27": "教明其行緣。行緣既多。明成德非少。增長",
    "T35n1733_020:0490b28": "下顯所成德有十句。一成悲智德。二寂用",
    "T35n1733_020:0490b29": "德。三深廣德。四正懃德。五證教德。六行願",
    "T35n1733_020:0490c01": "德。七照境德。八破障德。九成位德。十修普德",
    "T35n1733_020:0490c02": "也。智照無二相知識竟(又亦上來總是文殊當般若門竟自下普賢當法界門",
    "T35n1733_020:0490c03": "故也)。",
    "T35n1733_020:0490c04": "第五顯因廣大相知識以前照理無二顯其",
    "T35n1733_020:0490c05": "甚深方堪成佛廣大之因故。於中三。初舉",
    "T35n1733_020:0490c06": "法勸修。二依教趣入。三正證法界。初中",
    "T35n1733_020:0490c07": "聞普賢名等者是何處聞。謂前文殊言聲說",
    "T35n1733_020:0490c08": "故。又亦是前文殊所置善財於普賢道場。是",
    "T35n1733_020:0490c09": "故於彼聞此名等。於中初總顯普賢德位。",
    "T35n1733_020:0490c10": "二地具下別辨普賢地位有十句。一地具者",
    "T35n1733_020:0490c11": "助道法等。又釋信等行為成地法。二地法",
    "T35n1733_020:0490c12": "者諸地所行法如初地十願二地戒法等。三",
    "T35n1733_020:0490c13": "地得者諸地所得果。謂調柔等。四地次第者",
    "T35n1733_020:0490c14": "諸地連接等。五地修者諸地中不住道仰修",
    "T35n1733_020:0490c15": "上地等。又是攝論中五修等。六地住處者",
    "T35n1733_020:0490c16": "功德住處故。又證智相應故。七地境界者二",
    "T35n1733_020:0490c17": "諦為境故。又遍行真如等為所證境故。八",
    "T35n1733_020:0490c18": "地持者任持所餘諸功德故。又瑜伽三持中",
    "T35n1733_020:0490c19": "是圓滿持故。九地共者三種同相智。諸地同",
    "T35n1733_020:0490c20": "行故。十地正道者根本後得二智為體故。",
    "T35n1733_020:0490c21": "二爾時善財下依教趣入中四。初起勝心。二",
    "T35n1733_020:0490c22": "見瑞應。三見光相。四結所見。初中起十種",
    "T35n1733_020:0490c23": "心者此十心之境竝是普賢境界。是故起心",
    "T35n1733_020:0490c24": "還稱彼境。方可得見普賢故也。二見十瑞",
    "T35n1733_020:0490c25": "應中先明得見所因有自他二力也。十瑞",
    "T35n1733_020:0490c26": "相者謂見普賢依報也。於中攝為五對",
    "T35n1733_020:0490c27": "中。先明土淨。後住處眾生淨竝可知。三見",
    "T35n1733_020:0490c28": "十光相者謂見普賢正報相。又前但直見。此",
    "T35n1733_020:0490c29": "中重見。又前麁相見。此中微細見。又前但見",
    "T35n1733_020:0491a01": "其體。此中見業用。於此十中初二但放光",
    "T35n1733_020:0491a02": "明。次四放光麁供具。後四人物利益可知。",
    "T35n1733_020:0491a03": "四結前所見必見普賢。三爾時善財下",
    "T35n1733_020:0491a04": "明正證法界。於中有八。一見身得益。二",
    "T35n1733_020:0491a05": "摩頂得益。三因深果厚。四舉益勸觀。五觀",
    "T35n1733_020:0491a06": "見奇特益。六校量所得。七結齊佛果。八偈",
    "T35n1733_020:0491a07": "頌因果。初中二。先明所見法身。後明見已",
    "T35n1733_020:0491a08": "得益。前中有四。一總見普賢。二別觀毛孔。",
    "T35n1733_020:0491a09": "三重觀支節。四結遍十方。初中依前十心",
    "T35n1733_020:0491a10": "所念稱境而見。初依前第一心見在道場",
    "T35n1733_020:0491a11": "如來前者表普賢齊佛果故。因果位同故。",
    "T35n1733_020:0491a12": "二心如虛空者依第二心見。三無染著者依",
    "T35n1733_020:0491a13": "第三心見。四除障淨剎者依第四心見。五",
    "T35n1733_020:0491a14": "以無礙法者同前心。六充滿十方亦同。七",
    "T35n1733_020:0491a15": "住一切智者是第七得薩婆若境心。八入",
    "T35n1733_020:0491a16": "諸法界者是深入法海心。九教化眾生者是",
    "T35n1733_020:0491a17": "教化成就眾生廣心。十於一切劫下明前",
    "T35n1733_020:0491a18": "末後具因果心。亦攝前莊嚴道場心。二明",
    "T35n1733_020:0491a19": "見毛孔業用者前亦初總見淨土。後見塵",
    "T35n1733_020:0491a20": "中業用今亦先總見正報。後見毛孔作用。",
    "T35n1733_020:0491a21": "於中二。十種分五。初一光救法界眾生。次",
    "T35n1733_020:0491a22": "五出法界供具供養諸佛。次四出法界身",
    "T35n1733_020:0491a23": "雲利益眾生。次三出法界土調伏眾生。後",
    "T35n1733_020:0491a24": "六出法界菩薩諸佛雲。三重觀支節等中。",
    "T35n1733_020:0491a25": "初見一三千界。次十方下通現十方世界風",
    "T35n1733_020:0491a26": "輪等。皆悉現顯。四如此娑婆下結通十方中",
    "T35n1733_020:0491a27": "有四重普遍。初舉舍那結賢首。二舉賢首",
    "T35n1733_020:0491a28": "結東方三舉東方結十方。四舉十方結",
    "T35n1733_020:0491a29": "微塵。是故當知。前即身中苞容法界。廣無",
    "T35n1733_020:0491b01": "邊故顯其普義。今即明此含法界身潛入",
    "T35n1733_020:0491b02": "微塵調柔無礙。明其賢義。是即內外周遍限",
    "T35n1733_020:0491b03": "量斯盡故名也。二爾時下明善財得益中。初",
    "T35n1733_020:0491b04": "總舉因見所得。以究竟位中智故云不可",
    "T35n1733_020:0491b05": "壞也。下別顯十智中。初四身遍見聞。後六",
    "T35n1733_020:0491b06": "智內充實。初五是佛智。後一是普賢智竝可",
    "T35n1733_020:0491b07": "知。第二摩頂得定中二。初明此處一世界",
    "T35n1733_020:0491b08": "中摩益。先摩頂。次得定中三。初舉定。二",
    "T35n1733_020:0491b09": "攝眷屬。三明定用成益。有八句所益可知。",
    "T35n1733_020:0491b10": "二如此下結通十方世界佛所摩益同之。",
    "T35n1733_020:0491b11": "以善財等普賢故周遍十方也。第三爾",
    "T35n1733_020:0491b12": "時普賢下明因深果厚中三。先問答審見。",
    "T35n1733_020:0491b13": "二明因深遠。三明結因成果。就因中初",
    "T35n1733_020:0491b14": "明所修之行有四句。初總明多劫修。二",
    "T35n1733_020:0491b15": "明修起大心。三在家修施行。四出家修道",
    "T35n1733_020:0491b16": "行。二善男子下結十句行。明說不可盡可",
    "T35n1733_020:0491b17": "知。三善男子我得下結因成果。於中先結",
    "T35n1733_020:0491b18": "因有成果之功故云力。有十句可知。二",
    "T35n1733_020:0491b19": "得是力下所成果德。於中初由了因得法",
    "T35n1733_020:0491b20": "身果。後由生因得色身果。第四汝且觀",
    "T35n1733_020:0491b21": "我下明舉益勸觀。於中二。初總明難聞",
    "T35n1733_020:0491b22": "見。二別成不退益。於中五句。一聞名益。二",
    "T35n1733_020:0491b23": "見等益有七種相可知。三思念益。先約時",
    "T35n1733_020:0491b24": "後約生。四以如是下總結益用。五明轉生",
    "T35n1733_020:0491b25": "益二句。一聞修因生淨土。二見聞身生法",
    "T35n1733_020:0491b26": "身。第五汝復觀我下明觀見奇特。於中",
    "T35n1733_020:0491b27": "二。初身分之內見三種世間。竝各無邊。二又",
    "T35n1733_020:0491b28": "見下明見從身所出佛果業用。第六爾",
    "T35n1733_020:0491b29": "時善財逕由下明校量所得。於中二。初正",
    "T35n1733_020:0491c01": "校量顯多。二何以故下釋顯多義。於中六",
    "T35n1733_020:0491c02": "句。一所入多。二所得多。三所知多。四所度",
    "T35n1733_020:0491c03": "多。五所修多。六不此沒等明平等普遍同",
    "T35n1733_020:0491c04": "普賢境。第七爾時善財能自下明位滿齊",
    "T35n1733_020:0491c05": "佛。於中有十六句。初一句總顯因圓。二不",
    "T35n1733_020:0491c06": "久下總明等果。三一身充滿明得普賢身。",
    "T35n1733_020:0491c07": "下有十三種等於諸佛。此是因位圓滿更",
    "T35n1733_020:0491c08": "無所修。是故但云與諸佛等。不辨更求",
    "T35n1733_020:0491c09": "知識修因。普賢位竟。第八偈頌中有九十",
    "T35n1733_020:0491c10": "九偈半。問既云重頌未知頌何處文。答有",
    "T35n1733_020:0491c11": "人釋。此是頌前善財當得十三種所等佛境。",
    "T35n1733_020:0491c12": "即科此文亦為十三段次第配釋。此釋不",
    "T35n1733_020:0491c13": "便。前善財所得是結集者說。非是普賢說。",
    "T35n1733_020:0491c14": "何因乃為重頌。又有釋云此頌前普賢說自",
    "T35n1733_020:0491c15": "往因所事諸佛等。此亦難用。以偈文中總",
    "T35n1733_020:0491c16": "無此意。今釋前長行中唯明因行。未說果",
    "T35n1733_020:0491c17": "用。今明重頌說果非因。文綺互顯故也。又",
    "T35n1733_020:0491c18": "釋今頌舉果顯因。是顯發釋故也。何故唯",
    "T35n1733_020:0491c19": "顯佛德者為善財因行窮滿不為可說",
    "T35n1733_020:0491c20": "因門。是故說佛果業用。又為普賢對佛前",
    "T35n1733_020:0491c21": "坐承力攝化其用究竟。推功在佛。偈中分",
    "T35n1733_020:0491c22": "六。初有五偈。誡聽許說。略歎佛德。二時",
    "T35n1733_020:0491c23": "諸菩薩下三偈明眾領勸歎說聽受。三諸佛",
    "T35n1733_020:0491c24": "微妙下二十偈半通歎十方報佛勝德。於中",
    "T35n1733_020:0491c25": "五。初三明大智無著照機德。次四歎形言",
    "T35n1733_020:0491c26": "隨感隱顯德。次七歎主伴嚴土自在德。次五",
    "T35n1733_020:0491c27": "半歎遍轉法輪微細德。後一總結十方諸佛",
    "T35n1733_020:0491c28": "德。四或見釋迦下別歎釋迦化身功德。於中",
    "T35n1733_020:0491c29": "四。初二十半歎佛意業作用。二安住下十九",
    "T35n1733_020:0492a01": "歎佛語業作用。三具足智功德下十五歎佛",
    "T35n1733_020:0492a02": "身業作用。四譬如工幻師下八偈半喻顯無",
    "T35n1733_020:0492a03": "礙。就初意業作用中有五。初五明六度行",
    "T35n1733_020:0492a04": "智用。次三天身八相用。次二常在恒滅用。次",
    "T35n1733_020:0492a05": "四巧化隨機用。次六半用身光壽剎用。第二",
    "T35n1733_020:0492a06": "語業中四。初五明轉三乘法輪。并業用無生",
    "T35n1733_020:0492a07": "等是大乘法也。次五明六度覺品對治法。則",
    "T35n1733_020:0492a08": "釋前三乘唯一圓音也。次五明五乘總別乃",
    "T35n1733_020:0492a09": "至多乘。次四明平等語業而應一切。第三具",
    "T35n1733_020:0492a10": "足下十五偈明身業作用中五。初三示凡身。",
    "T35n1733_020:0492a11": "次二現聲聞身。次三現外道身。次三現示",
    "T35n1733_020:0492a12": "大力身。後四現諸天身及結。第四譬如下八",
    "T35n1733_020:0492a13": "偈半喻顯三業中。初五偈明喻身業。一幻",
    "T35n1733_020:0492a14": "師喻二月現四德喻。一體圓淨。二示增減。",
    "T35n1733_020:0492a15": "三應淨心。四映二乘。三海現二能喻。一出",
    "T35n1733_020:0492a16": "寶。二現影。次一喻前意業。謂智日滅闇",
    "T35n1733_020:0492a17": "喻。後二半喻語業。謂法雨無從喻。化身竟。",
    "T35n1733_020:0492a18": "第五如來淨法身下六偈歎法身德。於中四。",
    "T35n1733_020:0492a19": "初二明法身相。先法說後喻況。前中攝論法",
    "T35n1733_020:0492a20": "身具五種故。此中同彼。謂初句是白淨法",
    "T35n1733_020:0492a21": "身為相。以是果圓滿轉故。二次二句是不",
    "T35n1733_020:0492a22": "思議相。謂於世間無物比故。三非有無者",
    "T35n1733_020:0492a23": "是無二為相。以非有為無為故。四次一句",
    "T35n1733_020:0492a24": "是無依為相。謂無所依故。五次一句是常。",
    "T35n1733_020:0492a25": "住為相。以無來去常住故。次二句舉夢見",
    "T35n1733_020:0492a26": "及空畫為喻。二有一偈明法身離相。亦",
    "T35n1733_020:0492a27": "先法說三句。一約用。二約德。三約體下一",
    "T35n1733_020:0492a28": "句喻顯如空也。三有二偈明法身用無積",
    "T35n1733_020:0492a29": "聚。初一舉二喻。謂摩尼出寶喻。二光明無",
    "T35n1733_020:0492b01": "體喻。謂諸天菩薩等皆名眾生。悉有光明",
    "T35n1733_020:0492b02": "故云眾生諸光明也。辨此等光各無停積",
    "T35n1733_020:0492b03": "處。同摩尼所出寶。亦無本相似。下一偈合",
    "T35n1733_020:0492b04": "法可知。四大仙下一偈圓法身。即相常寂。",
    "T35n1733_020:0492b05": "於中大仙現者明佛出現。於世虛空下舉七",
    "T35n1733_020:0492b06": "喻以顯。一空。二如。三自性。四實際。五涅槃。",
    "T35n1733_020:0492b07": "六離欲。七寂滅。謂佛現世則同此七義。是",
    "T35n1733_020:0492b08": "故即寂以顯法身也。第六末後二頌即結",
    "T35n1733_020:0492b09": "說勸持。先舉四喻可知。以顯佛德深廣。",
    "T35n1733_020:0492b10": "一心慮無限喻。二微塵難量喻。三海滴難知",
    "T35n1733_020:0492b11": "喻。四虛空無際喻。此下一舉益勸信。謂信",
    "T35n1733_020:0492b12": "此普賢自在法者。究竟要當終齊佛果如",
    "T35n1733_020:0492b13": "善財與諸佛等等也。上來於下本十萬偈",
    "T35n1733_020:0492b14": "花嚴內釋前分三萬六千偈竟。",
    "T35n1733_020:0492b15": "花嚴經探玄記卷第二十"
}