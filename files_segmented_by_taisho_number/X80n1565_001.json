{
    "X80n1565_001:0028a04": "五燈會元卷第一",
    "X80n1565_001:0028a06": "七佛",
    "X80n1565_001:0028a07": "古佛應世。緜歷無窮。不可以周知而悉數也。近故譚",
    "X80n1565_001:0028a08": "賢劫有千如來。暨于釋迦。但紀七佛。按長阿含經云。",
    "X80n1565_001:0028a09": "七佛精進力。放光滅暗冥。各各坐樹下。於中成正覺。",
    "X80n1565_001:0028a10": "又曼殊室利為七佛祖師。金華善慧大士登松山頂",
    "X80n1565_001:0028a11": "行道。感七佛引前。維摩接後。今之撰述。斷自七佛而",
    "X80n1565_001:0028a12": "下。",
    "X80n1565_001:0028a13": "毗婆尸佛(過去莊嚴劫。第九百九十八尊)偈曰。身從無相中受生。猶",
    "X80n1565_001:0028a14": "如幻出諸形象。幻人心識本來無。罪福皆空無所住。",
    "X80n1565_001:0028a15": "長阿含經云。人壽八萬歲時。此佛出世。種剎利。姓拘",
    "X80n1565_001:0028a16": "利若。父槃頭。母槃頭婆提。居般頭婆提城。坐波波羅",
    "X80n1565_001:0028a17": "樹下。說法三會。度人三十四萬八千。神足二。一名騫",
    "X80n1565_001:0028a18": "茶。二名提舍。侍者無憂子方膺。",
    "X80n1565_001:0028a19": "尸棄佛(莊嚴劫。第九百九十九尊)偈曰。起諸善法本是幻。造諸惡",
    "X80n1565_001:0028a20": "業亦是幻。身如聚沫心如風。幻出無根無實性。長阿",
    "X80n1565_001:0028a21": "含經云。人壽七萬歲時。此佛出世。種剎利。姓拘利若。",
    "X80n1565_001:0028a22": "父明相。母光耀。居光相城。坐分陀利樹下。說法三會。",
    "X80n1565_001:0028a23": "度人二十五萬。神足二。一名阿毗浮。二名婆婆。侍者",
    "X80n1565_001:0028a24": "忍行子無量。",
    "X80n1565_001:0028b01": "毗舍浮佛(莊嚴劫。第一千尊)偈曰。假借四大以為身。心本無",
    "X80n1565_001:0028b02": "生因境有。前境若無心亦無。罪福如幻起亦滅。長阿",
    "X80n1565_001:0028b03": "含經云。人壽六萬歲時。此佛出世。種剎利。姓拘利若。",
    "X80n1565_001:0028b04": "父善燈。母稱戒。居無喻城。坐婆羅樹下。說法二會。度",
    "X80n1565_001:0028b05": "人一十三萬。神足二。一扶遊。二鬱多摩。侍者寂滅子",
    "X80n1565_001:0028b06": "妙覺。",
    "X80n1565_001:0028b07": "拘留孫佛(見在賢劫。第一尊)偈曰。見身無實是佛身。了心如",
    "X80n1565_001:0028b08": "幻是佛幻。了得身心本性空。斯人與佛何殊別。長阿",
    "X80n1565_001:0028b09": "含經云。人壽四萬歲時。此佛出世。種婆羅門。姓迦葉。",
    "X80n1565_001:0028b10": "父禮得。母善枝。居安和城。坐尸利沙樹下。說法一會。",
    "X80n1565_001:0028b11": "度人四萬。神足二。一薩尼。二毗樓。侍者善覺子上勝。",
    "X80n1565_001:0028b12": "拘那含牟尼佛(賢劫。第二尊)偈曰。佛不見身知是佛。若實",
    "X80n1565_001:0028b13": "有知別無佛。智者能知罪性空。坦然不怖於生死。長",
    "X80n1565_001:0028b14": "阿含經云。人壽三萬歲時。此佛出世。種婆羅門。姓迦",
    "X80n1565_001:0028b15": "葉。父大德。母善勝。居清淨城。坐烏暫婆羅門樹下。說",
    "X80n1565_001:0028b16": "法一會。度人三萬。神足二。一舒槃那。二鬱多樓。侍者",
    "X80n1565_001:0028b17": "安和子導師。",
    "X80n1565_001:0028b18": "迦葉佛(賢劫。第三尊)偈曰。一切眾生性清淨。從本無生無",
    "X80n1565_001:0028b19": "可滅。即此身心是幻生。幻化之中無罪福。長阿含經",
    "X80n1565_001:0028b20": "云。人壽二萬歲時。此佛出世。種婆羅門。姓迦葉。父梵",
    "X80n1565_001:0028b21": "德。母財主。居波羅奈城。坐尼拘律樹下。說法一會。度",
    "X80n1565_001:0028b22": "人二萬。神足二。一提舍。二婆羅婆。侍者善友子集軍。",
    "X80n1565_001:0028b23": "釋迦牟尼佛(賢劫。第四尊)姓剎利。父淨飯天。母大清淨妙",
    "X80n1565_001:0028b24": "位。登補處。生兜率天上。名曰勝善天人。亦名護明大",
    "X80n1565_001:0028c01": "士。度諸天眾。說補處行。於十方界中。現身說法。普曜",
    "X80n1565_001:0028c02": "經云。佛初生剎利王家。放大智光明。照十方世界。地",
    "X80n1565_001:0028c03": "涌金蓮華。自然捧雙足。東西及南北。各行於七步。分",
    "X80n1565_001:0028c04": "手指天地。作師子吼聲。上下及四維。無能尊我者。即",
    "X80n1565_001:0028c05": "周昭王二十四年甲寅歲四月八日也。至四十二年",
    "X80n1565_001:0028c06": "二月八日。年十九。欲求出家而自念言。當復何遇。即",
    "X80n1565_001:0028c07": "於四門遊觀。見四等事。心有悲喜而作思惟。此老．病．",
    "X80n1565_001:0028c08": "死。終可厭離。於是夜子時。有一天人名曰淨居。於窻",
    "X80n1565_001:0028c09": "牖中叉手白言。出家時至。可去矣。太子聞已。心生歡",
    "X80n1565_001:0028c10": "喜。即逾城而去。於檀特山中修道。始於阿藍迦藍處",
    "X80n1565_001:0028c11": "三年。學不用處定。知非便捨。復至鬱頭藍弗處三年。",
    "X80n1565_001:0028c12": "學非非想定。知非亦捨。又至象頭山。同諸外道日食",
    "X80n1565_001:0028c13": "麻麥。經于六年。故經云。以無心意．無受行。而悉摧伏",
    "X80n1565_001:0028c14": "諸外道。先歷試邪法。示諸方便。發諸異見。令至菩提。",
    "X80n1565_001:0028c15": "故普集經云。菩薩於二月八日。明星出時成道。號天",
    "X80n1565_001:0028c16": "人師。時年三十矣。即穆王三年癸未歲也。既而於鹿",
    "X80n1565_001:0028c17": "野苑中為憍陳如等五人轉四諦法輪而證道果。說",
    "X80n1565_001:0028c18": "法住世四十九年。後告弟子摩訶迦葉。吾以清淨法",
    "X80n1565_001:0028c19": "眼．涅槃妙心．實相無相．微妙正法。將付於汝。汝當護",
    "X80n1565_001:0028c20": "持。并勑阿難。副貳傳化。無令斷絕。而說偈曰。法本法",
    "X80n1565_001:0028c21": "無法。無法法亦法。今付無法時。法法何曾法。爾時世",
    "X80n1565_001:0028c22": "尊說此偈已。復告迦葉。吾將金縷僧伽梨衣傳付於",
    "X80n1565_001:0028c23": "汝。轉授補處。至慈氏佛出世。勿令朽壞。迦葉聞偈。頭",
    "X80n1565_001:0028c24": "面禮足曰。善哉。善哉。我當依勑。恭順佛故。爾時世尊",
    "X80n1565_001:0029a01": "至拘尸那城。告諸大眾。吾今背痛。欲入涅槃。即往熈",
    "X80n1565_001:0029a02": "連河側。娑羅雙樹下。右脇累足。泊然宴寂。復從棺起。",
    "X80n1565_001:0029a03": "為母說法。特示雙足化婆耆。并說無常偈曰。諸行無",
    "X80n1565_001:0029a04": "常。是生滅法。生滅滅已。寂滅為樂。時諸弟子即以香",
    "X80n1565_001:0029a05": "薪競茶毗之。燼後金棺如故。爾時大眾即於佛前。以",
    "X80n1565_001:0029a06": "偈讚曰。凡俗諸猛熾。何能致火爇。請尊三昧火。闍維",
    "X80n1565_001:0029a07": "金色身。爾時金棺從座而舉。高七多羅樹。往反空中。",
    "X80n1565_001:0029a08": "化火三昧。須臾灰生。得舍利八斛四斗。即穆王五十",
    "X80n1565_001:0029a09": "二年壬申歲二月十五日也。自世尊滅後一千一十",
    "X80n1565_001:0029a10": "七年。教至中夏。即後漢永平十年戊辰歲也。世尊纔",
    "X80n1565_001:0029a11": "生下。乃一手指天。一手指地。周行七步。目顧四方曰。",
    "X80n1565_001:0029a12": "天上天下。唯吾獨尊。世尊一日陞座。大眾集定。文殊",
    "X80n1565_001:0029a13": "白椎曰。諦觀法王法。法王法如是。世尊便下座。世尊",
    "X80n1565_001:0029a14": "一日陞座。默然而坐。阿難白椎曰。請世尊說法。世尊",
    "X80n1565_001:0029a15": "云。會中有二比丘犯律行。我故不說法。阿難以他心",
    "X80n1565_001:0029a16": "通觀是比丘。遂乃遣出。世尊還復默然。阿難又白。適",
    "X80n1565_001:0029a17": "來為二比丘犯律。是二比丘已遣出。世尊何不說法。",
    "X80n1565_001:0029a18": "世尊曰。吾誓不為二乘聲聞人說法。便下座。世尊一",
    "X80n1565_001:0029a19": "日陞座。大眾集定。迦葉白椎曰。世尊說法竟。世尊便",
    "X80n1565_001:0029a20": "下座。世尊九十日在忉利天。為母說法。及辭天界而",
    "X80n1565_001:0029a21": "下。時四眾八部。俱往空界奉迎。有蓮花色比丘尼作",
    "X80n1565_001:0029a22": "念云。我是尼身。必居大僧後見佛。不如用神力變作",
    "X80n1565_001:0029a23": "轉輪聖王。千子圍繞。最初見佛。果滿其願。世尊纔見。",
    "X80n1565_001:0029a24": "乃訶云。蓮花色比丘尼。汝何得越大僧見吾。汝雖見",
    "X80n1565_001:0029b01": "吾色身。且不見吾法身。須菩提巖中宴坐。却見吾法",
    "X80n1565_001:0029b02": "身。世尊昔因文殊至諸佛集處。值諸佛各還本處。唯",
    "X80n1565_001:0029b03": "有一女人近彼佛坐。入於三昧。文殊乃白佛云。何此",
    "X80n1565_001:0029b04": "人得近佛坐。而我不得。佛告文殊。汝但覺此女令從",
    "X80n1565_001:0029b05": "三昧起。汝自問之。文殊遶女人三帀。鳴指一下。乃托",
    "X80n1565_001:0029b06": "至梵天。盡其神力而不能出。世尊曰。假使百千文殊。",
    "X80n1565_001:0029b07": "亦出此女人定不得。下方過四十二恒河沙國土。有",
    "X80n1565_001:0029b08": "罔明菩薩能出此女人定。須臾。罔明大士從地涌出。",
    "X80n1565_001:0029b09": "作禮世尊。世尊勑罔明出。罔明却至女子前。鳴指一",
    "X80n1565_001:0029b10": "下。女子於是從定而出。世尊因波斯匿王問。勝義諦",
    "X80n1565_001:0029b11": "中有世俗諦否。若言無。智不應二。若言有。智不應一。",
    "X80n1565_001:0029b12": "一二之義。其義云何。佛言。大王。汝於過去龍光佛法",
    "X80n1565_001:0029b13": "中曾問此義。我今無說。汝今無聽。無說無聽。是名為",
    "X80n1565_001:0029b14": "一義二義。世尊一日見文殊在門外立。乃曰。文殊。文",
    "X80n1565_001:0029b15": "殊。何不入門來。文殊曰。我不見一法在門外。何以教",
    "X80n1565_001:0029b16": "我入門。世尊一日坐次。見二人舁豬過。乃問。這箇是",
    "X80n1565_001:0029b17": "甚麼。曰。佛具一切智。豬子也不識。世尊曰。也須問過。",
    "X80n1565_001:0029b18": "世尊因有異學問。諸法是常邪。世尊不對。又問。諸法",
    "X80n1565_001:0029b19": "是無常邪。亦不對。異學曰。世尊具一切智。何不對我。",
    "X80n1565_001:0029b20": "世尊曰。汝之所問。皆為戲論。世尊一日示隨色摩尼",
    "X80n1565_001:0029b21": "珠。問五方天王。此珠而作何色。時五方天王互說異",
    "X80n1565_001:0029b22": "色。世尊復藏珠入袖。却擡手曰。此珠作何色。天王曰。",
    "X80n1565_001:0029b23": "佛手中無珠。何處有色。世尊嘆曰。汝何迷倒之甚。吾",
    "X80n1565_001:0029b24": "將世珠示之。便各彊說有青．黃．赤．白色。吾將真珠示",
    "X80n1565_001:0029c01": "之。便總不知。時五方天王悉皆悟道。世尊因乾闥婆",
    "X80n1565_001:0029c02": "王獻樂。其時山河大地盡作琴聲。迦葉起作舞。王問。",
    "X80n1565_001:0029c03": "迦葉豈不是阿羅漢。諸漏已盡。何更有餘習。佛曰。實",
    "X80n1565_001:0029c04": "無餘習。莫謗法也。王又撫琴三徧。迦葉亦三度作舞。",
    "X80n1565_001:0029c05": "王曰。迦葉作舞。豈不是。佛曰。實不曾作舞。王曰。世尊",
    "X80n1565_001:0029c06": "何得妄語。佛曰。不妄語。汝撫琴。山河大地木石盡作",
    "X80n1565_001:0029c07": "琴聲。豈不是。王曰。是。佛曰。迦葉亦復如是。所以實不",
    "X80n1565_001:0029c08": "曾作舞。王乃信受。世尊因外道問。昨日說何法。曰。說",
    "X80n1565_001:0029c09": "定法。外道曰。今日說何法。曰。不定法。外道曰。昨日說",
    "X80n1565_001:0029c10": "定法。今日何說不定法。世尊曰。昨日定。今日不定。世",
    "X80n1565_001:0029c11": "尊因五通仙人問。世尊有六通。我有五通。如何是那",
    "X80n1565_001:0029c12": "一通。佛召五通仙人。五通應諾。佛曰。那一通。你問我。",
    "X80n1565_001:0029c13": "世尊因普眼菩薩欲見普賢。不可得見。乃至三度入",
    "X80n1565_001:0029c14": "定。徧觀三千大千世界。覔普賢不可得見。而來白佛。",
    "X80n1565_001:0029c15": "佛曰。汝但於靜三昧中起一念。便見普賢。普眼於是",
    "X80n1565_001:0029c16": "纔起一念。便見普賢。向空中乘六牙白象。世尊因自",
    "X80n1565_001:0029c17": "恣日文殊三處過夏。迦葉欲白椎擯出。纔拈椎。乃見",
    "X80n1565_001:0029c18": "百千萬億文殊。迦葉盡其神力。椎不能舉。世尊遂問",
    "X80n1565_001:0029c19": "迦葉。汝擬擯那箇文殊。迦葉無對。世尊因長爪梵志",
    "X80n1565_001:0029c20": "索論義。預約曰。我義若墮。我自斬首。世尊曰。汝義以",
    "X80n1565_001:0029c21": "何為宗。志曰。我以一切不受為宗。世尊曰。是見受否。",
    "X80n1565_001:0029c22": "志拂袖而去。行至中路。乃省。謂弟子曰。我當回去。斬",
    "X80n1565_001:0029c23": "首以謝世尊。弟子曰。人天眾前。幸當得勝。何以斬首。",
    "X80n1565_001:0029c24": "志曰。我寧於有智人前斬首。不於無智人前得勝。乃",
    "X80n1565_001:0030a01": "歎曰。我義兩處負墮。是見若受。負門處麤。是見不受。",
    "X80n1565_001:0030a02": "負門處細。一切人天二乘。皆不知我義墮處。唯有世",
    "X80n1565_001:0030a03": "尊諸大菩薩知我義墮。回至世尊前曰。我義兩處負",
    "X80n1565_001:0030a04": "墮。故當斬首以謝。世尊曰。我法中無如是事。汝當回",
    "X80n1565_001:0030a05": "心向道。於是同五百徒眾一時投佛出家。證阿羅漢。",
    "X80n1565_001:0030a06": "世尊昔欲將諸聖眾。往第六天說大集經。勑他方此",
    "X80n1565_001:0030a07": "土．人間天上．一切獰惡鬼神。悉皆輯會。受佛付囑。擁",
    "X80n1565_001:0030a08": "護正法。設有不赴者。四天門王飛熱鐵輪追之令集。",
    "X80n1565_001:0030a09": "既集會已。無有不順佛勑者。各發弘誓。擁護正法。唯",
    "X80n1565_001:0030a10": "有一魔王謂世尊曰。瞿曇。我待一切眾生成佛盡。眾",
    "X80n1565_001:0030a11": "生界空。無有眾生名字。我乃發菩提心。世尊甞與阿",
    "X80n1565_001:0030a12": "難行次。見一古佛塔。世尊便作禮。阿難曰。此是甚麼",
    "X80n1565_001:0030a13": "人塔。世尊曰。此是過去諸佛塔。阿難曰。過去諸佛是",
    "X80n1565_001:0030a14": "甚麼人弟子。世尊曰。是吾弟子。阿難曰。應當如是。世",
    "X80n1565_001:0030a15": "尊因有外道問。不問有言。不問無言。世尊良久。外道",
    "X80n1565_001:0030a16": "讚歎曰。世尊大慈大悲。開我迷雲。令我得入。乃作禮",
    "X80n1565_001:0030a17": "而去。阿難白佛。外道得何道理。稱讚而去。世尊曰。如",
    "X80n1565_001:0030a18": "世良馬。見鞭影而行。世尊一日勑阿難。食時將至。汝",
    "X80n1565_001:0030a19": "當入城持鉢。阿難應諾。世尊曰。汝既持鉢。須依過去",
    "X80n1565_001:0030a20": "七佛儀式。阿難便問。如何是過去七佛儀式。世尊召",
    "X80n1565_001:0030a21": "阿難。阿難應諾。世尊曰。持鉢去。世尊因有比丘問。我",
    "X80n1565_001:0030a22": "於世尊法中見處即有。證處未是。世尊當何所示。世",
    "X80n1565_001:0030a23": "尊曰。比丘某甲。當何所示。是汝此問。世尊成道後。在",
    "X80n1565_001:0030a24": "逝多林中一樹下跏趺而坐。有二商人以五百乘車",
    "X80n1565_001:0030b01": "經過林畔。有二車牛不肯前進。商人乃訝。見之山神。",
    "X80n1565_001:0030b02": "報言。林中有聖人成道。經逾四十九日未食。汝當供",
    "X80n1565_001:0030b03": "養。商人入林。果見一人端然不動。乃問曰。為是梵王",
    "X80n1565_001:0030b04": "邪。帝釋邪。山神邪。河神邪。世尊微笑。舉袈裟角示之。",
    "X80n1565_001:0030b05": "商人頂禮。遂陳供養。世尊因耆婆善別音響。至一塚",
    "X80n1565_001:0030b06": "間。見五髑髏。乃敲一髑髏問耆婆。此生何處。曰。此生",
    "X80n1565_001:0030b07": "人道。世尊又敲一曰。此生何處。曰。此生天道。世尊又",
    "X80n1565_001:0030b08": "別敲一問。此生何處。耆婆罔知生處。世尊因黑氏梵",
    "X80n1565_001:0030b09": "志運神力。以左右手擎合歡．梧桐花兩株。來供養佛。",
    "X80n1565_001:0030b10": "佛召仙人。梵志應諾。佛曰。放下著。梵志遂放下左手",
    "X80n1565_001:0030b11": "一株華。佛又召仙人。放下著。梵志又放下右手一株",
    "X80n1565_001:0030b12": "華。佛又召仙人。放下著。梵志曰。世尊。我今兩手皆空。",
    "X80n1565_001:0030b13": "更教放下箇甚麼。佛曰。吾非教汝放捨其華。汝當放",
    "X80n1565_001:0030b14": "捨外六塵．內六根．中六識。一時捨却。無可捨處。是汝",
    "X80n1565_001:0030b15": "免生死處。梵志於言下悟無生忍。世尊因靈山會上",
    "X80n1565_001:0030b16": "五百比丘得四禪定。具五神通。未得法忍。以宿命智",
    "X80n1565_001:0030b17": "通。各各自見過去殺父害母。及諸重罪。於自心內各",
    "X80n1565_001:0030b18": "各懷疑。於甚深法不能證入。於是文殊承佛神力。遂",
    "X80n1565_001:0030b19": "手握利劒。持逼如來。世尊乃謂文殊曰。住。住。不應作",
    "X80n1565_001:0030b20": "逆。勿得害吾。吾必被害。為善被害。文殊師利。爾從本",
    "X80n1565_001:0030b21": "已來無有我人。但以內心見有我人。內心起時。我必",
    "X80n1565_001:0030b22": "被害。即名為害。於是五百比丘自悟本心。如夢如幻。",
    "X80n1565_001:0030b23": "於夢幻中無有我人。乃至能生所生父母。於是五百",
    "X80n1565_001:0030b24": "比丘同讚嘆曰。文殊大智士。深達法源底。自手握利",
    "X80n1565_001:0030c01": "劒。持逼如來身。如劒佛亦爾。一相無有二。無相無所",
    "X80n1565_001:0030c02": "生。是中云何殺。世尊因地布髮掩泥。獻華於然燈。然",
    "X80n1565_001:0030c03": "燈見布髮處。遂約退眾。乃指地曰。此一方地。宜建一",
    "X80n1565_001:0030c04": "梵剎。時眾中有一賢于長者。持標於指處插曰。建梵",
    "X80n1565_001:0030c05": "剎竟。時諸天散華。讚曰。庶子有大智矣。世尊因七賢",
    "X80n1565_001:0030c06": "女遊屍陀林。一女指屍曰。屍在這裏。人向甚處去。一",
    "X80n1565_001:0030c07": "女曰。作麼。作麼。諸姊諦觀。各各契悟。感帝釋散華曰。",
    "X80n1565_001:0030c08": "惟願聖姊有何所須。我當終身供給。女曰。我家四事",
    "X80n1565_001:0030c09": "七珍。悉皆具足。唯要三般物。一要無根樹子一株。二",
    "X80n1565_001:0030c10": "要無陰陽地一片。三要呌不響山谷一所。帝釋曰。一",
    "X80n1565_001:0030c11": "切所須。我悉有之。若三般物。我實無得。女曰。汝若無",
    "X80n1565_001:0030c12": "此。爭解濟人。帝釋罔措。遂同往白佛。佛言。憍尸迦。我",
    "X80n1565_001:0030c13": "諸弟子大阿羅漢不解此義。唯有諸大菩薩乃解此",
    "X80n1565_001:0030c14": "義。世尊因調達謗佛。生身入地獄。遂令阿難問。你在",
    "X80n1565_001:0030c15": "地獄中安否。曰。我雖在地獄。如三禪天樂。佛又令問。",
    "X80n1565_001:0030c16": "你還求出否。曰。我待世尊來便出。阿難曰。佛是三界",
    "X80n1565_001:0030c17": "大師。豈有入地獄分。曰。佛既無入地獄分。我豈有出",
    "X80n1565_001:0030c18": "地獄分。世尊因文殊忽起佛見．法見。被世尊威神攝",
    "X80n1565_001:0030c19": "向二鐵圍山。城東有一老母。與佛同生而不欲見佛。",
    "X80n1565_001:0030c20": "每見佛來。即便回避。雖然如此。回顧東西。總皆是佛。",
    "X80n1565_001:0030c21": "遂以手掩面。於十指掌中亦總是佛。殃崛摩羅因持",
    "X80n1565_001:0030c22": "鉢至一長者門。其家婦人正值產難。子母未分。長者",
    "X80n1565_001:0030c23": "曰。瞿曇弟子。汝為至聖。當有何法能免產難。殃崛語",
    "X80n1565_001:0030c24": "長者曰。我乍入道。未知此法。待我回問世尊。却來相",
    "X80n1565_001:0031a01": "報。及返。具事白佛。佛告殃崛。汝速去報。言我自從賢",
    "X80n1565_001:0031a02": "聖法來。未曾殺生。殃崛奉佛語疾往告之。其婦得聞。",
    "X80n1565_001:0031a03": "當時分免。世尊甞在尼俱律樹下坐次。因二商人問。",
    "X80n1565_001:0031a04": "世尊還見車過否。曰。不見。商人曰。還聞否。曰。不聞。商",
    "X80n1565_001:0031a05": "人曰。莫禪定否。曰。不禪定。曰。莫睡眠否。曰。不睡眠。商",
    "X80n1565_001:0031a06": "人乃嘆曰。善哉。善哉。世尊覺而不見。遂獻白[疊*毛]兩段。",
    "X80n1565_001:0031a07": "世尊在靈山會上。拈華示眾。是時眾皆默然。唯迦葉",
    "X80n1565_001:0031a08": "尊者破顏微笑。世尊曰。吾有正法眼藏。涅槃妙心。實",
    "X80n1565_001:0031a09": "相無相。微妙法門。不立文字。教外別傳。付囑摩訶迦",
    "X80n1565_001:0031a10": "葉。世尊至多子塔前。命摩訶迦葉分座令坐。以僧伽",
    "X80n1565_001:0031a11": "梨圍之。遂告曰。吾以正法眼藏密付於汝。汝當護持。",
    "X80n1565_001:0031a12": "傳付將來。世尊臨入涅槃。文殊大士請佛再轉法輪。",
    "X80n1565_001:0031a13": "世尊咄曰。文殊。吾四十九年住世。未曾說一字。汝請",
    "X80n1565_001:0031a14": "吾再轉法輪。是吾曾轉法輪邪。世尊於涅槃會上。以",
    "X80n1565_001:0031a15": "手摩胸。告眾曰。汝等善觀吾紫磨金色之身。瞻仰取",
    "X80n1565_001:0031a16": "足。勿令後悔。若謂吾滅度。非吾弟子。若謂吾不滅度。",
    "X80n1565_001:0031a17": "亦非吾弟子。時百萬億眾。悉皆契悟。",
    "X80n1565_001:0031a18": "西天祖師",
    "X80n1565_001:0031a19": "一祖摩訶迦葉尊者摩竭陀國人也。姓婆羅門。父飲",
    "X80n1565_001:0031a20": "澤。母香志。昔為鍛金師。善明金性。使其柔伏。付法傳",
    "X80n1565_001:0031a21": "云。甞於久遠劫中。毗婆尸佛入涅槃後。四眾起塔。塔",
    "X80n1565_001:0031a22": "中像面金色有缺壞。時有貧女。將金珠往金師所。請",
    "X80n1565_001:0031a23": "飾佛面。既而因共發願。願我二人為無姻夫妻。由是",
    "X80n1565_001:0031a24": "因緣。九十一劫身皆金色。後生梵天。天壽盡。生中天",
    "X80n1565_001:0031b01": "摩竭陀國婆羅門家。名曰迦葉波。此云飲光勝尊。葢",
    "X80n1565_001:0031b02": "以金色為號也。繇是志求出家。冀度諸有。佛言。善來。",
    "X80n1565_001:0031b03": "比丘。鬚髮自除。袈裟著體。常於眾中稱歎第一。復言。",
    "X80n1565_001:0031b04": "吾以清淨法眼。將付於汝。汝可流布。無令斷絕。涅槃",
    "X80n1565_001:0031b05": "經云。爾時世尊欲涅槃時。迦葉不在眾會。佛告諸大",
    "X80n1565_001:0031b06": "弟子。迦葉來時。可令宣揚正法眼藏。爾時迦葉在耆",
    "X80n1565_001:0031b07": "闍崛山畢鉢羅窟覩勝光明。即入三昧。以淨天眼。觀",
    "X80n1565_001:0031b08": "見世尊於熈連河側。入般涅槃。乃告其徒曰。如來涅",
    "X80n1565_001:0031b09": "槃也。何其駛哉。即至雙樹間。悲戀號泣。佛於金棺出",
    "X80n1565_001:0031b10": "示雙足。爾時迦葉告諸比丘。佛已茶毗。金剛舍利。非",
    "X80n1565_001:0031b11": "我等事。我等宜當結集法眼。無令斷絕。乃說偈曰。如",
    "X80n1565_001:0031b12": "來弟子。且莫涅槃。得神通者。當赴結集。於是得神通",
    "X80n1565_001:0031b13": "者悉集王舍耆闍崛山畢鉢羅窟。時阿難為漏未盡。",
    "X80n1565_001:0031b14": "不得入會。後證阿羅漢果。由是得入。迦葉乃白眾言。",
    "X80n1565_001:0031b15": "此阿難比丘多聞總持。有大智慧。常隨如來。梵行清",
    "X80n1565_001:0031b16": "淨。所聞佛法。如水傳器。無有遺餘。佛所讚歎。聰敏第",
    "X80n1565_001:0031b17": "一。宜可請彼集修多羅藏。大眾默然。迦葉告阿難曰。",
    "X80n1565_001:0031b18": "汝今宜宣法眼。阿難聞語信受。觀察眾心而宣偈言。",
    "X80n1565_001:0031b19": "比丘諸眷屬。離佛不莊嚴。猶如虗空中。眾星之無月。",
    "X80n1565_001:0031b20": "說是偈已。禮眾僧足。升法座而宣是言。如是我聞。一",
    "X80n1565_001:0031b21": "時佛住某處說某經教。乃至人天等作禮奉行。時迦",
    "X80n1565_001:0031b22": "葉問諸比丘。阿難所言。不錯謬乎。皆曰。不異世尊所",
    "X80n1565_001:0031b23": "說。迦葉乃告阿難言。我今年不久留。今將正法付囑",
    "X80n1565_001:0031b24": "於汝。汝善守護。聽吾偈言。法法本來法。無法無非法。",
    "X80n1565_001:0031c01": "何於一法中。有法有不法。說偈已。乃持僧伽梨衣入",
    "X80n1565_001:0031c02": "雞足山。俟慈氏下生。即周孝王五年丙辰歲也。尊者",
    "X80n1565_001:0031c03": "因外道問。如何是我我。者曰。覔我者是汝我。外道曰。",
    "X80n1565_001:0031c04": "這箇是我我。師我何在。者曰。汝問我覔。尊者一日踏",
    "X80n1565_001:0031c05": "泥次。有一沙彌見。乃問尊者。何得自為。者曰。我若不",
    "X80n1565_001:0031c06": "為。誰為我為。",
    "X80n1565_001:0031c07": "二祖阿難尊者王舍城人也。姓剎利帝。父斛飯王。實",
    "X80n1565_001:0031c08": "佛之從弟也。梵語阿難陀。此云慶喜。亦云歡喜。如來",
    "X80n1565_001:0031c09": "成道夜生。因為之名。多聞博達。智慧無礙。世尊以為",
    "X80n1565_001:0031c10": "總持第一。甞所讚歎。加以宿世有大功德。受持法藏。",
    "X80n1565_001:0031c11": "如水傳器。佛乃命為侍者。尊者一日白佛言。今日入",
    "X80n1565_001:0031c12": "城。見一奇特事。佛曰。見何奇特事。者曰。入城時見一",
    "X80n1565_001:0031c13": "攢樂人作舞。出城總見無常。佛曰。我昨日入城。亦見",
    "X80n1565_001:0031c14": "一奇特事。者曰。未審見何奇特事。佛曰。我入城時見",
    "X80n1565_001:0031c15": "一攢樂人作舞。出城時亦見樂人作舞。一日問迦葉",
    "X80n1565_001:0031c16": "曰。師兄。世尊傳金襴袈裟外。別傳箇甚麼。迦葉召阿",
    "X80n1565_001:0031c17": "難。阿難應諾。迦葉曰。倒却門前剎竿著。後阿闍世王",
    "X80n1565_001:0031c18": "白言。仁者。如來．迦葉尊勝二師。皆已涅槃。而我多故。",
    "X80n1565_001:0031c19": "悉不能覩。尊者般涅槃時。願垂告別。尊者許之。後自",
    "X80n1565_001:0031c20": "念言。我身危脆。猶如聚沫。況復衰老。豈堪久長。阿闍",
    "X80n1565_001:0031c21": "世王與吾有約。乃詣王宮。告之曰。吾欲入涅槃。來辭",
    "X80n1565_001:0031c22": "耳。門者曰。王寢。不可以聞。者曰。俟王覺時。當為我說。",
    "X80n1565_001:0031c23": "時阿闍世王夢中見一寶葢。七寶嚴飾。千萬億眾圍",
    "X80n1565_001:0031c24": "繞瞻仰。俄而風雨暴至。吹折其柄。珍寶瓔珞。悉墜於",
    "X80n1565_001:0032a01": "地。心甚驚異。既寤。門者具白上事。王聞。失聲號慟。哀",
    "X80n1565_001:0032a02": "感天地。即至毗舍離城。見尊者在恒河中流。跏趺而",
    "X80n1565_001:0032a03": "坐。王乃作禮。而說偈曰。稽首三界尊。棄我而至此。暫",
    "X80n1565_001:0032a04": "憑悲願力。且莫般涅槃。時毗舍離王亦在河側。說偈",
    "X80n1565_001:0032a05": "言。尊者一何速。而歸寂滅場。願住須臾間。而受於供",
    "X80n1565_001:0032a06": "養。尊者見二國王咸來勸請。乃說偈言。二王善嚴住。",
    "X80n1565_001:0032a07": "勿為苦悲戀。涅槃當我淨。而無諸有故。尊者復念。我",
    "X80n1565_001:0032a08": "若偏向一國。諸國爭競。無有是處。應以平等度諸有",
    "X80n1565_001:0032a09": "情。遂以恒河中流。將入寂滅。是時山河大地。六種震",
    "X80n1565_001:0032a10": "動。雪山有五百仙人。覩茲瑞應。飛空而至。禮尊者足。",
    "X80n1565_001:0032a11": "胡跪白言。我於長老。當證佛法。願垂大慈。度脫我等。",
    "X80n1565_001:0032a12": "尊者默然受請。即變殑伽河悉為金地。為其仙眾說",
    "X80n1565_001:0032a13": "諸大法。尊者復念。先所度脫弟子應當來集。須臾。五",
    "X80n1565_001:0032a14": "百羅漢從空而下。為諸仙人出家授具。其仙眾中有",
    "X80n1565_001:0032a15": "二羅漢。一名商那和修。二名末田底迦。尊者知是法",
    "X80n1565_001:0032a16": "器。乃告之曰。昔如來以大法眼付大迦葉。迦葉入定",
    "X80n1565_001:0032a17": "而付於我。我今將滅。用傳於汝。汝受吾教。當聽偈言。",
    "X80n1565_001:0032a18": "本來付有法。付了言無法。各各須自悟。悟了無無法。",
    "X80n1565_001:0032a19": "尊者付法眼藏竟。踊身虗空。現十八變入風奮迅三",
    "X80n1565_001:0032a20": "昧。分身四分。一分奉忉利天。一分奉娑竭羅龍宮。一",
    "X80n1565_001:0032a21": "分奉毗舍離王。一分奉阿闍世王。各造寶塔而供養",
    "X80n1565_001:0032a22": "之。乃厲王十二年癸巳歲也。",
    "X80n1565_001:0032a23": "三祖商那和修尊者摩突羅國人也。亦名舍那婆斯。",
    "X80n1565_001:0032a24": "姓毗舍多。父林勝。母憍奢耶。在胎六年而生。梵語商",
    "X80n1565_001:0032b01": "諾迦。此云自然服。即西域九枝秀草名也。若聖人降",
    "X80n1565_001:0032b02": "生。則此草生於淨潔之地。和修生時。瑞草斯應。昔如",
    "X80n1565_001:0032b03": "來行化至摩突羅國。見一青林。枝葉茂盛。語阿難曰。",
    "X80n1565_001:0032b04": "此林地名優留茶。吾滅度後一百年。有比丘商那和",
    "X80n1565_001:0032b05": "修。於此轉妙法輪。後百歲。果誕和修。出家證道。受慶",
    "X80n1565_001:0032b06": "喜尊者法眼。化導有情。及止此林。降二火龍。歸順佛",
    "X80n1565_001:0032b07": "教。龍因施其地。以建梵宮。尊者化緣既久。思付正法。",
    "X80n1565_001:0032b08": "尋於吒利國。得優波毱多以為給侍。因問毱多曰。汝",
    "X80n1565_001:0032b09": "年幾邪。答曰。我年十七。者曰。汝身十七。性十七邪。答",
    "X80n1565_001:0032b10": "曰。師髮已白。為髮白邪。心白邪。者曰。我但髮白。非心",
    "X80n1565_001:0032b11": "白耳。毱多曰。我身十七。非性十七也。尊者知是法器。",
    "X80n1565_001:0032b12": "後三載。遂為落髮授具。乃告曰。昔如來以無上法眼",
    "X80n1565_001:0032b13": "付囑迦葉。展轉相授。而至於我。我今付汝。勿令斷絕。",
    "X80n1565_001:0032b14": "汝受吾教。聽吾偈言。非法亦非心。無心亦無法。說是",
    "X80n1565_001:0032b15": "心法時。是法非心法。說偈已。即隱於罽賓國南象白",
    "X80n1565_001:0032b16": "山中。後於三昧中。見弟子毱多有五百徒眾。常多懈",
    "X80n1565_001:0032b17": "慢。尊者乃往彼。現龍奮迅三昧以調伏之。而說偈曰。",
    "X80n1565_001:0032b18": "通達非彼此。至聖無長短。汝除輕慢意。疾得阿羅漢。",
    "X80n1565_001:0032b19": "五百比丘聞偈已。依教奉行。皆獲無漏。尊者乃現十",
    "X80n1565_001:0032b20": "八變火光三昧。用焚其身。毱多收舍利。葬於梵迦羅",
    "X80n1565_001:0032b21": "山。五百比丘各持一幡。迎導至彼。建塔供養。乃宣王",
    "X80n1565_001:0032b22": "二十三年乙未歲也。",
    "X80n1565_001:0032b23": "四祖優波毱多尊者吒利國人也。亦名優波崛多。又",
    "X80n1565_001:0032b24": "名鄔波毱多。姓首陀。父善意。十七出家。二十證果。隨",
    "X80n1565_001:0032c01": "方行化。至摩突羅國。得度者甚眾。由是魔宮震動。波",
    "X80n1565_001:0032c02": "旬愁怖。遂竭其魔力。以害正法。尊者即入三昧。觀其",
    "X80n1565_001:0032c03": "所由。波旬復伺便。密持瓔珞縻之于頸。及尊者出定。",
    "X80n1565_001:0032c04": "乃取人狗蛇三屍。化為華鬘。[而/火]言慰諭波旬曰。汝與",
    "X80n1565_001:0032c05": "我瓔珞。甚是珍妙。吾有華鬘。以相酬奉。波旬大喜。引",
    "X80n1565_001:0032c06": "頸受之。即變為三種臭屍。蟲蛆壞爛。波旬厭惡。大生",
    "X80n1565_001:0032c07": "憂惱。盡己神力。不能移動。乃升六欲天。告諸天主。又",
    "X80n1565_001:0032c08": "詣梵王。求其解免。彼各告言。十力弟子。所作神變。我",
    "X80n1565_001:0032c09": "輩凡陋。何能去之。波旬曰。然則柰何。梵王曰。汝可歸",
    "X80n1565_001:0032c10": "心尊者。即能除斷。乃為說偈。令其回向曰。若因地倒。",
    "X80n1565_001:0032c11": "還因地起。離地求起。終無其理。波旬受教已。即下天",
    "X80n1565_001:0032c12": "宮。禮尊者足。哀露懺悔。尊者告曰。汝自今去。於如來",
    "X80n1565_001:0032c13": "正法。更不作嬈害否。波旬曰。我誓回向佛道。永斷不",
    "X80n1565_001:0032c14": "善。尊者曰。若然者。汝可口自唱言。皈依三寶。魔王合",
    "X80n1565_001:0032c15": "掌三唱。華鬘悉除。乃歡喜踊躍。作禮尊者而說偈曰。",
    "X80n1565_001:0032c16": "稽首三昧尊。十力聖弟子。我今願回向。勿令有劣弱。",
    "X80n1565_001:0032c17": "尊者在世化導。證果最多。每度一人。以一籌置於石",
    "X80n1565_001:0032c18": "室。其室縱十八肘。廣十二肘。充滿其間。最後有一長",
    "X80n1565_001:0032c19": "者子。名曰香眾。來禮尊者。志求出家。尊者問曰。汝身",
    "X80n1565_001:0032c20": "出家。心出家。答曰。我來出家。非為身心。尊者曰。不為",
    "X80n1565_001:0032c21": "身心。復誰出家。答曰。夫出家者。無我我故。無我我故。",
    "X80n1565_001:0032c22": "即心不生滅。心不生滅。即是常道。諸佛亦常心無形",
    "X80n1565_001:0032c23": "相。其體亦然。尊者曰。汝當大悟。心自通達。宜依佛法",
    "X80n1565_001:0032c24": "僧。紹隆聖種。即為剃度。授具足戒。仍告之曰。汝父甞",
    "X80n1565_001:0033a01": "夢金日而生汝。可名提多迦。復謂曰。如來以大法眼",
    "X80n1565_001:0033a02": "藏。次第傳授。以至於我。今復付汝。聽吾偈言。心自本",
    "X80n1565_001:0033a03": "來心。本心非有法。有法有本心。非心非本法。付法已。",
    "X80n1565_001:0033a04": "乃踊身虗空。呈十八變。却復本座。跏趺而逝。提多迦",
    "X80n1565_001:0033a05": "以室內籌用焚師軀。收舍利。建塔供養。即平王三十",
    "X80n1565_001:0033a06": "一年庚子歲也。",
    "X80n1565_001:0033a07": "五祖提多迦尊者摩伽陀國人也。梵語提多迦。此云",
    "X80n1565_001:0033a08": "通真量。初生之時。父夢金日自屋而出。照耀天地。前",
    "X80n1565_001:0033a09": "有大山。諸寶嚴飾。山頂泉涌。滂沱四流。後遇毱多尊",
    "X80n1565_001:0033a10": "者。為解之曰。寶山者。吾身也。泉涌者。法無盡也。日從",
    "X80n1565_001:0033a11": "屋出者。汝今入道之相也。照耀天地者。汝智慧超越",
    "X80n1565_001:0033a12": "也。尊者聞師說已。歡喜踊躍。而唱偈言。巍巍七寶山。",
    "X80n1565_001:0033a13": "常出智慧泉。回為真法味。能度諸有緣。毱多尊者亦",
    "X80n1565_001:0033a14": "說偈曰。我法傳於汝。當現大智慧。金日從屋出。照耀",
    "X80n1565_001:0033a15": "於天地。提多迦聞師妙偈。設禮奉持。後至中印度。彼",
    "X80n1565_001:0033a16": "國有八千大仙。彌遮迦為首。聞尊者至。率眾瞻禮。謂",
    "X80n1565_001:0033a17": "尊者曰。昔與師同生梵天。我遇阿私陀仙授我仙法。",
    "X80n1565_001:0033a18": "師逢十力弟子。修習禪那。自此報分殊途。已經六劫。",
    "X80n1565_001:0033a19": "者曰。支離累劫。誠哉不虗。今可捨邪歸正。以入佛乘。",
    "X80n1565_001:0033a20": "彌遮迦曰。昔阿私陀仙人授我記云。汝却後六劫。當",
    "X80n1565_001:0033a21": "遇同學。獲無漏果。今也相遇。非宿緣邪。願師慈悲。令",
    "X80n1565_001:0033a22": "我解脫。者即度出家。命諸聖授戒。其餘仙眾。始生我",
    "X80n1565_001:0033a23": "慢。尊者示大神通。於是俱發菩提心。一時出家。者乃",
    "X80n1565_001:0033a24": "告彌遮迦曰。昔如來以大法眼藏密付迦葉。展轉相",
    "X80n1565_001:0033b01": "授。而至於我。我今付汝。當護念之。乃說偈曰。通達本",
    "X80n1565_001:0033b02": "法心。無法無非法。悟了同未悟。無心亦無法。說偈已。",
    "X80n1565_001:0033b03": "踊身虗空作十八變。火光三昧。自焚其軀。彌遮迦與",
    "X80n1565_001:0033b04": "八千比丘同收舍利。於班茶山中起塔供養。即莊王",
    "X80n1565_001:0033b05": "七年己丑歲也。",
    "X80n1565_001:0033b06": "六祖彌遮迦尊者中印度人也。既傳法已。遊化至北",
    "X80n1565_001:0033b07": "天竺國。見雉堞之上有金色祥雲。歎曰。斯道人氣也。",
    "X80n1565_001:0033b08": "必有大士為吾嗣。乃入城。於闤闠間有一人手持酒",
    "X80n1565_001:0033b09": "器。逆而問曰。師何方來。欲往何所。祖曰。從自心來。欲",
    "X80n1565_001:0033b10": "往無處。曰。識我手中物否。祖曰。此是觸器而負淨者。",
    "X80n1565_001:0033b11": "曰。師識我否。祖曰。我即不識。識即非我。復謂之曰。汝",
    "X80n1565_001:0033b12": "試自稱名氏。吾當後示本因。彼說偈答曰。我從無量",
    "X80n1565_001:0033b13": "劫。至于生此國。本姓頗羅墮。名字婆須密。祖曰。我師",
    "X80n1565_001:0033b14": "提多迦說。世尊昔遊北印度。語阿難言。此國中吾滅",
    "X80n1565_001:0033b15": "度後三百年。有一聖人姓頗羅墮。名婆須蜜。而於禪",
    "X80n1565_001:0033b16": "祖。當獲第七。世尊記汝。汝應出家。彼乃置器禮師。側",
    "X80n1565_001:0033b17": "立而言曰。我思往劫。甞作檀那。獻一如來寶座。彼佛",
    "X80n1565_001:0033b18": "記我曰。汝於賢劫釋迦法中。宣傳至教。今符師說。願",
    "X80n1565_001:0033b19": "加度脫。祖即與披剃。復圓戒相。乃告之曰。正法眼藏。",
    "X80n1565_001:0033b20": "今付於汝。勿令斷絕。乃說偈曰。無心無可得。說得不",
    "X80n1565_001:0033b21": "名法。若了心非心。始解心心法。祖說偈已。入師子奮",
    "X80n1565_001:0033b22": "迅三昧。踊身虗空。高七多羅樹。却復本座。化火自焚。",
    "X80n1565_001:0033b23": "婆須蜜收靈骨。貯七寶函。建浮圖寘于上級。即襄王",
    "X80n1565_001:0033b24": "十七年甲申歲也。",
    "X80n1565_001:0033c01": "七祖婆須蜜尊者北天竺國人也。姓頗羅墮。常服淨",
    "X80n1565_001:0033c02": "衣。執酒器。遊行里閈。或吟或嘯。人謂之狂。及遇彌遮",
    "X80n1565_001:0033c03": "迦尊者。宣如來往誌。自省前緣。投器出家。受法行化。",
    "X80n1565_001:0033c04": "至迦摩羅國。廣興佛事。於法座前。忽有智者自稱。我",
    "X80n1565_001:0033c05": "名佛陀難提。今與師論義。祖曰。仁者論即不義。義即",
    "X80n1565_001:0033c06": "不論。若擬論義。終非義論。難提知師義勝。心即欽服。",
    "X80n1565_001:0033c07": "曰。我願求道。霑甘露味。祖遂與剃度。而授具戒。復告",
    "X80n1565_001:0033c08": "之曰。如來正法眼藏。我今付汝。汝當護持。乃說偈曰。",
    "X80n1565_001:0033c09": "心同虗空界。示等虗空法。證得虗空時。無是無非法。",
    "X80n1565_001:0033c10": "即入慈心三昧。時梵王帝釋及諸天眾俱來作禮。而",
    "X80n1565_001:0033c11": "說偈言。賢劫眾聖祖。而當第七位。尊者哀念我。請為",
    "X80n1565_001:0033c12": "宣佛地。尊者從三昧起。示眾曰。我所得法。而非有故。",
    "X80n1565_001:0033c13": "若識佛地。離有無故。語已。還入三昧。示涅槃相。難提",
    "X80n1565_001:0033c14": "即於本座起七寶塔。以塟全身。即定王十九年辛未",
    "X80n1565_001:0033c15": "歲也。",
    "X80n1565_001:0033c16": "八祖佛陀難提尊者迦摩羅國人也。姓瞿曇氏。頂有",
    "X80n1565_001:0033c17": "肉髻。辯捷無礙。初遇婆須蜜。出家受教。既而領徒行",
    "X80n1565_001:0033c18": "化。至提伽國毗舍羅家。見舍上有白光上騰。謂其徒",
    "X80n1565_001:0033c19": "曰。此家有聖人。口無言說。真大乘器。不行四衢。知觸",
    "X80n1565_001:0033c20": "穢耳。言訖。長者出致禮。問。何所須。祖曰。我求侍者。長",
    "X80n1565_001:0033c21": "者曰。我有一子。名伏馱蜜多。年已五十。口未曾言。足",
    "X80n1565_001:0033c22": "未曾履。祖曰。如汝所說。真吾弟子。伏馱聞之。遽起禮",
    "X80n1565_001:0033c23": "拜。而說偈曰。父母非我親。誰是最親者。諸佛非我道。",
    "X80n1565_001:0033c24": "誰為最道者。祖以偈答曰。汝言與心親。父母非可比。",
    "X80n1565_001:0034a01": "汝行與道合。諸佛心即是。外求有相佛。與汝不相似。",
    "X80n1565_001:0034a02": "欲識汝本心。非合亦非離。伏馱聞偈已。便行七步。祖",
    "X80n1565_001:0034a03": "曰。此子昔曾值佛。悲願廣大。慮父母愛情難捨。故不",
    "X80n1565_001:0034a04": "言不履耳。長者遂捨令出家。祖尋授具戒。復告之曰。",
    "X80n1565_001:0034a05": "我今以如來正法眼藏付囑於汝。勿令斷絕。乃說偈",
    "X80n1565_001:0034a06": "曰。虗空無內外。心法亦如此。若了虗空故。是達真如",
    "X80n1565_001:0034a07": "理。伏馱承師付囑。以偈讚曰。我師禪祖中。當得為第",
    "X80n1565_001:0034a08": "八。法化眾無量。悉獲阿羅漢。爾時佛陀難提即現神",
    "X80n1565_001:0034a09": "變。却復本座。儼然寂滅。眾興寶塔。塟其全身。即景王",
    "X80n1565_001:0034a10": "十二年丙寅歲也。",
    "X80n1565_001:0034a11": "九祖伏馱蜜多尊者提伽國人也。姓毗舍羅。既受八",
    "X80n1565_001:0034a12": "祖付囑。後至中印度行化。時有長者香葢。攜一子而",
    "X80n1565_001:0034a13": "來。瞻禮祖曰。此子處胎六十歲。因號難生。甞會一仙",
    "X80n1565_001:0034a14": "者。謂此兒非凡。當為法器。今遇尊者。可令出家。祖即",
    "X80n1565_001:0034a15": "與落髮授戒。羯磨之際。祥光燭座。仍感舍利三七粒",
    "X80n1565_001:0034a16": "現前。自此精進忘疲。既而祖告之曰。如來大法眼藏。",
    "X80n1565_001:0034a17": "今付於汝。汝護念之。乃說偈曰。真理本無名。因名顯",
    "X80n1565_001:0034a18": "真理。受得真實法。非真亦非偽。祖付法已。即入滅盡",
    "X80n1565_001:0034a19": "三昧而般涅槃。眾以香油旃檀闍維。收舍利。建塔于",
    "X80n1565_001:0034a20": "那爛陀寺。即敬王三十五年甲寅歲也。",
    "X80n1565_001:0034a21": "十祖脇尊者中印度人也。本名難生。初將誕時。父夢",
    "X80n1565_001:0034a22": "一白象。背有寶座。座上安一明珠。從門而入。光照四",
    "X80n1565_001:0034a23": "眾。既覺遂生。後值九祖。執侍左右。未甞睡眠。謂其脇",
    "X80n1565_001:0034a24": "不至席。遂號脇尊者焉。初至華氏國。憩一樹下。右手",
    "X80n1565_001:0034b01": "指地而告眾曰。此地變金色。當有聖人入會。言訖。即",
    "X80n1565_001:0034b02": "變金色。時有長者子富那夜奢。合掌前立。祖問曰。汝",
    "X80n1565_001:0034b03": "從何來。答曰。我心非往。祖曰。汝何處住。答曰。我心非",
    "X80n1565_001:0034b04": "止。祖曰。汝不定邪。曰。諸佛亦然。祖曰。汝非諸佛。曰。諸",
    "X80n1565_001:0034b05": "佛亦非。祖因說偈曰。此地變金色。預知有聖至。當坐",
    "X80n1565_001:0034b06": "菩提樹。覺華而成已。夜奢復說偈曰。師坐金色地。常",
    "X80n1565_001:0034b07": "說真實義。回光而照我。令入三摩諦。祖知其意。即度",
    "X80n1565_001:0034b08": "出家。復具戒品。乃告之曰。如來大法藏。今付於汝。汝",
    "X80n1565_001:0034b09": "護念之。乃說偈曰。真體自然真。因真說有理。領得真",
    "X80n1565_001:0034b10": "真法。無行亦無止。祖付法已。即現神變而入涅槃。化",
    "X80n1565_001:0034b11": "火自焚。四眾各以衣裓盛舍利。隨處興塔而供養之。",
    "X80n1565_001:0034b12": "即貞王二十二年己亥歲也。",
    "X80n1565_001:0034b13": "十一祖富那夜奢尊者華氏國人也。姓瞿曇氏。父寶",
    "X80n1565_001:0034b14": "身。既得法於脇尊者。尋詣波羅柰國。有馬鳴大士迎",
    "X80n1565_001:0034b15": "而作禮。問曰。我欲識佛。何者即是。祖曰。汝欲識佛。不",
    "X80n1565_001:0034b16": "識者是。曰。佛既不識。焉知是乎。祖曰。既不識佛。焉知",
    "X80n1565_001:0034b17": "不是。曰。此是鋸義。祖曰。彼是木義。祖問。鋸義者何。曰。",
    "X80n1565_001:0034b18": "與師平出。馬鳴却問。木義者何。祖曰。汝被我解。馬鳴",
    "X80n1565_001:0034b19": "豁然省悟。稽首皈依。遂求剃度。祖謂眾曰。此大士者。",
    "X80n1565_001:0034b20": "昔為毗舍利國王。其國。有一類人如馬裸露。王運神",
    "X80n1565_001:0034b21": "力分身為蠶。彼乃得衣。王後復生中印度。馬人感戀",
    "X80n1565_001:0034b22": "悲鳴。因號馬鳴焉。如來記云。吾滅度後六百年。當有",
    "X80n1565_001:0034b23": "賢者馬鳴於波羅柰國。摧伏異道。度人無量。繼吾傳",
    "X80n1565_001:0034b24": "化。今正是時。即告之曰。如來大法眼藏。今付於汝。即",
    "X80n1565_001:0034c01": "說偈曰。迷悟如隱顯。明暗不相離。今付隱顯法。非一",
    "X80n1565_001:0034c02": "亦非二。尊者付法已。即現神變。湛然圓寂。眾興寶塔。",
    "X80n1565_001:0034c03": "以閟全身。即安王十四年戊戌歲也。",
    "X80n1565_001:0034c04": "十二祖馬鳴大士者波羅柰國人也。亦名功勝。以有",
    "X80n1565_001:0034c05": "作無作諸功德最為殊勝。故名焉。既受法於夜奢尊",
    "X80n1565_001:0034c06": "者。後於華氏國轉妙法輪。忽有老人。座前仆地。祖謂",
    "X80n1565_001:0034c07": "眾曰。此非庸流。當有異相。言訖不見。俄從地涌出一",
    "X80n1565_001:0034c08": "金色人。復化為女子。右手指祖而說偈曰。稽首長老",
    "X80n1565_001:0034c09": "尊。當受如來記。今於此地上。宣通第一義。說偈已。瞥",
    "X80n1565_001:0034c10": "然不見。祖曰。將有魔來。與吾較(音角)力。有頃。風雨暴至。",
    "X80n1565_001:0034c11": "天地晦冥。祖曰。魔之來信矣。吾當除之。即指空中。現",
    "X80n1565_001:0034c12": "一大金龍。奮發威神。震動山岳。祖儼然於座。魔事隨",
    "X80n1565_001:0034c13": "滅。經七日。有一小蟲。大若蟭螟。潛形座下。祖以手取",
    "X80n1565_001:0034c14": "之。示眾曰。斯乃魔之所變。盜聽吾法耳。乃放之令去。",
    "X80n1565_001:0034c15": "魔不能動。祖告之曰。汝但歸依三寶。即得神通。遂復",
    "X80n1565_001:0034c16": "本形。作禮懺悔。祖問曰。汝名誰邪。眷屬多少。曰。我名",
    "X80n1565_001:0034c17": "迦毗摩羅。有三千眷屬。祖曰。盡汝神力。變化若何。曰。",
    "X80n1565_001:0034c18": "我化巨海極為小事。祖曰。汝化性海得否。曰。何謂性",
    "X80n1565_001:0034c19": "海。我未甞知。祖即為說性海曰。山河大地。皆依建立。",
    "X80n1565_001:0034c20": "三昧六通。由茲發現。迦毗摩羅聞言。遂發信心。與徒",
    "X80n1565_001:0034c21": "眾三千。俱求剃度。祖乃召五百羅漢。與授具戒。復告",
    "X80n1565_001:0034c22": "之曰。如來大法眼藏。今當付汝。汝聽偈言。隱顯即本",
    "X80n1565_001:0034c23": "法。明暗元不二。今付悟了法。非取亦非離。付囑已。即",
    "X80n1565_001:0034c24": "入龍奮迅三昧。挺身空中。如日輪相。然後示滅。四眾",
    "X80n1565_001:0035a01": "以真體藏之龍龕。即顯王三十七年甲午歲也。",
    "X80n1565_001:0035a02": "十三祖迦毗摩羅尊者華氏國人也。初為外道。有徒",
    "X80n1565_001:0035a03": "三千。通諸異論。後於馬鳴尊者得法。領徒至西印度。",
    "X80n1565_001:0035a04": "彼有太子。名雲自在。仰尊者名。請於宮中供養。祖曰。",
    "X80n1565_001:0035a05": "如來有教。沙門不得親近國王．大臣權勢之家。太子",
    "X80n1565_001:0035a06": "曰。今我國城之北。有大山焉。山有一石窟。可禪寂于",
    "X80n1565_001:0035a07": "此否。祖曰。諾。即入彼山。行數里。逢一大蠎。祖直前不",
    "X80n1565_001:0035a08": "顧。盤繞祖身。祖因與授三皈依。蟒聽訖而去。祖將至",
    "X80n1565_001:0035a09": "石窟。復有一老人素服而出。合掌問訊。祖曰。汝何所",
    "X80n1565_001:0035a10": "止。答曰。我昔甞為比丘。多樂寂靜。有初學比丘數來",
    "X80n1565_001:0035a11": "請益。而我煩於應答。起嗔恨想。命終墮為蠎身。住是",
    "X80n1565_001:0035a12": "窟中。今已千載。適遇尊者。獲聞戒法。故來謝爾。祖問",
    "X80n1565_001:0035a13": "曰。此山更有何人居止。曰。此去十里。有大樹蔭覆五",
    "X80n1565_001:0035a14": "百大龍。其樹王名龍樹。常為龍眾說法。我亦聽受耳。",
    "X80n1565_001:0035a15": "祖遂與徒眾詣彼。龍樹出迎曰。深山孤寂。龍蟒所居。",
    "X80n1565_001:0035a16": "大德至尊。何枉神足。祖曰。吾非至尊。來訪賢者。龍樹",
    "X80n1565_001:0035a17": "默念曰。此師得決定性明道眼否。是大聖繼真乘否。",
    "X80n1565_001:0035a18": "祖曰。汝雖心語。我已意知。但辦出家。何慮吾之不聖。",
    "X80n1565_001:0035a19": "龍樹聞已。悔謝。祖即與度脫。及五百龍眾俱授具戒。",
    "X80n1565_001:0035a20": "復告之曰。今以如來大法眼藏。付囑於汝。諦聽偈言。",
    "X80n1565_001:0035a21": "非隱非顯法。說是真實際。悟此隱顯法。非愚亦非智。",
    "X80n1565_001:0035a22": "付法已。即現神變。化火焚身。龍樹收五色舍利。建塔",
    "X80n1565_001:0035a23": "焉。即赧王四十一年壬辰歲也。",
    "X80n1565_001:0035a24": "十四祖龍樹尊者西天竺國人也。亦名龍勝。始於摩",
    "X80n1565_001:0035b01": "羅尊者得法。後至南印度。彼國之人。多信福業。祖為",
    "X80n1565_001:0035b02": "說法。遞相謂曰。人有福業。世間第一。徒言佛性。誰能",
    "X80n1565_001:0035b03": "覩之。祖曰。汝欲見佛性。先須除我慢。彼人曰。佛性大",
    "X80n1565_001:0035b04": "小。祖曰。非大非小。非廣非狹。無福無報。不死不生。彼",
    "X80n1565_001:0035b05": "聞理勝。悉回初心。祖復於座上。現自在身。如滿月輪。",
    "X80n1565_001:0035b06": "一切眾唯聞法音。不覩祖相。彼眾中有長者子。名迦",
    "X80n1565_001:0035b07": "那提婆。謂眾曰。識此相否。眾曰。目所未覩。安能辨識。",
    "X80n1565_001:0035b08": "提婆曰。此是尊者現佛性體相。以示我等。何以知之。",
    "X80n1565_001:0035b09": "葢以無相三昧。形如滿月。佛性之義。廓然虗明。言訖。",
    "X80n1565_001:0035b10": "輪相即隱。復居本座。而說偈言。身現圓月相。以表諸",
    "X80n1565_001:0035b11": "佛體。說法無其形。用辨非聲色。彼眾聞偈。頓悟無生。",
    "X80n1565_001:0035b12": "咸願出家。以求解脫。祖即為剃髮。命諸聖授具。其國",
    "X80n1565_001:0035b13": "先有外道五千餘眾。作大幻術。眾皆宗仰。祖悉為化",
    "X80n1565_001:0035b14": "之。令歸三寶。復造大智度論．中論．十二門論。垂之於",
    "X80n1565_001:0035b15": "世。後告上首弟子迦那提婆曰。如來大法眼藏今當",
    "X80n1565_001:0035b16": "付汝。聽吾偈言。為明隱顯法。方說解脫理。於法心不",
    "X80n1565_001:0035b17": "證。無瞋亦無喜。付法訖。入月輪三昧。廣現神變。復就",
    "X80n1565_001:0035b18": "本座。凝然禪寂。迦那提婆與諸四眾。共建寶塔以塟",
    "X80n1565_001:0035b19": "焉。即秦始皇三十五年己丑歲也。",
    "X80n1565_001:0035b20": "十五祖迦那提婆尊者南天竺國人也。姓毗舍羅。初",
    "X80n1565_001:0035b21": "求福業。兼樂辯論。後謁龍樹大士。將及門。龍樹知是",
    "X80n1565_001:0035b22": "智人。先遣侍者以滿鉢水置於座前。尊者覩之。即以",
    "X80n1565_001:0035b23": "一針投之而進。欣然契會。龍樹即為說法。不起於座。",
    "X80n1565_001:0035b24": "現月輪相。唯聞其聲。不見其形。祖語眾曰。今此瑞者。",
    "X80n1565_001:0035c01": "師現佛性。表說法非聲色也。祖既得法。後至迦毗羅",
    "X80n1565_001:0035c02": "國。彼有長者。曰梵摩淨德一日。園樹生耳如菌。味甚",
    "X80n1565_001:0035c03": "美。唯長者與第二子羅睺羅多取而食之。取已隨長。",
    "X80n1565_001:0035c04": "盡而復生。自餘親屬。皆不能見。祖知其宿因。遂至其",
    "X80n1565_001:0035c05": "家。長者廼問其故。祖曰。汝家昔曾供養一比丘。然此",
    "X80n1565_001:0035c06": "比丘道眼未明。以虗霑信施。故報為木菌。唯汝與子",
    "X80n1565_001:0035c07": "精誠供養。得以享之。餘即否矣。又問長者。年多少。答",
    "X80n1565_001:0035c08": "曰。七十有九。祖乃說偈曰。入道不通理。復身還信施。",
    "X80n1565_001:0035c09": "汝年八十一。此樹不生耳。長者聞偈已。彌加歎伏。且",
    "X80n1565_001:0035c10": "曰。弟子衰老。不能事師。願捨次子。隨師出家。祖曰。昔",
    "X80n1565_001:0035c11": "如來記此子。當第二五百年為大教主。今之相遇。葢",
    "X80n1565_001:0035c12": "符宿因。即與剃髮執侍。至巴連弗城。聞諸外道欲障",
    "X80n1565_001:0035c13": "佛法。計之既久。祖乃執長旛入彼眾中。彼問祖曰。汝",
    "X80n1565_001:0035c14": "何不前。祖曰。汝何不後。彼曰。汝似賤人。祖曰。汝似良",
    "X80n1565_001:0035c15": "人。彼曰。汝解何法。祖曰。汝百不解。彼曰。我欲得佛。祖",
    "X80n1565_001:0035c16": "曰。我灼然得佛。彼曰。汝不合得。祖曰。元道我得。汝實",
    "X80n1565_001:0035c17": "不得。彼曰。汝既不得。云何言得。祖曰。汝有我故。所以",
    "X80n1565_001:0035c18": "不得。我無我我。故自當得。彼辭既屈。乃問祖曰。汝名",
    "X80n1565_001:0035c19": "何等。祖曰我名迦那提婆。彼既夙聞祖名。乃悔過致",
    "X80n1565_001:0035c20": "謝。時眾中猶互興問難。祖折以無礙之辯。由是歸伏。",
    "X80n1565_001:0035c21": "乃告上足羅睺羅多而付法眼。偈曰。本對傳法人。為",
    "X80n1565_001:0035c22": "說解脫理。於法實無證。無終亦無始。祖說偈已。入奮",
    "X80n1565_001:0035c23": "迅定。身放八光。而歸寂滅。學眾興塔而供養之。即前",
    "X80n1565_001:0035c24": "漢文帝十九年庚辰歲也。",
    "X80n1565_001:0036a01": "十六祖羅睺羅多尊者迦毗羅國人也。行化至室羅",
    "X80n1565_001:0036a02": "筏城。有河名曰金水。其味殊美。中流復現五佛影。祖",
    "X80n1565_001:0036a03": "告眾曰。此河之源。凡五百里。有聖者僧伽難提居於",
    "X80n1565_001:0036a04": "彼處。佛誌。一千年後。當紹聖位。語已。領諸學眾。泝流",
    "X80n1565_001:0036a05": "而上。至彼。見僧伽難提安坐入定。祖與眾伺之。經三",
    "X80n1565_001:0036a06": "七日。方從定起。祖問曰。汝身定邪。心定邪。提曰。身心",
    "X80n1565_001:0036a07": "俱定。祖曰。身心俱定。何有出入。提曰。雖有出入。不失",
    "X80n1565_001:0036a08": "定相。如金在井。金體常寂。祖曰。若金在井。若金出井。",
    "X80n1565_001:0036a09": "金無動靜。何物出入。提曰。言金動靜。何物出入。言金",
    "X80n1565_001:0036a10": "出入。金非動靜。祖曰。若金在井。出者何金。若金出井。",
    "X80n1565_001:0036a11": "在者何物。提曰。金若出井。在者非金。金若在井。出者",
    "X80n1565_001:0036a12": "非物。祖曰。此義不然。提曰。彼義非著。祖曰。此義當墮。",
    "X80n1565_001:0036a13": "提曰。彼義不成。祖曰。彼義不成。我義成矣。提曰。我義",
    "X80n1565_001:0036a14": "雖成。法非我故。祖曰。我義已成。我無我故。提曰。我無",
    "X80n1565_001:0036a15": "我故。復成何義。祖曰。我無我故。故成汝義。提曰。仁者",
    "X80n1565_001:0036a16": "師誰。得是無我。祖曰。我師迦那提婆。證是無我。難提",
    "X80n1565_001:0036a17": "以偈讚曰。稽首提婆師。而出於仁者。仁者無我故。我",
    "X80n1565_001:0036a18": "欲師仁者。祖以偈答曰。我已無我故。汝須見我我。汝",
    "X80n1565_001:0036a19": "若師我故。知我非我我。難提心意豁然。即求度脫。祖",
    "X80n1565_001:0036a20": "曰。汝心自在。非我所繫。語已。即以右手擎金鉢。舉至",
    "X80n1565_001:0036a21": "梵宮。取彼香飯。將齋大眾。而大眾忽生厭惡之心。祖",
    "X80n1565_001:0036a22": "曰。非我之咎。汝等自業。即命難提分座同食。眾復訝",
    "X80n1565_001:0036a23": "之。祖曰。汝不得食。皆由此故。當知與吾分座者。即過",
    "X80n1565_001:0036a24": "去娑羅樹王如來也。愍物降跡。汝輩亦莊嚴劫中已",
    "X80n1565_001:0036b01": "至三果而未證無漏者也。眾曰。我師神力。斯可信矣。",
    "X80n1565_001:0036b02": "彼云過去佛者。即竊疑焉。難提知眾生慢。乃曰。世尊",
    "X80n1565_001:0036b03": "在日。世界平正。無有丘陵。江河溝洫。水悉甘美。草木",
    "X80n1565_001:0036b04": "滋茂。國土豐盈。無八苦．行十善。自雙樹示滅八百餘",
    "X80n1565_001:0036b05": "年。世界丘墟。樹木枯悴。人無至信。正念輕微。不信真",
    "X80n1565_001:0036b06": "如。唯愛神力。言訖。以右手漸展入地。至金剛輪際。取",
    "X80n1565_001:0036b07": "甘露水。以琉璃器持至會所。大眾見之。即時欽慕。悔",
    "X80n1565_001:0036b08": "過作禮。於是。祖命僧伽難提而付法眼。偈曰。於法實",
    "X80n1565_001:0036b09": "無證。不取亦不離。法非有無相。內外云何起。祖付法",
    "X80n1565_001:0036b10": "已。安坐歸寂。四眾建塔。當前漢武帝二十八年戊辰",
    "X80n1565_001:0036b11": "歲也。",
    "X80n1565_001:0036b12": "十七祖僧伽難提尊者室羅筏城寶莊嚴王之子也。",
    "X80n1565_001:0036b13": "生而能言。常讚佛事。七歲即厭世樂。以偈告其父母",
    "X80n1565_001:0036b14": "曰。稽首大慈父。和南骨血母。我今欲出家。幸願哀愍",
    "X80n1565_001:0036b15": "故。父母固止之。遂終日不食。乃許其在家出家。號僧",
    "X80n1565_001:0036b16": "伽難提。復命沙門禪利多為之師。積十九載。未嘗退",
    "X80n1565_001:0036b17": "倦。每自念言。身居王宮。胡為出家。一夕。天光下矚。見",
    "X80n1565_001:0036b18": "一路坦平。不覺徐行。約十里許。至大巖前。有石窟焉。",
    "X80n1565_001:0036b19": "乃燕寂于中。父既失子。即擯禪利多出國。訪尋其子。",
    "X80n1565_001:0036b20": "不知所在。經十年。祖得法受記已。行化至摩提國。忽",
    "X80n1565_001:0036b21": "有涼風襲眾。身心悅適非常。而不知其然。祖曰。此道",
    "X80n1565_001:0036b22": "德之風也。當有聖者出世。嗣續祖燈乎。言訖。以神力",
    "X80n1565_001:0036b23": "攝諸大眾。遊歷山谷。食頃。至一峯下。謂眾曰。此峯頂",
    "X80n1565_001:0036b24": "有紫雲如葢。聖人居此矣。即與大眾徘徊久之。見山",
    "X80n1565_001:0036c01": "舍一童子。持圓鑑直造祖前。祖問。汝幾歲邪。曰。百歲。",
    "X80n1565_001:0036c02": "祖曰。汝年尚幼。何言百歲。童曰。我不會理。正百歲耳。",
    "X80n1565_001:0036c03": "祖曰。汝善機邪。童曰。佛言。若人生百歲。不會諸佛機。",
    "X80n1565_001:0036c04": "未若生一日。而得決了之。祖曰。汝手中者。當何所表。",
    "X80n1565_001:0036c05": "童曰。諸佛大圓鑑。內外無瑕翳。兩人同得見。心眼皆",
    "X80n1565_001:0036c06": "相似。彼父母聞子語。即捨令出家。祖擕至本處。授具",
    "X80n1565_001:0036c07": "戒訖。名伽耶舍多。他時聞風吹殿鈴聲。祖問曰。鈴鳴",
    "X80n1565_001:0036c08": "邪。風鳴邪。舍多曰。非風鈴鳴。我心鳴耳。祖曰。心復誰",
    "X80n1565_001:0036c09": "乎。舍多曰。俱寂靜故。祖曰。善哉。善哉。繼吾道者。非子",
    "X80n1565_001:0036c10": "而誰。即付法眼。偈曰。心地本無生。因地從緣起。緣種",
    "X80n1565_001:0036c11": "不相妨。華果亦復爾。祖付法已。右手攀樹而化。大眾",
    "X80n1565_001:0036c12": "議曰。尊者樹下歸寂。其垂蔭後裔乎。將奉全身於高",
    "X80n1565_001:0036c13": "原建塔。眾力不能舉。即就樹下起塔。當前漢昭帝十",
    "X80n1565_001:0036c14": "三年丁未歲也。",
    "X80n1565_001:0036c15": "十八祖伽耶舍多尊者摩提國人也。姓鬱頭藍。父天",
    "X80n1565_001:0036c16": "葢。母方聖。甞夢大神持鑑。因而有娠。凡七日而誕。肌",
    "X80n1565_001:0036c17": "體瑩如琉璃。未甞洗沐。自然香潔。幼好閑靜。語非常",
    "X80n1565_001:0036c18": "童。持鑑出遊。遇難提尊者。得度後。領徒至大月氏國。",
    "X80n1565_001:0036c19": "見一婆羅門舍有異氣。祖將入彼舍。舍主鳩摩羅多",
    "X80n1565_001:0036c20": "問曰。是何徒眾。祖曰。是佛弟子。彼聞佛號。心神竦然。",
    "X80n1565_001:0036c21": "即時閉戶。祖良久扣其門。羅多曰。此舍無人。祖曰。答",
    "X80n1565_001:0036c22": "無者誰。羅多聞語。知是異人。遽開關延接。祖曰。昔世",
    "X80n1565_001:0036c23": "尊記曰。吾滅後一千年。有大士出現於月氏國。紹隆",
    "X80n1565_001:0036c24": "玄化。今汝值吾。應斯嘉運。於是鳩摩羅多發宿命智。",
    "X80n1565_001:0037a01": "投誠出家。授具訖。付法偈曰。有種有心地。因緣能發",
    "X80n1565_001:0037a02": "萌。於緣不相礙。當生生不生。祖付法已。踊身虗空。現",
    "X80n1565_001:0037a03": "十八種神變。化火光三昧。自焚其身。眾以舍利起塔。",
    "X80n1565_001:0037a04": "當前漢成帝二十年戊申歲也。",
    "X80n1565_001:0037a05": "十九祖鳩摩羅多尊者大月氏國婆羅門之子也。昔",
    "X80n1565_001:0037a06": "為自在天人(欲界第六天)。見菩薩瓔珞。忽起愛心。墮生忉",
    "X80n1565_001:0037a07": "利(欲界第二天)。聞憍尸迦說般若波羅蜜多。以法勝故。升",
    "X80n1565_001:0037a08": "于梵天(色界)。以根利故。善說法要。諸天尊為導師。以繼",
    "X80n1565_001:0037a09": "祖時至。遂降月氏。後至中天竺國。有大士名闍夜多。",
    "X80n1565_001:0037a10": "問曰。我家父母素信三寶。而常縈疾瘵。凡所營作。皆",
    "X80n1565_001:0037a11": "不如意。而我鄰家久為旃陀羅行。而身常勇徤。所作",
    "X80n1565_001:0037a12": "和合。彼何幸。而我何辜。祖曰。何足疑乎。且善惡之報",
    "X80n1565_001:0037a13": "有三時焉。凡人但見仁夭暴壽．逆吉義凶。便謂亡因",
    "X80n1565_001:0037a14": "果．虗罪福。殊不知影響相隨。毫釐靡忒。縱經百千萬",
    "X80n1565_001:0037a15": "劫。亦不磨滅。時闍夜多聞是語已。頓釋所疑。祖曰。汝",
    "X80n1565_001:0037a16": "雖已信三業。而未明業從惑生。惑因識有。識依不覺。",
    "X80n1565_001:0037a17": "不覺依心。心本清淨。無生滅。無造作。無報應。無勝負。",
    "X80n1565_001:0037a18": "寂寂然。靈靈然。汝若入此法門。可與諸佛同矣。一切",
    "X80n1565_001:0037a19": "善惡．有為無為。皆如夢幻。闍夜多承言領旨。即發宿",
    "X80n1565_001:0037a20": "慧。懇求出家。既受具。祖告曰。吾今寂滅時至。汝當紹",
    "X80n1565_001:0037a21": "行化迹。乃付法眼。偈曰。性上本無生。為對求人說。於",
    "X80n1565_001:0037a22": "法既無得。何懷決不決。又云。此是妙音如來見性清",
    "X80n1565_001:0037a23": "淨之句。汝宜傳布後學。言訖。即於座上。以指爪剺面。",
    "X80n1565_001:0037a24": "如紅蓮開出。大光明照耀四眾。而入寂滅。闍夜多起",
    "X80n1565_001:0037b01": "塔。當新室十四年壬午歲也。",
    "X80n1565_001:0037b02": "二十祖闍夜多尊者北天竺國人也。智慧淵沖。化導",
    "X80n1565_001:0037b03": "無量。後至羅閱城。敷揚頓教。彼有學眾。唯尚辯論。為",
    "X80n1565_001:0037b04": "之首者。名婆修盤頭(此云徧行)。常一食不臥。六時禮佛。清",
    "X80n1565_001:0037b05": "淨無欲。為眾所歸。祖將欲度之。先問彼眾曰。此徧行",
    "X80n1565_001:0037b06": "頭陀。能修梵行。可得佛道乎。眾曰。我師精進。何故不",
    "X80n1565_001:0037b07": "可。祖曰。汝師與道遠矣。設苦行歷於塵劫。皆虗妄之",
    "X80n1565_001:0037b08": "本也。眾曰。尊者蘊何德行而譏我師。祖曰。我不求道。",
    "X80n1565_001:0037b09": "亦不顛倒。我不禮佛。亦不輕慢。我不長坐。亦不懈怠。",
    "X80n1565_001:0037b10": "我不一食。亦不雜食。我不知足。亦不貪欲。心無所希。",
    "X80n1565_001:0037b11": "名之曰道。時徧行聞已。發無漏智。歡喜讚歎。祖又語",
    "X80n1565_001:0037b12": "彼眾曰。會吾語否。吾所以然者。為其求道心切。夫絃",
    "X80n1565_001:0037b13": "急即斷。故吾不贊。令其住安樂地。入諸佛智。復告徧",
    "X80n1565_001:0037b14": "行曰。吾適對眾。抑挫仁者。得無惱於衷乎。徧行曰。我",
    "X80n1565_001:0037b15": "憶念七劫前。生常安樂國。師與智者月淨。記我非久",
    "X80n1565_001:0037b16": "當證斯陀含果。時有大光明菩薩出世。我以老故。策",
    "X80n1565_001:0037b17": "杖禮謁。師叱我曰。重子輕父。一何鄙哉。時我自謂無",
    "X80n1565_001:0037b18": "過。請師示之。師曰。汝禮大光明菩薩。以杖倚壁畫佛",
    "X80n1565_001:0037b19": "面。以此過慢。遂失二果。我責躬悔過以來。聞諸惡言。",
    "X80n1565_001:0037b20": "如風如響。況今獲飲無上甘露。而反生熱惱邪。惟願",
    "X80n1565_001:0037b21": "大慈。以妙道垂誨。祖曰。汝久植眾德。當繼吾宗。聽吾",
    "X80n1565_001:0037b22": "偈曰。言下合無生。同於法界性。若能如是解。通達事",
    "X80n1565_001:0037b23": "理竟。祖付法已。不起於座。奄然歸寂。闍維。收舍利建",
    "X80n1565_001:0037b24": "塔。當後漢明帝十七年甲戌歲也。",
    "X80n1565_001:0037c01": "二十一祖婆修盤頭尊者羅閱城人也。姓毗舍佉。父",
    "X80n1565_001:0037c02": "光葢。母嚴一。家富而無子。父母禱於佛塔而求嗣焉。",
    "X80n1565_001:0037c03": "一夕。母夢吞明暗二珠。覺而有孕。經七日。有一羅漢",
    "X80n1565_001:0037c04": "名賢眾至其家。光葢設禮。賢眾端坐受之。嚴一出拜。",
    "X80n1565_001:0037c05": "賢眾避席。云。回禮法身大士。光葢罔測其由。遂取一",
    "X80n1565_001:0037c06": "寶珠跪獻。試其真偽。賢眾即受之。殊無遜謝。光葢不",
    "X80n1565_001:0037c07": "能忍。問曰。我是丈夫。致禮不顧。我妻何德。尊者避之。",
    "X80n1565_001:0037c08": "賢眾曰。我受禮納珠。貴福汝耳。汝婦懷聖子。生當為",
    "X80n1565_001:0037c09": "世燈慧日。故吾避之。非重女人也。賢眾又曰。汝婦當",
    "X80n1565_001:0037c10": "生二子。一名婆修盤頭。則吾所尊者也。二名芻尼(此云",
    "X80n1565_001:0037c11": "野鵲子)。昔如來在雪山修道。芻尼巢於頂上。佛既成道。",
    "X80n1565_001:0037c12": "芻尼受報為那提國王。佛記云。汝至第二五百年。生",
    "X80n1565_001:0037c13": "羅閱城毗舍佉家。與聖同胞。今無爽矣。後一月。果產",
    "X80n1565_001:0037c14": "二子。尊者婆修盤頭年至十五。禮光度羅漢出家。感",
    "X80n1565_001:0037c15": "毗婆訶菩薩與之授戒。行化至那提國。彼王名常自",
    "X80n1565_001:0037c16": "在。有二子。一名摩訶羅。次名摩拏羅。王問祖曰。羅閱",
    "X80n1565_001:0037c17": "城土風。與此何異。祖曰。彼土曾三佛出世。今王國有",
    "X80n1565_001:0037c18": "二師化導。王曰。二師者誰。祖曰。佛記第二五百年。有",
    "X80n1565_001:0037c19": "二神力大士出家繼聖。即王之次子摩拏羅。是其一",
    "X80n1565_001:0037c20": "也。吾雖德薄。敢當其一。王曰。誠如尊者所言。當捨此",
    "X80n1565_001:0037c21": "子作沙門。祖曰。善哉。大王能遵佛旨。即與授具。付法。",
    "X80n1565_001:0037c22": "偈曰。泡幻同無礙。如何不了悟。達法在其中。非今亦",
    "X80n1565_001:0037c23": "非古。祖付法已。踊身高半由旬。屹然而住。四眾仰瞻",
    "X80n1565_001:0037c24": "虔請。復坐跏趺而逝。茶毗得舍利。建塔。當後漢殤帝",
    "X80n1565_001:0038a01": "十二年丁巳歲也。",
    "X80n1565_001:0038a02": "二十二祖摩拏羅尊者那提國常自在王之子也。年",
    "X80n1565_001:0038a03": "三十。遇婆修祖師出家傳法至西印度。彼國王名得",
    "X80n1565_001:0038a04": "度。即瞿曇種族。歸向佛乘。勤行精進。一日。於行道處。",
    "X80n1565_001:0038a05": "現一小塔。欲取供養。眾莫能舉。王即大會梵行．禪觀．",
    "X80n1565_001:0038a06": "呪術等三眾。欲問所疑。時祖亦赴此會。是三眾皆莫",
    "X80n1565_001:0038a07": "能辨。祖即為王廣說塔之所因(塔。阿育王造者。此不繁錄)。今之出",
    "X80n1565_001:0038a08": "現。王福力之所致也。王聞是說。乃曰。至聖難逢。世樂",
    "X80n1565_001:0038a09": "非久。即傳位太子。投祖出家。七日而證四果。祖深加",
    "X80n1565_001:0038a10": "慰誨曰。汝居此國。善自度人。今異域有大法器。吾當",
    "X80n1565_001:0038a11": "往化。得度曰。師應迹十方。動念當至。寧勞往邪。祖曰。",
    "X80n1565_001:0038a12": "然。於是焚香。遙語月氏國鶴勒那比丘曰。汝在彼國。",
    "X80n1565_001:0038a13": "教導鶴眾。道果將證。宜自知之。時鶴勒那為彼國王",
    "X80n1565_001:0038a14": "寶印說修多羅偈。忽覩異香成穗。王曰。是何祥也。曰。",
    "X80n1565_001:0038a15": "此是西印土傳佛心印祖師摩拏羅將至。先降信香",
    "X80n1565_001:0038a16": "耳。曰。此師神力何如。曰。此師遠承佛記。當於此土廣",
    "X80n1565_001:0038a17": "宣玄化。時王與鶴勒那俱遙作禮。祖知已。即辭得度",
    "X80n1565_001:0038a18": "比丘。往月氏國。受王與鶴勒那供養。後鶴勒那問祖",
    "X80n1565_001:0038a19": "曰。我止林間。已經九白(印度以一年為一白)。有弟子龍子者。幼",
    "X80n1565_001:0038a20": "而聰慧。我於三世推窮。莫知其本。祖曰。此子於第五",
    "X80n1565_001:0038a21": "劫中。生妙喜國婆羅門家。曾以旃檀施於佛宇。作槌",
    "X80n1565_001:0038a22": "撞鐘。受報聰敏。為眾欽仰。又問。我有何緣而感鶴眾。",
    "X80n1565_001:0038a23": "祖曰。汝第四劫中。甞為比丘。當赴會龍宮。汝諸弟子",
    "X80n1565_001:0038a24": "咸欲隨從。汝觀五百眾中。無有一人堪任妙供。時諸",
    "X80n1565_001:0038b01": "弟子曰。師常說法。於食等者。於法亦等。今既不然。何",
    "X80n1565_001:0038b02": "聖之有。汝即令赴會。自汝捨生．趣生．轉化諸國。其五",
    "X80n1565_001:0038b03": "百弟子以福微德薄。生於羽族。今感汝之惠。故為鶴",
    "X80n1565_001:0038b04": "眾相隨。鶴勒那問曰。以何方便。令彼解脫。祖曰。我有",
    "X80n1565_001:0038b05": "無上法寶。汝當聽受。化未來際。而說偈曰。心隨萬境",
    "X80n1565_001:0038b06": "轉。轉處實能幽。隨流認得性。無喜復無憂。時鶴眾聞",
    "X80n1565_001:0038b07": "偈。飛鳴而去。祖跏趺。寂然奄化。鶴勒那與寶印王起",
    "X80n1565_001:0038b08": "塔。當後漢桓帝十九年乙巳歲也。",
    "X80n1565_001:0038b09": "二十三祖鶴勒那尊者(勒那梵語。鶴即華言。以常感羣鶴戀慕故名耳)月氏",
    "X80n1565_001:0038b10": "國人也。姓婆羅門。父千勝。母金光。以無子故。禱于七",
    "X80n1565_001:0038b11": "佛金幢。即夢須彌山頂一神童。持金環云。我來也。覺",
    "X80n1565_001:0038b12": "而有孕。年七歲。遊行聚落。覩民間淫祀。乃入廟叱之",
    "X80n1565_001:0038b13": "曰。汝妄興禍福。幻惑於人。歲費牲牢。傷害斯甚。言訖。",
    "X80n1565_001:0038b14": "廟貌忽然而壞。由是鄉黨謂之聖子。年二十二出家。",
    "X80n1565_001:0038b15": "三十遇摩拏羅尊者。付法眼藏。行化至中印度。彼國",
    "X80n1565_001:0038b16": "王名無畏海。崇信佛道。祖為說正法次。王忽見二人",
    "X80n1565_001:0038b17": "緋素服拜祖。王問曰。此何人也。祖曰。此是日月天子。",
    "X80n1565_001:0038b18": "吾昔曾為說法。故來禮拜。良久不見。唯聞異香。王曰。",
    "X80n1565_001:0038b19": "日月國土。總有多少。祖曰。千釋迦佛所化世界。各有",
    "X80n1565_001:0038b20": "百億迷盧日月。我若廣說。即不能盡。王聞忻然。時祖",
    "X80n1565_001:0038b21": "演無上道。度有緣眾。以上足龍子早夭。有兄師子。博",
    "X80n1565_001:0038b22": "通強記。事婆羅門。厥師既逝。弟復云亡。乃歸依尊者",
    "X80n1565_001:0038b23": "而問曰。我欲求道。當何用心。祖曰。汝欲求道。無所用",
    "X80n1565_001:0038b24": "心。曰。既無用心。誰作佛事。祖曰。汝若有用。即非功德。",
    "X80n1565_001:0038c01": "汝若無作。即是佛事。經云。我所作功德。而無我所故。",
    "X80n1565_001:0038c02": "師子聞是語已。即入佛慧。時祖忽指東北問曰。是何",
    "X80n1565_001:0038c03": "氣象。師子曰。我見氣如白虹。貫乎天地。復有黑氣五",
    "X80n1565_001:0038c04": "道。橫亘其中。祖曰。其兆云何。曰。莫可知矣。祖曰。吾滅",
    "X80n1565_001:0038c05": "後五十年。北天竺國當有難起。嬰在汝身。吾將滅矣。",
    "X80n1565_001:0038c06": "今以法眼付囑於汝。善自護持。乃說偈曰。認得心性",
    "X80n1565_001:0038c07": "時。可說不思議。了了無可得。得時不說知。師子比丘",
    "X80n1565_001:0038c08": "聞偈欣愜。然未曉將罹何難。祖乃密示之。言訖。現十",
    "X80n1565_001:0038c09": "八變。而歸寂。闍維畢。分舍利。各欲興塔。祖復現空中",
    "X80n1565_001:0038c10": "而說偈曰。一法一切法。一切一法攝。吾身非有無。何",
    "X80n1565_001:0038c11": "分一切塔。大眾聞偈。遂不復分。就馱都場而建塔焉。",
    "X80n1565_001:0038c12": "即後漢獻帝二十年己丑歲也。",
    "X80n1565_001:0038c13": "二十四祖師子比丘者中印度人也。姓婆羅門。得法",
    "X80n1565_001:0038c14": "遊方。至罽賓國。有波利迦者。本習禪觀。故有禪定．知",
    "X80n1565_001:0038c15": "見．執相．捨相．不語之五眾。祖詰而化之。四眾皆默然",
    "X80n1565_001:0038c16": "心服。唯禪定師達磨達者。聞四眾被責。憤悱而來。祖",
    "X80n1565_001:0038c17": "曰。仁者習定。何當來此。既至于此。胡云習定。彼曰。我",
    "X80n1565_001:0038c18": "雖來此。心亦不亂。定隨人習。豈在處所。祖曰。仁者既",
    "X80n1565_001:0038c19": "來。其習亦至。既無處所。豈在人習。彼曰。定習人故。非",
    "X80n1565_001:0038c20": "人習定。我當來此。其定常習。祖曰。人非習定。定習人",
    "X80n1565_001:0038c21": "故。當自來時。其定誰習。彼曰。如淨明珠。內外無翳。定",
    "X80n1565_001:0038c22": "若通達。必當如此。祖曰。定若通達。一似明珠。今見仁",
    "X80n1565_001:0038c23": "者。非珠之徒。彼曰。其珠明徹。內外悉定。我心不亂。猶",
    "X80n1565_001:0038c24": "若此淨。祖曰。其珠無內外。仁者何能定。穢物非動搖。",
    "X80n1565_001:0039a01": "此定不是淨。達磨達蒙祖開悟。心地朗然。祖既攝五",
    "X80n1565_001:0039a02": "眾。名聞遐邇。方求法嗣。遇一長者。引其子問祖曰。此",
    "X80n1565_001:0039a03": "子名斯多。當生便拳左手。今既長矣。終未能舒。願尊",
    "X80n1565_001:0039a04": "者示其宿因。祖覩之。即以手接曰。可還我珠。童子遽",
    "X80n1565_001:0039a05": "開手奉珠。眾皆驚異。祖曰。吾前報為僧。有童子名婆",
    "X80n1565_001:0039a06": "舍。吾甞赴西海齋。受嚫珠付之。今還吾珠。理固然矣。",
    "X80n1565_001:0039a07": "長者遂捨其子出家。祖即與授具。以前緣故名婆舍",
    "X80n1565_001:0039a08": "斯多。祖即謂之曰。吾師密有懸記。罹難非久。如來正",
    "X80n1565_001:0039a09": "法眼藏今轉付汝。汝應保護。普潤來際。偈曰。正說知",
    "X80n1565_001:0039a10": "見時。知見俱是心。當心即知見。知見即于今。祖說偈",
    "X80n1565_001:0039a11": "已。以僧伽梨密付斯多。俾之他國。隨機演化。斯多受",
    "X80n1565_001:0039a12": "教。直抵南天。祖謂難不可以苟免。獨留罽賓。時本國",
    "X80n1565_001:0039a13": "有外道二人。一名摩目多。二名都落遮。學諸幻法。欲",
    "X80n1565_001:0039a14": "共謀亂。乃盜為釋子形象。潛入王宮。且曰。不成即罪",
    "X80n1565_001:0039a15": "歸佛子。妖既自作。禍亦旋踵。王果怒曰。吾素歸心三",
    "X80n1565_001:0039a16": "寶。何乃構害。一至于斯。即命破毀伽藍。祛除釋眾。又",
    "X80n1565_001:0039a17": "自秉劒。至尊者所。問曰。師得蘊空否。祖曰。已得蘊空。",
    "X80n1565_001:0039a18": "王曰。離生死否。祖曰。已離生死。王曰。既離生死。可施",
    "X80n1565_001:0039a19": "我頭。祖曰。身非我有。何恡於頭。王即揮刃。斷尊者首。",
    "X80n1565_001:0039a20": "白乳涌高數尺。王之右臂旋亦墮地。七日而終。太子",
    "X80n1565_001:0039a21": "光首歎曰。我父何故自取其禍。時有象白山仙人者。",
    "X80n1565_001:0039a22": "深明因果。即為光首廣宣宿因。解其疑網(事具聖胄集及寶林",
    "X80n1565_001:0039a23": "傳)。遂以師子尊者報體而建塔焉。當魏齊王二十年",
    "X80n1565_001:0039a24": "己卯歲也。",
    "X80n1565_001:0039b01": "二十五祖婆舍斯多尊者罽賓國人也。姓婆羅門。父",
    "X80n1565_001:0039b02": "寂行。母常安樂。初。母夢得神劒。因而有孕既誕。拳左",
    "X80n1565_001:0039b03": "手。遇師子尊者顯發宿因。密授心印。後適南天。至中",
    "X80n1565_001:0039b04": "印度。彼國王名迦勝。設禮供養。時有外道。號無我尊。",
    "X80n1565_001:0039b05": "先為王禮重。嫉祖之至。欲與論義。幸而勝之。以固其",
    "X80n1565_001:0039b06": "事。乃於王前謂祖曰。我解默論。不假言說。祖曰。孰知",
    "X80n1565_001:0039b07": "勝負。彼曰。不爭勝負。但取其義。祖曰。汝以何為義。彼",
    "X80n1565_001:0039b08": "曰。無心為義。祖曰。汝既無心。豈得義乎。彼曰。我說無",
    "X80n1565_001:0039b09": "心。當名非義。祖曰。汝說無心。當名非義。我說非心。當",
    "X80n1565_001:0039b10": "義非名。彼曰。當義非名。誰能辨義。祖曰。汝名非義。此",
    "X80n1565_001:0039b11": "名何名。彼曰。為辨非義。是名無名。祖曰。名既非名。義",
    "X80n1565_001:0039b12": "亦非義。辨者是誰。當辨何物。如是往返五十九番。外",
    "X80n1565_001:0039b13": "道杜口信伏。于時祖忽面北。合掌長吁曰。我師師子",
    "X80n1565_001:0039b14": "尊者。今日遇難。斯可傷焉。即辭王南邁。達于南天。潛",
    "X80n1565_001:0039b15": "隱山谷。時彼國王名天德。迎請供養。王有二子。一名",
    "X80n1565_001:0039b16": "德勝。凶暴而色力充盛。一名不如密多。和柔而長嬰",
    "X80n1565_001:0039b17": "疾苦。祖乃為陳因果。王即頓釋所疑。又有呪術師。忌",
    "X80n1565_001:0039b18": "祖之道。乃潛置毒藥于飲食中。祖知而食之。彼返受",
    "X80n1565_001:0039b19": "禍。遂投祖出家。祖即與授具。後六十載。德勝即位。復",
    "X80n1565_001:0039b20": "信外道。致難于祖。不如密多以進諫被囚。王遽問祖",
    "X80n1565_001:0039b21": "曰。予國素絕妖訛。師所傳者當是何宗。祖曰。王國昔",
    "X80n1565_001:0039b22": "來。實無邪法。我所得者。即是佛宗。王曰。佛滅已千二",
    "X80n1565_001:0039b23": "百載。師從誰得邪。祖曰。飲光大士。親受佛印。展轉至",
    "X80n1565_001:0039b24": "二十四世師子尊者。我從彼得。王曰。予聞師子比丘",
    "X80n1565_001:0039c01": "不能免於刑戮。何能傳法後人。祖曰。我師難未起時。",
    "X80n1565_001:0039c02": "密授我信衣法偈。以顯師承。王曰。其衣何在。祖即於",
    "X80n1565_001:0039c03": "囊中出衣示王。王命焚之。五色相鮮。薪盡如故。王即",
    "X80n1565_001:0039c04": "追悔致禮。師子真嗣既明。乃赦密多。密多遂求出家。",
    "X80n1565_001:0039c05": "祖問曰。汝欲出家。當為何事。密多曰。我若出家。不為",
    "X80n1565_001:0039c06": "其事。祖曰。不為何事。密多曰。不為俗事。祖曰。當為何",
    "X80n1565_001:0039c07": "事。密多曰。當為佛事。祖曰。太子智慧天至。必諸聖降",
    "X80n1565_001:0039c08": "迹。即許出家。六年侍奉。後於王宮受具。羯磨之際。大",
    "X80n1565_001:0039c09": "地震動。頗多靈異。祖乃命之曰。吾已衰朽。安可久留。",
    "X80n1565_001:0039c10": "汝當善護正法眼藏。普濟羣有。聽吾偈曰。聖人說知",
    "X80n1565_001:0039c11": "見。當境無是非。我今悟真性。無道亦無理。不如密多",
    "X80n1565_001:0039c12": "聞偈。再啟祖曰。法衣宜可傳授。祖曰。此衣為難故。假",
    "X80n1565_001:0039c13": "以證明。汝身無難。何假其衣。化被十方。人自信向。不",
    "X80n1565_001:0039c14": "如密多聞語。作禮而退。祖現于神變。化三昧火自焚。",
    "X80n1565_001:0039c15": "平地舍利可高一尺。德勝王創浮圖而祕之。當東晉",
    "X80n1565_001:0039c16": "明帝太寧三年乙酉歲也。",
    "X80n1565_001:0039c17": "二十六祖不如密多尊者南印度天德王之次子也。",
    "X80n1565_001:0039c18": "既受度得法。至東印度。彼王名堅固。奉外道師長爪",
    "X80n1565_001:0039c19": "梵志。暨尊者將至。王與梵志同覩白氣貫于上下。王",
    "X80n1565_001:0039c20": "曰。斯何瑞也。梵志預知祖入境。恐王遷善。乃曰。此是",
    "X80n1565_001:0039c21": "魔來之兆耳。何瑞之有。即鳩諸徒眾議曰。不如密多",
    "X80n1565_001:0039c22": "將入都城。誰能挫之。弟子曰。我等各有呪術。可以動",
    "X80n1565_001:0039c23": "天地．入水火。何患哉。祖至。先見宮牆有黑氣。乃曰。小",
    "X80n1565_001:0039c24": "難耳。直詣王所。王曰。師來何為。祖曰。將度眾生。王曰。",
    "X80n1565_001:0040a01": "以何法度。祖曰。各以其類度之。時梵志聞言。不勝其",
    "X80n1565_001:0040a02": "怒。即以幻法。化大山於祖頂上。祖指之。忽在彼眾頭",
    "X80n1565_001:0040a03": "上。梵志等怖懼投祖。祖愍其愚惑。再指之。化山隨滅。",
    "X80n1565_001:0040a04": "乃為王演說法要。俾趣真乘。謂王曰。此國當有聖人",
    "X80n1565_001:0040a05": "而繼於我。是時有婆羅門子。年二十許。幼失父母。不",
    "X80n1565_001:0040a06": "知名氏。或自言纓絡。故人謂之纓絡童子。遊行閭里。",
    "X80n1565_001:0040a07": "丐求度日。若常不輕之類。人問。汝行何急。即答曰。汝",
    "X80n1565_001:0040a08": "行何緩。或曰。何姓。乃曰。與汝同姓。莫知其故。後。王與",
    "X80n1565_001:0040a09": "尊者同車而出。見纓絡童子稽首於前。祖曰。汝憶往",
    "X80n1565_001:0040a10": "事否。童曰。我念遠劫中。與師同居。師演摩訶般若。我",
    "X80n1565_001:0040a11": "轉甚深修多羅。今日之事。葢契昔因。祖又謂王曰。此",
    "X80n1565_001:0040a12": "童子非他。即大勢至菩薩是也。此聖之後。復出二人。",
    "X80n1565_001:0040a13": "一人化南印度。一人緣在震旦。四五年內。却返此方。",
    "X80n1565_001:0040a14": "遂以昔因。故名般若多羅。付法眼藏。偈曰。真性心地",
    "X80n1565_001:0040a15": "藏。無頭亦無尾。應緣而化物。方便呼為智。祖付法已。",
    "X80n1565_001:0040a16": "即辭王曰。吾化緣已終。當歸寂滅。願王於最上乘。無",
    "X80n1565_001:0040a17": "忘外護。即還本座。跏趺而逝。化火自焚。收舍利塔而",
    "X80n1565_001:0040a18": "瘞之。當東晉孝武帝太元十三年戊子歲也。",
    "X80n1565_001:0040a19": "二十七祖般若多羅尊者東印度人也。既得法已。行",
    "X80n1565_001:0040a20": "化至南印度。彼王名香至。崇奉佛乘。尊重供養。度越",
    "X80n1565_001:0040a21": "倫等。又施無價寶珠。時王有三子。曰月淨多羅。曰功",
    "X80n1565_001:0040a22": "德多羅。曰菩提多羅。其季開士也。祖欲試其所得。乃",
    "X80n1565_001:0040a23": "以所施珠問三王子曰。此珠圓明。有能及否。第一王",
    "X80n1565_001:0040a24": "子．第二王子皆曰。此珠七寶中尊。固無踰也。非尊者",
    "X80n1565_001:0040b01": "道力。孰能受之。第三王子曰。此是世寶。未足為上。於",
    "X80n1565_001:0040b02": "諸寶中。法寶為上。此是世光。未足為上。於諸光中。智",
    "X80n1565_001:0040b03": "光為上。此是世明。未足為上。於諸明中。心明為上。此",
    "X80n1565_001:0040b04": "珠光明。不能自照。要假智光。光辨於此。既辨此已。即",
    "X80n1565_001:0040b05": "知是珠。既知是珠。即明其寶。若明其寶。寶不自寶。若",
    "X80n1565_001:0040b06": "辨其珠。珠不自珠。珠不自珠者。要假智珠而辨世珠。",
    "X80n1565_001:0040b07": "寶不自寶者。要假智寶以明法寶。然則師有其道。其",
    "X80n1565_001:0040b08": "寶即現。眾生有道。心寶亦然。祖歎其辯慧。乃復問曰。",
    "X80n1565_001:0040b09": "於諸物中。何物無相。曰。於諸物中。不起無相。又問。於",
    "X80n1565_001:0040b10": "諸物中。何物最高。曰。於諸物中。人我最高。又問。於諸",
    "X80n1565_001:0040b11": "物中。何物最大。曰。於諸物中。法性最大。祖知是法嗣。",
    "X80n1565_001:0040b12": "以時尚未至。且默而混之。及香至王厭世。眾皆號絕。",
    "X80n1565_001:0040b13": "唯第三子菩提多羅於柩前入定。經七日而出。乃求",
    "X80n1565_001:0040b14": "出家。既受具戒。祖告曰。如來以正法眼付大迦葉。如",
    "X80n1565_001:0040b15": "是展轉。乃至於我。我今囑汝。聽吾偈曰。心地生諸種。",
    "X80n1565_001:0040b16": "因事復生理。果滿菩提圓。華開世界起。尊者付法已。",
    "X80n1565_001:0040b17": "即於座上起立。舒左右手。各放光明二十七道。五色",
    "X80n1565_001:0040b18": "光耀。又踊身虗空。高七多羅樹。化火自焚。空中舍利",
    "X80n1565_001:0040b19": "如雨。收以建塔。當宋孝武帝大明元年丁酉歲。祖因",
    "X80n1565_001:0040b20": "東印度國王請。祖齋次。王乃問。諸人盡轉經。唯師為",
    "X80n1565_001:0040b21": "甚不轉。祖曰。貧道出息不隨眾緣。入息不居蘊界。常",
    "X80n1565_001:0040b22": "轉如是經百千萬億卷。非但一卷兩卷。",
    "X80n1565_001:0040b23": "東土祖師",
    "X80n1565_001:0040b24": "初祖菩提達磨大師者南天竺國香至王第三子也。",
    "X80n1565_001:0040c01": "姓剎帝利。本名菩提多羅。後遇二十七祖般若多羅",
    "X80n1565_001:0040c02": "至本國受王供養。知師密迹。因試令與二兄辨所施",
    "X80n1565_001:0040c03": "寶珠。發明心要。既而尊者謂曰。汝於諸法。已得通量。",
    "X80n1565_001:0040c04": "夫達磨者。通大之義也。宜名達磨。因改號菩提達磨。",
    "X80n1565_001:0040c05": "祖乃告尊者曰。我既得法。當往何國而作佛事。願垂",
    "X80n1565_001:0040c06": "開示。者曰。汝雖得法。未可遠遊。且止南天。待吾滅後",
    "X80n1565_001:0040c07": "六十七載。當往震旦。設大法藥。直接上根。慎勿速行。",
    "X80n1565_001:0040c08": "衰於日下。祖又曰。彼有大士。堪為法器否。千載之下",
    "X80n1565_001:0040c09": "有留難否。者曰。汝所化之方。獲菩提者不可勝數。吾",
    "X80n1565_001:0040c10": "滅後六十餘年。彼國有難。水中文布。自善降之。汝至",
    "X80n1565_001:0040c11": "時。南方勿住。彼唯好有為功業。不見佛理。汝縱到彼。",
    "X80n1565_001:0040c12": "亦不可久留。聽吾偈曰。路行跨水復逢羊。獨自栖栖",
    "X80n1565_001:0040c13": "暗渡江。日下可憐雙象馬。二株嫰桂久昌昌。又問曰。",
    "X80n1565_001:0040c14": "此後更有何事。者曰。從是已去。一百五十年。而有小",
    "X80n1565_001:0040c15": "難。聽吾讖曰。心中雖吉外頭凶。川下僧房名不中。為",
    "X80n1565_001:0040c16": "遇毒龍生武子。忽逢小鼠寂無窮。又問。此後如何。者",
    "X80n1565_001:0040c17": "曰。却後二百二十年。林下見一人。當得道果。聽吾讖",
    "X80n1565_001:0040c18": "曰。震旦雖濶無別路。要假兒孫脚下行。金雞解銜一",
    "X80n1565_001:0040c19": "粒粟。供養十方羅漢僧。復演諸偈。皆預讖佛教隆替",
    "X80n1565_001:0040c20": "(事具寶林傳及聖胄集)。祖恭稟教義。服勤左右垂四十年。未甞",
    "X80n1565_001:0040c21": "廢闕。迨尊者順世。遂演化本國。時有二師。一名佛大",
    "X80n1565_001:0040c22": "先。二名佛大勝多。本與祖同學佛陀跋陀小乘禪觀。",
    "X80n1565_001:0040c23": "佛大先既遇般若多羅尊者。捨小趣大。與祖並化。時",
    "X80n1565_001:0040c24": "號二甘露門矣。而佛大勝多更分徒而為六宗。第一",
    "X80n1565_001:0041a01": "有相宗。第二無相宗。第三定慧宗。第四戒行宗。第五",
    "X80n1565_001:0041a02": "無得宗。第六寂靜宗。各封己解。別展化源。聚落崢嶸。",
    "X80n1565_001:0041a03": "徒眾甚盛。祖喟然歎曰。彼之一師已陷牛迹。況復支",
    "X80n1565_001:0041a04": "離繁盛而分六宗。我若不除。永纏邪見。言已。微現神",
    "X80n1565_001:0041a05": "力。至有相宗所。問曰。一切諸法何名實相。彼眾中有",
    "X80n1565_001:0041a06": "一尊長薩婆羅答曰。於諸相中不互諸相。是名實相。",
    "X80n1565_001:0041a07": "祖曰。一切諸相而不互者。若名實相。當何定邪。彼曰。",
    "X80n1565_001:0041a08": "於諸相中實無有定。若定諸相。何名為實。祖曰。諸相",
    "X80n1565_001:0041a09": "不定。便名實相。汝今不定。當何得之。彼曰。我言不定。",
    "X80n1565_001:0041a10": "不說諸相。當說諸相。其義亦然。祖曰。汝言不定。當為",
    "X80n1565_001:0041a11": "實相。定不定故。即非實相。彼曰。定既不定。即非實相。",
    "X80n1565_001:0041a12": "知我非故。不定不變。祖曰。汝今不變。何名實相。已變",
    "X80n1565_001:0041a13": "已往。其義亦然。彼曰。不變當在。在不在故。故變實相。",
    "X80n1565_001:0041a14": "以定其義。祖曰。實相不變。變即非實。於有無中。何名",
    "X80n1565_001:0041a15": "實相。薩婆羅心知聖師懸解潛達。即以手指虗空曰。",
    "X80n1565_001:0041a16": "此是世間有相。亦能空故。當我此身。得似此否。祖曰。",
    "X80n1565_001:0041a17": "若解實相。即見非相。若了非相。其色亦然。當於色中。",
    "X80n1565_001:0041a18": "不失色體。於非相中。不礙有故。若能是解。此名實相。",
    "X80n1565_001:0041a19": "彼眾聞已。心意朗然。欽禮信受。祖瞥然匿跡。至無相",
    "X80n1565_001:0041a20": "宗所。問曰。汝言無相。當何證之。彼眾中有波羅提答",
    "X80n1565_001:0041a21": "曰。我明無相。心不現故。祖曰。汝心不現。當何明之。彼",
    "X80n1565_001:0041a22": "曰。我明無相。心不取捨。當於明時。亦無當者。祖曰。於",
    "X80n1565_001:0041a23": "諸有無。心不取捨。又無當者。諸明無故。彼曰。入佛三",
    "X80n1565_001:0041a24": "昧。尚無所得。何況無相。而欲知之。祖曰。相既不知。誰",
    "X80n1565_001:0041b01": "云有無。尚無所得。何名三昧。彼曰。我說不證。證無所",
    "X80n1565_001:0041b02": "證。非三昧故。我說三昧。祖曰。非三昧者。何當名之。汝",
    "X80n1565_001:0041b03": "既不證。非證何證。波羅提聞祖辯析。即悟本心。禮謝",
    "X80n1565_001:0041b04": "於祖。懺悔往謬。祖記曰。汝當得果。不久證之。此國有",
    "X80n1565_001:0041b05": "魔。非久降之。言已。忽然不現。至定慧宗所。問曰。汝學",
    "X80n1565_001:0041b06": "定慧。為一為二。彼眾中有婆蘭陀者答曰。我此定慧。",
    "X80n1565_001:0041b07": "非一非二。祖曰。既非一二。何名定慧。彼曰。在定非定。",
    "X80n1565_001:0041b08": "處慧非慧。一即非一。二亦不二。祖曰。當一不一。當二",
    "X80n1565_001:0041b09": "不二。既非定慧。約何定慧。彼曰。不一不二。定慧能知。",
    "X80n1565_001:0041b10": "非定非慧。亦復然矣。祖曰。慧非定故。然何知哉。不一",
    "X80n1565_001:0041b11": "不二。誰定誰慧。婆蘭陀聞之。疑心氷釋。至第四戒行",
    "X80n1565_001:0041b12": "宗所。問曰。何者名戒。云何名行。當此戒行。為一為二。",
    "X80n1565_001:0041b13": "彼眾中有一賢者答曰。一二二一。皆彼所生。依教無",
    "X80n1565_001:0041b14": "染。此名戒行。祖曰。汝言依教。即是有染。一二俱破。何",
    "X80n1565_001:0041b15": "言依教。此二違背。不及於行。內外非明。何名為戒。彼",
    "X80n1565_001:0041b16": "曰。我有內外。彼已知竟。既得通達。便是戒行。若說違",
    "X80n1565_001:0041b17": "背。俱是俱非。言及清淨。即戒即行。祖曰。俱是俱非。何",
    "X80n1565_001:0041b18": "言清淨。既得通故。何談內外。賢者聞之。即自慚伏。至",
    "X80n1565_001:0041b19": "無得宗所。問曰。汝云無得。無得何得。既無所得。亦無",
    "X80n1565_001:0041b20": "得得。彼眾中有寶靜者答曰。我說無得。非無得得。當",
    "X80n1565_001:0041b21": "說得得。無得是得。祖曰。得既不得。得亦非得。既云得",
    "X80n1565_001:0041b22": "得。得得何得。彼曰。見得非得。非得是得。若見不得。名",
    "X80n1565_001:0041b23": "為得得。祖曰。得既非得。得得無得。既無所得。當何得",
    "X80n1565_001:0041b24": "得。寶靜聞之。頓除疑網。至寂靜宗所。問曰。何名寂靜。",
    "X80n1565_001:0041c01": "於此法中。誰靜誰寂。彼眾中有尊者答曰。此心不動。",
    "X80n1565_001:0041c02": "是名為寂。於法無染。名之為靜。祖曰。本心不寂。要假",
    "X80n1565_001:0041c03": "寂靜。本來寂故。何用寂靜。彼曰。諸法本空。以空空故。",
    "X80n1565_001:0041c04": "於彼空空。故名寂靜。祖曰。空空已空。諸法亦爾。寂靜",
    "X80n1565_001:0041c05": "無相。何靜何寂。彼尊者聞師指誨。豁然開悟。既而六",
    "X80n1565_001:0041c06": "眾。咸誓歸依。由是化被南天。聲馳五印。經六十載。度",
    "X80n1565_001:0041c07": "無量眾。後值異見王輕毀三寶。每云。我之祖宗。皆信",
    "X80n1565_001:0041c08": "佛道。陷於邪見。壽年不永。運祚亦促。且我身是佛。何",
    "X80n1565_001:0041c09": "更外求。善惡報應。皆因多智之者妄搆其說。至於國",
    "X80n1565_001:0041c10": "內耆舊。為前王所奉者。悉從廢黜。祖知已。歎彼德薄。",
    "X80n1565_001:0041c11": "當何救之。即念無相宗中二首領。其一波羅提者。與",
    "X80n1565_001:0041c12": "王有緣。將證其果。其二宗勝者。非不博辯。而無宿因。",
    "X80n1565_001:0041c13": "時六宗徒眾。亦各念言。佛法有難。師何自安。祖遙知",
    "X80n1565_001:0041c14": "眾意。即彈指應之。六眾聞云。此是我師達磨信響。我",
    "X80n1565_001:0041c15": "等宜速行。以副慈命。即至祖所。禮拜問訊。祖曰。一葉",
    "X80n1565_001:0041c16": "翳空。孰能翦拂。宗勝曰。我雖淺薄。敢憚其行。祖曰。汝",
    "X80n1565_001:0041c17": "雖辯慧。道力未全。宗勝自念。我師恐我見王大作佛",
    "X80n1565_001:0041c18": "事。名譽顯達。映奪尊威。縱彼福慧為王。我是沙門受",
    "X80n1565_001:0041c19": "佛教旨。豈難敵也。言訖潛去。至王所廣說法要及世",
    "X80n1565_001:0041c20": "界苦樂．人天善惡等事。王與之往返徵詰。無不詣理。",
    "X80n1565_001:0041c21": "王曰。汝今所解。其法何在。宗勝曰。如王治化。當合其",
    "X80n1565_001:0041c22": "道。王所有道。其道何在。王曰。我所有道。將除邪法。汝",
    "X80n1565_001:0041c23": "所有法。將伏何人。祖不起于座。懸知宗勝義墮。遽告",
    "X80n1565_001:0041c24": "波羅提曰。宗勝不稟吾教。潛化於王。須臾理屈。汝可",
    "X80n1565_001:0042a01": "速救。波羅提恭稟祖旨。云。願假神力。言已。雲生足下。",
    "X80n1565_001:0042a02": "至大王前。默然而住。時王正問宗勝。忽見波羅提乘",
    "X80n1565_001:0042a03": "雲而至。愕然忘其問答。曰。乘空之者。是正是邪。提曰。",
    "X80n1565_001:0042a04": "我非邪正。而來正邪。王心若正。我無邪正。王雖驚異。",
    "X80n1565_001:0042a05": "而驕慢方熾。即擯宗勝令出。波羅提曰。王既有道。何",
    "X80n1565_001:0042a06": "擯沙門。我雖無解。願王致問。王怒而問曰。何者是佛。",
    "X80n1565_001:0042a07": "提曰。見性是佛。王曰。師見性否。提曰。我見佛性。王曰。",
    "X80n1565_001:0042a08": "性在何處。提曰。性在作用。王曰。是何作用。我今不見。",
    "X80n1565_001:0042a09": "提曰。今現作用。王自不見。王曰。於我有否。提曰。王若",
    "X80n1565_001:0042a10": "作用。無有不是。王若不用。體亦難見。王曰。若當用時。",
    "X80n1565_001:0042a11": "幾處出現。提曰。若出現時。當有其八。王曰。其八出現。",
    "X80n1565_001:0042a12": "當為我說。波羅提即說偈曰。在胎為身。處世為人。在",
    "X80n1565_001:0042a13": "眼曰見。在耳曰聞。在鼻辨香。在口談論。在手執捉。在",
    "X80n1565_001:0042a14": "足運奔。徧現俱該沙界。收攝在一微塵。識者知是佛",
    "X80n1565_001:0042a15": "性。不識喚作精魂。王聞偈已。心即開悟。悔謝前非。咨",
    "X80n1565_001:0042a16": "詢法要。朝夕忘倦。迄于九旬。時宗勝既被斥逐。退藏",
    "X80n1565_001:0042a17": "深山。念曰。我今百歲。八十為非。二十年來。方歸佛道。",
    "X80n1565_001:0042a18": "性雖愚昧。行絕瑕疵。不能禦難。生何如死。言訖。即自",
    "X80n1565_001:0042a19": "投崖。俄有神人以手捧承。置于巖上。安然無損。宗勝",
    "X80n1565_001:0042a20": "曰。我忝沙門。當與正法為主。不能抑絕王非。是以捐",
    "X80n1565_001:0042a21": "身自責。何神祐助。一至於斯。願垂一語。以保餘年。於",
    "X80n1565_001:0042a22": "是神人乃說偈曰。師壽於百歲。八十而造非。為近至",
    "X80n1565_001:0042a23": "尊故。熏修而入道。雖具少智慧。而多有彼我。所見諸",
    "X80n1565_001:0042a24": "賢等。未甞生珍敬。二十年功德。其心未恬靜。聦明輕",
    "X80n1565_001:0042b01": "慢故。而獲至於此。得王不敬者。當感果如是。自今不",
    "X80n1565_001:0042b02": "疎怠。不久成奇智。諸聖悉存心。如來亦復爾。宗勝聞",
    "X80n1565_001:0042b03": "偈欣然。即於巖間宴坐。時王復問波羅提曰。仁者智",
    "X80n1565_001:0042b04": "辯。當師何人。提曰。我所出家。即娑羅寺烏沙婆三藏",
    "X80n1565_001:0042b05": "為受業師。其出世師者。即大王叔菩提達磨是也。王",
    "X80n1565_001:0042b06": "聞祖名。驚駭久之。曰。鄙薄忝嗣王位。而趣邪背正。忘",
    "X80n1565_001:0042b07": "我尊叔。遽敕近臣。特加迎請。祖即隨使而至。為王懺",
    "X80n1565_001:0042b08": "悔往非。王聞規誡。泣謝于祖。又詔宗勝歸國。大臣奏",
    "X80n1565_001:0042b09": "曰。宗勝被謫投崖。今已亡矣。王告祖曰。宗勝之死。皆",
    "X80n1565_001:0042b10": "自於吾。如何大慈。令免斯罪。祖曰。宗勝今在巖間宴",
    "X80n1565_001:0042b11": "息。但遣使召。當即至矣。王即遣使入山。果見宗勝端",
    "X80n1565_001:0042b12": "居禪寂。宗勝蒙召。乃曰。深愧王意。貧道誓處巖泉。且",
    "X80n1565_001:0042b13": "王國賢德如林。達磨是王之叔。六眾所師。波羅提法",
    "X80n1565_001:0042b14": "中龍象。願王崇仰二聖。以福皇基。使者復命。未至。祖",
    "X80n1565_001:0042b15": "謂王曰。知取得宗勝否。王曰。未知。祖曰。一請未至。再",
    "X80n1565_001:0042b16": "命必來。良久使還。果如祖語。祖遂辭王曰。當善修德。",
    "X80n1565_001:0042b17": "不久疾作。吾且去矣。經七日。王乃得疾。國醫診治。有",
    "X80n1565_001:0042b18": "加無瘳。貴戚近臣憶師前記。急發使告祖曰。王疾殆",
    "X80n1565_001:0042b19": "至彌留。願叔慈悲。遠來診救。祖即至慰問。時宗勝再",
    "X80n1565_001:0042b20": "承王召。即別巖間。波羅提亦來問疾。謂祖曰。當何施",
    "X80n1565_001:0042b21": "為。令王免苦。祖即令太子為王宥罪施恩。崇奉三寶。",
    "X80n1565_001:0042b22": "復為懺悔。願罪消滅。如是者三。王疾有間。師念震旦",
    "X80n1565_001:0042b23": "緣熟。行化時至。乃先辭祖塔。次別同學。後至王所。慰",
    "X80n1565_001:0042b24": "而勉之曰。當勤修白業。護持三寶。吾去非晚。一九即",
    "X80n1565_001:0042c01": "回。王聞師言。涕淚交集曰。此國何罪。彼土何祥。叔既",
    "X80n1565_001:0042c02": "有緣。非吾所止。惟願不忘父母之國。事畢早回。王即",
    "X80n1565_001:0042c03": "具大舟。實以眾寶。躬率臣寮。送至海壖。祖汎重溟。凡",
    "X80n1565_001:0042c04": "三周寒暑。達于南海。實梁普通七年庚子歲九月二",
    "X80n1565_001:0042c05": "十一日也。廣州刺史蕭昂具主禮迎接。表聞武帝。帝",
    "X80n1565_001:0042c06": "覽奏。遣使齎詔迎請(舊板年甲差誤。今依梁僧寶唱續法記宋嵩禪師正宗記前後",
    "X80n1565_001:0042c07": "改云)。十月一日至金陵。帝問曰。朕即位已來。造寺寫經。",
    "X80n1565_001:0042c08": "度僧不可勝紀。有何功德。祖曰。並無功德。帝曰。何以",
    "X80n1565_001:0042c09": "無功德。祖曰。此但人天小果。有漏之因。如影隨形。雖",
    "X80n1565_001:0042c10": "有非實。帝曰。如何是真功德。祖曰。淨智妙圓。體自空",
    "X80n1565_001:0042c11": "寂。如是功德。不以世求。帝又問。如何是聖諦第一義。",
    "X80n1565_001:0042c12": "祖曰。廓然無聖。帝曰。對朕者誰。祖曰。不識。帝不領悟。",
    "X80n1565_001:0042c13": "祖知機不契。是月十九日。潛回江北。十一月二十三",
    "X80n1565_001:0042c14": "日。屆于洛陽。當魏孝明帝正光元年也。寓止于嵩山",
    "X80n1565_001:0042c15": "少林寺。面壁而坐。終日默然。人莫之測。謂之壁觀婆",
    "X80n1565_001:0042c16": "羅門。時有僧神光者。曠達之士也。久居伊洛。博覧羣",
    "X80n1565_001:0042c17": "書。善談玄理。每歎曰。孔老之教。禮術風規。莊易之書。",
    "X80n1565_001:0042c18": "未盡妙理。近聞達磨大士住止少林。至人不遙。當造",
    "X80n1565_001:0042c19": "玄境。乃往彼。晨夕參承。祖常端坐面壁。莫聞誨勵。光",
    "X80n1565_001:0042c20": "自惟曰。昔人求道。敲骨取髓。刺血濟饑。布髮掩泥。投",
    "X80n1565_001:0042c21": "崖飼虎。古尚若此。我又何人。其年十二月九日夜。天",
    "X80n1565_001:0042c22": "大雨雪。光堅立不動。遲明積雪過膝。祖憫而問曰。汝",
    "X80n1565_001:0042c23": "久立雪中。當求何事。光悲淚曰。惟願和尚慈悲。開甘",
    "X80n1565_001:0042c24": "露門。廣度羣品。祖曰。諸佛無上妙道。曠劫精勤。難行",
    "X80n1565_001:0043a01": "能行。非忍而忍。豈以小德小智。輕心慢心。欲冀真乘。",
    "X80n1565_001:0043a02": "徒勞勤苦。光聞祖誨勵。潛取利刀。自斷左臂。置于祖",
    "X80n1565_001:0043a03": "前。祖知是法器。乃曰。諸佛最初求道。為法忘形。汝今",
    "X80n1565_001:0043a04": "斷臂吾前。求亦可在。祖遂因與易名曰慧可。可曰。諸",
    "X80n1565_001:0043a05": "佛法印。可得聞乎。祖曰。諸佛法印。匪從人得。可曰。我",
    "X80n1565_001:0043a06": "心未寧。乞師與安。祖曰。將心來。與汝安。可良久曰。覔",
    "X80n1565_001:0043a07": "心了不可得。祖曰。我與汝安心竟。越九年。欲返天竺。",
    "X80n1565_001:0043a08": "命門人曰。時將至矣。汝等盍各言所得乎。時有道副",
    "X80n1565_001:0043a09": "對曰。如我所見。不執文字。不離文字。而為道用。祖曰。",
    "X80n1565_001:0043a10": "汝得吾皮。尼總持曰。我今所解。如慶喜見阿閦佛國。",
    "X80n1565_001:0043a11": "一見更不再見。祖曰。汝得吾肉。道育曰。四大本空。五",
    "X80n1565_001:0043a12": "陰非有。而我見處。無一法可得。祖曰。汝得吾骨。最後",
    "X80n1565_001:0043a13": "慧可禮拜。依位而立。祖曰。汝得吾髓。乃顧慧可而告",
    "X80n1565_001:0043a14": "之曰。昔如來以正法眼付迦葉大士。展轉囑累。而至",
    "X80n1565_001:0043a15": "於我。我今付汝。汝當護持。并授汝袈裟。以為法信。各",
    "X80n1565_001:0043a16": "有所表。宜可知矣。可曰。請師指陳。祖曰。內傳法印。以",
    "X80n1565_001:0043a17": "契證心。外付袈裟。以定宗旨。後代澆薄。疑慮競生。云",
    "X80n1565_001:0043a18": "吾西天之人。言汝此方之子。憑何得法。以何證之。汝",
    "X80n1565_001:0043a19": "今受此衣法。却後難生。但出此衣并吾法偈。用以表",
    "X80n1565_001:0043a20": "明其化無礙。至吾滅後二百年。衣止不傳。法周沙界。",
    "X80n1565_001:0043a21": "明道者多。行道者少。說理者多。通理者少。潛符密證。",
    "X80n1565_001:0043a22": "千萬有餘。汝當闡揚。勿輕未悟。一念回機。便同本得。",
    "X80n1565_001:0043a23": "聽吾偈曰。吾本來茲土。傳法救迷情。一花開五葉。結",
    "X80n1565_001:0043a24": "果自然成。祖又曰。吾有楞伽經四卷。亦用付汝。即是",
    "X80n1565_001:0043b01": "如來心地要門。令諸眾生開示悟入。吾自到此。凡五",
    "X80n1565_001:0043b02": "度中毒。我甞自出而試之。置石石裂。緣吾本離南印",
    "X80n1565_001:0043b03": "來此東土。見赤縣神州有大乘氣象。遂踰海越漠。為",
    "X80n1565_001:0043b04": "法求人。際會未諧。如愚若訥。今得汝傳授。吾意已終",
    "X80n1565_001:0043b05": "(別記云。祖初居少林寺九年。為二祖說法。秖教外息諸緣。內心無喘。心如牆壁。可以入道。慧可種種說心性。曾",
    "X80n1565_001:0043b06": "未契理。祖秖遮其非。不為說無念心體。可忽曰。我已息諸緣。祖曰。莫成斷滅去否。可曰。不成斷滅。祖曰。此是諸",
    "X80n1565_001:0043b07": "佛所傳心體。更勿疑也)。言已。乃與徒眾往禹門千聖寺。止三日。",
    "X80n1565_001:0043b08": "有期城太守楊衒之。早慕佛乘。問祖曰。西天五印。師",
    "X80n1565_001:0043b09": "承為祖。其道如何。祖曰。明佛心宗。行解相應。名之曰",
    "X80n1565_001:0043b10": "祖。又問。此外如何。祖曰。須明他心。知其今古。不厭有",
    "X80n1565_001:0043b11": "無。於法無取。不賢不愚。無迷無悟。若能是解。故稱為",
    "X80n1565_001:0043b12": "祖。又曰。弟子歸心三寶亦有年矣。而智慧昏蒙。尚迷",
    "X80n1565_001:0043b13": "真理。適聽師言。罔知攸措。願師慈悲。開示宗旨。祖知",
    "X80n1565_001:0043b14": "懇到。即說偈曰。亦不覩惡而生嫌。亦不觀善而勤措。",
    "X80n1565_001:0043b15": "亦不捨智而近愚。亦不拋迷而就悟。達大道兮過量。",
    "X80n1565_001:0043b16": "通佛心兮出度。不與凡聖同躔。超然名之曰祖。衒之",
    "X80n1565_001:0043b17": "聞偈。悲喜交并。曰。願師久住世間。化導羣有。祖曰。吾",
    "X80n1565_001:0043b18": "即逝矣。不可久留。根性萬差。多逢愚難。衒之曰。未審",
    "X80n1565_001:0043b19": "何人。弟子為師除得否。祖曰。吾以傳佛秘密。利益迷",
    "X80n1565_001:0043b20": "途。害彼自安。必無此理。衒之曰。師苦不言。何表通變",
    "X80n1565_001:0043b21": "觀照之力。祖不獲已。乃為讖曰。江槎分玉浪。管炬開",
    "X80n1565_001:0043b22": "金鎖。五口相共行。九十無彼我。衒之聞語。莫究其端。",
    "X80n1565_001:0043b23": "默記于懷。禮辭而去。祖之所讖。雖當時不測。而後皆",
    "X80n1565_001:0043b24": "符驗。時魏氏奉釋。禪雋如林。光統律師．流支三藏者。",
    "X80n1565_001:0043c01": "乃僧中之鸞鳳也。覩師演道。斥相指心。每與師論義。",
    "X80n1565_001:0043c02": "是非蜂起。祖遐振玄風。普施法雨。而偏局之量。自不",
    "X80n1565_001:0043c03": "堪任。競起害心。數加毒藥。至第六度。以化緣已畢。傳",
    "X80n1565_001:0043c04": "法得人。遂不復救之。端居而逝。即魏莊帝永安元年",
    "X80n1565_001:0043c05": "戊申十月五日也。其年十二月二十八日。塟熊耳山。",
    "X80n1565_001:0043c06": "起塔於定林寺。後三歲。魏宋雲奉使西域回。遇祖于",
    "X80n1565_001:0043c07": "葱嶺。見手攜隻履。翩翩獨逝。雲問。師何往。祖曰。西天",
    "X80n1565_001:0043c08": "去。雲歸。具說其事。及門人啟壙。唯空棺。一隻革履存",
    "X80n1565_001:0043c09": "焉。舉朝為之驚歎。奉詔取遺履。於少林寺供養。至唐",
    "X80n1565_001:0043c10": "開元十五年丁卯歲為信道者竊在五臺華嚴寺。今",
    "X80n1565_001:0043c11": "不知所在。初。梁武遇祖。因緣未契。及聞化行魏邦。遂",
    "X80n1565_001:0043c12": "欲自撰師碑而未暇也。後聞宋雲事。乃成之。代宗諡",
    "X80n1565_001:0043c13": "圓覺大師。塔曰空觀(年號依紀年通譜)。",
    "X80n1565_001:0043c14": "(通論曰。傳燈謂魏孝明帝欽祖異迹。三屈詔命。祖竟不下少林。及祖示寂。宋雲自西域還。遇祖于葱嶺。孝莊帝",
    "X80n1565_001:0043c15": "有旨令啟壙。如南史普通八年。即大通元年也。孝明以是歲四月癸丑殂。祖以十月至梁。葢祖未至魏時。孝明",
    "X80n1565_001:0043c16": "已去世矣。其子即位未幾。為爾朱榮所弒。乃立孝莊帝。由是魏國大亂。越三年。而孝莊殂。又五年分割為東西",
    "X80n1565_001:0043c17": "魏。然則吾祖在少林時。正值其亂。及宋雲之還。則孝莊去世亦五六年。其國至於分割久矣。烏有孝莊令啟壙",
    "X80n1565_001:0043c18": "之說乎。按唐史云。後魏末。有僧達磨航海而來。既卒。其年魏使宋雲於葱嶺回見之。門徒發其墓。但有隻履而",
    "X80n1565_001:0043c19": "已。此乃實錄也)。",
    "X80n1565_001:0043c20": "二祖慧可大師者武牢人也。姓姬氏。父寂。未有子時。",
    "X80n1565_001:0043c21": "甞自念言。我家崇善。豈令無子。禱之既久。一夕感異",
    "X80n1565_001:0043c22": "光照室。其母因而懷姙。及長。遂以照室之瑞。名之曰",
    "X80n1565_001:0043c23": "光。自幼志氣不羣。博涉詩書。尤精玄理。而不事家產。",
    "X80n1565_001:0043c24": "好遊山水。後覽佛書。超然自得。即抵洛陽龍門香山。",
    "X80n1565_001:0044a01": "依寶靜禪師。出家受具於永穆寺。浮游講肆。徧學大",
    "X80n1565_001:0044a02": "小乘義。年三十三。却返香山。終日宴坐。又經八載。於",
    "X80n1565_001:0044a03": "寂默中倐見一神人謂曰。將欲受果。何滯此邪。大道",
    "X80n1565_001:0044a04": "匪遙。汝其南矣。祖知神助。因改名神光。翌日。覺頭痛",
    "X80n1565_001:0044a05": "如刺。其師欲治之。空中有聲曰。此乃換骨。非常痛也。",
    "X80n1565_001:0044a06": "祖遂以見神事白于師。師視其頂骨。即如五峯秀出",
    "X80n1565_001:0044a07": "矣。乃曰。汝相吉祥。當有所證。神令汝南者。斯則少林",
    "X80n1565_001:0044a08": "達磨大士必汝之師也。祖受教。造于少室。其得法傳",
    "X80n1565_001:0044a09": "衣事迹。達磨章具之矣。自少林託化西歸。大師繼闡",
    "X80n1565_001:0044a10": "玄風。博求法嗣。至北齊天平二年。有一居士。年踰四",
    "X80n1565_001:0044a11": "十。不言名氏。聿來設禮。而問祖曰。弟子身纏風恙。請",
    "X80n1565_001:0044a12": "和尚懺罪。祖曰。將罪來。與汝懺。士良久曰。覔罪不可",
    "X80n1565_001:0044a13": "得。祖曰。與汝懺罪竟。宜依佛法僧住。士曰。今見和尚。",
    "X80n1565_001:0044a14": "已知是僧。未審何名佛法。祖曰。是心是佛。是心是法。",
    "X80n1565_001:0044a15": "法佛無二。僧寶亦然。士曰。今日始知罪性不在內。不",
    "X80n1565_001:0044a16": "在外。不在中間。如其心然。佛法無二也。祖深器之。即",
    "X80n1565_001:0044a17": "為剃髮。云。是吾寶也。宜名僧璨。其年三月十八日。於",
    "X80n1565_001:0044a18": "光福寺受具。自茲疾漸愈。執侍經二載。祖乃告曰。菩",
    "X80n1565_001:0044a19": "提達磨遠自竺乾。以正法眼藏并信衣密付於吾。吾",
    "X80n1565_001:0044a20": "今授汝。汝當守護。無令斷絕。聽吾偈曰。本來緣有地。",
    "X80n1565_001:0044a21": "因地種華生。本來無有種。華亦不曾生。祖付衣法已。",
    "X80n1565_001:0044a22": "又曰。汝受吾教。宜處深山。未可行化。當有國難。璨曰。",
    "X80n1565_001:0044a23": "師既預知。願垂示誨。祖曰。非吾知也。斯乃達磨傳般",
    "X80n1565_001:0044a24": "若多羅懸記云心中雖吉外頭凶是也。吾校年代。正",
    "X80n1565_001:0044b01": "在于汝。汝當諦思前言。勿罹世難。然吾亦有宿累。今",
    "X80n1565_001:0044b02": "要酬之。善去善行。俟時傳付。祖付囑已。即往鄴都。隨",
    "X80n1565_001:0044b03": "宜說法。一音演暢。四眾皈依。如是積三十四載。遂韜",
    "X80n1565_001:0044b04": "光混跡。變易儀相。或入諸酒肆。或過於屠門。或習街",
    "X80n1565_001:0044b05": "談。或隨廝役。人問之曰。師是道人。何故如是。祖曰。我",
    "X80n1565_001:0044b06": "自調心。何關汝事。又於筦城縣匡救寺三門下。談無",
    "X80n1565_001:0044b07": "上道。聽者林會。時有辯和法師者。於寺中講涅槃經。",
    "X80n1565_001:0044b08": "學徒聞師闡法。稍稍引去。辯和不勝其憤。興謗于邑",
    "X80n1565_001:0044b09": "宰翟仲侃。翟惑其邪說。加祖以非法。祖怡然委順。識",
    "X80n1565_001:0044b10": "真者謂之償債。時年一百七歲。即隋文帝開皇十三",
    "X80n1565_001:0044b11": "年癸丑歲三月十六日也。塟磁州滏陽縣東北七十",
    "X80n1565_001:0044b12": "里。唐德宗諡大祖禪師(皓月供奉問長沙岑和尚。古德云。了即業障本來空。未了",
    "X80n1565_001:0044b13": "應須償宿債。只如師子尊者．二祖大師。為甚麼得償債去。沙曰。大德不識本來空。月曰。如何是本來空。沙曰。業",
    "X80n1565_001:0044b14": "障是。曰。如何是業障。沙曰。本來空是。月無語。沙以偈示之曰。假有元非有。假滅亦非無。涅槃償債義。一性更無",
    "X80n1565_001:0044b15": "殊)。",
    "X80n1565_001:0044b16": "三祖僧璨大師者不知何許人也。初以白衣謁二祖。",
    "X80n1565_001:0044b17": "既受度傳法。隱於舒州之皖公山。屬後周武帝破滅",
    "X80n1565_001:0044b18": "佛法。祖往來太湖縣司空山。居無常處。積十餘載。時",
    "X80n1565_001:0044b19": "人無能知者。至隋開皇十二年壬子歲。有沙彌道信。",
    "X80n1565_001:0044b20": "年始十四。來禮祖曰。願和尚慈悲。乞與解脫法門。祖",
    "X80n1565_001:0044b21": "曰。誰縛汝。曰。無人縛。祖曰。何更求解脫乎。信於言下",
    "X80n1565_001:0044b22": "大悟。服勞九載。後於吉州受戒。侍奉尤謹。祖屢試以",
    "X80n1565_001:0044b23": "玄微。知其緣熟。乃付衣法。偈曰。華種雖因地。從地種",
    "X80n1565_001:0044b24": "華生。若無人下種。華地盡無生。祖又曰。昔可大師付",
    "X80n1565_001:0044c01": "吾法。後往鄴都行化。三十年方終。今吾得汝。何滯此",
    "X80n1565_001:0044c02": "乎。即適羅浮山。優游二載。却還舊址。逾月士民奔趨。",
    "X80n1565_001:0044c03": "大設檀供。祖為四眾廣宣心要訖。於法會大樹下合",
    "X80n1565_001:0044c04": "掌立終。即隋煬帝大業二年丙寅十月十五日也。唐",
    "X80n1565_001:0044c05": "玄宗諡鑑智禪師．覺寂之塔。師信心銘曰。至道無難。",
    "X80n1565_001:0044c06": "唯嫌揀擇。但莫憎愛。洞然明白。毫釐有差。天地懸隔。",
    "X80n1565_001:0044c07": "欲得現前。莫存順逆。違順相爭。是為心病。不識玄旨。",
    "X80n1565_001:0044c08": "徒勞念靜。圓同太虗。無欠無餘。良由取捨。所以不如。",
    "X80n1565_001:0044c09": "莫逐有緣。勿住空忍。一種平懷。泯然自盡。止動歸止。",
    "X80n1565_001:0044c10": "止更彌動。唯滯兩邊。寧知一種。一種不通。兩處失功。",
    "X80n1565_001:0044c11": "遣有沒有。從空背空。多言多慮。轉不相應。絕言絕慮。",
    "X80n1565_001:0044c12": "無處不通。歸根得旨。隨照失宗。須臾返照。勝却前空。",
    "X80n1565_001:0044c13": "前空轉變。皆由妄見。不用求真。唯須息見。二見不住。",
    "X80n1565_001:0044c14": "慎莫追尋。纔有是非。紛然失心。二由一有。一亦莫守。",
    "X80n1565_001:0044c15": "一心不生。萬法無咎。無咎無法。不生不心。能由境滅。",
    "X80n1565_001:0044c16": "境逐能沉。境由能境。能由境能。欲知兩段。元是一空。",
    "X80n1565_001:0044c17": "一空同兩。齊含萬象。不見精麤。寧有偏黨。大道體寬。",
    "X80n1565_001:0044c18": "無易無難。小見狐疑。轉急轉遲。執之失度。必入邪路。",
    "X80n1565_001:0044c19": "放之自然。體無去住。任性合道。逍遙絕惱。繫念乖真。",
    "X80n1565_001:0044c20": "昏沉不好。不好勞神。何用疎親。欲取一乘。勿惡六塵。",
    "X80n1565_001:0044c21": "六塵不惡。還同正覺。智者無為。愚人自縛。法無異法。",
    "X80n1565_001:0044c22": "妄自愛著。將心用心。豈非大錯。迷生寂亂。悟無好惡。",
    "X80n1565_001:0044c23": "一切二邊。良由斟酌。夢幻空華。何勞把捉。得失是非。",
    "X80n1565_001:0044c24": "一時放却。眼若不睡。諸夢自除。心若不異。萬法一如。",
    "X80n1565_001:0045a01": "一如體玄。兀爾忘緣。萬法齊觀。歸復自然。泯其所以。",
    "X80n1565_001:0045a02": "不可方比。止動無動。動止無止。兩既不成。一何有爾。",
    "X80n1565_001:0045a03": "究竟窮極。不存軌則。契心平等。所作俱息。狐疑盡淨。",
    "X80n1565_001:0045a04": "正信調直。一切不留。無可記憶。虗明自照。不勞心力。",
    "X80n1565_001:0045a05": "非思量處。識情難測。真如法界。無他無自。要急相應。",
    "X80n1565_001:0045a06": "唯言不二。不二皆同。無不包容。十方智者。皆入此宗。",
    "X80n1565_001:0045a07": "宗非促延。一念萬年。無在不在。十方目前。極小同大。",
    "X80n1565_001:0045a08": "忘絕境界。極大同小。不見邊表。有即是無。無即是有。",
    "X80n1565_001:0045a09": "若不如是。必不須守。一即一切。一切即一。但能如是。",
    "X80n1565_001:0045a10": "何慮不畢。信心不二。不二信心。言語道斷。非去來今。",
    "X80n1565_001:0045a11": "四祖道信大師者姓司馬氏。世居河內。後徙於蘄州",
    "X80n1565_001:0045a12": "廣濟縣。生而超異。幼慕空宗諸解脫門。宛如宿習。既",
    "X80n1565_001:0045a13": "嗣祖風。攝心無寐。脅不至席者僅六十年。隋大業十",
    "X80n1565_001:0045a14": "三載領徒眾抵吉州。值羣盜圍城。七旬不解。萬眾惶",
    "X80n1565_001:0045a15": "怖。祖愍之。教令念摩訶般若。時賊眾望雉堞間若有",
    "X80n1565_001:0045a16": "神兵。乃相謂曰。城內必有異人。不可攻矣。稍稍引去。",
    "X80n1565_001:0045a17": "唐武德甲申歲師却返蘄春。住破頭山。學侶雲臻。一",
    "X80n1565_001:0045a18": "日往黃梅縣。路逢一小兒。骨相奇秀。異乎常童。祖問",
    "X80n1565_001:0045a19": "曰。子何姓。答曰。姓即有。不是常姓。祖曰。是何姓。答曰。",
    "X80n1565_001:0045a20": "是佛性。祖曰。汝無姓邪。答曰。性空。故無。祖默識其法",
    "X80n1565_001:0045a21": "器。即俾侍者至其母所。乞令出家。母以宿緣故。殊無",
    "X80n1565_001:0045a22": "難色。遂捨為弟子。以至付法傳衣。偈曰。華種有生性。",
    "X80n1565_001:0045a23": "因地華生生。大緣與性合。當生生不生。遂以學徒委",
    "X80n1565_001:0045a24": "之。一日告眾曰。吾武德中游廬山。登絕頂。望破頭山。",
    "X80n1565_001:0045b01": "見紫雲如葢。下有白氣。橫分六道。汝等會否。眾皆默",
    "X80n1565_001:0045b02": "然。忍曰。莫是和尚他後橫出一枝佛法否。祖曰。善。後",
    "X80n1565_001:0045b03": "貞觀癸卯歲太宗嚮師道味。欲瞻風彩。詔赴京。祖上",
    "X80n1565_001:0045b04": "表遜謝。前後三返。竟以疾辭。第四度命使曰。如果不",
    "X80n1565_001:0045b05": "起。即取首來。使至山諭旨。祖乃引頸就刃。神色儼然。",
    "X80n1565_001:0045b06": "使異之。回以狀聞。帝彌加欽慕。就賜珍繒。以遂其志。",
    "X80n1565_001:0045b07": "迄高宗永徽辛亥歲閏九月四日。忽垂誡門人曰。一",
    "X80n1565_001:0045b08": "切諸法。悉皆解脫。汝等各自護念。流化未來。言訖安",
    "X80n1565_001:0045b09": "坐而逝。壽七十有二。塔于本山。明年四月八日。塔戶",
    "X80n1565_001:0045b10": "無故自開。儀相如生。爾後。門人不敢復閉。代宗諡大",
    "X80n1565_001:0045b11": "醫禪師．慈雲之塔。",
    "X80n1565_001:0045b12": "五祖弘忍大師者蘄州黃梅人也。先為破頭山中栽",
    "X80n1565_001:0045b13": "松道者。甞請於四祖曰。法道可得聞乎。祖曰。汝已老。",
    "X80n1565_001:0045b14": "脫有聞。其能廣化邪。儻若再來。吾尚可遲汝。廼去。行",
    "X80n1565_001:0045b15": "水邊。見一女子浣衣。揖曰。寄宿得否。女曰。我有父兄。",
    "X80n1565_001:0045b16": "可往求之。曰。諾我。即敢行。女首肯之。遂回策而去。女",
    "X80n1565_001:0045b17": "周氏季子也。歸輙孕。父母大惡。逐之。女無所歸。日傭",
    "X80n1565_001:0045b18": "紡里中。夕止於眾館之下。已而生一子。以為不祥。因",
    "X80n1565_001:0045b19": "拋濁港中。明日見之。泝流而上。氣體鮮明。大驚。遂舉",
    "X80n1565_001:0045b20": "之。成童。隨母乞食。里人呼為無姓兒。逢一智者。歎曰。",
    "X80n1565_001:0045b21": "此子缺七種相。不逮如來。後遇信大師。得法嗣。化於",
    "X80n1565_001:0045b22": "破頭山。咸亨中有一居士。姓盧名慧能。自新州來參",
    "X80n1565_001:0045b23": "謁。祖問曰。汝自何來。盧曰。嶺南。祖曰。欲須何事。盧曰。",
    "X80n1565_001:0045b24": "唯求作佛。祖曰。嶺南人無佛性。若為得佛。盧曰。人即",
    "X80n1565_001:0045c01": "有南北。佛性豈然。祖知是異人。乃訶曰。著槽廠去。盧",
    "X80n1565_001:0045c02": "禮足而退。便入碓房。服勞於杵臼之間。晝夜不息。經",
    "X80n1565_001:0045c03": "八月。祖知付授時至。遂告眾曰。正法難解。不可徒記",
    "X80n1565_001:0045c04": "吾言。持為己任。汝等各自隨意述一偈。若語意冥符。",
    "X80n1565_001:0045c05": "則衣法皆付。時會下七百餘僧。上座神秀者。學通內",
    "X80n1565_001:0045c06": "外。眾所宗仰。咸推稱曰。若非尊秀。疇敢當之。神秀竊",
    "X80n1565_001:0045c07": "聆眾譽。不復思惟。乃於廊壁書一偈曰。身是菩提樹。",
    "X80n1565_001:0045c08": "心如明鏡臺。時時勤拂拭。莫使惹塵埃。祖因經行。忽",
    "X80n1565_001:0045c09": "見此偈。知是神秀所述。乃讚歎曰。後代依此修行。亦",
    "X80n1565_001:0045c10": "得勝果。其壁本欲令處士盧珍繪楞伽變相。及見題",
    "X80n1565_001:0045c11": "偈在壁。遂止不畫。各令念誦。盧在碓坊。忽聆誦偈。乃",
    "X80n1565_001:0045c12": "問同學。是何章句。同學曰。汝不知和尚求法嗣。令各",
    "X80n1565_001:0045c13": "述心偈。此則秀上座所述。和尚深加歎賞。必將付法",
    "X80n1565_001:0045c14": "傳衣也。盧曰。其偈云何。同學為誦。盧良久曰。美則美",
    "X80n1565_001:0045c15": "矣。了則未了。同學訶曰。庸流何知。勿發狂言。盧曰。子",
    "X80n1565_001:0045c16": "不信邪。願以一偈和之。同學不答。相視而笑。盧至夜。",
    "X80n1565_001:0045c17": "密告一童子。引至廊下。盧自秉燭。請別駕張日用於",
    "X80n1565_001:0045c18": "秀偈之側。寫一偈曰。菩提本無樹。明鏡亦非臺。本來",
    "X80n1565_001:0045c19": "無一物。何處惹塵埃。祖後見此偈曰。此是誰作。亦未",
    "X80n1565_001:0045c20": "見性。眾聞師語。遂不之顧。逮夜。祖潛詣碓坊。問曰。米",
    "X80n1565_001:0045c21": "白也未。盧曰。白也。未有篩。祖於碓以杖三擊之。盧即",
    "X80n1565_001:0045c22": "以三皷入室。祖告曰。諸佛出世為一大事。故隨機大",
    "X80n1565_001:0045c23": "小而引導之。遂有十地．三乘．頓漸等旨。以為教門。然",
    "X80n1565_001:0045c24": "以無上微妙．秘密圓明．真實正法眼藏付于上首大",
    "X80n1565_001:0046a01": "迦葉尊者。展轉傳授二十八世。至達磨屆于此土。得",
    "X80n1565_001:0046a02": "可大師承襲以至於今。以法寶及所傳袈裟用付於",
    "X80n1565_001:0046a03": "汝。善自保護。無令斷絕。聽吾偈曰。有情來下種。因地",
    "X80n1565_001:0046a04": "果還生。無情既無種。無性亦無生。盧行者跪受衣法。",
    "X80n1565_001:0046a05": "啟曰。法則既受。衣付何人。祖曰。昔達磨初至。人未之",
    "X80n1565_001:0046a06": "信。故傳衣以明得法。今信心已熟。衣乃爭端。止於汝",
    "X80n1565_001:0046a07": "身。不復傳也。且當遠隱。俟時行化。所謂受衣之人。命",
    "X80n1565_001:0046a08": "如懸絲也。盧曰。當隱何所。祖曰。逢懷即止。遇會且藏。",
    "X80n1565_001:0046a09": "盧禮足已。捧衣而出。是夜南邁。大眾莫知。五祖自後",
    "X80n1565_001:0046a10": "不復上堂。大眾疑怪。致問。祖曰。吾道行矣。何更詢之。",
    "X80n1565_001:0046a11": "復問。衣法誰得邪。祖曰。能者得。於是眾議盧行者名",
    "X80n1565_001:0046a12": "能。尋訪既失。潛知彼得。即共奔逐。五祖既付衣法。復",
    "X80n1565_001:0046a13": "經四載。至上元二年忽告眾曰。吾今事畢。時可行矣。",
    "X80n1565_001:0046a14": "即入室。安坐而逝。壽七十有四。建塔于黃梅之東山。",
    "X80n1565_001:0046a15": "代宗諡大滿禪師．法雨之塔。",
    "X80n1565_001:0046a16": "六祖慧能大師者俗姓盧氏。其先范陽人。父行瑫。武",
    "X80n1565_001:0046a17": "德中左官于南海之新州。遂占籍焉。三歲喪父。其母",
    "X80n1565_001:0046a18": "守志。鞠養及長。家尤貧窶。師樵採以給。一日負薪至",
    "X80n1565_001:0046a19": "市中。聞客讀金剛經。至應無所住而生其心。有所感",
    "X80n1565_001:0046a20": "悟。而問客曰。此何法也。得於何人。客曰。此名金剛經。",
    "X80n1565_001:0046a21": "得於黃梅忍大師。祖遽告其母以為法尋師之意。直",
    "X80n1565_001:0046a22": "抵韶州。遇高行士劉志略。結為交友。尼無盡藏者。即",
    "X80n1565_001:0046a23": "志略之姑也。常讀涅槃經。師暫聽之。即為解說其義。",
    "X80n1565_001:0046a24": "尼遂執卷問字。祖曰。字即不識。義即請問。尼曰。字尚",
    "X80n1565_001:0046b01": "不識。曷能會義。祖曰。諸佛妙理。非關文字。尼驚異之。",
    "X80n1565_001:0046b02": "告鄉里耆艾曰。能是有道之人。宜請供養。於是居人",
    "X80n1565_001:0046b03": "競來瞻禮。近有寶林古寺舊地。眾議營緝。俾祖居之。",
    "X80n1565_001:0046b04": "四眾霧集。俄成寶坊。祖一日忽自念曰。我求大法。豈",
    "X80n1565_001:0046b05": "可中道而止。明日遂行。至昌樂縣西山石室間遇智",
    "X80n1565_001:0046b06": "遠禪師。祖遂請益。遠曰。觀子神姿爽拔。殆非常人。吾",
    "X80n1565_001:0046b07": "聞西域菩提達磨傳心印於黃梅。汝當往彼參決。祖",
    "X80n1565_001:0046b08": "辭去。直造黃梅之東山。即唐咸亨二年也。忍大師一",
    "X80n1565_001:0046b09": "見。默而識之。後傳衣法。令隱于懷集四會之間。至儀",
    "X80n1565_001:0046b10": "鳳元年丙子正月八日。屆南海。遇印宗法師於法性",
    "X80n1565_001:0046b11": "寺講涅槃經。祖寓止廊廡間。暮夜。風颺剎幡。聞二僧",
    "X80n1565_001:0046b12": "對論。一曰幡動。一曰風動。往復酬答。曾未契理。祖曰。",
    "X80n1565_001:0046b13": "可容俗流輙預高論否。直以風幡非動。動自心耳。印",
    "X80n1565_001:0046b14": "宗竊聆此語。竦然異之。明日。邀祖入室。徵風幡之義。",
    "X80n1565_001:0046b15": "祖具以理告。印宗不覺起立曰。行者定非常人。師為",
    "X80n1565_001:0046b16": "是誰。祖更無所隱。直敘得法因由。於是印宗執弟子",
    "X80n1565_001:0046b17": "之禮。請授禪要。乃告四眾曰。印宗具足凡夫。今遇肉",
    "X80n1565_001:0046b18": "身菩薩。乃指座下盧居士曰。即此是也。因請出所傳",
    "X80n1565_001:0046b19": "信衣。悉令瞻禮。至正月十五日。會諸名德。為之剃髮。",
    "X80n1565_001:0046b20": "二月八日。就法性寺智光律師授滿分戒。其戒壇。即",
    "X80n1565_001:0046b21": "宋朝求那跋陀三藏之所置也。三藏記云。後當有肉",
    "X80n1565_001:0046b22": "身菩薩在此壇受戒。又梁末真諦三藏於壇之側手",
    "X80n1565_001:0046b23": "植二菩提樹。謂眾曰。却後一百二十年。有大開士於",
    "X80n1565_001:0046b24": "此樹下演無上乘。度無量眾。祖具戒已。於此樹下開",
    "X80n1565_001:0046c01": "東山法門。宛如宿契。明年二月八日。忽謂眾曰。吾不",
    "X80n1565_001:0046c02": "願此居。欲歸舊隱。即印宗與緇白千餘人。送祖歸寶",
    "X80n1565_001:0046c03": "林寺。韶州刺史韋據。請於大梵寺轉妙法輪。并受無",
    "X80n1565_001:0046c04": "相心地戒。門人紀錄。目為壇經。盛行于世。後返曹溪。",
    "X80n1565_001:0046c05": "雨大法雨。學者不下千數。中宗神龍元年降詔云。朕",
    "X80n1565_001:0046c06": "請安秀二師宮中供養。萬機之暇。每究一乘。二師並",
    "X80n1565_001:0046c07": "推讓曰。南方有能禪師。密受忍大師衣法。可就彼問。",
    "X80n1565_001:0046c08": "今遣內侍薛簡馳詔迎請。願師慈念。速赴上京。祖上",
    "X80n1565_001:0046c09": "表辭疾。願終林麓。簡曰。京城禪德皆云。欲得會道。必",
    "X80n1565_001:0046c10": "須坐禪習定。若不因禪定而得解脫者。未之有也。未",
    "X80n1565_001:0046c11": "審師所說法如何。祖曰。道由心悟。豈在坐也。經云。若",
    "X80n1565_001:0046c12": "見如來。若坐若臥。是行邪道。何故。無所從來。亦無所",
    "X80n1565_001:0046c13": "去。若無生滅。是如來清淨禪。諸法空寂。是如來清淨",
    "X80n1565_001:0046c14": "坐。究竟無證。豈況坐邪。簡曰。弟子回。主上必問。願和",
    "X80n1565_001:0046c15": "尚慈悲。指示心要。祖曰。道無明暗。明暗是代謝之義。",
    "X80n1565_001:0046c16": "明暗無盡。亦是有盡。相待立名。故經云。法無有比。無",
    "X80n1565_001:0046c17": "相待故。簡曰。明喻智慧。暗況煩惱。修道之人。儻不以",
    "X80n1565_001:0046c18": "智慧照破煩惱。無始生死。憑何出離。祖曰。煩惱即是",
    "X80n1565_001:0046c19": "菩提。無二無別。若以智慧照煩惱者。此是二乘小見。",
    "X80n1565_001:0046c20": "羊鹿等機。大智上根。悉不如是。簡曰。如何是大乘見",
    "X80n1565_001:0046c21": "解。祖曰。明與無明。其性無二。無二之性。即是實性。實",
    "X80n1565_001:0046c22": "性者。處凡愚而不減。在賢聖而不增。住煩惱而不亂。",
    "X80n1565_001:0046c23": "居禪定而不寂。不斷不常。不來不去。不在中間。及其",
    "X80n1565_001:0046c24": "內外。不生不滅。性相如如。常住不遷。名之曰道。簡曰。",
    "X80n1565_001:0047a01": "師說不生不滅。何異外道。祖曰。外道所說不生不滅",
    "X80n1565_001:0047a02": "者。將滅止生。以生顯滅。滅猶不滅。生說無生。我說不",
    "X80n1565_001:0047a03": "生不滅者。本自無生。今亦無滅。所以不同外道。汝若",
    "X80n1565_001:0047a04": "欲知心要。但一切善惡都莫思量。自然得入清淨心",
    "X80n1565_001:0047a05": "體。湛然常寂。妙用恒沙。簡蒙指教。豁然大悟。禮辭歸",
    "X80n1565_001:0047a06": "闕。表奏祖語。有詔謝師。并賜磨衲袈裟．絹五百匹．寶",
    "X80n1565_001:0047a07": "鉢一口。十二月十九日。勑改古寶林為中興寺。三年",
    "X80n1565_001:0047a08": "十一月十八日。又　勑韶州刺史重加崇飾。賜額為",
    "X80n1565_001:0047a09": "法泉寺。祖新州舊居為國恩寺。一日。祖謂眾曰。諸善",
    "X80n1565_001:0047a10": "知識。汝等各各淨心。聽吾說法。汝等諸人。自心是佛。",
    "X80n1565_001:0047a11": "更莫狐疑。外無一物而能建立。皆是本心生萬種法",
    "X80n1565_001:0047a12": "故。經云。心生種種法生。心滅種種法滅。若欲成就種",
    "X80n1565_001:0047a13": "智。須達一相三昧。一行三昧。若於一切處而不住相。",
    "X80n1565_001:0047a14": "彼相中不生憎愛。亦無取捨。不念利益成壞等事。安",
    "X80n1565_001:0047a15": "閑恬靜。虗融澹泊。此名一相三昧。若於一切處。行住",
    "X80n1565_001:0047a16": "坐臥。純一直心。不動道場。真成淨土。名一行三昧。若",
    "X80n1565_001:0047a17": "人具二三昧。如地有種。能含藏長養。成就其實。一相",
    "X80n1565_001:0047a18": "一行。亦復如是。我今說法。猶如時雨溥潤大地。汝等",
    "X80n1565_001:0047a19": "佛性。譬諸種子。遇茲霑洽。悉得發生。承吾旨者。決獲",
    "X80n1565_001:0047a20": "菩提。依吾行者。定證妙果。先天元年告諸四眾曰。吾",
    "X80n1565_001:0047a21": "忝受忍大師衣法。今為汝等說法。不付其衣。葢汝等",
    "X80n1565_001:0047a22": "信根淳熟。決定不疑。堪任大事。聽吾偈曰。心地含諸",
    "X80n1565_001:0047a23": "種。普雨悉皆生。頓悟華情已。菩提果自成。說偈已。復",
    "X80n1565_001:0047a24": "曰。其法無二。其心亦然。其道清淨。亦無諸相。汝等慎",
    "X80n1565_001:0047b01": "勿觀淨及空其心。此心本淨。無可取捨。各自努力。隨",
    "X80n1565_001:0047b02": "緣好去。甞有僧舉臥輪禪師偈曰。臥輪有伎倆。能斷",
    "X80n1565_001:0047b03": "百思想。對境心不起。菩提日日長。祖聞之曰。此偈未",
    "X80n1565_001:0047b04": "明心地。若依而行之。是加繫縛。因示一偈曰。慧能沒",
    "X80n1565_001:0047b05": "伎倆。不斷百思想。對境心數起。菩提作麼長(臥輪非名即住",
    "X80n1565_001:0047b06": "處也)。祖說法利生。經四十載。其年七月六日。命弟子往",
    "X80n1565_001:0047b07": "新州國恩寺。建報恩塔。仍令倍工。又有蜀僧。名方辯。",
    "X80n1565_001:0047b08": "來謁曰。善揑塑。祖正色曰。試塑看。方辯不領旨。乃塑",
    "X80n1565_001:0047b09": "祖真。可高七尺。曲盡其妙。祖觀之曰。汝善塑性。不善",
    "X80n1565_001:0047b10": "佛性。酬以衣物。辯禮謝而去。先天二年七月一日。謂",
    "X80n1565_001:0047b11": "門人曰。吾欲歸新州。汝速理舟檝。時大眾哀慕。乞師",
    "X80n1565_001:0047b12": "且住。祖曰。諸佛出現。猶示涅槃。有來必去。理亦常然。",
    "X80n1565_001:0047b13": "吾此形骸。歸必有所。眾曰。師從此去。早晚却回。祖曰。",
    "X80n1565_001:0047b14": "葉落歸根。來時無口。又問。師之法眼。何人傳受。祖曰。",
    "X80n1565_001:0047b15": "有道者得。無心者通。又問。後莫有難否。祖曰。吾滅後",
    "X80n1565_001:0047b16": "五六年。當有一人來取吾首。聽吾記曰。頭上養親。口",
    "X80n1565_001:0047b17": "裏須飱。遇滿之難。楊柳為官。又曰。吾去七十年。有二",
    "X80n1565_001:0047b18": "菩薩從東方來。一在家。一出家。同時興化。建立吾宗。",
    "X80n1565_001:0047b19": "締緝伽藍。昌隆法嗣。言訖。往新州國恩寺。沐浴跏趺",
    "X80n1565_001:0047b20": "而化。異香襲人。白虹矚地。即其年八月三日也。時韶",
    "X80n1565_001:0047b21": "新兩郡。各修靈塔。道俗莫決所之。兩郡刺史。共焚香",
    "X80n1565_001:0047b22": "祝曰。香烟引處。即師之欲歸焉。時鑪香騰涌。直貫曹",
    "X80n1565_001:0047b23": "溪。以十一月十三日入塔。壽七十六。時韶州刺史韋",
    "X80n1565_001:0047b24": "據撰碑。門人憶念取首之記。遂先以鐵葉漆布固護",
    "X80n1565_001:0047c01": "師頸。塔中有達磨所傳信衣。(西域屈眴布也。緝木[糸*鳥]華心織成。後人以碧絹",
    "X80n1565_001:0047c02": "為裏)。中宗賜磨衲寶鉢。以辯塑真道具等。主塔侍者尸",
    "X80n1565_001:0047c03": "之。開元十年壬戌八月三日。夜半。忽聞塔中如拽鐵",
    "X80n1565_001:0047c04": "索聲。僧眾驚起。見一孝子從塔中走出。尋見師頸有",
    "X80n1565_001:0047c05": "傷。具以賊事聞於州縣。縣令楊侃．刺史柳無忝得牒。",
    "X80n1565_001:0047c06": "切加擒捉。五月於石角村捕得賊人。送韶州鞠問。云。",
    "X80n1565_001:0047c07": "姓張名淨滿。汝州梁縣人。於洪州開元寺受新羅僧",
    "X80n1565_001:0047c08": "金大悲錢二十千。令取六祖大師首。歸海東供養。柳",
    "X80n1565_001:0047c09": "守聞狀。未即加刑。乃躬至曹溪。問祖上足令韜曰。如",
    "X80n1565_001:0047c10": "何處斷。韜曰。若以國法論。理須誅夷。但以佛教慈悲。",
    "X80n1565_001:0047c11": "冤親平等。況彼欲求供養。罪可恕矣。柳守嘉歎曰。始",
    "X80n1565_001:0047c12": "知佛門廣大。遂赦之(爾後。甚有名賢贊述。檀施珍異。文繁不錄)。上元元年",
    "X80n1565_001:0047c13": "肅宗遣使就請師衣鉢。歸內供養。至永泰元年五月",
    "X80n1565_001:0047c14": "五日。代宗夢六祖大師請衣鉢。七日。勑刺史楊瑊曰。",
    "X80n1565_001:0047c15": "朕夢感禪師請傳法袈裟却歸曹溪。今遣鎮國大將",
    "X80n1565_001:0047c16": "軍劉崇景頂戴而送。朕謂之國寶。卿可於本寺如法",
    "X80n1565_001:0047c17": "安置。專令僧眾。親承宗旨者。嚴加守護。勿令遺墜。後",
    "X80n1565_001:0047c18": "或為人偷竊。皆不遠而獲。如是者數四。憲宗諡大鑒",
    "X80n1565_001:0047c19": "禪師。塔曰元和靈照。皇朝開寶初。王師平南海劉氏。",
    "X80n1565_001:0047c20": "殘兵作梗。祖之塔廟。鞠為煨燼。而真身為守塔僧保",
    "X80n1565_001:0047c21": "護。一無所損。尋有制興修。功未竟。會太宗皇帝即位。",
    "X80n1565_001:0047c22": "留心禪宗。頗增壯麗焉。",
    "X80n1565_001:0047c24": "五燈會元卷第一"
}