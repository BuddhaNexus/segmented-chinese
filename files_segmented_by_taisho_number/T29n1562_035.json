{
    "T29n1562_035:0539c03": "阿毘達磨順正理論卷第三十五",
    "T29n1562_035:0539c05": "尊者眾賢造",
    "T29n1562_035:0539c06": "三藏法師玄奘奉　詔譯",
    "T29n1562_035:0539c07": "辨業品第四之三",
    "T29n1562_035:0539c08": "如是已辨二表業相。無表業相。初品已辨。",
    "T29n1562_035:0539c09": "然經部言。此亦非實。由先誓限。唯不作故。彼",
    "T29n1562_035:0539c10": "亦依過去大種施設。然過去大種體非有故。",
    "T29n1562_035:0539c11": "又諸無表無色相故。如是諸因。皆不應理。且",
    "T29n1562_035:0539c12": "非唯不作即名無表業。以無表業待勝緣故。",
    "T29n1562_035:0539c13": "謂唯不作。於立誓先與立誓後。無差別故。未",
    "T29n1562_035:0539c14": "立誓位。不作已成。復立誓限。便為無用。若謂",
    "T29n1562_035:0539c15": "不作要待勝緣方可得成。律儀性者。是則應",
    "T29n1562_035:0539c16": "許有別法生。現見世間。待勝緣合。必有有",
    "T29n1562_035:0539c17": "體別法生故。若謂立誓故得阿世耶。應責阿",
    "T29n1562_035:0539c18": "世耶名何所目。謂心心所法。如是差別轉。若",
    "T29n1562_035:0539c19": "爾此息位。便失律儀。則應須數數重立誓受。",
    "T29n1562_035:0539c20": "若謂如是不作阿世耶。於一切時恒無息故",
    "T29n1562_035:0539c21": "者。彼言實爾。此體都無。無法無容有起息",
    "T29n1562_035:0539c22": "故。又獨靜處立誓要期。如此阿世耶。何非",
    "T29n1562_035:0539c23": "律儀性。既許此性必待勝緣。故知定應有勝",
    "T29n1562_035:0539c24": "法起。謂必應有殊勝法性。待如是緣。和合方",
    "T29n1562_035:0539c25": "起。非都無有殊勝法性。因廣大教。加行方得。",
    "T29n1562_035:0539c26": "若異此者。是則應同諸婆羅門及離繫者。矯",
    "T29n1562_035:0539c27": "設大方便。而空無所得。若謂如是立誓要期",
    "T29n1562_035:0539c28": "要對眾前自顯心願。如證悔法方得成者。不",
    "T29n1562_035:0539c29": "服法衣。不落鬚髮。不持應器。但對眾前。立",
    "T29n1562_035:0540a01": "誓要期。從今已去。我定不作如是諸惡。應",
    "T29n1562_035:0540a02": "名出家受具戒者。又世現見。彼彼有情。種種",
    "T29n1562_035:0540a03": "施為殊勝加行。便有種種異類法生。既見出",
    "T29n1562_035:0540a04": "家受具戒者。施為種種殊勝加行。比知必定",
    "T29n1562_035:0540a05": "有勝法生。此於我宗。名無表業。縱汝立此名",
    "T29n1562_035:0540a06": "阿世耶。異心無心。恒隨相續。此名於理亦",
    "T29n1562_035:0540a07": "無有過。若全無物而立此名。則成第四業道",
    "T29n1562_035:0540a08": "重罪。又彼所言。彼亦依過去大種施設。然過",
    "T29n1562_035:0540a09": "去大種體非有者。理亦不然。應共思擇。過去",
    "T29n1562_035:0540a10": "法體。為有為無。方可難故。又過去世地等大",
    "T29n1562_035:0540a11": "種。能為生緣。非所許故。彼曾現在與無表色。",
    "T29n1562_035:0540a12": "能為生緣。今雖過去所生無表。續轉無失。又",
    "T29n1562_035:0540a13": "言無表無色相者。理亦不然。前已說故。謂初",
    "T29n1562_035:0540a14": "品內。已辨斯理。無色法中。無此相故。彼約",
    "T29n1562_035:0540a15": "變壞及表示等諸相差別。釋總色名。無色法",
    "T29n1562_035:0540a16": "中。無此相故。雖非此義遍一切色。而成無過。",
    "T29n1562_035:0540a17": "訓釋色詞。或應識中亦有此失。以非諸識皆",
    "T29n1562_035:0540a18": "了別故。彼既無過。此寧有失。又釋諸色。略有",
    "T29n1562_035:0540a19": "三義。一示現方處義。二觸對變壞義。三約色",
    "T29n1562_035:0540a20": "施設義。謂有見色。可示在此在彼方所。故名",
    "T29n1562_035:0540a21": "為色諸有對色。可為手等觸對變壞故名為",
    "T29n1562_035:0540a22": "色。諸無見無對色。約色施設。故名為色。非離",
    "T29n1562_035:0540a23": "身語此可施設。以無色界中此施設無故。或",
    "T29n1562_035:0540a24": "如過去未來諸色。雖無變壞等。而亦受色名。",
    "T29n1562_035:0540a25": "此亦應然。故彼非難。又定應許諸無表色是",
    "T29n1562_035:0540a26": "實有性。所以者何。頌曰。",
    "T29n1562_035:0540a27": "　說三無漏色　　增非作等故",
    "T29n1562_035:0540a28": "論曰。以契經說。色有三種。此三為處。攝一切",
    "T29n1562_035:0540a29": "色。一者有色有見有對。二者有色無見有對。",
    "T29n1562_035:0540b01": "三者有色無見無對。除無表色。更復說何。為",
    "T29n1562_035:0540b02": "此中第三無見無對色。此中上座。率自妄情。",
    "T29n1562_035:0540b03": "改換正文。作如是誦。一者有色無見有對。謂",
    "T29n1562_035:0540b04": "一觸處。非所見故。是所觸故。二者有色有",
    "T29n1562_035:0540b05": "見無對。謂一色處。是所見故非所觸故。三者",
    "T29n1562_035:0540b06": "有色無見無對。謂餘八處。非所見故。非所觸",
    "T29n1562_035:0540b07": "故。定無有色有見有對。如是誦釋。若有信受。",
    "T29n1562_035:0540b08": "或有正理。可許引來遮破我宗所立無表。然",
    "T29n1562_035:0540b09": "彼誦釋。不離前來所說過故。曾無餘經作此",
    "T29n1562_035:0540b10": "誦故。誰能信受。彼作是說。經部諸師。所誦經",
    "T29n1562_035:0540b11": "中。曾見有此。諸對法者。應專信學。對法諸",
    "T29n1562_035:0540b12": "師。由愛無表。令心倒亂。謬誦此經。故非無",
    "T29n1562_035:0540b13": "經。作如是誦。阿毘達磨諸大論師。實謂奇哉",
    "T29n1562_035:0540b14": "懷賢泛愛。如斯[怡-台+龍]戾越路而行。一類自稱經",
    "T29n1562_035:0540b15": "為量者。猶能眷攝為內法人時與評論。甚深",
    "T29n1562_035:0540b16": "理教。然彼所誦。於諸部中。所有聖言。曾不見",
    "T29n1562_035:0540b17": "有。所釋義理。違背餘經。寧勸智人。令專信學",
    "T29n1562_035:0540b18": "愛無表色。正合其儀。佛於經中。自攝受故。謂",
    "T29n1562_035:0540b19": "象迹喻契經中說。有法處色。故彼經言。具壽",
    "T29n1562_035:0540b20": "此中有諸色法。唯意識境。體是色蘊。法處所",
    "T29n1562_035:0540b21": "攝。無見無對。若離無表。更有何色。說是色蘊",
    "T29n1562_035:0540b22": "法處攝耶。何不許斯是去來色。應十處色不",
    "T29n1562_035:0540b23": "通三世。許眼等去來皆法處攝故。又應違背",
    "T29n1562_035:0540b24": "各別處經。法謂外處。是十一處所不攝法。無",
    "T29n1562_035:0540b25": "見無對。此經遮眼等是法處攝故。又彼過去",
    "T29n1562_035:0540b26": "未來眼等。隨應體是有見有對。由此不應是",
    "T29n1562_035:0540b27": "法處攝。又彼勿許過去未來眼等是色。以於",
    "T29n1562_035:0540b28": "爾時無變壞等諸色相故。是則前難。及釋此",
    "T29n1562_035:0540b29": "經。自互相違。非為善說。又法處色。決定應",
    "T29n1562_035:0540c01": "有。各別處經。說外法處非如意處。說無色故。",
    "T29n1562_035:0540c02": "以法處中決定有色。不說無色。深為應理。",
    "T29n1562_035:0540c03": "辨本事品。已廣分別。如是彼誦。違教理言。",
    "T29n1562_035:0540c04": "但合無知經部所誦。又彼所釋。遮隔世尊教",
    "T29n1562_035:0540c05": "所攝受殊勝諸色。對法諸師。若信學此。便為",
    "T29n1562_035:0540c06": "不欲饒益自他。故彼不應勸人信學。由彼一",
    "T29n1562_035:0540c07": "類不樂極成聖教正理。專率己見妄為頌釋。",
    "T29n1562_035:0540c08": "惑亂愚人。故我從今漸當捨棄。又彼所誦。非",
    "T29n1562_035:0540c09": "但違經。巨細推徵。亦無正理。謂有何理。唯一",
    "T29n1562_035:0540c10": "觸處。名為有對。非餘礙色。諸有礙色。於自所",
    "T29n1562_035:0540c11": "居。障餘用起。故名為對。有此對者。得有對",
    "T29n1562_035:0540c12": "名。現見色處。於自所居。展轉相望。能為障",
    "T29n1562_035:0540c13": "礙。聲等眼等。相礙亦然。現於所居。互相障",
    "T29n1562_035:0540c14": "礙。而言無對。意趣難知。故上座言。全無正",
    "T29n1562_035:0540c15": "理。又依訓釋。色取蘊名。證有對名。非唯目",
    "T29n1562_035:0540c16": "觸。謂為手等所觸對時。即便變壞。名色取蘊。",
    "T29n1562_035:0540c17": "由此足能證色處等皆是有對。所以者何。非",
    "T29n1562_035:0540c18": "唯大種名色取蘊及名手等。可說彼此互相",
    "T29n1562_035:0540c19": "觸時。便有變壞。手等總聚。互相觸對。則便變",
    "T29n1562_035:0540c20": "壞。是此中義。現見世間。以餘聚物。觸餘聚",
    "T29n1562_035:0540c21": "物。則便變壞。故彼所誦。違正教理。經主於",
    "T29n1562_035:0540c22": "此作是釋言。諸瑜伽師。作如是說。修靜慮者。",
    "T29n1562_035:0540c23": "定力所生。定境界色。為此第三。非眼根境。故",
    "T29n1562_035:0540c24": "名無見。不障處所。故名無對。此釋非理。以一",
    "T29n1562_035:0540c25": "切法皆是意識所緣境故。住空閑者。意識即",
    "T29n1562_035:0540c26": "緣諸有見色。為定境界。此色種類。異餘色等。",
    "T29n1562_035:0540c27": "是從定起。大種所生。無障澄清。如空界色。如",
    "T29n1562_035:0540c28": "是理趣。辨本事品。因釋夢境。已具分別。應如",
    "T29n1562_035:0540c29": "是責。如何定境。青等長等。顯形為性。如餘色",
    "T29n1562_035:0541a01": "處非有見攝。然從定起大種所生。極清妙故。",
    "T29n1562_035:0541a02": "又在定中。眼識無故。非眼根境。如中有色。",
    "T29n1562_035:0541a03": "雖具顯形。而非生有眼所能見。或如上地色。",
    "T29n1562_035:0541a04": "非下地眼境。既有現在少分色處。不與少分",
    "T29n1562_035:0541a05": "眼根為境。如何不許有少色處。不與一切眼",
    "T29n1562_035:0541a06": "根為境。又於夢中所緣色處。應無見無對。唯",
    "T29n1562_035:0541a07": "意識境故。是故由經說有三色。證無表色。實",
    "T29n1562_035:0541a08": "有理成。又契經中說有無漏色。如契經說。無",
    "T29n1562_035:0541a09": "漏法云何。謂於過去未來現在諸所有色。不",
    "T29n1562_035:0541a10": "起愛恚。乃至識亦然。是名無漏法。除無表色。",
    "T29n1562_035:0541a11": "何法名為此契經中諸無漏色。此中經主。亦",
    "T29n1562_035:0541a12": "作釋言。諸瑜伽師。作如是說。即由定力所生",
    "T29n1562_035:0541a13": "色中。依無漏定者。即說為無漏。未審經主。曾",
    "T29n1562_035:0541a14": "於何處逢事何等。諸瑜伽師數引彼言會通",
    "T29n1562_035:0541a15": "聖教。旦曾聞有五百阿羅漢。乃至正法住。不",
    "T29n1562_035:0541a16": "般涅槃。然未曾聞彼有此說。設有此說。於理",
    "T29n1562_035:0541a17": "無違。無漏定俱生所有諸色。以形顯為體。不",
    "T29n1562_035:0541a18": "應理故。若許彼非形顯為體。是無漏色。依",
    "T29n1562_035:0541a19": "定而生。此即應知是無表色。譬喻者說。無",
    "T29n1562_035:0541a20": "學身中。及外器中。所有諸色。非漏依故。得無",
    "T29n1562_035:0541a21": "漏名。然契經言。有漏法者。諸所有眼。乃至廣",
    "T29n1562_035:0541a22": "說。此非漏對治故。得有漏名。為挫彼宗廣興",
    "T29n1562_035:0541a23": "諍論。具如思擇有漏相中。故於此中不重彈",
    "T29n1562_035:0541a24": "斥。又非眼等非漏對治得有漏名。勿有世間",
    "T29n1562_035:0541a25": "諸雜染道成無漏過。後於義便。當廣成立。",
    "T29n1562_035:0541a26": "世間道中。有能離染。又彼眼等。非如意法。意",
    "T29n1562_035:0541a27": "識說故。謂佛有漏無漏相中。作如是言。墮世",
    "T29n1562_035:0541a28": "間意。墮世間法。墮世間意識。是名有漏。出世",
    "T29n1562_035:0541a29": "間意。出世間法。出世間意識。是名無漏。非眼",
    "T29n1562_035:0541b01": "等中作如是說。故知彼說。但述邪計。然契經",
    "T29n1562_035:0541b02": "中。說無漏色。故無表色。實有理成。又契經",
    "T29n1562_035:0541b03": "說。有福增長。如契經言。諸有淨信。若善男",
    "T29n1562_035:0541b04": "子。或善女人。成就有依七福業事。若行若住。",
    "T29n1562_035:0541b05": "若寐若覺。恒時相續。福業漸增。福業續起。無",
    "T29n1562_035:0541b06": "依亦爾。除無表業。若起餘心。或無心時。依何",
    "T29n1562_035:0541b07": "法說福業增長。此中上座作如是言。由所施",
    "T29n1562_035:0541b08": "物。福業增長。故如是言。乃至所施房舍久",
    "T29n1562_035:0541b09": "住。能令施主福業增長。恒相續生。又伽他中。",
    "T29n1562_035:0541b10": "亦作是說。",
    "T29n1562_035:0541b11": "　施園林池井　　橋船梯隥舍",
    "T29n1562_035:0541b12": "　是人由此故　　晝夜福常增",
    "T29n1562_035:0541b13": "上座引此。殊未通經。但足自宗撥無表失。謂",
    "T29n1562_035:0541b14": "他先責。若無無表。染心等位。何福猶存。而契",
    "T29n1562_035:0541b15": "經言。福常增長。言福增長由所施物。此於",
    "T29n1562_035:0541b16": "他責。豈曰能通。理實福增。由所施物。然應分",
    "T29n1562_035:0541b17": "別。染心等位。何福不斷。而說為增。上座於中",
    "T29n1562_035:0541b18": "未申其理。雖有所說而成無用。又彼自設所",
    "T29n1562_035:0541b19": "疑難言。若於其中。施物不住。如後三種。福云",
    "T29n1562_035:0541b20": "何增。即自釋言。由所施食。所生饒益。猶安住",
    "T29n1562_035:0541b21": "故。能令施主施福常增。此亦同前。有所說過。",
    "T29n1562_035:0541b22": "又彼重說。或阿世耶。不忘失故。福常增長。若",
    "T29n1562_035:0541b23": "爾施主染心等位。頗有緣施。憶念猶存。由此",
    "T29n1562_035:0541b24": "故言。不忘失故。彼言不爾。不忘者何。謂阿世",
    "T29n1562_035:0541b25": "耶。離心心所及無表業。此名何義。豈不如",
    "T29n1562_035:0541b26": "是進退推徵。彼顯佛言都無有義。又彼自問。",
    "T29n1562_035:0541b27": "云何無依福業事中。可作是說。由所施物。福",
    "T29n1562_035:0541b28": "業增長。即自答言。此乘前誦諸有依福言便",
    "T29n1562_035:0541b29": "故來。理實此中無福增義。上座多分。率己",
    "T29n1562_035:0541c01": "妄情。擅立義宗。違諸聖教。不能通釋。遂撥",
    "T29n1562_035:0541c02": "極成所違契經。言無實義。如是謗法。豈曰善",
    "T29n1562_035:0541c03": "人。若於契經。不了深義。不言為勝。何輒非",
    "T29n1562_035:0541c04": "撥。又言或由發起濃厚阿世耶故。福亦隨增。",
    "T29n1562_035:0541c05": "此亦非理。前已徵責。此阿世耶。理不成故。又",
    "T29n1562_035:0541c06": "應捨前所立論故。若無施物。福亦增長。前不",
    "T29n1562_035:0541c07": "應言由所施物相續久住福常增長。經主於",
    "T29n1562_035:0541c08": "此作如是言。先軌範師作如是釋。由法爾力",
    "T29n1562_035:0541c09": "福業增長。如如施主所施財物。如是如是。",
    "T29n1562_035:0541c10": "受者受用。由諸受者受用施物功德攝益有",
    "T29n1562_035:0541c11": "差別故。於後施主心雖異緣。而前緣施思所",
    "T29n1562_035:0541c12": "熏習。微細相續。漸漸轉變差別而生。由此當",
    "T29n1562_035:0541c13": "來。能感多果。故密意說。恒時相續。福業漸",
    "T29n1562_035:0541c14": "增。福業續起。應問此中何名相續。何名轉變。",
    "T29n1562_035:0541c15": "何名差別。彼作是答。思業為先。後後心生。說",
    "T29n1562_035:0541c16": "名相續。即此相續。於後後時。別別而生。說名",
    "T29n1562_035:0541c17": "轉變。即此無間。能生果時功力勝前。說名",
    "T29n1562_035:0541c18": "差別。如有取識為命終心。於此心前。雖有",
    "T29n1562_035:0541c19": "種種感後有業。而於此時。唯有極重。或唯",
    "T29n1562_035:0541c20": "串習。或近作業。感果功力。顯著非餘。諸異",
    "T29n1562_035:0541c21": "熟因。所引相續轉變差別。與果功能。與異熟",
    "T29n1562_035:0541c22": "果。已此功能便息。諸同類因所引。相續轉變",
    "T29n1562_035:0541c23": "差別。與果功能。若染污者。至得畢竟對治",
    "T29n1562_035:0541c24": "道時。與等流果。功能便息。不染污者。隨心",
    "T29n1562_035:0541c25": "相續。至無餘依般涅槃位。與等流果。所有功",
    "T29n1562_035:0541c26": "能。方畢竟息。如是所說。即是前來。我所數",
    "T29n1562_035:0541c27": "破。舊隨界等。而今但以別異言詞。如倡伎",
    "T29n1562_035:0541c28": "人矯易服飾。方便通釋所引契經。然彼所言。",
    "T29n1562_035:0541c29": "微細相續轉變差別。無少理趣。可令智者",
    "T29n1562_035:0542a01": "錄在胸襟。唯有憑虛文詞假合。如勝論者所",
    "T29n1562_035:0542a02": "執合德同異和合。無別體故。所以者何。如說",
    "T29n1562_035:0542a03": "心相續有染有淨義。即心前後。染淨差別。如",
    "T29n1562_035:0542a04": "是相續轉變差別。亦應即心前後別義。此心",
    "T29n1562_035:0542a05": "差別。為因得果。此果可有前後差別。然所得",
    "T29n1562_035:0542a06": "果。體種種殊。彼所從因。定應有異。非一心體",
    "T29n1562_035:0542a07": "可有種種。若謂此如鉢特摩種。亦不應理。彼",
    "T29n1562_035:0542a08": "多極微合成種故。可有差別。又種芽等。諸",
    "T29n1562_035:0542a09": "相續中。前後相望。勢用無別。一心相續。前後",
    "T29n1562_035:0542a10": "相望。有善惡等。勢用各別。非無細分。一念",
    "T29n1562_035:0542a11": "識體。可有善等勢用不同。又聖教中。許一身",
    "T29n1562_035:0542a12": "有順現法受等分位差別業。由此為因。如其",
    "T29n1562_035:0542a13": "次第。感現法受等分位差別果。非一心體可",
    "T29n1562_035:0542a14": "能為因。感得如斯分位別果。若謂如種緣合",
    "T29n1562_035:0542a15": "力殊。或能生芽。或生灰等。此亦非理。善不",
    "T29n1562_035:0542a16": "善二因。應俱能招愛非愛果故。然契經說。無",
    "T29n1562_035:0542a17": "是處言。又如種等。雖一相續。而緣合位。不從",
    "T29n1562_035:0542a18": "芽等有芽等生。心亦應然。雖一相續。而緣",
    "T29n1562_035:0542a19": "合位。不從善心生非愛果。亦非愛果從惡心",
    "T29n1562_035:0542a20": "生。故汝應許。於一心相續同時。便有無量",
    "T29n1562_035:0542a21": "心俱生。或應許心如和香飲。有無量體和合",
    "T29n1562_035:0542a22": "而生。或應許因過去有體。或應許果無因而",
    "T29n1562_035:0542a23": "生。如是便成迷失路者。又彼所說。一心相續。",
    "T29n1562_035:0542a24": "於後後位別別而生。名為轉變。定不應理。且",
    "T29n1562_035:0542a25": "如有造福行無間即復造作非福行者。此二",
    "T29n1562_035:0542a26": "為是一類轉變。為是異類而轉變耶。若言此",
    "T29n1562_035:0542a27": "是一類轉變。是則應無罪福差別。若言異類",
    "T29n1562_035:0542a28": "而轉變者。應說更有何第三心。依之何相名",
    "T29n1562_035:0542a29": "福行轉變。復說何相名罪行轉變。由如是等",
    "T29n1562_035:0542b01": "種種推徵。所計相續轉變差別。一切不順聖",
    "T29n1562_035:0542b02": "教正理。又彼所宗。唯現在有。於一念法。相續",
    "T29n1562_035:0542b03": "不成。相續既無。說何轉變。轉變無故。差別亦",
    "T29n1562_035:0542b04": "無。由此彼言都無實義。故有別法。若起餘",
    "T29n1562_035:0542b05": "心。或無心時。恒現相續。漸漸增長。說名無",
    "T29n1562_035:0542b06": "表。故無表色實有理成。經主此中極為恍",
    "T29n1562_035:0542b07": "惚。不審了達自他宗趣。欲以己過攀他令等。",
    "T29n1562_035:0542b08": "逆述他責。作是釋言。若謂如何由餘相續德",
    "T29n1562_035:0542b09": "益差別。令餘相續心雖異緣而有轉變。釋此",
    "T29n1562_035:0542b10": "疑難。與無表同。彼復如何由餘相續德益差",
    "T29n1562_035:0542b11": "別。令餘相續別有真實無表法生。不爾身心",
    "T29n1562_035:0542b12": "互相隨故。由施主有福思差別。有如是相。表",
    "T29n1562_035:0542b13": "及無表。前行造色。與四大種。俱時而生。生已",
    "T29n1562_035:0542b14": "無間。此四大種。及所造色。俱時而滅。以俱生",
    "T29n1562_035:0542b15": "故。從此所生。後無表色。嗣前種類。乃至未",
    "T29n1562_035:0542b16": "遇。捨無表緣。恒相續轉。如是施主。心雖異",
    "T29n1562_035:0542b17": "緣。而由受者德益差別。福常增長。理不相",
    "T29n1562_035:0542b18": "違。然增長言。顯下中等品類差別。諸有為",
    "T29n1562_035:0542b19": "法。外緣所資。法皆然故。或此意顯相續轉多。",
    "T29n1562_035:0542b20": "故次復言。福業續起。汝宗不爾。所以者何。施",
    "T29n1562_035:0542b21": "主福思差別滅已。無間便有染心續生。受者",
    "T29n1562_035:0542b22": "爾時德益差別。施主由彼染污心增。何用如",
    "T29n1562_035:0542b23": "斯福業增長。若謂別有非染法增。離染污心",
    "T29n1562_035:0542b24": "有何別法。名為福業。說彼漸增宜善思尋求",
    "T29n1562_035:0542b25": "其自體。摽之心首徐當顯示。今詳汝等無",
    "T29n1562_035:0542b26": "顯示能是故汝曹由未承稟妙閑聖教通正",
    "T29n1562_035:0542b27": "理師。大欲居心自立法想妄自舉恃。朋經部",
    "T29n1562_035:0542b28": "宗。捧自執塵坌穢聖教。又彼所說無表論者。",
    "T29n1562_035:0542b29": "無依福中。既無表業。寧有無表。此亦不然。善",
    "T29n1562_035:0542c01": "無表業。彼定有故。謂聞某處某方邑中。現有",
    "T29n1562_035:0542c02": "如來或弟子住。生歡喜故。福常增者。彼必",
    "T29n1562_035:0542c03": "應有增上信心。遙向彼方。敬申禮讚。起福表",
    "T29n1562_035:0542c04": "業。及福無表。而自莊嚴。希親奉覲。故依無",
    "T29n1562_035:0542c05": "表。說福常增。世尊經中。但說能起。此於福",
    "T29n1562_035:0542c06": "起。為勝因故。除無表色。若起餘心。或無心",
    "T29n1562_035:0542c07": "時。必無福業。相續增長。如前已辨。若唯許",
    "T29n1562_035:0542c08": "彼有歡喜心。彼則唯應有意妙行。暫起便息。",
    "T29n1562_035:0542c09": "無常增理。故我決定許彼爾時。必亦應有身",
    "T29n1562_035:0542c10": "語妙行。又非自作。但遣他為。若無無表業。不",
    "T29n1562_035:0542c11": "應成業道。以遣他表非彼業道攝。此業未能",
    "T29n1562_035:0542c12": "正作所作故。使作所作已此性無異故。經主",
    "T29n1562_035:0542c13": "於此作是釋言。應如是說。由本加行。使者依",
    "T29n1562_035:0542c14": "教。所作成時。法爾能令教者微細相續轉變",
    "T29n1562_035:0542c15": "差別而生。由此當來能感多果。諸有自作事",
    "T29n1562_035:0542c16": "究竟時。當知亦由如是道理。應知即此微細",
    "T29n1562_035:0542c17": "相續轉變差別。名為業道。此即於果。假立因",
    "T29n1562_035:0542c18": "名。是身語業。所引果故。彼釋非理。微細相續",
    "T29n1562_035:0542c19": "轉變差別。前已破故。無容更有釋難功能。故",
    "T29n1562_035:0542c20": "於此中重引無用。又彼應說。由能教者。使往",
    "T29n1562_035:0542c21": "餘處害餘有情。教者後時。若於因果相屬道",
    "T29n1562_035:0542c22": "理。得善了知。由此便能生深悔愧。或能發起",
    "T29n1562_035:0542c23": "餘勝善心。使者爾時。殺事究竟。能令教者",
    "T29n1562_035:0542c24": "心相續中殺業道生。此心相續。為得愛果。為",
    "T29n1562_035:0542c25": "得非愛果。為俱得二果。理皆不然。殺業爾時。",
    "T29n1562_035:0542c26": "正究竟故。善心無容招苦果故。順現受等。業",
    "T29n1562_035:0542c27": "成雜亂過故。若謂唯教者發表業思能牽引",
    "T29n1562_035:0542c28": "當來非愛果者。理實應爾。然彼所執。相續",
    "T29n1562_035:0542c29": "轉變差別是何。能教者心。既善相續。復執何",
    "T29n1562_035:0543a01": "法。能感當來多非愛果。以能教者。後相續中。",
    "T29n1562_035:0543a02": "無別法生。能多感故。如是所立。不令生喜。然",
    "T29n1562_035:0543a03": "由先表及能起心為加行故。後時教者。雖起",
    "T29n1562_035:0543a04": "善心多時相續。仍有不善。得相續生。使所作",
    "T29n1562_035:0543a05": "成時有力能。引如是類大種及造色生。此所",
    "T29n1562_035:0543a06": "造色生。是根本業道。即彼先表及能起心。在",
    "T29n1562_035:0543a07": "現在時。為因能取今所造色。為等流果。於今",
    "T29n1562_035:0543a08": "正起無表色時。彼在過去能與今果。唯彼先",
    "T29n1562_035:0543a09": "時所起思業。於非愛果。為牽引因。後業道生。",
    "T29n1562_035:0543a10": "能為助滿令所引果決定當生。如是所宗。可",
    "T29n1562_035:0543a11": "令生喜。非牽引力即令當來愛非愛果決定",
    "T29n1562_035:0543a12": "當起。除能教者能起表思。若於後時善心相",
    "T29n1562_035:0543a13": "續。乃至使者事究竟時。無表若無。更無別法。",
    "T29n1562_035:0543a14": "於非愛果。能為圓滿。助因可得。果應不生。若",
    "T29n1562_035:0543a15": "加行心。即能令果決定當起。不須滿因。使者",
    "T29n1562_035:0543a16": "或時不為殺事。教者非愛果亦應決定生。既",
    "T29n1562_035:0543a17": "不許然。故汝經部。於業果理。極為惡立。然上",
    "T29n1562_035:0543a18": "座言於所教者。加行無間。令能教者。為加",
    "T29n1562_035:0543a19": "行生無間罪觸。以所遣使事究竟時。教者加",
    "T29n1562_035:0543a20": "行果方成故。此中彼執無間是何為母等亡",
    "T29n1562_035:0543a21": "為所生罪。若謂無間即母等亡。應離殺思亦",
    "T29n1562_035:0543a22": "成無間。若謂無間是所生罪。彼所教者事究",
    "T29n1562_035:0543a23": "竟時。能教者思。若是染污。可為無間重罪所",
    "T29n1562_035:0543a24": "觸。若能教者。正起善思。使者爾時殺事究竟。",
    "T29n1562_035:0543a25": "彼能教者。有何罪生。如何發言。都無忌憚。",
    "T29n1562_035:0543a26": "說彼無間重罪所觸。是故定應許實無表。若",
    "T29n1562_035:0543a27": "自不作。但遣他為。由無表生。成業道罪。又若",
    "T29n1562_035:0543a28": "無無表。應無八道。支以在定時語等無故。經",
    "T29n1562_035:0543a29": "主於此作如是責。且彼應說正在道時。如何",
    "T29n1562_035:0543b01": "得有正語業命。為於此位有發正言起正作",
    "T29n1562_035:0543b02": "業求衣等不。此責非理。佛語同故。經部諸",
    "T29n1562_035:0543b03": "師。亦應被責。正在道位。為有發言。及起作",
    "T29n1562_035:0543b04": "業。求衣等不。如何佛言正語業命。道支所攝。",
    "T29n1562_035:0543b05": "故責應同。然彼釋言。雖無無表。而在道位。獲",
    "T29n1562_035:0543b06": "得如斯意樂依止。故出觀後。由前勢力。能起",
    "T29n1562_035:0543b07": "三正。不起三邪。以於因中立果名故。可具安",
    "T29n1562_035:0543b08": "立八聖道支。彼釋不然。應正見等同此釋故。",
    "T29n1562_035:0543b09": "謂正見等。亦應可為如是計度。雖在道位無",
    "T29n1562_035:0543b10": "正見等。而得如斯意樂依止。故出觀後。由前",
    "T29n1562_035:0543b11": "勢力。起正見等。邪見等無。以於因中立果名",
    "T29n1562_035:0543b12": "故。可具安立八聖道支。然非觀中無正見等。",
    "T29n1562_035:0543b13": "若無正見等。道亦應無故。由如是理。對法諸",
    "T29n1562_035:0543b14": "師。應作是例。如正見等正在道時。實有自體",
    "T29n1562_035:0543b15": "亦應實有。正語業命。諸無漏戒。如在觀時。得",
    "T29n1562_035:0543b16": "正見等。於出觀後。不同異生起邪見等。如是",
    "T29n1562_035:0543b17": "觀中。得正語等。於出觀後。不同異生起邪語",
    "T29n1562_035:0543b18": "等。如何所起不同異生。謂預流等。雖起染心",
    "T29n1562_035:0543b19": "習欲等事。而不可說起邪思惟及邪語等。同",
    "T29n1562_035:0543b20": "於觀中。得彼對治。唯許別有正見等體。非正",
    "T29n1562_035:0543b21": "語等。斯有何理。又有何理。許依正見等假立",
    "T29n1562_035:0543b22": "正語等。非此相違。或應不許別有彼體。故彼",
    "T29n1562_035:0543b23": "所宗。非為善立。又如見定戒亦應然。說此皆",
    "T29n1562_035:0543b24": "通學無學故。謂契經說。有學尸羅。無學尸羅。",
    "T29n1562_035:0543b25": "有學三摩地無學三摩地。有學般若無學般",
    "T29n1562_035:0543b26": "若。若謂尸羅於正見等假安立者。別說尸羅。",
    "T29n1562_035:0543b27": "通學無學。便為無用。上座意謂堪能不作身",
    "T29n1562_035:0543b28": "語惡行。名正語等。由聖道力。轉相續故。於二",
    "T29n1562_035:0543b29": "惡行。堪能不作。故正語等。非別有體。若爾正",
    "T29n1562_035:0543c01": "見。亦應唯是堪能不作意惡行性。所以者何。",
    "T29n1562_035:0543c02": "由聖道力。轉相續故。於意惡行。堪能不作。即",
    "T29n1562_035:0543c03": "名正見。非別有體。經說。邪見名意惡行。今於",
    "T29n1562_035:0543c04": "此中。有何別理。一許有體。一則不然。故彼所",
    "T29n1562_035:0543c05": "言。都無實義。又應問彼。堪能不作。體是何",
    "T29n1562_035:0543c06": "法。彼言。即是勝阿世耶。所隨善淨心心所法。",
    "T29n1562_035:0543c07": "此如前破。前破者何。謂彼止息起染等心。應",
    "T29n1562_035:0543c08": "失律儀。如未得位。非於息位。有少如前勝阿",
    "T29n1562_035:0543c09": "世耶。所隨逐法。可立不作殊勝想名非染等",
    "T29n1562_035:0543c10": "心。亦可得說名堪不作語惡行等。先所說過。",
    "T29n1562_035:0543c11": "皆應集此。又彼所說。言尸羅者。是串習義。",
    "T29n1562_035:0543c12": "是故尸羅無別實體。彼說不然。雖串習義而",
    "T29n1562_035:0543c13": "別說故。定別有體。如契經說。若已善修戒定",
    "T29n1562_035:0543c14": "慧三。修即串習。若唯串習名尸羅者。契經",
    "T29n1562_035:0543c15": "不應別說修戒。理不應說修串習故。若修定",
    "T29n1562_035:0543c16": "慧。即名尸羅。是則不應言修三種。又契經說。",
    "T29n1562_035:0543c17": "依住尸羅。修習二法。豈應說言依住修習。修",
    "T29n1562_035:0543c18": "習二法。今詳具壽覺慧所行。唯憑世典作關",
    "T29n1562_035:0543c19": "聖教。故無表色。實有理成。雖彼有多餘無端",
    "T29n1562_035:0543c20": "說。而皆不越前來所破。恐文煩重不別遮遣。",
    "T29n1562_035:0543c21": "且由前說。無表足成。此無表名。為目何體。目",
    "T29n1562_035:0543c22": "遠離體。遠離非作。非造無表。一體異名。非唯",
    "T29n1562_035:0543c23": "遮作即名無表。如世間說。非婆羅門。世共了",
    "T29n1562_035:0543c24": "知。別目一類。業為因故。如彩畫業。此無表",
    "T29n1562_035:0543c25": "色。亦立業名。因表因思。而得生故。為諸無表",
    "T29n1562_035:0543c26": "皆二力生。不爾。云何。唯欲界繫所有無表。可",
    "T29n1562_035:0543c27": "由強力二因所生。以欲界思非等引故。離身",
    "T29n1562_035:0543c28": "語表。無有功能。發無表業。靜慮俱思定力持",
    "T29n1562_035:0543c29": "故。不待於表有勝功能。發無表業。由此無",
    "T29n1562_035:0544a01": "表。雖非是業。業為因故。亦得業名。不可受等",
    "T29n1562_035:0544a02": "亦名為業。以止息表業。立無表業故。非止息",
    "T29n1562_035:0544a03": "業而立受等。是故受等。雖業為因。無同無表",
    "T29n1562_035:0544a04": "亦名業過。又諸無表。以業為因。非為業因。受",
    "T29n1562_035:0544a05": "等與業。互為因果。是故無有同無表失。無表",
    "T29n1562_035:0544a06": "亦用非業為因。何緣不許亦名非業。亦許非",
    "T29n1562_035:0544a07": "業以非作故。但業為因。故亦名業。世尊亦說。",
    "T29n1562_035:0544a08": "非作名業。如說。云何名白白異熟業。謂五尸",
    "T29n1562_035:0544a09": "羅七種尸羅。乃至廣說。解聲明者。亦於非作",
    "T29n1562_035:0544a10": "眠及住位。以業聲說。亦見世間。於非作位。同",
    "T29n1562_035:0544a11": "有所作。立作業名。如問天授汝作何業。答言。",
    "T29n1562_035:0544a12": "我今作眠或住。故同世俗言說無失。若爾欲",
    "T29n1562_035:0544a13": "界初念無表。不應建立無表業名。與表業俱。",
    "T29n1562_035:0544a14": "止息表業。理不成故。此難非理。以初無表是",
    "T29n1562_035:0544a15": "止息表。無表種類。後隨初念相續轉故。謂初",
    "T29n1562_035:0544a16": "剎那表俱無表。是後息表無表業類。許彼相",
    "T29n1562_035:0544a17": "望種類同故。雖與表業俱時而生。而得立為",
    "T29n1562_035:0544a18": "無表業體。皆由表業而得生故。或善無表止",
    "T29n1562_035:0544a19": "息惡業。不善無表止息善業故雖初念與表",
    "T29n1562_035:0544a20": "俱生。而亦得說名無表業。遠離非作非造業",
    "T29n1562_035:0544a21": "名。准斯例釋。皆無有過。無表與表。俱所造",
    "T29n1562_035:0544a22": "色。所依大種。為異為同。頌曰。",
    "T29n1562_035:0544a23": "　此能造大種　　異於表所依",
    "T29n1562_035:0544a24": "論曰。無表與表。雖有俱生。然能生因大種各",
    "T29n1562_035:0544a25": "異。麁細兩果。因必異故。生因和合有差別",
    "T29n1562_035:0544a26": "故。一切所造色多與生因大種俱生。然現在",
    "T29n1562_035:0544a27": "未來。亦有少分因過去者。少分者何。頌曰。",
    "T29n1562_035:0544a28": "　欲後念無表　　依過大種生",
    "T29n1562_035:0544a29": "論曰。唯欲界繫初剎那後。所有無表從過大",
    "T29n1562_035:0544b01": "生。謂欲界所繫初念無表。與能生大種俱時",
    "T29n1562_035:0544b02": "而生。此大種生已。能為一切未來自相續無",
    "T29n1562_035:0544b03": "表生因。此與初剎那無表俱滅已。第二念等",
    "T29n1562_035:0544b04": "無表生時。一切皆是前過去大所造。此過大",
    "T29n1562_035:0544b05": "種。為後後念無表所依。能引發故。與後後念",
    "T29n1562_035:0544b06": "無表俱起。身中大種。但能為依。此大種若無。",
    "T29n1562_035:0544b07": "無表不轉故。如是前俱二四大種。望後諸無",
    "T29n1562_035:0544b08": "表。為轉隨轉因。譬如輪行因手依地。手能",
    "T29n1562_035:0544b09": "引發。地但為依。前俱大種。應知亦爾。大種通",
    "T29n1562_035:0544b10": "五地。身語業亦然。何地身語業。何地大種造。",
    "T29n1562_035:0544b11": "頌曰。",
    "T29n1562_035:0544b12": "　有漏自地依　　無漏隨生處",
    "T29n1562_035:0544b13": "論曰。身語二業。略有二種。一者有漏。二者無",
    "T29n1562_035:0544b14": "漏。若有漏者。五地所繫。欲界所繫。身語二",
    "T29n1562_035:0544b15": "業。唯欲界繫。大種所造。如是乃至。第四靜",
    "T29n1562_035:0544b16": "慮。身語二業。唯是彼地。大種所造。若無漏",
    "T29n1562_035:0544b17": "者。依五地身。隨生此地。應起現前。即是此地",
    "T29n1562_035:0544b18": "大種所造。以無漏法不墮界故。必無大種。是",
    "T29n1562_035:0544b19": "無漏故。由所依力。無漏生故。表無表業。其類",
    "T29n1562_035:0544b20": "是何。復是何類。大種所造。頌曰。",
    "T29n1562_035:0544b21": "　無表無執受　　亦等流情數",
    "T29n1562_035:0544b22": "　散依等流性　　有受異大生",
    "T29n1562_035:0544b23": "　定生依長養　　無受無異大",
    "T29n1562_035:0544b24": "　表唯等流性　　屬身有執受",
    "T29n1562_035:0544b25": "論曰。今此頌中。先辨無表。諸無表業。略有",
    "T29n1562_035:0544b26": "二種。定不定地。有差別故。然其總相。皆無執",
    "T29n1562_035:0544b27": "受。與有執受。相相違故。唯善不善故。非異熟",
    "T29n1562_035:0544b28": "生。無極微集故。非所長養。有同類因故。有是",
    "T29n1562_035:0544b29": "等流。亦言為顯有剎那性。謂初無漏俱生無",
    "T29n1562_035:0544c01": "表。待識生故。有情數攝。若就差別。分別所",
    "T29n1562_035:0544c02": "依。不定地中。所有無表。等流有受異大種生",
    "T29n1562_035:0544c03": "異大生言顯身語七。一一是別大種所造。定",
    "T29n1562_035:0544c04": "生無表差別有二。謂諸靜慮無漏律儀。此二",
    "T29n1562_035:0544c05": "俱依定所長養。無受無異。大種所生。無異大",
    "T29n1562_035:0544c06": "言。顯此無表。七支同一。具四大種。所造應",
    "T29n1562_035:0544c07": "知。有表唯是等流。此若屬身。是有執受。餘義",
    "T29n1562_035:0544c08": "皆與散無表同。謂有情數。及依等流。有受別",
    "T29n1562_035:0544c09": "異。四大種起。何緣散地。所有無表。能造大",
    "T29n1562_035:0544c10": "種。唯等流性。定地無表。所長養生。以殊勝心",
    "T29n1562_035:0544c11": "現在前位。必能長養大種諸根。故定心俱必",
    "T29n1562_035:0544c12": "有殊勝長養大種。能作生因。造定心俱所有",
    "T29n1562_035:0544c13": "無表散地無表因等起心。不俱時故。在無心",
    "T29n1562_035:0544c14": "位。亦有起故。所依大種。唯是等流。因等起",
    "T29n1562_035:0544c15": "心。不能長養能生無表諸大種故。若爾散地",
    "T29n1562_035:0544c16": "無表所依。誰等流果。有作是說。是次前滅大",
    "T29n1562_035:0544c17": "種等流。能造無對所有大種。非造有對大種",
    "T29n1562_035:0544c18": "等流。果有細麁。種類別故。如是說者。從無始",
    "T29n1562_035:0544c19": "來。定有能造無對造色。已滅大種。為同類因。",
    "T29n1562_035:0544c20": "能生今時等流大種。造有表業大種亦應是",
    "T29n1562_035:0544c21": "無始來。同類大種之等流果。非從異類定生",
    "T29n1562_035:0544c22": "無表。所依大種無執受者。定心果故。必無愛",
    "T29n1562_035:0544c23": "心執此大種以為現在內自體故。又此大種。",
    "T29n1562_035:0544c24": "無有其餘執受相故。名無執受。散地無表。所",
    "T29n1562_035:0544c25": "依大種。有執受者。散心果故。以有愛心。執",
    "T29n1562_035:0544c26": "為現在內自體故。如顯色等所依大種。繫屬",
    "T29n1562_035:0544c27": "依身。而得生故。亦可毀壞。外物觸時。可生苦",
    "T29n1562_035:0544c28": "樂。何緣定心所生無表。是無別異大種所生。",
    "T29n1562_035:0544c29": "散無表生依別異大。定生無表。七支相望。展",
    "T29n1562_035:0545a01": "轉力生同一果故。唯從一具四大種生。散此",
    "T29n1562_035:0545a02": "相違故依異大。有說。若彼同一生因。隨越一",
    "T29n1562_035:0545a03": "時。應捨一切定生無表。七支相望。生因既同。",
    "T29n1562_035:0545a04": "必頓捨故。豈不如對一切有情相續所生。遠",
    "T29n1562_035:0545a05": "離殺戒。雖同一具大種所生。非越一時頓捨",
    "T29n1562_035:0545a06": "一切。七支相對。理亦應然。此例不然。彼雖一",
    "T29n1562_035:0545a07": "具大種所造。然其所對。一一有情相續異故。",
    "T29n1562_035:0545a08": "若七支戒。無異大生。所對有情。相續既一。何",
    "T29n1562_035:0545a09": "緣越一非捨一切。是故此彼為例不齊。若爾",
    "T29n1562_035:0545a10": "此應同命根理。如命根體。為具身依。身不具",
    "T29n1562_035:0545a11": "時。亦為依止。故身雖缺。隨有餘根命猶能持。",
    "T29n1562_035:0545a12": "令不斷壞。如是一具大種為因。能生律儀具",
    "T29n1562_035:0545a13": "不具果。故支雖缺。隨有餘支。大猶能持。令不",
    "T29n1562_035:0545a14": "斷壞。此亦非例。以彼命根先與缺身俱時而",
    "T29n1562_035:0545a15": "起。中間有與具身俱生。後缺減時。復有俱",
    "T29n1562_035:0545a16": "起。故於具缺各別任持。大種不然。一具大",
    "T29n1562_035:0545a17": "種。為一相續。無表生因。若與七支。為生因",
    "T29n1562_035:0545a18": "者。未嘗暫與缺支俱生。如何缺一時。持餘令",
    "T29n1562_035:0545a19": "不捨。即由此理。從無貪等為因所生。離殺",
    "T29n1562_035:0545a20": "等戒。雖有對一有情相續。而越一時非捨一",
    "T29n1562_035:0545a21": "切。以是各別大種果故。大種別者。果類別故。",
    "T29n1562_035:0545a22": "雖對別異有情相續。發多無貪所生無表。而",
    "T29n1562_035:0545a23": "但一具大種為因。以所生果類無別故。由是",
    "T29n1562_035:0545a24": "若對一有情身。一具七支生因同者。則隨越",
    "T29n1562_035:0545a25": "一應捨一切。如是立證。理亦可成。故散七",
    "T29n1562_035:0545a26": "支。依別大種。然依不許別捨律儀。此證不成。",
    "T29n1562_035:0545a27": "前說為善。如天眼起非壞本形。表色生時。理",
    "T29n1562_035:0545a28": "亦應爾。故雖身表在身中生。而無異熟色斷",
    "T29n1562_035:0545a29": "已更續過。亦無一具大種聚中有二形色俱",
    "T29n1562_035:0545b01": "時起過。以諸身表別有等流大種新生。為所",
    "T29n1562_035:0545b02": "依故。隨依身分。表色生時。此一分身。應大於",
    "T29n1562_035:0545b03": "本大及形色極微增故。然不現見。其理如何。",
    "T29n1562_035:0545b04": "有釋此言。以表及大相微薄故。如染支體。然",
    "T29n1562_035:0545b05": "不見有大相可得。有說。身中有孔竅故。雖得",
    "T29n1562_035:0545b06": "相容納而。不大於本。",
    "T29n1562_035:0545b07": "說一切有部順正理論卷第三十五"
}