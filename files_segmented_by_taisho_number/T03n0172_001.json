{
    "T03n0172_001:0424b03": "No. 172",
    "T03n0172_001:0424b04": "佛說菩薩投身飴餓虎起塔因緣",
    "T03n0172_001:0424b05": "經",
    "T03n0172_001:0424b07": "北涼高昌國沙門法盛譯",
    "T03n0172_001:0424b08": "如是我聞：一時，佛遊乾陀越國毘沙門波羅",
    "T03n0172_001:0424b09": "大城，於城北山巖蔭下，為國王、臣民及天",
    "T03n0172_001:0424b10": "龍八部、人、非人等說法教化，度人無數。教化",
    "T03n0172_001:0424b11": "垂畢，時佛微笑，口出香光，光有九色，遍照諸",
    "T03n0172_001:0424b12": "國；香薰亦爾。時，諸大眾覩光，聞香，皆大歡",
    "T03n0172_001:0424b13": "喜。時，光明還遶佛七匝，復從口入。",
    "T03n0172_001:0424b14": "爾時，阿難整衣服、長跪叉手白佛言：「今者世",
    "T03n0172_001:0424b15": "尊現奇瑞相必有因緣，多所饒益，眾生蒙祐。",
    "T03n0172_001:0424b16": "唯願天尊說其因緣。」",
    "T03n0172_001:0424b17": "佛告阿難：「如汝所言，諸佛密口凡所現相",
    "T03n0172_001:0424b18": "有大因緣，汝欲聞乎？」阿難曰：「諾！唯天中",
    "T03n0172_001:0424b19": "天！」佛告阿難：「過去九劫，時世無佛。有一大國",
    "T03n0172_001:0424b20": "名乾陀摩提，王名乾陀尸利，夫人名曰差",
    "T03n0172_001:0424b21": "摩目佉，太子名曰栴檀摩提。其國廣博，豐樂",
    "T03n0172_001:0424b22": "饒人，人壽千五百歲。太子福德，天下太平，無",
    "T03n0172_001:0424b23": "偷劫賊，人民和順不相剋伐。太子慈仁、聰明、",
    "T03n0172_001:0424b24": "智慧，貫練群籍及九十六種道術、威儀，靡不通",
    "T03n0172_001:0424b25": "達；少小已來常好布施，於身、命、財無所遺惜；",
    "T03n0172_001:0424b26": "慈育眾生甚於赤子，大悲普覆平等無二，孝",
    "T03n0172_001:0424b27": "養父母禮儀備舉。",
    "T03n0172_001:0424b28": "「爾時，父王為太子去城不遠造立園觀。其園",
    "T03n0172_001:0424b29": "縱廣，面八由旬，列種華果，奇禽異鳥清淨嚴",
    "T03n0172_001:0424c01": "好；處處皆有流泉浴池，池中常有優鉢羅華、",
    "T03n0172_001:0424c02": "鉢頭摩華、拘物頭華、分陀利華，及餘雜種赤",
    "T03n0172_001:0424c03": "白蓮華；孔雀、鴻𪁡、鵁鶄、鴛鴦遊戲其中，清",
    "T03n0172_001:0424c04": "涼香潔，微妙第一。「爾時，太子與群臣、百官及",
    "T03n0172_001:0424c05": "后妃、婇女，導從前後詣園遊戲，經一七日迴",
    "T03n0172_001:0424c06": "駕還宮。「爾時，國界有貧窮孤獨、老病百疾聞",
    "T03n0172_001:0424c07": "太子還，悉來在道側，張手向太子。太子見已，",
    "T03n0172_001:0424c08": "即以身瓔珞服飾及金錢銀錢、車乘象馬，悉",
    "T03n0172_001:0424c09": "用布施；及至城門無復餘物，貧者猶多，恨不",
    "T03n0172_001:0424c10": "周足。太子還宮，念諸貧人，憂不能食。",
    "T03n0172_001:0424c11": "「王問太子：『為何恨也？』太子答曰：『近出遊觀，",
    "T03n0172_001:0424c12": "見諸貧人夾在路側求索所乏，即以身所",
    "T03n0172_001:0424c13": "有施之，猶不周足，故自愁耳。今欲從大王乞",
    "T03n0172_001:0424c14": "中藏財物周給天下，不審大王賜所願不？』王",
    "T03n0172_001:0424c15": "言：『國家庫藏，防備緩急，不宜私用。』「於是太子",
    "T03n0172_001:0424c16": "所願不果，愁倍於前。太子傍臣名曰闍耶，見",
    "T03n0172_001:0424c17": "太子不食，悲感懊惱。長跪叉手白太子言：『臣",
    "T03n0172_001:0424c18": "有金錢十千奉上大天，隨意所用，願莫憂",
    "T03n0172_001:0424c19": "貧，飲食如先；錢若不足，臣當賣身，供奉大",
    "T03n0172_001:0424c20": "天。』於是闍耶即以金錢十千奉上太子。太",
    "T03n0172_001:0424c21": "子使人持錢出城布施貧人，盡十千數猶不",
    "T03n0172_001:0424c22": "周遍。還白太子：『金錢已盡，貧者尚多。』於是",
    "T03n0172_001:0424c23": "太子即使傍臣料撿私藏，復得金錢十千，",
    "T03n0172_001:0424c24": "施諸貧人猶不充足。",
    "T03n0172_001:0424c25": "「太子自念：『夫人之苦皆由貧窮求不得苦。今",
    "T03n0172_001:0425a01": "當自賣所愛之身，救彼人苦，令得安樂。』思惟",
    "T03n0172_001:0425a02": "是已，却珍寶衣，著凡故服，默出宮城，投適他",
    "T03n0172_001:0425a03": "國名裴提舍；自賣身與一婆羅門，得千金錢，",
    "T03n0172_001:0425a04": "以此金錢施諸貧人。「時，婆羅門使奴將車",
    "T03n0172_001:0425a05": "入山，斫樵於市賣之；經於多時，後復取薪，乃",
    "T03n0172_001:0425a06": "於山中得牛頭栴檀一段，重一百斤。「時，彼國",
    "T03n0172_001:0425a07": "王本有癩病，醫方呪術不能令差。王便怒曰：",
    "T03n0172_001:0425a08": "『用醫何為？夫人百病皆有對治之藥，而我此",
    "T03n0172_001:0425a09": "病何獨不蒙？』令收諸醫於市斬刑。時有一醫",
    "T03n0172_001:0425a10": "叩頭白王言：『今王此病對治之藥世間難有，",
    "T03n0172_001:0425a11": "雖有其名未曾見之。』王曰：『藥名何等？』答曰：",
    "T03n0172_001:0425a12": "『名牛頭栴檀。』王曰：『夫人罪福業行不同，自",
    "T03n0172_001:0425a13": "有福人脫有此藥。』即教宣令天下，誰有此",
    "T03n0172_001:0425a14": "藥，當分半國從其市之。「時，婆羅門喚奴語曰：",
    "T03n0172_001:0425a15": "『爾從來賣薪雖獲微直，不如今者富貴之利：",
    "T03n0172_001:0425a16": "國王有病，今以半國市牛頭栴檀。汝今可齎",
    "T03n0172_001:0425a17": "此栴檀，往奉大王必得如意，吾當與汝同",
    "T03n0172_001:0425a18": "此樂也。』時，奴即持牛頭栴檀奉上國王。",
    "T03n0172_001:0425a19": "王得之已，磨用塗身，癩病即愈。王大歡喜，",
    "T03n0172_001:0425a20": "舉國臣民各蒙慶賴，即召群臣大設施會，放",
    "T03n0172_001:0425a21": "赦囚徒，布施貧乏，上下和樂。王使大臣破半",
    "T03n0172_001:0425a22": "宮殿，及所領國民、金銀、珍寶、錢財、穀帛、奴婢、",
    "T03n0172_001:0425a23": "車乘、象馬、牛羊悉皆分半；莊嚴寶車百乘、馬",
    "T03n0172_001:0425a24": "騎千匹，作倡伎樂，香華、幢幡、百味飲食迎奴",
    "T03n0172_001:0425a25": "還國。王便請之共坐寶床，作倡伎樂，飲食",
    "T03n0172_001:0425a26": "娛樂。「王問奴曰：『見卿福德威相有殊於世，何",
    "T03n0172_001:0425a27": "緣處賤，願聞其志？』奴曰：『甚善！卿欲聞者，今當",
    "T03n0172_001:0425a28": "說之。如卿所疑，吾本非奴。卿頗曾聞乾陀",
    "T03n0172_001:0425a29": "摩提國王有太子名栴檀摩提好布施不？』答",
    "T03n0172_001:0425b01": "曰：『數聞，但未見耳。』曰：『吾便是也。』",
    "T03n0172_001:0425b02": "「其王聞已，倍更敬重，曰：『何緣致是？』太子曰：",
    "T03n0172_001:0425b03": "『吾好布施，盡國財物不足周用，窮者猶多，本",
    "T03n0172_001:0425b04": "願不遂，是以捨國自賣身耳。』王曰：『夫人宿",
    "T03n0172_001:0425b05": "行隨業受報，修善則樂，行惡受苦；非卿所",
    "T03n0172_001:0425b06": "為，非父母與，何乃虧國大望處險涉難。如",
    "T03n0172_001:0425b07": "此之事，天下少有，必有異見，願說其意。』太",
    "T03n0172_001:0425b08": "子答曰：『吾本發意誓度群生，行諸波羅蜜，志",
    "T03n0172_001:0425b09": "求菩提。』王曰：『善哉！甚大隨喜。』太子語王：『今",
    "T03n0172_001:0425b10": "以國還卿，唯求一願，儻不見違。』答曰：『所願",
    "T03n0172_001:0425b11": "何等？』太子曰：『欲得中藏錢財之物，以周給",
    "T03n0172_001:0425b12": "天下貧窮、孤老、尫羸、百病，肆意布施滿五十",
    "T03n0172_001:0425b13": "日，其中功德與卿共之。』王曰：『甚善！錢財之",
    "T03n0172_001:0425b14": "物隨卿施用，所賞半國是卿功分，吾不敢",
    "T03n0172_001:0425b15": "受。』太子曰：『善！卿以財施我，我以國奉卿。我",
    "T03n0172_001:0425b16": "好布施，卿之樂國，人物殊姓，志欲不同。』王",
    "T03n0172_001:0425b17": "曰：『此行弘深，非吾所及。卿得道時，願見濟",
    "T03n0172_001:0425b18": "度。』",
    "T03n0172_001:0425b19": "「太子即遣使宣告諸國，若有貧窮、孤老、尫羸",
    "T03n0172_001:0425b20": "之者悉令來會。爾時，太子使人開諸庫藏，運輦",
    "T03n0172_001:0425b21": "財物於平坦地，布施貧人滿五十日，貧者得富",
    "T03n0172_001:0425b22": "莫不歡喜。「爾時，太子委國去後，群臣驚怖啼",
    "T03n0172_001:0425b23": "哭，白王：『昨夜忽亡太子，不知所在。』王聞是語，",
    "T03n0172_001:0425b24": "從床而落，迷不識人。夫人宮中后妃、婇女及",
    "T03n0172_001:0425b25": "臣佐、吏民，莫不驚怪，悲感懊惱，舉聲號叫，",
    "T03n0172_001:0425b26": "奔出四向追覓太子。時，王夫人懼失太子，忽",
    "T03n0172_001:0425b27": "忽如狂，即與妃后褰裳被髮奔走出城，東",
    "T03n0172_001:0425b28": "西馳逐尋覓太子。王恐夫人念子懊惱或能",
    "T03n0172_001:0425b29": "致命，即與群臣嚴駕出城，追覓夫人并太子",
    "T03n0172_001:0425c01": "消息。去國十里於空澤草中，乃見夫人從數",
    "T03n0172_001:0425c02": "宮女搥胸啼哭，頭亂目腫，披百草叢，求",
    "T03n0172_001:0425c03": "覓太子。其王見已，更增悲結；前捉夫人手，",
    "T03n0172_001:0425c04": "涕淚交流，諫夫人曰：『吾子福德，慈孝布施，與",
    "T03n0172_001:0425c05": "物無怨，盡以財物布施天下猶不周足，常懷",
    "T03n0172_001:0425c06": "悔恨無物施用。子今密去，必投他國求財布",
    "T03n0172_001:0425c07": "施，或自賣身賙給貧乏。且共還宮，勿大憂",
    "T03n0172_001:0425c08": "愁。吾今當遣使，到諸國中訪問消息，必得子",
    "T03n0172_001:0425c09": "還。』夫人罵曰：『由王慳貪、護惜錢財，不愛念",
    "T03n0172_001:0425c10": "子。今寧可以錢財為子身不？』王曰：『吾失在先，",
    "T03n0172_001:0425c11": "今悔何及？且共還宮，保不失子。今當躬身",
    "T03n0172_001:0425c12": "四出求索，要得子還。』夫人垂淚曰：『今失我子，",
    "T03n0172_001:0425c13": "用生何為？寧死於此，不空還也。我觀子身不",
    "T03n0172_001:0425c14": "知飢渴，雖遭病苦不以為患，今還守空何",
    "T03n0172_001:0425c15": "所恃怙？』",
    "T03n0172_001:0425c16": "「於是太子后妃被髮亂頭，號天叩地，四望",
    "T03n0172_001:0425c17": "顧視不見太子；號天叩頭，飲淚而言：『天地日",
    "T03n0172_001:0425c18": "月、父母靈神！若我有罪，今悉懺悔，願與我大",
    "T03n0172_001:0425c19": "夫早得相見。』於是國王強牽夫人及太子后",
    "T03n0172_001:0425c20": "妃，載車還宮。「太子爾時遙在他國，兩目手足",
    "T03n0172_001:0425c21": "三反𥌎動，心中愁怖似有忘失，即辭彼王還",
    "T03n0172_001:0425c22": "歸本國。王令傍臣莊嚴寶車百乘、馬騎千匹、",
    "T03n0172_001:0425c23": "金錢十千、銀錢十萬。王有五百大臣人，以金",
    "T03n0172_001:0425c24": "錢十千、銀錢十萬，以贈送太子。王與群臣",
    "T03n0172_001:0425c25": "十千萬人送太子到國界頭，施設大會歡喜",
    "T03n0172_001:0426a01": "相謝，於是別去。太子惟曰：『從小已來，足不",
    "T03n0172_001:0426a02": "妄動，目不妄𥌎。吾前出國不辭父母，必是",
    "T03n0172_001:0426a03": "父母及國臣民恐失我故憂愁苦惱。今當",
    "T03n0172_001:0426a04": "速去，令知消息。』又復惟曰：『道途曠遠，不可卒",
    "T03n0172_001:0426a05": "到。恐我父母，哀念情重或喪身命，當作何",
    "T03n0172_001:0426a06": "方令消息速達？』時，有烏鳥善能人語，白太",
    "T03n0172_001:0426a07": "子言：『仁德至重，恩潤普及，何憂不辦？欲",
    "T03n0172_001:0426a08": "何所為，吾當助之。』太子答曰：『欲託一事，願見",
    "T03n0172_001:0426a09": "不違。』烏曰：『奉命！』太子曰：『煩卿送書與我父",
    "T03n0172_001:0426a10": "王。』烏曰：『宜急，今正是時。』太子作書以授",
    "T03n0172_001:0426a11": "與烏，烏口銜書飛到本國，以書置王前。王",
    "T03n0172_001:0426a12": "披書讀，知太子消息，甚大歡喜，即起入宮。語",
    "T03n0172_001:0426a13": "夫人曰：『如我語卿，知不失子，不過數日必",
    "T03n0172_001:0426a14": "得見子。』夫人聞已如死還穌，拍手稱善曰：『令",
    "T03n0172_001:0426a15": "一切天下安隱快樂，所願皆得，壽命無量！』「爾",
    "T03n0172_001:0426a16": "時，國中群臣、豪族、男女、大小，聞太子還，皆稱",
    "T03n0172_001:0426a17": "萬歲。王即與群臣數千萬人，嚴駕導從出迎",
    "T03n0172_001:0426a18": "太子。道路相逢，太子見父，即下寶車，前接",
    "T03n0172_001:0426a19": "足禮，啟父王曰：『子道不孝，枉屈尊神，驚動",
    "T03n0172_001:0426a20": "國界，幸蒙原恕！』王曰：『甚善！』父子相見，悲喜交",
    "T03n0172_001:0426a21": "集，迴駕還宮，舉國民庶莫不歡喜。遠方諸國",
    "T03n0172_001:0426a22": "貧窮乞人，聞太子還，多得錢財，皆從遠來詣",
    "T03n0172_001:0426a23": "太子乞。太子使人擔輦錢物，於大路頭平",
    "T03n0172_001:0426a24": "坦空地施諸貧人，一年之中日日不絕，四",
    "T03n0172_001:0426a25": "方來者皆得如意。",
    "T03n0172_001:0426a26": "「爾時，父王與諸大臣語太子曰：『從今已往，國",
    "T03n0172_001:0426a27": "藏珍寶隨所須用，莫自疑難。』夫施之德，遠近",
    "T03n0172_001:0426a28": "所重，冤敵惡人聞太子功德者，自然修善。",
    "T03n0172_001:0426a29": "「爾時，有五通神仙道士名曰勇猛，與五百弟",
    "T03n0172_001:0426b01": "子，在此山上大巖窟中修禪行道，志求菩提，",
    "T03n0172_001:0426b02": "欲度眾苦，教化天下皆令修善。爾時，太子栴",
    "T03n0172_001:0426b03": "檀摩提齎持種種百味飲食，上山供養諸仙",
    "T03n0172_001:0426b04": "道人。",
    "T03n0172_001:0426b05": "「於時，仙師呪願太子因為說法。太子心喜，志",
    "T03n0172_001:0426b06": "樂無為，不欲還國，顧惟宮室生地獄想，妻",
    "T03n0172_001:0426b07": "子，眷屬生杻械想，觀五欲樂為地獄想。思惟",
    "T03n0172_001:0426b08": "是已，即解瓔珞、嚴身上服，及車馬人從悉付",
    "T03n0172_001:0426b09": "傍臣，遣令還國。",
    "T03n0172_001:0426b10": "於是太子披鹿皮衣留住山中，從師學道，",
    "T03n0172_001:0426b11": "攢尋道術。",
    "T03n0172_001:0426b12": "「時，太子傍臣還國白王：『太子上山供養仙人，",
    "T03n0172_001:0426b13": "留彼學道，不肯還宮；經書呪術悉令通達，自",
    "T03n0172_001:0426b14": "要不還。』王曰：『一何苦哉？世人得子以致歡",
    "T03n0172_001:0426b15": "樂，憑賴老時益國除患。吾得此子常懷憂",
    "T03n0172_001:0426b16": "苦，不欲富貴，不親眷屬。此之惱子，何道之有？』",
    "T03n0172_001:0426b17": "即召群臣共論此事，諸臣曰：『太子好道，不",
    "T03n0172_001:0426b18": "貪世榮，志樂無為。既不還國，非可如何？王",
    "T03n0172_001:0426b19": "宜遣使審定其意，必不還者當量其宜。』王即",
    "T03n0172_001:0426b20": "遣使往問太子：『吾今待子如渴思飲，停留",
    "T03n0172_001:0426b21": "山中不還何意？今夫人、后妃揮淚望途，悲",
    "T03n0172_001:0426b22": "號懊惱不自任處。夫子道安親，不宜苦逆。隨",
    "T03n0172_001:0426b23": "使必還！』使者受命，旨曰如是。太子答曰：『萬",
    "T03n0172_001:0426b24": "物無常，形不久存，室家歡娛，離別則苦，姓",
    "T03n0172_001:0426b25": "命由天，不得自在。無常對至，雖有父子不",
    "T03n0172_001:0426b26": "能相救。今求無為，欲度眾苦，得道之日先",
    "T03n0172_001:0426b27": "度父母。今此處不遠，亦當時往奉覲。目下",
    "T03n0172_001:0426b28": "此志已定，王宜更計續立國嗣。』還信白王，",
    "T03n0172_001:0426b29": "具說上事。王即召集群臣，更立太子。「時，王",
    "T03n0172_001:0426c01": "夫人與太子后妃，婇女營從，齎持太子衣服",
    "T03n0172_001:0426c02": "嚴身之具，及種種甘果、飲食、香華、伎樂，導",
    "T03n0172_001:0426c03": "從前後，上山到太子處，飯諸仙眾。因迎太",
    "T03n0172_001:0426c04": "子，夫人曰：『夫種穀防飢，掘井待渴，立郭防",
    "T03n0172_001:0426c05": "賊，養子侍老。汝今不還國者，吾命不全。』太",
    "T03n0172_001:0426c06": "子長跪白夫人曰：『捨家處山，改形易服，如唾",
    "T03n0172_001:0426c07": "出口，不中食用。閑居道士於國無施。理分已",
    "T03n0172_001:0426c08": "定，非可改移，寧碎身於此，終不還也。願母時",
    "T03n0172_001:0426c09": "還，尋爾修覲。』",
    "T03n0172_001:0426c10": "「於是夫人及太子后妃，見太子至意堅固無",
    "T03n0172_001:0426c11": "有還意，悲哭懊惱，隨路而歸。於時，國王唯望",
    "T03n0172_001:0426c12": "夫人得太子還，與諸群臣出城迎待，唯見",
    "T03n0172_001:0426c13": "夫人與太子后妃被髮亂頭，搥胸號叫隨路",
    "T03n0172_001:0426c14": "空歸。王益不樂，群臣萬眾莫不啼淚，迴駕",
    "T03n0172_001:0426c15": "還宮。於是國王諫謝夫人及太子妻：『吾子好",
    "T03n0172_001:0426c16": "道，世間難有；慈育普濟，莫不蒙恩。此國之寶，",
    "T03n0172_001:0426c17": "非凡器也。今樂居山，以修其志，但令安隱，",
    "T03n0172_001:0426c18": "時復相見。今且與子相去不遠，餉致飲食，消",
    "T03n0172_001:0426c19": "息往來，可以自慰。』",
    "T03n0172_001:0426c20": "「於是夫人得王諫已，憂情小歇。時時遣人",
    "T03n0172_001:0426c21": "齎持飲食，及諸甘果，種種美饍，往到山中",
    "T03n0172_001:0426c22": "供養太子。如是多年，太子亦時時下來問",
    "T03n0172_001:0426c23": "訊父母，仍復還山修道。「其山下有絕崖深",
    "T03n0172_001:0426c24": "谷，底有一虎母新產七子。時，天降大雪，",
    "T03n0172_001:0426c25": "虎母抱子已經多日不得求食，懼子凍死守",
    "T03n0172_001:0426c26": "餓護子。雪落不息，母子飢困，喪命不久。虎",
    "T03n0172_001:0426c27": "母既為飢火所逼，還欲噉子。時，山上諸仙",
    "T03n0172_001:0426c28": "道士見是事已，更相勸曰：『誰能捨身救濟",
    "T03n0172_001:0426c29": "眾生，今正是時。』太子聞已唱曰：『善哉！吾願",
    "T03n0172_001:0427a01": "果矣！』往到崖頭，下向望視，見虎母抱子為雪",
    "T03n0172_001:0427a02": "所覆，生大悲心，立住山頭寂然入定，即得",
    "T03n0172_001:0427a03": "清淨無生法忍；觀見過去無數劫事，未來亦",
    "T03n0172_001:0427a04": "爾。即還白師及五百同學：『吾今捨身，願各隨",
    "T03n0172_001:0427a05": "喜。』師曰：『學道日淺，知見未廣，何忽自夭捨",
    "T03n0172_001:0427a06": "所愛身？』太子答曰：『吾昔有願，應捨千身。前",
    "T03n0172_001:0427a07": "已曾捨九百九十九身，今日所捨足滿千",
    "T03n0172_001:0427a08": "身。是故捨耳，願師隨喜。』師曰：『卿志願高妙，",
    "T03n0172_001:0427a09": "無能及者。必先得道，勿復見遺。』太子辭師而",
    "T03n0172_001:0427a10": "去。",
    "T03n0172_001:0427a11": "「於是大師與五百神仙道士涕淚滿目，送",
    "T03n0172_001:0427a12": "太子到山崖頭。時，有富蘭長者將從男女五",
    "T03n0172_001:0427a13": "百人，齎持食飲上山供養；見太子捨身，悲",
    "T03n0172_001:0427a14": "感啼哭，亦隨太子至山崖頭。",
    "T03n0172_001:0427a15": "「於是太子在眾人前發大誓願：『我今捨身救",
    "T03n0172_001:0427a16": "眾生命，所有功德速成菩提，得金剛身，常樂",
    "T03n0172_001:0427a17": "我淨無為法身，未度者令度，未解者令解，",
    "T03n0172_001:0427a18": "未安者令安。我今此身無常，苦惱眾毒所集。",
    "T03n0172_001:0427a19": "此身不淨，九孔盈流，四大毒蛇之所蜇螫，",
    "T03n0172_001:0427a20": "五拔刀賊追遂傷害。如此身者為無反",
    "T03n0172_001:0427a21": "復，甘饍美味及五欲樂供養此身，命終之後",
    "T03n0172_001:0427a22": "無善報恩，反墮地獄受無量苦。夫人身者，",
    "T03n0172_001:0427a23": "唯應令苦，不得與樂。』",
    "T03n0172_001:0427a24": "「太子種種呵責其身諸過咎已，又發誓言：",
    "T03n0172_001:0427a25": "『今我以肉血救彼餓虎。餘舍利骨，我父母",
    "T03n0172_001:0427a26": "後時必為起塔，令一切眾生身諸病苦，宿罪",
    "T03n0172_001:0427a27": "因緣，湯藥針灸不得差者，來我塔處至心",
    "T03n0172_001:0427a28": "供養，隨病輕重不過百日必得除愈。若實不",
    "T03n0172_001:0427a29": "虛者，諸天降雨香華。』諸天應聲雨曼陀羅",
    "T03n0172_001:0427b01": "華，地皆振動。",
    "T03n0172_001:0427b02": "「太子即解鹿皮之衣以纏頭目，合手投身虎",
    "T03n0172_001:0427b03": "前。於是虎母得食菩薩肉，母子俱活。時，崖",
    "T03n0172_001:0427b04": "頭諸人下向望視，見太子為虎所噉，骨肉狼",
    "T03n0172_001:0427b05": "藉，悲號大叫聲動山中；或有搥胸自撲宛",
    "T03n0172_001:0427b06": "轉臥地，或有禪思，或有叩頭懺悔太子。「爾時，",
    "T03n0172_001:0427b07": "首陀會諸天及天帝釋、四天王等日月諸天",
    "T03n0172_001:0427b08": "數千萬眾，皆發無上菩提之心，作倡伎樂，燒",
    "T03n0172_001:0427b09": "香散華，曼陀羅華供養太子，而唱是言：『善哉！",
    "T03n0172_001:0427b10": "摩訶薩埵！從是不久當坐道場。』如是三唱已，",
    "T03n0172_001:0427b11": "各還天宮。五百仙人皆發無上正真道意，神",
    "T03n0172_001:0427b12": "仙大師得無生忍。",
    "T03n0172_001:0427b13": "「王及夫人明日遣使，齎持飲食，上山餉太子。",
    "T03n0172_001:0427b14": "到常住石室，唯見臥具、鹿皮衣、傘蓋、鉢盂、錫",
    "T03n0172_001:0427b15": "杖、水瓶、澡罐悉在室中，不見太子。周遍問",
    "T03n0172_001:0427b16": "人，無有應者，唯見仙人十十五五相向啼泣。",
    "T03n0172_001:0427b17": "到大師所，唯見仙師以手拄頰，涕淚滿目",
    "T03n0172_001:0427b18": "呻吟而坐。周匝推問，無有應對。使者怖",
    "T03n0172_001:0427b19": "懼，即以飲食施諸仙士，走還白夫人具說上",
    "T03n0172_001:0427b20": "事。夫人曰：『不見我子，見諸仙不？』答曰：『但見",
    "T03n0172_001:0427b21": "仙士十十五五相向泣涕。』夫人曰：『禍哉！吾",
    "T03n0172_001:0427b22": "子死矣！』搥胸大叫，奔走詣王。王聞是已，從",
    "T03n0172_001:0427b23": "床而落，迷不知人。群臣萬眾來集王側，叩頭",
    "T03n0172_001:0427b24": "諫曰：『太子在山未審虛實，何為哀慟？願王",
    "T03n0172_001:0427b25": "小息！』",
    "T03n0172_001:0427b26": "「於是王及夫人、后妃、婇女、臣佐、吏民，褰裳徒",
    "T03n0172_001:0427b27": "跣，奔走上山。",
    "T03n0172_001:0427b28": "「爾時，長者富蘭亦逆來告王曰：『太子昨日投",
    "T03n0172_001:0427b29": "身巖下，以肉飴虎，今唯餘骨狼藉在地。』",
    "T03n0172_001:0427c01": "於是長者即引導王到太子屍處。王及夫",
    "T03n0172_001:0427c02": "人、后妃、婇女、群臣、吏民，舉聲悲哭，振動山谷。",
    "T03n0172_001:0427c03": "王與夫人伏太子屍上，心肝斷絕，悶不識人。",
    "T03n0172_001:0427c04": "妃前扶頭理太子髮，心肝摧碎，啼哭聲󰦐，",
    "T03n0172_001:0427c05": "曰：『一何薄命，生亡我尊。今日永絕，不復得見。",
    "T03n0172_001:0427c06": "寧使我身碎如塵粉，不令我天奄忽如今。",
    "T03n0172_001:0427c07": "太子已死，我用活為？』「時，群臣白王：『太子布施",
    "T03n0172_001:0427c08": "誓度群生，無常殺鬼所侵奪也。及未臭爛，",
    "T03n0172_001:0427c09": "宜設供養。』即收骸骨，出山谷口，於平坦地",
    "T03n0172_001:0427c10": "積栴檀香薪及種種香木，諸香，蘇油，繒蓋，",
    "T03n0172_001:0427c11": "幢幡以用闍維太子；收取舍利以寶器盛之，",
    "T03n0172_001:0427c12": "即於其中起七寶塔，種種寶物而莊挍之。其",
    "T03n0172_001:0427c13": "塔四面縱廣十里，列種種華果，流泉，浴池端",
    "T03n0172_001:0427c14": "嚴淨潔。王常令四部伎人，晝夜供養，娛樂此",
    "T03n0172_001:0427c15": "塔。」",
    "T03n0172_001:0427c16": "佛告阿難：「時太子者，我身是；時父王者，即",
    "T03n0172_001:0427c17": "今我父閱頭檀是；時夫人者，母摩耶是；爾",
    "T03n0172_001:0427c18": "時后妃者，今瞿夷是；時大臣闍耶者，阿難",
    "T03n0172_001:0427c19": "是；爾時山上神仙大師者，彌勒是也；裴提舍",
    "T03n0172_001:0427c20": "王者，難陀是也；時婆羅門者，羅雲是也。彌",
    "T03n0172_001:0427c21": "勒菩薩從昔已來常是我師，以吾布施不惜",
    "T03n0172_001:0427c22": "身命救眾生故，超越師前懸挍九劫，今致",
    "T03n0172_001:0427c23": "得佛濟度無極。」",
    "T03n0172_001:0427c24": "佛說是時，天龍及人八萬四千皆發無上平",
    "T03n0172_001:0427c25": "等道意，八千比丘漏盡結解得應真道。王與",
    "T03n0172_001:0428a01": "群臣、天、龍、鬼神，聞佛所說，皆大歡喜，禮佛",
    "T03n0172_001:0428a02": "而去。",
    "T03n0172_001:0428a03": "丹鄉本續有爾時，國王聞佛說已，即於是處起",
    "T03n0172_001:0428a04": "立大塔，名為「菩薩投身餓虎塔」，今現在。塔",
    "T03n0172_001:0428a05": "東面山下有僧房、講堂、精舍，常有五千眾",
    "T03n0172_001:0428a06": "僧，四事供養法盛。爾時，見諸國中有人癩",
    "T03n0172_001:0428a07": "病，及顛狂，聾盲，手脚躃跛，及種種疾病，悉",
    "T03n0172_001:0428a08": "來就此塔，燒香、然燈，香埿塗地，修治掃灑，",
    "T03n0172_001:0428a09": "并叩頭懺悔，百病皆愈。前來差者便去，後",
    "T03n0172_001:0428a10": "來輙爾；常有百餘人，不問貴賤皆爾，終",
    "T03n0172_001:0428a11": "無絕時。",
    "T03n0172_001:0428a12": "佛說菩薩投身飴餓虎起塔因緣經"
}