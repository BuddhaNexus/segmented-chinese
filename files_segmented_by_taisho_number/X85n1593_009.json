{
    "X85n1593_009:0516c04": "禪宗正脉卷第九",
    "X85n1593_009:0516c06": "南嶽臨濟宗",
    "X85n1593_009:0516c07": "黃龍慧南禪師【頌】依泐潭澄禪師。分座接物。名振諸",
    "X85n1593_009:0516c08": "方。偶同雲峯悅禪師遊西山。夜話雲門法道。峯曰。澄",
    "X85n1593_009:0516c09": "公雖是雲門之後。法道異矣。師詰其所以異。峯曰。雲",
    "X85n1593_009:0516c10": "門九轉丹砂。點鐵成金。澄公藥汞銀。徒可翫。入煅則",
    "X85n1593_009:0516c11": "流去。師怒以枕投之。明日峯謝過。又曰。雲門氣宇如",
    "X85n1593_009:0516c12": "王。甘死語下乎。澄公有法授人。死語也。死語其能活",
    "X85n1593_009:0516c13": "人乎。即背去。師挽之曰。若如是則誰可汝意。峯曰。石",
    "X85n1593_009:0516c14": "霜圓。手段出諸方。子宜見之。不可後也。師默記之曰。",
    "X85n1593_009:0516c15": "悅師翠巖。使我見石霜。於悅何有哉。即造石霜。中途",
    "X85n1593_009:0516c16": "聞石霜不事事。忽叢林。遂登衡嶽。乃謁福嚴賢。賢命",
    "X85n1593_009:0516c17": "掌書記。俄賢卒。郡守以慈明補之。既至。目其貶剝諸",
    "X85n1593_009:0516c18": "方。件件數為邪解。師為之氣索。遂造其室。明曰。書記",
    "X85n1593_009:0516c19": "領徒遊方。借使有疑。可坐而商略。師哀懇愈切。明曰。",
    "X85n1593_009:0516c20": "公學雲門禪。必善其旨。如云放洞山三頓棒。是有喫",
    "X85n1593_009:0516c21": "棒分。無喫棒分。師曰。有喫棒分。明色莊曰。從朝至暮。",
    "X85n1593_009:0516c22": "鵲噪鴉鳴。皆應喫棒。明即端坐。受師炷香作禮。明復",
    "X85n1593_009:0516c23": "問。趙州道。臺山婆子我為汝勘破了也。且那裏是他",
    "X85n1593_009:0516c24": "勘破婆子處。師汗下不能加答。次日又詣。明詬罵不",
    "X85n1593_009:0517a01": "已。師曰。罵豈慈悲法施耶。明曰。你作罵會那。師於言",
    "X85n1593_009:0517a02": "下大悟。作頌曰。傑出叢林是趙州。老婆勘破沒來由。",
    "X85n1593_009:0517a03": "而今四海清如鏡。行人莫與路為讎。呈慈明。明頷之。",
    "X85n1593_009:0517a04": "○後開法同安。初受請日。泐潭遣僧來審。師提唱之",
    "X85n1593_009:0517a05": "語有曰。智海無性。因覺妄而成凡。覺妄元虗。即凡心",
    "X85n1593_009:0517a06": "而見佛。便爾休去。將謂同安無折合。隨汝顛倒所欲。",
    "X85n1593_009:0517a07": "南斗七。北斗八。僧歸。舉似澄。澄不懌。自是泐潭舊好",
    "X85n1593_009:0517a08": "絕矣。○僧問。儂家自有同風事。如何是同風事。師良",
    "X85n1593_009:0517a09": "久。僧曰。恁麼則起動和尚去也。師曰。靈利人難得。僧",
    "X85n1593_009:0517a10": "禮拜。○示眾曰。江南之地。春寒秋熱。近日已來。滴水",
    "X85n1593_009:0517a11": "滴凍。僧問。滴水滴凍時如何。師曰。未是衲僧分上事。",
    "X85n1593_009:0517a12": "曰如何是衲僧分上事。師曰。滴水滴凍。○上堂。說妙",
    "X85n1593_009:0517a13": "談玄。乃太平之姦賊。行棒行喝。為亂世之英雄。英雄",
    "X85n1593_009:0517a14": "姦賊。棒喝玄妙。皆為長物。黃檗門下。總用不著。且道",
    "X85n1593_009:0517a15": "黃檗門下。尋常用箇什麼。喝一喝。○上堂。撞鐘鐘鳴。",
    "X85n1593_009:0517a16": "擊皷皷響。大眾殷勤問訊。同安端然合掌。這箇是世",
    "X85n1593_009:0517a17": "法。那箇是佛法。咄。○上堂。有一人朝看華嚴。暮觀般",
    "X85n1593_009:0517a18": "若。晝夜精勤。無有暫暇。有一人不參禪。不論義。把箇",
    "X85n1593_009:0517a19": "破席日裏睡。於是二人同到黃龍。一人有為。一人無",
    "X85n1593_009:0517a20": "為。安下那一箇即是。良久曰。功德天。黑暗女。有智主",
    "X85n1593_009:0517a21": "人。二俱不受。○上堂。道遠乎哉。觸事而真。聖遠乎哉。",
    "X85n1593_009:0517a22": "體之即神。乃拈拄杖曰。道之與聖。總在歸宗拄杖頭",
    "X85n1593_009:0517a23": "上。汝等諸人。何不識取。若也識得。十方剎土。不行而",
    "X85n1593_009:0517a24": "至。百千三昧。無作而成。若也未識。有寒暑兮促君壽。",
    "X85n1593_009:0517b01": "有鬼神兮妬君福。○上堂。舉大珠和尚道。身口意清",
    "X85n1593_009:0517b02": "淨。是名佛出世。身口意不淨。是名佛滅度。也好箇消",
    "X85n1593_009:0517b03": "息。古人一期方便。與你諸人討箇入路。既得箇入路。",
    "X85n1593_009:0517b04": "又須得箇出路。登山須到頂。入海須到底。登山不到",
    "X85n1593_009:0517b05": "頂。不知宇宙之寬廣。入海不到底。不知滄溟之淺深。",
    "X85n1593_009:0517b06": "既知寬廣。又知淺深。一踏踏飜四大海。一摑摑倒須",
    "X85n1593_009:0517b07": "彌山。撒手到家人不識。鵲噪鴉鳴柏樹間。○上堂。千",
    "X85n1593_009:0517b08": "般說。萬般喻。祇要教君早回去。去何處。良久云。夜來",
    "X85n1593_009:0517b09": "風起滿庭香。吹落桃花三五樹。【頌】師室中常問僧曰。",
    "X85n1593_009:0517b10": "人人盡有生緣。上座生緣在何處。正當問答交鋒。却",
    "X85n1593_009:0517b11": "復伸手曰。我手何似佛手。又問諸方參請宗師所得。",
    "X85n1593_009:0517b12": "却復垂脚曰。我脚何似驢脚。三十餘年。示此三問。學",
    "X85n1593_009:0517b13": "者莫有契其旨。脫有酬者。師未甞可否。叢林目之為",
    "X85n1593_009:0517b14": "黃龍三關。",
    "X85n1593_009:0517b15": "黃龍晦堂心禪師參雲峯悅禪師。三年無所得。辭去。",
    "X85n1593_009:0517b16": "悅曰。必往依黃檗南禪師。師至黃檗。四年不大發明。",
    "X85n1593_009:0517b17": "又辭再上雲峯。會悅謝世。就止石霜。因閱傳燈。至僧",
    "X85n1593_009:0517b18": "問多福。如何是多福一叢竹。福曰。一莖兩莖斜。曰不",
    "X85n1593_009:0517b19": "會。福曰。三莖四莖曲。師於此開悟。徹見二師用處。徑",
    "X85n1593_009:0517b20": "回黃檗。方展坐具。檗曰。子已入吾室矣。師踴躍曰。大",
    "X85n1593_009:0517b21": "事本來如是。和尚何得教人看話。百計搜尋。檗曰。若",
    "X85n1593_009:0517b22": "不教你如此究尋。到無心處。自見自肯。即吾埋沒汝",
    "X85n1593_009:0517b23": "也。○上堂。愚人除境不忘心。智者忘心不除境。不知",
    "X85n1593_009:0517b24": "心境本如如。觸目遇緣無障礙。遂舉拂子曰。看。拂子",
    "X85n1593_009:0517c01": "走過西天。却來新羅國裏。知我者。謂我拖泥帶水。不",
    "X85n1593_009:0517c02": "知我者。贏得一場怪誕。○上堂。大凡窮生死根源。直",
    "X85n1593_009:0517c03": "須明取自家一片田地。教伊去處分明。然後臨機應",
    "X85n1593_009:0517c04": "用。不失其宜。祇如鋒鋩未兆已前。都無是箇非箇。瞥",
    "X85n1593_009:0517c05": "爾爆動。便有五行金土。相生相剋。胡來漢現。四姓雜",
    "X85n1593_009:0517c06": "居。各任方隅。是非鋒起。致使玄黃不辨。水乳不分。疾",
    "X85n1593_009:0517c07": "在膏肓。難為救療。若不當陽曉示。窮子無以知歸。欲",
    "X85n1593_009:0517c08": "得大用現前。便乃頓忘諸見。諸見既盡。昏霧不生。大",
    "X85n1593_009:0517c09": "智洞然。更非他物。珍重。○上堂。若也單明自己。不悟",
    "X85n1593_009:0517c10": "目前。此人有眼無足。若悟目前。不明自己。此人有足",
    "X85n1593_009:0517c11": "無眼。據此二人。十二時中。常有一物蘊在胷中。物既",
    "X85n1593_009:0517c12": "在胸。不安之相。常在目前。既在目前。觸途成滯。作麼",
    "X85n1593_009:0517c13": "生得平穩去。祖不言乎。執之失度。必入邪路。放之自",
    "X85n1593_009:0517c14": "然。體無去住。【頌】師室中常舉拳問僧曰。喚作拳頭則",
    "X85n1593_009:0517c15": "觸。不喚作拳頭則背。喚作甚麼。○上堂。夫玄道者。不",
    "X85n1593_009:0517c16": "可以設功得。聖智者。不可以有心知。真諦者。不可以",
    "X85n1593_009:0517c17": "存我會。至功者。不可以營事為。古人一期應病與藥",
    "X85n1593_009:0517c18": "則不可。若是丈夫漢。出則經濟天下。不出則卷而懷",
    "X85n1593_009:0517c19": "之。爾若一向聲和響順。我則排斥諸方。爾若示現酒",
    "X85n1593_009:0517c20": "肆婬坊。我則孤峯獨宿。且道甚處是黃龍為人眼。",
    "X85n1593_009:0517c21": "東林常總照覺禪師久依黃龍。密授大法決旨。出住",
    "X85n1593_009:0517c22": "泐潭。次遷東林。皆符讖記。上堂。乾坤大地。常演圓音。",
    "X85n1593_009:0517c23": "日月星辰。每談實相。飜憶先黃龍道。秋雨淋漓。連宵",
    "X85n1593_009:0517c24": "徹曙。點點無私。不落別處。復云。滴穿汝眼睛。浸爛汝",
    "X85n1593_009:0518a01": "鼻孔。東林則不然。終歸大海作波濤。擊禪牀下座。",
    "X85n1593_009:0518a02": "寶峯克文真淨禪師坐夏大溈。聞僧舉僧問雲門。佛",
    "X85n1593_009:0518a03": "法如水中月是否。門曰。清波無透路。師乃領解。往見",
    "X85n1593_009:0518a04": "黃龍。不契。却曰。我有好處。這老漢不識我。遂往香城",
    "X85n1593_009:0518a05": "見順和尚。順問甚處來。師曰。黃龍來。曰黃龍近日有",
    "X85n1593_009:0518a06": "何言句。師曰。黃龍近日州府委請黃檗長老。龍垂語",
    "X85n1593_009:0518a07": "曰。鐘樓上念讚。牀脚下種菜。有人下得語契。便往住",
    "X85n1593_009:0518a08": "持。勝上座云。猛虎當路坐。龍遂令去住黃檗。順不覺",
    "X85n1593_009:0518a09": "云。勝首座祇下得一轉語。便得黃檗住。佛法未夢見",
    "X85n1593_009:0518a10": "在。師於言下大悟。方知黃龍用處。遂回見黃龍。龍問",
    "X85n1593_009:0518a11": "甚處來。師曰。特來禮拜和尚。龍曰。恰值老僧不在。師",
    "X85n1593_009:0518a12": "曰。向甚麼處去。龍曰。天台普請。南嶽遊山。師曰。恁麼",
    "X85n1593_009:0518a13": "則學人得自在去也。龍曰。脚下鞋甚處得來。師曰。廬",
    "X85n1593_009:0518a14": "山七百五十文唱來。龍曰。何曾得自在。師指鞋曰。何",
    "X85n1593_009:0518a15": "甞不自在。龍駭之。○僧問。如何是佛。師呵呵大咲。僧",
    "X85n1593_009:0518a16": "曰。何哂之有。師曰。笑你隨語生解。曰偶然失利。師喝",
    "X85n1593_009:0518a17": "曰。不得禮拜。僧便歸眾。師復笑曰。隨語生解。○問。江",
    "X85n1593_009:0518a18": "西佛手驢脚接人。和尚如何接人。師曰。鮎魚上竹竿。",
    "X85n1593_009:0518a19": "曰全因今日。師曰。烏龜入水。○上堂。佛法兩字。直是",
    "X85n1593_009:0518a20": "難得人。有底不信自己佛事。唯憑少許古人影響。相",
    "X85n1593_009:0518a21": "似般若。所知境界。定相法門。動則背覺合塵。黏將去。",
    "X85n1593_009:0518a22": "脫不得。或學者來。如印印泥。遞相印授。不唯自誤。亦",
    "X85n1593_009:0518a23": "乃誤他。洞山門下。無佛法與人。祇有一口劒。凡是來",
    "X85n1593_009:0518a24": "者。一一斬斷。使伊性命不存。見聞俱泯。却向父母未",
    "X85n1593_009:0518b01": "生前。與伊相見。見伊纔向前。便為斬斷。然則剛刀雖",
    "X85n1593_009:0518b02": "利。不斬無罪之人。莫有無罪底麼。也好與三十拄杖。",
    "X85n1593_009:0518b03": "雲居元祐禪師上堂。月色和雲白。松聲帶露寒。好箇",
    "X85n1593_009:0518b04": "真消息。憑君子細看。黃龍先師。和身放倒。還有人扶",
    "X85n1593_009:0518b05": "得起麼。祖禰不了。殃及子孫。擊禪牀下座。○上堂。一",
    "X85n1593_009:0518b06": "切聲是佛聲。以拂子擊禪牀曰。梵音深遠。令人樂聞。",
    "X85n1593_009:0518b07": "又曰。一切色是佛色。乃拈起拂子曰。今佛放光明。助",
    "X85n1593_009:0518b08": "發實相義。已到之者。頂戴奉行。未到之者。應如是知。",
    "X85n1593_009:0518b09": "應如是信。擊禪牀下座。今諸方三塔。師始創也。",
    "X85n1593_009:0518b10": "黃檗惟勝禪師居講聚時。偶以扇勒窻櫺有聲。忽憶",
    "X85n1593_009:0518b11": "教中道。十方俱擊皷。十處一時聞。因大悟。白本講。講",
    "X85n1593_009:0518b12": "令參問。師徑往黃龍。後因瑞州太守委龍遴選黃檗",
    "X85n1593_009:0518b13": "主人。龍集眾垂語曰。鐘樓上念讚。牀脚下種菜。若人",
    "X85n1593_009:0518b14": "道得。乃往住持。師出答曰。猛虎當路坐。龍大悅。遂令",
    "X85n1593_009:0518b15": "師往。由是諸方宗仰之。○上堂。臨濟喝。德山棒。留與",
    "X85n1593_009:0518b16": "禪人作模範。歸宗磨。雪峯毬。此箇門庭接上流。若是",
    "X85n1593_009:0518b17": "黃檗即不然。也無喝。也無棒。亦不推磨。亦不輥毬。前",
    "X85n1593_009:0518b18": "面是案山。背後是主山。塞却你眼睛。拶破你面門。於",
    "X85n1593_009:0518b19": "此見得。得不退轉地。盡未來際。不向他求。若見不得。",
    "X85n1593_009:0518b20": "醍醐上味。飜成毒藥。",
    "X85n1593_009:0518b21": "祐聖[宋-木+居]禪師上堂。此事如醫家驗病方。且雜毒滿腹。",
    "X85n1593_009:0518b22": "未易攻治。必瞑眩之藥。而後可瘳。就令徇意投之。適",
    "X85n1593_009:0518b23": "足狂惑。增其沉痼。求其已病。不亦左乎。法堂前草深。",
    "X85n1593_009:0518b24": "於心無愧。",
    "X85n1593_009:0518c01": "開元琦禪師謁翠巖真禪師。問佛法大意。真唾地曰。",
    "X85n1593_009:0518c02": "這一滴落在什麼處。師捫膺曰。學人今日脾疼。巖解",
    "X85n1593_009:0518c03": "顏。辭參積翠。歲餘。盡得其道。乘閑侍翠。商確古今。適",
    "X85n1593_009:0518c04": "大雪。翠指曰。斯可以一致苕帚否。師曰不能。然則天",
    "X85n1593_009:0518c05": "霽日出。雲物解駁。豈復有哉。知有底人。於一切言句。",
    "X85n1593_009:0518c06": "如破竹。雖百節。當迎刃而解。詎容聲於擬議乎。一日",
    "X85n1593_009:0518c07": "翠遣僧逆問老和尚三關語如何。師厲聲曰。你理會",
    "X85n1593_009:0518c08": "久遠時事作麼。翠聞益奇之。於是名著叢席。翠歿。四",
    "X85n1593_009:0518c09": "祖演禪師命分座。室中垂語曰。一人有口道不得。姓",
    "X85n1593_009:0518c10": "字為誰。後傳至東林。總禪師歎曰。琦首座如鐵山萬",
    "X85n1593_009:0518c11": "仞。卒難逗他語脉。",
    "X85n1593_009:0518c12": "仰山偉禪師挈囊遊方。至南禪師法席。六遷星序。一",
    "X85n1593_009:0518c13": "日扣請。尋被喝出。足擬跨門。頓省玄旨。出世仰山。道",
    "X85n1593_009:0518c14": "風大著。○上堂。大眾會麼。古今事掩不得。日用事藏",
    "X85n1593_009:0518c15": "不得。既藏掩不得。則日用現前。且問諸人。現前事作",
    "X85n1593_009:0518c16": "麼生。參。○上堂。道不在聲色。而不離聲色。凡一語一",
    "X85n1593_009:0518c17": "默。一動一靜。隱顯縱橫。無非佛事。日用現前。古今凝",
    "X85n1593_009:0518c18": "然。理何差互。",
    "X85n1593_009:0518c19": "福嚴慈感禪師上堂。古佛心。祇如今。若不會。苦沉吟",
    "X85n1593_009:0518c20": "秋雨微微。秋風颯颯。乍此乍彼。若為酬答。沙岸蘆華。",
    "X85n1593_009:0518c21": "青黃交雜。禪者何依。良久曰。劄。",
    "X85n1593_009:0518c22": "雲蓋智禪師聞法昌遇禪師。韜藏西山。即之。昌問曰。",
    "X85n1593_009:0518c23": "汝何所來。師曰。大寧。又問三門夜來倒。汝知麼。師愕",
    "X85n1593_009:0518c24": "然曰不知。昌曰。吳中石佛。大有人不曾得見。師惘然。",
    "X85n1593_009:0519a01": "即展拜。昌使謁翠巖真禪師。雖久之無省。且不捨寸",
    "X85n1593_009:0519a02": "陰。及謁黃龍於積翠。始盡所疑。後首眾石霜。遂開法",
    "X85n1593_009:0519a03": "道吾。徙雲蓋。○上堂。昨日高山看釣魚。步行騎馬失",
    "X85n1593_009:0519a04": "却驢。有人拾得駱駝去。重賞千金一也無。若向這裏",
    "X85n1593_009:0519a05": "薦得。不著還草鞋錢。○示眾。不離當處常湛然。覓即",
    "X85n1593_009:0519a06": "知君不可見。雖然先聖恁麼道。且作箇模子搭却。若",
    "X85n1593_009:0519a07": "也出不得。祇抱得古人底。若也出得。方有少分相應。",
    "X85n1593_009:0519a08": "雲蓋則不然。騎駿馬。繞須彌。過山尋蟻跡。能有幾人",
    "X85n1593_009:0519a09": "知。",
    "X85n1593_009:0519a10": "報本元禪師上堂。僧問諸佛所說法。種種皆方便。是",
    "X85n1593_009:0519a11": "否。師曰是。曰為甚麼諸法寂滅相。不可以言宣。師曰。",
    "X85n1593_009:0519a12": "且莫錯會。僧以坐具一畫。師喝曰。諸法寂滅相。不可",
    "X85n1593_009:0519a13": "以言宣。今之學者。方見道不可以言宣。便擬絕慮忘",
    "X85n1593_009:0519a14": "緣。杜塞視聽。如斯見解。未有自在分。諸人還會寂滅",
    "X85n1593_009:0519a15": "相麼。出門不見一纖毫。滿目白雲與青嶂。",
    "X85n1593_009:0519a16": "隆慶慶閑禪師謁黃龍於黃檗。龍問甚處來。師曰百",
    "X85n1593_009:0519a17": "丈。曰幾時離彼。師曰。正月十三。龍曰。脚跟好痛與三",
    "X85n1593_009:0519a18": "十棒。師曰。非但三十棒。龍喝曰。許多時行脚。無點氣",
    "X85n1593_009:0519a19": "息。師曰。百千諸佛。亦乃如是。曰汝與麼來。何曾有纖",
    "X85n1593_009:0519a20": "毫到諸佛境界。師曰。諸佛未必到慶閑境界。龍問。如",
    "X85n1593_009:0519a21": "何是汝生緣處。師曰。早晨喫白粥。如今又覺飢。問我",
    "X85n1593_009:0519a22": "手何似佛手。師曰。月下弄琵琶。問我脚何似驢脚。師",
    "X85n1593_009:0519a23": "曰。鷺鷥立雪非同色。龍嗟咨而視曰。汝剃除鬚髮。當",
    "X85n1593_009:0519a24": "為何事。師曰祇要無事。曰與麼則數聲清磬是非外。",
    "X85n1593_009:0519b01": "一箇閑人天地間也。師曰。是何言歟。曰靈利衲子。師",
    "X85n1593_009:0519b02": "曰。也不消得。龍曰。此間有辯上座者。汝著精彩。師曰。",
    "X85n1593_009:0519b03": "他有甚長處。曰他拊汝背一下。又如何。師曰。作甚麼。",
    "X85n1593_009:0519b04": "曰他展兩手。師曰。甚處學這虗頭來。龍大笑。師却展",
    "X85n1593_009:0519b05": "兩手。龍喝之。",
    "X85n1593_009:0519b06": "三祖宗禪師上堂。明晃晃。活鱍鱍十方世界一毫末。",
    "X85n1593_009:0519b07": "拋向面前知不知。莫向意根上拈掇。拍一拍。",
    "X85n1593_009:0519b08": "泐潭英禪師因謁華嚴十明論。乃證宗要。即詣黃檗",
    "X85n1593_009:0519b09": "南禪師席。檗與語達旦。曰荷擔大法。盡在爾躬厚自",
    "X85n1593_009:0519b10": "愛。所至議論奪席。晚遊西山。與勝首座棲雙嶺。後開",
    "X85n1593_009:0519b11": "法石門。久之遷泐潭。○上堂。顧視大眾曰。石門巇嶮",
    "X85n1593_009:0519b12": "鐵關牢。舉目重重萬仞高。無角鐵牛衝得破。毗盧海",
    "X85n1593_009:0519b13": "內作波濤。且道不涉波濤一句作麼生道。良久曰。一",
    "X85n1593_009:0519b14": "句不遑無著問。迄今猶作野盤僧。師因知事紛爭。止",
    "X85n1593_009:0519b15": "之不可。乃謂眾曰。領眾不肅。正坐無德。吾有愧黃龍。",
    "X85n1593_009:0519b16": "敘行脚始末曰。吾滅後火化。以骨石藏普同塔。明生",
    "X85n1593_009:0519b17": "死不離清眾也。言卒而逝。",
    "X85n1593_009:0519b18": "保寧圓璣禪師上堂。廣尋文義。鏡裏求形。息念觀空。",
    "X85n1593_009:0519b19": "水中捉月。單傳心印。特地多端。德山臨濟。枉用工夫。",
    "X85n1593_009:0519b20": "石鞏子湖。飜成特地。若是保寧。總不恁麼。但是隨緣",
    "X85n1593_009:0519b21": "飲啄。一切尋常。深遯白雲。甘為無學之者。敢問諸人。",
    "X85n1593_009:0519b22": "保寧畢竟將何報答四恩三有。良久曰。愁人莫向愁",
    "X85n1593_009:0519b23": "人說。說與愁人愁殺人。",
    "X85n1593_009:0519b24": "雲峯道圓禪師依積翠日。宴坐下板。時二僧論野狐",
    "X85n1593_009:0519c01": "話。一云不昧因果。也未脫得野狐身。一云不落因果。",
    "X85n1593_009:0519c02": "又何曾墮野狐來。師聞之悚然。因詣積翠庵渡澗猛",
    "X85n1593_009:0519c03": "省。述偈曰。不落不昧。僧俗本無忌諱丈夫氣宇如王。",
    "X85n1593_009:0519c04": "爭受囊藏被蓋。一條楖栗任縱橫。野狐跳入金貓隊。",
    "X85n1593_009:0519c05": "翠見為助喜。",
    "X85n1593_009:0519c06": "四祖洪演禪師僧問。如何是心相。師曰。山河大地。曰",
    "X85n1593_009:0519c07": "如何是心體。師曰。汝喚甚麼作山河大地。",
    "X85n1593_009:0519c08": "清隱潛庵源禪師上堂。先師初事棲賢湜。泐潭澄。歷",
    "X85n1593_009:0519c09": "二十年。宗門奇奧。經論玄要。莫不貫穿。及因雲峯指",
    "X85n1593_009:0519c10": "見慈明。則一字無用。遂設三關語以驗學者。而學者",
    "X85n1593_009:0519c11": "如葉公畫龍。龍現即怖。",
    "X85n1593_009:0519c12": "廉泉曇秀禪師僧問。如何是學人轉身處。師曰。掃地",
    "X85n1593_009:0519c13": "澆花。曰如何是學人親切處。師曰。高枕枕頭。曰總不",
    "X85n1593_009:0519c14": "恁麼時如何。師曰。鶯啼嶺上。花發巖前。",
    "X85n1593_009:0519c15": "靈鷲慧覺禪師上堂。大眾。百千三昧。無量妙義。盡在",
    "X85n1593_009:0519c16": "諸人脚跟下。各請自家回互取。會麼。回互不回互。認",
    "X85n1593_009:0519c17": "取歸家路。智慧為橋梁。柔和作依怙。居安則慮危。在",
    "X85n1593_009:0519c18": "樂須知苦。君不見龐居士。黃金拋却如糞土。父子團",
    "X85n1593_009:0519c19": "圝頭。共說無生語。無生語。仍記取。九夏雪華飛。三冬",
    "X85n1593_009:0519c20": "汗如雨。",
    "X85n1593_009:0519c21": "積翠永庵主示眾。山僧住庵來。無禪可說。無法可傳。",
    "X85n1593_009:0519c22": "亦無差珍異寶。祇收得續火柴頭一箇。留與後人。令",
    "X85n1593_009:0519c23": "他煙燄不絕。火光長明。遂擲下拂子。時有僧就地拈",
    "X85n1593_009:0519c24": "起吹一吹。師便喝曰。誰知續火柴頭。從這漢邊煙消",
    "X85n1593_009:0520a01": "火滅去。乃拂袖歸庵。僧吐舌而去。",
    "X85n1593_009:0520a02": "歸宗芝庵主依黃龍。遂領深旨。有偈曰。未到應須到。",
    "X85n1593_009:0520a03": "到了令人笑。眉毛本無用。無渠底波俏。未幾。龍引退。",
    "X85n1593_009:0520a04": "芝陸沉于眾。一日普請罷。書偈曰。茶芽蔍蔌初離焙。",
    "X85n1593_009:0520a05": "筍角狼忙又吐泥。山舍一年春事辦。得閑誰管板頭",
    "X85n1593_009:0520a06": "低。由是衲子親之。師不懌。結庵絕頂作偈曰。千峰頂",
    "X85n1593_009:0520a07": "上一間屋。老僧半間雲半間。昨夜雲隨風雨去。到頭",
    "X85n1593_009:0520a08": "不似老僧閑。",
    "X85n1593_009:0520a09": "黃龍死心悟新禪師謁晦堂。堂豎拳問曰。喚作拳頭",
    "X85n1593_009:0520a10": "則觸。不喚作拳頭則背。汝喚作甚麼。師罔措。經二年。",
    "X85n1593_009:0520a11": "方領解。然尚談辯。無所抵捂。堂患之。偶與語。至其銳。",
    "X85n1593_009:0520a12": "堂遽曰。住住。說食豈能飽人。師窘。乃曰。某到此。弓折",
    "X85n1593_009:0520a13": "箭盡。望和尚慈悲。指箇安樂處。堂曰。一塵飛而翳天。",
    "X85n1593_009:0520a14": "一芥墮而覆地。安樂處。政忌上座許多骨董。直須死",
    "X85n1593_009:0520a15": "却無量劫來全心乃可耳。師趨出。一日聞知事捶行",
    "X85n1593_009:0520a16": "者。而迅雷忽震。即大悟。趨見晦堂。忘納其屨。即自譽",
    "X85n1593_009:0520a17": "曰。天下人總是參得底禪。某是悟得底。堂笑曰。選佛",
    "X85n1593_009:0520a18": "得甲科。何可當也。因號死心叟。○僧問。如何是黃龍",
    "X85n1593_009:0520a19": "接人句。師曰。開口要罵人。曰罵底是接人句。驗人一",
    "X85n1593_009:0520a20": "句。又作麼生。師曰。但識取罵人。○上堂。清珠下於濁",
    "X85n1593_009:0520a21": "水。濁水不得不清。念佛投於亂心。亂心不得不佛。佛",
    "X85n1593_009:0520a22": "既不亂。濁水自清。濁水既清。功歸何所。良久曰。幾度",
    "X85n1593_009:0520a23": "黑風飜大海。未曾聞著釣舟傾。○室中問僧。月晦之",
    "X85n1593_009:0520a24": "陰。以五色彩著於暝中。令百千萬人夜視其色。寧有",
    "X85n1593_009:0520b01": "辯其青黃赤白者麼。僧無語。師代曰。箇箇是盲人。○",
    "X85n1593_009:0520b02": "師因王正言問。嘗聞三緣和合而生。又聞即死即生。",
    "X85n1593_009:0520b03": "何故有奪胎而生者。某甚疑之。師曰。如正言作漕使。",
    "X85n1593_009:0520b04": "隨所住處。即居其位。還疑否。王曰不疑。師曰。復何疑",
    "X85n1593_009:0520b05": "也。王於言下領解。",
    "X85n1593_009:0520b06": "黃龍靈源清禪師印心於晦堂。每謂人曰。今之學者。",
    "X85n1593_009:0520b07": "未脫生死。病在甚麼處。病在偷心未死耳。然非其罪。",
    "X85n1593_009:0520b08": "為師者之罪也。如漢高帝紿韓信而殺之。信雖死。其",
    "X85n1593_009:0520b09": "心果死乎。古之學者。言下脫生死。效在甚麼處。在偷",
    "X85n1593_009:0520b10": "心已死。然非學者自能爾。實為師者鉗鎚妙密也。如",
    "X85n1593_009:0520b11": "梁武帝御大殿。見侯景。不動聲氣。而景之心已枯竭",
    "X85n1593_009:0520b12": "無餘矣。諸方所說。非不美麗。要之。如趙昌畫花。花雖",
    "X85n1593_009:0520b13": "逼真。而非真花也。○上堂。江月照。松風吹。永夜清宵",
    "X85n1593_009:0520b14": "更是誰。霧露雲霞遮不得。箇中猶道不如歸。復何歸。",
    "X85n1593_009:0520b15": "荷葉團團團似鏡。菱角尖尖尖似錐。○上堂。至道無",
    "X85n1593_009:0520b16": "難。唯嫌揀擇。但莫憎愛。洞然明白。祖師恁麼說話。瞎",
    "X85n1593_009:0520b17": "却天下人眼。識是非。別緇素底衲僧。到這裏。如何辯",
    "X85n1593_009:0520b18": "明。未能行到水窮處。難解坐看雲起時。",
    "X85n1593_009:0520b19": "泐潭草堂清禪師初謁大溈喆禪師。無所得。後謁黃",
    "X85n1593_009:0520b20": "龍。龍示以風幡話。久而不契。一日龍問。風幡話。子作",
    "X85n1593_009:0520b21": "麼生會。師曰。迥無入處。乞師方便。龍曰。子見貓兒捕",
    "X85n1593_009:0520b22": "鼠乎。目睛不瞬。四足踞地。諸根順向。首尾一直。擬無",
    "X85n1593_009:0520b23": "不中子誠能如是心無異緣。六根自靜。默然而究。萬",
    "X85n1593_009:0520b24": "無失一也。師從是屏去閑緣。歲餘。豁然契悟。以偈告",
    "X85n1593_009:0520c01": "龍曰。隨隨隨。昔昔昔。隨隨隨後無人識。夜來明月上",
    "X85n1593_009:0520c02": "孤峯。元來祇是這箇賊。龍頷之。復告之曰。得道非難。",
    "X85n1593_009:0520c03": "弘道為難。弘道猶在己。說法為人難。既明之後。在力",
    "X85n1593_009:0520c04": "行之。大凡宗師說法。一句中具三玄。一玄中具三要。",
    "X85n1593_009:0520c05": "子入處真實。得坐披衣。向後自看。自然七通八達去。",
    "X85n1593_009:0520c06": "師復依止七年乃辭。徧訪叢林。○僧問。牛頭未見四",
    "X85n1593_009:0520c07": "祖時如何。師曰。京三卞四。曰見後如何。師曰。灰頭土",
    "X85n1593_009:0520c08": "面。曰畢竟如何。師曰。一場懡[怡-台+羅]。○上堂。色心不異。彼",
    "X85n1593_009:0520c09": "我無差。豎起拂子曰。若喚作拂子。入地獄如箭。不喚",
    "X85n1593_009:0520c10": "作拂子。有眼如盲。直饒透脫兩頭。也是黑牛臥死水。",
    "X85n1593_009:0520c11": "青原信禪師上堂。老僧三十年前。未參禪時。見山是",
    "X85n1593_009:0520c12": "山。見水是水。及至後來親見知識有箇入處。見山不",
    "X85n1593_009:0520c13": "是山。見水不是水。而今得箇休歇處。依前見山祇是",
    "X85n1593_009:0520c14": "山。見水祇是水。大眾。這三般見解。是同是別。有人緇",
    "X85n1593_009:0520c15": "素得出。許汝親見老僧。",
    "X85n1593_009:0520c16": "夾山純禪師甞以木。刻作一獸。師子頭。牛足馬身。每",
    "X85n1593_009:0520c17": "陞堂時。持出示眾曰。喚作師子。又是馬身。喚作馬身。",
    "X85n1593_009:0520c18": "又是牛足。且道畢竟喚作甚麼。令僧下語。莫有契者。",
    "X85n1593_009:0520c19": "師示頌曰。軒昂師子首。牛足馬身材。三道如能入。玄",
    "X85n1593_009:0520c20": "關疊疊開。",
    "X85n1593_009:0520c21": "雙嶺化禪師上堂。翠竹黃華非外境。白雲明月露全",
    "X85n1593_009:0520c22": "真。頭頭盡是吾家物。信手拈來不是塵。遂舉拂子曰。",
    "X85n1593_009:0520c23": "會麼。認著依前還不是。擊禪牀下座。",
    "X85n1593_009:0520c24": "龜山曉津禪師上堂。田地穩密。過犯彌天。灼然擡脚",
    "X85n1593_009:0521a01": "不起。神通遊戲。無瘡自傷。特地下脚不得。且道過在",
    "X85n1593_009:0521a02": "甚麼處。具參學眼底。出來共相理論。要見本分家山。",
    "X85n1593_009:0521a03": "不支岐路。莫祇管自家點頭。蹉過歲月。他時異日。頂",
    "X85n1593_009:0521a04": "上一錐。莫言不道。",
    "X85n1593_009:0521a05": "保福權禪師(漳州人也)性質直而勇於道。乃於晦堂舉拳",
    "X85n1593_009:0521a06": "處。徹證根源。機辯捷出。黃山谷。初有所入。問晦堂。此",
    "X85n1593_009:0521a07": "中誰可與語。堂曰。漳州權。師方督役開田。山谷同晦",
    "X85n1593_009:0521a08": "堂往致問曰。直歲還知露柱生兒麼。師曰。是男是女。",
    "X85n1593_009:0521a09": "黃擬議。師揮之。堂謂曰。不得無禮。師曰。這木頭。不打",
    "X85n1593_009:0521a10": "更待何時。黃大笑。○上堂。舉寒山偈曰。吾心似秋月。",
    "X85n1593_009:0521a11": "碧潭清皎潔。無物堪比倫。教我如何說。老僧即不然。",
    "X85n1593_009:0521a12": "吾心似燈籠。點火內外紅有物堪比倫。來朝日出東。",
    "X85n1593_009:0521a13": "傳者以為笑。死心和尚見之。歎曰。權兄提唱若此。誠",
    "X85n1593_009:0521a14": "不負先師所付囑也。",
    "X85n1593_009:0521a15": "護國新禪師上堂。三界無法。何處求心。欲知護國當",
    "X85n1593_009:0521a16": "陽句。且看門前竹一林。",
    "X85n1593_009:0521a17": "黃龍明禪師一日上堂。眾纔集。師乃曰。不可更開眼",
    "X85n1593_009:0521a18": "說夢去也。便下座。",
    "X85n1593_009:0521a19": "道吾圓禪師上堂。不是心。不是佛。不是物。古人恁麼",
    "X85n1593_009:0521a20": "道。譬如管中窺豹。但見一斑。設或入林不動草。入水",
    "X85n1593_009:0521a21": "不動波。亦如騎馬向冰凌上行。若是射鵰手。何不向",
    "X85n1593_009:0521a22": "蛇頭上揩痒。具正眼者。試辨看。良久曰。鴛鴦繡出自",
    "X85n1593_009:0521a23": "金針。",
    "X85n1593_009:0521a24": "太史黃庭堅居士以般若夙習。雖膴仕。澹如也。出入",
    "X85n1593_009:0521b01": "宗門。未有所向。好作艶詞。甞謁圓通秀禪師。秀呵曰。",
    "X85n1593_009:0521b02": "大丈夫翰墨之妙。甘施於此乎。秀方戒李伯時畫馬",
    "X85n1593_009:0521b03": "事。公誚之曰。無乃復置我於馬腹中耶。秀曰。汝以艶",
    "X85n1593_009:0521b04": "語。動天下人婬心。不止馬腹中。正恐生泥犂耳。公悚",
    "X85n1593_009:0521b05": "然悔謝。由是絕筆。惟孳孳於道。著發願文。痛戒酒色。",
    "X85n1593_009:0521b06": "但朝粥午飯而已。【頌】往依晦堂。乞指徑捷處。堂曰。祇",
    "X85n1593_009:0521b07": "如仲尼道。二三子。以我為隱乎。吾無隱乎爾者。太史",
    "X85n1593_009:0521b08": "居常如何理論。公擬對。堂曰。不是不是。公迷悶不已。",
    "X85n1593_009:0521b09": "一日侍堂山行次。時巖桂盛放。堂曰。聞木犀華香麼。",
    "X85n1593_009:0521b10": "公曰聞。堂曰。吾無隱乎爾。公釋然。即拜之曰。和尚得",
    "X85n1593_009:0521b11": "恁麼。老婆心切。堂笑曰。祇要公到家耳。○謁死心新",
    "X85n1593_009:0521b12": "禪師。隨眾入室。心見張目。問曰。新長老。死學士。死燒",
    "X85n1593_009:0521b13": "作兩堆灰。向甚麼處相見。公無語。心約出曰。晦堂處",
    "X85n1593_009:0521b14": "參得底。使未著在後。左官黔南。道力愈勝。於無思念",
    "X85n1593_009:0521b15": "中。頓明死心所問。報以書曰。往年甞蒙苦苦提撕。長",
    "X85n1593_009:0521b16": "如醉夢。依稀在光影中。蓋疑情不盡。命根不斷。故望",
    "X85n1593_009:0521b17": "崖而退耳。謫官在黔南道中。晝臥覺來。忽爾尋思。被",
    "X85n1593_009:0521b18": "天下老和尚謾了多少。唯有死心道人不肯。乃是第",
    "X85n1593_009:0521b19": "一相為也。不勝萬幸。",
    "X85n1593_009:0521b20": "觀文王韶居士出刺洪州。乃延晦堂問道。默有所契。",
    "X85n1593_009:0521b21": "因述投機頌曰。晝曾忘食夜忘眠。捧得驪珠欲上天。",
    "X85n1593_009:0521b22": "却向自身都放下。四稜塌地恰團圓。呈堂。堂深肻之。",
    "X85n1593_009:0521b23": "秘書吳恂居士居晦堂。入室次。堂謂曰。平生學解記",
    "X85n1593_009:0521b24": "憶多聞即不問你。父母未生已前道將一句來。公擬",
    "X85n1593_009:0521c01": "議。堂以拂子擊之。即領深旨。",
    "X85n1593_009:0521c02": "泐潭乾禪師上堂。靈光洞耀。迥脫根塵。體露真常。不",
    "X85n1593_009:0521c03": "拘文字。心性無染。本自圓成。但離妄緣。即如如佛。古",
    "X85n1593_009:0521c04": "人恁麼道。殊不知是箇坑穽。貼肉汗衫脫不去。過不",
    "X85n1593_009:0521c05": "得。直須是師子兒。壁立千仞。方能勦絕去。然雖如是。",
    "X85n1593_009:0521c06": "也是布袋裏老鴉。拍禪牀下座。",
    "X85n1593_009:0521c07": "開先瑛禪師上堂。登山須到頂。入海須到底。學道須",
    "X85n1593_009:0521c08": "到佛祖道不得處。若不如是。盡是依草附木底精靈。",
    "X85n1593_009:0521c09": "喫野狐涕唾底鬼子。華嚴恁麼道。譬如良藥。然則苦",
    "X85n1593_009:0521c10": "口。且要治疾。阿[口*耶][口*耶]。",
    "X85n1593_009:0521c11": "象田梵卿禪師嘉興人。僧問。大悲菩薩。用許多手眼",
    "X85n1593_009:0521c12": "作甚麼。師曰。富嫌千口少。曰畢竟如何是正眼。師曰。",
    "X85n1593_009:0521c13": "從來共住不知名。○上堂。春已暮。落華紛紛下紅雨。",
    "X85n1593_009:0521c14": "南北行人歸不歸。千林萬林鳴杜宇。我無家兮何處",
    "X85n1593_009:0521c15": "歸。十方剎土奚相依。老夫有箇真消息。昨夜三更月",
    "X85n1593_009:0521c16": "在池。",
    "X85n1593_009:0521c17": "襃親瑞禪師初參黃龍南禪師。龍問。汝為人事來。為",
    "X85n1593_009:0521c18": "佛法來。師曰。為佛法來。龍曰。若為佛法來。即今便分",
    "X85n1593_009:0521c19": "付。遂打一拂子。師曰。和尚也不得惱亂人。龍即器之。",
    "X85n1593_009:0521c20": "後依照覺。深悟玄奧。○上堂。有佛世界。以一塵一毛",
    "X85n1593_009:0521c21": "而作佛事。令見一法者。而具足一切法。故權為架閣。",
    "X85n1593_009:0521c22": "有佛化內。以忘言寂默為大佛事。使其學者。離一切",
    "X85n1593_009:0521c23": "相。即名諸佛故。好與三下火抄。有佛土中。以黃花翠",
    "X85n1593_009:0521c24": "竹而為佛事。令覩相者。見色即空故。且付與彌勒。有",
    "X85n1593_009:0522a01": "佛寶剎。以法空為座。而示佛事。俾其行人。不著佛求",
    "X85n1593_009:0522a02": "故。勘破了勾下。有佛道場。以四事供養而成佛事。使",
    "X85n1593_009:0522a03": "知足者。斷異念故。可與下載。有佛妙域。以一切語言",
    "X85n1593_009:0522a04": "三昧作其佛事。令隨機入者。不捨動靜故。為渠裝載",
    "X85n1593_009:0522a05": "大眾。且道。於中還有優劣也無。良久曰。到者須知是",
    "X85n1593_009:0522a06": "作家。參。",
    "X85n1593_009:0522a07": "慧力昌禪師上堂。佛法根源。非正信妙智不能悟入。",
    "X85n1593_009:0522a08": "祖師關鍵。非大悲重願何以開通。具信智則權實雙",
    "X85n1593_009:0522a09": "行。如金在鑛。全悲願。則善惡可辨。似月離雲。大眾。祇",
    "X85n1593_009:0522a10": "如父母未生時。許多譬喻。向甚麼處吐露。良久曰。十",
    "X85n1593_009:0522a11": "語九中。不如一默。",
    "X85n1593_009:0522a12": "慧圓上座遊廬山。至東林。每以己事請問。朋輩見其",
    "X85n1593_009:0522a13": "貌陋。舉止乖疎。皆戲侮之。一日行殿庭中。忽足顛而",
    "X85n1593_009:0522a14": "仆。了然開悟。作偈俾行者書于壁曰。這一交。這一交。",
    "X85n1593_009:0522a15": "萬兩黃金也合消。頭上笠。腰下包。清風明月杖頭挑",
    "X85n1593_009:0522a16": "即日離東林。眾傳至照覺。覺大喜曰。衲子參究若此。",
    "X85n1593_009:0522a17": "善不可加。令人迹其所往。竟無知者(大慧武庫。謂證悟顒語。非也)。",
    "X85n1593_009:0522a18": "內翰蘇軾居士因宿東林。與照覺論無情話有省。黎",
    "X85n1593_009:0522a19": "明獻偈曰。谿聲便是廣長舌。山色豈非清淨身。夜來",
    "X85n1593_009:0522a20": "八萬四千偈。他日如何舉似人。",
    "X85n1593_009:0522a21": "兜率從悅禪師初首眾於道吾。領數衲謁雲蓋智和",
    "X85n1593_009:0522a22": "尚。智與語未數句。盡知所蘊。乃笑曰。觀首座氣質不",
    "X85n1593_009:0522a23": "凡。奈何出言吐氣如醉人耶師面熱汗下。曰願和尚",
    "X85n1593_009:0522a24": "不恡慈悲。智復與語。錐劄之。師茫然。遂求入室。智曰。",
    "X85n1593_009:0522b01": "曾見法昌遇和尚否。師曰。曾看他語錄。自了可也。不",
    "X85n1593_009:0522b02": "願見之。智曰。曾見洞山文和尚否。師曰。關西子沒頭",
    "X85n1593_009:0522b03": "腦。拖一條布裙作尿臭氣。有甚長處。智曰。你但向尿",
    "X85n1593_009:0522b04": "臭氣處參取。師依教即謁洞山。深領奧旨。復謁智。智",
    "X85n1593_009:0522b05": "曰。見關西子後。大事如何。師曰。若不得和尚指示。洎",
    "X85n1593_009:0522b06": "乎蹉却一生。遂禮謝。師復謁真淨。後出世鹿苑。有清",
    "X85n1593_009:0522b07": "素者。久參慈明。寓居一室。未始與人交。師因食蜜漬",
    "X85n1593_009:0522b08": "茘枝。偶素過門。師呼曰。此老人鄉果也。可同食之。素",
    "X85n1593_009:0522b09": "曰。自先師亡後。不得此食久矣。師曰。先師為誰。素曰。",
    "X85n1593_009:0522b10": "慈明也。某忝侍十三年耳。師乃疑駭曰。十三年堪任",
    "X85n1593_009:0522b11": "執侍之役。非得其道而何。遂饋以餘果。稍稍親之。素",
    "X85n1593_009:0522b12": "問。師所見者何人。曰洞山文。素曰。洞見何人。師曰。黃",
    "X85n1593_009:0522b13": "龍南。素曰。南匾頭見先師不久。法道大振如此。師益",
    "X85n1593_009:0522b14": "疑駭。遂袖香詣素作禮。素起避之。曰吾以福薄。先師",
    "X85n1593_009:0522b15": "授記。不許為人。師益恭。素乃曰。憐子之誠。違先師之",
    "X85n1593_009:0522b16": "記。子平生所得。試語我。師具通所見。素曰。可以入佛。",
    "X85n1593_009:0522b17": "而不能入魔。師曰。何謂也。素曰。豈不見古人道。末後",
    "X85n1593_009:0522b18": "一句。始到牢關。如是累月。素乃印可。仍戒之曰。文示",
    "X85n1593_009:0522b19": "子者。皆正知正見。然子離文太早。不能盡其妙。吾今",
    "X85n1593_009:0522b20": "為子點破。使子受用。得大自在。他日切勿嗣吾也。師",
    "X85n1593_009:0522b21": "後嗣真淨。○僧問。提兵統將。須憑帝主虎符。領眾匡",
    "X85n1593_009:0522b22": "徒。密佩祖師心印。如何是祖師心印。師曰。滿口道不",
    "X85n1593_009:0522b23": "得。曰祇這箇。別更有。師曰。莫將支遁鶴。喚作右軍鵞。",
    "X85n1593_009:0522b24": "○問。如何是兜率境。師曰。一水挼藍色。千峯削玉青。",
    "X85n1593_009:0522c01": "曰。如何是境中人。師曰。七凹八凸無人見。百首千頭",
    "X85n1593_009:0522c02": "祇自知。○上堂。夜夜抱佛眠。朝朝還共起。起坐鎮相",
    "X85n1593_009:0522c03": "隨。語默同居止。欲識佛去處。祇這語聲是。諸禪德。大",
    "X85n1593_009:0522c04": "小傅大士。祇會抱橋柱澡洗。把纜放船。印板打將來。",
    "X85n1593_009:0522c05": "模子裏脫將去。豈知道。本色衲僧。塞除佛祖窟。打破",
    "X85n1593_009:0522c06": "玄妙關。跳出斷常坑。不依清淨界。都無一物。獨奮雙",
    "X85n1593_009:0522c07": "拳。海上橫行。建家立國。有一般漢。也要向百尺竿頭。",
    "X85n1593_009:0522c08": "凝然獨坐。洎乎飜身之際。捨命不得。豈不見雲門大",
    "X85n1593_009:0522c09": "師道。知是般事。拈向一邊。直得擺動精神。著些筋骨。",
    "X85n1593_009:0522c10": "向混沌未判已前薦得。猶是鈍漢。那堪更於他人舌",
    "X85n1593_009:0522c11": "頭上。咂啖滋味。終無了日。諸禪客要會麼。剔起眉毛",
    "X85n1593_009:0522c12": "有甚難。分明不見一毫端。風吹碧落浮雲盡。月上青",
    "X85n1593_009:0522c13": "山玉一團。喝一喝。下座。【頌】室中設三語以驗學者。一",
    "X85n1593_009:0522c14": "曰。撥草瞻風。祇圖見性。即今上人性。在甚麼處。二曰。",
    "X85n1593_009:0522c15": "識得自性。方脫生死。眼光落地時。作麼生脫。三曰。脫",
    "X85n1593_009:0522c16": "得生死。便知去處。四大分離。向甚麼處去(洞山文郎寶峰真淨)。",
    "X85n1593_009:0522c17": "法雲佛照杲禪師謁圓通璣禪師。入室次。璣舉僧問",
    "X85n1593_009:0522c18": "投子。大死底人。却活時如何。子曰。不許夜行。投明須",
    "X85n1593_009:0522c19": "到。意作麼生。師曰。恩大難酬。璣大喜。遂命首眾。至晚",
    "X85n1593_009:0522c20": "為眾秉拂。機遲而訥。眾笑之。師有赧色。次日於僧堂",
    "X85n1593_009:0522c21": "點茶。因觸茶瓢墜地。見瓢跳。乃得應機三昧。後依真",
    "X85n1593_009:0522c22": "淨。因讀祖偈曰。心同虗空界。示等虗空法。證得虗空",
    "X85n1593_009:0522c23": "時。無是無非法。豁然大悟。每謂人曰。我於紹聖三年。",
    "X85n1593_009:0522c24": "十一月二十一日。悟得方寸禪。○上堂。西來祖意。教",
    "X85n1593_009:0523a01": "外別傳。非大根器。不能證入。其證入者。不被文字語",
    "X85n1593_009:0523a02": "言所轉。聲色是非所迷。亦無雲門臨濟之殊。趙州德",
    "X85n1593_009:0523a03": "山之異。所以唱道。須明有語中無語。無語中有語。若",
    "X85n1593_009:0523a04": "向這裏薦得。可謂終日著衣。未甞挂一縷絲。終日喫",
    "X85n1593_009:0523a05": "飯。未甞齩一粒米。直是訶佛罵祖。有甚麼過。雖然如",
    "X85n1593_009:0523a06": "是。欲得不招無間業。莫謗如來正法輪。喝一喝下座。",
    "X85n1593_009:0523a07": "○上堂。拈拄杖曰。歸宗會斬蛇。禾山解打皷。萬象與",
    "X85n1593_009:0523a08": "森羅。皆從這裏去。擲下拄杖曰。歸堂喫茶。【頌】師以力",
    "X85n1593_009:0523a09": "參深到。語不入時。每示眾。常舉老僧熈寧八年。文帳",
    "X85n1593_009:0523a10": "在鳳翔府。供申當年崩了華山四十里。壓倒八十村",
    "X85n1593_009:0523a11": "人家。汝輩後生。茄子瓠子。幾時知得。或問曰。寶華王",
    "X85n1593_009:0523a12": "座上。因甚麼一向世諦。師曰。癡人。佛性豈有二種耶。",
    "X85n1593_009:0523a13": "泐潭湛堂準禪師初謁真淨。淨問。近離甚處。師曰大",
    "X85n1593_009:0523a14": "仰。淨曰。夏在甚處。師曰大溈。淨曰。甚處人。師曰。興元",
    "X85n1593_009:0523a15": "府。淨展手曰。我手何似佛手。師罔措。淨曰。適來祇對。",
    "X85n1593_009:0523a16": "一一靈明。一一天真。及乎道箇我手何似佛手。便成",
    "X85n1593_009:0523a17": "窒礙。且道病在甚處。師曰。某甲不會。淨曰。一切現成。",
    "X85n1593_009:0523a18": "更教誰會。師當下釋然。服勤十載。所往必隨。紹聖三",
    "X85n1593_009:0523a19": "年。真淨移石門。眾益盛。凡衲僧扣問。但瞑目危坐。無",
    "X85n1593_009:0523a20": "所示。見來學。則往治蔬圃。率以為常。師謂同行恭上",
    "X85n1593_009:0523a21": "座曰。老漢無意於法道乎。一日舉杖決渠水濺衣。忽",
    "X85n1593_009:0523a22": "大悟。淨詬曰。此乃敢爾[若/(若*若)]苴耶。自此迹愈晦而名益。",
    "X85n1593_009:0523a23": "著。○師自浙。回泐潭。謁深禪師。尋命分座。聞有悟侍",
    "X85n1593_009:0523a24": "者。見所擲爨餘有省。詣方丈通所悟。深喝出。因喪志。",
    "X85n1593_009:0523b01": "自縊於延壽堂廁後。出沒無時。眾憚之。師聞。半夜特",
    "X85n1593_009:0523b02": "往登溷。方脫衣。悟即提淨水至。師曰。待我脫衣。脫罷。",
    "X85n1593_009:0523b03": "悟復到。未幾。悟供籌子。師滌淨已。召接淨桶去。悟纔",
    "X85n1593_009:0523b04": "接。師執其手問曰。汝是悟侍者那。悟曰諾。師曰。是當",
    "X85n1593_009:0523b05": "時在知客寮。見掉火柴頭有箇悟處底麼。參禪學道。",
    "X85n1593_009:0523b06": "祇要知箇本命元辰下落處。汝剗地作此去就。汝在",
    "X85n1593_009:0523b07": "藏殿。移首座鞋。豈不是汝當時悟得底。又在知客寮。",
    "X85n1593_009:0523b08": "移他枕子。豈不是汝當時悟得底。汝每夜在此提水",
    "X85n1593_009:0523b09": "度籌。豈不是汝當時悟得底。因甚麼不知下落。却在",
    "X85n1593_009:0523b10": "這裏惱亂大眾。師猛推之。索然如倒壘甓。由是無復",
    "X85n1593_009:0523b11": "見者。",
    "X85n1593_009:0523b12": "淨覺本禪師僧問。同聲相應時如何。師曰。鵓鳩樹上",
    "X85n1593_009:0523b13": "啼。曰同氣相求時如何。師曰。猛虎巖前嘯。",
    "X85n1593_009:0523b14": "報慈英禪師上堂。與麼上來。猛虎出林。與麼下來。驚",
    "X85n1593_009:0523b15": "蛇入草。不上不下。日輪杲杲。喝一喝曰。瀟湘江水碧",
    "X85n1593_009:0523b16": "溶溶。出門便是長安道。",
    "X85n1593_009:0523b17": "寶華鑑禪師上堂。參禪別無奇特。祇要當人命根斷。",
    "X85n1593_009:0523b18": "疑情脫。千眼頓開。如大洋海底。輥一輪赫日。上昇天",
    "X85n1593_009:0523b19": "門。照破四天之下。萬別千差。一時明了。便能握金剛",
    "X85n1593_009:0523b20": "王寶劍。七縱八橫。受用自在。豈不快哉。其或見諦不",
    "X85n1593_009:0523b21": "真。影像彷彿。尋言逐句。受人指呼。驢年得快活去。不",
    "X85n1593_009:0523b22": "如屏息塵緣。豎起脊梁骨。著些精彩。究教七穿八穴。",
    "X85n1593_009:0523b23": "百了千當。向水邊林下。長養聖胎。亦不枉受人天供",
    "X85n1593_009:0523b24": "養。然雖如是。臥雲門下。有箇鐵門限。更須猛著氣力。",
    "X85n1593_009:0523c01": "跳過始得。擬議之間。墮坑落壍。以拂子掣禪牀。下座。",
    "X85n1593_009:0523c02": "九峯廣禪師謁雲蓋智和尚。乃問。興化打克賓。意旨",
    "X85n1593_009:0523c03": "如何。智下禪牀展兩手吐舌示之。師打一坐具。智曰。",
    "X85n1593_009:0523c04": "此是風力所轉。又問石霜琳禪師。琳曰。你意作麼生。",
    "X85n1593_009:0523c05": "師亦打一坐具。琳曰。好一坐具。祇是不知落處。又問",
    "X85n1593_009:0523c06": "真淨。淨曰。你意作麼生。師復打一坐具。淨曰。他打你",
    "X85n1593_009:0523c07": "也打。師於言下大悟。後住九峯。衲子宗仰。",
    "X85n1593_009:0523c08": "黃檗全禪師上堂。以拂子擊禪牀曰。一槌打透無盡",
    "X85n1593_009:0523c09": "藏。一切珍寶吾家有。拈來普濟貧乏人。免使波吒路",
    "X85n1593_009:0523c10": "邊走。遂喝曰。誰是貧乏者。",
    "X85n1593_009:0523c11": "清涼慧洪覺範禪師從宣秘講成實唯識論。逾四年。",
    "X85n1593_009:0523c12": "棄謁真淨於歸宗。淨遷石門。師隨至。淨患其深聞之",
    "X85n1593_009:0523c13": "弊。每舉玄沙未徹之語。發其疑。凡有所對。淨曰。你又",
    "X85n1593_009:0523c14": "說道理耶。一日頓脫所疑。述偈曰。靈雲一見不再見。",
    "X85n1593_009:0523c15": "紅白枝枝不著花。尀耐釣魚船上客。却來平地摝魚",
    "X85n1593_009:0523c16": "鰕。淨見為助喜。○後住清涼。示眾。舉首楞嚴。如來語",
    "X85n1593_009:0523c17": "阿難曰。汝應齅此爐中栴檀。此香若復然於一銖。室",
    "X85n1593_009:0523c18": "羅筏城。四十里內。同時聞氣。於意云何。此香為復生",
    "X85n1593_009:0523c19": "旃檀木。生於汝鼻。為生於空。阿難。若復此香。生於汝",
    "X85n1593_009:0523c20": "鼻。稱鼻所生。當從鼻出。鼻非旃檀。云何鼻中有旃檀",
    "X85n1593_009:0523c21": "氣。稱汝聞香。當於鼻入。鼻中出香。說聞非義。若生於",
    "X85n1593_009:0523c22": "空。空性常恒。香應常在。何藉罏中爇此枯木。若生於",
    "X85n1593_009:0523c23": "木。則此香質。因爇成煙。若鼻得聞。合蒙煙氣。其煙騰",
    "X85n1593_009:0523c24": "空。未及遙遠。四十里內。云何已聞。是故當知。香鼻與",
    "X85n1593_009:0524a01": "聞。俱無處所。即齅與香。二處虗妄。本非因緣。非自然",
    "X85n1593_009:0524a02": "性。師曰。入此鼻觀。親證無生。又大智度論問曰。聞者",
    "X85n1593_009:0524a03": "云何聞。用耳根聞耶。用耳識聞耶。用意識聞耶。若耳",
    "X85n1593_009:0524a04": "根聞。耳根無覺識知。故不能聞。若耳識聞。耳識一念",
    "X85n1593_009:0524a05": "故。不能分別。不應聞。若意識聞。意識亦不能聞。何以",
    "X85n1593_009:0524a06": "故。先五識。識五塵。然後意識識。意識不能識現在五",
    "X85n1593_009:0524a07": "塵。唯識。過去未來五塵。若意識能識現在五塵者。盲",
    "X85n1593_009:0524a08": "聾人亦應識聲也。何以故。意識不破故。師曰。究此聞",
    "X85n1593_009:0524a09": "塵。則合本妙。既證無生。又合本妙。畢竟是何境界。良",
    "X85n1593_009:0524a10": "久曰。白猨已叫千巖晚。碧縷初橫萬字鑪。○崇寧二",
    "X85n1593_009:0524a11": "年。會無盡居士張公於峽之善谿。張甞自謂得龍安",
    "X85n1593_009:0524a12": "悅禪師末後句。叢林畏與語。因夜話及之。曰可惜雲",
    "X85n1593_009:0524a13": "庵不知此事。師問僧以。張曰。商英頃自金陵酒官。移",
    "X85n1593_009:0524a14": "知豫章。過歸宗。見之。欲為點破。方敘悅末後句。未卒。",
    "X85n1593_009:0524a15": "此老大怒罵曰。此吐血禿丁。脫空妄語。不得信。既見",
    "X85n1593_009:0524a16": "其盛怒。更不欲敘之。師笑曰。相公但識龍安口傳末",
    "X85n1593_009:0524a17": "後句。而真藥現前。不能辯也。張大驚起。執師手曰。老",
    "X85n1593_009:0524a18": "師真有此意耶。曰疑則別參。乃取家藏雲庵頂相。展",
    "X85n1593_009:0524a19": "拜贊之。書以授師。其詞曰。雲庵綱宗。能用能照。天皷",
    "X85n1593_009:0524a20": "希聲。不落凡調。冷面嚴眸。神光獨耀。孰傳其真。覿面",
    "X85n1593_009:0524a21": "為肖。前悅後洪。如融如肇。大慧處眾日。甞親依之。每",
    "X85n1593_009:0524a22": "歎其妙悟辯慧。",
    "X85n1593_009:0524a23": "超化靜禪師上堂。聲前認得。已涉廉纖。句下承當。猶",
    "X85n1593_009:0524a24": "為鈍漢。電光石火。尚在遲疑。點著不來。橫屍萬里。良",
    "X85n1593_009:0524b01": "久云。有甚用處。咄。",
    "X85n1593_009:0524b02": "石頭懷志庵主肆講十二年。宿學敬慕。甞欲會通諸",
    "X85n1593_009:0524b03": "宗。正一代時教。有禪者問曰。杜順乃賢首宗祖師也。",
    "X85n1593_009:0524b04": "談法身。則曰。懷州牛喫禾。益州馬腹脹。此偈合歸天",
    "X85n1593_009:0524b05": "台何義耶。師無對。即出遊方。晚至洞山。謁真淨。問古",
    "X85n1593_009:0524b06": "人一喝不作一喝用。意旨如何。淨叱之。師趨出。淨笑",
    "X85n1593_009:0524b07": "呼曰。浙子。齋後遊山好。師忽領悟。久之辭去。淨曰。子",
    "X85n1593_009:0524b08": "所造雖逸格。惜緣不勝耳。因識其意。自是諸方力命",
    "X85n1593_009:0524b09": "出世。師却之。庵居二十年。不與世接。士夫踵門。略不",
    "X85n1593_009:0524b10": "顧。有偈曰。萬機休罷付癡憨。蹤跡時容野鹿參。不脫",
    "X85n1593_009:0524b11": "麻衣拳作枕。幾生夢在綠蘿庵。或問住山多年。有何",
    "X85n1593_009:0524b12": "旨趣。師曰。山中住。獨掩柴門無別趣。三箇柴頭品字",
    "X85n1593_009:0524b13": "煨。不用援毫文彩露。",
    "X85n1593_009:0524b14": "雙谿印首座一日偶書曰。折脚鐺兒謾自煨。飯餘長",
    "X85n1593_009:0524b15": "是坐堆堆。一從近日生涯拙。百鳥衘華去不來。又以",
    "X85n1593_009:0524b16": "觸衣碎甚。作偈曰。不挂寸絲方免寒。何須特地裊長",
    "X85n1593_009:0524b17": "竿。而今落落零零也。七佛之名甚處安。",
    "X85n1593_009:0524b18": "(會元十七卷終)",
    "X85n1593_009:0524b19": "羅漢南禪師上堂。禪不禪。道不道。三寸舌頭胡亂掃。",
    "X85n1593_009:0524b20": "昨夜日輪飄桂花。今朝月窟生芝草。阿呵呵。萬兩黃",
    "X85n1593_009:0524b21": "金無處討。一句絕思量。諸法不相到。",
    "X85n1593_009:0524b22": "慈雲彥隆禪師上堂。舉玄沙示眾曰。盡大地都來是",
    "X85n1593_009:0524b23": "一顆明珠。時有僧問。既是一顆明珠。學人為甚不識。",
    "X85n1593_009:0524b24": "沙曰。全體是珠。更教誰識。曰雖然全體是。爭奈學人",
    "X85n1593_009:0524c01": "不識。沙曰。問取你眼。師曰。諸禪德。這箇公案。喚作嚼",
    "X85n1593_009:0524c02": "飯餧小兒。把手更與杖。還會麼。若未會。須是扣己而",
    "X85n1593_009:0524c03": "參。直要真實。不得信口掠虗。徒自虗生浪死。",
    "X85n1593_009:0524c04": "大溈祖瑃禪師上堂。道無定亂。法離見知。言句相投。",
    "X85n1593_009:0524c05": "都無定義。自古龍門無宿客。至今鳥道絕行蹤。欲會",
    "X85n1593_009:0524c06": "箇中端的意。火裏蝍蟟吞大蟲。咄。○上堂。雨下堦頭",
    "X85n1593_009:0524c07": "濕。晴乾水不流。鳥巢滄海底。魚躍石山頭。眾中大有",
    "X85n1593_009:0524c08": "商量。前頭兩句是平實語。後頭兩句是格外談。若如",
    "X85n1593_009:0524c09": "是會。祇見石磊磊。不見玉落落。若見玉落落。方知道",
    "X85n1593_009:0524c10": "寬廓。咦。",
    "X85n1593_009:0524c11": "福嚴演禪師僧問。如何是佛。師當面便唾。",
    "X85n1593_009:0524c12": "昭覺白禪師上堂。寒便向火。熱即搖扇。饑時喫飯。困",
    "X85n1593_009:0524c13": "來打眠。所以趙州庭前柏。香嚴嶺後松。栽來無別用。",
    "X85n1593_009:0524c14": "祇要引清風。且道畢竟事作麼生。甲子乙丑海中金。",
    "X85n1593_009:0524c15": "丙寅丁卯鑪中火。",
    "X85n1593_009:0524c16": "薦福道英禪師上堂。據道而論。語也不得。默也不得。",
    "X85n1593_009:0524c17": "直饒語默兩忘。亦沒交涉。何故。句中無路。意在句中。",
    "X85n1593_009:0524c18": "無意無不意。非計較之所及。若是劈頭點一點。頂門",
    "X85n1593_009:0524c19": "豁然眼開者。於此却有疾速分。若低頭向意根下尋",
    "X85n1593_009:0524c20": "思。卒摸索不著。是知萬法無根。欲窮者錯。一源絕迹。",
    "X85n1593_009:0524c21": "欲返者迷。看他古佛光明。先德風彩。一一從無欲無",
    "X85n1593_009:0524c22": "依中發現。或時孤峻峭拔。竟不可搆。或時含融混會。",
    "X85n1593_009:0524c23": "了無所睹。終不樁定一處。亦不繫係兩頭。無是無不",
    "X85n1593_009:0524c24": "是。無非無不非。得亦無所得。失亦無所失。不曾隔越",
    "X85n1593_009:0525a01": "纖毫。不曾移易絲髮。明明古路。不屬玄微。覿面擎來。",
    "X85n1593_009:0525a02": "瞥然便過。不居正位。豈落邪途。不蹈大方。那趨小徑。",
    "X85n1593_009:0525a03": "騰騰兀兀。何住何為。回首不逢。觸目無對。一念普觀。",
    "X85n1593_009:0525a04": "廓然空寂。此之宗要。千聖不傳。直下了知。當處超越。",
    "X85n1593_009:0525a05": "是知赤灑灑處。恁麼即易。明歷歷處。恁麼還難。不用",
    "X85n1593_009:0525a06": "沾黏點染。直須剝脫屏除。若是本分手脚。放去無收",
    "X85n1593_009:0525a07": "不來底。一一放光現瑞。一一削跡絕蹤。機上了不停。",
    "X85n1593_009:0525a08": "語中無可露。徹底攪不渾。通身撲不碎。且道畢竟是",
    "X85n1593_009:0525a09": "箇甚麼。得恁麼靈通。得恁麼奇特。得恁麼堅確。諸仁",
    "X85n1593_009:0525a10": "者。休要識渠面孔。不用安渠名字。亦莫覓渠所在。何",
    "X85n1593_009:0525a11": "故。渠無所在。渠無名字。渠無面孔。纔起一念追求如",
    "X85n1593_009:0525a12": "微塵許。便隔十生五生。更擬管帶思惟。益見紛紛叢",
    "X85n1593_009:0525a13": "雜。不如長時放教自由自在。要發便發。要住便住。即",
    "X85n1593_009:0525a14": "天然非天然。即如如非如如。即湛寂非湛寂。即敗壞",
    "X85n1593_009:0525a15": "非敗壞。無生戀。無死畏。無佛求。無魔怖。不與菩提會。",
    "X85n1593_009:0525a16": "不與煩惱俱。不受一法。不嫌一法。無在無不在。非離",
    "X85n1593_009:0525a17": "非不離。若能如是見得。釋迦自釋迦。達磨自達磨。干",
    "X85n1593_009:0525a18": "我甚麼椀。恁麼說話。衲僧門下。推勘將來。布裙芒靸。",
    "X85n1593_009:0525a19": "不免撩他些些泥水。豈況汝等諸人。更道這箇是平",
    "X85n1593_009:0525a20": "實語句。這箇是差別門庭。這箇是關捩巴鼻。這箇是",
    "X85n1593_009:0525a21": "道眼根塵。遞相教習。如七家村裏。傳口令相似。有甚",
    "X85n1593_009:0525a22": "交涉。無事珍重。",
    "X85n1593_009:0525a23": "尊勝朋講師多歷教肆。甞疏楞嚴維摩等經。學者宗",
    "X85n1593_009:0525a24": "之。每疑祖師直指之道。故多與禪衲遊。一日謁開元。",
    "X85n1593_009:0525b01": "跡未及閫。心忽領悟。元出遂問。座主來作甚麼。師曰。",
    "X85n1593_009:0525b02": "不敢貴耳賤目。元曰。老老大大何必如是。師曰。自是",
    "X85n1593_009:0525b03": "者不長。元曰。朝看華嚴。夜讀般若則不問。如何是當",
    "X85n1593_009:0525b04": "今一句。師曰。日輪正當午。元曰。閑言語。更道來。師曰。",
    "X85n1593_009:0525b05": "平生仗忠信。今日任風波。然雖如是。祇如和尚恁麼。",
    "X85n1593_009:0525b06": "道有甚交涉。須要新戒草鞋穿。元曰。這裏且放你過。",
    "X85n1593_009:0525b07": "忽遇達磨問你作麼生道。師便喝。元曰。這座主今日",
    "X85n1593_009:0525b08": "見老僧。氣衝牛斗。師曰。再犯不容。元拊掌大笑。",
    "X85n1593_009:0525b09": "慧日明禪師上堂。不用求心。唯須息見。三祖大師。雖",
    "X85n1593_009:0525b10": "然回避金鉤。殊不知已吞紅線。慧日又且不然。不用",
    "X85n1593_009:0525b11": "求真并息見。倒騎牛兮入佛殿。牧笛一聲天地寬。稽",
    "X85n1593_009:0525b12": "首瞿曇真箇黃面。",
    "X85n1593_009:0525b13": "道場如禪師參雲蓋。悟汾陽十智同真話。尋常多說",
    "X85n1593_009:0525b14": "十智同真。故叢林號為如十同也。水庵圓極皆依之。",
    "X85n1593_009:0525b15": "圓極甞贊之曰。生鐵面皮難凑泊。等閑舉步動乾坤。",
    "X85n1593_009:0525b16": "戲拈十智同真話。不負黃龍嫡骨孫。",
    "X85n1593_009:0525b17": "寶壽樂禪師上堂。諸佛不真實。說法度羣生。菩薩有",
    "X85n1593_009:0525b18": "智慧。見性不分明。白雲無心意。灑為世間雨。大地不",
    "X85n1593_009:0525b19": "含情。能長諸草木。若也會得。猶存知解。若也不會。墮",
    "X85n1593_009:0525b20": "在無記。去此二途。如何即是。海闊難藏月。山深分外",
    "X85n1593_009:0525b21": "寒。",
    "X85n1593_009:0525b22": "廣慧杲禪師上堂。佛為無心悟。心因有佛迷。佛心清",
    "X85n1593_009:0525b23": "淨處。雲外野猿啼。",
    "X85n1593_009:0525b24": "永安正禪師上堂。天人羣生類。皆承此恩力。大眾。有",
    "X85n1593_009:0525c01": "一人道。我不承佛恩力。不居三界。不屬五行。祖師不",
    "X85n1593_009:0525c02": "敢定當。先佛不敢安名。你且道是箇甚麼人。良久曰。",
    "X85n1593_009:0525c03": "倚石巖前燒鐵鉢。就松枝上挂銅缾。",
    "X85n1593_009:0525c04": "光孝爽禪師上堂。今朝六月旦。一年已過半。奉報參",
    "X85n1593_009:0525c05": "玄人。識取孃生面。孃生面。薦不薦。鷺鷥飛入碧波中。",
    "X85n1593_009:0525c06": "抖擻一團銀繡線。",
    "X85n1593_009:0525c07": "法輪添禪師上堂。喝一喝曰。師子哮吼。又喝一喝曰。",
    "X85n1593_009:0525c08": "象王嚬呻。又喝一喝曰。狂狗趂塊。又喝一喝曰。鰕跳",
    "X85n1593_009:0525c09": "不出斗。乃曰。此四喝。有一喝堪與祖佛為師。明眼衲",
    "X85n1593_009:0525c10": "僧。試請揀看。若揀不出。大似日中迷路。",
    "X85n1593_009:0525c11": "育王淨曇禪師(嘉禾人也)晚歸錢塘之法慧。一日上堂。本",
    "X85n1593_009:0525c12": "自深山臥白雲。偶然來此寄閑身。莫來問我禪兼道。",
    "X85n1593_009:0525c13": "我是喫飯屙屎人。",
    "X85n1593_009:0525c14": "真如戒香禪師上堂。孟冬改旦曉天寒。葉落歸根露",
    "X85n1593_009:0525c15": "遠山。不是見聞生滅法。當頭莫作見聞看。",
    "X85n1593_009:0525c16": "月珠祖鑑禪師僧請筆師語要。師曰。達磨西來。單傳",
    "X85n1593_009:0525c17": "心印。曹谿六祖。不識一字。今日諸方出世。語句如山。",
    "X85n1593_009:0525c18": "重增繩索。乃拍禪牀曰。於斯薦得。猶是鈍根。若也未",
    "X85n1593_009:0525c19": "然。白雲深處從君臥。切忌寒猿中夜啼。",
    "X85n1593_009:0525c20": "萬壽念禪師僧問。龍華勝會。肇啟茲晨。未審彌勒世",
    "X85n1593_009:0525c21": "尊。現居何處。師曰。豬肉案頭。曰既是彌勒世尊。為甚",
    "X85n1593_009:0525c22": "麼却在豬肉案頭。師曰。不是弄潮人。休入洪波裏。曰",
    "X85n1593_009:0525c23": "畢竟事又且如何。師曰。番人不繫腰。",
    "X85n1593_009:0525c24": "參政蘇轍居士元豐三年。以睢陽從事左選。瑞州搉",
    "X85n1593_009:0526a01": "筦之任。是時洪州上藍順禪師。與其父文安先生有",
    "X85n1593_009:0526a02": "契。因往訪焉。相得歡甚。公咨以心法。順示搐鼻因緣。",
    "X85n1593_009:0526a03": "已而有省。作偈呈曰。中年聞道覺前非。邂逅相逢老",
    "X85n1593_009:0526a04": "順師。搐鼻徑參真面目。掉頭不受別鉗鎚。枯藤破衲",
    "X85n1593_009:0526a05": "公何事。白酒青鹽我是誰。慚愧東軒殘月上。一杯甘",
    "X85n1593_009:0526a06": "露滑如飴。",
    "X85n1593_009:0526a07": "禾山方禪師上堂。舉拂子曰。看看。祇這箇在臨濟則",
    "X85n1593_009:0526a08": "照用齊行。在雲門則理事俱備。在曹洞則偏正叶通。",
    "X85n1593_009:0526a09": "在溈山則暗機圓合。在法眼則何止於心。然五家宗",
    "X85n1593_009:0526a10": "派。門庭施設則不無。直饒辯得倜儻分明去。猶是光",
    "X85n1593_009:0526a11": "影邊事。若要抵敵生死。則霄壤有隔且超越生死一",
    "X85n1593_009:0526a12": "句作麼生道。良久曰。洎合錯下注脚。",
    "X85n1593_009:0526a13": "崇覺空禪師上堂。十方無壁落。四面亦無門。淨躶躶。",
    "X85n1593_009:0526a14": "赤灑灑。沒可把遂舉拂子曰。灌谿老漢。向十字街頭。",
    "X85n1593_009:0526a15": "逞風流。賣惺惺。道我解穿真珠。解玉板。濄亂絲。卷筒",
    "X85n1593_009:0526a16": "絹。婬坊酒肆。瓦合輿儓。虎穴魔宮。那吒忿怒。遇文王。",
    "X85n1593_009:0526a17": "興禮樂。逢桀紂逞干戈。今日被崇覺覰見。一場懡[怡-台+羅]。",
    "X85n1593_009:0526a18": "九頂惠泉禪師僧問。心迷法華轉。心悟轉法華。未審",
    "X85n1593_009:0526a19": "意旨如何。師曰。風暖鳥聲碎。日高花影重。○上堂。昔",
    "X85n1593_009:0526a20": "日雲門有三句。謂函蓋乾坤句。截斷眾流句。隨波逐",
    "X85n1593_009:0526a21": "浪句。九頂今日亦有三句。所謂饑來喫飯句。寒即向",
    "X85n1593_009:0526a22": "火句。困來打睡句。若以佛法而論。則九頂望雲門。直",
    "X85n1593_009:0526a23": "立下風。若以世諦而論。則雲門望九頂。直立下風。二",
    "X85n1593_009:0526a24": "語相違。且如何是九頂為人處。",
    "X85n1593_009:0526b01": "性空妙普庵主(嘉興人也)久依死心獲證。乃抵秀水。追船",
    "X85n1593_009:0526b02": "子遺風。結茆青龍之野。吹鐵笛以自娛多賦詠。得之",
    "X85n1593_009:0526b03": "者必珍藏。其山居曰。心法雙忘猶隔妄。色塵不二尚",
    "X85n1593_009:0526b04": "餘塵。百鳥不來春又過。不知誰是住庵人。○建炎初。",
    "X85n1593_009:0526b05": "徐明叛。道經烏鎮。肆殺戮。民多逃亡。師獨荷策而往。",
    "X85n1593_009:0526b06": "賊見其偉異。疑必詭伏者。問其來。師曰。吾禪者。欲抵",
    "X85n1593_009:0526b07": "密印寺。賊怒欲斬之。師曰。大丈夫要頭便斫取。奚以",
    "X85n1593_009:0526b08": "怒為。吾死必矣。願得一飯以為送終。賊奉肉食。師如",
    "X85n1593_009:0526b09": "常齋。出生畢。乃曰。孰當為我文之以祭。賊笑而不答。",
    "X85n1593_009:0526b10": "師索筆大書曰。嗚呼惟靈。勞我以生。則大塊之過。役",
    "X85n1593_009:0526b11": "我以壽。則陰陽之失。乏我以貧。則五行不正。困我以",
    "X85n1593_009:0526b12": "命。則時日不吉。吁哉至哉。賴有出塵之道。悟我之性。",
    "X85n1593_009:0526b13": "與其妙心。則其妙心。孰與為隣。上同諸佛之真化。下",
    "X85n1593_009:0526b14": "合凡夫之無明。纖塵不動。本自圓成。妙矣哉。妙矣哉。",
    "X85n1593_009:0526b15": "日月未足以為明。乾坤未足以為大。磊磊落落。無罣",
    "X85n1593_009:0526b16": "無礙。六十餘年。和光混俗。四十二臘。逍遙自在。逢人",
    "X85n1593_009:0526b17": "則喜。見佛不拜。笑矣乎。笑矣乎。可惜少年郎。風流太",
    "X85n1593_009:0526b18": "光彩。坦然歸去付春風。體似虗空終不壞。尚饗。遂舉",
    "X85n1593_009:0526b19": "箸飯餐。賊徒大笑。飲罷復曰。劫數既遭離亂。我是快",
    "X85n1593_009:0526b20": "活烈漢。如今正好乘時。便請一刀兩段。乃大呼斬斬。",
    "X85n1593_009:0526b21": "賊方駭異。稽首謝過。令衛而出。烏鎮之廬舍免焚。實",
    "X85n1593_009:0526b22": "師之惠也。道俗聞之愈敬。有僧睹師見佛不拜歌。逆",
    "X85n1593_009:0526b23": "問曰。既見佛。為甚麼不拜。師掌之曰。會麼。云不會。師",
    "X85n1593_009:0526b24": "又掌曰。家無二主。",
    "X85n1593_009:0526c01": "空室道人智通者龍圖范珣女也。幼聰慧。長歸丞相",
    "X85n1593_009:0526c02": "蘇頌之孫悌。未幾厭世相。還家求祝髮。父難之。遂清",
    "X85n1593_009:0526c03": "修。因看法華觀。頓有省。後父母俱亡。兄涓。領分寧尉。",
    "X85n1593_009:0526c04": "通偕行。聞死心名重。往謁之。心見。知其所得。便問常",
    "X85n1593_009:0526c05": "啼菩薩。賣却心肝。教誰學般若。通曰。你若無心我也",
    "X85n1593_009:0526c06": "休。又問一雨所滋。根苗有異。無陰陽地上。生箇甚麼。",
    "X85n1593_009:0526c07": "通曰。一華五葉。復問十二時中。向甚麼處安身立命。",
    "X85n1593_009:0526c08": "通曰。和尚惜取眉毛好。心打曰。這婦女。亂作次第。通",
    "X85n1593_009:0526c09": "禮拜。心然之。於是道聲籍甚。○政和間。居金陵。甞設",
    "X85n1593_009:0526c10": "浴於保寧。揭榜于門曰。一物也無。洗箇甚麼。纖塵若",
    "X85n1593_009:0526c11": "有。起自何來。道取一句子玄。乃可大家入浴。古靈祇",
    "X85n1593_009:0526c12": "解揩背。開士何曾明心。欲證離垢地時。須是通身汗",
    "X85n1593_009:0526c13": "出。盡道水能洗垢。焉知水亦是塵。直饒水垢頓除。到",
    "X85n1593_009:0526c14": "此亦須洗却。後為尼。名惟久(有明心錄行世)。",
    "X85n1593_009:0526c15": "上封佛心才禪師依海印隆禪師。見老宿達道者看",
    "X85n1593_009:0526c16": "經。至一毛頭師子。百億毛頭一時現。師指問曰。一毛",
    "X85n1593_009:0526c17": "頭師子。作麼生得百億毛頭一時現。達曰。汝乍入叢",
    "X85n1593_009:0526c18": "林。豈可便理會許事。師因疑之。遂發心領淨頭職。一",
    "X85n1593_009:0526c19": "夕汛掃次。印適夜參。至則遇結座擲拄杖曰。了即毛",
    "X85n1593_009:0526c20": "端吞巨海。始知大地一微塵。師豁然有省。及出閩。造",
    "X85n1593_009:0526c21": "豫章黃龍山。與死心機不契。乃參靈源。凡入室。出必",
    "X85n1593_009:0526c22": "揮淚自訟曰。此事我見得甚分明。祇是臨機吐不出。",
    "X85n1593_009:0526c23": "若為奈何。靈源知師勤篤。告以須是大徹方得自在",
    "X85n1593_009:0526c24": "也。未幾。竊觀隣案僧。讀曹洞廣錄。至藥山採薪歸。有",
    "X85n1593_009:0527a01": "僧問。甚麼處來。山曰。討柴來。僧指腰下刀曰。鳴剝剝",
    "X85n1593_009:0527a02": "是箇甚麼。山拔刀作斫勢。師忽忻然。摑隣案僧一掌。",
    "X85n1593_009:0527a03": "揭簾趨出。衝口說偈曰。徹徹。大海乾枯。虗空迸裂。四",
    "X85n1593_009:0527a04": "方八面絕遮攔。萬象森羅齊漏泄。",
    "X85n1593_009:0527a05": "法輪端禪師謁真淨文禪師。機不諧。至雲居。會靈源",
    "X85n1593_009:0527a06": "分座。為眾激昂。師扣其旨。然以妙入諸經自負。源甞",
    "X85n1593_009:0527a07": "痛劄之。師乃援馬祖百丈機語。及華嚴宗旨為表。源",
    "X85n1593_009:0527a08": "笑曰。馬祖百丈固錯矣。而華嚴宗旨。與箇事喜沒交",
    "X85n1593_009:0527a09": "涉。師憤然欲他往。因請辭。及揭簾。忽大悟。汗流浹背。",
    "X85n1593_009:0527a10": "源見乃曰。是子識好惡矣。馬祖。百丈。文殊。普賢。幾被",
    "X85n1593_009:0527a11": "汝帶累。",
    "X85n1593_009:0527a12": "長靈卓禪師上堂。譬如眼根。不自見眼。性自平等。無",
    "X85n1593_009:0527a13": "平等者。便恁麼去。無孔鐵鎚。聊且安置。直得入林不",
    "X85n1593_009:0527a14": "動草。入水不動波。也是一期方便。若也籬內竹抽籬",
    "X85n1593_009:0527a15": "外筍。澗東華發澗西紅。更待勘過了打。",
    "X85n1593_009:0527a16": "寺丞戴道純居士咨扣靈源。一日有省。乃呈偈曰。杳",
    "X85n1593_009:0527a17": "冥源底全機處。一片心花露印紋。知是幾生曾供養。",
    "X85n1593_009:0527a18": "時時微笑動香雲。",
    "X85n1593_009:0527a19": "黃龍山堂道震禪師謁丹霞淳禪師。一日與論洞上",
    "X85n1593_009:0527a20": "宗旨。師呈偈曰。白雲深覆古寒巖。異草靈花彩鳳衘。",
    "X85n1593_009:0527a21": "夜半天明日當午。騎牛背面著靴衫。淳器之。師自以",
    "X85n1593_009:0527a22": "為礙。棄依草堂。一見契合。日取藏經讀之。一夕聞晚",
    "X85n1593_009:0527a23": "參皷。步出經堂。舉頭見月。遂大悟。亟趨方丈。堂望見。",
    "X85n1593_009:0527a24": "即為印可。",
    "X85n1593_009:0527b01": "萬年雪巢法一禪師上堂。拈拄杖曰。拄杖子。有時作",
    "X85n1593_009:0527b02": "出水蛟龍。萬里雲煙不斷。有時作踞地師子。百年妖",
    "X85n1593_009:0527b03": "怪潛蹤。有時心法兩忘。照體獨立。有時照用同時。主",
    "X85n1593_009:0527b04": "賓互用。以拄杖畫曰。延福門下。總用不著。且道延福",
    "X85n1593_009:0527b05": "尋常用箇甚麼。卓拄杖。喝一喝。下座。○上堂。仰面不",
    "X85n1593_009:0527b06": "見天。低頭不見地。古劒髑髏前。大海波濤沸。",
    "X85n1593_009:0527b07": "雪峯慧空禪師上堂。俊快底點著便行。癡鈍底推挽",
    "X85n1593_009:0527b08": "不動。便行則人人歡喜。不動則箇箇生嫌。山僧而今",
    "X85n1593_009:0527b09": "轉此癡鈍為俊快去也。彈指一下曰。從前推挽不出",
    "X85n1593_009:0527b10": "而今出。從前有院不住而今住。從前嫌佛不做而今",
    "X85n1593_009:0527b11": "做。從前嫌法不說而今說。出不出住不住即且置。敢",
    "X85n1593_009:0527b12": "問諸人。做底是甚麼佛。空王佛耶。然燈佛耶。釋迦佛",
    "X85n1593_009:0527b13": "耶。彌勒佛耶。說底又是甚麼法。根本法耶。無生法耶。",
    "X85n1593_009:0527b14": "世間法耶。出世間法耶。眾中莫有道得底麼。若道得。",
    "X85n1593_009:0527b15": "山僧出世事畢。如或未然。逢人不得錯舉。喝一喝。下",
    "X85n1593_009:0527b16": "座。",
    "X85n1593_009:0527b17": "正法希明禪師解制上堂。林葉紛紛落。乾坤報早秋。",
    "X85n1593_009:0527b18": "分明西祖意。何用更馳求。若恁麼會得。始信佛祖之",
    "X85n1593_009:0527b19": "道。本自平夷。大解脫門。元無關鑰。彌綸宇宙。偪塞虗",
    "X85n1593_009:0527b20": "空。量不可窮。智不能測。若也未明此旨。不達其源。任",
    "X85n1593_009:0527b21": "是百劫熏功。千生煉行。徒自疲苦。了無交涉。若深明",
    "X85n1593_009:0527b22": "此旨。洞達其源。乃知動靜施為。經行坐臥。頭頭合道。",
    "X85n1593_009:0527b23": "念念朝宗。祖不云乎。迷生寂亂。悟無好惡。得失是非。",
    "X85n1593_009:0527b24": "一時放却。如是則誰迷誰悟。誰是誰非。自是諸人。獨",
    "X85n1593_009:0527c01": "生異見。觀大觀小。執有執無。己靈獨耀。不肯承當。心",
    "X85n1593_009:0527c02": "月孤圓。自生違背。何異家中捨父。衣內忘珠。致使菩",
    "X85n1593_009:0527c03": "提路上。荊棘成林。解脫空中。迷雲蔽日。山僧今日幸",
    "X85n1593_009:0527c04": "值眾僧自恣。化主還山。諸上善人。得得光訪。不可緘",
    "X85n1593_009:0527c05": "默。隨分葛藤。曲為今時。少開方便也。須是諸人著眼。",
    "X85n1593_009:0527c06": "各自諦觀。若更擬議尋思。白雲萬里。遂拈拄杖曰。於",
    "X85n1593_009:0527c07": "斯明得。靈山一會儼在目前。其或未然。更待來晨分",
    "X85n1593_009:0527c08": "付。",
    "X85n1593_009:0527c09": "祖庵主見青原之後。縛茅衡嶽間。三十餘年人無知",
    "X85n1593_009:0527c10": "者。偶遣興作偈曰。小鍋煑菜上蒸飯。菜熟飯香人正",
    "X85n1593_009:0527c11": "饑。一補饑瘡了無事。明朝依樣畫貓兒。由是衲子披",
    "X85n1593_009:0527c12": "榛扣之。無盡張公。力挽其開法。不從。竟終于此山。",
    "X85n1593_009:0527c13": "勝因靜禪師上堂。遊遍天下。當知寸步不曾移。歷盡",
    "X85n1593_009:0527c14": "門庭。家家竈裏少煙不得。所以肩笻峭履。乘興而行。",
    "X85n1593_009:0527c15": "掣釣沉絲任性而住。不為故鄉田地好。因緣熟處便",
    "X85n1593_009:0527c16": "為家。今日信手拈來。從前幾曾計較。不離舊時科段。",
    "X85n1593_009:0527c17": "一回舉著一回新。明眼底。瞥地便回。未悟者。識取面",
    "X85n1593_009:0527c18": "目。且道如何是本來面目。良久曰。前臺花發後臺見。",
    "X85n1593_009:0527c19": "上界鐘聲下界聞。以拂子擊禪牀下座。○上堂。舉世",
    "X85n1593_009:0527c20": "尊在摩竭陀國。為眾說法。是時將欲白夏。乃謂阿難",
    "X85n1593_009:0527c21": "曰。諸大弟子。人天四眾。我常說法。不生敬仰。我今入",
    "X85n1593_009:0527c22": "因沙臼室中坐夏九旬。忽有人來問法之時。汝待為",
    "X85n1593_009:0527c23": "我說。一切法不生。一切法不滅。言訖掩室而坐。師召",
    "X85n1593_009:0527c24": "眾曰。釋迦老子。初成佛道之時。大都事不獲已。纔方",
    "X85n1593_009:0528a01": "成箇保社。便生退倦之心。勝因當時若見。將釘釘却",
    "X85n1593_009:0528a02": "室門。教他一生無出身之路。免得後代兒孫。遞相倣",
    "X85n1593_009:0528a03": "傚。不見道。若不傳法度眾生。是不名為報恩者。擊拂",
    "X85n1593_009:0528a04": "子下座(師號戲魚)。",
    "X85n1593_009:0528a05": "龍牙宗密禪師上堂。休把庭花類此身。庭華落後更",
    "X85n1593_009:0528a06": "逢春。此身一往知何處。三界茫茫愁殺人。",
    "X85n1593_009:0528a07": "東禪從密禪師上堂。開口不是禪。合口不是道。踏步",
    "X85n1593_009:0528a08": "擬進前。全身落荒草。",
    "X85n1593_009:0528a09": "天童交禪師往南屏聽台教。因為檀越修懺摩。有問",
    "X85n1593_009:0528a10": "曰。公之所懺罪。為自懺耶。為他懺耶。若自懺罪。罪性",
    "X85n1593_009:0528a11": "何來。若懺他罪。他罪非汝。烏能懺之。師不能對。遂改",
    "X85n1593_009:0528a12": "服遊方。造泐潭。足纔踵門。潭即呵之。師擬問。潭即曳",
    "X85n1593_009:0528a13": "杖逐之。一日忽呼師至丈室曰。我有古人公案。要與",
    "X85n1593_009:0528a14": "你商量。師擬進語。潭遂喝。師豁然領悟。乃大笑。潭下",
    "X85n1593_009:0528a15": "繩牀執師手曰。汝會佛法耶。師便喝。復拓開。潭大笑。",
    "X85n1593_009:0528a16": "圓通旻禪師徧往參激皆染指。親溈山喆禪師最久。",
    "X85n1593_009:0528a17": "晚慕泐潭。往謁。潭見默器之。師陳歷參所得。不蒙印",
    "X85n1593_009:0528a18": "可。潭舉世尊拈華。迦葉微笑語以問。復不契。後侍潭",
    "X85n1593_009:0528a19": "行次。潭以拄杖架肩長噓曰。會麼。師擬對。潭便打。有",
    "X85n1593_009:0528a20": "頃復拈草示之曰。是甚麼。師亦擬對。潭遂喝。於是頓",
    "X85n1593_009:0528a21": "明大法。作拈華勢乃曰。這回瞞旻上座不得也。潭挽",
    "X85n1593_009:0528a22": "曰。更道更道。師曰。南山起雲。北山下雨。即禮拜。潭首",
    "X85n1593_009:0528a23": "肯。後關法灌谿。次居圓通。上堂。諸佛出世。無法與人。",
    "X85n1593_009:0528a24": "祇是抽釘拔楔。除疑斷惑。學道之士。不可自謾。若有",
    "X85n1593_009:0528b01": "一果如芥子許。是汝真善知識。喝一喝曰。是甚麼。切",
    "X85n1593_009:0528b02": "莫刺腦入膠盆。",
    "X85n1593_009:0528b03": "二靈和庵主謁泐潭。潭見。乃問作甚麼。師擬對。潭便",
    "X85n1593_009:0528b04": "打。復喝曰。你喚甚麼作禪。師驀領旨。即曰禪。無後無",
    "X85n1593_009:0528b05": "先。波澄大海。月印青天。又問如何是道。師曰。道紅塵",
    "X85n1593_009:0528b06": "浩浩。不用安排。本無欠少。潭然之。元符間抵雪竇之",
    "X85n1593_009:0528b07": "中峯棲雲兩庵。逾二十年。甞有偈曰。竹筧二三升野",
    "X85n1593_009:0528b08": "水。松窻七五片閑雲。道人活計祇如此。留與人間作",
    "X85n1593_009:0528b09": "見聞。有志於道者。多往見之。○師初偕天童交禪師",
    "X85n1593_009:0528b10": "問道。盟曰。他日吾二人宜踞孤峯絕頂。目視霄漢為",
    "X85n1593_009:0528b11": "世外之人。不可作今時籍名官府。屈節下氣於人者。",
    "X85n1593_009:0528b12": "後交爽盟。至則師竟不接。正言陳公。以計誘師出山",
    "X85n1593_009:0528b13": "住二靈。三十年間。居無長物。唯二虎侍其右。一日威",
    "X85n1593_009:0528b14": "於人。以偈遣之。",
    "X85n1593_009:0528b15": "慈氏瑞僊禪師習毗尼。因覩戒性如虗空。持者為迷",
    "X85n1593_009:0528b16": "倒。師謂戒者束身之法也。何自縛乎。遂探台教。又閱",
    "X85n1593_009:0528b17": "諸法不自生。亦不從他生。不共不無因。是故說無生。",
    "X85n1593_009:0528b18": "疑曰。又不自他。不共不無因生。畢竟從何而生。即省",
    "X85n1593_009:0528b19": "曰。因緣所生。空假三觀。抑揚性海。心佛眾生。名異體",
    "X85n1593_009:0528b20": "同。十境十乘。轉識成智。不思議境。智照方明。非言詮",
    "X85n1593_009:0528b21": "所及。棄謁諸方。後至投子。廣鑑問。鄉里甚處。師曰。兩",
    "X85n1593_009:0528b22": "浙。東越。鑑曰。東越事作麼生。師曰。秦望峯高。鑑湖水",
    "X85n1593_009:0528b23": "闊。曰秦望峯與你自己。是同是別。師曰。西天梵語。東",
    "X85n1593_009:0528b24": "土唐言。鑑曰。此猶是叢林祇對。畢竟是同是別。師便",
    "X85n1593_009:0528c01": "喝。鑑便打。師曰。恩大難酬。便禮拜。後歸里。開法慈氏。",
    "X85n1593_009:0528c02": "室中甞問僧。三箇橐駝兩隻脚。日行萬里趂不著。而",
    "X85n1593_009:0528c03": "今收在玉泉山。不許時人亂斟酌。諸人向甚麼處。與",
    "X85n1593_009:0528c04": "僊上座相見。",
    "X85n1593_009:0528c05": "雪竇持禪師上堂。悟心容易息心難。息得心源到處",
    "X85n1593_009:0528c06": "閑。斗轉星移天欲曉。白雲依舊覆青山。",
    "X85n1593_009:0528c07": "石佛益禪師上堂。一葉落。天下秋。一塵起。大地收。一",
    "X85n1593_009:0528c08": "法透。萬法周。且道透那一法。遂喝曰。切忌錯認驢鞍",
    "X85n1593_009:0528c09": "橋作阿爺下頷。便下座。",
    "X85n1593_009:0528c10": "疎山了常禪師上堂。等閑放下。佛手掩不住。特地收",
    "X85n1593_009:0528c11": "來。大地絕纖埃。向君道莫疑猜。處處頭頭見善財。鎚",
    "X85n1593_009:0528c12": "下分明如得旨。無限勞生眼自開。",
    "X85n1593_009:0528c13": "兜率慧照禪師上堂。龍安山下。道路縱橫。兜率宮中。",
    "X85n1593_009:0528c14": "樓閣重疊。雖非天上。不是人間。到者安心。全忘諸念。",
    "X85n1593_009:0528c15": "善行者不移雙足。善入者不動雙扉。自能笑傲煙蘿。",
    "X85n1593_009:0528c16": "誰管坐消歲月。既然如是。且道向上還有事也無。良",
    "X85n1593_009:0528c17": "久曰。莫教推落巖前石。打破下方遮日雲。",
    "X85n1593_009:0528c18": "丞相張商英居士元祐六年。為江西漕。首謁東林照",
    "X85n1593_009:0528c19": "覺總禪師。覺詰其所見處。與己符合。乃印可。覺曰。吾",
    "X85n1593_009:0528c20": "有得法弟子住玉谿。乃慈古鏡也。亦可與語。公復因",
    "X85n1593_009:0528c21": "按部過分寧。諸禪迓之。公到。先致敬玉谿慈。次及諸",
    "X85n1593_009:0528c22": "山。最後問兜率悅禪師。悅為人短小。公曾見龔德莊。",
    "X85n1593_009:0528c23": "說其聰明可人。乃曰。聞公善文章。悅大笑曰。運使失",
    "X85n1593_009:0528c24": "却一隻眼了也。從悅臨濟九世孫。對運使論文章。政",
    "X85n1593_009:0529a01": "如運使對從悅論禪也。公不然其語。乃強屈指曰。是",
    "X85n1593_009:0529a02": "九世也。問玉谿去此多少。曰三十里。曰兜率聻。曰五",
    "X85n1593_009:0529a03": "里。公是夜乃至兜率。悅先一夜夢日輪昇天。被悅以",
    "X85n1593_009:0529a04": "手搏取。乃說與首座曰。日輪運轉之義。聞張運使非",
    "X85n1593_009:0529a05": "久過此。吾當深錐痛劄。若肯回頭。則吾門幸事。座曰。",
    "X85n1593_009:0529a06": "今之士大夫。受人取奉慣。恐其惡發。別生事也。悅曰。",
    "X85n1593_009:0529a07": "正使煩惱。祇退得我院。也別無事。公與悅語次。稱賞",
    "X85n1593_009:0529a08": "東林。悅未肯其說。公乃題寺後擬瀑軒詩。其略曰。不",
    "X85n1593_009:0529a09": "向廬山尋落處。象王鼻孔謾遼天。意譏其不肯東林",
    "X85n1593_009:0529a10": "也。公與悅語至夜深。論及宗門事。悅曰。東林既印可",
    "X85n1593_009:0529a11": "運使。運使於佛祖言教有少疑否。公曰有。悅曰。疑何",
    "X85n1593_009:0529a12": "等語。公曰。疑香嚴獨脚頌。德山拓鉢話。悅曰。既於此",
    "X85n1593_009:0529a13": "有疑。其餘安得無耶。祇如巖頭言末後句。是有耶。是",
    "X85n1593_009:0529a14": "無耶。公曰有。悅大笑。便歸方丈。閉却門。公一夜睡不",
    "X85n1593_009:0529a15": "穩。至五更下牀。觸飜溺器。乃大徹。猛省前話。遂有頌",
    "X85n1593_009:0529a16": "曰。皷寂鐘沉拓鉢回。巖頭一拶語如雷。果然祇得三",
    "X85n1593_009:0529a17": "年活。莫是遭他授記來。遂扣方丈門。曰某已捉得賊",
    "X85n1593_009:0529a18": "了。悅曰。贓在甚處。公無語。悅曰。都運且去。來日相見。",
    "X85n1593_009:0529a19": "翌日公遂舉前頌。悅乃謂曰。參禪祇為命根不斷。依",
    "X85n1593_009:0529a20": "語生解。如是之說。公已深悟。然至極微細處。使人不",
    "X85n1593_009:0529a21": "覺不知。墮在區宇。乃作頌證之曰。等閑行處。步步皆",
    "X85n1593_009:0529a22": "如。雖居聲色。寧滯有無。一心靡異。萬法非殊。休分體",
    "X85n1593_009:0529a23": "用。莫擇精麤。臨機不礙。應物無拘。是非情盡。凡聖皆",
    "X85n1593_009:0529a24": "除。誰得誰失。何親何疎。拈頭作尾。指實為虗。飜身魔",
    "X85n1593_009:0529b01": "界。轉脚邪途。了無逆順。不犯工夫。公邀悅至建昌。途",
    "X85n1593_009:0529b02": "中一一同察。有十頌敘其事。悅亦有十頌酬之。時元",
    "X85n1593_009:0529b03": "祐八年八月也。公一日謂大慧曰。余閱雪竇拈古。至",
    "X85n1593_009:0529b04": "百丈再參馬祖因緣曰。大冶精金。應無變色。投卷歎",
    "X85n1593_009:0529b05": "曰。審如是。豈得有臨濟今日耶。遂作一頌曰。馬師一",
    "X85n1593_009:0529b06": "喝大雄峯。深入髑髏三日聾。黃檗聞之驚吐舌。江西",
    "X85n1593_009:0529b07": "從此立宗風。後平禪師致書云。去夏讀臨濟宗派。乃",
    "X85n1593_009:0529b08": "知居士得大機大用。且求頌本。余作頌寄之曰。吐舌",
    "X85n1593_009:0529b09": "耳聾師已曉。搥胸祇得哭蒼天。盤山會裏飜筋斗。到",
    "X85n1593_009:0529b10": "此方知普化顛。諸方往往以余聰明博記。少知余者。",
    "X85n1593_009:0529b11": "師自江西法窟來。必辨優劣。試為老夫言之。大慧曰。",
    "X85n1593_009:0529b12": "居士見處與真淨死心合。公曰。何謂也。大慧舉真淨",
    "X85n1593_009:0529b13": "頌曰。客情步步隨人轉。有大威光不能現。突然一喝",
    "X85n1593_009:0529b14": "雙耳聾。那吒眼開黃檗面。死心拈曰。雲巖要問雪竇。",
    "X85n1593_009:0529b15": "既是大冶精金。應無變色。為甚麼却三日耳聾。諸人",
    "X85n1593_009:0529b16": "要知麼。從前汗馬無人識。祇要重論蓋代功。公拊几",
    "X85n1593_009:0529b17": "曰。不因公語。爭見真淨死心用處。若非二大老。難顯",
    "X85n1593_009:0529b18": "雪竇馬師爾。公於宣和四年十一月黎明。口占遺表。",
    "X85n1593_009:0529b19": "命子弟書之。俄取枕擲門窻上。聲如雷震。眾視之。已",
    "X85n1593_009:0529b20": "薨矣。公有頌古。行于世。",
    "X85n1593_009:0529b21": "西蜀鑾法師通大小乘。佛照謝事。居景德。師問照曰。",
    "X85n1593_009:0529b22": "禪家言多不根何也。照曰。汝習何經論。曰諸經粗知。",
    "X85n1593_009:0529b23": "頗通百法。照曰。祇如昨日雨今日晴。是恁麼法中收。",
    "X85n1593_009:0529b24": "師懵然。照舉癢和子擊曰。莫道禪家所言不根好。師",
    "X85n1593_009:0529c01": "憤曰。昨日雨今日晴。畢竟是甚麼法中收。照曰。第二",
    "X85n1593_009:0529c02": "十四時分不相應法中收。師恍悟。即禮謝。後歸蜀居",
    "X85n1593_009:0529c03": "講會。以直道示徒不泥名相。而眾多引去。遂說偈罷",
    "X85n1593_009:0529c04": "講曰。眾賣華兮獨賣松。青青顏色不如紅。算來終不",
    "X85n1593_009:0529c05": "與時合。歸去來兮翠靄中。由是隱居二十年。道俗追",
    "X85n1593_009:0529c06": "慕。復命演法。笑答偈曰。遯跡隱高峯。高峯又不容。不",
    "X85n1593_009:0529c07": "如歸錦里。依舊賣青松。眾列拜悔過。兩川講者爭依",
    "X85n1593_009:0529c08": "之。",
    "X85n1593_009:0529c09": "典牛游禪師依湛堂於泐潭。一日潭普說曰。諸人苦",
    "X85n1593_009:0529c10": "苦就準上座覓佛法。遂拊膝曰。會麼。雪上加霜。又拊",
    "X85n1593_009:0529c11": "膝曰。若也不會。豈不見乾峯示眾曰。舉一不得舉二。",
    "X85n1593_009:0529c12": "放過一著。落在第二。師聞脫然穎悟。出世雲蓋。次遷",
    "X85n1593_009:0529c13": "雲巖。甞和忠道者牧牛頌曰。兩角指天。四足踏地。拽",
    "X85n1593_009:0529c14": "斷鼻繩。牧甚屎屁。張無盡見之。甚擊節。後退雲巖過",
    "X85n1593_009:0529c15": "廬山。棲賢主翁意不欲納。乃曰。老老大大。正是質庫",
    "X85n1593_009:0529c16": "中典牛也。師聞之。述一偈而去曰。質庫何曾解典牛。",
    "X85n1593_009:0529c17": "祇緣價重實難酬。想君本領無多子。畢竟難禁這一",
    "X85n1593_009:0529c18": "頭。因庵于武寧。扁曰典牛。終身不出。塗毒見之。已九",
    "X85n1593_009:0529c19": "十三矣。○上堂。日可冷月可熱。眾魔不能壞真說。作",
    "X85n1593_009:0529c20": "麼生是真說。初三十一中九下七。若信不及。雲巖與",
    "X85n1593_009:0529c21": "汝道破。萬人齊指處。一鴈落寒空。",
    "X85n1593_009:0529c22": "九僊法清禪師上堂。舉睦州示眾曰。汝等諸人。未得",
    "X85n1593_009:0529c23": "箇入頭處。須得箇入頭處。既得箇入頭處。不得忘却。",
    "X85n1593_009:0529c24": "老僧。明明向汝道。尚自不會。何況蓋覆將來。師曰。睦",
    "X85n1593_009:0530a01": "州恁麼道。意在甚麼處。其或未然。聽覺苑下箇注脚",
    "X85n1593_009:0530a02": "張僧見王伴。王伴叫張僧。昨夜放牛處。嶺上及前村。",
    "X85n1593_009:0530a03": "谿西水不飲。谿東草不吞。教覺苑如何即得。會麼。不",
    "X85n1593_009:0530a04": "免與麼去。遂以兩手按空。下座。",
    "X85n1593_009:0530a05": "覺海法因庵主遊方至東林謁慧日。日舉靈雲悟道",
    "X85n1593_009:0530a06": "機語問之。師擬對。日曰。不是不是。師忽有所契。占偈",
    "X85n1593_009:0530a07": "曰。巖上桃華開。華從何處來。靈雲纔一見。回首舞三",
    "X85n1593_009:0530a08": "臺。日曰。子所見雖已入微。然更著鞭。當明大法。師承",
    "X85n1593_009:0530a09": "教居廬阜。三十年不與世接。叢林尊之。甞謂眾曰。汝",
    "X85n1593_009:0530a10": "等飽持定力。無憂晨炊而事干求也。",
    "X85n1593_009:0530a11": "德山瓊禪師受請日。上堂曰。作家勞籠不肯住。呼喚",
    "X85n1593_009:0530a12": "不回頭。為甚麼從東過西。自代曰後五日看。",
    "X85n1593_009:0530a13": "中巖能禪師抵大溈。溈問。上座桑梓何處。師曰西川。",
    "X85n1593_009:0530a14": "曰我聞西川有普賢菩薩示現。是否。師曰。今日得瞻",
    "X85n1593_009:0530a15": "慈相。曰白象何在。師曰。爪牙已具。曰還會轉身麼。師",
    "X85n1593_009:0530a16": "提起坐具。遶禪牀一帀。溈曰。不是這箇道理。師趨出。",
    "X85n1593_009:0530a17": "○出住報恩。上堂。龍濟道。萬法是心光。諸緣惟性曉。",
    "X85n1593_009:0530a18": "本無迷悟人。祇要今日了。師曰。既無迷悟。了箇甚麼。",
    "X85n1593_009:0530a19": "咄。",
    "X85n1593_009:0530a20": "雲頂印禪師一日普說罷。師曰。諸子未要散去。更聽",
    "X85n1593_009:0530a21": "一頌。乃曰。四十九年一場熱鬨。八十七春老漢獨弄。",
    "X85n1593_009:0530a22": "誰少誰多一般作夢。歸去來兮梅梢雪重。言訖下座。",
    "X85n1593_009:0530a23": "倚仗而逝。",
    "X85n1593_009:0530a24": "信相顯禪師少為進士有聲。甞晝掬溪水為戲。至夜",
    "X85n1593_009:0530b01": "思之。遂見水冷然盈室。欲汲之不可。而塵境自空。曰",
    "X85n1593_009:0530b02": "吾世網裂矣。往依昭覺得度。具滿分戒。後隨眾咨參。",
    "X85n1593_009:0530b03": "覺一日問師。高高峰頂立。深深海底行。汝作麼生會。",
    "X85n1593_009:0530b04": "師於言下頓悟曰。釘殺脚跟也。覺拈起拂子曰。這箇",
    "X85n1593_009:0530b05": "又作麼生。師一笑而出。服勤七祀。○僧問。三世諸佛",
    "X85n1593_009:0530b06": "六代祖師。總出這圈[袖-由+貴]不得。如何是這圈[袖-由+貴]。師曰。井",
    "X85n1593_009:0530b07": "欄唇。",
    "X85n1593_009:0530b08": "大溈大圓智禪師四明人也。上堂。舉南泉道。三世諸",
    "X85n1593_009:0530b09": "佛不知有。貍奴白牯却知有。師曰。三世諸佛既不知",
    "X85n1593_009:0530b10": "有。貍奴白牯又何曾夢見。灼然須知向上有知有底",
    "X85n1593_009:0530b11": "人始得。且作麼生是知有底人。喫官酒臥官街。當處",
    "X85n1593_009:0530b12": "死當處埋。沙場無限英靈漢。堆山積嶽露屍骸。",
    "X85n1593_009:0530b13": "文定公胡安國居士久依上封。得言外之旨。崇寧中",
    "X85n1593_009:0530b14": "過藥山。有禪人舉南泉斬貓話問公。公以偈答曰。手",
    "X85n1593_009:0530b15": "握乾坤殺活機。縱橫施設在臨時。玉堂兔馬非龍象。",
    "X85n1593_009:0530b16": "大用堂堂總不知。又寄上封有曰。祝融峯似杜城天。",
    "X85n1593_009:0530b17": "萬古江山在目前。須信死心元不死。夜來秋月又同",
    "X85n1593_009:0530b18": "圓。",
    "X85n1593_009:0530b19": "普賢素禪師上堂。兵隨印轉。三千里外絕煙塵。將逐",
    "X85n1593_009:0530b20": "符行。二六時中淨躶躶。不用鐵旗鐵皷。自然草偃風",
    "X85n1593_009:0530b21": "行。何須七縱七擒。直得無思不服。所謂大丈夫秉慧",
    "X85n1593_009:0530b22": "劒。般若鋒兮金剛燄。非但能摧外道心。早曾落却天",
    "X85n1593_009:0530b23": "魔膽。正恁麼時。且道主將是甚麼人。喝一喝。○上堂。",
    "X85n1593_009:0530b24": "未開口時先分付。擬思量處隔千山。莫言佛法無多",
    "X85n1593_009:0530c01": "子。未透玄關也大難。祇如玄關作麼生透。喝一喝。",
    "X85n1593_009:0530c02": "皷山洵禪師上堂。朔風掃地卷黃葉。門外千峯凜寒",
    "X85n1593_009:0530c03": "色。夜半烏龜帶雪飛。石女谿邊皺兩眉。卓拄杖云。大",
    "X85n1593_009:0530c04": "家在這裏。且道天寒人寒。喝一喝云。歸堂去。",
    "X85n1593_009:0530c05": "皷山珍禪師上堂尋牛須訪跡。學道貴無心。跡在牛",
    "X85n1593_009:0530c06": "還在。無心道易尋。豎起拂子曰。這箇是跡。牛在甚麼",
    "X85n1593_009:0530c07": "處。直饒見得頭角分明。鼻孔也在法石手裏。",
    "X85n1593_009:0530c08": "育王無示諶禪師上堂。我若說有。你為有礙。我若說",
    "X85n1593_009:0530c09": "無。你為無礙。我若橫說你又跨不過。我若豎說你又",
    "X85n1593_009:0530c10": "跳不出。若欲叢林平帖大家無事。不如推倒育王。且",
    "X85n1593_009:0530c11": "道育王如何推得倒去。召大眾曰。著力著力。復曰。苦",
    "X85n1593_009:0530c12": "哉苦哉。育王被人推倒了也。還有路見不平拔劍相",
    "X85n1593_009:0530c13": "為底麼。若無。山僧不免自倒自起。擊拂子下座。師性",
    "X85n1593_009:0530c14": "剛毅。涖眾有古法。",
    "X85n1593_009:0530c15": "道場慧禪師上堂。舉臨濟示眾曰。一人在高高峯頂。",
    "X85n1593_009:0530c16": "無出身之路。一人在十字街頭。亦無向背。且道那箇",
    "X85n1593_009:0530c17": "在前。那箇在後。師曰。更有一人。不在高高峯頂。亦不",
    "X85n1593_009:0530c18": "在十字街頭。臨濟老漢因甚不知。便下座。",
    "X85n1593_009:0530c19": "顯寧智禪師上堂。蘆華白蓼華紅。谿邊脩竹碧煙籠。",
    "X85n1593_009:0530c20": "閑雲抱幽石。玉露滴巖叢。昨夜烏龜變作鼈。今朝水",
    "X85n1593_009:0530c21": "牯悟圓通。咄。",
    "X85n1593_009:0530c22": "烏回範禪師上堂。舉僧問趙州。至道無難。唯嫌揀擇。",
    "X85n1593_009:0530c23": "是時人窠窟否。州曰。曾有人問老僧。直得五年分疎",
    "X85n1593_009:0530c24": "不下。師召曰。趙州具頂門眼。向擊石火裏分緇素。閃",
    "X85n1593_009:0531a01": "電光中明縱奪。為甚麼却五年分疎不下。還委悉麼。",
    "X85n1593_009:0531a02": "易分雪裏粉。難辯墨中煤。",
    "X85n1593_009:0531a03": "德山初禪師上堂。顧視大眾曰。見麼。在天成象。在地",
    "X85n1593_009:0531a04": "成形。在日月為晦為朔。在四時為寒為暑。鼓之以雷",
    "X85n1593_009:0531a05": "霆。潤之以風雨。且道在衲僧分上。又作麼生。一趯趯",
    "X85n1593_009:0531a06": "飜四大海。一拳拳倒須彌山。佛祖位中留不住。又吹",
    "X85n1593_009:0531a07": "漁笛汨羅灣。",
    "X85n1593_009:0531a08": "嘉興報恩法常首座開封人也。於首楞嚴經深入義",
    "X85n1593_009:0531a09": "海。自湖湘至萬年。謁雪巢機契。命掌牋翰。後首眾報",
    "X85n1593_009:0531a10": "恩室中。唯有一矮榻。餘無長物(有漁父詞)。",
    "X85n1593_009:0531a11": "萬壽夢庵信禪師上堂。殘雪既消盡。春風日漸多。若",
    "X85n1593_009:0531a12": "將時節會。佛法又如何。且道時節因緣。與佛法道理。",
    "X85n1593_009:0531a13": "是同是別。良久曰。無影樹栽人不見。開華結果自馨",
    "X85n1593_009:0531a14": "香。",
    "X85n1593_009:0531a15": "慧日默庵道禪師上堂。同雲欲雪未雪。愛日似暉不",
    "X85n1593_009:0531a16": "暉。寒雀啾啾閙籬落。朔風冽冽舞簾帷。要會韶陽親",
    "X85n1593_009:0531a17": "切句。今朝覿面為提撕。卓拄杖下座。",
    "X85n1593_009:0531a18": "光孝慜禪師上堂。舉南泉斬貓兒話。乃曰。南泉提起",
    "X85n1593_009:0531a19": "下刀誅。六臂脩羅救得無。設使兩堂俱道得。也應流",
    "X85n1593_009:0531a20": "血滿街衢。",
    "X85n1593_009:0531a21": "雪峯忠禪師上堂。終日忙忙那事無妨。作麼生是那",
    "X85n1593_009:0531a22": "事。良久曰。心不負人。面無慚色。",
    "X85n1593_009:0531a23": "蓬萊圓禪師住山三十年。足不越閫。道俗尊仰之。師",
    "X85n1593_009:0531a24": "有偈曰。新縫紙被烘來煖。一覺安眠到五更。聞得上",
    "X85n1593_009:0531b01": "方鐘皷動。又添一日在浮生。",
    "X85n1593_009:0531b02": "左丞范沖居士由翰苑守豫章。過圓通謁旻禪師。茶",
    "X85n1593_009:0531b03": "罷曰。某行將老矣。墮在金紫行中。去此事稍遠。通呼",
    "X85n1593_009:0531b04": "內翰。公應諾。通曰。何遠之有。公躍然曰。乞師再垂指",
    "X85n1593_009:0531b05": "誨。通曰。此去洪都有四程。公佇思。通曰。見即便見。擬",
    "X85n1593_009:0531b06": "思即差。公乃豁然有省。",
    "X85n1593_009:0531b07": "樞密吳居厚居士擁節歸鍾陵。謁圓通旻禪師曰。某",
    "X85n1593_009:0531b08": "頃赴省試過。此過趙州關。因問前住訥老。透關底事",
    "X85n1593_009:0531b09": "如何。訥曰。且去做官。今不覺五十餘年。旻曰。曾明得",
    "X85n1593_009:0531b10": "透關底事麼。公曰。八次經過常存此念。然未甚脫灑",
    "X85n1593_009:0531b11": "在。旻度扇與之曰。請使扇。公即揮扇。旻曰。有甚不脫",
    "X85n1593_009:0531b12": "灑處。公忽有省曰。便請末後句。旻乃揮扇兩下。公曰。",
    "X85n1593_009:0531b13": "親切親切。旻曰。吉獠舌頭三千里。",
    "X85n1593_009:0531b14": "諫議彭汝霖居士手寫觀音經施圓通。通拈起曰。這",
    "X85n1593_009:0531b15": "箇是觀音經。那箇是諫議經。公曰。此是某親寫。通曰。",
    "X85n1593_009:0531b16": "寫底是字。那箇是經。公笑曰。却了不得也。通曰。即現",
    "X85n1593_009:0531b17": "宰官身而為說法。公曰。人人有分。通曰。莫謗經好。公",
    "X85n1593_009:0531b18": "曰。如何即是。通舉經示之。公拊掌大笑曰。嗄。通曰。又",
    "X85n1593_009:0531b19": "道了不得。公禮拜。",
    "X85n1593_009:0531b20": "中丞盧航居士與圓通擁罏次。公問。諸家因緣。不勞",
    "X85n1593_009:0531b21": "拈出。直截一句請師指示。通厲聲指曰。看火。公急撥",
    "X85n1593_009:0531b22": "衣。忽大悟。謝曰。灼然佛法無多子。通喝曰。放下著。公",
    "X85n1593_009:0531b23": "應諾諾。",
    "X85n1593_009:0531b24": "左司都貺居士問圓通曰。是法非思量分別之所能",
    "X85n1593_009:0531c01": "解。當如何湊泊。通曰。全身入火聚。公曰。畢竟如何曉",
    "X85n1593_009:0531c02": "會。通曰。驀直去。公沉吟。通曰。可更喫茶麼。公曰不必。",
    "X85n1593_009:0531c03": "通曰。何不恁麼會。公契旨曰。元來太近。通曰。十萬八",
    "X85n1593_009:0531c04": "千。公占偈曰。不可思議。是大火聚。便恁麼去。不離當",
    "X85n1593_009:0531c05": "處。通曰咦。猶有這箇在。公曰。乞師再垂指示。通曰。便",
    "X85n1593_009:0531c06": "恁麼去。鐺是鐵鑄。公頓首謝之。",
    "X85n1593_009:0531c07": "宣秘禮禪師上堂。舉百丈野狐話。乃曰。不是飜濤手。",
    "X85n1593_009:0531c08": "徒誇跨海鯨。由基方撚鏃。枝上眾猿驚。",
    "X85n1593_009:0531c09": "徑山塗毒智策禪師謁大圓於明之萬壽。圓問曰。甚",
    "X85n1593_009:0531c10": "處來。師曰。天台來。曰見智者大師麼。師曰。即今亦不",
    "X85n1593_009:0531c11": "少。曰因甚在汝脚跟下。師曰。當面蹉過。圓曰。上人不",
    "X85n1593_009:0531c12": "耘而秀。不扶而直。一日辭去。圓送之門拊師背曰。寶",
    "X85n1593_009:0531c13": "所在近。此城非實。師頷之。往豫章謁典牛。道由雲居。",
    "X85n1593_009:0531c14": "風雪塞路。坐閱四十二日。午初版聲鏗然。豁爾大悟。",
    "X85n1593_009:0531c15": "及造門。典牛獨指師曰。甚處見鬼見神來。師曰。雲居",
    "X85n1593_009:0531c16": "聞版聲來。牛曰。是甚麼。師曰。打破虗空全無柄靶。牛",
    "X85n1593_009:0531c17": "曰。向上事未在。師曰。東家暗坐。西家廝罵。牛曰。嶄然",
    "X85n1593_009:0531c18": "超出佛祖。他日起家一麟足矣。【頌】上堂。舉教中道。若",
    "X85n1593_009:0531c19": "以色見我。以音聲求我。是人行邪道。不能見如來。雖",
    "X85n1593_009:0531c20": "然恁麼。正是捕得老鼠。打破油甕。懷禪師道。你眼在",
    "X85n1593_009:0531c21": "甚麼處。雖則識破釋迦老子。爭奈拈[飢-几+追]舐指。若是塗",
    "X85n1593_009:0531c22": "毒即不然。色見聲求也不妨。百華影裏繡鴛鴦。自從",
    "X85n1593_009:0531c23": "識得金鍼後。一任風吹滿袖香。",
    "X85n1593_009:0531c24": "萬年心聞賁禪師住江心病起。上堂。維摩病說盡道",
    "X85n1593_009:0532a01": "理。龍翔病咳嗽不已。咳嗽不已說盡道理。說盡道理",
    "X85n1593_009:0532a02": "咳嗽不已。汝等諸人。還識得其中意旨也未。本是長",
    "X85n1593_009:0532a03": "江湊風冷。却教露柱患頭風。",
    "X85n1593_009:0532a04": "天童朴禪師上堂。觀音巖玲玲瓏瓏。太白石丁丁東",
    "X85n1593_009:0532a05": "東。西園菜蟥似不堪食。東谷花發却無賴紅。且道是",
    "X85n1593_009:0532a06": "祖意教意。途中受用世諦流布。若辯不出。雪峯覆却",
    "X85n1593_009:0532a07": "飯桶。若辯得出。甘贄禮拜蒸籠。參。",
    "X85n1593_009:0532a08": "高麗國坦然國師少嗣王位。欽鄉宗乘。因海商方景",
    "X85n1593_009:0532a09": "仁抵四明。錄無示語歸。師閱之啟悟。即棄位圓顱。作",
    "X85n1593_009:0532a10": "書以語要及四威儀偈。令景仁呈無示。示答曰。佛祖",
    "X85n1593_009:0532a11": "出興於世。無一法與人。實使其自信自悟自證自到。",
    "X85n1593_009:0532a12": "具大知見。如所見而說。如所說而行。山河大地草木",
    "X85n1593_009:0532a13": "叢林。相與證明其來久矣。後復通嗣法書。",
    "X85n1593_009:0532a14": "龍華本禪師上堂。舉雲門大師拈起胡餅曰。我祇供",
    "X85n1593_009:0532a15": "養兩浙人。不供養向北人。眾無語。門自代曰。天寒日",
    "X85n1593_009:0532a16": "短。兩人共一椀。師曰。韶陽老漢言中有響。痛處著錐。",
    "X85n1593_009:0532a17": "檢點將來。飜成毒藥。諸人要會麼。半在河南半河北。",
    "X85n1593_009:0532a18": "一片虗凝似墨黑。冷地思量愁殺人。叵耐雲門這老",
    "X85n1593_009:0532a19": "賊。賊賊。下座。更不巡堂。",
    "X85n1593_009:0532a20": "東山吉禪師因李朝請與甥薌林居士向公子諲。謁",
    "X85n1593_009:0532a21": "之遂問。家賊惱人時如何。師曰。誰是家賊。李豎起拳。",
    "X85n1593_009:0532a22": "師曰。賊身已露。李曰。莫塗糊人好。師曰。贓證見在。李",
    "X85n1593_009:0532a23": "無語。師示以偈曰。家賊惱人孰奈何。千聖回機祇為",
    "X85n1593_009:0532a24": "他。徧界徧空無影跡。無依無住絕籠羅。賊賊。猛將雄",
    "X85n1593_009:0532b01": "兵收不得。疑殺天下老禪和。笑倒閙市古彌勒。休休。",
    "X85n1593_009:0532b02": "不用將心向外求。回頭瞥爾賊身露。和贓捉獲世無",
    "X85n1593_009:0532b03": "儔。世無儔真可仰。從茲不復誇伎倆。怗怗安家樂業",
    "X85n1593_009:0532b04": "時。萬象森羅齊拊掌。",
    "X85n1593_009:0532b05": "懶庵樞禪師孝宗皇帝召至內殿。問禪道之要。師",
    "X85n1593_009:0532b06": "答以此事在陛下堂堂日用應機處。本無知見起滅",
    "X85n1593_009:0532b07": "之棼。聖凡迷悟之別。第護正念。則與道相應。情却物",
    "X85n1593_009:0532b08": "則業不能繫。盡去沉掉之病。自忘問答之意。矧今補",
    "X85n1593_009:0532b09": "處現在。佛般若光明中。何事不成現耶。　上為之首",
    "X85n1593_009:0532b10": "肯數四。",
    "X85n1593_009:0532b11": "龍鳴賢禪師上堂。舉趙州勘婆話頌曰。冰雪佳人貌",
    "X85n1593_009:0532b12": "最奇。常將玉笛向人吹。曲中無限花心動。獨許東君",
    "X85n1593_009:0532b13": "第一枝。",
    "X85n1593_009:0532b14": "大溈咦庵鑑禪師上堂。老胡開一條路。甚生徑直。祇",
    "X85n1593_009:0532b15": "云。歇即菩提。性淨明心不從人得。後人不得其門。一",
    "X85n1593_009:0532b16": "向奔馳南北往復東西。極歲窮年無箇歇處。諸人還",
    "X85n1593_009:0532b17": "歇得麼。休休。○上堂。舉罽賓國王問師子尊者蘊空",
    "X85n1593_009:0532b18": "公案。師頌曰。尊者何曾得蘊空。罽賓徒自斬春風。桃",
    "X85n1593_009:0532b19": "花雨後已零落。染得一谿流水紅。(會元十八卷終)禪宗正脉卷九",
    "X85n1593_009:0532b20": "音釋",
    "X85n1593_009:0532b21": "曙(市據切方明也)　鮎(乃謙切魚名)　櫺(力庭切屋梠也)　輥(古混切車轂也)　[宋-木+居](寄魚切居",
    "X85n1593_009:0532b22": "舍也)　湜(視力切水清也)　捂(吾故切受也)　膴(亡甫切土地腴美〡〡然也)　[口*耶](徐嗟切〡",
    "X85n1593_009:0532b23": "聲也)　凹(烏合切〡凸也)　凸(徒結切起貌)　咂(子答切入口也)　[若/(若*若)](以灼切〡氣吹水貌)　瑃",
    "X85n1593_009:0532b24": "(丑倫切玉名也)　磊(力罪切〡砢也)　覿(達寂切見也)　靸(先盍切履也)　屙(烏何切上廁也)",
    "X85n1593_009:0532c01": "　搐(許六切牽制也)　濄(古訛切水也)　汛(思見切灑掃也)　屁(匹避切氣下洩也)　[袖-由+貴](丘畏",
    "X85n1593_009:0532c02": "切〡紐也)　洵(相均切過水中也)　趯(他力切跳踊也)　嶄(音讒山石高貌)　[飢-几+追](丁回切蜀人呼",
    "X85n1593_009:0532c03": "蒸餅為〡也)　蟥(胡光切〡蛢也)　棼(扶云切複屋棟)"
}