{
    "T08n0223_023:0383c09": "摩訶般若波羅蜜經卷第二十三",
    "T08n0223_023:0383c11": "後秦龜茲國三藏鳩摩羅什譯",
    "T08n0223_023:0383c12": "75 三次品三次品第七十五丹本次第行品",
    "T08n0223_023:0383c13": "爾時須菩提白佛言：「世尊！若有法相者，尚",
    "T08n0223_023:0383c14": "不得順忍，何況得道？世尊！若無法相者，當",
    "T08n0223_023:0383c15": "得順忍不？若乾慧地、若性地、若八人地、若見",
    "T08n0223_023:0383c16": "地、若薄地、若離欲地、若已辦地、若辟支佛地、",
    "T08n0223_023:0383c17": "若菩薩地、若佛地、若修道，因是修道，當斷",
    "T08n0223_023:0383c18": "煩惱不？以是煩惱故，不得過聲聞、辟支佛",
    "T08n0223_023:0383c19": "地，入菩薩位。若不入菩薩位，則不得一切",
    "T08n0223_023:0383c20": "種智。不得一切種智，則不能得斷一切煩",
    "T08n0223_023:0383c21": "惱習。世尊！若無有法相，是諸法則不生。若",
    "T08n0223_023:0383c22": "不生是諸法，則不能得一切種智。」佛告須",
    "T08n0223_023:0383c23": "菩提：「如是，如是！若無有法者，則有順忍，乃",
    "T08n0223_023:0383c24": "至斷一切煩惱習。」須菩提白佛言：「世尊！菩",
    "T08n0223_023:0383c25": "薩摩訶薩行般若波羅蜜時，有法相不？所",
    "T08n0223_023:0383c26": "謂色相乃至識相；眼相乃至意相，色相乃至",
    "T08n0223_023:0383c27": "法相，眼界相乃至意識界相；四念處相乃至",
    "T08n0223_023:0383c28": "一切種智相。若色相若色斷相，乃至識相識",
    "T08n0223_023:0383c29": "斷相，十二入、十八界亦如是；若無明相若無",
    "T08n0223_023:0384a01": "明斷相，乃至憂悲愁惱相憂悲愁惱斷相；若",
    "T08n0223_023:0384a02": "欲相若欲斷相，若瞋相若瞋斷相，若癡相若",
    "T08n0223_023:0384a03": "癡斷相；若苦相若苦斷相，若集相若集斷相，",
    "T08n0223_023:0384a04": "若盡相若盡斷相，若道相若道斷相；乃至",
    "T08n0223_023:0384a05": "一切種智相，斷一切煩惱習相？」佛言：「不也，",
    "T08n0223_023:0384a06": "須菩提！菩薩摩訶薩行般若波羅蜜時，無",
    "T08n0223_023:0384a07": "有法相非法相，即是菩薩順忍。若無有法",
    "T08n0223_023:0384a08": "相無有非法相，即是修道，亦是道果。須菩",
    "T08n0223_023:0384a09": "提！菩薩摩訶薩有法是菩薩道，無法是菩薩",
    "T08n0223_023:0384a10": "果。以是因緣故，當知一切法無所有性。」須",
    "T08n0223_023:0384a11": "菩提白佛言：「世尊！若一切法無所有性，佛",
    "T08n0223_023:0384a12": "云何知一切法無所有性故得成佛，於一",
    "T08n0223_023:0384a13": "切法得自在力？」佛告須菩提：「如是，如是！一",
    "T08n0223_023:0384a14": "切法無所有性。我本行菩薩道修六波羅",
    "T08n0223_023:0384a15": "蜜，離諸欲、離惡不善法，有覺有觀，離生",
    "T08n0223_023:0384a16": "喜樂，入初禪乃至入第四禪。於是諸禪及",
    "T08n0223_023:0384a17": "支不取相，不念有是禪、不受禪味、不",
    "T08n0223_023:0384a18": "得是禪，無染清淨行四禪，我於是諸禪不",
    "T08n0223_023:0384a19": "受果報。依四禪住，起五神通——身通、天耳、知",
    "T08n0223_023:0384a20": "他人心、宿命通、天眼通——於諸神通不取",
    "T08n0223_023:0384a21": "相，不念有是神通，不受神通味，不得是",
    "T08n0223_023:0384a22": "神通。我於是五神通不分別行，須菩提！",
    "T08n0223_023:0384a23": "我爾時用一念相應慧得阿耨多羅三藐三",
    "T08n0223_023:0384a24": "菩提，所謂是苦聖諦，是集、是滅、是道聖諦，成",
    "T08n0223_023:0384a25": "就十力、四無所畏、四無礙智、十八不共法、大慈",
    "T08n0223_023:0384a26": "大悲，得作佛，分別三聚眾生：正定、邪定、不",
    "T08n0223_023:0384a27": "定。」",
    "T08n0223_023:0384a28": "須菩提白佛言：「云何世尊於諸法無所有",
    "T08n0223_023:0384a29": "性中起四禪六神通，亦無眾生而分別作",
    "T08n0223_023:0384b01": "三聚？」佛告須菩提：「若諸欲惡不善法若有",
    "T08n0223_023:0384b02": "性——若自性、若他性——我本為菩薩行時，不能",
    "T08n0223_023:0384b03": "觀諸欲惡不善法無所有性入初禪。以諸",
    "T08n0223_023:0384b04": "欲惡不善法無有性，若自性、若他性皆是無所",
    "T08n0223_023:0384b05": "有性故，我本行菩薩道時，離諸欲惡不善",
    "T08n0223_023:0384b06": "法，入初禪乃至入第四禪。須菩提！若諸神",
    "T08n0223_023:0384b07": "通有性——若自性、若他性——我不能知是神通無",
    "T08n0223_023:0384b08": "所有性，得阿耨多羅三藐三菩提。須菩提！",
    "T08n0223_023:0384b09": "以神通無有性，若自性、若他性皆是無所",
    "T08n0223_023:0384b10": "有性。以是故，諸佛於神通知無所有性，得",
    "T08n0223_023:0384b11": "阿耨多羅三藐三菩提。」須菩提言：「世尊！若菩",
    "T08n0223_023:0384b12": "薩摩訶薩知諸法無所有性，因四禪、五神通",
    "T08n0223_023:0384b13": "得阿耨多羅三藐三菩提。世尊！新學菩薩摩",
    "T08n0223_023:0384b14": "訶薩，云何於諸法無所有性中次第行、次第",
    "T08n0223_023:0384b15": "學、次第道，以是次第行、次第學、次第道，得阿",
    "T08n0223_023:0384b16": "耨多羅三藐三菩提？」佛告須菩提：「菩薩摩訶",
    "T08n0223_023:0384b17": "薩若初從諸佛聞，若從多供養諸佛菩薩",
    "T08n0223_023:0384b18": "聞，若諸阿羅漢、若諸阿那含、若諸斯陀含、若",
    "T08n0223_023:0384b19": "諸須陀洹所聞：『得無所有故是佛，得無所",
    "T08n0223_023:0384b20": "有故是阿羅漢、阿那含、斯陀含、須陀洹，一",
    "T08n0223_023:0384b21": "切賢聖皆以得無所有故有名。一切有為",
    "T08n0223_023:0384b22": "作法無所有性，乃至無有如毫末許所有。』",
    "T08n0223_023:0384b23": "是菩薩摩訶薩聞是已，作是念：『若一切法無",
    "T08n0223_023:0384b24": "有性、得無所有性故是佛、乃至得無所有",
    "T08n0223_023:0384b25": "性故是須陀洹。我若當得阿耨多羅三藐",
    "T08n0223_023:0384b26": "三菩提、若不得，一切法常無有性。我何以",
    "T08n0223_023:0384b27": "不發心得阿耨多羅三藐三菩提？得阿耨多",
    "T08n0223_023:0384b28": "羅三藐三菩提已，一切眾生行於有相，當",
    "T08n0223_023:0384b29": "令住無所有中。』須菩提！菩薩摩訶薩如是",
    "T08n0223_023:0384c01": "思惟已，發阿耨多羅三藐三菩提心，為度",
    "T08n0223_023:0384c02": "一切眾生故。菩薩摩訶薩所行次第行、次第",
    "T08n0223_023:0384c03": "學、次第道者，如過去諸菩薩摩訶薩所行道，",
    "T08n0223_023:0384c04": "得阿耨多羅三藐三菩提。是新發意菩薩應",
    "T08n0223_023:0384c05": "學六波羅蜜，所謂檀那波羅蜜、尸羅波羅",
    "T08n0223_023:0384c06": "蜜、羼提波羅蜜、毘梨耶波羅蜜、禪那波羅蜜、",
    "T08n0223_023:0384c07": "般若波羅蜜。是菩薩摩訶薩若行檀那波羅",
    "T08n0223_023:0384c08": "蜜時，自行布施亦教人布施，讚歎布施功",
    "T08n0223_023:0384c09": "德，歡喜讚歎行布施者。以是布施因緣故，",
    "T08n0223_023:0384c10": "得大財富。是菩薩遠離慳心，布施眾生食",
    "T08n0223_023:0384c11": "飲衣服、香華瓔珞、房舍臥具燈燭，種種資生",
    "T08n0223_023:0384c12": "所須，盡給與之。菩薩摩訶薩行是布施及持",
    "T08n0223_023:0384c13": "戒，生天人中，得大尊貴。以是持戒、布施故，",
    "T08n0223_023:0384c14": "得禪定眾。以是布施、持戒、禪定故，得智慧",
    "T08n0223_023:0384c15": "眾、解脫眾、解脫知見眾。是菩薩因是布施、持",
    "T08n0223_023:0384c16": "戒、禪定眾、智慧眾、解脫眾、解脫知見眾故，過",
    "T08n0223_023:0384c17": "聲聞、辟支佛地，入菩薩位。入菩薩位已，得",
    "T08n0223_023:0384c18": "淨佛國土、成就眾生，得一切種智。得一切",
    "T08n0223_023:0384c19": "種智已，轉法輪。轉法輪已，以三乘法度脫",
    "T08n0223_023:0384c20": "眾生生死。如是，須菩提！菩薩以是布施，",
    "T08n0223_023:0384c21": "次第行、次第學、次第道，是事皆不可得。何",
    "T08n0223_023:0384c22": "以故？自性無所有故。「復次，須菩提！菩薩摩訶",
    "T08n0223_023:0384c23": "薩從初發意以來，自行持戒教人持戒，",
    "T08n0223_023:0384c24": "讚歎持戒功德，歡喜讚歎行持戒者。持戒",
    "T08n0223_023:0384c25": "及布施因緣故，生天人中得大尊貴。見貧",
    "T08n0223_023:0384c26": "窮者施以財物，不持戒者教令持戒，亂意",
    "T08n0223_023:0384c27": "者教令禪定，愚癡者教令智慧，無解脫者教",
    "T08n0223_023:0384c28": "令解脫，無解脫知見者教令解脫知見。以",
    "T08n0223_023:0384c29": "是持戒、禪定、智慧、解脫、解脫知見故，過聲",
    "T08n0223_023:0385a01": "聞、辟支佛地，入菩薩位。入菩薩位已，得淨",
    "T08n0223_023:0385a02": "佛國土。淨佛國土已，成就眾生。成就眾生",
    "T08n0223_023:0385a03": "已，得一切種智。得一切種智已，轉法輪。轉",
    "T08n0223_023:0385a04": "法輪已，以三乘法度脫眾生。如是，須菩提！",
    "T08n0223_023:0385a05": "菩薩以是持戒，次第行、次第學、次第道，是",
    "T08n0223_023:0385a06": "事皆不可得。何以故？一切法自性無所有",
    "T08n0223_023:0385a07": "故。「復次，須菩提！菩薩摩訶薩從初已來，自",
    "T08n0223_023:0385a08": "行羼提波羅蜜，教人行羼提，讚歎羼提功",
    "T08n0223_023:0385a09": "德，歡喜讚歎行羼提者。行羼提波羅蜜時，",
    "T08n0223_023:0385a10": "布施眾生各令滿足，教令持戒、教令禪定",
    "T08n0223_023:0385a11": "乃至解脫知見。以是布施、持戒、禪定、智慧因",
    "T08n0223_023:0385a12": "緣故，過阿羅漢、辟支佛地，入菩薩位中。",
    "T08n0223_023:0385a13": "入菩薩位中已，得淨佛國土。得淨佛國土",
    "T08n0223_023:0385a14": "已，成就眾生。成就眾生已，得一切種智。得",
    "T08n0223_023:0385a15": "一切種智已，轉法輪。轉法輪已，以三乘法",
    "T08n0223_023:0385a16": "度脫眾生生死。如是，須菩提！菩薩以羼提",
    "T08n0223_023:0385a17": "波羅蜜，次第行、次第學、次第道，是事皆不可",
    "T08n0223_023:0385a18": "得。何以故？一切法自性無所有故。「復次，須",
    "T08n0223_023:0385a19": "菩提！菩薩摩訶薩從初已來，自行毘梨耶，",
    "T08n0223_023:0385a20": "教人行毘梨耶，讚歎行毘梨耶功德，歡喜",
    "T08n0223_023:0385a21": "讚歎行毘梨耶者，乃至是事皆不可得，自",
    "T08n0223_023:0385a22": "性無所有故。「復次，須菩提！菩薩摩訶薩從初",
    "T08n0223_023:0385a23": "已來，自入禪、入無量心、入無色定，亦教",
    "T08n0223_023:0385a24": "人入禪、入無量心、入無色定，讚歎入禪、入",
    "T08n0223_023:0385a25": "無量心、入無色定功德，歡喜讚歎行禪、無",
    "T08n0223_023:0385a26": "量心、無色定者。是菩薩住諸禪定無量心，布",
    "T08n0223_023:0385a27": "施眾生各令滿足，教令持戒，教令禪定、智",
    "T08n0223_023:0385a28": "慧。以是布施、禪定、智慧、解脫、解脫知見因緣",
    "T08n0223_023:0385a29": "故，過聲聞、辟支佛地，入菩薩位。入菩薩",
    "T08n0223_023:0385b01": "位已，淨佛國土。淨佛國土已，成就眾生。成",
    "T08n0223_023:0385b02": "就眾生已，得一切種智。得一切種智，已轉",
    "T08n0223_023:0385b03": "法輪。轉法輪已，以三乘法度脫一切眾生。",
    "T08n0223_023:0385b04": "乃至是事皆不可得，自性無所有故。「復次，須",
    "T08n0223_023:0385b05": "菩提！菩薩摩訶薩從初以來，行般若波羅蜜，",
    "T08n0223_023:0385b06": "布施眾生各令滿足，教令持戒、禪定、智慧、",
    "T08n0223_023:0385b07": "解脫、解脫知見。是菩薩行般若波羅蜜時，自",
    "T08n0223_023:0385b08": "行六波羅蜜，亦教他人令行六波羅蜜，讚",
    "T08n0223_023:0385b09": "歎六波羅蜜功德，歡喜讚歎行六波羅蜜者。",
    "T08n0223_023:0385b10": "是菩薩以是檀那波羅蜜、尸羅波羅蜜、羼提",
    "T08n0223_023:0385b11": "波羅蜜、毘梨耶波羅蜜、禪那波羅蜜、般若波羅",
    "T08n0223_023:0385b12": "蜜因緣及方便力，過聲聞、辟支佛地，入菩薩",
    "T08n0223_023:0385b13": "位。乃至是事不可得，自性無所有故。須菩提！",
    "T08n0223_023:0385b14": "是名初發意菩薩摩訶薩次第行、次第學、次",
    "T08n0223_023:0385b15": "第道。「復次，須菩提！菩薩摩訶薩次第行、次第",
    "T08n0223_023:0385b16": "學、次第道，菩薩摩訶薩從初已來，以一切",
    "T08n0223_023:0385b17": "種智相應心，信解諸法無所有性，修六念，",
    "T08n0223_023:0385b18": "所謂念佛、念法、念僧、念戒、念捨、念天。須菩提！",
    "T08n0223_023:0385b19": "云何菩薩摩訶薩修念佛？菩薩摩訶薩念佛，",
    "T08n0223_023:0385b20": "不以色念，不以受想行識念。何以故？是",
    "T08n0223_023:0385b21": "色自性無，受想行識自性無。若法自性無，",
    "T08n0223_023:0385b22": "是為無所有。何以故？無憶故，是為念佛。",
    "T08n0223_023:0385b23": "「復次，須菩提！菩薩摩訶薩念佛，不以三十",
    "T08n0223_023:0385b24": "二相念，亦不念金色身，不念丈光，不念",
    "T08n0223_023:0385b25": "八十隨形好。何以故？是佛身自性無故。若",
    "T08n0223_023:0385b26": "法無性，是為無所有。何以故？無憶故，是為",
    "T08n0223_023:0385b27": "念佛。「復次，須菩提！不應以戒眾念佛，",
    "T08n0223_023:0385b28": "不應以定眾、智慧眾、解脫眾、解脫知見",
    "T08n0223_023:0385b29": "眾念佛。何以故？是眾無有自性。若法無",
    "T08n0223_023:0385c01": "自性，是為無所有。何以故？無憶故，是為念",
    "T08n0223_023:0385c02": "佛。「復次，須菩提！不應以十力念佛，不應",
    "T08n0223_023:0385c03": "以四無所畏、四無礙智、十八不共法念佛，不",
    "T08n0223_023:0385c04": "應以大慈大悲念佛。何以故？是諸法自性",
    "T08n0223_023:0385c05": "無。若法自性無，是為非法。無所念，是為念",
    "T08n0223_023:0385c06": "佛。「復次，須菩提！不應以十二因緣法念",
    "T08n0223_023:0385c07": "佛。何以故？是因緣法自性無。若法自性無，是",
    "T08n0223_023:0385c08": "為非法。無所念，是為念佛。如是，須菩提！",
    "T08n0223_023:0385c09": "菩薩摩訶薩行般若波羅蜜時應念佛，是",
    "T08n0223_023:0385c10": "為菩薩初發意次第行、次第學、次第道。是菩",
    "T08n0223_023:0385c11": "薩摩訶薩次第行、次第學、次第道中住，能具",
    "T08n0223_023:0385c12": "足四念處、四正勤、四如意足、五根、五力、七覺分、",
    "T08n0223_023:0385c13": "八聖道分，修行空三昧，無相、無作三昧，乃至",
    "T08n0223_023:0385c14": "一切種智，諸法性無所有故。是菩薩知諸法",
    "T08n0223_023:0385c15": "性無所有，是中無有性、無無性。「須菩提！云",
    "T08n0223_023:0385c16": "何菩薩摩訶薩應修念法？須菩提！菩薩摩訶",
    "T08n0223_023:0385c17": "薩行般若波羅蜜時，不念善法、不念不善",
    "T08n0223_023:0385c18": "法，不念有記法、不念無記法，不念世",
    "T08n0223_023:0385c19": "間法、不念出世間法，不念淨法、不念不",
    "T08n0223_023:0385c20": "淨法，不念聖法、不念凡夫法，不念有漏",
    "T08n0223_023:0385c21": "法、不念無漏法，不念欲界繫法、色界繫法、",
    "T08n0223_023:0385c22": "無色界繫法，不念有為法、無為法。何以故？",
    "T08n0223_023:0385c23": "是諸法自性無。若法自性無，是為非法。無所",
    "T08n0223_023:0385c24": "念，是為念法。念法中學，無所有性故，乃至",
    "T08n0223_023:0385c25": "當得一切種智。是菩薩得阿耨多羅三藐三",
    "T08n0223_023:0385c26": "菩提時，得諸法無所有性。是無所有性中，",
    "T08n0223_023:0385c27": "非有相、非無相。如是，須菩提！菩薩摩訶薩",
    "T08n0223_023:0385c28": "應修念法，於是法中乃至無少許念，何況",
    "T08n0223_023:0385c29": "念法？「須菩提！菩薩摩訶薩云何應修念僧？",
    "T08n0223_023:0386a01": "須菩提！菩薩摩訶薩念僧無為法故，分別",
    "T08n0223_023:0386a02": "有佛弟子眾，是中乃至無少許念，何況念",
    "T08n0223_023:0386a03": "僧？如是菩薩摩訶薩應念僧。「須菩提！菩薩",
    "T08n0223_023:0386a04": "摩訶薩云何應修念戒？須菩提！菩薩摩訶",
    "T08n0223_023:0386a05": "薩從初發意已來，應念聖戒、無缺戒、無隙",
    "T08n0223_023:0386a06": "戒、無瑕戒、無濁戒、無著戒、自在戒、智者所讚",
    "T08n0223_023:0386a07": "戒、具足戒、隨定戒。應念是戒無所有性，乃",
    "T08n0223_023:0386a08": "至無少許念，何況念戒？「須菩提！菩薩摩訶",
    "T08n0223_023:0386a09": "薩從初發意已來，應念捨。若自念捨、若",
    "T08n0223_023:0386a10": "念他捨，若捨財、若捨法、若捨煩惱。觀是",
    "T08n0223_023:0386a11": "捨不可得故，乃至無少許念，何況念捨？如",
    "T08n0223_023:0386a12": "是，須菩提！菩薩摩訶薩應念捨。「須菩提！云",
    "T08n0223_023:0386a13": "何菩薩摩訶薩應念天？須菩提！菩薩作是",
    "T08n0223_023:0386a14": "念：『四天王諸天所有信、戒、施、聞、慧，此間命終",
    "T08n0223_023:0386a15": "生彼天處，我亦有是信、戒、施、聞、慧。乃至他",
    "T08n0223_023:0386a16": "化自在天所有信、戒、施、聞、慧，此間命終生彼",
    "T08n0223_023:0386a17": "天處，我亦有是信、戒、施、聞、慧。』如是，須菩提！",
    "T08n0223_023:0386a18": "菩薩摩訶薩應念是天，無所有性中尚無少",
    "T08n0223_023:0386a19": "許念，何況念天？須菩提！菩薩摩訶薩行是",
    "T08n0223_023:0386a20": "六念，是名次第行、次第學、次第道。」爾時須菩",
    "T08n0223_023:0386a21": "提白佛言：「世尊！若一切法無所有性，所謂",
    "T08n0223_023:0386a22": "念色乃至識，眼乃至意，色乃至法，眼界乃至",
    "T08n0223_023:0386a23": "意識界，是無所有性。檀那波羅蜜乃至般若",
    "T08n0223_023:0386a24": "波羅蜜，內空乃至無法有法空，四念處乃至",
    "T08n0223_023:0386a25": "八聖道分，佛十力乃至一切種智，是無所有",
    "T08n0223_023:0386a26": "性。世尊！若一切法無所有性者，是則無道、無",
    "T08n0223_023:0386a27": "智、無果。」佛告須菩提：「汝見是色性實有不？",
    "T08n0223_023:0386a28": "乃至一切種智性實有不？」須菩提言：「不見",
    "T08n0223_023:0386a29": "也，世尊！」佛告須菩提：「汝若不見諸法實有，",
    "T08n0223_023:0386b01": "云何作是問？」須菩提言：「世尊！我於是法不",
    "T08n0223_023:0386b02": "敢有疑，但為當來世諸比丘求聲聞、辟支佛",
    "T08n0223_023:0386b03": "道、菩薩道者。是人當如是言：『若一切法無",
    "T08n0223_023:0386b04": "所有性，誰垢誰淨、誰縛誰解？』是不知不解",
    "T08n0223_023:0386b05": "故，而破於戒、破正見、破威儀、破淨命。是",
    "T08n0223_023:0386b06": "人破此事故，當墮三惡道。世尊！我畏當來",
    "T08n0223_023:0386b07": "世有如是事，以是故，問佛世尊。我於是法",
    "T08n0223_023:0386b08": "中信，不疑不悔。」",
    "T08n0223_023:0386b09": "76 一念品摩訶般若波羅蜜經一念品第七十六丹無漏行",
    "T08n0223_023:0386b10": "六度品",
    "T08n0223_023:0386b11": "須菩提白佛言：「世尊！若一切法性無所有，",
    "T08n0223_023:0386b12": "菩薩見何等利益故，為眾生發阿耨多羅",
    "T08n0223_023:0386b13": "三藐三菩提？」佛告須菩提：「以一切法性無所",
    "T08n0223_023:0386b14": "有故，菩薩以是故，為眾生求阿耨多羅",
    "T08n0223_023:0386b15": "三藐三菩提。何以故？須菩提！諸有得有著",
    "T08n0223_023:0386b16": "者，難可解脫。須菩提！諸得相者，無有道、",
    "T08n0223_023:0386b17": "無有果、無阿耨多羅三藐三菩提。」須菩提",
    "T08n0223_023:0386b18": "白佛言：「世尊！無得相者，有道、有果、有阿",
    "T08n0223_023:0386b19": "耨多羅三藐三菩提不？」「須菩提！無所得即是",
    "T08n0223_023:0386b20": "道、即是果、即是阿耨多羅三藐三菩提，法性",
    "T08n0223_023:0386b21": "不壞故。若無所得法欲得道、欲得果、欲",
    "T08n0223_023:0386b22": "得阿耨多羅三藐三菩提，為欲壞法性。」須",
    "T08n0223_023:0386b23": "菩提白佛言：「世尊！若無所得法即是道、即",
    "T08n0223_023:0386b24": "是果、即是阿耨多羅三藐三菩提，云何有菩",
    "T08n0223_023:0386b25": "薩初地乃至十地？云何有無生法忍？云何",
    "T08n0223_023:0386b26": "有報得神通？云何有報得布施、持戒、忍辱、精",
    "T08n0223_023:0386b27": "進、禪定、智慧。住是果報法中，能成就眾生、",
    "T08n0223_023:0386b28": "能淨佛國土，及供養諸佛衣服飲食、香華瓔",
    "T08n0223_023:0386b29": "珞、房舍臥具燈燭，種種資生所須之具。乃",
    "T08n0223_023:0386c01": "至得阿耨多羅三藐三菩提，不斷是福德，",
    "T08n0223_023:0386c02": "乃至般涅槃後，舍利及弟子得供養，爾乃滅",
    "T08n0223_023:0386c03": "盡？」佛告須菩提：「以諸法無所得相故，得菩",
    "T08n0223_023:0386c04": "薩初地乃至十地。有報得神通、布施、持戒、忍",
    "T08n0223_023:0386c05": "辱、精進、禪定、智慧、成就眾生、淨佛國土，亦以",
    "T08n0223_023:0386c06": "善根因緣故能利益眾生，乃至般涅槃後舍",
    "T08n0223_023:0386c07": "利及弟子得供養。」須菩提白佛言：「世尊！若",
    "T08n0223_023:0386c08": "諸法無所得相，布施、持戒、忍辱、精進、禪定、智",
    "T08n0223_023:0386c09": "慧、諸神通，有何差別？」佛告須菩提：「無所得",
    "T08n0223_023:0386c10": "法布施、持戒、忍辱、精進、禪定、智慧、神通，無有",
    "T08n0223_023:0386c11": "差別，以眾生著布施乃至神通故，分別說。」",
    "T08n0223_023:0386c12": "「世尊！云何無所得法布施乃至神通無有",
    "T08n0223_023:0386c13": "差別？」「須菩提！菩薩摩訶薩行般若波羅蜜",
    "T08n0223_023:0386c14": "時，不得布施，施者、受者皆不可得而行布",
    "T08n0223_023:0386c15": "施，不得戒而持戒、不得忍而行忍、不",
    "T08n0223_023:0386c16": "得精進而行精進、不得禪而行禪、不得",
    "T08n0223_023:0386c17": "智慧而行智慧、不得神通而行神通、不",
    "T08n0223_023:0386c18": "得四念處而行四念處，乃至不得八聖道",
    "T08n0223_023:0386c19": "分而行八聖道分，不得空三昧無相無作",
    "T08n0223_023:0386c20": "三昧而行空無相無作三昧，不得眾生而",
    "T08n0223_023:0386c21": "成就眾生，不得淨佛國土而淨佛國土，",
    "T08n0223_023:0386c22": "不得諸佛法而得阿耨多羅三藐三菩提。",
    "T08n0223_023:0386c23": "如是，須菩提！菩薩摩訶薩應如是行無",
    "T08n0223_023:0386c24": "所得般若波羅蜜。菩薩摩訶薩行是無所得",
    "T08n0223_023:0386c25": "般若波羅蜜時，魔若魔天不能破壞。」",
    "T08n0223_023:0386c26": "須菩提白佛言：「世尊！云何菩薩摩訶薩行",
    "T08n0223_023:0386c27": "般若波羅蜜時，一念中具足六波羅蜜，四",
    "T08n0223_023:0386c28": "禪、四無量心、四無色定，四念處、四正勤、四如",
    "T08n0223_023:0386c29": "意足、五根、五力、七覺分、八聖道分，三解脫門，",
    "T08n0223_023:0387a01": "佛十力、四無所畏、四無礙智、十八不共法、大",
    "T08n0223_023:0387a02": "慈大悲、三十二相、八十隨形好？」佛告須菩提：",
    "T08n0223_023:0387a03": "「菩薩摩訶薩所有布施，不遠離般若波羅蜜；",
    "T08n0223_023:0387a04": "所修持戒、忍辱、精進、禪定，不遠離般若波",
    "T08n0223_023:0387a05": "羅蜜；四禪、四無量心、四無色定，修四念處乃",
    "T08n0223_023:0387a06": "至八十隨形好，不遠離般若波羅蜜。」須菩提",
    "T08n0223_023:0387a07": "白佛言：「世尊！云何菩薩摩訶薩不遠離般",
    "T08n0223_023:0387a08": "若波羅蜜，一念中具足行六波羅蜜乃至八",
    "T08n0223_023:0387a09": "十隨形好？」佛言：「菩薩行般若波羅蜜時，所",
    "T08n0223_023:0387a10": "有布施不遠離般若波羅蜜，以不二相。持",
    "T08n0223_023:0387a11": "戒時亦不二相，修忍辱、勤精進、入禪定亦",
    "T08n0223_023:0387a12": "不二相，乃至八十隨形好亦不二相。」須菩提",
    "T08n0223_023:0387a13": "白佛言：「世尊！云何菩薩摩訶薩布施時不二",
    "T08n0223_023:0387a14": "相？乃至修八十隨形好不二相？」「須菩提！菩",
    "T08n0223_023:0387a15": "薩摩訶薩行般若波羅蜜時，欲具足檀那",
    "T08n0223_023:0387a16": "波羅蜜。檀那波羅蜜中攝諸波羅蜜及四念",
    "T08n0223_023:0387a17": "處，乃至八十隨形好。」「世尊！云何菩薩布施時",
    "T08n0223_023:0387a18": "攝諸無漏法？」佛告須菩提：「若菩薩摩訶薩",
    "T08n0223_023:0387a19": "行般若波羅蜜時，住無漏心布施。於無漏",
    "T08n0223_023:0387a20": "心中不見相，所謂誰施、誰受、所施何物。以",
    "T08n0223_023:0387a21": "是無相心、無漏心，斷愛、斷慳貪心，而行布",
    "T08n0223_023:0387a22": "施。是時不見布施，乃至不見阿耨多羅三",
    "T08n0223_023:0387a23": "藐三菩提法。是菩薩無相心、無漏心，持戒不",
    "T08n0223_023:0387a24": "見是戒，乃至不見一切佛法。無相心、無",
    "T08n0223_023:0387a25": "漏心，忍辱不見是忍辱，乃至不見一切佛",
    "T08n0223_023:0387a26": "法。以無相心、無漏心，精進不見是精進，",
    "T08n0223_023:0387a27": "乃至不見一切佛法。以無相心、無漏心，入",
    "T08n0223_023:0387a28": "禪定不見是禪定，乃至不見一切佛法。",
    "T08n0223_023:0387a29": "以無相心、無漏心，修智慧不見是智慧，乃",
    "T08n0223_023:0387b01": "至不見一切佛法。以無相心、無漏心，修四",
    "T08n0223_023:0387b02": "念處不見是四念處，乃至八十隨形好。」「世",
    "T08n0223_023:0387b03": "尊！若諸法無相、無作，云何具足檀那波羅蜜、",
    "T08n0223_023:0387b04": "尸羅波羅蜜、羼提波羅蜜、毘梨耶波羅蜜、禪那",
    "T08n0223_023:0387b05": "波羅蜜、般若波羅蜜？云何具足四念處、四正",
    "T08n0223_023:0387b06": "勤、四如意足、五根、五力、七覺分、八聖道分？云",
    "T08n0223_023:0387b07": "何具足空三昧、無相三昧、無作三昧，佛十力、",
    "T08n0223_023:0387b08": "四無所畏、四無礙智、十八不共法、大慈大悲？",
    "T08n0223_023:0387b09": "云何具足三十二相、八十隨形好？」佛告須菩",
    "T08n0223_023:0387b10": "提：「菩薩摩訶薩行般若波羅蜜，以無相心、無",
    "T08n0223_023:0387b11": "漏心布施，須食與食，乃至種種所須盡給",
    "T08n0223_023:0387b12": "與之。若內若外、若支解其身、若國城妻子，布",
    "T08n0223_023:0387b13": "施眾生。若有人來語菩薩言：『何用是布施",
    "T08n0223_023:0387b14": "為？是無所益行般若波羅蜜。』菩薩作是念：",
    "T08n0223_023:0387b15": "『是人雖來呵我布施，我終不悔。我當勤行",
    "T08n0223_023:0387b16": "布施，不應不與。施已，與一切眾生共之，",
    "T08n0223_023:0387b17": "迴向阿耨多羅三藐三菩提。』亦不見是相：",
    "T08n0223_023:0387b18": "誰施、誰受、所施何物、迴向者誰？何等是迴向",
    "T08n0223_023:0387b19": "法？何等是迴向處——所謂阿耨多羅三藐三菩",
    "T08n0223_023:0387b20": "提——是相皆不可見。何以故？一切法以內空",
    "T08n0223_023:0387b21": "故空，外空故空，內外空故空，空空、有為空、無",
    "T08n0223_023:0387b22": "為空、畢竟空、無始空、散空、性空、一切法空、自相",
    "T08n0223_023:0387b23": "空故空。如是觀，作是念：『迴向者誰？迴向何",
    "T08n0223_023:0387b24": "處？用何法迴向是名正迴向？』爾時菩薩能",
    "T08n0223_023:0387b25": "成就眾生、淨佛國土，能具足檀那波羅蜜、",
    "T08n0223_023:0387b26": "尸羅波羅蜜、羼提波羅蜜、毘梨耶波羅蜜、禪那",
    "T08n0223_023:0387b27": "波羅蜜、般若波羅蜜，乃至三十七助道法，空、",
    "T08n0223_023:0387b28": "無相、無作三昧，乃至十八不共法。是菩薩如",
    "T08n0223_023:0387b29": "是具足檀那波羅蜜，而不受世間果報。譬",
    "T08n0223_023:0387c01": "如他化自在諸天，隨意所須即皆得之。菩",
    "T08n0223_023:0387c02": "薩亦如是，心生所願隨意即得。是菩薩摩",
    "T08n0223_023:0387c03": "訶薩以是布施果報故，能供養諸佛，亦能",
    "T08n0223_023:0387c04": "滿足一切眾生，天及人、阿修羅。是菩薩以",
    "T08n0223_023:0387c05": "檀那波羅蜜攝取眾生，用方便力，以三乘",
    "T08n0223_023:0387c06": "法度脫眾生生死。如是，須菩提！菩薩摩訶",
    "T08n0223_023:0387c07": "薩於無相、無得、無作諸法中，具足檀那波羅",
    "T08n0223_023:0387c08": "蜜。須菩提！菩薩摩訶薩云何於無相、無得、無",
    "T08n0223_023:0387c09": "作法中具足尸羅波羅蜜？須菩提！是菩薩摩",
    "T08n0223_023:0387c10": "訶薩行尸羅波羅蜜時，持種種戒，所謂聖無",
    "T08n0223_023:0387c11": "漏入八聖道分戒、自然戒、報得戒、受得戒、心生",
    "T08n0223_023:0387c12": "戒，如是等不缺不破、不雜不濁不著自在戒、",
    "T08n0223_023:0387c13": "智所讚戒。用是戒無所取，若色、若受想行",
    "T08n0223_023:0387c14": "識；若三十二相、八十隨形好；若剎利大姓，若",
    "T08n0223_023:0387c15": "婆羅門大姓、居士大家；若四天王天、三十三",
    "T08n0223_023:0387c16": "天、夜摩天、兜率陀天、化樂天、他化自在天，梵眾",
    "T08n0223_023:0387c17": "天、光音天、遍淨天、廣果天、無想天、無煩天、無",
    "T08n0223_023:0387c18": "熱天、妙見天、喜見天、阿迦膩吒天，虛空處天、",
    "T08n0223_023:0387c19": "識處天、無所有處天、非有想非無想處天；若",
    "T08n0223_023:0387c20": "須陀洹果、若斯陀含果、若阿那含果、若阿羅漢",
    "T08n0223_023:0387c21": "果、若辟支佛道，若轉輪聖王、若天王。但為一",
    "T08n0223_023:0387c22": "切眾生共之，迴向阿耨多羅三藐三菩提。以",
    "T08n0223_023:0387c23": "無相、無得、無二迴向，為世俗法故，非第一實",
    "T08n0223_023:0387c24": "義。是菩薩具足尸羅波羅蜜，以方便力起",
    "T08n0223_023:0387c25": "四禪，不味著故得五神通。因四禪得天",
    "T08n0223_023:0387c26": "眼，是菩薩住二種天眼：修得、報得。得天眼",
    "T08n0223_023:0387c27": "已，見東方現在諸佛，乃至得阿耨多羅三藐",
    "T08n0223_023:0387c28": "三菩提，如所見事不失；南西北方四維上",
    "T08n0223_023:0387c29": "下現在諸佛，乃至得阿耨多羅三藐三菩提，",
    "T08n0223_023:0388a01": "如所見不失。是菩薩用天耳淨，過於",
    "T08n0223_023:0388a02": "人耳，聞十方諸佛說法，如所聞不失，能自",
    "T08n0223_023:0388a03": "饒益亦益他人。是菩薩以知他心智，知十",
    "T08n0223_023:0388a04": "方諸佛心及知一切眾生心，亦能饒益一切",
    "T08n0223_023:0388a05": "眾生。是菩薩用宿命智，知過去諸業因緣。",
    "T08n0223_023:0388a06": "是業因緣不失故，是眾生在在處處所生悉",
    "T08n0223_023:0388a07": "知。是菩薩用是漏盡智，令眾生得須陀洹果",
    "T08n0223_023:0388a08": "乃至阿羅漢果、辟支佛道，在在處處皆令眾",
    "T08n0223_023:0388a09": "生入善法中。如是，須菩提！菩薩摩訶薩於",
    "T08n0223_023:0388a10": "諸法無相、無得、無作中具足尸羅波羅蜜。」",
    "T08n0223_023:0388a11": "「世尊！云何諸法無相、無作、無得，菩薩摩訶薩",
    "T08n0223_023:0388a12": "能具足羼提波羅蜜？」「須菩提！菩薩摩訶薩從",
    "T08n0223_023:0388a13": "初發意以來乃至坐道場，於其中間，若一",
    "T08n0223_023:0388a14": "切眾生來，以瓦石刀杖加是菩薩，菩薩是時",
    "T08n0223_023:0388a15": "不起瞋心乃至不生一念。爾時菩薩應修",
    "T08n0223_023:0388a16": "二種忍：一者一切眾生惡口罵詈、若加刀杖",
    "T08n0223_023:0388a17": "瓦石，瞋心不起；二者一切法無生無生法忍。",
    "T08n0223_023:0388a18": "菩薩若人來惡口罵詈，或以瓦石刀杖加之。",
    "T08n0223_023:0388a19": "爾時菩薩應如是思惟：『罵我者誰？譏訶者",
    "T08n0223_023:0388a20": "誰？誰打擲者？誰有受者？』即時菩薩應思惟：",
    "T08n0223_023:0388a21": "『諸法實性，所謂畢竟空、無法、無眾生。諸法",
    "T08n0223_023:0388a22": "尚不可得，何況有眾生？』如是觀諸法相時，",
    "T08n0223_023:0388a23": "不見罵者、不見割截者。是菩薩如是觀",
    "T08n0223_023:0388a24": "諸法相時，即得無生法忍。云何名無生法",
    "T08n0223_023:0388a25": "忍？知諸法相常不生，諸煩惱從本以來亦",
    "T08n0223_023:0388a26": "常不生。是菩薩摩訶薩住是二忍，能具足",
    "T08n0223_023:0388a27": "四禪、四無量心、四無色定、四念處，乃至八聖道",
    "T08n0223_023:0388a28": "分、三解脫門，佛十力、四無所畏、四無礙智、十",
    "T08n0223_023:0388a29": "八不共法、大慈大悲。是菩薩住是聖無漏出",
    "T08n0223_023:0388b01": "世間法，不共一切聲聞、辟支佛，具足聖神",
    "T08n0223_023:0388b02": "通。住聖神通已，以天眼見東方諸佛，是人",
    "T08n0223_023:0388b03": "得念佛三昧，乃至阿耨多羅三藐三菩提，終",
    "T08n0223_023:0388b04": "不斷絕；南西北方四維上下亦復如是。是",
    "T08n0223_023:0388b05": "菩薩用天耳聞十方諸佛所說法，如所聞",
    "T08n0223_023:0388b06": "為眾生說。是菩薩亦知十方諸佛心及知",
    "T08n0223_023:0388b07": "一切眾生念，知已隨其心而說法。是菩薩",
    "T08n0223_023:0388b08": "以宿命智知一切眾生宿世善根，為眾生",
    "T08n0223_023:0388b09": "說法，令其歡喜。是菩薩以漏盡神通教化",
    "T08n0223_023:0388b10": "眾生，令得三乘。是菩薩摩訶薩行般若波",
    "T08n0223_023:0388b11": "羅蜜，以方便力成就眾生，具足一切種智、",
    "T08n0223_023:0388b12": "得阿耨多羅三藐三菩提、轉法輪。如是，須",
    "T08n0223_023:0388b13": "菩提！菩薩摩訶薩無相、無得、無作法中具足",
    "T08n0223_023:0388b14": "羼提波羅蜜。」須菩提言：「世尊！菩薩摩訶薩",
    "T08n0223_023:0388b15": "云何於諸法無相、無作、無得法中，能具足",
    "T08n0223_023:0388b16": "毘梨耶波羅蜜？」佛告須菩提：「菩薩摩訶薩行",
    "T08n0223_023:0388b17": "般若波羅蜜時，成就身精進、心精進，入初",
    "T08n0223_023:0388b18": "禪乃至入第四禪，受種種神通力，能分一",
    "T08n0223_023:0388b19": "身為多身，乃至手捫摸日月。成就身精進",
    "T08n0223_023:0388b20": "故，飛至東方過無量百千萬諸佛世界，",
    "T08n0223_023:0388b21": "供養諸佛飲食、衣服、醫藥、臥具、華香、瓔珞種",
    "T08n0223_023:0388b22": "種所須，乃至阿耨多羅三藐三菩提，福德果",
    "T08n0223_023:0388b23": "報終不滅盡。是菩薩得阿耨多羅三藐三菩",
    "T08n0223_023:0388b24": "提時，一切世間天及人勤設供養衣服、飲食，",
    "T08n0223_023:0388b25": "乃至入無餘涅槃後，舍利及弟子得供養，",
    "T08n0223_023:0388b26": "亦以是神通力故。至諸佛所聽受法教，",
    "T08n0223_023:0388b27": "乃至阿耨多羅三藐三菩提，終不違失。是菩",
    "T08n0223_023:0388b28": "薩修一切種智時，淨佛國土、成就眾生。如",
    "T08n0223_023:0388b29": "是，須菩提！菩薩摩訶薩行般若波羅蜜，成",
    "T08n0223_023:0388c01": "就身精進，能具足毘梨耶波羅蜜。須菩提！",
    "T08n0223_023:0388c02": "云何菩薩成就心精進，能具足毘梨耶波羅",
    "T08n0223_023:0388c03": "蜜？須菩提！菩薩摩訶薩心精進，以是心精",
    "T08n0223_023:0388c04": "進聖無漏，入八聖道分，不令身口不善業",
    "T08n0223_023:0388c05": "得入。亦不取諸法相，若常、若無常，若苦、若",
    "T08n0223_023:0388c06": "樂，若我、若無我，若有為、若無為，若欲界、若色",
    "T08n0223_023:0388c07": "界、若無色界，若有漏性、若無漏性，若初禪乃",
    "T08n0223_023:0388c08": "至第四禪，若慈悲喜捨，若無邊虛空處乃至",
    "T08n0223_023:0388c09": "非有想非無想處，若四念處、四正勤、四如意",
    "T08n0223_023:0388c10": "足、五根、五力、七覺分、八聖道分，若空、無相、無",
    "T08n0223_023:0388c11": "作，若佛十力乃至十八不共法。不取相若",
    "T08n0223_023:0388c12": "常、若無常，若苦、若樂，若我、若無我，若須陀洹",
    "T08n0223_023:0388c13": "果、若斯陀含果、若阿那含果、若阿羅漢果、若",
    "T08n0223_023:0388c14": "辟支佛道、若菩薩道、若阿耨多羅三藐三",
    "T08n0223_023:0388c15": "菩提。若是須陀洹、斯陀含、阿那含、阿羅漢，若",
    "T08n0223_023:0388c16": "是辟支佛、是菩薩是佛。不取相是眾生斷",
    "T08n0223_023:0388c17": "三結故得須陀洹，是眾生三毒薄故得斯陀",
    "T08n0223_023:0388c18": "含，是眾生斷下分結故得阿那含，是眾",
    "T08n0223_023:0388c19": "生斷上分結故得阿羅漢，是眾生以辟支",
    "T08n0223_023:0388c20": "佛道故作辟支佛，是眾生行道種智故名",
    "T08n0223_023:0388c21": "菩薩。亦不取是諸法相。何以故？不可以性",
    "T08n0223_023:0388c22": "取相，是性無故。是菩薩以是心精進故，廣",
    "T08n0223_023:0388c23": "利益眾生，亦不得眾生。是為菩薩具足",
    "T08n0223_023:0388c24": "毘梨耶波羅蜜，具足諸佛法，淨佛國土、成",
    "T08n0223_023:0388c25": "就眾生，不可得故。是菩薩身精進、心精進成",
    "T08n0223_023:0388c26": "就故，攝取一切諸善法，是法亦不著故。從",
    "T08n0223_023:0388c27": "一佛國至一佛國，為利益眾生，所作神通",
    "T08n0223_023:0388c28": "隨意無礙，若雨諸華、若散諸香、若作伎",
    "T08n0223_023:0388c29": "樂、若動大地、若放光明、若示七寶莊嚴",
    "T08n0223_023:0389a01": "國土、若現種種身、若放大智光明，令知",
    "T08n0223_023:0389a02": "聖道，令遠離殺生乃至邪見。或以布施利",
    "T08n0223_023:0389a03": "益眾生，或以持戒，或以支解身體、或以",
    "T08n0223_023:0389a04": "妻子、或以國土、或以己身給施，隨所方",
    "T08n0223_023:0389a05": "便利益眾生。如是，須菩提！菩薩摩訶薩行",
    "T08n0223_023:0389a06": "般若波羅蜜，無相、無作、無得諸法中，用身心",
    "T08n0223_023:0389a07": "精進，能具足毘梨耶波羅蜜。」「世尊！云何菩",
    "T08n0223_023:0389a08": "薩摩訶薩行般若波羅蜜，住無相、無作、無得",
    "T08n0223_023:0389a09": "法中，能具足禪那波羅蜜？」「須菩提！菩薩摩",
    "T08n0223_023:0389a10": "訶薩除佛諸禪定，餘一切諸禪三昧皆能具",
    "T08n0223_023:0389a11": "足。是菩薩離諸欲、諸惡不善法，離生喜樂，",
    "T08n0223_023:0389a12": "有覺有觀，入初禪乃至入第四禪。以是慈",
    "T08n0223_023:0389a13": "悲喜捨心，遍滿一方乃至十方，一切世間",
    "T08n0223_023:0389a14": "遍滿。是菩薩過一切色相，滅有對相，不念",
    "T08n0223_023:0389a15": "別異相故，入無邊空處，乃至入非有想",
    "T08n0223_023:0389a16": "非無想處。是菩薩於禪那波羅蜜中住，逆",
    "T08n0223_023:0389a17": "順入八背捨、九次第定，入空三昧，無相、無",
    "T08n0223_023:0389a18": "作三昧。或時入無相三昧，或時入如電光",
    "T08n0223_023:0389a19": "三昧，或時入聖正三昧，或時入如金剛三",
    "T08n0223_023:0389a20": "昧。是菩薩住禪那波羅蜜中，修三十七助",
    "T08n0223_023:0389a21": "道法，用道種智入一切禪定，過乾慧地、性",
    "T08n0223_023:0389a22": "地、八人地、見地、薄地、離欲地、已辦地、辟支佛",
    "T08n0223_023:0389a23": "地，入菩薩位。入菩薩位已，具足佛地。是",
    "T08n0223_023:0389a24": "諸地中行，乃至阿耨多羅三藐三菩提，不中",
    "T08n0223_023:0389a25": "道取道果。是菩薩住是禪那波羅蜜中，從",
    "T08n0223_023:0389a26": "一佛國至一佛國，供養諸佛。從諸佛所",
    "T08n0223_023:0389a27": "殖諸善根、淨佛國土。從一國至一國，",
    "T08n0223_023:0389a28": "利益眾生。以布施攝取眾生，或以持戒、",
    "T08n0223_023:0389a29": "或以三昧、或以智慧、或以解脫、或以解脫",
    "T08n0223_023:0389b01": "知見攝取眾生，教眾生令得須陀洹果、斯",
    "T08n0223_023:0389b02": "陀含果、阿那含果、阿羅漢果、辟支佛道。諸有",
    "T08n0223_023:0389b03": "善法，能令眾生得道，皆教令得。是菩薩住",
    "T08n0223_023:0389b04": "此禪那波羅蜜中，能生一切陀羅尼門，得四",
    "T08n0223_023:0389b05": "無礙智，報得諸神通。是菩薩終不入母人",
    "T08n0223_023:0389b06": "胞胎，終不受五欲。無生不生，雖生不為",
    "T08n0223_023:0389b07": "生法所污。何以故？是菩薩見一切作法如",
    "T08n0223_023:0389b08": "幻而利益眾生，亦不得眾生及一切法。教",
    "T08n0223_023:0389b09": "眾生令得無所得處，是世俗法故，非第一",
    "T08n0223_023:0389b10": "實義。住是禪那波羅蜜，一切行禪定解脫",
    "T08n0223_023:0389b11": "三昧，乃至阿耨多羅三藐三菩提，終不離禪",
    "T08n0223_023:0389b12": "那波羅蜜。是菩薩行如是道種智時，得一",
    "T08n0223_023:0389b13": "切種智，斷一切煩惱習。斷已，自益其身亦",
    "T08n0223_023:0389b14": "益他人。自益益他已，為一切世間天及人、",
    "T08n0223_023:0389b15": "阿修羅作福田。如是，須菩提！菩薩摩訶薩",
    "T08n0223_023:0389b16": "行般若波羅蜜時，能具足無相禪那波羅",
    "T08n0223_023:0389b17": "蜜。」「世尊！云何菩薩摩訶薩行般若波羅蜜",
    "T08n0223_023:0389b18": "時，住無相、無作、無得法中，修具足般若波",
    "T08n0223_023:0389b19": "羅蜜？」「須菩提！菩薩摩訶薩行般若波羅蜜",
    "T08n0223_023:0389b20": "時，於諸法不見定實相。是菩薩見色不定、",
    "T08n0223_023:0389b21": "非實相，乃至見識不定、非實相，不見色生",
    "T08n0223_023:0389b22": "乃至不見識生。若不見色生乃至不見識",
    "T08n0223_023:0389b23": "生，一切法若有漏、若無漏，不見來處，不見",
    "T08n0223_023:0389b24": "去處亦不見集處。如是觀時，不得色性乃",
    "T08n0223_023:0389b25": "至識性，亦不得有漏、無漏法性。是菩薩行",
    "T08n0223_023:0389b26": "般若波羅蜜時，信解一切諸法無所有性。",
    "T08n0223_023:0389b27": "如是信解已，行內空乃至無法有法空，於諸",
    "T08n0223_023:0389b28": "法無所著，若色若受想行識乃至阿耨多羅",
    "T08n0223_023:0389b29": "三藐三菩提。是菩薩行無所有般若波羅蜜，",
    "T08n0223_023:0389c01": "能具足菩薩道，所謂六波羅蜜乃至三十",
    "T08n0223_023:0389c02": "七助道法，佛十力、四無所畏、四無礙智、十八",
    "T08n0223_023:0389c03": "不共法、三十二相、八十隨形好。是菩薩住空",
    "T08n0223_023:0389c04": "淨佛道中，所謂六波羅蜜、三十七助道法，報",
    "T08n0223_023:0389c05": "得神通，以是法饒益眾生。宜以布施攝，",
    "T08n0223_023:0389c06": "教令布施；宜以持戒攝，教令持戒；宜以",
    "T08n0223_023:0389c07": "禪定、智慧、解脫、解脫知見攝，教令修禪定、",
    "T08n0223_023:0389c08": "智慧、解脫、解脫知見；宜以諸道法教者，教",
    "T08n0223_023:0389c09": "令得須陀洹果，得斯陀含果、阿那含果、阿",
    "T08n0223_023:0389c10": "羅漢果、辟支佛道；宜以佛道化者，教令得",
    "T08n0223_023:0389c11": "菩薩道，具足佛道。如是等，隨其所應道地",
    "T08n0223_023:0389c12": "而教化之，各令得所。是菩薩現種種神通",
    "T08n0223_023:0389c13": "力時，過無量恒河沙等國土，度脫眾生",
    "T08n0223_023:0389c14": "生死。隨其所須，皆供給之，各各滿足。從",
    "T08n0223_023:0389c15": "一國土至一國土，見淨妙國土，以自莊嚴",
    "T08n0223_023:0389c16": "己佛國土。譬如他化自在天中資生所須，隨",
    "T08n0223_023:0389c17": "意自至，亦如諸淨佛國離於求欲。是人以",
    "T08n0223_023:0389c18": "是報得檀那波羅蜜、尸羅波羅蜜、羼提波羅蜜、",
    "T08n0223_023:0389c19": "毘梨耶波羅蜜、禪那波羅蜜、般若波羅蜜，報",
    "T08n0223_023:0389c20": "得五神通、行菩薩道。道種智成就一切功",
    "T08n0223_023:0389c21": "德、當得阿耨多羅三藐三菩提。是菩薩爾時",
    "T08n0223_023:0389c22": "不受色法乃至識，不受一切法若善、若不",
    "T08n0223_023:0389c23": "善，若世間、若出世間，若有漏、若無漏，若有為、",
    "T08n0223_023:0389c24": "若無為，如是一切法皆不受。是菩薩得阿耨",
    "T08n0223_023:0389c25": "多羅三藐三菩提時，國土一切所有資生之",
    "T08n0223_023:0389c26": "物皆無有主。何以故？是菩薩行一切法不",
    "T08n0223_023:0389c27": "受，以不可得故。如是，須菩提！菩薩摩訶薩",
    "T08n0223_023:0389c28": "無相法中能具足般若波羅蜜。」",
    "T08n0223_023:0389c29": "77 六喻品摩訶般若波羅蜜經六喻品第七十七丹夢化六度品",
    "T08n0223_023:0390a01": "須菩提白佛言：「世尊！云何無相、不可分別、自",
    "T08n0223_023:0390a02": "相空諸法中，具足修六波羅蜜，所謂檀那波",
    "T08n0223_023:0390a03": "羅蜜、尸羅波羅蜜、羼提波羅蜜、毘梨耶波羅",
    "T08n0223_023:0390a04": "蜜、禪那波羅蜜、般若波羅蜜？世尊！云何無異",
    "T08n0223_023:0390a05": "法中而分別說異相？云何般若波羅蜜攝",
    "T08n0223_023:0390a06": "檀、尸、羼、精進、禪？云何行異相法，以一相",
    "T08n0223_023:0390a07": "道得果？」佛告須菩提：「菩薩摩訶薩住五陰",
    "T08n0223_023:0390a08": "如夢、如響、如影、如焰、如幻、如化。住是中",
    "T08n0223_023:0390a09": "行布施、持戒、修忍辱、勤精進、入禪定、修",
    "T08n0223_023:0390a10": "智慧。知是五陰實如夢、如響、如影、如焰、如幻、",
    "T08n0223_023:0390a11": "如化，五陰如夢無相，乃至如化無相。何以故？",
    "T08n0223_023:0390a12": "夢無自性，響、影、焰、幻、化皆無自性。若法無自",
    "T08n0223_023:0390a13": "性，是法無相。若法無相，是法一相，所謂無相。",
    "T08n0223_023:0390a14": "以是因緣故，須菩提！當知菩薩布施無相、",
    "T08n0223_023:0390a15": "施者無相、受者無相。能如是知布施，是能",
    "T08n0223_023:0390a16": "具足檀那波羅蜜，乃至能具足般若波羅蜜；",
    "T08n0223_023:0390a17": "能具足四念處乃至八聖道分；能具足內空",
    "T08n0223_023:0390a18": "乃至無法有法空；能具足空三昧，無相、無作",
    "T08n0223_023:0390a19": "三昧；能具足八背捨、九次第定、五神通、五百",
    "T08n0223_023:0390a20": "陀羅尼門；能具足佛十力、四無所畏、四無礙",
    "T08n0223_023:0390a21": "智、十八不共法。是菩薩住是報得無漏法中，",
    "T08n0223_023:0390a22": "飛到東方無量國土，供養諸佛衣服、飲食，",
    "T08n0223_023:0390a23": "乃至隨其所須而供養之。亦利益眾生，應",
    "T08n0223_023:0390a24": "以布施攝者而布施攝之，應以持戒攝",
    "T08n0223_023:0390a25": "者教令持戒，應以忍辱、精進、禪定、智慧攝",
    "T08n0223_023:0390a26": "者，教令忍辱、精進、禪定、智慧而攝取之；乃",
    "T08n0223_023:0390a27": "至應以種種善法攝者，以種種善法而攝",
    "T08n0223_023:0390a28": "取之。是菩薩成就是一切善法，受世間身，不",
    "T08n0223_023:0390a29": "為世間生死所污。為眾生故，於天上人",
    "T08n0223_023:0390b01": "中受尊貴富樂，以是尊貴富樂攝取眾生。",
    "T08n0223_023:0390b02": "是菩薩以知一切法無相故，知須陀洹果",
    "T08n0223_023:0390b03": "亦不於中住，知斯陀含果、阿那含果、阿羅漢",
    "T08n0223_023:0390b04": "果亦不於中住，知辟支佛道亦不於中",
    "T08n0223_023:0390b05": "住。何以故？是菩薩用一切種智知一切法",
    "T08n0223_023:0390b06": "已，應當得一切種智，不與聲聞、辟支佛共。",
    "T08n0223_023:0390b07": "如是，須菩提！菩薩摩訶薩知一切法無相",
    "T08n0223_023:0390b08": "已，知六波羅蜜無相，乃至知一切佛法無",
    "T08n0223_023:0390b09": "相。「復次，須菩提！是菩薩摩訶薩住五陰，如",
    "T08n0223_023:0390b10": "夢、如響、如影、如焰、如幻、如化，能具足無相尸",
    "T08n0223_023:0390b11": "羅波羅蜜，具足戒，不缺、不破、不雜、不著、聖人",
    "T08n0223_023:0390b12": "所讚、無漏戒，入八聖道分。住是戒中持一",
    "T08n0223_023:0390b13": "切戒，所謂名字戒、自然戒、律儀戒，作戒、無作",
    "T08n0223_023:0390b14": "戒，威儀戒、非威儀戒。是菩薩摩訶薩成就",
    "T08n0223_023:0390b15": "諸戒，不作是願：『我以此戒因緣故，生剎",
    "T08n0223_023:0390b16": "利大姓、婆羅門大姓、居士大家，若小王家、若轉",
    "T08n0223_023:0390b17": "輪聖王家，若四天王天處生，若三十三天、",
    "T08n0223_023:0390b18": "夜摩天、兜率陀天、化樂天、他化自在天。』不作",
    "T08n0223_023:0390b19": "是願：『我持戒因緣故，當得須陀洹果、斯陀含",
    "T08n0223_023:0390b20": "果、阿那含果、阿羅漢果、辟支佛道。』何以故？一",
    "T08n0223_023:0390b21": "切法無相，所謂一相。無相法不能得無",
    "T08n0223_023:0390b22": "相法，有相法不能得有相法，無相法不能",
    "T08n0223_023:0390b23": "得有相法，有相法不能得無相法。如是，",
    "T08n0223_023:0390b24": "須菩提！菩薩摩訶薩行般若波羅蜜時，能",
    "T08n0223_023:0390b25": "具足無相尸羅波羅蜜而入菩薩位。入菩",
    "T08n0223_023:0390b26": "薩位已，得無生法忍，行道種智，得報得五",
    "T08n0223_023:0390b27": "神通。住五百陀羅尼門，得四無閡智。從",
    "T08n0223_023:0390b28": "一佛國至一佛國，供養諸佛，成就眾生、淨",
    "T08n0223_023:0390b29": "佛國土。雖入五道中，生死業報不能染",
    "T08n0223_023:0390c01": "污。須菩提！譬如化轉輪聖王，雖坐臥行住，",
    "T08n0223_023:0390c02": "不見來處、不見去處、不見住處坐處臥",
    "T08n0223_023:0390c03": "處，而能利益眾生亦不得眾生。菩薩亦如",
    "T08n0223_023:0390c04": "是。須菩提！譬如須扇多佛得阿耨多羅三",
    "T08n0223_023:0390c05": "藐三菩提，為三乘轉法輪，無有得菩薩",
    "T08n0223_023:0390c06": "記者。化作佛已，捨身壽命，入無餘涅槃。須",
    "T08n0223_023:0390c07": "菩提！菩薩亦如是，行般若波羅蜜時能具",
    "T08n0223_023:0390c08": "足尸羅波羅蜜。能具足尸羅波羅蜜已，攝",
    "T08n0223_023:0390c09": "一切善法。「復次，須菩提！菩薩摩訶薩行般若",
    "T08n0223_023:0390c10": "波羅蜜時住五陰，如夢、如響、如影、如焰、如幻、",
    "T08n0223_023:0390c11": "如化，具足無相羼提波羅蜜。」「世尊！云何菩薩",
    "T08n0223_023:0390c12": "摩訶薩具足無相羼提波羅蜜？」「須菩提！菩薩",
    "T08n0223_023:0390c13": "摩訶薩住二忍中，能具足羼提波羅蜜。何",
    "T08n0223_023:0390c14": "等二忍？生忍、法忍。從初發意乃至坐道場，",
    "T08n0223_023:0390c15": "於其中間，若一切眾生來罵詈麁惡語，或以",
    "T08n0223_023:0390c16": "瓦石刀杖加是菩薩，是菩薩欲具足羼提",
    "T08n0223_023:0390c17": "波羅蜜故，乃至不生一念惡。是菩薩如是",
    "T08n0223_023:0390c18": "思惟：『罵我者誰？割我者誰？以惡言加我",
    "T08n0223_023:0390c19": "者誰？以瓦石刀杖害我者誰？』何以故？是",
    "T08n0223_023:0390c20": "菩薩於一切法得無相忍故，云何作是",
    "T08n0223_023:0390c21": "念：『是人罵我害我。』？若菩薩摩訶薩如是行，",
    "T08n0223_023:0390c22": "能具足羼提波羅蜜。以是羼提波羅蜜具足",
    "T08n0223_023:0390c23": "故，得無生法忍。」須菩提白佛言：「世尊！云何",
    "T08n0223_023:0390c24": "為無生法忍？是忍何所斷？何所知？」佛告須",
    "T08n0223_023:0390c25": "菩提：「得法忍，乃至不生少許不善法，是故",
    "T08n0223_023:0390c26": "名無生忍。一切菩薩所斷煩惱盡，是名斷。",
    "T08n0223_023:0390c27": "用智慧知一切法不生，是名知。」須菩提白",
    "T08n0223_023:0390c28": "佛言：「世尊！諸聲聞、辟支佛無生法忍，菩薩",
    "T08n0223_023:0390c29": "無生法忍，有何等異？」佛告須菩提：「諸須陀",
    "T08n0223_023:0391a01": "洹若智若斷，是名菩薩忍。斯陀含若智若",
    "T08n0223_023:0391a02": "斷，是名菩薩忍；阿那含若智若斷，是名",
    "T08n0223_023:0391a03": "菩薩忍；阿羅漢若智若斷，是名菩薩忍；辟",
    "T08n0223_023:0391a04": "支佛若智若斷，是名菩薩忍；是為異。須菩",
    "T08n0223_023:0391a05": "提！菩薩摩訶薩成就是忍，勝一切聲聞、辟",
    "T08n0223_023:0391a06": "支佛。住是報得無生忍中行菩薩道，能具",
    "T08n0223_023:0391a07": "足道種智。具足道種智故，常不離三十七",
    "T08n0223_023:0391a08": "助道法及空、無相、無作三昧，常不離五神",
    "T08n0223_023:0391a09": "通。不離五神通故，能成就眾生、淨佛國土。",
    "T08n0223_023:0391a10": "能成就眾生、淨佛國土已，當得一切種",
    "T08n0223_023:0391a11": "智。如是，須菩提！菩薩摩訶薩具足無相羼提",
    "T08n0223_023:0391a12": "波羅蜜。「復次，須菩提！菩薩摩訶薩住無相五",
    "T08n0223_023:0391a13": "陰，如夢、如響、如影、如焰、如幻、如化，行身精進、",
    "T08n0223_023:0391a14": "心精進。以身精進故，起神通。起神通故，",
    "T08n0223_023:0391a15": "到十方國土，供養諸佛、饒益眾生。以身",
    "T08n0223_023:0391a16": "精進力，教化眾生令住三乘。如是，須菩提！",
    "T08n0223_023:0391a17": "菩薩摩訶薩行般若波羅蜜，能具足無相",
    "T08n0223_023:0391a18": "精進波羅蜜。是菩薩以心精進、聖無漏精",
    "T08n0223_023:0391a19": "進，入八聖道分中，能具足毘梨耶波羅蜜。",
    "T08n0223_023:0391a20": "是毘梨耶波羅蜜皆攝一切善法，所謂四念",
    "T08n0223_023:0391a21": "處、四正勤、四如意足、五根、五力、七覺分、八聖",
    "T08n0223_023:0391a22": "道分，四禪、四無量心、四無色定、八背捨、九",
    "T08n0223_023:0391a23": "次第定，佛十力、四無所畏、四無礙智、十八不",
    "T08n0223_023:0391a24": "共法。是中菩薩行是法，應具足一切種智。",
    "T08n0223_023:0391a25": "具足一切種智已，斷一切煩惱習，具足滿",
    "T08n0223_023:0391a26": "三十二相身，放無等無量光明。放光明已，",
    "T08n0223_023:0391a29": "千大千國土中眾生聞說法聲，皆以三乘",
    "T08n0223_023:0391b01": "法而得度脫。如是，須菩提！菩薩摩訶薩住",
    "T08n0223_023:0391b02": "精進波羅蜜中，能大饒益，及能具足一切種",
    "T08n0223_023:0391b03": "智。「復次，須菩提！菩薩住無相五陰，如夢、如",
    "T08n0223_023:0391b04": "響、如影、如焰、如幻、如化，能具足禪那波羅蜜。」",
    "T08n0223_023:0391b05": "「世尊！云何菩薩住五陰，如夢、如響、如影、如焰、",
    "T08n0223_023:0391b06": "如幻、如化，能具足禪那波羅蜜？」「須菩提！菩",
    "T08n0223_023:0391b07": "薩摩訶薩，入初禪乃至入第四禪；入慈悲",
    "T08n0223_023:0391b08": "喜捨入無量心；入無邊虛空處乃至非",
    "T08n0223_023:0391b09": "有想非無想處；入空三昧，無相、無作三昧，入",
    "T08n0223_023:0391b10": "如電光三昧，入如金剛三昧，入聖正三昧；",
    "T08n0223_023:0391b11": "除諸佛三昧，諸餘三昧若共聲聞、辟支佛三",
    "T08n0223_023:0391b12": "昧，皆證皆入；亦不受三昧味，亦不受三昧",
    "T08n0223_023:0391b13": "果。何以故？是菩薩知是三昧無相、無所有",
    "T08n0223_023:0391b14": "性，當云何於無相法受無相法味？無所",
    "T08n0223_023:0391b15": "有法受無所有法味？若不受味，則不隨禪",
    "T08n0223_023:0391b16": "定力生若色界、若無色界。何以故？是菩薩",
    "T08n0223_023:0391b17": "不見是二界，亦不見是禪，亦不見入禪",
    "T08n0223_023:0391b18": "者，亦不見用是法入禪者，不見入禪",
    "T08n0223_023:0391b19": "處，若不得是法。爾時菩薩能具足無相",
    "T08n0223_023:0391b20": "禪那波羅蜜，菩薩用是禪那波羅蜜，能過聲",
    "T08n0223_023:0391b21": "聞、辟支佛地。」須菩提白佛言：「世尊！云何菩",
    "T08n0223_023:0391b22": "薩具足無相禪那波羅蜜故，能過聲聞、辟支",
    "T08n0223_023:0391b23": "佛地？」佛告須菩提：「是菩薩善學內空、善學",
    "T08n0223_023:0391b24": "外空，乃至善學無法有法空。於是諸空無",
    "T08n0223_023:0391b25": "法可住處，若須陀洹果，斯陀含、阿那含、阿",
    "T08n0223_023:0391b26": "羅漢果乃至一切種智，是諸法空亦空。菩",
    "T08n0223_023:0391b27": "薩摩訶薩行如是諸空，能入菩薩位中。」須",
    "T08n0223_023:0391b28": "菩提白佛言：「世尊！云何菩薩摩訶薩位？云",
    "T08n0223_023:0391b29": "何非位？」「須菩提！一切有所得，是非菩薩",
    "T08n0223_023:0391c01": "位；一切無所得，是菩薩位。」「世尊！何等是有",
    "T08n0223_023:0391c02": "所得？何等是無所得？」「須菩提！色是有所得，",
    "T08n0223_023:0391c03": "受想行識是有所得，眼耳鼻舌身意乃至一",
    "T08n0223_023:0391c04": "切種智是有所得，是非菩薩位。須菩提！",
    "T08n0223_023:0391c05": "菩薩位者，是諸法不可示、不可說。何等法不",
    "T08n0223_023:0391c06": "可示、不可說？若色乃至一切種智。何以故？",
    "T08n0223_023:0391c07": "須菩提！色性是不可示、不可說，乃至一切種",
    "T08n0223_023:0391c08": "智性是不可示、不可說。須菩提！如是名菩薩",
    "T08n0223_023:0391c09": "位。是菩薩入位中，一切禪定三昧具足，尚不",
    "T08n0223_023:0391c10": "隨禪定三昧力生，何況住淫怒癡於中起",
    "T08n0223_023:0391c11": "罪業生？菩薩但住如幻法中饒益眾生，亦",
    "T08n0223_023:0391c12": "不得眾生，亦不得幻，若無所得。是時能成",
    "T08n0223_023:0391c13": "就眾生、淨佛國土。如是，須菩提！是名菩薩",
    "T08n0223_023:0391c14": "具足無相禪那波羅蜜，乃至能轉法輪，所謂",
    "T08n0223_023:0391c15": "不可得法輪。「復次，須菩提！菩薩摩訶薩行般",
    "T08n0223_023:0391c16": "若波羅蜜，知一切法如夢、如響、如影、如焰、如",
    "T08n0223_023:0391c17": "幻、如化。」須菩提白佛言：「世尊！菩薩摩訶薩",
    "T08n0223_023:0391c18": "云何知一切法如夢、如響、如影、如焰、如幻、如",
    "T08n0223_023:0391c19": "化？」「須菩提！菩薩摩訶薩行般若波羅蜜時，",
    "T08n0223_023:0391c20": "不見夢、不見見夢者，不見響、不見聞響",
    "T08n0223_023:0391c21": "者，不見影、不見見影者，不見焰、不見見",
    "T08n0223_023:0391c22": "焰者，不見幻、不見見幻者，不見化、不見",
    "T08n0223_023:0391c23": "見化者。何以故？是夢、響、影、焰、幻、化，皆是凡夫",
    "T08n0223_023:0391c24": "愚人顛倒法故。阿羅漢不見夢、不見見夢",
    "T08n0223_023:0391c25": "者，乃至不見化、不見見化者。辟支佛、菩薩",
    "T08n0223_023:0391c26": "摩訶薩、諸佛，亦不見夢亦不見見夢者，乃",
    "T08n0223_023:0391c27": "至不見化亦不見見化者。何以故？一切法",
    "T08n0223_023:0391c28": "無所有性不生、不定。若法無所有性不生、不",
    "T08n0223_023:0391c29": "定，菩薩摩訶薩當云何行般若波羅蜜？是",
    "T08n0223_023:0392a01": "中取生相、定相，是處不然。何以故？若諸法",
    "T08n0223_023:0392a02": "少多有性、有生、有定，不名般若波羅蜜。如",
    "T08n0223_023:0392a03": "是，須菩提！菩薩摩訶薩行般若波羅蜜，不",
    "T08n0223_023:0392a04": "著色乃至不著識；不著欲、色、無色界；不",
    "T08n0223_023:0392a05": "著諸禪解脫三昧；不著四念處乃至八聖",
    "T08n0223_023:0392a06": "道分；不著空三昧，無相、無作三昧；不著檀",
    "T08n0223_023:0392a07": "那波羅蜜、尸羅波羅蜜、羼提波羅蜜、毘梨耶波",
    "T08n0223_023:0392a08": "羅蜜、禪那波羅蜜、般若波羅蜜。不著故，能具",
    "T08n0223_023:0392a09": "足菩薩初地，於初地中亦不生著。何以",
    "T08n0223_023:0392a10": "故？是菩薩不得是地，云何生著？乃至十地",
    "T08n0223_023:0392a11": "亦如是。是菩薩行般若波羅蜜，亦不得般",
    "T08n0223_023:0392a12": "若波羅蜜。若行般若波羅蜜時不得般若",
    "T08n0223_023:0392a13": "波羅蜜，是時見一切法皆入般若波羅蜜",
    "T08n0223_023:0392a14": "中，亦不得是法。何以故？是諸法與般若波",
    "T08n0223_023:0392a15": "羅蜜無二無別。何以故？諸法入如、法性、實",
    "T08n0223_023:0392a16": "際故無分別。」須菩提白佛言：「世尊！若諸法",
    "T08n0223_023:0392a17": "無相、無分別，云何說是善、是不善，是有漏、是",
    "T08n0223_023:0392a18": "無漏，是世間、是出世間，是有為、是無為？」「須",
    "T08n0223_023:0392a19": "菩提！於汝意云何，諸法實相中，有法可說",
    "T08n0223_023:0392a20": "是善是不善，乃至是有為是無為；是須陀洹",
    "T08n0223_023:0392a21": "果乃至阿羅漢，是辟支佛、是菩薩、是阿耨",
    "T08n0223_023:0392a22": "多羅三藐三菩提不？」「世尊！不可說也。」「須菩",
    "T08n0223_023:0392a23": "提！以是因緣故，當知一切法無相、無分別、",
    "T08n0223_023:0392a24": "無生、無定、不可示。須菩提！我本行菩薩道",
    "T08n0223_023:0392a25": "時，亦無有法可得性，若色、若受想行識乃",
    "T08n0223_023:0392a26": "至若有為、若無為，須陀洹果乃至阿耨多羅",
    "T08n0223_023:0392a27": "三藐三菩提。如是，須菩提！菩薩摩訶薩行般",
    "T08n0223_023:0392a28": "若波羅蜜，從初發意乃至阿耨多羅三藐三",
    "T08n0223_023:0392a29": "菩提，應善學諸法性。善學諸法性，是名",
    "T08n0223_023:0392b01": "阿耨多羅三藐三菩提道。行是道，能具足六",
    "T08n0223_023:0392b02": "波羅蜜，成就眾生、淨佛國土。住是法中，",
    "T08n0223_023:0392b03": "得阿耨多羅三藐三菩提，以三乘法度脫",
    "T08n0223_023:0392b04": "眾生，亦不著三乘。如是，須菩提！菩薩摩訶",
    "T08n0223_023:0392b05": "薩以無相法，應學般若波羅蜜。」",
    "T08n0223_023:0392b06": "摩訶般若波羅蜜經卷第二十三"
}