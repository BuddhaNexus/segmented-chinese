{
    "X08n0240_008:0534c19": "大方廣佛華嚴經綱要卷第八",
    "X08n0240_008:0534c20": "于闐國三藏沙門實叉難陀　譯經",
    "X08n0240_008:0534c21": "清涼山大華嚴寺沙門澄觀　疏義",
    "X08n0240_008:0534c22": "明匡山法雲寺憨山沙門德清提挈",
    "X08n0240_008:0534c23": "華藏世界品第五之一",
    "X08n0240_008:0534c24": "此品來意者。前品通明諸佛剎海。今此別明本師",
    "X08n0240_008:0535a01": "所嚴依果。答世界海問。故次來也。梵本具云華藏",
    "X08n0240_008:0535a02": "莊嚴嚴具世界海徧清淨功德海光明品。譯人嫌",
    "X08n0240_008:0535a03": "繁。乃今太略。應云蓮華藏莊嚴世界海品。謂蓮華",
    "X08n0240_008:0535a04": "含子之處目之曰藏。今剎種及剎為大蓮華之所",
    "X08n0240_008:0535a05": "含藏。故云華藏。其中一一境界皆有剎海塵數清",
    "X08n0240_008:0535a06": "淨功德。故曰莊嚴。世界深廣目之為海。然此世界",
    "X08n0240_008:0535a07": "海略舉二因。一約眾生如來藏識。即是香海。故楞",
    "X08n0240_008:0535a08": "伽云藏識海。亦法性海。依無住本是為風輪。亦妄",
    "X08n0240_008:0535a09": "想風。於此海中有因果相。恒沙性德即是正因之",
    "X08n0240_008:0535a10": "華。世出世間未來果法皆悉含攝。故名為藏。若以",
    "X08n0240_008:0535a11": "法性為海。心即是華。含藏亦爾。然此藏識相分之",
    "X08n0240_008:0535a12": "中。半為外器。不執受故。半為內身。執為自性。生覺",
    "X08n0240_008:0535a13": "受故。二約諸佛。謂以大願風持大悲海。生無邊行",
    "X08n0240_008:0535a14": "華。含藏二利染淨果法。重疊無礙。故所感剎相狀",
    "X08n0240_008:0535a15": "如之。是以出現中。多將世界以喻佛德。",
    "X08n0240_008:0535a16": "爾時普賢菩薩復告大眾言。諸佛子。此華藏莊嚴世",
    "X08n0240_008:0535a17": "界海。是毗盧遮那如來往昔於世界海微塵數劫修",
    "X08n0240_008:0535a18": "菩薩行時。一一劫中。親近世界海微塵數佛。一一佛",
    "X08n0240_008:0535a19": "所。淨修世界海微塵數大願之所嚴淨。諸佛子。此華",
    "X08n0240_008:0535a20": "藏莊嚴世界海。有須彌山微塵數風輪所持。其最下",
    "X08n0240_008:0535a21": "風輪名平等住。能持其上一切寶燄熾然莊嚴。次上",
    "X08n0240_008:0535a22": "風輪名出生種種寶莊嚴。能持其上淨光照耀摩尼",
    "X08n0240_008:0535a23": "王幢。次上風輪名寶威德。能持其上一切寶鈴。次上",
    "X08n0240_008:0535a24": "風輪名平等燄。能持其上日光明相摩尼王輪。次上",
    "X08n0240_008:0535b01": "風輪名種種普莊嚴。能持其上光明輪華。次上風輪",
    "X08n0240_008:0535b02": "名普清淨。能持其上一切華燄師子座。次上風輪名",
    "X08n0240_008:0535b03": "聲徧十方。能持其上一切珠王幢。次上風輪名一切",
    "X08n0240_008:0535b04": "寶光明。能持其上一切摩尼王樹華。次上風輪名速",
    "X08n0240_008:0535b05": "疾普持。能持其上一切香摩尼須彌雲。次上風輪名",
    "X08n0240_008:0535b06": "種種宮殿遊行。能持其上一切寶色香臺雲。諸佛子。",
    "X08n0240_008:0535b07": "彼須彌山微塵數風輪最在上者。名殊勝威光藏能",
    "X08n0240_008:0535b08": "持普光摩尼莊嚴香水海。此香水海有大蓮華。名種",
    "X08n0240_008:0535b09": "種光明蕋香幢。華藏莊嚴世界海住在其中。四方均",
    "X08n0240_008:0535b10": "平清淨堅固。金剛輪山周帀圍繞。地海眾樹各有區",
    "X08n0240_008:0535b11": "別。是時普賢菩薩。欲重宣其義。承佛神力。觀察十方。",
    "X08n0240_008:0535b12": "而說頌言。",
    "X08n0240_008:0535b13": "　世尊往昔於諸有　　微塵佛所修淨業",
    "X08n0240_008:0535b14": "　故獲種種寶光明　　華藏莊嚴世界海",
    "X08n0240_008:0535b15": "　廣大悲雲徧一切　　捨身無量等剎塵",
    "X08n0240_008:0535b16": "　以昔劫海修行力　　今此世界無諸垢",
    "X08n0240_008:0535b17": "　放大光明徧住空　　風力所持無動搖",
    "X08n0240_008:0535b18": "　佛藏摩尼普嚴飾　　如來願力令清淨",
    "X08n0240_008:0535b19": "　普散摩尼妙藏華　　以昔願力空中住",
    "X08n0240_008:0535b20": "　種種堅固莊嚴海　　光雲垂布滿十方",
    "X08n0240_008:0535b21": "　諸摩尼中菩薩雲　　普詣十方光熾然",
    "X08n0240_008:0535b22": "　光燄成輪妙華飾　　法界周流靡不徧",
    "X08n0240_008:0535b23": "　一切寶中放淨光　　其光普照眾生海",
    "X08n0240_008:0535b24": "　十方國土皆周徧　　咸令出苦向菩提",
    "X08n0240_008:0535c01": "　寶中佛數等眾生　　從其毛孔出化形",
    "X08n0240_008:0535c02": "　梵主帝釋輪王等　　一切眾生及諸佛",
    "X08n0240_008:0535c03": "　化現光明等法界　　光中演說諸佛名",
    "X08n0240_008:0535c04": "　種種方便示調伏　　普應羣心無不盡",
    "X08n0240_008:0535c05": "　華藏世界所有塵　　一一塵中見法界",
    "X08n0240_008:0535c06": "　寶光現佛如雲集　　此是如來剎自在",
    "X08n0240_008:0535c07": "　廣大願雲周法界　　於一切劫化羣生",
    "X08n0240_008:0535c08": "　普賢智地行悉成　　所有莊嚴從此出",
    "X08n0240_008:0535c09": "此下釋文一品分三。初明華藏因果自體。二明藏",
    "X08n0240_008:0535c10": "海安住莊嚴。三明所持剎網差別。有長行偈頌。今",
    "X08n0240_008:0535c11": "初指此華嚴剎海是我本師修因所淨即顯因深",
    "X08n0240_008:0535c12": "廣。一剎海塵劫修。則時長。遇剎海塵數佛。則不唯",
    "X08n0240_008:0535c13": "一佛。三淨剎海塵數願。則不唯一無生行。故云深",
    "X08n0240_008:0535c14": "廣。此顯因深。屬於果人。次下彰果體相辨其寬容。",
    "X08n0240_008:0535c15": "後先辨持世之風輪。文云此華藏世界有微塵數",
    "X08n0240_008:0535c16": "風輪所持。此明風輪為能持。華藏剎為所持。其風",
    "X08n0240_008:0535c17": "輪有多名。其最上者名殊勝威光藏。是則積多風",
    "X08n0240_008:0535c18": "輪以為能持。則所積者厚。故有力能持。其所持者",
    "X08n0240_008:0535c19": "最下一大海。名普光摩尼莊嚴香水海。此為華藏",
    "X08n0240_008:0535c20": "之總海。即是世界海。次云此香水海有蓮華。名種",
    "X08n0240_008:0535c21": "種光明蕋香幢。此總舉香水海中一朵蓮華。此中",
    "X08n0240_008:0535c22": "含有佛剎微塵數香水海。各有蓮華持多佛剎。是",
    "X08n0240_008:0535c23": "為剎海。故次云此世界海大地中。有不可說佛剎",
    "X08n0240_008:0535c24": "微塵數香水海。此海在蕋香所持金剛地上。是為",
    "X08n0240_008:0536a01": "剎種。此蕋香幢所含多多剎種。如蓮華之蕋。一蕋",
    "X08n0240_008:0536a02": "是一剎種。亦各有二十重。今且總辨主剎。總名為",
    "X08n0240_008:0536a03": "世界海。向後剎網安布。乃明伴剎。故先云華藏莊",
    "X08n0240_008:0536a04": "嚴世界海安住其中。已上明風輪持香水海。海中",
    "X08n0240_008:0536a05": "出蓮華。華中含多剎種。成世界海。以彰果體寬容。",
    "X08n0240_008:0536a06": "初長行。次偈頌。頌長行之義。末後二偈明剎自在。",
    "X08n0240_008:0536a07": "爾時普賢菩薩。復告大眾言。諸佛子。此華藏莊嚴世",
    "X08n0240_008:0536a08": "界海。大輪圍山住日珠王蓮華之上。旃檀摩尼以為",
    "X08n0240_008:0536a09": "其身。威德寶王以為其峰。妙香摩尼而作其輪。燄藏",
    "X08n0240_008:0536a10": "金剛所共成立。一切香水流注其間。眾寶為林妙華",
    "X08n0240_008:0536a11": "開敷。香草布地明珠間飾。種種香華處處盈滿。摩尼",
    "X08n0240_008:0536a12": "為網。周而垂覆。如是等有世界海微塵數眾妙莊嚴。",
    "X08n0240_008:0536a13": "爾時普賢菩薩。欲重宣其義。承佛神力。觀察十方。而",
    "X08n0240_008:0536a14": "說頌言。",
    "X08n0240_008:0536a15": "　世界大海無有邊　　寶輪清淨種種色",
    "X08n0240_008:0536a16": "　所有莊嚴盡奇妙　　此由如來神力起",
    "X08n0240_008:0536a17": "　摩尼寶輪妙香輪　　及以真珠燈燄輪",
    "X08n0240_008:0536a18": "　種種妙寶為嚴飾　　清淨輪圍所安住",
    "X08n0240_008:0536a19": "　堅固摩尼以為藏　　閻浮檀金作嚴飾",
    "X08n0240_008:0536a20": "　舒光作燄徧十方　　內外映徹皆清淨",
    "X08n0240_008:0536a21": "　金剛摩尼所集成　　復雨摩尼諸妙寶",
    "X08n0240_008:0536a22": "　其寶精奇非一種　　放淨光明普嚴麗",
    "X08n0240_008:0536a23": "　香水分流無量色　　散諸華寶及旃檀",
    "X08n0240_008:0536a24": "　眾蓮競發如衣布　　珍草羅生悉芬馥",
    "X08n0240_008:0536b01": "　無量寶樹普莊嚴　　開華發蕋色熾然",
    "X08n0240_008:0536b02": "　種種名衣在其內　　光雲四照常圓滿",
    "X08n0240_008:0536b03": "　無量無邊大菩薩　　執蓋焚香充法界",
    "X08n0240_008:0536b04": "　悉發一切妙音聲　　普轉如來正法輪",
    "X08n0240_008:0536b05": "　諸摩尼樹寶末成　　一一寶末現光明",
    "X08n0240_008:0536b06": "　毗盧遮那清淨身　　悉入其中普令見",
    "X08n0240_008:0536b07": "　諸莊嚴中現佛身　　無邊色相無央數",
    "X08n0240_008:0536b08": "　悉往十方無不徧　　所化眾生亦無限",
    "X08n0240_008:0536b09": "　一切莊嚴出妙音　　演說如來本願輪",
    "X08n0240_008:0536b10": "　十方所有淨剎海　　佛自在力咸令徧",
    "X08n0240_008:0536b11": "爾時普賢菩薩。復告大眾言。諸佛子。此世界海大輪",
    "X08n0240_008:0536b12": "圍山內所有大地。一切皆以金剛所成。堅固莊嚴不",
    "X08n0240_008:0536b13": "可沮壞。清淨平坦無有高下。摩尼為輪。眾寶為藏。一",
    "X08n0240_008:0536b14": "切眾生種種形狀諸摩尼寶以為間錯。散眾寶末。布",
    "X08n0240_008:0536b15": "以蓮華。香藏摩尼分置其間。諸莊嚴具充滿如雲。三",
    "X08n0240_008:0536b16": "世一切諸佛國土所有莊嚴而為校飾。摩尼妙寶以",
    "X08n0240_008:0536b17": "為其網。普現如來所有境界。如天帝網於中布列。諸",
    "X08n0240_008:0536b18": "佛子。此世界海地有如是等世界海微塵數莊嚴。爾",
    "X08n0240_008:0536b19": "時普賢菩薩。欲重宣其義。承佛神力。觀察十方。而說",
    "X08n0240_008:0536b20": "頌言。",
    "X08n0240_008:0536b21": "　其地平坦極清淨　　安住堅固無能壞",
    "X08n0240_008:0536b22": "　摩尼處處以為嚴　　眾寶故中相間錯",
    "X08n0240_008:0536b23": "　金剛為地甚可悅　　寶輪寶網具莊嚴",
    "X08n0240_008:0536b24": "　蓮華布上皆圓滿　　妙衣彌覆悉周徧",
    "X08n0240_008:0536c01": "　菩薩天冠寶瓔珞　　悉布其地為嚴好",
    "X08n0240_008:0536c02": "　旃檀摩尼普散中　　咸舒離垢妙光明",
    "X08n0240_008:0536c03": "　寶華發燄出妙光　　光燄如雲照一切",
    "X08n0240_008:0536c04": "　散此妙華及眾寶　　普覆於地為嚴飾",
    "X08n0240_008:0536c05": "　密雲興布滿十方　　廣大光明無有盡",
    "X08n0240_008:0536c06": "　普至十方一切土　　演說如來甘露法",
    "X08n0240_008:0536c07": "　一切佛願摩尼內　　普現無邊廣大劫",
    "X08n0240_008:0536c08": "　最勝智者昔所行　　於此寶中無不見",
    "X08n0240_008:0536c09": "　其地所有摩尼寶　　一切佛剎咸來入",
    "X08n0240_008:0536c10": "　彼諸佛剎一一塵　　一切國土亦入中",
    "X08n0240_008:0536c11": "　妙寶莊嚴華藏界　　菩薩遊行徧十方",
    "X08n0240_008:0536c12": "　演說大士諸弘願　　此是道場自在力",
    "X08n0240_008:0536c13": "　摩尼妙寶莊嚴地　　放淨光明備眾飾",
    "X08n0240_008:0536c14": "　充滿法界等虗空　　佛力自然如是現",
    "X08n0240_008:0536c15": "　諸有修治普賢願　　入佛境界大智人",
    "X08n0240_008:0536c16": "　能知於此剎海中　　如是一切諸神變",
    "X08n0240_008:0536c17": "爾時普賢菩薩。復告大眾言。諸佛子。此世界海大地",
    "X08n0240_008:0536c18": "中。有十不可說佛剎微塵數香水海。一切妙寶莊嚴",
    "X08n0240_008:0536c19": "其底。妙香摩尼莊嚴其岸。毗盧遮那摩尼寶王以為",
    "X08n0240_008:0536c20": "其網。香水映徹具眾寶色。充滿其中。種種寶華旋布",
    "X08n0240_008:0536c21": "其上。旃檀細末澄垽其下。演佛言音。放寶光明。無邊",
    "X08n0240_008:0536c22": "菩薩持種種蓋現神通力。一切世界所有莊嚴悉於",
    "X08n0240_008:0536c23": "中現。十寶階陛行列分布。十寶欄楯周帀圍繞。四天",
    "X08n0240_008:0536c24": "下微塵數一切寶莊嚴芬陀利華。敷榮水中。不可說",
    "X08n0240_008:0537a01": "百千億那由他數十寶尸羅幢。恒河沙數一切寶衣",
    "X08n0240_008:0537a02": "鈴網幢。恒河沙數無邊色相寶華樓閣。百千億那由",
    "X08n0240_008:0537a03": "他數十寶蓮華城。四天下微塵數眾寶樹林寶燄摩",
    "X08n0240_008:0537a04": "尼以為其網。恒河沙數旃檀香諸佛言音。光燄摩尼",
    "X08n0240_008:0537a05": "不可說百千億那由他數眾寶垣墻。悉共圍繞周徧",
    "X08n0240_008:0537a06": "嚴飾。爾時普賢菩薩。欲重宣其義。承佛神力。觀察十",
    "X08n0240_008:0537a07": "方。而說頌言。",
    "X08n0240_008:0537a08": "　此世界中大地上　　有香水海摩尼嚴",
    "X08n0240_008:0537a09": "　清淨妙寶布其底　　安住金剛不可壞",
    "X08n0240_008:0537a10": "　香藏摩尼積成岸　　日燄珠輪布若雲",
    "X08n0240_008:0537a11": "　蓮華妙寶為瓔珞　　處處莊嚴淨無垢",
    "X08n0240_008:0537a12": "　香水澄渟具眾色　　寶華旋布放光明",
    "X08n0240_008:0537a13": "　普震音聲聞遠近　　以佛威神演妙法",
    "X08n0240_008:0537a14": "　階陛莊嚴具眾寶　　復以摩尼為間飾",
    "X08n0240_008:0537a15": "　周迴欄楯悉寶成　　蓮華珠網如雲布",
    "X08n0240_008:0537a16": "　摩尼寶樹列成行　　華蕋敷榮光赦奕",
    "X08n0240_008:0537a17": "　種種樂音恒競奏　　佛神通力令如是",
    "X08n0240_008:0537a18": "　種種妙寶芬陀利　　敷布莊嚴香水海",
    "X08n0240_008:0537a19": "　香燄光明無暫停　　廣大圓滿皆充徧",
    "X08n0240_008:0537a20": "　明珠寶幢恒熾盛　　妙衣垂布為嚴飾",
    "X08n0240_008:0537a21": "　摩尼鈴網演法音　　令其聞者趣佛智",
    "X08n0240_008:0537a22": "　妙寶蓮華作城郭　　眾彩摩尼所嚴瑩",
    "X08n0240_008:0537a23": "　真珠雲影布四隅　　如是莊嚴香水海",
    "X08n0240_008:0537a24": "　垣墻繚繞皆周帀　　樓閣相望布其上",
    "X08n0240_008:0537b01": "　無量光明恒熾然　　種種莊嚴清淨海",
    "X08n0240_008:0537b02": "　毗盧遮那於往昔　　種種剎海皆嚴淨",
    "X08n0240_008:0537b03": "　如是廣大無有邊　　悉是如來自在力",
    "X08n0240_008:0537b04": "爾時普賢菩薩。復告大眾言。諸佛子。一一香水海各",
    "X08n0240_008:0537b05": "有四天下微塵數香水河。右旋圍繞。一切皆以金剛",
    "X08n0240_008:0537b06": "為岸。淨光摩尼以為嚴飾。常現諸佛寶色光雲。及諸",
    "X08n0240_008:0537b07": "眾生所有言音。其河所有漩澓之處。一切諸佛所修",
    "X08n0240_008:0537b08": "因行。種種形相。皆從中出。摩尼為網眾寶鈴鐸諸世",
    "X08n0240_008:0537b09": "界海所有莊嚴悉於中現。摩尼寶雲以覆其上。其雲",
    "X08n0240_008:0537b10": "普現華藏世界毗盧遮那十方化佛及一切佛神通",
    "X08n0240_008:0537b11": "之事。復出妙音。稱揚三世佛菩薩名。其香水中。常出",
    "X08n0240_008:0537b12": "一切寶燄光雲相續不絕。若廣說者一一河各有世",
    "X08n0240_008:0537b13": "界海微塵數莊嚴。爾時普賢菩薩。欲重宣其義。承佛",
    "X08n0240_008:0537b14": "神力。觀察十方。而說頌言。",
    "X08n0240_008:0537b15": "　清淨香流滿大河　　金剛妙寶為其岸",
    "X08n0240_008:0537b16": "　寶末為輪布其地　　種種嚴飾皆珍好",
    "X08n0240_008:0537b17": "　寶階行列妙莊嚴　　欄楯周迴悉殊麗",
    "X08n0240_008:0537b18": "　真珠為藏眾華飾　　種種纓鬘共垂下",
    "X08n0240_008:0537b19": "　香水寶光清淨色　　恒吐摩尼競疾流",
    "X08n0240_008:0537b20": "　眾華隨浪皆搖動　　悉奏樂音宣妙法",
    "X08n0240_008:0537b21": "　細末旃檀作泥垽　　一切妙寶同洄澓",
    "X08n0240_008:0537b22": "　香藏氛氳布在中　　發燄流芬普周徧",
    "X08n0240_008:0537b23": "　河中出生諸妙寶　　悉放光明色熾然",
    "X08n0240_008:0537b24": "　其光布影成臺座　　華蓋珠瓔皆具足",
    "X08n0240_008:0537c01": "　摩尼王中現佛身　　光明普照十方剎",
    "X08n0240_008:0537c02": "　以此為輪嚴飾地　　香水暎徹常盈滿",
    "X08n0240_008:0537c03": "　摩尼為網金為鐸　　徧覆香河演佛音",
    "X08n0240_008:0537c04": "　克宣一切菩提道　　及以普賢之妙行",
    "X08n0240_008:0537c05": "　寶岸摩尼極清淨　　恒出如來本願音",
    "X08n0240_008:0537c06": "　一切諸佛曩所行　　其音普演皆令見",
    "X08n0240_008:0537c07": "　其河所有漩流處　　菩薩如雲常踊出",
    "X08n0240_008:0537c08": "　悉往廣大剎土中　　乃至法界咸充滿",
    "X08n0240_008:0537c09": "　清淨珠王布若雲　　一切香河悉彌覆",
    "X08n0240_008:0537c10": "　其珠等佛眉間相　　炳然顯現諸佛影",
    "X08n0240_008:0537c11": "爾時普賢菩薩。復告大眾言。諸佛子。此諸香水河兩",
    "X08n0240_008:0537c12": "間之地。悉以妙寶種種莊嚴。一一各有四天下微塵",
    "X08n0240_008:0537c13": "數眾寶莊嚴芬陀利華。周帀徧滿。各有四天下微塵",
    "X08n0240_008:0537c14": "數眾寶樹林。次第行列。一一樹中。恒出一切諸莊嚴",
    "X08n0240_008:0537c15": "雲。摩尼寶王照耀其間。種種華香處處盈滿。其樹復",
    "X08n0240_008:0537c16": "出微妙音聲。說諸如來一切劫中所修大願。復散種",
    "X08n0240_008:0537c17": "種摩尼寶王。充徧其地。所謂蓮華輪摩尼寶王。香燄",
    "X08n0240_008:0537c18": "光雲摩尼寶王。種種嚴飾摩尼寶王。現不可思議莊",
    "X08n0240_008:0537c19": "嚴色摩尼寶王。日光明衣藏摩尼寶王。周徧十方普",
    "X08n0240_008:0537c20": "垂布光網雲摩尼寶王。現一切諸佛神變摩尼寶王。",
    "X08n0240_008:0537c21": "現一切眾生業報海摩尼寶王。如是等有世界海微",
    "X08n0240_008:0537c22": "塵數。其香水河兩間之地。一一悉具如是莊嚴。爾時",
    "X08n0240_008:0537c23": "普賢菩薩。欲重宣其義。承佛神力。觀察十方。而說頌",
    "X08n0240_008:0537c24": "言。",
    "X08n0240_008:0538a01": "　其地平坦極清淨　　真金摩尼共嚴飾",
    "X08n0240_008:0538a02": "　諸樹行列蔭其中　　聳榦垂條萃若雲",
    "X08n0240_008:0538a03": "　枝條妙寶所莊嚴　　華燄成輪光四照",
    "X08n0240_008:0538a04": "　摩尼為果如雲布　　普使十方常現覩",
    "X08n0240_008:0538a05": "　摩尼布地皆充滿　　眾華寶末共莊嚴",
    "X08n0240_008:0538a06": "　復以摩尼作宮殿　　悉現眾生諸影像",
    "X08n0240_008:0538a07": "　諸佛影像摩尼王　　普散其地靡不周",
    "X08n0240_008:0538a08": "　如是赫奕徧十方　　一一塵中咸見佛",
    "X08n0240_008:0538a09": "　妙寶莊嚴善分布　　真珠燈網相間錯",
    "X08n0240_008:0538a10": "　處處悉有摩尼輪　　一一皆現佛神通",
    "X08n0240_008:0538a11": "　眾寶莊嚴放大光　　光中普現諸化佛",
    "X08n0240_008:0538a12": "　一一周行靡不徧　　悉以十力廣開演",
    "X08n0240_008:0538a13": "　摩尼妙寶芬陀利　　一切水中咸徧滿",
    "X08n0240_008:0538a14": "　其華種種各不同　　悉現光明無盡歇",
    "X08n0240_008:0538a15": "　三世所有諸莊嚴　　摩尼果中皆顯現",
    "X08n0240_008:0538a16": "　體性無生不可取　　此是如來自在力",
    "X08n0240_008:0538a17": "　此地一切莊嚴中　　悉現如來廣大身",
    "X08n0240_008:0538a18": "　彼亦不來亦不去　　佛昔願力皆令見",
    "X08n0240_008:0538a19": "　此地一一微塵中　　一切佛子修行道",
    "X08n0240_008:0538a20": "　各見所記當來剎　　隨其意樂悉清淨",
    "X08n0240_008:0538a21": "爾時普賢菩薩。復告大眾言。諸佛子。諸佛世尊世界",
    "X08n0240_008:0538a22": "海莊嚴不可思議。何以故。諸佛子。此華藏莊嚴世界",
    "X08n0240_008:0538a23": "海一切境界。一一皆以世界海微塵數清淨功德之",
    "X08n0240_008:0538a24": "所莊嚴。爾時普賢菩薩。欲重宣其義。承佛神力。觀察",
    "X08n0240_008:0538b01": "十方。而說頌言。",
    "X08n0240_008:0538b02": "　此剎海中一切處　　悉以眾寶為嚴飾",
    "X08n0240_008:0538b03": "　發燄騰空布若雲　　光明洞徹常彌覆",
    "X08n0240_008:0538b04": "　摩尼吐雲無有盡　　十方佛影於中現",
    "X08n0240_008:0538b05": "　神通變化靡蹔停　　一切菩薩咸來集",
    "X08n0240_008:0538b06": "　一切摩尼演佛音　　其音美妙不思議",
    "X08n0240_008:0538b07": "　毗盧遮那昔所行　　於此寶內恒聞見",
    "X08n0240_008:0538b08": "　清淨光明徧照尊　　莊嚴具中皆現影",
    "X08n0240_008:0538b09": "　變化分身眾圍繞　　一切剎海咸周徧",
    "X08n0240_008:0538b10": "　所有化佛皆如幻　　求其來處不可得",
    "X08n0240_008:0538b11": "　以佛境界威神力　　一切剎中如是現",
    "X08n0240_008:0538b12": "　如來自在神通事　　悉徧十方諸國土",
    "X08n0240_008:0538b13": "　以此剎海淨莊嚴　　一切皆於寶中見",
    "X08n0240_008:0538b14": "　十方所有諸變化　　一切皆如鏡中像",
    "X08n0240_008:0538b15": "　但由如來昔所行　　神通願力而出生",
    "X08n0240_008:0538b16": "　若有能修普賢行　　入於菩薩勝智海",
    "X08n0240_008:0538b17": "　能於一切微塵中　　普現其身淨眾剎",
    "X08n0240_008:0538b18": "　不可思議億大劫　　親近一切諸如來",
    "X08n0240_008:0538b19": "　如其一切之所行　　一剎那中悉能現",
    "X08n0240_008:0538b20": "　諸佛國土如虗空　　無等無生無有相",
    "X08n0240_008:0538b21": "　為利眾生普嚴淨　　本願力故住其中",
    "X08n0240_008:0538b22": "此下第二別明安布莊嚴。文分六段。一四周輪山。",
    "X08n0240_008:0538b23": "二寶地。三香海。四香河。五樹林。六總結各別。今初。",
    "X08n0240_008:0538b24": "云日珠王者所依處地故。舊經云依蓮華日寶王",
    "X08n0240_008:0538c01": "地住。亦有言大蓮之上別有此華。為山所依。義似",
    "X08n0240_008:0538c02": "不順。所以地受此名者。以前華名種種光明蕋。偈",
    "X08n0240_008:0538c03": "中云光燄成輪。又云一切寶中放淨光明。是知此",
    "X08n0240_008:0538c04": "華以寶為體。是則如日輪之珠王即蕋香蓮華也。",
    "X08n0240_008:0538c05": "斯即總華之稱。此總標所依地。次云旃檀摩尼以",
    "X08n0240_008:0538c06": "為其身。別顯體相。後如是等一句結顯無盡。後重",
    "X08n0240_008:0538c07": "說偈頌。初明山體相莊嚴。頌前別顯。初一偈頌圍",
    "X08n0240_008:0538c08": "山。二一偈頌山輪。三一偈頌山體。四一偈頌山之",
    "X08n0240_008:0538c09": "緣。五有二偈頌前水等。六有四偈明山妙用自在。",
    "X08n0240_008:0538c10": "次爾時普賢菩薩復告大眾下。有長行偈頌。明寶",
    "X08n0240_008:0538c11": "地。次爾時普賢菩薩復告大眾下。有長行偈頌。明",
    "X08n0240_008:0538c12": "香海。次爾時普賢菩薩復告大眾下。有長行偈頌。",
    "X08n0240_008:0538c13": "明香河。次爾時普賢菩薩復告大眾下。有長行偈",
    "X08n0240_008:0538c14": "頌。明林樹。次爾時普賢菩薩復告大眾下。有長行",
    "X08n0240_008:0538c15": "偈頌。總結前莊嚴難測。徵釋所由。此上通明藏海",
    "X08n0240_008:0538c16": "安布莊嚴竟。下明所持剎網。",
    "X08n0240_008:0538c17": "爾時普賢菩薩。復告大眾言。諸佛子。此中有何等世",
    "X08n0240_008:0538c18": "界住。我今當說。諸佛子。此十不可說佛剎微塵數香",
    "X08n0240_008:0538c19": "水海中。有十不可說佛剎微塵數世界種安住。一一",
    "X08n0240_008:0538c20": "世界種。復有不可說佛剎微塵數世界。諸佛子。彼諸",
    "X08n0240_008:0538c21": "世界種於世界海中。各各依住。各各形狀。各各體性。",
    "X08n0240_008:0538c22": "各各方所。各各趣入。各各莊嚴。各各分齊。各各行列。",
    "X08n0240_008:0538c23": "各各無差別。各各力加持。諸佛子。此世界種。或有依",
    "X08n0240_008:0538c24": "大蓮華海住。或有依無邊色寶華海住。或有依一切",
    "X08n0240_008:0539a01": "真珠藏寶瓔珞海住。或有依香水海住。或有依一切",
    "X08n0240_008:0539a02": "華海住。或有依摩尼寶網海住。或有依旋流光海住。",
    "X08n0240_008:0539a03": "或有依菩薩寶莊嚴冠海住。或有依種種眾生身海",
    "X08n0240_008:0539a04": "住。或有依一切佛音聲摩尼王海住。如是等若廣說",
    "X08n0240_008:0539a05": "者。有世界海微塵數。諸佛子。彼一切世界種。或有作",
    "X08n0240_008:0539a06": "須彌山形。或作江河形。或作迴轉形。或作旋流形。或",
    "X08n0240_008:0539a07": "作輪輞形。或作壇墠形。或作樹林形。或作樓閣形。或",
    "X08n0240_008:0539a08": "作山幢形。或作普方形。或作胎藏形。或作蓮華形。或",
    "X08n0240_008:0539a09": "作佉勒迦形。或作眾生身形。或作雲形。或作諸佛相",
    "X08n0240_008:0539a10": "好形。或作圓滿光明形。或作種種珠網形。或作一切",
    "X08n0240_008:0539a11": "門闥形。或作諸莊嚴具形。如是等若廣說者。有世界",
    "X08n0240_008:0539a12": "海微塵數。諸佛子。彼一切世界種。或有以十方摩尼",
    "X08n0240_008:0539a13": "雲為體。或有以眾色燄為體。或有以諸光明為體。或",
    "X08n0240_008:0539a14": "有以寶香燄為體。或有以一切寶莊嚴多羅華為體。",
    "X08n0240_008:0539a15": "或有以菩薩影像為體。或有以諸佛光明為體。或有",
    "X08n0240_008:0539a16": "以佛色相為體。或有以一寶光為體。或有以眾寶光",
    "X08n0240_008:0539a17": "為體。或有以一切眾生福德海音聲為體。或有以一",
    "X08n0240_008:0539a18": "切眾生諸業海音聲為體。或有以一切佛境界清淨",
    "X08n0240_008:0539a19": "音聲為體。或有以一切菩薩大願海音聲為體。或有",
    "X08n0240_008:0539a20": "以一切佛方便音聲為體。或有以一切剎莊嚴具成",
    "X08n0240_008:0539a21": "壞音聲為體。或有以無邊佛音聲為體。或有以一切",
    "X08n0240_008:0539a22": "佛變化音聲為體。或有以一切眾生善音聲為體。或",
    "X08n0240_008:0539a23": "有以一切佛功德海清淨音聲為體。如是等若廣說",
    "X08n0240_008:0539a24": "者。有世界海微塵數。爾時普賢菩薩。欲重宣其義。承",
    "X08n0240_008:0539b01": "佛神力。觀察十方。而說頌言。",
    "X08n0240_008:0539b02": "　剎種堅固妙莊嚴　　廣大清淨光明藏",
    "X08n0240_008:0539b03": "　依止蓮華寶海住　　或有住於香海等",
    "X08n0240_008:0539b04": "　須彌城樹壇墠形　　一切剎種徧十方",
    "X08n0240_008:0539b05": "　種種莊嚴形相別　　各各布列而安住",
    "X08n0240_008:0539b06": "　或有體是淨光明　　或是華藏及寶雲",
    "X08n0240_008:0539b07": "　或有剎種燄所成　　安住摩尼不壞藏",
    "X08n0240_008:0539b08": "　燈雲燄彩光明等　　種種無邊清淨色",
    "X08n0240_008:0539b09": "　或有言音以為體　　是佛所演不思議",
    "X08n0240_008:0539b10": "　或是願力所出音　　神變音聲為體性",
    "X08n0240_008:0539b11": "　一切眾生大福業　　佛功德音亦如是",
    "X08n0240_008:0539b12": "　剎種一一差別門　　不可思議無有盡",
    "X08n0240_008:0539b13": "　如是十方皆徧滿　　廣大莊嚴現神力",
    "X08n0240_008:0539b14": "　十方所有廣大剎　　悉來入此世界種",
    "X08n0240_008:0539b15": "　雖見十方普入中　　而實無來無所入",
    "X08n0240_008:0539b16": "　以一剎種入一切　　一切入一亦無餘",
    "X08n0240_008:0539b17": "　體相如本無差別　　無等無量悉周徧",
    "X08n0240_008:0539b18": "　一切國土微塵中　　普見如來在其所",
    "X08n0240_008:0539b19": "　願海言音若雷震　　一切眾生悉調伏",
    "X08n0240_008:0539b20": "　佛身周徧一切剎　　無數菩薩亦充滿",
    "X08n0240_008:0539b21": "　如來自在無等倫　　普化一切諸含識",
    "X08n0240_008:0539b22": "此下第三釋所持剎網。釋品目世界之言。又前明",
    "X08n0240_008:0539b23": "本剎。今明末剎。故兼染淨。初告大眾許說。次諸佛",
    "X08n0240_008:0539b24": "子下標章中列二。謂世界種及世界。然剎種依剎",
    "X08n0240_008:0539c01": "海。世果依剎種。從寬至陿。欲明世界無邊。方便顯",
    "X08n0240_008:0539c02": "多。故立此名。謂積多世界共在一處。攝諸流類故",
    "X08n0240_008:0539c03": "名為種。如是種類復有眾多。深廣無邊故名為海。",
    "X08n0240_008:0539c04": "如是眾多世界如天帝網。懸布於華藏海中。故云",
    "X08n0240_008:0539c05": "所持剎網。各各世界所依住形狀一一不同。故云",
    "X08n0240_008:0539c06": "差別。故次經云諸佛子。彼諸世界種於世界海各",
    "X08n0240_008:0539c07": "各依住等。明差別有十門不同。經中有不可說佛",
    "X08n0240_008:0539c08": "剎。疏云脫去十字。應云十不可說。長行中有諸佛",
    "X08n0240_008:0539c09": "子。但次第釋依住形狀性三事而已。頌中初一偈",
    "X08n0240_008:0539c10": "頌依住。次一偈頌形狀。三有三偈頌體性。四有三",
    "X08n0240_008:0539c11": "偈頌三事。謂所入莊嚴分齊。五一偈頌無差別。六",
    "X08n0240_008:0539c12": "一偈頌力持。此上明所持剎網差別。謂剎海中有",
    "X08n0240_008:0539c13": "十不可說佛剎塵數之剎種。各各依住於剎海之",
    "X08n0240_008:0539c14": "中。如帝網重重無盡。且明剎種不同。",
    "X08n0240_008:0539c15": "爾時普賢菩薩。復告大眾言。諸佛子。此十不可說佛",
    "X08n0240_008:0539c16": "剎微塵數香水海。在華藏莊嚴世界海中。如天帝網",
    "X08n0240_008:0539c17": "分布而住。諸佛子。此最中央香水海。名無邊妙華光。",
    "X08n0240_008:0539c18": "以現一切菩薩形摩尼王幢為底。出大蓮華。名一切",
    "X08n0240_008:0539c19": "香摩尼王莊嚴。有世界種而住其上。名普然十方熾",
    "X08n0240_008:0539c20": "然寶光明。以一切莊嚴具為體。有十不可說佛剎微",
    "X08n0240_008:0539c21": "塵數世界於中布列。其最下方有世界。名最勝光徧",
    "X08n0240_008:0539c22": "照。以一切金剛莊嚴光耀輪為際。依眾寶摩尼華而",
    "X08n0240_008:0539c23": "住。其狀猶如摩尼寶形。一切寶華莊嚴雲彌覆其上。",
    "X08n0240_008:0539c24": "佛剎微塵數世界周帀圍繞。種種安住。種種莊嚴。佛",
    "X08n0240_008:0540a01": "號淨眼離垢燈。此上過佛剎微塵數世界。有世界名",
    "X08n0240_008:0540a02": "種種香蓮華妙莊嚴。以一切莊嚴具為際。依寶蓮華",
    "X08n0240_008:0540a03": "網而住。其狀猶如師子之座。一切寶色珠帳雲彌覆",
    "X08n0240_008:0540a04": "其上。二佛剎微塵數世界周帀圍繞。佛號師子光勝",
    "X08n0240_008:0540a05": "照。此上過佛剎微塵數世界。有世界名一切寶莊嚴",
    "X08n0240_008:0540a06": "普照光。以香風輪為際。依種種寶華瓔珞住。其形八",
    "X08n0240_008:0540a07": "隅。妙光摩尼日輪雲而覆其上。三佛剎微塵數世界",
    "X08n0240_008:0540a08": "周帀圍繞。佛號淨光智勝幢。此上過佛剎微塵數世",
    "X08n0240_008:0540a09": "界。有世界名種種光明華莊嚴。以一切寶王為際。依",
    "X08n0240_008:0540a10": "眾色金剛尸羅幢海住。其狀猶如摩尼蓮華。以金剛",
    "X08n0240_008:0540a11": "摩尼寶光雲而覆其上。四佛剎微塵數世界周帀圍",
    "X08n0240_008:0540a12": "繞。純一清淨。佛號金剛光明無量精進力善出現。此",
    "X08n0240_008:0540a13": "上過佛剎微塵數世界。有世界名普放妙華光。以一",
    "X08n0240_008:0540a14": "切寶鈴莊嚴網為際。依一切樹林莊嚴寶輪網海住。",
    "X08n0240_008:0540a15": "其形普方而多有隅。角梵音摩尼王雲以覆其上。五",
    "X08n0240_008:0540a16": "佛剎微塵數世界周帀圍繞。佛號香光喜力海。此上",
    "X08n0240_008:0540a17": "過佛剎微塵數世界。有世界名淨妙光明。以寶王莊",
    "X08n0240_008:0540a18": "嚴幢為際。依金剛宮殿海住。其形四方。摩尼輪髻帳",
    "X08n0240_008:0540a19": "雲而覆其上。六佛剎微塵數世界周帀圍繞。佛號普",
    "X08n0240_008:0540a20": "光自在幢。此上過佛剎微塵數世界。有世界名眾華",
    "X08n0240_008:0540a21": "燄莊嚴。以種種華莊嚴為際。依一切寶色燄海住。其",
    "X08n0240_008:0540a22": "狀猶如樓閣之形。一切寶色衣真珠欄楯雲而覆其",
    "X08n0240_008:0540a23": "上。七佛剎微塵數世界周帀圍繞。純一清淨。佛號歡",
    "X08n0240_008:0540a24": "喜海功德名稱自在光。此上過佛剎微塵數世界。有",
    "X08n0240_008:0540b01": "世界名出生威力地。以出一切聲摩尼王莊嚴為際。",
    "X08n0240_008:0540b02": "依種種寶色蓮華座虗空海住。其狀猶如因陀羅網。",
    "X08n0240_008:0540b03": "以無邊色華網雲而覆其上。八佛剎微塵數世界周",
    "X08n0240_008:0540b04": "帀圍繞。佛號廣大名稱智海幢。此上過佛剎微塵數",
    "X08n0240_008:0540b05": "世界。有世界名出妙音聲。以心王摩尼莊嚴輪為際。",
    "X08n0240_008:0540b06": "依恒出一切妙音聲莊嚴雲摩尼王海住。其狀猶如",
    "X08n0240_008:0540b07": "梵天身形。無量寶莊嚴師子座雲而覆其上。九佛剎",
    "X08n0240_008:0540b08": "微塵數世界周帀圍繞。佛號清淨月光明相無能摧",
    "X08n0240_008:0540b09": "伏。此上過佛剎微塵數世界。有世界。名金剛幢。以無",
    "X08n0240_008:0540b10": "邊莊嚴真珠藏寶瓔珞為際。依一切莊嚴寶師子座",
    "X08n0240_008:0540b11": "摩尼海住。其狀周圓。十須彌山微塵數一切香摩尼",
    "X08n0240_008:0540b12": "華須彌雲彌覆其上。十佛剎微塵數世界周帀圍繞。",
    "X08n0240_008:0540b13": "純一清淨。佛號一切法海最勝王。此上過佛剎微塵",
    "X08n0240_008:0540b14": "數世界。有世界名恒出現帝青寶光明。以極堅牢不",
    "X08n0240_008:0540b15": "可壞金剛莊嚴為際。依種種殊異華海住。其狀猶如",
    "X08n0240_008:0540b16": "半月之形。諸天寶帳雲而覆其上。十一佛剎微塵數",
    "X08n0240_008:0540b17": "世界周帀圍繞。佛號無量功德法。此上過佛剎微塵",
    "X08n0240_008:0540b18": "數世界。有世界名光明照耀。以普光莊嚴為際。依華",
    "X08n0240_008:0540b19": "旋香水海住。狀如華旋。種種衣雲而覆其上。十二佛",
    "X08n0240_008:0540b20": "剎微塵數世界周帀圍繞。佛號超釋梵。此上過佛剎",
    "X08n0240_008:0540b21": "微塵數世界。至此世界名娑婆。以金剛莊嚴為際。依",
    "X08n0240_008:0540b22": "種種色風輪所持蓮華網住。狀如虗空。以普圓滿天",
    "X08n0240_008:0540b23": "宮殿莊嚴虗空雲而覆其上。十三佛剎微塵數世界",
    "X08n0240_008:0540b24": "周帀圍繞。其佛即是毗盧遮那如來世尊。此上過佛",
    "X08n0240_008:0540c01": "剎微塵數世界。有世界名寂靜離塵光。以一切寶莊",
    "X08n0240_008:0540c02": "嚴為際。依種種寶衣海住。其狀猶如執金剛形。無邊",
    "X08n0240_008:0540c03": "色金剛雲而覆其上。十四佛剎微塵數世界周帀圍",
    "X08n0240_008:0540c04": "繞。佛號徧法界勝音。此上過佛剎微塵數世界。有世",
    "X08n0240_008:0540c05": "界名眾妙光明燈。以一切莊嚴帳為際。依淨華網海",
    "X08n0240_008:0540c06": "住。其狀猶如卍字之形。摩尼樹香水海雲而覆其上。",
    "X08n0240_008:0540c07": "十五佛剎微塵數世界周帀圍繞。純一清淨。佛號不",
    "X08n0240_008:0540c08": "可摧伏力普照幢。此上過佛剎微塵數世界。有世界",
    "X08n0240_008:0540c09": "名清淨光徧照。以無盡寶雲摩尼王為際。依種種香",
    "X08n0240_008:0540c10": "燄蓮華海住。其狀猶如龜甲之形。圓光摩尼輪旃檀",
    "X08n0240_008:0540c11": "雲而覆其上。十六佛剎微塵數世界周帀圍繞。佛號",
    "X08n0240_008:0540c12": "清淨日功德眼。此上過佛剎微塵數世界。有世界名",
    "X08n0240_008:0540c13": "寶莊嚴藏。以一切眾生形摩尼王為際。依光明藏摩",
    "X08n0240_008:0540c14": "尼王海住。其形八隅。以一切輪圍山寶莊嚴華樹網",
    "X08n0240_008:0540c15": "彌覆其上。十七佛剎微塵數世界周帀圍繞。佛號無",
    "X08n0240_008:0540c16": "礙智光明徧照十方。此上過佛剎微塵數世界。有世",
    "X08n0240_008:0540c17": "界名離塵。以一切殊妙相莊嚴為際。依眾妙華師子",
    "X08n0240_008:0540c18": "座海住。狀如珠瓔。以一切寶香摩尼王圓光雲而覆",
    "X08n0240_008:0540c19": "其上。十八佛剎微塵數世界周帀圍繞。純一清淨。佛",
    "X08n0240_008:0540c20": "號無量方便最勝幢。此上過佛剎微塵數世界。有世",
    "X08n0240_008:0540c21": "界名清淨光普照。以出無盡寶雲摩尼王為際。依無",
    "X08n0240_008:0540c22": "量色香燄須彌山海住。其狀猶如寶華旋布。以無邊",
    "X08n0240_008:0540c23": "色光明摩尼王帝青雲而覆其上。十九佛剎微塵數",
    "X08n0240_008:0540c24": "世界周帀圍繞。佛號普照法界虗空光。此上過佛剎",
    "X08n0240_008:0541a01": "微塵數世界。有世界名妙寶燄。以普光明日月寶為",
    "X08n0240_008:0541a02": "際。依一切諸天形摩尼王海住。其狀猶如寶莊嚴具。",
    "X08n0240_008:0541a03": "以一切寶衣幢雲及摩尼燈藏網而覆其上。二十佛",
    "X08n0240_008:0541a04": "剎微塵數世界周帀圍繞。純一清淨。佛號福德相光",
    "X08n0240_008:0541a05": "明。諸佛子。此徧照十方熾然寶光明世界種。有如是",
    "X08n0240_008:0541a06": "等不可說佛剎微塵數廣大世界。各各所依住。各各",
    "X08n0240_008:0541a07": "形狀。各各體性。各各方面。各各趣入。各各莊嚴。各各",
    "X08n0240_008:0541a08": "分齊。各各行列。各各無差別。各各力加持周帀圍繞。",
    "X08n0240_008:0541a09": "所謂十佛剎微塵數迴轉形世界。十佛剎微塵數江",
    "X08n0240_008:0541a10": "河形世界。十佛剎微塵數旋流形世界。十佛剎微塵",
    "X08n0240_008:0541a11": "數輪輞形世界。十佛剎微塵數壇墠形世界。十佛剎",
    "X08n0240_008:0541a12": "微塵數樹林形世界。十佛剎微塵數樓觀形世界。十",
    "X08n0240_008:0541a13": "佛剎微塵數尸羅幢形世界。十佛剎微塵數普方形",
    "X08n0240_008:0541a14": "世界。十佛剎微塵數胎藏形世界。十佛剎微塵數蓮",
    "X08n0240_008:0541a15": "華形世界。十佛剎微塵數佉勒迦形世界。十佛剎微",
    "X08n0240_008:0541a16": "塵數種種眾生形世界。十佛剎微塵數佛相形世界。",
    "X08n0240_008:0541a17": "十佛剎微塵數圓光形世界。十佛剎微塵數雲形世",
    "X08n0240_008:0541a18": "界。十佛剎微塵數網形世界。十佛剎微塵數門闥形",
    "X08n0240_008:0541a19": "世界。如是等有不可說佛剎微塵數。此一一世界。各",
    "X08n0240_008:0541a20": "有十佛剎微塵數廣大世界周帀圍繞。此諸世界。一",
    "X08n0240_008:0541a21": "一復有如上所說微塵數世界而為眷屬。如是所說",
    "X08n0240_008:0541a22": "一切世界。皆在此無邊妙華光香水海及圍繞此海",
    "X08n0240_008:0541a23": "香水河中。",
    "X08n0240_008:0541a24": "此下第二別明種剎香海。雙釋二章者。謂香海依",
    "X08n0240_008:0541b01": "剎海。剎種依香海。諸剎依剎種。亦有長行偈頌。初",
    "X08n0240_008:0541b02": "總舉諸海所依。二次第別顯海種及剎。三總略結",
    "X08n0240_008:0541b03": "釋。今初也。上來雖復但標剎種及剎二章。而釋依",
    "X08n0240_008:0541b04": "住中。皆云依海。故列海數。此多香海。並在剎海地",
    "X08n0240_008:0541b05": "面。故云所依。如天帝網者。大都分布。則似車輪。其",
    "X08n0240_008:0541b06": "有別者。謂帝釋殿網貫天珠成。以一大珠當心。次",
    "X08n0240_008:0541b07": "以其次大珠貫穿帀繞。如是展轉遞繞經百千帀。",
    "X08n0240_008:0541b08": "若上下四面四角望之。皆行伍相當。今此香海雖",
    "X08n0240_008:0541b09": "在地面。分布相似。又有涉入重重之義故云如也。",
    "X08n0240_008:0541b10": "此但舉諸海所依。次舉最中央香水海。乃別舉海",
    "X08n0240_008:0541b11": "種及剎。先辨最中間一海為主。即最當中二十重",
    "X08n0240_008:0541b12": "華藏世界。以一剎種為主。其十方各有一不可說",
    "X08n0240_008:0541b13": "佛剎微塵數剎種圍繞。故有十不可說佛剎微塵",
    "X08n0240_008:0541b14": "數香海剎為伴剎。同在剎海之中。今單約中間一",
    "X08n0240_008:0541b15": "剎種。次無邊妙華光。此中央香海之總名。次一切",
    "X08n0240_008:0541b16": "香摩尼王莊嚴。此中央華之總名。即前蕋香幢中",
    "X08n0240_008:0541b17": "隨義而名異耳。其普照十方熾然寶光明。即最中",
    "X08n0240_008:0541b18": "央剎種之總名。故經云有世界種而住其中。次有",
    "X08n0240_008:0541b19": "不可說佛剎塵數世界。此就最中種中所含之世",
    "X08n0240_008:0541b20": "界。次最下方有世界名最勝光徧照。此乃最中世",
    "X08n0240_008:0541b21": "界種之最下方。此蓋單約一箇二十重華藏世界",
    "X08n0240_008:0541b22": "而辨寬廣也。其最下一層。但有一佛剎塵數世界",
    "X08n0240_008:0541b23": "圍繞以為眷屬。次上層層增一。至第二十層。則有",
    "X08n0240_008:0541b24": "二十佛剎塵數世界以為眷屬。此但就中央一箇",
    "X08n0240_008:0541c01": "剎種以明。故華藏世界如倒懸浮屠。下小上大。故",
    "X08n0240_008:0541c02": "其狀如此。然此但就世界海中十不可說佛剎微",
    "X08n0240_008:0541c03": "塵數世界種之一箇種耳。不連彼十佛剎微塵之",
    "X08n0240_008:0541c04": "數也。結云一一各有十佛剎。次卷明右繞之剎乃",
    "X08n0240_008:0541c05": "明所管。以辨漸漸寬廣耳。長行具明中間一剎竟。",
    "X08n0240_008:0541c06": "後卷則右旋十海。",
    "X08n0240_008:0541c08": "大方廣佛華嚴經綱要卷第八"
}