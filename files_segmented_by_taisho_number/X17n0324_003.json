{
    "X17n0324_003:0256b04": "楞伽阿跋多羅寶經卷第三",
    "X17n0324_003:0256b05": "一切佛語心品第三",
    "X17n0324_003:0256b06": "爾時世尊告大慧菩薩摩訶薩言意生身分別通相",
    "X17n0324_003:0256b07": "我今當說(第二卷甞槩言意生身未盡其旨故今分別三種差別如前通分別相也)諦聽",
    "X17n0324_003:0256b08": "諦聽善思念之大慧白佛言善哉世尊唯然受教佛",
    "X17n0324_003:0256b09": "告大慧有三種意生身云何為三所謂三昧樂正受",
    "X17n0324_003:0256b10": "意生身(實叉以意生例作意成於所謂下有入字○圭峯云梵語三昧此云正受又曰不受諸受",
    "X17n0324_003:0256b11": "是名正受寂音曰三昧正受有二義寶積曰三昧及正受是也愚嘗以譯梵諸集紬繹悉無三昧翻正受之義",
    "X17n0324_003:0256b12": "亦無華梵雙彰之說此經云三昧樂正受者頗與寶積句意相合若以及樂二字考之二義明矣此經又云離",
    "X17n0324_003:0256b13": "三昧行故三昧屬行門然諸經所敘不同或以一行一相海印德藏為三昧者或以無緣無作無得無諍為三",
    "X17n0324_003:0256b14": "昧者或以中道二諦如幻語言等為三昧者皆是功行中純熟之義又止觀明四種三昧云行法眾多略言有",
    "X17n0324_003:0256b15": "四一常坐二常行三半行半坐四非行非坐諸師雖以事理二觀釋之不出是功行中調攝之義輔行云三昧",
    "X17n0324_003:0256b16": "者秦言正心行處或云調直定由眾生心屈曲散亂佛以諸三昧門令直其屈曲正其散亂也首楞嚴曰失於",
    "X17n0324_003:0256b17": "正受當從淪墜此經又曰入滅受想正受又曰正受滅盡定三昧起心說是皆以正定為正受無可疑者則知",
    "X17n0324_003:0256b18": "三昧是定之用正受是定之體屬用有多種名屬體無別立義止曰正定而已正受者是正定之異名學者不",
    "X17n0324_003:0256b19": "可不辨意生身義下文自明)覺法自性性意生身種類俱生無行",
    "X17n0324_003:0256b20": "作意生身(流支實叉並以行作為作行)修行者了知初地上上增",
    "X17n0324_003:0256b21": "進相得三種身(流支云菩薩從於初地如實修行得上上地證智之相)大慧云",
    "X17n0324_003:0256b22": "何三昧樂正受意生身謂第三第四第五地三昧樂",
    "X17n0324_003:0256b23": "正受故(新說云舉中三地意該前後以明七地也)種種自心寂靜安住心",
    "X17n0324_003:0256b24": "海起浪識相不生知自心現境界性非性(實叉云心海不起轉",
    "X17n0324_003:0256c01": "識波浪了境心現皆無所有○楊云知所現性皆非其性)是名三昧樂正受意生",
    "X17n0324_003:0256c02": "身大慧云何覺法自性性意生身謂第八地觀察覺",
    "X17n0324_003:0256c03": "了如幻等法悉無所有身心轉變(實叉云心轉所依○心轉所依則身",
    "X17n0324_003:0256c04": "能變化故如意生也)得如幻三昧及餘三昧門無量相力自在",
    "X17n0324_003:0256c05": "明如妙華莊嚴迅疾如意猶如幻夢水月鏡像非造",
    "X17n0324_003:0256c06": "非所造如造所造一切色種種支分具足莊嚴(流支云非",
    "X17n0324_003:0256c07": "四大生似四大相具足身分)隨入一切佛剎大眾通達自性法故",
    "X17n0324_003:0256c08": "是名覺法自性性意生身(八地菩薩覺了諸法猶如幻夢得如幻等三昧轉變",
    "X17n0324_003:0256c09": "自在此意生身菩薩光明相好如妙華莊嚴然此意生身與幻夢水月鏡像等非四大所造如四大造也一切",
    "X17n0324_003:0256c10": "色相支節手足自然端嚴入於佛剎大眾之中化諸眾生通達諸法自性之性故名覺法自性性也)大",
    "X17n0324_003:0256c11": "慧云何種類俱生無行作意生身所謂覺一切佛法",
    "X17n0324_003:0256c12": "緣自得樂相是名種類俱生無行作意生身(實叉云了達諸",
    "X17n0324_003:0256c13": "佛自證法相○謂覺了一切諸佛所證之法緣自得樂相而千種萬類之身於無功用行無作而作之一時俱生",
    "X17n0324_003:0256c14": "猶如意生無障礙也)大慧於彼三種身相觀察覺了應當修學",
    "X17n0324_003:0256c15": "爾時世尊欲重宣此義而說偈言。",
    "X17n0324_003:0256c16": "非我乘大乘(流支云我乘非大乘實叉云我大乘非乘○此皆局於偈句互有所略合",
    "X17n0324_003:0256c17": "云我大乘非大乘此大乘為對小乘而立初無實法故曰非也餘義見下文)非說亦非",
    "X17n0324_003:0256c18": "字非諦非解脫非無有境界然乘摩訶衍(謂此大乘非言",
    "X17n0324_003:0256c19": "說文字及實諦解脫亦非無有境界然我大乘非無大乘也摩訶衍此云大乘以梵音變其文耳)三",
    "X17n0324_003:0256c20": "摩提自在(註云頌上初地以上七地以下三昧樂正受意生身)種種意生身",
    "X17n0324_003:0256c21": "(註云頌種類俱生無行作意生身)自在華莊嚴(註云頌八地覺法自性性意生身)。",
    "X17n0324_003:0256c22": "爾時大慧菩薩摩訶薩白佛言世尊如世尊說若男",
    "X17n0324_003:0256c23": "子女人行五無間業不入無擇地獄(流支實叉並作無間)世尊",
    "X17n0324_003:0256c24": "云何男子女人行五無間業不入無擇地獄(世尊嘗說造五",
    "X17n0324_003:0257a01": "無間業者即入無間地獄又云行五無間業者不入無間地獄故舉此問之)佛告大慧諦",
    "X17n0324_003:0257a02": "聽諦聽善思念之當為汝說大慧白佛言善哉世尊",
    "X17n0324_003:0257a03": "唯然受教佛告大慧云何五無間業所謂殺父母及",
    "X17n0324_003:0257a04": "害羅漢破壞眾僧(流支實叉並作破和合僧)惡心出佛身血大慧",
    "X17n0324_003:0257a05": "云何眾生母謂愛更受生貪喜俱如緣母立(流支云更受後",
    "X17n0324_003:0257a06": "生貪喜俱出○以癡愛為母故曰更受後生以貪喜為子故曰如緣母立流支實叉於此下有何者為父四字)",
    "X17n0324_003:0257a07": "無明為父生入處聚落(入六入處十二處聚落無明依止處也謂六入十二處十",
    "X17n0324_003:0257a08": "八界皆以無明為父)斷二根本名害父母(流支云斷彼二種能生根本○以愛與無",
    "X17n0324_003:0257a09": "明為二根本也流支實叉於此下有云何殺阿羅漢六字)彼諸使不現如鼠毒發",
    "X17n0324_003:0257a10": "諸法究竟斷彼名害羅漢(鼠之齧人瘡雖已愈其毒遇雷即發羅漢諸使亦爾",
    "X17n0324_003:0257a11": "雖隱而不現遇緣即發能斷彼微細習使名害羅漢)云何破僧謂異相諸陰和",
    "X17n0324_003:0257a12": "合積聚究竟斷彼名為破僧(異相即色受想行識也僧以和合為義今稱陰",
    "X17n0324_003:0257a13": "為僧者以妄為和合故斷彼陰集名破和合僧流支實叉於此下有云何惡心出佛身血八字)大慧",
    "X17n0324_003:0257a14": "不覺外自共相自心現量七識身以三解脫無漏惡",
    "X17n0324_003:0257a15": "想究竟斷彼七種識佛名為惡心出佛身血(謂不覺五陰自",
    "X17n0324_003:0257a16": "共相是自心所現不實計有七識身今以此身為佛者蓋七識為妄覺境界故依之起染故復名血以空無相",
    "X17n0324_003:0257a17": "願三無漏智斷彼七識妄覺染汙名為惡心出佛身血也○流支實叉並以七識為八識)若男子",
    "X17n0324_003:0257a18": "女人行此無間事者名五無間(流支實叉於五上皆有內字)亦名",
    "X17n0324_003:0257a19": "無間等(此名即證無間等真實法也故流支云行此無間得名無間無間者證如實法故實叉云即得",
    "X17n0324_003:0257a20": "現證實法)復次大慧有外無間今當演說汝及餘菩薩摩",
    "X17n0324_003:0257a21": "訶薩聞是義已於未來世不墮愚癡(流支云不生疑心實叉云不生",
    "X17n0324_003:0257a22": "疑惑○謂汝及餘菩薩聞此義已於未來世令諸眾生不墮愚癡之惑謂行內無間即證聖智法門行外無間",
    "X17n0324_003:0257a23": "即入無間地獄也)何云五無間謂先所說無間(實叉云謂餘教中所說無",
    "X17n0324_003:0257a24": "間)若行此者於三解說一一不得無間等法(餘教中所說無",
    "X17n0324_003:0257b01": "間者謂弑父害母壞阿羅漢破和合僧出佛身血若行此五無間者不唯於三解脫一一不能得證無間等法",
    "X17n0324_003:0257b02": "亦入無間地獄受無量苦也)除此已(註云除此愚夫實行外無間事)餘化神力現",
    "X17n0324_003:0257b03": "無間等謂聲聞化神力菩薩化神力如來化神力為",
    "X17n0324_003:0257b04": "餘作無間罪者除疑悔過為勸發故神力變化現無",
    "X17n0324_003:0257b05": "間等(實义云以神通力示同其事○謂此三種聖人方便現行外無間時為餘作無間罪者除疑悔",
    "X17n0324_003:0257b06": "過如闍王弑父害母身生惡疾求佛懺悔佛令作實相觀觀已疾除此是勸發非實造也)無有一",
    "X17n0324_003:0257b07": "向作無間事不得無間等(新說云無有實造無間業者不得無間等苦也)除",
    "X17n0324_003:0257b08": "覺自心現量離身財妄想離我我所攝受(實叉云離我我所分",
    "X17n0324_003:0257b09": "別執見)或時遇善知識解脫餘趣相續妄想(餘趣即惡道相續即",
    "X17n0324_003:0257b10": "輪回故流支云遇善知識於異道身離於自心虗妄見過)爾時世尊欲重宣此義",
    "X17n0324_003:0257b11": "而說偈言。",
    "X17n0324_003:0257b12": "貪愛名為母無明則為父覺境識為佛諸使為羅",
    "X17n0324_003:0257b13": "漢陰集名為僧無間次第斷(註云以空無漏無間智次第斷此無明貪",
    "X17n0324_003:0257b14": "愛等)謂是五無間不入無擇獄(註云言行是五種內無間不入無間獄○",
    "X17n0324_003:0257b15": "前文為顯行內五無間證真實法故因兼說外五無間所以此偈唯頌內五無間也)。",
    "X17n0324_003:0257b16": "爾時大慧菩薩復白佛言世尊惟願為說佛之知覺",
    "X17n0324_003:0257b17": "(實叉作諸佛體性)世尊何等是佛之知覺佛告大慧覺人法",
    "X17n0324_003:0257b18": "無我了知二障(註云煩惱障智障亦斷)離二種死(註云分段死變易死)斷",
    "X17n0324_003:0257b19": "二煩惱(一者見惑名分別煩惱在初地人心少分中斷二者修惑名俱生煩惱在十地滿心方能",
    "X17n0324_003:0257b20": "斷盡然此二煩惱斷盡尚有無明餘習斷此餘習方證佛之知覺故註本以二煩惱為四住煩惱無明煩惱也",
    "X17n0324_003:0257b21": "○新說云諸障中煩惱尤甚又別示其相欲學者痛治之)是名佛之知覺聲聞緣",
    "X17n0324_003:0257b22": "覺得此法者亦名為佛以是因緣故我說一乘(以聲聞緣",
    "X17n0324_003:0257b23": "覺亦能證上二無我等法故說一乘)爾時世尊欲重宣此義而說偈言。",
    "X17n0324_003:0257b24": "善知二無我二障煩惱斷(實叉云除二障二惱)永離二種死",
    "X17n0324_003:0257c01": "是名佛知覺。",
    "X17n0324_003:0257c02": "爾時大慧菩薩白佛言世尊何故世尊於大眾中唱",
    "X17n0324_003:0257c03": "如是言我是過去一切佛及種種受生我爾時作曼",
    "X17n0324_003:0257c04": "陀轉輪聖王(流支實叉並作頂生王)六牙大象及鸚鵡鳥釋提",
    "X17n0324_003:0257c05": "桓因善眼仙人如是等百千生經說(流支云如是等百千經皆說本",
    "X17n0324_003:0257c06": "生實叉云說百千本生之事○因上佛說覺二無我等法名之為佛大慧以謂過去諸佛由覺此法故名之為",
    "X17n0324_003:0257c07": "佛今世尊覺此法亦名為佛覺道雖一過現不同云何言我是過去一切諸佛又本生經說如來過去曾種種",
    "X17n0324_003:0257c08": "受生如作轉輪王及作釋提善眼大象鸚鵡等百千生故舉相違之義以問事見本生等經)佛告",
    "X17n0324_003:0257c09": "大慧以四等故(實叉依四平等祕密意故)如來應供等正覺於",
    "X17n0324_003:0257c10": "大眾中唱如是言我爾時作拘留孫拘那含牟尼迦",
    "X17n0324_003:0257c11": "葉佛云何四等謂字等語等法等身等是名四等以",
    "X17n0324_003:0257c12": "四種等故如來應供等正覺於大眾中唱如是言云",
    "X17n0324_003:0257c13": "何字等若字稱我為佛彼字亦稱一切諸佛彼字自",
    "X17n0324_003:0257c14": "性無有差別是名字等(實叉云謂我名佛一切如來亦名為佛佛名無別是謂字",
    "X17n0324_003:0257c15": "等)云何語等謂我六十四種梵音言語相生彼諸如",
    "X17n0324_003:0257c16": "來應供等正覺亦如是六十四種梵音言語相生無",
    "X17n0324_003:0257c17": "增無減無有差別迦陵頻伽梵音聲性(實叉云謂我作六十四種",
    "X17n0324_003:0257c18": "梵音聲語一切如來亦作此語迦陵頻伽梵音聲性不增不減無有差別是名語等○新說云密跡力士經說",
    "X17n0324_003:0257c19": "佛聲有八轉謂體業具為從屬於呼是八轉聲各具八德所謂調和聲柔軟聲諦了聲易解聲無錯謬聲無難",
    "X17n0324_003:0257c20": "小聲廣大聲深遠聲八八即成六十四種非唯釋迦佛一切諸佛皆如是○頻伽此云妙聲鳥正法念經云迦",
    "X17n0324_003:0257c21": "陵頻伽出妙音聲若天若人緊那羅等無能及者唯除如來音聲故諸經稱佛音聲必引為喻)云何",
    "X17n0324_003:0257c22": "身等謂我與諸佛法身及色身相好無有差別除為",
    "X17n0324_003:0257c23": "調伏彼彼諸趣差別眾生故示現種種差別色身是",
    "X17n0324_003:0257c24": "名身等(註云答上種種受生佛謂除為化異趣眾生方便示現種種之身若不如是則無差別)",
    "X17n0324_003:0258a01": "云何法等謂我及彼佛得三十七菩提分法(新說云菩提是",
    "X17n0324_003:0258a02": "覺分是因義此三十七為諸乘覺因亦為道品故淨名云道品是道場是法身因然三十七品緫有七類一對",
    "X17n0324_003:0258a03": "治顛倒道即四念處二斷諸懈怠道謂四正勤三引發神通道謂四神足四現觀方便道所謂五根五親近現",
    "X17n0324_003:0258a04": "觀道即是五力六現觀自體道謂七覺分七現觀後起道謂八正道義如別說此七類次第者謂聞法已先當",
    "X17n0324_003:0258a05": "念持次即勤修勤故攝心調柔柔故信等成根根增為力七覺分別八正正行總以喻顯法性如地念處如種",
    "X17n0324_003:0258a06": "子正勤為種植神足如抽芽五根如生根五力如莖葉增長開七覺華結八正果一切諸佛所證無異是名法",
    "X17n0324_003:0258a07": "等)略說佛法無障礙智是名四等是故如來應供等",
    "X17n0324_003:0258a08": "正覺於大眾中唱如是言爾時世尊欲重宣此義而",
    "X17n0324_003:0258a09": "說偈言。",
    "X17n0324_003:0258a10": "迦葉拘留孫拘那含是我以此四種等我為佛子",
    "X17n0324_003:0258a11": "說。",
    "X17n0324_003:0258a12": "大慧復白佛言如世尊所說我從某夜得最正覺乃",
    "X17n0324_003:0258a13": "至某夜入般涅槃於其中間乃至不說一字亦不已",
    "X17n0324_003:0258a14": "說當說不說是佛說(流支云佛言非言)世尊如來應供等正",
    "X17n0324_003:0258a15": "覺何因說言不說是佛說(流支云世尊依何等義說如是語佛語非語○大慧",
    "X17n0324_003:0258a16": "因上佛言以此四種等我為佛子說故引離言說相問之)佛告大慧我因二法故",
    "X17n0324_003:0258a17": "作如是說云何二法謂緣自得法及本住法是名二",
    "X17n0324_003:0258a18": "法(不從他得曰自得了無所遷曰本住)因此二法故我如是說云何緣",
    "X17n0324_003:0258a19": "自得法若彼如來所得我亦得之無增無減緣自得",
    "X17n0324_003:0258a20": "法究竟境界離言說妄想離字二趣(佛佛所證世出世自得之法無",
    "X17n0324_003:0258a21": "絲毫增減此法究竟境界離言說文字二種趣也)云何本住法謂古先聖道",
    "X17n0324_003:0258a22": "如金銀等性法界常住(古先聖道法界常住如金銀等性在鑛不增出鑛不減)",
    "X17n0324_003:0258a23": "若如來出世若不出世法界常住如趣彼城道(流支云如",
    "X17n0324_003:0258a24": "城本道○之法界非因如來出世方得常住故如趣彼城道也)譬如士夫行曠野",
    "X17n0324_003:0258b01": "中見向古城平坦正道即隨入城受如意樂(實叉云止息遊",
    "X17n0324_003:0258b02": "戲)大慧於意云何彼作是道及城中種種樂耶(流支云彼",
    "X17n0324_003:0258b03": "人始作是道隨入城耶始作種種諸莊嚴耶)答言不也佛告大慧我及過",
    "X17n0324_003:0258b04": "去一切諸佛法界常住亦復如是是故說言我從某",
    "X17n0324_003:0258b05": "夜得最正覺乃至某夜入般涅槃於其中間不說一",
    "X17n0324_003:0258b06": "字亦不已說當說(此古城道本來如是平坦非因彼士夫入時始有古先聖道亦復如",
    "X17n0324_003:0258b07": "是非因如來出世說法利生始有之也謂離文字言說之相唯在契證而已故曰不說一字)爾時世",
    "X17n0324_003:0258b08": "尊欲重宣此義而說偈言。",
    "X17n0324_003:0258b09": "我某夜成道至某夜涅槃於此二中間我都無所",
    "X17n0324_003:0258b10": "說緣自得法住(註云緣自得者頌上緣自得法不是言說也法住者頌上法界常住",
    "X17n0324_003:0258b11": "亦不是言說以明不說)故我作是說彼佛及與我悉無有差",
    "X17n0324_003:0258b12": "別(言我與諸佛同證此無言說法故)。",
    "X17n0324_003:0258b13": "爾時大慧菩薩復請世尊惟願為說一切法有無有",
    "X17n0324_003:0258b14": "相令我及餘菩薩摩訶薩離有無有相疾得阿耨多",
    "X17n0324_003:0258b15": "羅三藐三菩提佛告大慧諦聽諦聽善思念之當為",
    "X17n0324_003:0258b16": "汝說大慧白佛言善哉世尊唯然受教佛告大慧此",
    "X17n0324_003:0258b17": "世間依二種謂依有及無(實叉云世間眾生多墮二見謂有見無見)墮性",
    "X17n0324_003:0258b18": "非性欲見不離離相(流支云以見有諸法見無諸法故○註云不離是有離相是無",
    "X17n0324_003:0258b19": "○依有者計諸法是有依無者計諸法是無墮性非性者計諸法有名為性破有為無名非性世間眾生墮性",
    "X17n0324_003:0258b20": "非性者唯欲見有諸法見無諸法故曰欲見不離離相)大慧云何世間依有謂",
    "X17n0324_003:0258b21": "有世間因緣生非不有從有生非無有生(實叉云謂實有因緣",
    "X17n0324_003:0258b22": "而生諸法非不實有實有諸法從因緣生非無法生)大慧彼如是說者是說世",
    "X17n0324_003:0258b23": "間無因(註云外道計世間從四大微塵自在天等生又說四大等不從因生即是無因而有故言是說",
    "X17n0324_003:0258b24": "世間無因)大慧云何世間依無謂受貪恚癡性已然後妄",
    "X17n0324_003:0258c01": "想計著貪恚癡性非性(始受貪恚癡性後起妄想計著此性為非性故依無也)",
    "X17n0324_003:0258c02": "大慧若不取有性者性相寂靜故(註云若不妄取貪癡為有性者貪癡",
    "X17n0324_003:0258c03": "性相本來寂靜則不須破有依無也)謂諸如來聲聞緣覺不取貪恚癡",
    "X17n0324_003:0258c04": "性為有為無(註云明三乘人知貪癡體離有無故不取為有即不須除有為無)大慧",
    "X17n0324_003:0258c05": "此中何等為壞者(實叉云此中誰為壞者○壞墮義謂此中誰為墮空見者)大慧",
    "X17n0324_003:0258c06": "白佛言世尊若彼取貪恚癡性後不復取(謂彼愚夫以取貪恚",
    "X17n0324_003:0258c07": "癡性為有不取為無者是也以壞有立無為義)佛告大慧善哉善哉汝如是",
    "X17n0324_003:0258c08": "解(實叉云汝解我問)大慧非但貪恚癡性非性為壞者於聲",
    "X17n0324_003:0258c09": "聞緣覺及佛亦是壞者(此人非止不取貪恚癡謂三乘人亦因不取貪恚癡故而",
    "X17n0324_003:0258c10": "得成聖果者)所以者何謂內外不可得故煩惱性異不異",
    "X17n0324_003:0258c11": "故(佛與聲聞緣覺非以不取為無是壞者將欲明告其意故曰所以者何以內身外塵不可得故煩惱之性",
    "X17n0324_003:0258c12": "非一非異)大慧貪恚癡若內若外不可得貪恚癡性無身",
    "X17n0324_003:0258c13": "故無取故(實叉作無體性故無可取故)非佛聲聞緣覺是壞者佛",
    "X17n0324_003:0258c14": "聲聞緣覺自性解脫故縛與縛因非性故(貪恚癡性內外既不",
    "X17n0324_003:0258c15": "可得則無身無取本來虗寂非有非無故佛與聲聞緣覺非是壞者以佛聲聞等自性解脫謂有無及能縛與",
    "X17n0324_003:0258c16": "縛因非有性故故註本云縛者煩惱也縛因者眾生也非性者無實也言佛知煩惱與眾生無實故未甞有人",
    "X17n0324_003:0258c17": "斷煩惱得解脫也)大慧若有縛者應有縛是縛因故(註云縛者",
    "X17n0324_003:0258c18": "眾生也言若有眾生是縛因應有煩惱為能縛今觀眾生空故無縛因亦無煩惱為能縛也此重釋自性解脫)",
    "X17n0324_003:0258c19": "大慧如是說壞者(實叉云作如是說名為壞者)是名無有相(若作如上",
    "X17n0324_003:0258c20": "說取貪嗔癡為有壞之為無者是名不立有相則墮空見)大慧因是故我說寧取",
    "X17n0324_003:0258c21": "人見如須彌山不起無所有增上慢空見(實义云不起空見懷",
    "X17n0324_003:0258c22": "增上慢)大慧無所有增上慢者是名為壞墮自共相見",
    "X17n0324_003:0258c23": "希望(起無所有空見為增上慢人是名不取貪嗔癡為壞者則墮自共相見希望妄想)不知",
    "X17n0324_003:0258c24": "自心現量見外性無常剎那展轉壞陰界入相續流",
    "X17n0324_003:0259a01": "注變滅離文字相妄想是名為壞者(不知自心現量見外法無常剎",
    "X17n0324_003:0259a02": "那之間展轉變壞及陰界入相續流注變滅悉歸於無謂已離文字相妄想分別亦墮無所有空見是名壞諸",
    "X17n0324_003:0259a03": "法之相者)爾時世尊欲重宣此義而說偈言。",
    "X17n0324_003:0259a04": "有無是二邊乃至心境界淨除彼境界平等心寂",
    "X17n0324_003:0259a05": "滅(註云淨除有無及妄心境界平等心自然寂滅)無取境界性滅非無所",
    "X17n0324_003:0259a06": "有有事悉如如如賢聖境界(註云知貪愛境界性虗妄無可取即是體",
    "X17n0324_003:0259a07": "性寂滅非是無他所有始寂滅也觀諸有事悉平等無二即是賢聖境界)無種而有生",
    "X17n0324_003:0259a08": "生已而復滅因緣有非有不住我教法(實叉云彼非住我法",
    "X17n0324_003:0259a09": "○註云世間從因緣有後除滅之名非有言外道作此有無解者不住如來實相教法)非外道",
    "X17n0324_003:0259a10": "非佛非我亦非餘因緣所集起云何而得無(實叉以亦",
    "X17n0324_003:0259a11": "非餘為非餘眾因緣所集起為能以緣成有○註云言生法非外道作又非佛作非神我作亦非餘者微",
    "X17n0324_003:0259a12": "塵四大等作但從妄想生故也既從因緣集會始得起者即無自體無自體即明無此生法也生法本無",
    "X17n0324_003:0259a13": "何須更無之)誰集因緣有而復說言無邪見論生法妄",
    "X17n0324_003:0259a14": "想計有無(新說云四大五蘊中各無主誰集會之仍說因緣有生有既不有寧得復說破",
    "X17n0324_003:0259a15": "有為無明外道邪見故說有生法妄想故計為有無)若知無所生亦復無所",
    "X17n0324_003:0259a16": "滅觀此悉空寂有無二俱離(流支實叉並以觀此為觀世)。",
    "X17n0324_003:0259a17": "爾時大慧菩薩復白佛言世尊惟願為我及諸菩薩",
    "X17n0324_003:0259a18": "說宗通相若善分別宗通相者我及諸菩薩通達是",
    "X17n0324_003:0259a19": "相通達是相已速成阿耨多羅三藐三菩提不隨覺",
    "X17n0324_003:0259a20": "想及眾魔外道(流支云不隨一切虗妄覺觀魔事故)佛告大慧諦聽諦",
    "X17n0324_003:0259a21": "聽善思念之當為汝說大慧白佛言唯然受教佛告",
    "X17n0324_003:0259a22": "大慧一切聲聞緣覺菩薩有二種通相謂宗通及說",
    "X17n0324_003:0259a23": "通(宗鏡云內證自心第一義理住自覺地入聖智門以此相應名宗通相此是行時非是解時因解成行行",
    "X17n0324_003:0259a24": "成解絕則言說道斷心行處滅又曰宗通為菩薩說通為童蒙)大慧宗通者謂緣自",
    "X17n0324_003:0259b01": "得勝進相遠離言說文字妄想趣無漏界自覺地自",
    "X17n0324_003:0259b02": "相遠離一切虗妄覺想降伏一切外道眾魔緣自覺",
    "X17n0324_003:0259b03": "趣光明輝發是名宗通相(以自得勝進故能離文字言說趣無漏界入自覺地",
    "X17n0324_003:0259b04": "證真實相又能遠離虗妄覺想降伏眾魔外道者緣自覺趣智光所證也)云何說通相謂",
    "X17n0324_003:0259b05": "說九部種種教法離異不異有無等相以巧方便隨",
    "X17n0324_003:0259b06": "順眾生如應說法令得度脫是名說通相(楊云如響之應曰如",
    "X17n0324_003:0259b07": "應)大慧汝及餘菩薩應當修學(新說云經通大小乘有十二部今說九部",
    "X17n0324_003:0259b08": "者如涅槃第三云護大乘者受持九部法華第一云我此九部法隨順眾生說瑜伽等論說聲聞藏無有方廣",
    "X17n0324_003:0259b09": "然諸經論且約一相故作是說如實說者大小皆具如深密中菩薩依十二分教修奢摩他瑜伽二十一云佛",
    "X17n0324_003:0259b10": "為聲聞一一具演十二分教而涅槃說大但有九者依三部之小相故謂因緣中取因事制戒於譬喻中依為",
    "X17n0324_003:0259b11": "誘引於論義中約非了義法華九部小者三相大故於記莂中取記作佛自說之內依不請友方廣之中依廣",
    "X17n0324_003:0259b12": "大利樂其正法廣陳通大通小今此既云一切二乘及諸菩薩有二種通相則會權趣實亦該法華涅槃之二",
    "X17n0324_003:0259b13": "義也故謂說九部種種教法離於一異有無四句見相等是名說通相結勸菩薩應勤修學)爾時世",
    "X17n0324_003:0259b14": "尊欲重宣此義而說偈言。",
    "X17n0324_003:0259b15": "宗及說通相緣自與教法(實叉云宗趣與言說自證及教法)善見",
    "X17n0324_003:0259b16": "善分別不隨諸覺想(此略舉宗說二義若善分別則不隨妄覺凡夫)非有",
    "X17n0324_003:0259b17": "真實性如愚夫妄想(流支云實無外諸法如凡夫分別)云何起妄",
    "X17n0324_003:0259b18": "想非性為解脫(新說云若知諸法非有實性無可得故即是解脫如來宗趣)觀",
    "X17n0324_003:0259b19": "察諸有為生滅等相續增長於二見顛倒無所知",
    "X17n0324_003:0259b20": "(新說云明於生滅中妄計有實增長有無二見者是愚夫顛倒無正知見)一是為真諦",
    "X17n0324_003:0259b21": "無罪為涅槃(註云平等一如為真諦○行法經云一切業障海皆從妄想生故註本云",
    "X17n0324_003:0259b22": "罪者妄想也言無妄想即是涅槃)觀察世妄想如幻夢芭蕉(淨名云是",
    "X17n0324_003:0259b23": "身如芭蕉中無有堅是身如幻從顛倒起是身如夢為虗妄見○新說云已上明如來宗趣也言如來有",
    "X17n0324_003:0259b24": "自宗通故知世法虗妄悉如幻夢)雖有貪恚癡而實無有人(楊云皆自",
    "X17n0324_003:0259c01": "起故)從愛生諸陰有皆如幻夢(新說云此頌上言說相也佛言雖有貪恚",
    "X17n0324_003:0259c02": "癡是虗妄所見故實無有人也從渴愛所逼妄生五陰計此五陰為有者如夢所見也)。",
    "X17n0324_003:0259c03": "爾時大慧菩薩白佛言世尊惟願為說不實妄想相",
    "X17n0324_003:0259c04": "(註云問妄想相)不實妄想云何而生(問妄想云何生)說何等法名不",
    "X17n0324_003:0259c05": "實妄想(問妄想體)於何等法中不實妄想(問妄想起處)佛告大",
    "X17n0324_003:0259c06": "慧善哉善哉能問如來如是之義多所饒益多所安",
    "X17n0324_003:0259c07": "樂哀憫世間一切天人諦聽諦聽善思念之當為汝",
    "X17n0324_003:0259c08": "說大慧白佛言善哉世尊唯然受教佛告大慧種種",
    "X17n0324_003:0259c09": "義種種不實妄想(註云言種種色聲香味觸人天諸法義是妄想相答上問妄想相)",
    "X17n0324_003:0259c10": "計著妄想生(註云言計著人天等諸法義故生妄想答上問妄想云何生)大慧攝",
    "X17n0324_003:0259c11": "所攝計著不知自心現量及墮有無見增長外道見",
    "X17n0324_003:0259c12": "(註云不知我所是自心現量妄生計著墮有無見增長外道四句是妄想體答上問妄想體)妄想習",
    "X17n0324_003:0259c13": "氣計著外種種義心心數妄想計著我我所生(上心字是",
    "X17n0324_003:0259c14": "八識心王下心數字是心法之名數此數有五十一種謂遍行五別境五善十一煩惱六隨煩惱二十不定四",
    "X17n0324_003:0259c15": "心數或云心所此五十一種是心所有法皆屬能緣計著色等相應起時造善惡業)大慧白佛",
    "X17n0324_003:0259c16": "言世尊若種種義種種不實妄想計著妄想生攝所",
    "X17n0324_003:0259c17": "攝計著不知自心現量及墮有無見增長外道見妄",
    "X17n0324_003:0259c18": "想習氣計著外種種義心心數妄想我我所計著生",
    "X17n0324_003:0259c19": "(大慧牒上語以難之)世尊若如是外種種義相墮有無相離性",
    "X17n0324_003:0259c20": "非性離見相(新說云謂若如是者世諦所見外種種義墮有無相即是性離有無超四句見",
    "X17n0324_003:0259c21": "相)世尊第一義亦如是離量根分譬因相(實叉以量為根量",
    "X17n0324_003:0259c22": "○新說云謂第一義離妄想諸根及三種量五分論譬喻因相)世尊何故一處妄想",
    "X17n0324_003:0259c23": "不實義種種性計著妄想生非計著第一義處相妄",
    "X17n0324_003:0259c24": "想生(新說云明世尊何故偏於世諦離有無處言起妄想第一義諦離有無處不言起妄想耶)將",
    "X17n0324_003:0260a01": "無世尊說邪因論耶(流支云墮世間論實叉云所言乖理○疑世尊所說為不正之",
    "X17n0324_003:0260a02": "論)說一生一不生(註云言世諦與第一義諦既同離有無何故一處生妄想一處不生",
    "X17n0324_003:0260a03": "妄想成上佛說邪因論)佛告大慧非妄想一生一不生(註云佛言我非",
    "X17n0324_003:0260a04": "計世諦處生妄想第一義諦處不生妄想)所以者何謂有無妄想不生故",
    "X17n0324_003:0260a05": "外現性非性覺自心現量妄想不生(註云覺有無是自心現量外現",
    "X17n0324_003:0260a06": "性無實故不計著世諦處生妄想)大慧我說餘愚夫自心種種妄想",
    "X17n0324_003:0260a07": "相故事業在前種種妄想性相計著生(註云佛言我前說種種不",
    "X17n0324_003:0260a08": "實義計著生妄想者為餘愚夫計著事業為實故我說種種義不實妄想計著生)云何愚夫",
    "X17n0324_003:0260a09": "得離我我所計著見離作所作因緣過(註云愚夫既妄計不實義",
    "X17n0324_003:0260a10": "生妄想云何能離我我所作所作妄想因緣過也)覺自妄想心量身心轉變",
    "X17n0324_003:0260a11": "究竟明解一切地如來自覺境界離五法自性事見",
    "X17n0324_003:0260a12": "妄想(楊云至此又拂五法自性之跡)以是因緣故我說妄想從種種",
    "X17n0324_003:0260a13": "不實義計著生知如實義得解脫自心種種妄想(以是",
    "X17n0324_003:0260a14": "因緣故我說愚夫執著種種不實而生妄想若能知如實義即得解脫滅諸妄想○註本作得解脫息種種妄",
    "X17n0324_003:0260a15": "想)爾時世尊欲重宣此義而說偈言。",
    "X17n0324_003:0260a16": "諸因及與緣從此生世間妄想著四句不知我所",
    "X17n0324_003:0260a17": "通(註云妄計因緣中有生故起有無四句見不知如來所通從緣生者是無生)世間非",
    "X17n0324_003:0260a18": "有生亦復非無生不從有無生亦非非有無(註云此是",
    "X17n0324_003:0260a19": "有無四句言世間不從此四句生)諸因及與緣云何愚妄想(註云云何",
    "X17n0324_003:0260a20": "愚夫妄想計因緣中有生)非有亦非無亦復非有無如是觀世",
    "X17n0324_003:0260a21": "間心轉得無我(新說云能如是觀者妄心轉滅得法無我)一切性不生",
    "X17n0324_003:0260a22": "以從緣生故一切緣所作所作非自有(註云從緣生者無自",
    "X17n0324_003:0260a23": "體故則知一切法無生○楊云所作皆緣於心)事不自生事有二事過故",
    "X17n0324_003:0260a24": "無二事過故非有性可得(實叉云果不自生果有二果失故無有二果故",
    "X17n0324_003:0260b01": "非有性可得○此言果者以事法為果也故註本云如粟還自生粟即有能所過故既無能生所生過則",
    "X17n0324_003:0260b02": "無生性可得)觀諸有為法離攀緣所緣無心之心量我",
    "X17n0324_003:0260b03": "說為心量(妄想念慮名攀緣六塵境界為所緣離此二緣是無心之心量故為心量也)",
    "X17n0324_003:0260b04": "量者自性處緣性二俱離性究竟妙淨我說名心",
    "X17n0324_003:0260b05": "量(言量之自性處由所緣之法能緣之性二俱離故此自性究竟妙淨尚屬表示故說為心量也)施",
    "X17n0324_003:0260b06": "設世諦我彼則無實事諸陰陰施設無事亦復然",
    "X17n0324_003:0260b07": "(實叉云施設假名我而實不可得諸蘊蘊假名亦皆無實事)有四種平等相及",
    "X17n0324_003:0260b08": "因性生第三無我等第四修修者(註云相者五陰相也言相非相",
    "X17n0324_003:0260b09": "平等也因性生者因果平等也修是所修法修者是人也言人與所修法平等也)妄想習",
    "X17n0324_003:0260b10": "氣轉有種種心生境界於外現是世俗心量(以不了平",
    "X17n0324_003:0260b11": "等故妄想習氣隨轉妄想習氣隨轉故種種心生種種心生故境界外現是為世俗心量)外現而",
    "X17n0324_003:0260b12": "非有心見彼種種建立於身財我說為心量(註云言妄",
    "X17n0324_003:0260b13": "心妄見彼種種生死妄想建立有五識身財亦是心量)離一切諸見及離想",
    "X17n0324_003:0260b14": "所想無得亦無生我說為心量非性非非性性非",
    "X17n0324_003:0260b15": "性悉離謂彼心解脫我說為心量如如與空際(流支",
    "X17n0324_003:0260b16": "實叉皆云真如空實際)涅槃及法界種種意生身我說為心",
    "X17n0324_003:0260b17": "量(註云對變異故說如如對有故說空對妄故說實際對生死故說涅槃對六道故說法界對五陰故",
    "X17n0324_003:0260b18": "說意生身○宗鏡云量者是能緣心但有對俗說真因虎立實斥差別論平等遣異相建如如盡是對待",
    "X17n0324_003:0260b19": "得名破執說教)。",
    "X17n0324_003:0260b20": "爾時大慧菩薩白佛言世尊如世尊所說菩薩摩訶",
    "X17n0324_003:0260b21": "薩當善語義云何為菩薩善語義云何為語云何為",
    "X17n0324_003:0260b22": "義(註云因上愚夫知如實義得解脫自心種種妄想故舉上菩薩當依於義莫著言說故問云何菩薩善語",
    "X17n0324_003:0260b23": "義)佛告大慧諦聽諦聽善思念之當為汝說大慧白",
    "X17n0324_003:0260b24": "佛言善哉世尊唯然受教佛告大慧云何為語謂言",
    "X17n0324_003:0260c01": "字妄想和合依咽喉唇舌齒齗頰輔因彼我言說妄",
    "X17n0324_003:0260c02": "想習氣計著生是名為語(此明言說文字等和合所依之處然後因彼我言說",
    "X17n0324_003:0260c03": "等計著分別諸法出諸音聲是名為語)大慧云何為義謂離一切妄想",
    "X17n0324_003:0260c04": "相言說相是名為義大慧菩薩摩訶薩於如是義獨",
    "X17n0324_003:0260c05": "一靜處聞思修慧緣自覺了向涅槃城習氣身轉變",
    "X17n0324_003:0260c06": "已自覺境界觀地地中間勝進義相是名菩薩摩訶",
    "X17n0324_003:0260c07": "薩善義(流支云菩薩摩訶薩依聞思修聖智慧力於空閑處獨坐思惟云何涅槃趣涅槃道觀察內身",
    "X17n0324_003:0260c08": "修行境界地地處處修行勝相轉彼無始熏習之因大慧是名菩薩善解義相○聞思修慧名曰三慧)復",
    "X17n0324_003:0260c09": "次大慧善語義菩薩摩訶薩觀語與義非異非不異",
    "X17n0324_003:0260c10": "觀義與語亦復如是若語異義者則不因語辨義而",
    "X17n0324_003:0260c11": "以語入義如燈照色(實叉云譬如有人持燈照物知此物如是在如是處○註云因",
    "X17n0324_003:0260c12": "燈見色而色非燈也因燈見色不得言異而色非燈故不得言一以譬因語入義不得言異而義非語故不得",
    "X17n0324_003:0260c13": "言一故言離異不異)復次大慧不生不滅自性涅槃三乘一乘",
    "X17n0324_003:0260c14": "心自性等如緣言說義計著墮建立及誹謗見異建",
    "X17n0324_003:0260c15": "立異妄想如幻種種妄想現譬如種種幻凡愚眾生",
    "X17n0324_003:0260c16": "作異妄想非聖賢也(實叉云大慧若有於不生不滅自性涅槃三乘一乘五法諸心",
    "X17n0324_003:0260c17": "自性等中如言取義則墮建立及誹謗見以異於彼起分別故如見幻事計以為實是愚夫見非賢聖也○新",
    "X17n0324_003:0260c18": "說云此明若有於不生不滅等染淨諸法中如言取義計言說與義一者名建立計言說與義異者名誹謗)。",
    "X17n0324_003:0260c19": "爾時世尊欲重宣此義而說偈言。",
    "X17n0324_003:0260c20": "彼言說妄想建立於諸法以彼建立故死墮泥犂",
    "X17n0324_003:0260c21": "中(新說云言諸愚夫隨言取義建立諸法以計有法不免惡道誹謗亦爾)陰中無有",
    "X17n0324_003:0260c22": "我陰非即是我不如彼妄想亦復非無我(謂五陰中初無",
    "X17n0324_003:0260c23": "有我又謂非五陰是我然亦非如彼愚夫妄想計為實無有我)一切悉有性如凡",
    "X17n0324_003:0260c24": "愚妄想若如彼所見一切應見諦(如凡愚妄想見一切諸法悉皆",
    "X17n0324_003:0261a01": "有性若實有性於一切法應亦見實諦此明非有性也)一切法無性淨穢悉",
    "X17n0324_003:0261a02": "無有不實如彼見亦非無所有(一切法性既無安有染淨然聖人於",
    "X17n0324_003:0261a03": "一切法與彼愚夫所見無異但知其為不實非無所有此明非無性也)。",
    "X17n0324_003:0261a04": "復次大慧智識相今當說(註云如來因上菩薩當善語義相欲明知語者是識",
    "X17n0324_003:0261a05": "知義者是智故次明智識相也)若善分別知識相者汝及諸菩薩則能",
    "X17n0324_003:0261a06": "通達智識之相疾成阿耨多羅三藐三菩提大慧彼",
    "X17n0324_003:0261a07": "智有三種謂世間出世間出世間上上云何世間智",
    "X17n0324_003:0261a08": "謂一切外道凡夫計著有無云何出世間智謂一切",
    "X17n0324_003:0261a09": "聲聞緣覺墮自共相希望計著云何出世間上上智",
    "X17n0324_003:0261a10": "謂諸佛菩薩觀無所有法見不生不滅離有無品如",
    "X17n0324_003:0261a11": "來地人法無我緣自得生(謂此智從自得聖境界所生)大慧彼生",
    "X17n0324_003:0261a12": "滅者是識不生不滅者是智復次墮相無相及墮有",
    "X17n0324_003:0261a13": "無種種相因是識超有無相是智(謂不墮有相無相及有無相等因也)",
    "X17n0324_003:0261a14": "復次長養相是識(謂熏集種子長養諸法起現行相也)非長養相是智",
    "X17n0324_003:0261a15": "(自緣自得生下辨識明智成上世出世等三種智也)復次有三種智謂知生滅",
    "X17n0324_003:0261a16": "知自共相知不生不滅(新說云明如來一智應物有殊也謂應凡夫知生滅導二",
    "X17n0324_003:0261a17": "乘知自共相類菩薩知不生不滅故復言三種也)復次無礙相是智境界種",
    "X17n0324_003:0261a18": "種礙相是識(註云知妄故無礙計有即有礙)復次三事和合生方便",
    "X17n0324_003:0261a19": "相是識無事方便自性相是智(實叉云三和合相應生是識無礙相應自",
    "X17n0324_003:0261a20": "性相是智○新說云我及根塵三事和合相應生是識不藉緣生不因境起無礙相應性自神解名智)復",
    "X17n0324_003:0261a21": "次得相是識不得相是智(自知不生不滅下辨識明智成上復次有三種智也)",
    "X17n0324_003:0261a22": "自得聖智境界不出不入故如水中月(楊云自得境界實相如如",
    "X17n0324_003:0261a23": "不見去來如水中月是謂聖智)爾時世尊欲重宣此義而說偈言。",
    "X17n0324_003:0261a24": "採集業為識(即前偈心名採集業此以妄心為識也)不採集為智觀",
    "X17n0324_003:0261b01": "察一切法通達無所有逮得自在力是則名為慧",
    "X17n0324_003:0261b02": "(楊云不採為智至此發慧)縛境界為心覺想生為智無所有及",
    "X17n0324_003:0261b03": "勝慧則從是生(註云為煩惱境界所縛者為妄想心覺煩惱境界從妄想生者為智",
    "X17n0324_003:0261b04": "無所有八地也勝佛地也○謂八地及佛地之慧從覺妄想智所生也)心意及與識",
    "X17n0324_003:0261b05": "(義見首卷離心意意識下註)遠離思惟想得無思想法佛子非",
    "X17n0324_003:0261b06": "聲聞(八地及佛地之慧發生知心意諸識虗妄遠離思惟妄想得無思惟妄想法登菩薩地為佛真",
    "X17n0324_003:0261b07": "子非聲聞可比故曰非聲聞也)寂靜勝進忍如來清淨智生於善",
    "X17n0324_003:0261b08": "勝義所行悉遠離(仁王經中說有五忍謂伏信順無生寂滅各有下中上品地前",
    "X17n0324_003:0261b09": "但得伏忍三品九地如次配次三忍十地等覺及佛得寂滅忍故云寂靜勝進忍是如來清淨智也明佛",
    "X17n0324_003:0261b10": "忍淨智從勝義諦生妄想心識所行境界皆悉遠離)我有三種智聖開發真",
    "X17n0324_003:0261b11": "實(註云如來隨機說法故有三種智言此三種智正欲開悟眾生令得真實離言說法)於彼",
    "X17n0324_003:0261b12": "想思惟悉攝受諸性二乘不相應智離諸所有計",
    "X17n0324_003:0261b13": "著於自性從諸聲聞生超度諸心量如來智清淨",
    "X17n0324_003:0261b14": "(於彼妄想起思惟攝受諸生滅性者此世間智也二乘智能離諸所有不與諸生滅相應然計著自共相",
    "X17n0324_003:0261b15": "性謂從聲聞生者此出世間智也越彼凡愚二乘世間出世間種種心量得如來清淨智者此乃出世間",
    "X17n0324_003:0261b16": "上上智也蓋摠頌上二種三智)。",
    "X17n0324_003:0261b17": "復次大慧外道有九種轉變論外道轉變見生所謂",
    "X17n0324_003:0261b18": "形處轉變相轉變因轉變成轉變見轉變性轉變緣",
    "X17n0324_003:0261b19": "分明轉變所作分明轉變事轉變大慧是名九種轉",
    "X17n0324_003:0261b20": "變見一切外道因是起有無生轉變論(註云人天六道形狀不同",
    "X17n0324_003:0261b21": "名形處轉變五陰相生住異滅一念不住名相轉變因滅果起名因轉變因所成法壞名成轉變於一法上始",
    "X17n0324_003:0261b22": "見為是後見為非名見轉變萬物體性轉變名性轉變十二因緣生滅不住名緣分明轉變緣所作果壞名所",
    "X17n0324_003:0261b23": "作分明轉變有為法滅名事轉變諸外道因是九種轉變起有無見生轉變論)云何形處轉",
    "X17n0324_003:0261b24": "變謂形處異見譬如金變作諸器物則有種種形處",
    "X17n0324_003:0261c01": "顯現非金性變一切性變亦復如是(新說云明此形轉變譬如以金",
    "X17n0324_003:0261c02": "作諸器服則有種種形狀不同言有轉變非金性變也一切諸法轉變亦爾妙明真體常住不易凡夫外道無",
    "X17n0324_003:0261c03": "有知者)或有外道作如是妄想乃至事變妄想彼非如",
    "X17n0324_003:0261c04": "非異妄想故(實叉云諸餘外道種種計著皆非如是亦非別異但分別故)如是一",
    "X17n0324_003:0261c05": "切性轉變當知如乳酪酒果等熟外道轉變妄想彼",
    "X17n0324_003:0261c06": "亦無有轉變若有若無自心現外性非性(新說云外道妄計一",
    "X17n0324_003:0261c07": "切性轉變非一非異譬如乳酪酒果等熟也因乳得酪不得言異氣昧不同不得言一彼實無有無法可轉變",
    "X17n0324_003:0261c08": "也言有無法是自心妄現外性無實故○非一即非如也)大慧如是凡愚眾生自",
    "X17n0324_003:0261c09": "妄想修習生大慧無有法若生若滅如見幻夢色生",
    "X17n0324_003:0261c10": "(實叉云皆是愚迷凡夫從自分別習氣而起實無一法若生若滅如因幻夢所見諸色如石女兒說有生死)。",
    "X17n0324_003:0261c11": "爾時世尊欲重宣此義而說偈言。",
    "X17n0324_003:0261c12": "形處時轉變四大種諸根中陰漸次生妄想非明",
    "X17n0324_003:0261c13": "智(實叉以中陰作中有○新說云外道言形處時節四大作種諸根轉變二乘之人計有中陰漸續生",
    "X17n0324_003:0261c14": "陰悉是妄想○中陰即中有也俱舍云死生二有中五蘊名中有)最勝於緣起非",
    "X17n0324_003:0261c15": "如彼妄想然世間緣起如揵闥婆城(新說云佛知因緣所起法",
    "X17n0324_003:0261c16": "無生非如彼妄想分別計因緣中有世間諸法轉變也但世間從緣起者如揵闥婆城本不實故)。",
    "X17n0324_003:0261c17": "爾時大慧菩薩復白佛言世尊惟願為說一切法相",
    "X17n0324_003:0261c18": "續義解脫義若善分別一切法相續不相續相(此問一切",
    "X17n0324_003:0261c19": "法相續不相續義及相續不相續相言解脫者即不相續義也)我及諸菩薩善解一",
    "X17n0324_003:0261c20": "切相續巧方便不墮如所說義計著相續善於一切",
    "X17n0324_003:0261c21": "諸法相續不相續相及離言說文字妄想覺遊行一",
    "X17n0324_003:0261c22": "切諸佛剎土無量大眾力自在通捴持之印種種變",
    "X17n0324_003:0261c23": "化光明照耀覺慧善入十無盡句無方便行猶如日",
    "X17n0324_003:0261c24": "月摩尼四大(日月之照臨摩尼之隨色地水火風之周徧皆無作也菩薩無方便行如之)",
    "X17n0324_003:0262a01": "於一切地離自妄想相見(實叉云住於諸地斷分別見)見一切法",
    "X17n0324_003:0262a02": "如幻夢等入佛地身於一切眾生界隨其所應而為",
    "X17n0324_003:0262a03": "說法而引導之悉令安住一切諸法如幻夢等離有",
    "X17n0324_003:0262a04": "無品及生滅妄想異言說義其身轉勝(實叉云斷生滅執不著言",
    "X17n0324_003:0262a05": "說令轉所依○註云法身轉勝也)佛告大慧善哉善哉諦聽諦聽善",
    "X17n0324_003:0262a06": "思念之當為汝說大慧白佛言唯然受教佛告大慧",
    "X17n0324_003:0262a07": "無量一切諸法如所說義計著相續(實叉云於一切法如言取義執",
    "X17n0324_003:0262a08": "著深密其數無量)所謂相計著相續(計五陰相)緣計著相續(計十二因",
    "X17n0324_003:0262a09": "緣)性非性計著相續(計有非有)生不生妄想計著相續滅",
    "X17n0324_003:0262a10": "不滅妄想計著相續乘非乘妄想計著相續有為無",
    "X17n0324_003:0262a11": "為妄想計著相續地地自相妄想計著相續(於地地計自起",
    "X17n0324_003:0262a12": "如無階級中立階級)自妄想無間妄想計著相續(計自妄想無間)有無",
    "X17n0324_003:0262a13": "品外道依妄想計著相續(外道計有無品為宗)三乘一乘無間",
    "X17n0324_003:0262a14": "妄想計著相續(計三乘與一乘無間)復次大慧此及餘凡愚眾",
    "X17n0324_003:0262a15": "生自妄想相續(註云此外道也言外道及凡愚眾生自妄想故說有相續)以此相",
    "X17n0324_003:0262a16": "續故凡愚妄想如蠶作繭以妄想絲自纏纏他有無",
    "X17n0324_003:0262a17": "有相續相計著(註云計有無起相續相)復次大慧彼中亦無相",
    "X17n0324_003:0262a18": "續及不相續相見一切法寂靜妄想不生故菩薩摩",
    "X17n0324_003:0262a19": "訶薩見一切法寂靜復次大慧覺外性非性自心現",
    "X17n0324_003:0262a20": "相無所有(楊云菩薩當覺外性非本有性惟自心現亦本無有)隨順觀察自心",
    "X17n0324_003:0262a21": "現量有無一切性無相見相續寂靜故於一切法無",
    "X17n0324_003:0262a22": "相續不相續相(楊云以見分別有無故名相續以見諸法寂靜故名不相續菩薩於此悉",
    "X17n0324_003:0262a23": "無是相)復次大慧彼中無有若縛若解餘墮不如實覺",
    "X17n0324_003:0262a24": "知有縛有解(註云明至理無縛無解餘愚夫墮不如實妄想覺知故有縛有解)所以",
    "X17n0324_003:0262b01": "者何謂於一切法有無有無眾生可得故(實叉云一切諸法若",
    "X17n0324_003:0262b02": "有若無求其體性不可得故)復次大慧愚夫有三相續謂貪恚癡",
    "X17n0324_003:0262b03": "及愛未來有喜愛俱(註云愚夫現在三毒與未來喜愛俱故有相續)以此相",
    "X17n0324_003:0262b04": "續故有趣相續彼相續者續五趣(實义云令諸眾生續生五趣)大",
    "X17n0324_003:0262b05": "慧相續斷者無有相續不相續相復次大慧三和合",
    "X17n0324_003:0262b06": "緣作方便計著識相續無間生(註云外道妄計三緣發識造作諸業故生",
    "X17n0324_003:0262b07": "死諸陰相續不絕)方便計著則有相續三和合緣識斷見三",
    "X17n0324_003:0262b08": "解脫一切相續不生(註云計著三緣方便則有相續三緣識斷一切相續不生則見",
    "X17n0324_003:0262b09": "三解脫門)爾時世尊欲重宣此義而說偈言。",
    "X17n0324_003:0262b10": "不真實妄想是說相續相若知彼真實相續網則",
    "X17n0324_003:0262b11": "斷(註云謂不實妄想故說有相續相若了真實解脫尚無相續綱豈有)於諸性無知",
    "X17n0324_003:0262b12": "隨言說攝受譬如彼蠶蟲結網而自纏(實叉云譬如蠶處繭",
    "X17n0324_003:0262b13": "妄想自纏縛)愚夫妄想縛相續不觀察(註云愚夫不知諸性無實隨方",
    "X17n0324_003:0262b14": "便言說攝受計著不觀察相續是虗妄為妄想所纏)。",
    "X17n0324_003:0262b15": "大慧復白佛言如世尊所說以彼彼妄想妄想彼彼",
    "X17n0324_003:0262b16": "性非有彼自性但妄想自性耳(實义云如世尊說由種種心分別諸法非",
    "X17n0324_003:0262b17": "諸法有自性但妄計耳○以彼彼妄想分別諸法則知妄想彼彼性彼非有性但妄想計有自性耳)世尊",
    "X17n0324_003:0262b18": "若但妄想自性非性自性相待者非為世尊如是說",
    "X17n0324_003:0262b19": "煩惱清淨無性過耶一切法妄想自性非性故(流支云世",
    "X17n0324_003:0262b20": "尊若唯自心分別非彼法相者如世尊說一切諸法應無染淨何以故如來說言一切諸法妄分別見無實體",
    "X17n0324_003:0262b21": "故○大慧謂若但妄想自性非與性自性相為對待者是無諸法之性豈非是世尊所說眾生染習煩惱如來",
    "X17n0324_003:0262b22": "清淨涅槃一切無性為過以一切法妄想自性非有性故成上如來說無性過也)佛告大慧",
    "X17n0324_003:0262b23": "如是如是如汝所說大慧非如愚夫性自性妄想真",
    "X17n0324_003:0262b24": "實(愚夫於性自性計妄想以為真實故言非如)此妄想自性非有性自性",
    "X17n0324_003:0262c01": "相然(實叉云此但妄執無有性相)大慧如聖智有性自性聖知聖",
    "X17n0324_003:0262c02": "見聖慧眼如是性自性知(已上答大慧所問煩惱清淨無性之過即以聖智聖",
    "X17n0324_003:0262c03": "知聖見聖慧眼明如實性自性非同凡愚妄想自性也)大慧白佛言若使如聖",
    "X17n0324_003:0262c04": "以聖知聖見聖慧眼非天眼非肉眼性自性如是知",
    "X17n0324_003:0262c05": "非如愚夫妄想(流支云如諸聖人等依聖智依聖見依聖慧眼非肉眼天眼覺知一切諸",
    "X17n0324_003:0262c06": "法體相無如是相非如凡夫虗妄分別○自此下至而說聖智自性事文起五難依新說一凡聖各別難)世",
    "X17n0324_003:0262c07": "尊云何愚夫離是妄想不覺聖性事故(問云何愚夫離是妄想分",
    "X17n0324_003:0262c08": "別境界竟不能覺知聖性智事○二非倒不倒難)世尊彼亦非顛倒非不顛",
    "X17n0324_003:0262c09": "倒所以者何謂不覺聖事性自性故不見離有無相",
    "X17n0324_003:0262c10": "故(謂其非顛倒者不覺聖事性自性故謂其非不顛倒者不見離有無相故○三明聖同凡倒難)世尊",
    "X17n0324_003:0262c11": "聖亦不如是見如事妄想不以自相境界為境界故",
    "X17n0324_003:0262c12": "(聖於諸法亦不作顛倒不顛倒見如凡愚計著有無事相妄想聖人若以妄想為妄想以自覺相境界為境界",
    "X17n0324_003:0262c13": "則成認著所以言不以也)世尊彼亦性自性相妄想自性如是現",
    "X17n0324_003:0262c14": "不說因無因故謂墮性相見故(流支云彼諸聖人見有法體分別法相以",
    "X17n0324_003:0262c15": "世尊不說有因不說無因何以故以墮有法相故○註云聖人亦有真實性自性相如凡愚妄想自性現○新",
    "X17n0324_003:0262c16": "說云此正立難也)異境界非如彼等如是無窮過世尊不覺",
    "X17n0324_003:0262c17": "性自性相故(新說云此重釋成也○異境界者具言三界凡夫異趣境界也若異境界凡夫",
    "X17n0324_003:0262c18": "非如彼等聖人是凡乖於聖若聖人非如彼等異境界凡夫是聖違於凡如是則有無窮之過由不能覺知性",
    "X17n0324_003:0262c19": "自性相故○四明凡境非妄難)世尊亦非妄想自性因性自性相彼",
    "X17n0324_003:0262c20": "云何妄想非妄想如實知妄想(實叉云諸法性相不因分別云何而言以",
    "X17n0324_003:0262c21": "分別故而有諸法○此妄想自性非因性自性相而有彼聖人云何以妄想為非妄者為如實知妄想為不實",
    "X17n0324_003:0262c22": "也)世尊妄想異(流支實叉於異上並有相字)自性相異世尊不相",
    "X17n0324_003:0262c23": "似因妄想自性相彼云何各各不妄想而愚夫不如",
    "X17n0324_003:0262c24": "實知(幻夢妄想諸法自性二相之因各異故曰不相似因此不相似因妄想自性相彼聖人云何各各不",
    "X17n0324_003:0263a01": "妄想以如實知妄想故而愚夫不如實知故不離妄想)然為眾生離妄想故說",
    "X17n0324_003:0263a02": "如妄想相不如實有(註云然為令愚夫離不如實妄想故說諸法如幻夢妄想相不",
    "X17n0324_003:0263a03": "如實有○五明聖墮有見難)世尊何故遮眾生有無有見事自性",
    "X17n0324_003:0263a04": "計著聖智所行境界計著墮有見(言世尊何故令彼凡夫離有無見及",
    "X17n0324_003:0263a05": "計著事自性而自計著聖智所行境界隨於有見即是如來說有也)說空法非性而說",
    "X17n0324_003:0263a06": "聖智自性事(實叉云何以故不說寂靜空無之法而說聖智自性事故○註云說一切法空",
    "X17n0324_003:0263a07": "無實即是如來說無也說聖智知有真實自性事即是如來說事也如來自說有說無說事何故遮眾生說有",
    "X17n0324_003:0263a08": "說無說事乎○新說云佛上又言分別法性非如是有是墮無見此難聖人亦墮有無也)佛告大",
    "X17n0324_003:0263a09": "慧非我說空法非性亦不墮有見說聖智自性事然",
    "X17n0324_003:0263a10": "為令眾生離恐怖句故(自此下至離有無事見相總答前五難也○註云眾生計",
    "X17n0324_003:0263a11": "著於有無若聞說諸法如幻則生斷滅恐怖是故如來方便為說有聖智自性事)眾生無始",
    "X17n0324_003:0263a12": "以來計著性自性相聖智事自性計著相見說空法",
    "X17n0324_003:0263a13": "(註云眾生無始以來計著有無自性相故於聖智事離有無處計著相見為此眾生故說諸法空除其執著故",
    "X17n0324_003:0263a14": "不墮無過)大慧我不說性自性相(繳上所說聖智空法皆為眾生故我不自說性",
    "X17n0324_003:0263a15": "自性相也)大慧但我住自得如實空法離惑亂相見離自",
    "X17n0324_003:0263a16": "心現性非性見得三解脫如實印所印於性自性得",
    "X17n0324_003:0263a17": "緣自覺觀察住離有無事見相(謂我不說性自性相但住自得如實空法",
    "X17n0324_003:0263a18": "離惑亂相見及自心現有無性見故得三空智獲如實印於性自性自覺觀察離有無事見相故)。",
    "X17n0324_003:0263a19": "復次大慧(自此下至一切法無自性不應立宗文有六節以破立不生宗情執○依新說一法",
    "X17n0324_003:0263a20": "本不生破)一切法不生者菩薩摩訶薩不應立是宗所以",
    "X17n0324_003:0263a21": "者何謂宗一切性非性故及彼因生相故(楊云謂法不生則是",
    "X17n0324_003:0263a22": "於一切性有非性之見因有生對方立不生之宗○二因待生法破)說一切法不生宗",
    "X17n0324_003:0263a23": "彼宗則壞彼宗一切法不生彼宗壞者以宗有待而",
    "X17n0324_003:0263a24": "生故(註云若立不生宗即自壞不生義又徵自壞不生義者以所立不生宗要因待生法故說不生宗不",
    "X17n0324_003:0263b01": "生若因他生法說即是自壞不生義故中論云若法為待成是法還成待○三責同諸法破)又彼宗",
    "X17n0324_003:0263b02": "不生入一切法故(註云又彼不生宗即入一切法數中一切法者生不生一異常無常",
    "X17n0324_003:0263b03": "等法也言若立不生宗即入此一切法數故不得立不生宗也)不壞相不生故立一",
    "X17n0324_003:0263b04": "切法不生宗者彼說則壞(楊云不壞真相本自不生今乃建立是宗而入一切",
    "X17n0324_003:0263b05": "法則彼建立何為不壞○四假五分成墮有無破)大慧有無不生宗彼宗入",
    "X17n0324_003:0263b06": "一切性有無相不可得(實叉云又彼宗諸分而成故又彼宗有無法皆不生此宗",
    "X17n0324_003:0263b07": "即入一切法中有無相亦不生故○就有無上立不生宗則入一切有無之性有無性相既不可得却於何處",
    "X17n0324_003:0263b08": "立有無不生宗也○五立宗多過破)大慧若使彼宗不生一切性不生",
    "X17n0324_003:0263b09": "而立宗如是彼宗壞以有無性相不生故不應立宗",
    "X17n0324_003:0263b10": "(若使彼宗不生以一切性不生而立宗者彼宗則壞謂有無性相本自不生故不應更立不生為宗)五分",
    "X17n0324_003:0263b11": "論多過故(五分論義見前註指宗因喻三過也一宗有九過二因有十四過三同喻有五過",
    "X17n0324_003:0263b12": "別喻有五過共三十三過宗九者曰現量相違聖教相違世間相違比量相違自語相違相符極成能別不極",
    "X17n0324_003:0263b13": "成所別不極成俱別不極成因十四者一徧是宗法性於此初相有四不成曰隨一不成所依不成兩俱不成",
    "X17n0324_003:0263b14": "猶豫不成後二相共十過有六不定曰同分異全不定異分同全不定俱品一分轉不定共不定不共不定決",
    "X17n0324_003:0263b15": "定相違不定有四相違曰法自相相違法差別相違有法自相相違有法差別相違三同喻五者曰所立不成",
    "X17n0324_003:0263b16": "能立不成俱不成無合倒合別喻五者能立不遣所立不遣俱不遣不離倒離註本謂於五分論上更立論宗",
    "X17n0324_003:0263b17": "為多過者非義)展轉因異相故及為作故不應立宗分(言五分論",
    "X17n0324_003:0263b18": "多過展轉因於相違不成不定不遣等異相及有為有作法故不應立其宗分○六相望准例破)謂一",
    "X17n0324_003:0263b19": "切法不生如是一切法空如是一切法無自性不應",
    "X17n0324_003:0263b20": "立宗(謂法不生法空法無自性皆不應立宗)大慧然菩薩摩訶薩說一",
    "X17n0324_003:0263b21": "切法如幻夢現不現相故(上破不應立宗此語菩薩應說一切諸法性同幻夢",
    "X17n0324_003:0263b22": "如幻夢現故生不成生也幻夢不現故不生不成不生也)及見覺過故(流支云以諸法相迷",
    "X17n0324_003:0263b23": "惑見智故○智既迷惑而於見聞覺知不無過咎)當說一切法如幻夢性除",
    "X17n0324_003:0263b24": "為愚夫離恐怖句故(菩薩當說一切法如幻夢性不當立一切法不生宗除為愚夫",
    "X17n0324_003:0263c01": "不得已而說一切法不生也)大慧愚夫墮有無見莫令彼恐怖遠",
    "X17n0324_003:0263c02": "離摩訶衍(流支云以凡夫聞如幻如夢生驚怖故遠離大乘○此重囑菩薩當隨機開導之意)。",
    "X17n0324_003:0263c03": "爾時世尊欲重宣此義而說偈言。",
    "X17n0324_003:0263c04": "無自性無說無事無相續彼愚夫妄想如死屍惡",
    "X17n0324_003:0263c05": "覺(言一切法初無自性離言說相亦無事法而為相續愚夫妄起惡覺知見其計執如同死屍故實叉",
    "X17n0324_003:0263c06": "云惡覺如死屍)一切法不生非彼外道宗至竟無所生性",
    "X17n0324_003:0263c07": "緣所成就(佛說一切法本自不生非彼外道妄計為宗諸法至竟無所生以一切性從緣",
    "X17n0324_003:0263c08": "所成就故)一切法不生慧者不作想彼宗因生故覺者",
    "X17n0324_003:0263c09": "悉除滅(註云慧者知諸法體不生故不作不生想彼不生宗因生相而立故覺者悉除滅之)",
    "X17n0324_003:0263c10": "譬如翳目視妄見垂髮相計著性亦然愚夫邪妄",
    "X17n0324_003:0263c11": "想(謂妄想計有諸法者譬如翳目見毛輪垂髮也)施設於三有無有事自",
    "X17n0324_003:0263c12": "性施說事自性思惟起妄想相事設言教意亂極",
    "X17n0324_003:0263c13": "震掉佛子能超出遠離諸妄想(實叉云三有唯假名無有實法體由",
    "X17n0324_003:0263c14": "此假施設分別妄計度假名諸事相動亂於心識佛子悉超過遊行無分別○新說云言三界有無生死",
    "X17n0324_003:0263c15": "諸法但有假名而無實義愚夫不達聖人方便言教是假施設由此分別妄想計度名言事相以為實有",
    "X17n0324_003:0263c16": "惑亂心識佛子菩薩能知如來方便言說無可計度超過情量所行境界無有分別)非水水",
    "X17n0324_003:0263c17": "想受(流支實叉並云無水取水相)斯從渴愛生愚夫如是惑聖",
    "X17n0324_003:0263c18": "見則不然(新說云由渴愛故無水處妄作水想以譬愚夫由癡愛故無〔水〕滅有無處妄作",
    "X17n0324_003:0263c19": "生滅有無想)聖人見清淨三脫三昧生遠離於生滅遊",
    "X17n0324_003:0263c20": "行無所有修行無所有亦無性非性性非性平等",
    "X17n0324_003:0263c21": "從是生聖果(實叉云常行無相境修行無相境亦復無有無有無悉平等是故生聖果",
    "X17n0324_003:0263c22": "○新說云言三解脫從聖人清淨知見生也遠離生滅常行無相境者亦無有無一異等法也由此有無",
    "X17n0324_003:0263c23": "平等悟諸法實相是故能生聖人果也○無所有處即無相境也)云何性非性云",
    "X17n0324_003:0263c24": "何為平等謂彼心不知內外極漂動若能壞彼者",
    "X17n0324_003:0264a01": "心則平等見(佛自徵問何者性非性何者為平等謂彼愚夫不達諸法虗妄計著有無故內",
    "X17n0324_003:0264a02": "外漂動若能了知有無妄想滅彼內外漂動之相則心見自然平等矣)。",
    "X17n0324_003:0264a03": "爾時大慧菩薩復白佛言世尊如世尊說如攀緣事",
    "X17n0324_003:0264a04": "智慧不得(流支云如世尊說智慧觀察不能見前境界諸法○謂觀察前境智不得於所緣之",
    "X17n0324_003:0264a05": "事也)是施設量建立施設(註云言前境界是妄想量施設建立)所攝受非",
    "X17n0324_003:0264a06": "性攝受亦非性以無攝故智則不生唯施設名耳(流支",
    "X17n0324_003:0264a07": "云無法可取亦無能取是故智亦不能分別而取○註云言一切法唯妄想施設名字無有實體)云何",
    "X17n0324_003:0264a08": "世尊為不覺性自相共相異不異故智不得耶(流支云智",
    "X17n0324_003:0264a09": "不能知下類此)為自相共相種種性自性相隱蔽故智不得",
    "X17n0324_003:0264a10": "耶為山嚴石壁地水火風障故智不得耶為極遠極",
    "X17n0324_003:0264a11": "近故智不得耶為老小盲冥諸根不具故智不得耶",
    "X17n0324_003:0264a12": "(上五節文是大慧疑辭下皆躡前語而質之)世尊若不覺自共相異不異",
    "X17n0324_003:0264a13": "智不得者不應說智應說無智以有事不得故(實叉云此",
    "X17n0324_003:0264a14": "不名智應是無智以有境界而不知故)若復種種自共相性自性相隱",
    "X17n0324_003:0264a15": "蔽故智不得者彼亦無智非是智世尊有爾燄故智",
    "X17n0324_003:0264a16": "生非無性會爾燄故名為智(實叉云此亦非智以知於境說名為智非",
    "X17n0324_003:0264a17": "不知故○謂有所知故則智生非無能知之性會合所知之境故名為智)若山巖石壁地",
    "X17n0324_003:0264a18": "水火風極遠極近老小盲冥諸根不具智不得者此",
    "X17n0324_003:0264a19": "亦非智應是無智以有事不可得故(實叉云彼亦非智以有境界智",
    "X17n0324_003:0264a20": "不具足而不知故)佛告大慧不如是無智應是智非非智(佛意",
    "X17n0324_003:0264a21": "云豈可謂不得前境便為無智應知此實是智非無智也此破大慧說無智及非智之疑)我不如",
    "X17n0324_003:0264a22": "是隱覆說攀緣事智慧不得是施設量建立(註云佛言我不",
    "X17n0324_003:0264a23": "如是說有前境迭相隱覆故智慧不得若計有前境迭相隱覆故智慧不得者是妄想施設量建立也)覺",
    "X17n0324_003:0264a24": "自心現量有無有外性非性知而事不得不得故智",
    "X17n0324_003:0264b01": "於爾燄不生順三解脫智亦不得(實叉云以了但是自心所見外法有",
    "X17n0324_003:0264b02": "無智慧於中畢竟無得以無得故爾燄不起入三脫門智體亦忘○事即攀緣事也智既不得於事則所知不",
    "X17n0324_003:0264b03": "生)非妄想者無始性非性虗偽習智作如是知是知",
    "X17n0324_003:0264b04": "彼不知(智體亦忘處非妄想愚夫作如是知作如是知處彼愚不知)故於外事處",
    "X17n0324_003:0264b05": "所相性無性妄想不斷(彼愚夫不知智體之忘故於外境界形相有無妄想分別",
    "X17n0324_003:0264b06": "相續不斷○流支以外事處所作外境界○實叉作外法)自心現量建立說我我",
    "X17n0324_003:0264b07": "所相攝受計著不覺自心現量於智爾燄而起妄想",
    "X17n0324_003:0264b08": "妄想故外性非性觀察不得依於斷見(愚夫於自心現量建立計",
    "X17n0324_003:0264b09": "著不覺我我所攝受是自心現量於智爾燄而起妄想由妄想有無觀察不可得故則依於斷見)爾時",
    "X17n0324_003:0264b10": "世尊欲重宣此義而說偈言。",
    "X17n0324_003:0264b11": "有諸攀緣事智慧不觀察此無智非智是妄想者",
    "X17n0324_003:0264b12": "說(計有境界諸攀緣事不能觀察為無智非智是妄想愚夫作是說也)於不異相性",
    "X17n0324_003:0264b13": "智慧不觀察(頌上不覺性自相共相異不異故等文)障礙及遠近(頌上",
    "X17n0324_003:0264b14": "山巖石壁極遠極近等文)是名為邪智(結頌上大慧無智非智之問為邪智也)老",
    "X17n0324_003:0264b15": "小諸根冥而智慧不生而實有爾燄是亦說邪智",
    "X17n0324_003:0264b16": "(此四句頌上老小盲冥等文及通結大慧所問為邪智故言亦說)。",
    "X17n0324_003:0264b17": "復次大慧愚癡凡夫無始虗偽惡邪妄想之所回轉",
    "X17n0324_003:0264b18": "回轉時自宗通及說通不善了知(謂被惡邪妄想所轉故自宗說二通",
    "X17n0324_003:0264b19": "不善了知)著自心現外性相故著方便說於自宗四句清",
    "X17n0324_003:0264b20": "淨通相不善分別(謂其執文遺旨未能得意忘言以計著性相執方便言說於離四句",
    "X17n0324_003:0264b21": "自宗通法事善分別)大慧白佛言誠如尊教惟願世尊為我分",
    "X17n0324_003:0264b22": "別說通及宗通我及餘菩薩摩訶薩善於二通來世",
    "X17n0324_003:0264b23": "凡夫聲聞緣覺不得其短(宗說既通行解相應無復過失故凡夫二乘求其短",
    "X17n0324_003:0264b24": "隙不可得也)佛告大慧善哉善哉諦聽諦聽善思念之當",
    "X17n0324_003:0264c01": "為汝說大慧白佛言唯然受教佛告大慧三世如來",
    "X17n0324_003:0264c02": "有二種法通謂說通及自宗通說通者謂隨眾生心",
    "X17n0324_003:0264c03": "之所應為說種種眾具契經是名說通(梵語修多羅此云契經謂",
    "X17n0324_003:0264c04": "契理契機也眾具者摭華云契理則合於二諦契機則符彼三根)自宗通者謂修行",
    "X17n0324_003:0264c05": "者離自心現種種妄想謂不墮一異俱不俱品超度",
    "X17n0324_003:0264c06": "一切心意意識(實叉於此有於字)自覺聖境界離因成見相",
    "X17n0324_003:0264c07": "(流支實叉並云離諸因緣相應見相)一切外道聲聞緣覺墮二邊者所",
    "X17n0324_003:0264c08": "不能知(謂墮有墮無及斷常一異等下文如之)我說是名自宗通法大",
    "X17n0324_003:0264c09": "慧是名自宗通及說通相汝及餘菩薩摩訶薩應當",
    "X17n0324_003:0264c10": "修學(宗說二通前文已明今再說者蓋有以也前約三乘則先宗後說此約一乘則先說後宗機感有殊",
    "X17n0324_003:0264c11": "故非重也)爾時世尊欲重宣此義而說偈言。",
    "X17n0324_003:0264c12": "我謂二種通宗通及言說說者授童蒙(新說云凡愚無知如",
    "X17n0324_003:0264c13": "童蒙)宗為修行者(即修行如實行者)。",
    "X17n0324_003:0264c14": "爾時大慧菩薩白佛言世尊如世尊一時說言世間",
    "X17n0324_003:0264c15": "諸論種種辯說慎勿習近(流支實义以世間諸論作盧伽耶陀此翻左世亦云",
    "X17n0324_003:0264c16": "惡論即外道論也)若習近者攝受貪欲不攝受法(流支云彼人但攝受",
    "X17n0324_003:0264c17": "欲食不攝法食)世尊何故作如是說佛告大慧世間言論種",
    "X17n0324_003:0264c18": "種句味因緣譬喻採集莊嚴誘引誑惑愚癡凡夫不",
    "X17n0324_003:0264c19": "入真實自通不覺一切法妄想顛倒墮於二邊凡愚",
    "X17n0324_003:0264c20": "癡惑而自破壞諸趣相續不得解脫(實义云盧伽耶陀所有詞論但",
    "X17n0324_003:0264c21": "飾文句誑惑凡愚隨順世間虗妄言說不如於義不稱於理不能證入真實境界不能覺了一切諸法恒墮二",
    "X17n0324_003:0264c22": "邊自失正道亦令他失輪迴諸趣永不出離)不能覺知自心現量不離外",
    "X17n0324_003:0264c23": "性自性妄想計著是故世間言論種種辯說不脫生",
    "X17n0324_003:0264c24": "老病死憂悲苦惱誑惑迷亂大慧釋提桓因廣解眾",
    "X17n0324_003:0265a01": "論自造聲論(釋提桓因具云釋迦提婆因陀羅略云帝釋蓋華梵雙舉也)彼世論",
    "X17n0324_003:0265a02": "者有一弟子持龍形像詣釋天宮建立論宗要壞帝",
    "X17n0324_003:0265a03": "釋千幅之輪隨我不如斷一一頭以謝所屈作是要",
    "X17n0324_003:0265a04": "已即以釋法摧伏帝釋(流支實叉並以釋法作論法)釋墮負處即",
    "X17n0324_003:0265a05": "壞其車還來人間如是大慧世間言論因譬莊嚴(即上",
    "X17n0324_003:0265a06": "因緣譬喻採集莊嚴也下皆如之)乃至畜生(流支云乃至現畜生身)亦能以種",
    "X17n0324_003:0265a07": "種句味惑彼諸天及阿修羅著生滅見而況於人是",
    "X17n0324_003:0265a08": "故大慧世間言論應當遠離以能招致苦生因故慎",
    "X17n0324_003:0265a09": "勿習近大慧世論者唯說身覺境界而已(新說云明世論言說",
    "X17n0324_003:0265a10": "唯說此生見聞覺知虛妄境界)大慧彼世論者乃有百千(實叉於此有字句二",
    "X17n0324_003:0265a11": "字)但於後時後五十年當破壞結集(此識佛法於季世中夷滅之時)",
    "X17n0324_003:0265a12": "惡覺因見盛故惡弟子受(外道雖有多種然不離二因五見二因者謂無因邪",
    "X17n0324_003:0265a13": "因五見者謂十使煩惱中五利使也以所見顛倒故曰惡覺有是師則有是資也)如是大慧",
    "X17n0324_003:0265a14": "世論破壞結集種種句味因譬莊嚴說外道事著自",
    "X17n0324_003:0265a15": "因緣無有自通(智不外得曰自理無疑礙曰通實叉云非如實法者有執著故也)大",
    "X17n0324_003:0265a16": "慧彼諸外道無自通論於餘世論廣說無量百千事",
    "X17n0324_003:0265a17": "門無有自通亦不自知愚癡世論(不自知是愚癡世俗之論)。",
    "X17n0324_003:0265a18": "爾時大慧白佛言世尊若外道世論種種句味因譬",
    "X17n0324_003:0265a19": "莊嚴無有自通自事計著者(牒上外道事著自因緣為問)世尊亦",
    "X17n0324_003:0265a20": "說世論為種種異方諸來會眾天人阿修羅廣說無",
    "X17n0324_003:0265a21": "量種種句味亦非自通耶(疑佛所說法同於世論亦非如實法也)亦入",
    "X17n0324_003:0265a22": "一切外道智慧言說數耶(又疑佛所說法亦入外道聰慧辯說妄想數中也)。",
    "X17n0324_003:0265a23": "佛告大慧我不說世論亦無來去唯說不來不去大",
    "X17n0324_003:0265a24": "慧來者趣聚會生去者散壞(緣會而生緣散而滅)不來不去者",
    "X17n0324_003:0265b01": "是不生不滅我所說義不墮世論妄想數中所以者",
    "X17n0324_003:0265b02": "何謂不計著外性非性自心現處二邊妄想所不能",
    "X17n0324_003:0265b03": "轉相境非性覺自心現則自心現妄想不生妄想不",
    "X17n0324_003:0265b04": "生者空無相無作入三脫門名為解脫大慧我念一",
    "X17n0324_003:0265b05": "時於一處住有世論婆羅門(具云婆羅賀磨拏此云淨裔自稱祖自梵天口",
    "X17n0324_003:0265b06": "生因從梵姓諸經中梵志即同此名唯五天竺有餘國無之又云外意其種別有經書世承為業或在家或出",
    "X17n0324_003:0265b07": "家恃智倨傲亦云淨行)來詣我所不請空閑(註云以無我為空閑○外道宗我為",
    "X17n0324_003:0265b08": "神我故不請佛言無我也)便問我言瞿曇一切所作耶我時報言",
    "X17n0324_003:0265b09": "婆羅門一切所作是初世論彼復問言一切非所作",
    "X17n0324_003:0265b10": "耶我復報言一切非所作是第二世論彼復問言一",
    "X17n0324_003:0265b11": "切常耶一切無常耶一切生耶一切不生耶我時報",
    "X17n0324_003:0265b12": "言是六世論大慧彼復問我言一切一耶一切異耶",
    "X17n0324_003:0265b13": "一切俱耶一切不俱耶一切因種種受生現耶(謂一切法",
    "X17n0324_003:0265b14": "因種種受生而顯現耶)我時報言是十一世論(新說云如來舉其昔事廣明世",
    "X17n0324_003:0265b15": "論言一切法梵天等作也以先問故答言初世論再問故答言二世後四合明為六又以前六後五為十一也)",
    "X17n0324_003:0265b16": "大慧彼復問言一如無記耶一切記耶有我耶無我",
    "X17n0324_003:0265b17": "耶有此世耶無此世耶有他世耶無他世耶有解脫",
    "X17n0324_003:0265b18": "耶無解脫耶一切剎那耶一切不剎那耶虗空耶非",
    "X17n0324_003:0265b19": "數滅耶(實叉以數為擇)涅槃耶瞿曇作耶非作耶有中陰耶",
    "X17n0324_003:0265b20": "無中陰耶大慧我時報言婆羅門如是說者悉是世",
    "X17n0324_003:0265b21": "論非我所說是汝世論我唯說無始虗偽妄想習氣",
    "X17n0324_003:0265b22": "種種諸惡三有之因不能覺知自心現量而生妄想",
    "X17n0324_003:0265b23": "攀緣外性如外道法我諸根義三合知生(實叉云我及根境三",
    "X17n0324_003:0265b24": "和合知生○外道謂根境我三義和合故則知生知即識也)我不如是婆羅門我",
    "X17n0324_003:0265c01": "不說因不說無因唯說妄想攝所攝性施設緣起非",
    "X17n0324_003:0265c02": "汝及餘墮受我相續者所能覺知(實叉云非汝及餘取著我者之所能",
    "X17n0324_003:0265c03": "測○相續即妄想義)大慧涅槃虗空滅非有三種但數有三耳",
    "X17n0324_003:0265c04": "(實叉云虛空涅槃及非擇滅但有三數本無體性何況而說作與非作)復次大慧爾時",
    "X17n0324_003:0265c05": "世論婆羅門復問我言癡受業因故有三有耶為無",
    "X17n0324_003:0265c06": "因耶我時報言此二者亦是世論耳彼復問言一切",
    "X17n0324_003:0265c07": "性皆入自共相耶我復報言此亦世論婆羅門乃至",
    "X17n0324_003:0265c08": "意流妄計外塵(實叉云乃至少有心識流動分別外境)此是世論復次",
    "X17n0324_003:0265c09": "大慧爾時世論婆羅門復問我言頗有非世論者不",
    "X17n0324_003:0265c10": "我是一切外道之宗說種種句味因緣譬喻莊嚴我",
    "X17n0324_003:0265c11": "復報言婆羅門有非汝有者非為非宗非說非不說",
    "X17n0324_003:0265c12": "種種句味非不因譬莊嚴(世尊曰有非汝有者恐世論與非世論漫而不分故",
    "X17n0324_003:0265c13": "也曰非為非宗非說者謂雖非作為非所宗非言說然亦不墮空見故曰亦非不說種種章句譬喻等也)婆",
    "X17n0324_003:0265c14": "羅門言何等為非世論非非宗非非說(婆羅門躡前如來所答而",
    "X17n0324_003:0265c15": "問)我時報言婆羅門有非世論汝諸外道所不能知",
    "X17n0324_003:0265c16": "以於外性不實妄想虗偽計著故(以彼計著不實妄想故不能知有非",
    "X17n0324_003:0265c17": "世之論此一節答文有二義謂先以不知定其是非次以非論顯其真妄故下文云云)謂妄想",
    "X17n0324_003:0265c18": "不生覺了有無自心現量妄想不生不受外塵妄想",
    "X17n0324_003:0265c19": "永息是名非世論此是我法非汝有也婆羅門略說",
    "X17n0324_003:0265c20": "彼識(指世論者之妄識也)若來若去若死若生若樂若苦若溺若",
    "X17n0324_003:0265c21": "見若觸若著種種相若和合相續若愛若因計著(實叉於因",
    "X17n0324_003:0265c22": "下有而生二字)婆羅門如是比者是汝等世論非是我有(自略",
    "X17n0324_003:0265c23": "說下比類諸法皆世論也)大慧世論婆羅門作如是問我如是答",
    "X17n0324_003:0265c24": "彼即默然不辭而退(婆羅門曰我是一切外道所宗讀其言知其自負不淺既所論",
    "X17n0324_003:0266a01": "不勝則有赧色故默然不辭而退)思自通處作是念言沙門釋子出",
    "X17n0324_003:0266a02": "於通外(思執己解為自通處謂佛所說之法出其所見之外此一節文意流支實叉所敘不同)",
    "X17n0324_003:0266a03": "說無生無相無因覺自妄想現相妄想不生(婆羅門敘佛所",
    "X17n0324_003:0266a04": "勝之法)大慧此即是汝向所問我何故說習近世論種",
    "X17n0324_003:0266a05": "種辨說攝受貪欲不攝受法(此舉昔答婆羅門義結酬大慧所請)大慧",
    "X17n0324_003:0266a06": "白佛言世尊攝受貪欲及法有何句義佛告大慧善",
    "X17n0324_003:0266a07": "哉善哉汝乃能為未來眾生思惟諮問如是句義諦",
    "X17n0324_003:0266a08": "聽諦聽善思念之當為汝說大慧白佛言唯然受教",
    "X17n0324_003:0266a09": "佛告大慧所謂貪者若取若捨若觸若味繫著外塵",
    "X17n0324_003:0266a10": "墮二邊見復生若陰生老病死憂悲苦惱如是諸患",
    "X17n0324_003:0266a11": "皆從愛起斯由習近世論及世論者(謂婆羅門)我及諸佛",
    "X17n0324_003:0266a12": "說名為貪是名攝受貪欲不攝受法大慧云何攝受",
    "X17n0324_003:0266a13": "法謂善覺知自心現量見人無我及法無我相妄想",
    "X17n0324_003:0266a14": "不生善知上上地離心意意識一切諸佛智慧灌頂",
    "X17n0324_003:0266a15": "具足攝受十無盡句於一切法無開發自在(即首卷中無開",
    "X17n0324_003:0266a16": "發行自心自在也)是名為法所謂不墮一切見一切虗偽一",
    "X17n0324_003:0266a17": "切妄想一切性一切二邊大慧多有外道癡人墮於二",
    "X17n0324_003:0266a18": "邊若常若斷非黠慧者受無因論則起常見外因壞",
    "X17n0324_003:0266a19": "因緣非性則起斷見(言無黠慧者受此無因論計四大不從因生則起常見或計造",
    "X17n0324_003:0266a20": "色外因壞滅不復更生因緣之性亦無則起斷見)大慧我不見生住滅故說",
    "X17n0324_003:0266a21": "名為法大慧是名貪欲及法汝及餘菩薩摩訶薩應",
    "X17n0324_003:0266a22": "當修學爾時世尊欲重宣此義而說偈言。",
    "X17n0324_003:0266a23": "一切世間論外道虗妄說妄見作所作彼則無自",
    "X17n0324_003:0266a24": "宗(實叉云不能目成立○新說云言梵天等為能作一切諸法為所作妄計能所如來法身真實自宗",
    "X17n0324_003:0266b01": "彼不能成)唯我一自宗離於作所作為諸弟子說遠離",
    "X17n0324_003:0266b02": "諸世論(彼以作所作故無自宗此以一心為自宗故離作所作也為弟子說令離世論)心",
    "X17n0324_003:0266b03": "量不可見不觀察二心攝所攝非性斷常二俱離",
    "X17n0324_003:0266b04": "乃至心流轉是則為世論妄想不轉者是人見自",
    "X17n0324_003:0266b05": "心(心量無有實故不可見外道由此不能觀察有無二心與攝所攝法本無有性俱離斷常乃至心識",
    "X17n0324_003:0266b06": "流轉妄計外塵是為世論能不為妄想所轉者則見自本心矣)來者謂事生去者",
    "X17n0324_003:0266b07": "事不現明了知去來妄想不復生有常及無常所",
    "X17n0324_003:0266b08": "作無所作此世他世等斯皆世論通(新說云上四偈略頌長行",
    "X17n0324_003:0266b09": "世論計執如文可知)。",
    "X17n0324_003:0266b10": "爾時大慧菩薩復白佛言世尊所言涅槃者說何等",
    "X17n0324_003:0266b11": "法名為涅槃而諸外道各起妄想(因上佛謂大慧曰涅槃虛空滅非有",
    "X17n0324_003:0266b12": "三種但數有三耳故舉如來說何法以為涅槃而諸外道各妄分別起涅槃見)佛告大慧諦",
    "X17n0324_003:0266b13": "聽諦聽善思念之當為汝說如諸外道妄想涅槃非",
    "X17n0324_003:0266b14": "彼妄想隨順涅槃(實叉云如諸外道分別涅槃皆不隨順涅槃之相)大慧白",
    "X17n0324_003:0266b15": "佛言唯然受教佛告大慧或有外道陰界入滅境界",
    "X17n0324_003:0266b16": "離欲(註云外道言五陰身寂滅離五欲境界)見法無常(註云作無常觀)心心法",
    "X17n0324_003:0266b17": "品不生不念去來現在境界(執心心數法不生為定故不繫念於三世境界)",
    "X17n0324_003:0266b18": "諸受陰盡如燈火滅如種子壞妄想不生斯等於此",
    "X17n0324_003:0266b19": "作涅槃想(實叉云如燈盡如種敗如火滅諸取不起分別不生作涅槃想)大慧非以",
    "X17n0324_003:0266b20": "見壞名為涅槃(外道見者法壞滅為涅槃如來破彼所計故曰非也)大慧或以",
    "X17n0324_003:0266b21": "從方至方名為解脫(實叉作涅槃下二解脫同)境界想滅猶如風",
    "X17n0324_003:0266b22": "止(楊云從方至方謂無有異趣境界之想雖滅而想性不滅如風暫止)或復以覺所覺",
    "X17n0324_003:0266b23": "見壞名為解脫或見常無常作解脫想(外道或計能覺所覺之見",
    "X17n0324_003:0266b24": "壞滅名為解脫或見常無常不起分別作解脫想)或見種種相想招致苦生",
    "X17n0324_003:0266c01": "因思惟是己不善覺知自心現量(流支云復有外道作如是言分別見",
    "X17n0324_003:0266c02": "諸種種異相能生諸苦以自心見虗妄分別一切諸相)怖畏於相而見無相深",
    "X17n0324_003:0266c03": "生愛樂作涅槃想(外道作如此計不知相從心現也)或有覺知內外",
    "X17n0324_003:0266c04": "諸法自相共相去來現在有性不壞作涅槃想(註云知五",
    "X17n0324_003:0266c05": "陰法三世有性不壞)或謂我人眾生壽命一切法壞作涅槃想",
    "X17n0324_003:0266c06": "(以四相諸法壞滅作涅槃想)或以外道惡燒智慧見自性及士夫",
    "X17n0324_003:0266c07": "彼二有間士夫所出名為自性如冥初比求那轉變",
    "X17n0324_003:0266c08": "求那是作者作涅槃想(從初生覺為一有從塵生大為一有是為二有冥初冥諦",
    "X17n0324_003:0266c09": "也謂外道惡毒如火能燒智慧見二有為因之間出士夫神我為果名為自性如冥初比妄計求那能依諸緣",
    "X17n0324_003:0266c10": "轉變作一切物即以作者為涅槃也○僧佉論明因中有果計一為宗一者從初生覺過八萬劫前冥然不知",
    "X17n0324_003:0266c11": "但見最初中陰初起以宿命力恒憶想之名為冥諦亦云世性謂世間眾生由冥初而有即世間本性次從覺",
    "X17n0324_003:0266c12": "生我心者此是我慢之我非神我也僧佉此云數術○註本指冥初為自性)或謂福非福",
    "X17n0324_003:0266c13": "盡(流支云外道說如是罪盡故福德亦盡名為涅槃)或謂諸煩惱盡或謂智",
    "X17n0324_003:0266c14": "慧(流支云言煩惱盡依智慧故○實义云或計不由智慧諸煩惱盡)或見自在是真",
    "X17n0324_003:0266c15": "實作生死者作涅槃想(流支云見自在天造作眾生虗妄分別名為涅槃○計彼",
    "X17n0324_003:0266c16": "天是真實能司人生死者以此作涅槃想)或謂展轉相生生死更無餘因",
    "X17n0324_003:0266c17": "(流支實叉於展上有眾生二字)如是即是計著因而彼愚癡不能",
    "X17n0324_003:0266c18": "覺知以不知故作涅槃想(新說云計劫初生一男一女彼二和合展轉相生不",
    "X17n0324_003:0266c19": "知是無明愛業而為根本謂一切物滅歸於彼而為涅槃)或有外道言得真諦道",
    "X17n0324_003:0266c20": "作涅槃想(實叉云或計證於諦道虗妄分別以為涅槃○註云以冥諦為真諦)或見功",
    "X17n0324_003:0266c21": "德功德所起和合一異俱不俱作涅槃想(註云以功德所起五",
    "X17n0324_003:0266c22": "陰與神我和合起四句見作涅槃想)或見自性所起孔雀文彩種種雜",
    "X17n0324_003:0266c23": "寶及利刺等性見已作涅槃想(實叉云或計諸物從自然生孔雀文彩棘",
    "X17n0324_003:0266c24": "針銛利生寶之處出種種寶如此等事是誰能作即執自然以為涅槃○首楞嚴經云是人見末無因何以故",
    "X17n0324_003:0267a01": "是人於生既見其根知人生人悟鳥生鳥烏從來黑鵠從來白人天本豎畜生本橫白非洗成黑非染造從八",
    "X17n0324_003:0267a02": "萬劫無復改移今盡此形亦復如是而我本來不見菩提云何更有成菩提事當知今日一切物象皆本無因",
    "X17n0324_003:0267a03": "即此類也)大慧或有覺二十五真實或王守護國受六德",
    "X17n0324_003:0267a04": "論作涅槃想(實叉云或謂能解二十五諦即得涅槃或有說言能受六分守護眾生斯得涅",
    "X17n0324_003:0267a05": "槃)或見時是作者時節世間如是覺者作涅槃想(註云",
    "X17n0324_003:0267a06": "以時節為因能生世間法者以此作涅槃想)或謂性或謂非性或謂知性",
    "X17n0324_003:0267a07": "非性(註云或以有性為涅槃或以無性為涅槃或以有無二性為涅槃)或見有覺與",
    "X17n0324_003:0267a08": "涅槃差別作涅槃想(觀有覺起自於冥初謂涅槃全歸於寂滅故見有覺與涅槃差",
    "X17n0324_003:0267a09": "別也由是反計有覺作涅槃想)有如是比種種妄想(此結外道計有如是種種妄想",
    "X17n0324_003:0267a10": "比度涅槃也)外道所說不成所成智者所棄(註云外道所說涅槃不成",
    "X17n0324_003:0267a11": "真實所成涅槃也○已上皆是妄想涅槃不如實法故智者所棄)大慧如是一切悉",
    "X17n0324_003:0267a12": "墮二邊作涅槃想如是等外道涅槃妄想彼中都無",
    "X17n0324_003:0267a13": "若生若滅(彼涅槃妄想中本無生滅之相是妄想自生滅耳)大慧彼一一外",
    "X17n0324_003:0267a14": "道涅槃彼等自論(註云彼等一一涅槃自妄想而論)智慧觀察都無",
    "X17n0324_003:0267a15": "所立如彼妄想心意來去漂馳流動一切無有得涅",
    "X17n0324_003:0267a16": "槃者大慧如我所說涅槃者謂善覺知自心現量(前文",
    "X17n0324_003:0267a17": "云我所說妄想識滅名為涅槃此云我所說涅槃者善覺知自心現量以善覺知自心現量故妄想識滅大經",
    "X17n0324_003:0267a18": "云涅言不生槃言不滅不生不滅名大涅槃乃知二經之旨語異而體同也)不著外性離",
    "X17n0324_003:0267a19": "於四句見如實處不墮自心現妄想二邊攝所攝不",
    "X17n0324_003:0267a20": "可得一切度量不見所成(實叉云不入諸量)愚於真實不應",
    "X17n0324_003:0267a21": "攝受(實义云不著真實)棄捨彼已得自覺聖法知二無我離",
    "X17n0324_003:0267a22": "二煩惱淨除二障永離二死(四種二義已見前註)上上地如來",
    "X17n0324_003:0267a23": "地如影幻等諸深三昧離心意意識說名涅槃大慧",
    "X17n0324_003:0267a24": "汝及餘菩薩摩訶薩應當修學當疾遠離一切外道",
    "X17n0324_003:0267b01": "諸涅槃見爾時世尊欲重宣此義而說偈言。",
    "X17n0324_003:0267b02": "外道涅槃見各各起妄想斯從心想生無解脫方",
    "X17n0324_003:0267b03": "便愚於縛縛者遠離善方便外道解脫想解脫終",
    "X17n0324_003:0267b04": "不生眾智各異趣外道所見通彼悉無解脫愚癡",
    "X17n0324_003:0267b05": "妄想故(外道於有無種種起涅槃見是縛於涅槃也又於涅槃各各起妄想分別是縛於妄",
    "X17n0324_003:0267b06": "想也不知此縛從心想生故無解脫方便而世間愚夫依於外道起種種妄計味著不捨轉失方便妄生",
    "X17n0324_003:0267b07": "解脫想而實無解脫由外道執此邪智異趣自謂所見通達不知正墮愚癡妄想無有解脫)一切",
    "X17n0324_003:0267b08": "癡外道妄見作所作有無有品論彼悉無解脫凡",
    "X17n0324_003:0267b09": "愚樂妄想不聞真實慧言語三苦本真實滅苦因",
    "X17n0324_003:0267b10": "(法界次第云苦有三種曰苦苦壞苦行苦〔若〕以逼惱為義妄想言說是三苦之本離妄想言說證真實慧",
    "X17n0324_003:0267b11": "則滅其苦因)譬如鏡中像雖現而非有於妄想心鏡愚",
    "X17n0324_003:0267b12": "夫見有二(妄想心鏡中現於境界無實故不得說二愚夫不知故於鏡像起二見也)不",
    "X17n0324_003:0267b13": "識心及緣則起二妄想了心及境界妄想則不生",
    "X17n0324_003:0267b14": "(不識妄心及所緣境界起名相事相二種妄想若了唯心能取所取妄想不生)心者即種",
    "X17n0324_003:0267b15": "種遠離相所相事現而無現如彼愚妄想三有唯",
    "X17n0324_003:0267b16": "妄想外義悉無有妄想種種現凡愚不能了(流支實叉",
    "X17n0324_003:0267b17": "以外義為外境○言從妄心生種種境界既從妄想心生故無能相所相事雖現而無現如愚所見妄分",
    "X17n0324_003:0267b18": "別者三有亦爾愚不能了)經經說妄想終不出於名若離於言",
    "X17n0324_003:0267b19": "說亦無有所說(註云言妄想不出於名字語言○若亡〔註〕會旨而言說所說妄想悉",
    "X17n0324_003:0267b20": "不可得)。",
    "X17n0324_003:0267b22": "楞伽阿跋多羅寶經卷第三",
    "X17n0324_003:0267b23": "曼陀(上謨官)。頰(吉恊)。掉(徒弔)。輻(音福)。刺(七賜)。(已上經文)。",
    "X17n0324_003:0267b24": "紬繹(音抽亦)。鑛(古猛)。躡(音聶)。隙(乞逆)。摭(音隻)。赧(乃版)。銛(思亷)。鵠(胡沃)。"
}