{
    "T36n1736_008:0056a22": "7大方廣佛華嚴經隨疏演義鈔卷",
    "T36n1736_008:0056a23": "第八",
    "T36n1736_008:0056a25": "唐清涼山大華嚴寺沙門澄觀述",
    "T36n1736_008:0056a26": "疏「又法華第三云」下，第三明無趣寂。既",
    "T36n1736_008:0056a27": "無趣寂，則無定性二乘，一乘之義亦已顯",
    "T36n1736_008:0056a28": "矣。疏引三文，謂《法華》、《智論》及《法華論》。今初，",
    "T36n1736_008:0056a29": "即〈化城喻品〉，結會世尊所化弟子。經云「爾時",
    "T36n1736_008:0056b01": "所化無量恒河沙等眾生者，汝等諸比丘，及",
    "T36n1736_008:0056b02": "我滅度後未來世中聲聞弟子是也。」「我滅度",
    "T36n1736_008:0056b03": "後」下，疏全同。言「餘國」者，有云：隨舉娑婆之",
    "T36n1736_008:0056b04": "外一國即是。若天台，云餘國者，方便有餘土",
    "T36n1736_008:0056b05": "也。彼立四土：一凡聖同居土，即法相中變化",
    "T36n1736_008:0056b06": "土也；二方便有餘土；三實報無障礙土，即是",
    "T36n1736_008:0056b07": "法相中報土，通自他受用；四常寂光土，即法",
    "T36n1736_008:0056b08": "性土。方便一土，法相所無，天台依憑《智論》",
    "T36n1736_008:0056b09": "而立。《智論》即下所引九十五文。論曰「阿羅",
    "T36n1736_008:0056b10": "漢先世因緣所受分段身，必應當滅，住在",
    "T36n1736_008:0056b11": "何處而具足佛道？答：得阿羅漢更不生",
    "T36n1736_008:0056b12": "三界，有淨佛土出三界外，乃無煩惱之",
    "T36n1736_008:0056b13": "名。於是國土佛所，聞《法華經》具足佛道。」如",
    "T36n1736_008:0056b14": "《法華經》說「有阿羅漢，我於餘國」等，引文全",
    "T36n1736_008:0056b15": "同前疏。又云「若爾，羅漢受法性身，應疾得",
    "T36n1736_008:0056b16": "菩提，何以稽留？答云：以捨眾生及捨佛",
    "T36n1736_008:0056b17": "道，又復虛言得道，雖不受生死，於菩提",
    "T36n1736_008:0056b18": "根鈍，不能疾得，不如直往菩薩。」釋曰：《智論》",
    "T36n1736_008:0056b19": "之文昭然與《法華》符會，定知雖出三界，",
    "T36n1736_008:0056b20": "不趣寂也，故疏結云「決定迴心」。疏「法華論",
    "T36n1736_008:0056b21": "中四聲聞內」等者，引論成上無趣寂義。先",
    "T36n1736_008:0056b22": "引、後釋。今初。然論云「言聲聞受記者，聲聞",
    "T36n1736_008:0056b23": "有四種：一者決定聲聞、二者增上慢聲聞、三",
    "T36n1736_008:0056b24": "者退菩薩心聲聞、四者應化聲聞。二種聲聞",
    "T36n1736_008:0056b25": "如來與記，謂應化聲聞、退已還發菩提心",
    "T36n1736_008:0056b26": "者。若決定者、增上慢者二種聲聞，根未熟",
    "T36n1736_008:0056b27": "故，如來不與記。菩薩與授記。菩薩授記",
    "T36n1736_008:0056b28": "者，方便令發菩提心故。」疏文略引耳。言",
    "T36n1736_008:0056b29": "退菩薩心得記者，即如身子二萬億佛所",
    "T36n1736_008:0056c01": "已曾受化。又次下云「我今還欲令汝憶念",
    "T36n1736_008:0056c02": "本願所行道故。」則非獨身子。又四大聲聞，自",
    "T36n1736_008:0056c03": "陳捨父逃逝，則已先化。第三周中引大通",
    "T36n1736_008:0056c04": "智勝佛所曾已廣化，皆是退菩提心。言應化",
    "T36n1736_008:0056c05": "者，如富樓那內祕菩薩行、外現是聲聞。又",
    "T36n1736_008:0056c06": "言「是故諸菩薩，作聲聞緣覺」。又阿難自憶本",
    "T36n1736_008:0056c07": "願，偈云「方便為侍者」。羅睺羅偈云「羅睺羅",
    "T36n1736_008:0056c08": "密行，唯我能知之，現為我長子。」皆應化聲",
    "T36n1736_008:0056c09": "聞也。故知夫能對揚聖教、影嚮其迹，靡",
    "T36n1736_008:0056c10": "不是權。而獨言富樓那是應化者，亦抑《法",
    "T36n1736_008:0056c11": "華》諸羅漢耳。言菩薩與記者，論主次前自",
    "T36n1736_008:0056c12": "云「如下〈不輕品〉中應知。禮拜讚歎作如",
    "T36n1736_008:0056c13": "是言：『我不敢輕於汝等，汝等皆當作佛』",
    "T36n1736_008:0056c14": "者，示諸眾生所有佛性故。」此上皆論。而安",
    "T36n1736_008:0056c15": "國法師不許此義，云何有昔時菩薩，預記",
    "T36n1736_008:0056c16": "今日會上聲聞即諸弘法菩薩，謂藥王等當",
    "T36n1736_008:0056c17": "與記也。釋曰：既是論主自言菩薩與記，亦",
    "T36n1736_008:0056c18": "論自釋，何得不依？疏「既云未熟」下，釋上所",
    "T36n1736_008:0056c19": "引論文。若決定聲聞定不成佛，則應言餘",
    "T36n1736_008:0056c20": "二聲聞根不熟，故佛不與記。既言未熟，非",
    "T36n1736_008:0056c21": "永不熟也。若大乘法師云：合言不熟。譯者",
    "T36n1736_008:0056c22": "之誤，言未熟耳。故疏結彈云：不可不順",
    "T36n1736_008:0056c23": "己宗定有趣寂，便判論文為錯耶。又上",
    "T36n1736_008:0056c24": "言方便令發心者，彼論次前有問云：彼聲",
    "T36n1736_008:0056c25": "聞等，為實成佛故與授記？為不成佛與",
    "T36n1736_008:0056c26": "授記耶？若實成佛者，菩薩何故於無量劫",
    "T36n1736_008:0056c27": "修習無量無邊種種功德？若不成佛者，云",
    "T36n1736_008:0056c28": "何與之虛妄授記？答曰：彼聲聞授記者，得決",
    "T36n1736_008:0056c29": "定心，非謂聲聞成就法性故。如來依三平",
    "T36n1736_008:0057a01": "等說一乘法故。以如來法身與彼聲聞法",
    "T36n1736_008:0057a02": "身平等無異，故與授記，非即具修功德",
    "T36n1736_008:0057a03": "行，故菩薩之人功德具足，聲聞之人功",
    "T36n1736_008:0057a04": "德未具足。釋曰：由此論文，是故上云方便",
    "T36n1736_008:0057a05": "令發心耳。言三平等者，一乘平等，無二乘",
    "T36n1736_008:0057a06": "故；二生死涅槃平等；三法身平等。今即第",
    "T36n1736_008:0057a07": "三平等。疏「入楞伽」下，亦成無趣寂義。言",
    "T36n1736_008:0057a08": "入楞伽者，即後魏菩提留支所譯，文有十",
    "T36n1736_008:0057a09": "卷。世尊入楞伽王城，故云入也。同引三卷",
    "T36n1736_008:0057a10": "經文，皆說無實涅槃，明知定無趣寂。若爾，",
    "T36n1736_008:0057a11": "何以言得涅槃？望其當分，謂是無餘涅槃。",
    "T36n1736_008:0057a12": "以大乘望之，但是深入三昧，沈空多時",
    "T36n1736_008:0057a13": "假言涅槃，以引劣器耳。疏「法華論中意",
    "T36n1736_008:0057a14": "亦同此」，故同無實涅槃也。論釋七譬喻中",
    "T36n1736_008:0057a15": "第四為有定性人說化城喻。論云「四者實",
    "T36n1736_008:0057a16": "無，而有增上慢人。以有世間有漏三昧三摩",
    "T36n1736_008:0057a17": "跋提，實無涅槃而生涅槃想，如是顛倒取。",
    "T36n1736_008:0057a18": "對治此故，為說化城譬喻應知。」釋曰：既",
    "T36n1736_008:0057a19": "言無實涅槃，明知是假說耳，故與前同。又",
    "T36n1736_008:0057a20": "《法華》云「我雖先說汝等滅度，但盡生死而",
    "T36n1736_008:0057a21": "實不滅。」次引《勝鬘》，亦成上來涅槃不實耳。",
    "T36n1736_008:0057a22": "疏「又無上依經，寶性、佛性二論，皆說入滅二",
    "T36n1736_008:0057a23": "乘」等者，《無上依》第一說云「阿難！一切阿羅",
    "T36n1736_008:0057a24": "漢辟支佛、未自在位菩薩，為由四種障，",
    "T36n1736_008:0057a25": "不得如來法身四德。一者生緣惑、二者生因",
    "T36n1736_008:0057a26": "惑、三者有有、四者無有。何者是生緣惑？即是",
    "T36n1736_008:0057a27": "無明住地，生一切行，如無明生業。何者是",
    "T36n1736_008:0057a28": "生因惑？是無明住地所生諸行，譬如無明所",
    "T36n1736_008:0057a29": "生諸業。何者有有？緣無明住地、因無明住",
    "T36n1736_008:0057b01": "地，所起無漏行，起三種意生身。譬如四取",
    "T36n1736_008:0057b02": "為緣、三有漏業為因，起三種有。何者無有？",
    "T36n1736_008:0057b03": "緣三種意生身，不可覺知微細墮滅。喻如",
    "T36n1736_008:0057b04": "緣三有中生念念老死，由無明住地一切",
    "T36n1736_008:0057b05": "煩惱是其依處未斷除故，諸羅漢辟支",
    "T36n1736_008:0057b06": "佛、未自在位菩薩不得至見煩惱垢濁、",
    "T36n1736_008:0057b07": "習氣臭穢，究竟滅盡大淨波羅蜜。又因無",
    "T36n1736_008:0057b08": "明住地輕相惑，有虛妄行未滅除故，不",
    "T36n1736_008:0057b09": "得至見無作無行極寂大我波羅蜜。緣無",
    "T36n1736_008:0057b10": "明住地、因微細虛妄起無漏業，意生諸陰",
    "T36n1736_008:0057b11": "未除盡故，不得至見極滅遠離大樂波羅",
    "T36n1736_008:0057b12": "蜜。若未得一切煩惱諸業生難永盡無餘，",
    "T36n1736_008:0057b13": "是諸如來為甘露界，則變易生死斷續流滅",
    "T36n1736_008:0057b14": "無量，不得至見極無變異大常波羅蜜。阿",
    "T36n1736_008:0057b15": "難！於三界中有四種難：一者煩惱難、二者",
    "T36n1736_008:0057b16": "業難、三者生報難、四者過失難。無明住地所",
    "T36n1736_008:0057b17": "起方便生死，如三界內煩惱難。無明住地所",
    "T36n1736_008:0057b18": "起因緣生死，如三界內業難。無明住地所起",
    "T36n1736_008:0057b19": "有有生死，如三界內生報難。無明住地所起",
    "T36n1736_008:0057b20": "無有生死，如三界內過失難。應如是知。阿",
    "T36n1736_008:0057b21": "難！四種生死未除滅故，三種意生身無有",
    "T36n1736_008:0057b22": "常樂我淨波羅蜜果。唯佛法身是常是樂是",
    "T36n1736_008:0057b23": "我是淨波羅蜜，汝應知之。」釋曰：據上經文，",
    "T36n1736_008:0057b24": "明於二乘及未自在菩薩皆受變易。三界",
    "T36n1736_008:0057b25": "之外有業惑苦甚為昭著，如何斷言永滅",
    "T36n1736_008:0057b26": "無餘？下疏明於四種生死，可檢於此。論",
    "T36n1736_008:0057b27": "下文中又廣說常樂我淨之相，亦可知",
    "T36n1736_008:0057b28": "之所歸。下言「寶性佛性二論」者，大意同",
    "T36n1736_008:0057b29": "《無上依經》。《寶性論》當第四，《佛性論》當第二，",
    "T36n1736_008:0057c01": "此卷亦廣論四種生死。疏「如是經論」下，結",
    "T36n1736_008:0057c02": "成無定性聲聞也。疏「涅槃第九」下，第四明",
    "T36n1736_008:0057c03": "無有無性。彼經廣說闡提無善根竟，即",
    "T36n1736_008:0057c04": "云「復次善男子！譬如蓮華為日所照，無不",
    "T36n1736_008:0057c05": "開敷。一切眾生亦復如是，若得見聞大涅",
    "T36n1736_008:0057c06": "槃日，未發心者皆悉發心，為菩提因。是故",
    "T36n1736_008:0057c07": "我說大涅槃光所入毛孔必為妙因。彼一闡",
    "T36n1736_008:0057c08": "提雖有佛性，而為無量罪垢所纏，不能",
    "T36n1736_008:0057c09": "得出，如蠶處繭。以是業緣，不能生於菩",
    "T36n1736_008:0057c10": "提妙因，流轉生死無有窮。」已上皆經文，今",
    "T36n1736_008:0057c11": "疏但取中間，意在雖有佛性之言。既言雖",
    "T36n1736_008:0057c12": "有，則非無也，但未得其用耳。故疏結云「此",
    "T36n1736_008:0057c13": "則有而非無」。疏又云「或有佛性一闡提有」",
    "T36n1736_008:0057c14": "等者，即《涅槃》第三十六、南經三十二，皆〈迦葉",
    "T36n1736_008:0057c15": "菩薩品〉。具有四句，今但引第一句者，是證",
    "T36n1736_008:0057c16": "闡提有性。經云「善男子！或有佛性，一闡提",
    "T36n1736_008:0057c17": "有、善根人無。或有佛性，善根人有、一闡提",
    "T36n1736_008:0057c18": "無。或有佛性，二人俱有。或有佛性，二人俱",
    "T36n1736_008:0057c19": "無。善男子！我諸弟子若解如是四句義者，不",
    "T36n1736_008:0057c20": "應難云一闡提人定有佛性、定無佛性。",
    "T36n1736_008:0057c21": "若言眾生悉有佛性，是名如來隨自意語。",
    "T36n1736_008:0057c22": "如來如是隨自意語，眾生云何一向作解？」此",
    "T36n1736_008:0057c23": "一段經近遠皆釋，大同小異。今依薦福故。",
    "T36n1736_008:0057c24": "彼疏云「今準經明佛性略有五種，謂善、不",
    "T36n1736_008:0057c25": "善、無記及理、果等。今言一闡提有、善根人無",
    "T36n1736_008:0057c26": "者，此是不善佛性也。然善根人有其二種：一",
    "T36n1736_008:0057c27": "是離欲善根人，離欲斷一切不善故；二是",
    "T36n1736_008:0057c28": "五性，五住已上無不善性故。此之二人俱",
    "T36n1736_008:0057c29": "無不善性也。善根人有、闡提人無者，此是",
    "T36n1736_008:0058a01": "善佛性也。闡提斷一切善，故云無也。二人",
    "T36n1736_008:0058a02": "俱有者，理及無記性也。二人俱無者，俱無果",
    "T36n1736_008:0058a03": "性。此中有者是現有，非當有也。」然有人",
    "T36n1736_008:0058a04": "執此經文，謂一分善根人及一分闡提無",
    "T36n1736_008:0058a05": "有佛性，以經說有善根人及一闡提無故。",
    "T36n1736_008:0058a06": "善根人無者，是無性不斷善人。闡提人無者，",
    "T36n1736_008:0058a07": "是斷善無性。二人俱有者，俱是有性。二人俱",
    "T36n1736_008:0058a08": "無者，俱是無性。此釋違經，故《涅槃》上文云",
    "T36n1736_008:0058a09": "「如來佛性則有二種：一有、二無。有者，所謂三",
    "T36n1736_008:0058a10": "十二相，乃至無量三昧，是名為有。無者，所",
    "T36n1736_008:0058a11": "謂如來過去諸善、不善、無記業因果報、煩惱",
    "T36n1736_008:0058a12": "五陰十二因緣，是名為無。乃至闡提佛性亦",
    "T36n1736_008:0058a13": "爾。」是則上從乎佛、下至闡提，皆有有無二",
    "T36n1736_008:0058a14": "性。無全無性，由善根人與一闡提有無二",
    "T36n1736_008:0058a15": "性異故，得有四句。此中明佛性多種有無",
    "T36n1736_008:0058a16": "不同，不明眾生多種有性無性。所以得知",
    "T36n1736_008:0058a17": "者，經言「或有佛性，善根人有、闡提人無」",
    "T36n1736_008:0058a18": "等，故不言或有善根人有佛性、闡提人無",
    "T36n1736_008:0058a19": "佛性。故談文尚不識顛倒，尚能解義。今此",
    "T36n1736_008:0058a20": "善不善因果理性。無一眾生悉具一切、無",
    "T36n1736_008:0058a21": "一眾生悉無一切，始末以明一切眾生具",
    "T36n1736_008:0058a22": "一切也。佛與闡提亦有四句，佛有非闡提",
    "T36n1736_008:0058a23": "者，謂果性。闡提有非佛者，謂無明諸結性。",
    "T36n1736_008:0058a24": "二人俱有者，是理性。二人俱無者，善因性。",
    "T36n1736_008:0058a25": "故闡提決有佛性。又上經云「若言眾生中",
    "T36n1736_008:0058a26": "別有佛性。是義不然。何以故？眾生即佛",
    "T36n1736_008:0058a27": "性、佛性即眾生，直以時異有淨不淨。」解曰：",
    "T36n1736_008:0058a28": "生之與性既二互相即，明有眾生即有佛",
    "T36n1736_008:0058a29": "性矣。疏「況前引楞伽五性，自迷其文」等者，",
    "T36n1736_008:0058b01": "破其所引不曉經意。彼之所引證無性義，",
    "T36n1736_008:0058b02": "今釋其所引，還成有性，非無性也。何者？以",
    "T36n1736_008:0058b03": "彼經言「非焚燒一切善根者，常不入涅槃。」",
    "T36n1736_008:0058b04": "則有入義也。疏「此意則明」下，疏釋經意。",
    "T36n1736_008:0058b05": "疏「況經自」下，引經結成。疏「莊嚴論」下，引",
    "T36n1736_008:0058b06": "論重成。同前《楞伽》，非畢竟無性。疏「是知前",
    "T36n1736_008:0058b07": "來」下，第五釋所引經論，結成正義。於中",
    "T36n1736_008:0058b08": "二：初釋《般若》、《深密經》意。意明長時定性、長",
    "T36n1736_008:0058b09": "時無性，多劫之外定性迴心，多劫之外無性",
    "T36n1736_008:0058b10": "說有，故云「非永定永無」。非永定者，結上聲",
    "T36n1736_008:0058b11": "聞。非永無者，結闡提也。疏「諸論隨佛」下，二",
    "T36n1736_008:0058b12": "通妨難。謂有難言：諸大菩薩造論釋經，",
    "T36n1736_008:0058b13": "言永定永無。豈是菩薩不了佛意？故今釋",
    "T36n1736_008:0058b14": "云：菩薩能知隨教弘闡耳。故世親造於小",
    "T36n1736_008:0058b15": "乘論，則無預大乘。說般若宗，則性空寂",
    "T36n1736_008:0058b16": "滅；建立唯識，則性相歷然。及釋《法華》，一乘",
    "T36n1736_008:0058b17": "昭著。解《十地論》，則六相圓融。餘諸菩薩例",
    "T36n1736_008:0058b18": "此可了。佛隨眾生機緣立教，菩薩隨佛",
    "T36n1736_008:0058b19": "亦顯淺深。故次下引《寶性》、《佛性》即符一",
    "T36n1736_008:0058b20": "性。疏「若謂法華是第二時」下，第六引諸經",
    "T36n1736_008:0058b21": "論，遮救定性。於中二：先正牒破、後結成前",
    "T36n1736_008:0058b22": "非。今初，又二：先牒救詞、後「何以」下難破。今",
    "T36n1736_008:0058b23": "初。言「是第二時」者，彼不立為第二時教，由",
    "T36n1736_008:0058b24": "謂一乘是密意說，義當《深密》第二時教。又",
    "T36n1736_008:0058b25": "以《法華》盛破三乘說於一乘，故當第二時",
    "T36n1736_008:0058b26": "耳。言「為引不定」者，彼引《攝論》第十，偈云「為",
    "T36n1736_008:0058b27": "引攝一類，及任持所餘，由不定種性，諸佛",
    "T36n1736_008:0058b28": "說一乘」等者。彼有十意，此偈有二：一為",
    "T36n1736_008:0058b29": "引攝一類不定性聲聞故、二為任持不定",
    "T36n1736_008:0058c01": "性菩薩恐退精進故。今但取初意，故云為",
    "T36n1736_008:0058c02": "引不定性故。一切悉成，即一乘義。既未說定",
    "T36n1736_008:0058c03": "性不成，故是密意。若作此說者，疏「何以自",
    "T36n1736_008:0058c04": "判《法華》為第三時」者，難破也。彼《法華疏》引",
    "T36n1736_008:0058c05": "經云「我等今日得未曾有，非先所望而今",
    "T36n1736_008:0058c06": "自得。」第三時教也。又下結云「為顯第三時",
    "T36n1736_008:0058c07": "真實之教，故說此經。」據上二文，則判《法華》",
    "T36n1736_008:0058c08": "為第三時；約明一乘是密意說，則成《法華》",
    "T36n1736_008:0058c09": "復為第二。一宗自立，義語相違。疏「誰敢判",
    "T36n1736_008:0058c10": "於《法華》為不了耶」者，即遮救也。恐彼救言：設",
    "T36n1736_008:0058c11": "依密意為不了者，復有何過？故便難云：誰",
    "T36n1736_008:0058c12": "敢判為不了？以判不了即是謗經，恐招",
    "T36n1736_008:0058c13": "苦報。但由不信皆當作佛，即是謗經。豈",
    "T36n1736_008:0058c14": "要不信文字經卷故謗不輕？但由不信汝",
    "T36n1736_008:0058c15": "等皆當作佛言耳。疏「妙智經」等者，此雙引",
    "T36n1736_008:0058c16": "經論。妙智經者，即上西域三時教中，第二時",
    "T36n1736_008:0058c17": "中明於三乘，第三時中即明一乘，故言一",
    "T36n1736_008:0058c18": "乘居三乘後。次「引梁攝論成立正法中」者，",
    "T36n1736_008:0058c19": "即第八卷末論曰「佛說正法善成立」。釋論釋",
    "T36n1736_008:0058c20": "曰「一切三世諸佛共說此法，所說理同不相",
    "T36n1736_008:0058c21": "違背，故名正法。又欲顯說者勝，故言佛說。",
    "T36n1736_008:0058c22": "由所說道理勝，及所得果勝，故名正法。如",
    "T36n1736_008:0058c23": "來成立正法有三種：一立小乘、二立大乘、",
    "T36n1736_008:0058c24": "三立一乘。於此三中，第三最勝，故名善成",
    "T36n1736_008:0058c25": "立。」釋曰：既彼論亦云第三最勝、居三乘後，",
    "T36n1736_008:0058c26": "則三非了矣。疏「真諦三藏部異執記」者，即",
    "T36n1736_008:0058c27": "《宗論》之異名耳。疏「故經云臨欲終時」者，即",
    "T36n1736_008:0058c28": "引《法華》第二〈信解品〉文。經云「復經少時，父",
    "T36n1736_008:0058c29": "知子意漸以通泰，成就大志自鄙先心。臨",
    "T36n1736_008:0059a01": "欲終時，而命其子并會親族國王大臣剎",
    "T36n1736_008:0059a02": "利居士皆悉已集，即自宣言：『諸君當知，",
    "T36n1736_008:0059a03": "此實我子，我實其父。今我所有一切財物，",
    "T36n1736_008:0059a04": "皆是子有。先所出內，是子所知。』」斯即會無",
    "T36n1736_008:0059a05": "性定性之父子意，明法華會中明一切",
    "T36n1736_008:0059a06": "聲聞皆佛真子。臨欲終時者，喻臨涅槃時",
    "T36n1736_008:0059a07": "也。第三經末亦云「若如來自知涅槃時到」",
    "T36n1736_008:0059a08": "等，明皆臨涅槃時也。疏「若不信」下，又遮其",
    "T36n1736_008:0059a09": "救。恐彼救言：雖言臨終說於《法華》，臨終言",
    "T36n1736_008:0059a10": "寬，容後更說其餘經故。若作此救，且致",
    "T36n1736_008:0059a11": "《法華》。《涅槃》即云二月十五日臨涅槃時，晨",
    "T36n1736_008:0059a12": "朝唱滅，中夜涅槃，斯為最後，居然可信。此",
    "T36n1736_008:0059a13": "後必定不說別經。而《涅槃經》亦說一乘以",
    "T36n1736_008:0059a14": "破三乘、一性破五性，則一乘一性亦居最",
    "T36n1736_008:0059a15": "後矣。那言居第二時為不了耶？疏「若以",
    "T36n1736_008:0059a16": "般若為第二時」下，復重遮救。恐其救云：我",
    "T36n1736_008:0059a17": "對《般若》為第二時，故立《法華》為第三時，以",
    "T36n1736_008:0059a18": "《般若》但明於空，《法華》顯中道故。若作此救，",
    "T36n1736_008:0059a19": "且縱可爾，以從多分一義說故。即自違於",
    "T36n1736_008:0059a20": "《深密》三時。《深密》三時，三乘為了，破第二時",
    "T36n1736_008:0059a21": "說皆成不了，故今說《法華》以一破三，豈",
    "T36n1736_008:0059a22": "得同於第三時教？疏「明知深密」下，第二結",
    "T36n1736_008:0059a23": "成前非。欲將《深密》三時定斷一切佛法，理",
    "T36n1736_008:0059a24": "不盡故。「以未居最後故」者，以約時判，未是",
    "T36n1736_008:0059a25": "窮終之極唱故。如世後勅破於前勅，《涅槃》、",
    "T36n1736_008:0059a26": "《法華》居於最後，故能決了有餘義耳。若爾，",
    "T36n1736_008:0059a27": "不信《深密》，豈不謗於《深密經》耶？故下釋云：",
    "T36n1736_008:0059a28": "深密別為一類之機，故非無理，以諸餘經",
    "T36n1736_008:0059a29": "雖未終極，各隨一類皆不相違。「義如前說」",
    "T36n1736_008:0059b01": "者，如前敘西域中最後會通也。疏「若謂佛",
    "T36n1736_008:0059b02": "性有二」下，第七遮救無性。於中二：先牒",
    "T36n1736_008:0059b03": "救辭、後辯差當。今初。彼《法華疏》云「然性有",
    "T36n1736_008:0059b04": "二種：一者理性，《勝鬘》所說如來藏是。二者行",
    "T36n1736_008:0059b05": "性，《楞伽》所說如來藏是。前性皆有，後性或",
    "T36n1736_008:0059b06": "無。」故今許云「斯言可爾」。「故涅槃云」下，引經",
    "T36n1736_008:0059b07": "為證。疏「然涅槃依於理性」下，第二辯其差",
    "T36n1736_008:0059b08": "當。《涅槃》明有心作佛，有心未必有行，既皆",
    "T36n1736_008:0059b09": "作佛，明約理性，何以趣寂？趣寂定不成",
    "T36n1736_008:0059b10": "佛，有心定當作佛，豈得相成？疏「是知」下，結",
    "T36n1736_008:0059b11": "示正義。謂闡提實不作佛，今言闡提作佛",
    "T36n1736_008:0059b12": "者，以發心之後方能作佛，從其未發大",
    "T36n1736_008:0059b13": "心前名闡提耳，故云「以作佛非闡提故」。亦",
    "T36n1736_008:0059b14": "如女身不得成佛，今言龍女作佛者，當",
    "T36n1736_008:0059b15": "作佛時忽然之間變成男子。豈是女身作",
    "T36n1736_008:0059b16": "佛耶？闡提成佛亦復如是。此約成佛。若約",
    "T36n1736_008:0059b17": "佛性，理本有之。疏「乃抑揚當時」，言闡提",
    "T36n1736_008:0059b18": "無者，揚則令其發心、抑挫令其莫作。若",
    "T36n1736_008:0059b19": "言闡提有佛性者，顯揚理性，令不自欺。",
    "T36n1736_008:0059b20": "若已作闡提，令速迴心。若速發心，得佛無",
    "T36n1736_008:0059b21": "異。是故言有，未必總有果行二性；言無，",
    "T36n1736_008:0059b22": "未必總無理等。故生公云：「揚當時誘物",
    "T36n1736_008:0059b23": "之妙，豈可守文哉。」以法顯三藏翻六卷",
    "T36n1736_008:0059b24": "《泥洹經》云「除一闡提，皆有佛性」，生公云：「夫",
    "T36n1736_008:0059b25": "稟質二儀，皆是涅槃正因。闡提含生之類，何",
    "T36n1736_008:0059b26": "得獨無佛性？蓋是此經來未盡耳。」由唱此",
    "T36n1736_008:0059b27": "言，被擯武丘。後大經既至，〈聖行品〉已下果",
    "T36n1736_008:0059b28": "云「一闡提人雖復斷善，猶有佛性。」於是諸",
    "T36n1736_008:0059b29": "公輕舟迎接，請唱斯經。每至闡提有佛性",
    "T36n1736_008:0059c01": "之文，諸德莫不扼腕，何以至今猶存無義。",
    "T36n1736_008:0059c02": "疏「若謂法華入滅」下，第八遮救趣寂。於中，",
    "T36n1736_008:0059c03": "先牒救辭。謂彼救云：上《法華》第三云「我於",
    "T36n1736_008:0059c04": "餘國作佛，更有異名。是人雖生滅度之想",
    "T36n1736_008:0059c05": "入於涅槃，而於彼土求佛智慧，得聞是",
    "T36n1736_008:0059c06": "經入於佛慧」者，是應化聲聞，非定性入滅",
    "T36n1736_008:0059c07": "聲聞也。疏「權必化實」下，次正破也。於中",
    "T36n1736_008:0059c08": "又二：先總奪云化有無用之失。如有定",
    "T36n1736_008:0059c09": "性聲聞，故菩薩化為聲聞誘令迴心，此則",
    "T36n1736_008:0059c10": "化而有益。今汝宗中定性決不迴心，何用",
    "T36n1736_008:0059c11": "化於定性而受一乘耶？故無所化之機，",
    "T36n1736_008:0059c12": "能化便成無用。疏「又豈不誤」下，縱其有化，",
    "T36n1736_008:0059c13": "化翻成損。言「豈不誤一類怯弱」等者，謂一",
    "T36n1736_008:0059c14": "類人厭生死苦，又聞佛道長遠，心生怯弱，",
    "T36n1736_008:0059c15": "常欲且趣寂滅界中。若知一滅永沈，彼則",
    "T36n1736_008:0059c16": "不敢趣寂。今見變化之者從滅得起，此怯",
    "T36n1736_008:0059c17": "弱人便謂有真趣滅得起，便即趣滅，希後",
    "T36n1736_008:0059c18": "得起。汝宗一滅決定不起，便成誤彼令其",
    "T36n1736_008:0059c19": "永沈，故云爾也。疏「是知趣寂」下，三結成",
    "T36n1736_008:0059c20": "正義。《法華》已前有二意，故說有趣寂。一為",
    "T36n1736_008:0059c21": "好滅之者，且順其心，謂彼念言：「大患莫若",
    "T36n1736_008:0059c22": "於有身，故滅身以歸無。勞勤莫先於有智，",
    "T36n1736_008:0059c23": "故絕智以淪虛。」然則智以形倦、形以智",
    "T36n1736_008:0059c24": "勞，輪轉修途，疲勞莫返，不如寂滅，諸患",
    "T36n1736_008:0059c25": "永亡。故順彼機，言有永寂。二者為恐怖",
    "T36n1736_008:0059c26": "不定小乘、怯弱菩薩，倦於廣利且欲息",
    "T36n1736_008:0059c27": "心，便聞永寂聲聞一沈涅槃永不復起，",
    "T36n1736_008:0059c28": "便生怖畏、懼見小乘，由此策心還行大道。",
    "T36n1736_008:0059c29": "有斯二益，權說有之。不曉隨宜，執為究",
    "T36n1736_008:0060a01": "竟，故法華之會廣破昔非，三根聲聞皆與記",
    "T36n1736_008:0060a02": "別，不在此會亦為宣陳。若實是聲聞，必信",
    "T36n1736_008:0060a03": "一乘之說；若不信者，增上慢人。第一周中猶",
    "T36n1736_008:0060a04": "云「除佛滅後，現前無佛。」以佛滅後解一乘",
    "T36n1736_008:0060a05": "義者難得其人，故許不信。及第三周，即",
    "T36n1736_008:0060a06": "言「餘國決定受化」。明文若此，何用偏執？故",
    "T36n1736_008:0060a07": "言皆是《法華》前意耳。疏「又勝鬘經云」下，第九",
    "T36n1736_008:0060a08": "會一乘方便之言。意云：若隨欲說不是方",
    "T36n1736_008:0060a09": "便是真實者，即定有三乘。既隨欲說是方",
    "T36n1736_008:0060a10": "便說非真實者，則明唯有一乘，故云「即是",
    "T36n1736_008:0060a11": "一乘」。則隨彼所欲而方便說，便為一句。此",
    "T36n1736_008:0060a12": "是一乘，所以下云「即是一乘無有二乘」。此",
    "T36n1736_008:0060a13": "意正顯一乘之義。諸公錯讀，乃云「而方便說",
    "T36n1736_008:0060a14": "即是一乘」，故謂一乘而為方便，斯定誤矣。",
    "T36n1736_008:0060a15": "若以名中一乘大方便者，此是巧化攝物運",
    "T36n1736_008:0060a16": "濟方便，非是真實假設方便。故生公云：「理",
    "T36n1736_008:0060a17": "本無言，假言而言，即是方便。」疏「又彼經",
    "T36n1736_008:0060a18": "中」，更引《勝鬘》餘文，證成一乘真實可知。",
    "T36n1736_008:0060a19": "疏「設有方便之言」者，復縱破之。莫論《勝鬘》",
    "T36n1736_008:0060a20": "無一乘方便之言，設縱有一乘是方便之言",
    "T36n1736_008:0060a21": "者，亦是《法華》之前方便說耳。及至《法華》亦",
    "T36n1736_008:0060a22": "復破三歸一也。況復經無此言，何須強",
    "T36n1736_008:0060a23": "執？疏「法華云此經難信難解」下，第十結成破",
    "T36n1736_008:0060a24": "立。意云：以四十餘年皆說三乘，唯至《法華》",
    "T36n1736_008:0060a25": "獨說一乘，故難信解。此即〈法師品〉文。文云",
    "T36n1736_008:0060a26": "「佛告藥王：『我所說經典無量千萬億，已說今",
    "T36n1736_008:0060a27": "說當說。而於其中此法華經，最為難信難",
    "T36n1736_008:0060a28": "解。藥王？此經是諸佛祕要之藏，不可分布妄",
    "T36n1736_008:0060a29": "授與人。諸佛世尊之所守護，從昔已來未",
    "T36n1736_008:0060b01": "曾顯說。而此經者，如來現在，猶多怨嫉，況滅",
    "T36n1736_008:0060b02": "度後。』」今疏略引。言已說者，《法華》之前謂《般若》",
    "T36n1736_008:0060b03": "等。言今說者，即《無量義經》。言當說者，即《涅",
    "T36n1736_008:0060b04": "槃》等。所以方知諸經不及《法華》難信解者，",
    "T36n1736_008:0060b05": "以《法華》是會三之始、歸一之初，信解者難耳。",
    "T36n1736_008:0060b06": "昔經雖妙，猶帶三乘，曾未明言說唯一實。",
    "T36n1736_008:0060b07": "《涅槃》之中雖明一極，《法華》在前已破三乘，",
    "T36n1736_008:0060b08": "後說一極便易信受。《法華》猶如先鋒，《涅槃》",
    "T36n1736_008:0060b09": "如於大軍，先鋒已破於賊，後軍用力不多",
    "T36n1736_008:0060b10": "耳。又破三顯一，《法華》如收穫，《涅槃》如拾",
    "T36n1736_008:0060b11": "穗。故《涅槃》三十六云「昔於靈山說法華，",
    "T36n1736_008:0060b12": "八千聲聞得受記別，如秋收冬藏更無所",
    "T36n1736_008:0060b13": "為。」即其義耳。若依難信之義，設將已說該",
    "T36n1736_008:0060b14": "著《華嚴》，若比《法華》亦為易信。始成正覺便",
    "T36n1736_008:0060b15": "說一極，上根所受，不對昔權，故比《法華》",
    "T36n1736_008:0060b16": "誠易信耳。疏「誠哉斯言」者，結定前經。「若",
    "T36n1736_008:0060b17": "信執」下，結成破立。三乘五性即是所破，一乘",
    "T36n1736_008:0060b18": "一性以為所立。疏「百喻經」下，更引他經",
    "T36n1736_008:0060b19": "證成一義。彼經第二云「昔有一聚落，去王",
    "T36n1736_008:0060b20": "城五由旬，村中有好美水。王勅村人，常使",
    "T36n1736_008:0060b21": "日日進其美水。村人疲苦，悉欲遠移避",
    "T36n1736_008:0060b22": "此村去。時彼村主語諸人言：『汝等莫去。我",
    "T36n1736_008:0060b23": "當為汝白王，改五由旬作三由旬，使汝",
    "T36n1736_008:0060b24": "得近，往來不疲。』即往白王，王為改之作三",
    "T36n1736_008:0060b25": "由旬，眾人聞已便大歡喜。有人語言：『今三",
    "T36n1736_008:0060b26": "由旬，與彼本來五由旬量更無有異。』雖",
    "T36n1736_008:0060b27": "聞此言，信王語故，終不肯捨。世間之人亦",
    "T36n1736_008:0060b28": "復如是，修行正法，超度五道向涅槃城，",
    "T36n1736_008:0060b29": "心生疲倦便欲捨離，頓駕生死不能復",
    "T36n1736_008:0060c01": "進。如來法王有大方便，於一乘法分別說",
    "T36n1736_008:0060c02": "三，小乘之人聞之歡喜以為易行，修善進",
    "T36n1736_008:0060c03": "德求度生死。後聞人說，無有三乘但是",
    "T36n1736_008:0060c04": "一道。以信佛語，終不肯捨。當知彼人亦",
    "T36n1736_008:0060c05": "復如是。」此經即是金口良斷，權實顯然，可",
    "T36n1736_008:0060c06": "息諸說耳。疏「上約二宗」下，第三通會二宗",
    "T36n1736_008:0060c07": "令不相違。然此會者，恐於後學各計是",
    "T36n1736_008:0060c08": "非以生過患，故復會通。雖復會通，權實不",
    "T36n1736_008:0060c09": "失。於中有三：先總標、後「謂就機」下正會。",
    "T36n1736_008:0060c10": "言「約法則一」者，非佛化法，化法亦有權說",
    "T36n1736_008:0060c11": "三乘。故今言法者，佛之知見一乘可軌之法",
    "T36n1736_008:0060c12": "耳。疏「新熏則五、本有無二」者，然準法相，立",
    "T36n1736_008:0060c13": "新熏者亦說有五，立本有者亦說有五。",
    "T36n1736_008:0060c14": "今借其言，不依其義。謂眾生遇緣熏習三",
    "T36n1736_008:0060c15": "乘種性及不定無性，故有五耳。何者？唯習近",
    "T36n1736_008:0060c16": "聲聞，成聲聞定性。唯習近緣覺，成緣覺定",
    "T36n1736_008:0060c17": "性。故《法華》安樂行中，不許親近聲聞者，恐",
    "T36n1736_008:0060c18": "被熏習成其性故。若唯習近菩薩，則成",
    "T36n1736_008:0060c19": "菩薩定性。若俱習近三乘，則成不定性人。",
    "T36n1736_008:0060c20": "亦如今人偏習禪戒慧等即成定性，三學",
    "T36n1736_008:0060c21": "俱習成不定性，不定偏執故。若都不習近",
    "T36n1736_008:0060c22": "三乘者，則成無性，卒難教化。故知熏習",
    "T36n1736_008:0060c23": "成五種性者，依其長時故說各別。言「本",
    "T36n1736_008:0060c24": "有無二」者，本有佛性，理不容差，故說有",
    "T36n1736_008:0060c25": "心定當成佛，非是本有五種性也。疏「若",
    "T36n1736_008:0060c26": "入理」等者，真理寂寥不屬諸數，借一以遣",
    "T36n1736_008:0060c27": "三，三亡則一遣。言窮慮絕，何實何權？體本",
    "T36n1736_008:0060c28": "寂寥，孰三孰一？故《法句經》云「森羅及萬像，一",
    "T36n1736_008:0060c29": "法之所印。」此以一遣多也。又云「一亦不為",
    "T36n1736_008:0061a01": "一，為欲破諸數。淺智著諸法，計一以為",
    "T36n1736_008:0061a02": "一。」此以非一遣一也，故須三一兩亡。疏",
    "T36n1736_008:0061a03": "「若約佛化儀則能三能一」者，隨物機宜則",
    "T36n1736_008:0061a04": "說三乘，淘練已久則便說一。故下經云「或",
    "T36n1736_008:0061a05": "有國土說一乘，或二或三或四五，如是乃",
    "T36n1736_008:0061a06": "至無有量。」釋曰：尚有無量，況三一耶。疏「是",
    "T36n1736_008:0061a07": "故」下，令物除執。常說權實，亦莫執之。此",
    "T36n1736_008:0061a08": "即求那跋摩遺文偈也。謂有偈云「諸論各",
    "T36n1736_008:0061a09": "異宗，修行理無二。競執有是非，達者無違",
    "T36n1736_008:0061a10": "諍。」亦如脇尊者對迦膩色迦王云「如析金",
    "T36n1736_008:0061a11": "杖，況以爭衣。爭衣則衣終不別，析金則",
    "T36n1736_008:0061a12": "金體不殊。」是故依之修行，無不獲益耳。",
    "T36n1736_008:0061a13": "疏「大集五部雖異」者，謂五部僧。故《涅槃》三",
    "T36n1736_008:0061a14": "十三亦云「五部互生是非，長沒三惡道。」",
    "T36n1736_008:0061a15": "疏「涅槃各說身因」者，即第三十五經云「善",
    "T36n1736_008:0061a16": "男子！如來所說十二部經，或隨自意說、或",
    "T36n1736_008:0061a17": "隨他意說、或隨自他意說。云何名為隨自意",
    "T36n1736_008:0061a18": "說？如五百比丘問舍利弗云：『大德！佛說",
    "T36n1736_008:0061a19": "身因。何者是耶？』舍利弗言：『諸大德！汝等亦各",
    "T36n1736_008:0061a20": "得正解脫，自應識之，何緣方作如是問",
    "T36n1736_008:0061a21": "耶？』有比丘言：『大德！我未獲得正解脫時，",
    "T36n1736_008:0061a22": "意謂無明即是身因，作是觀時得阿羅漢",
    "T36n1736_008:0061a23": "果。』復有說言：『大德！我未獲得正解脫時，謂",
    "T36n1736_008:0061a24": "愛無明即是身因，作是觀時得阿羅漢果。』",
    "T36n1736_008:0061a25": "或有說言：『行識名色六入觸受愛取有生飲",
    "T36n1736_008:0061a26": "食五欲，即是身因。』爾時五百比丘各各自說",
    "T36n1736_008:0061a27": "己所解已，共往佛所，稽首佛足，右繞三匝",
    "T36n1736_008:0061a28": "禮拜畢已，却坐一面，各以如上己所解義",
    "T36n1736_008:0061a29": "向佛說之。時舍利弗白佛言：『世尊！如是",
    "T36n1736_008:0061b01": "諸人，誰是正說？誰非正說？』佛告舍利弗：『善",
    "T36n1736_008:0061b02": "哉善哉！一一比丘無非正說。』舍利弗言：『世",
    "T36n1736_008:0061b03": "尊！佛意云何？』佛言：『舍利弗！我為欲界眾生",
    "T36n1736_008:0061b04": "說言：父母即是身因。如是等經，名隨自意",
    "T36n1736_008:0061b05": "說云云。』」釋曰：意取各隨自說者，為隨自意。今",
    "T36n1736_008:0061b06": "疏所引，不取隨自意義，但取皆正說言。",
    "T36n1736_008:0061b07": "五百雖異皆為正說，二宗小別並合佛教，",
    "T36n1736_008:0061b08": "故不應是非。故海東曉公云：「如言而取，所",
    "T36n1736_008:0061b09": "說皆非。得意而談，所說皆是。」則貴在得意",
    "T36n1736_008:0061b10": "亡言耳。餘可知。第三立教開宗中，疏文分",
    "T36n1736_008:0061b11": "二：先標章、後「今初」下別釋分教。於中三：初",
    "T36n1736_008:0061b12": "總辯源由、次「言五教」下正立五教、後「若約",
    "T36n1736_008:0061b13": "所說」下約詮辯異。二中，先列名、後「初即天",
    "T36n1736_008:0061b14": "台」下解釋。初小乘教，易故不釋。以見天台",
    "T36n1736_008:0061b15": "立名招難，故改名小乘。所攝法門不異於",
    "T36n1736_008:0061b16": "彼，故指同也。疏「二始教」等者，文二：先正立、",
    "T36n1736_008:0061b17": "後釋名。今初。言「二乘不成佛」者，其言猶略，",
    "T36n1736_008:0061b18": "應云闡提二乘皆不成佛，故下終教有二",
    "T36n1736_008:0061b19": "乘闡提悉皆成佛言。以趣寂難成，故偏舉",
    "T36n1736_008:0061b20": "耳。疏「此既未盡」下，二釋名也。謂何名初教？",
    "T36n1736_008:0061b21": "復稱分耶？由合二三兩時皆未盡理故。",
    "T36n1736_008:0061b22": "言未盡者，第二時中但明於空，空即初門。",
    "T36n1736_008:0061b23": "第三時中定有三乘隱於一極，故初教名並",
    "T36n1736_008:0061b24": "從《深密》二時以得。云何空為初門？《法鼓經》",
    "T36n1736_008:0061b25": "中以空門為始，以不空門為終。故彼經",
    "T36n1736_008:0061b26": "云「迦葉白義言：『世尊！諸摩訶衍經多說空",
    "T36n1736_008:0061b27": "義。』佛告迦葉：『一切空經是有餘說，唯有此",
    "T36n1736_008:0061b28": "經是無上說，非有餘說故。』」若爾，彼第三時",
    "T36n1736_008:0061b29": "既不明空，何得名初？以未顯一極故。特",
    "T36n1736_008:0061c01": "由此義加分教名，故云有不成佛，故名為",
    "T36n1736_008:0061c02": "分。疏「三終教」等者，疏文有三：初立名、次",
    "T36n1736_008:0061c03": "「定性二乘」下立理釋名、後「上二」下結前",
    "T36n1736_008:0061c04": "生後。二中，亦對第二教二義，由前定性二",
    "T36n1736_008:0061c05": "乘及一闡提皆不成佛，故名為分，亦名為",
    "T36n1736_008:0061c06": "始。今既盡理，所以名終。立實教名。雙對前",
    "T36n1736_008:0061c07": "二，非唯說空，復說中道妙有，故稱實理。既",
    "T36n1736_008:0061c08": "非分成，亦名稱實。疏「四頓教」等者，初正立、",
    "T36n1736_008:0061c09": "次釋名、後解妨。今初。言「一念不生即是",
    "T36n1736_008:0061c10": "佛」者，即心本是佛體，妄起故為眾生。一念",
    "T36n1736_008:0061c11": "妄心不生，何為不得名佛？故達摩碑云「心",
    "T36n1736_008:0061c12": "有也，曠劫而滯凡夫；心無也，剎那而登正覺。」",
    "T36n1736_008:0061c13": "下經云「法性本空寂，無取亦無見。性空即",
    "T36n1736_008:0061c14": "是佛，不可得思量。」疏「不依地位」下，二釋名。",
    "T36n1736_008:0061c15": "先正釋。下引二經：《思益》經文文顯易了，《楞",
    "T36n1736_008:0061c16": "伽經》語略而未周。彼經第四先長行云「大",
    "T36n1736_008:0061c17": "慧！於第一義無次第相續說無所有妄想",
    "T36n1736_008:0061c18": "寂滅法。」頌中有七偈，後二偈明不立地",
    "T36n1736_008:0061c19": "位「十地則為初，初則為八地，第九則為",
    "T36n1736_008:0061c20": "七，七亦復為八，第二為第三，第四為第五，",
    "T36n1736_008:0061c21": "第三為第六。無所有何次？」解曰：初之七句",
    "T36n1736_008:0061c22": "以義配同，最後一句據理都泯。十地則為初",
    "T36n1736_008:0061c23": "者，同證如矣。初則為八地者，初地不為煩",
    "T36n1736_008:0061c24": "惱所動，同不動矣。第九為第七者，第九",
    "T36n1736_008:0061c25": "同第七無生忍矣。七亦復為八者，純無相觀，",
    "T36n1736_008:0061c26": "與八同矣。第二為第三者，同信忍矣。第四",
    "T36n1736_008:0061c27": "為第五者，同順忍矣。第三為第六者，第三",
    "T36n1736_008:0061c28": "地中獲三慧光，第六地中得勝般若，同慧",
    "T36n1736_008:0061c29": "義矣。無所有何次者，結上經文「於第一義",
    "T36n1736_008:0062a01": "無次第相續」等。今疏上句略舉約義同中一",
    "T36n1736_008:0062a02": "句之要，下句即據理都泯義已略周，正意",
    "T36n1736_008:0062a03": "在於下句。而言等者，等餘經文。疏「不同前",
    "T36n1736_008:0062a04": "漸」下，上約當法立名，此下對他受稱。不",
    "T36n1736_008:0062a05": "同二三之漸教，不同第五之圓教，故立",
    "T36n1736_008:0062a06": "此名。則圓頓義異，不同天台圓即是頓。疏",
    "T36n1736_008:0062a07": "「頓詮此理」下，解妨難。此有二難：一者《刊定",
    "T36n1736_008:0062a08": "記》難和尚云「上所引經，當知此並亡詮顯",
    "T36n1736_008:0062a09": "理，復何將此立為能詮？若此是教，更何是",
    "T36n1736_008:0062a10": "理？」今為通此，故云頓詮此理，故名頓教。謂",
    "T36n1736_008:0062a11": "所詮是理，今頓說理，豈非能詮？夫能詮教",
    "T36n1736_008:0062a12": "皆從所詮以立，若詮三乘即是漸教，若詮",
    "T36n1736_008:0062a13": "事事無礙即是圓教。豈以所詮是理，不許",
    "T36n1736_008:0062a14": "能詮為教耶？何得難言「更何是理」？迷之甚",
    "T36n1736_008:0062a15": "矣。又復難言「若言以教離言，故與理不別",
    "T36n1736_008:0062a16": "者，終圓二教豈不離言？若許離言，總應名",
    "T36n1736_008:0062a17": "頓，何有五教？若謂雖說離言不礙言說",
    "T36n1736_008:0062a18": "者，終圓二教亦應名頓，以皆離言不礙言",
    "T36n1736_008:0062a19": "故。」今疏不救者，以賢首不如此立，何用救",
    "T36n1736_008:0062a20": "耶？但用一句之言，諸難皆破。故知形雖入",
    "T36n1736_008:0062a21": "室，智未昇堂。亦由曾不參禪，致使全迷",
    "T36n1736_008:0062a22": "頓旨。疏「天台所以不立」下，通第二難。謂有",
    "T36n1736_008:0062a23": "問言：此之五教摸榻天台，初即藏教、二即",
    "T36n1736_008:0062a24": "通教、三即別教、第五名同。天台既不立頓，",
    "T36n1736_008:0062a25": "何用此中別立？故今釋云：若全同天台，何以",
    "T36n1736_008:0062a26": "別立？有少異故，所以加之。天台四教皆有",
    "T36n1736_008:0062a27": "絕言，四教分之故不立頓。賢首意云：天台",
    "T36n1736_008:0062a28": "四教絕言，並令亡筌會旨。今欲頓詮言絕",
    "T36n1736_008:0062a29": "之理，別為一類之機。不有此門，逗機不足。",
    "T36n1736_008:0062b01": "即順禪宗者，達磨以心傳心，正是斯教。若不",
    "T36n1736_008:0062b02": "指一言以直說，即心是佛何由可傳？故",
    "T36n1736_008:0062b03": "寄無言以言，直詮絕言之理，教亦明矣。",
    "T36n1736_008:0062b04": "故南北宗禪，不出頓教也。疏「五圓教」下，",
    "T36n1736_008:0062b05": "文中有二：先正立、後指經。既是當經，義理",
    "T36n1736_008:0062b06": "分齊一門廣說，故不釋耳。又亦大同諸師",
    "T36n1736_008:0062b07": "圓教故。",
    "T36n1736_008:0062b08": "大方廣佛華嚴經隨疏演義鈔卷第八"
}