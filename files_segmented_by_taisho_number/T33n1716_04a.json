{
    "T33n1716_04a:0718a12": "folio_4a 妙法蓮華經玄義卷第四上",
    "T33n1716_04a:0718a14": "天台智者大師說",
    "T33n1716_04a:0718a15": "定聖行者，略為三：一、世間禪。二、出世禪。三、",
    "T33n1716_04a:0718a16": "上上禪。世禪復二：一、根本味禪：隱沒、有垢、無",
    "T33n1716_04a:0718a17": "記。二、根本淨禪：不隱沒、無垢、有記。根本者，",
    "T33n1716_04a:0718a18": "世、出世法之根本也。《大品》云：「諸佛成道，轉法",
    "T33n1716_04a:0718a19": "輪，入涅槃，悉在禪中。」若能深觀根本，出生",
    "T33n1716_04a:0718a20": "勝妙上定，故稱根本也。隱沒者，闇證無觀",
    "T33n1716_04a:0718a21": "慧也。有垢者，地地生愛味也。無記者，境",
    "T33n1716_04a:0718a22": "界不分明也。此有三品：謂禪也、等也、空也。",
    "T33n1716_04a:0718a23": "即十二門禪也。初修方便，當善簡風喘，明",
    "T33n1716_04a:0718a24": "識正息，安徐記數，莫令增減。若數微細，善",
    "T33n1716_04a:0718a25": "解轉緣，調停得所，當證前方便法。或麁、細",
    "T33n1716_04a:0718a26": "住，皆有持身法起，進得欲界定，或未到定。",
    "T33n1716_04a:0718a27": "八觸發動，五支成就，是發初禪。《大論》云：「已得",
    "T33n1716_04a:0718a28": "離婬火，則獲清涼定。如人大熱悶，入冷池",
    "T33n1716_04a:0718a29": "則樂」云云。若欲進上離下者，凡夫依六行",
    "T33n1716_04a:0718b01": "觀，佛弟子多修八聖種。行者於初禪覺、觀",
    "T33n1716_04a:0718b02": "支中，厭離覺、觀，以初禪為苦。麁、障二法動",
    "T33n1716_04a:0718b03": "亂定心故苦：從二法生喜、樂，故麁；二法翳",
    "T33n1716_04a:0718b04": "上定，故障。二禪異此，名勝、妙、出。總而言之，",
    "T33n1716_04a:0718b05": "一、知過不受著，二、訶責，三、析破，得離初禪，",
    "T33n1716_04a:0718b06": "是修二禪相。善巧攀厭，則內外皎然，與喜",
    "T33n1716_04a:0718b07": "俱發，四支成就。故《論》云：「是故除覺、觀，得入",
    "T33n1716_04a:0718b08": "一識處，內心清淨故，定生得喜樂」云云。二禪",
    "T33n1716_04a:0718b09": "中，既離覺、觀，不得作方便。出定時，修習厭",
    "T33n1716_04a:0718b10": "下進上，亦有六行，如棄初禪方法云云。爾",
    "T33n1716_04a:0718b11": "時，泯然不依內外，與樂俱發，五支成就。故《論》",
    "T33n1716_04a:0718b12": "云：「由愛故有苦，失喜則生憂，離苦樂身安，",
    "T33n1716_04a:0718b13": "捨念及方便」云云。欲厭下進上，亦有六行，如",
    "T33n1716_04a:0718b14": "前云云。善修故，心豁開明，出入息斷，與捨俱",
    "T33n1716_04a:0718b15": "發，空明寂靜，四支成就。若能知樂患，見不",
    "T33n1716_04a:0718b16": "動大安。憂喜先已除，苦樂今亦斷云云。行人",
    "T33n1716_04a:0718b17": "既內證四禪，欲外修福德，應學四等。此",
    "T33n1716_04a:0718b18": "有通修、別修。通修者，《大論》云：「是慈在色界",
    "T33n1716_04a:0718b19": "四禪中間得修。」此語則通。別修者，初禪有",
    "T33n1716_04a:0718b20": "覺觀分別，修悲則易；喜支修喜易；樂支修",
    "T33n1716_04a:0718b21": "慈易；一心支修捨易。復次，初禪修悲易：二",
    "T33n1716_04a:0718b22": "禪修喜易：三禪修慈易：四禪修捨易。此則",
    "T33n1716_04a:0718b23": "修四無量定之處所也。復次，修時緣前人離",
    "T33n1716_04a:0718b24": "苦得樂，歡喜平等之相而入定。發時，內得",
    "T33n1716_04a:0718b25": "喜樂平等之法，外見前人離苦得樂；或內得",
    "T33n1716_04a:0718b26": "外不見、或外見內不得，分別邪正云云。行",
    "T33n1716_04a:0718b27": "人欲出色籠，修四空定。滅色存心，心心相",
    "T33n1716_04a:0718b28": "依，故名四空。方便者，須訶色是苦本，饑渴",
    "T33n1716_04a:0718b29": "寒熱，色為苦聚；讚空為淨妙，離諸逼迫，過",
    "T33n1716_04a:0718c01": "一切色，與空定相應，不苦不樂，倍更增長。",
    "T33n1716_04a:0718c02": "於深定中，唯見虛空，無諸色相，心無分散。",
    "T33n1716_04a:0718c03": "復次，得空定故，出過色界，故名過一切色",
    "T33n1716_04a:0718c04": "相；空法持心，種種諸色不得起，故名滅有",
    "T33n1716_04a:0718c05": "對相；已得空定，決定能捨色法，不憶戀故，",
    "T33n1716_04a:0718c06": "名不念種種色相云云。訶下攀上，皆有方",
    "T33n1716_04a:0718c07": "便，委在《禪門》云云。根本味禪竟。根本淨禪，不",
    "T33n1716_04a:0718c08": "隱沒、無垢、有記，與上相違。此又三品，謂六",
    "T33n1716_04a:0718c09": "妙門、十六特勝、通明等也。涅槃是妙，此六",
    "T33n1716_04a:0718c10": "能通，故言六妙門。此三法為三根性，慧性多，",
    "T33n1716_04a:0718c11": "為說六妙門，此一一門，於欲界中即能發",
    "T33n1716_04a:0718c12": "無漏。若定性多，為說十六特勝。故下地不",
    "T33n1716_04a:0718c13": "發無漏，上地禪滿乃能得悟。定慧性等，為",
    "T33n1716_04a:0718c14": "說通明。通明觀慧深細，從下至上皆能發",
    "T33n1716_04a:0718c15": "無漏。此是隨機之說，若作對治則復別途云",
    "T33n1716_04a:0718c16": "云。若廣明修習，則攝一切諸禪。今但次第相",
    "T33n1716_04a:0718c17": "生，一轍豎意。修此六門，修、證合論，則有十二",
    "T33n1716_04a:0718c18": "法。佛言：「遊止三四，出生十二。」即此修數、證",
    "T33n1716_04a:0718c19": "數，乃至修淨、證淨。修數者，行人初調和",
    "T33n1716_04a:0718c20": "氣息，不澁、不滑，安詳徐數，從一至十，攝心",
    "T33n1716_04a:0718c21": "在數，不令馳散，是名修數。與數相應者，",
    "T33n1716_04a:0718c22": "覺心任運，從一至十，不加功力，心自住數，",
    "T33n1716_04a:0718c23": "息微心細，是名證數。若患數麁，當放數修",
    "T33n1716_04a:0718c24": "隨，乃至淨亦各如是。然觀有三義：一、慧觀",
    "T33n1716_04a:0718c25": "觀真。二、得解觀即假想觀。三、實觀。此中初用",
    "T33n1716_04a:0718c26": "實觀，後用慧觀。修實觀者，於定心中，以",
    "T33n1716_04a:0718c27": "心眼諦觀此身，細微入出息相，如空中風；皮、",
    "T33n1716_04a:0718c28": "肉、筋、骨三十六物，如芭蕉不實，內外不淨，甚",
    "T33n1716_04a:0718c29": "可厭惡。復觀定中喜、樂等受，悉有破壞之",
    "T33n1716_04a:0719a01": "相，是苦非樂。又觀定中，心識無常，剎那不",
    "T33n1716_04a:0719a02": "住，無可著處。復觀定中善、惡等法，悉屬因",
    "T33n1716_04a:0719a03": "緣，皆無自性。如是觀時，能破四倒；不得人",
    "T33n1716_04a:0719a04": "我，定何所依？是名修觀。如是修時，覺息出",
    "T33n1716_04a:0719a05": "入，遍諸毛孔。心眼開明，徹見身內三十六",
    "T33n1716_04a:0719a06": "物，及諸蟲戶，內外不淨；眾苦逼迫；剎那變易；",
    "T33n1716_04a:0719a07": "一切諸法，悉見無自性。心生悲喜，無所依",
    "T33n1716_04a:0719a08": "倚。得四念處，破四顛倒。是名與觀相應，不",
    "T33n1716_04a:0719a09": "能具記云云。佛坐樹下，內思安般，一數二",
    "T33n1716_04a:0719a10": "隨等，正是此禪。十六特勝者，釋名云云。此從",
    "T33n1716_04a:0719a11": "因緣得名。修相者，知息入知息出者，此",
    "T33n1716_04a:0719a12": "代數息，調息綿細，一心隨息，入時知從鼻",
    "T33n1716_04a:0719a13": "至臍，出時知從臍至鼻，隨照不亂。知",
    "T33n1716_04a:0719a14": "風、喘、氣為麁；知息為細。入麁即調令細，",
    "T33n1716_04a:0719a15": "如守門人，知入知出，惡遮好進。澁滑、輕重、",
    "T33n1716_04a:0719a16": "冷煖、久近、難易皆知。知息為命所依，一息",
    "T33n1716_04a:0719a17": "不還即便命盡。覺息與命危脆無常，不生",
    "T33n1716_04a:0719a18": "愛慢。知息非我，即不生見。若知息長短，對",
    "T33n1716_04a:0719a19": "欲界定；知息遍身，對未到地。除諸身行，對初",
    "T33n1716_04a:0719a20": "禪覺觀支；受喜對喜支；受樂對樂支；受諸",
    "T33n1716_04a:0719a21": "心行對一心支。心作喜，即喜俱禪；心作攝，即",
    "T33n1716_04a:0719a22": "二禪一心支。心作解脫，即三禪樂。觀無常，即",
    "T33n1716_04a:0719a23": "四禪不動。觀出散，即空處。觀離欲，即識處。觀",
    "T33n1716_04a:0719a24": "滅，即對無所有處。觀棄捨，對非想非非想處。",
    "T33n1716_04a:0719a25": "觀棄捨時，即便獲得三乘涅槃。若橫論觀",
    "T33n1716_04a:0719a26": "慧，即對四念處云云。通明禪者，行者觀息、色、",
    "T33n1716_04a:0719a27": "心三事無分別。諦觀出入息，入無積聚，出",
    "T33n1716_04a:0719a28": "無分散；來無所經，去無履涉，如空中風，性",
    "T33n1716_04a:0719a29": "無所有。息本依身，身本不有。先世妄想，招",
    "T33n1716_04a:0719b01": "今四大，圍於虛空，假名為身：頭等六分，三",
    "T33n1716_04a:0719b02": "十六物、四微一一非身。觀身由心，心由緣",
    "T33n1716_04a:0719b03": "起，生滅迅速，不見住處相貌。但有名字，名",
    "T33n1716_04a:0719b04": "字亦空。如是觀息、色、心，不得三性別異。既",
    "T33n1716_04a:0719b05": "不得三事，即不得一切法，此是修相。證者，",
    "T33n1716_04a:0719b06": "內證真諦，空如觀解。次第通達此身色息",
    "T33n1716_04a:0719b07": "分明，亦知世間天文地理與身相應，能具",
    "T33n1716_04a:0719b08": "三界禪定，能知非想有細煩惱，破惑發真",
    "T33n1716_04a:0719b09": "得三乘涅槃。悉在《禪門》。世間禪竟。二、明出",
    "T33n1716_04a:0719b10": "世間禪者，即有四種，謂觀、練、熏、修。觀者，謂",
    "T33n1716_04a:0719b11": "九想、八背捨、八勝處、十一切處，通稱觀禪。",
    "T33n1716_04a:0719b12": "行人為破婬火，必須增想純熟。隨所觀時，",
    "T33n1716_04a:0719b13": "與定相應。想定持心，心無分散，能除世間",
    "T33n1716_04a:0719b14": "貪愛，破六種欲：有人著赤、白、黃、黑等色、或",
    "T33n1716_04a:0719b15": "著相貌端嚴、或著威儀姿態、或著語言嬌",
    "T33n1716_04a:0719b16": "媚、或著細滑肌體、或著可意之人。此六欲",
    "T33n1716_04a:0719b17": "淵，沈沒行者。能修九想，除此六賊：死想破",
    "T33n1716_04a:0719b18": "威儀、言語兩欲。脹想、壞想、噉想，破形貌欲。血",
    "T33n1716_04a:0719b19": "塗想、青瘀想、膿爛想，破色欲。骨想、燒想，破細",
    "T33n1716_04a:0719b20": "滑欲。九想通除所著人欲。又，噉想、散想，除著",
    "T33n1716_04a:0719b21": "意人。此九既除於欲，亦薄嗔、癡，九十八使",
    "T33n1716_04a:0719b22": "山動。雖是不淨初門，能成大事。如海中屍，",
    "T33n1716_04a:0719b23": "依之得度云云。八背捨名云云。背淨潔五欲，",
    "T33n1716_04a:0719b24": "捨離著心，故名背捨。修者，行人持戒清淨，",
    "T33n1716_04a:0719b25": "發大誓願，欲成大事，端身正心，諦觀足大",
    "T33n1716_04a:0719b26": "指，想如大豆，黑脹𭽹起。此想成時，更進如",
    "T33n1716_04a:0719b27": "狸豆大；更如一指大；更如鷄卵大。次二指，",
    "T33n1716_04a:0719b28": "三、四、五指。次觀趺底，踵、踝、󰈷、膝、髀、臗，悉見膖",
    "T33n1716_04a:0719b29": "脹。次觀右脚，亦如是。復當想大小便道、腰、",
    "T33n1716_04a:0719c01": "脊、腹、背、胸、脇，悉見腫脹。又觀右胛、臂、肘、腕、掌、",
    "T33n1716_04a:0719c02": "五指，又頭、頷等。從足至頭，從頭至足，循身",
    "T33n1716_04a:0719c03": "觀察，唯見腫脹，心生厭惡。復當觀壞、膿爛。",
    "T33n1716_04a:0719c04": "大小便道，蟲膿流出，臭劇死狗。己身既爾，觀",
    "T33n1716_04a:0719c05": "所愛人，亦復如是。內破見我，外破貪愛，久",
    "T33n1716_04a:0719c06": "住觀察，除世貪愛。次除卻皮肉，諦觀白骨。",
    "T33n1716_04a:0719c07": "見骨色相異，謂青、黃、白、鴿，如是骨相亦復",
    "T33n1716_04a:0719c08": "無我。得此觀時，名欲界定。次觀骨青時，",
    "T33n1716_04a:0719c09": "見此大地東西南北悉皆青相；黃、白、鴿色，亦",
    "T33n1716_04a:0719c10": "復如是。此是未到之相。又觀骨人眉間出",
    "T33n1716_04a:0719c11": "光，光中見佛，是初背捨成相。如是次第，乃",
    "T33n1716_04a:0719c12": "至八背捨發相，具如《禪門》云云。八勝處者，初",
    "T33n1716_04a:0719c13": "兩勝處位在初禪；三、四兩勝處位在二禪；後",
    "T33n1716_04a:0719c14": "四勝處位在四禪。三禪樂多心鈍，故不立",
    "T33n1716_04a:0719c15": "也。前背捨，緣中多少不得自在，是故勝處更",
    "T33n1716_04a:0719c16": "深細觀察少多好醜，悉使勝知勝見，如快",
    "T33n1716_04a:0719c17": "馬能破陣，亦能自制其馬云云。十一切處者，",
    "T33n1716_04a:0719c18": "以八色兩心，更相淡入，廣普遍滿，轉變無礙，",
    "T33n1716_04a:0719c19": "具如《禪門》云云。練禪者，即九次第定也。上來",
    "T33n1716_04a:0719c20": "雖得八禪，入則有間。今欲純熟，令從初",
    "T33n1716_04a:0719c21": "淺極至後深，次第而入，中間無有垢滓間",
    "T33n1716_04a:0719c22": "穢，令不次第者次第，故名次第。亦是無漏",
    "T33n1716_04a:0719c23": "練於有漏，除諸間穬，故名練禪。亦是均調",
    "T33n1716_04a:0719c24": "諸禪，令定、慧齊平無間也。《阿毘曇》明熏練，",
    "T33n1716_04a:0719c25": "但言以無漏熏四禪。今以無漏通練八",
    "T33n1716_04a:0719c26": "地，即是次第入無間三昧也。熏禪者，即師",
    "T33n1716_04a:0719c27": "子奮迅三昧也。前是次第無間入，今亦是次",
    "T33n1716_04a:0719c28": "第無間入，亦能次第無間出，除麁間及法愛",
    "T33n1716_04a:0719c29": "味塵；猶如師子，能卻能進，奮諸塵土。行者",
    "T33n1716_04a:0720a01": "入出此法，能遍熏諸禪悉令通利、轉變自",
    "T33n1716_04a:0720a02": "在，如熏皮熟隨意作物。修禪者，超越三昧",
    "T33n1716_04a:0720a03": "也。近遠超入，近遠超出，近遠超住，是禪功德",
    "T33n1716_04a:0720a04": "最深，故名頂禪。於諸法門，自在出入云云。又，",
    "T33n1716_04a:0720a05": "九次第定善入八背捨；奮迅善出八背捨；",
    "T33n1716_04a:0720a06": "超越善住八背捨。善入、出、住百千三昧，即此",
    "T33n1716_04a:0720a07": "意也。譬如畫師，五彩相淡，出無量色；如世",
    "T33n1716_04a:0720a08": "間果，但以四大，出一切五陰。定法亦爾，但",
    "T33n1716_04a:0720a09": "以觀、練、熏、修，出生一切神通變化，無種不",
    "T33n1716_04a:0720a10": "備。《大經》云：「菩薩住禪得堪忍地。」地能持、能",
    "T33n1716_04a:0720a11": "生。一一禪中，皆有慈悲、誓願、道品、六度諸行，",
    "T33n1716_04a:0720a12": "無不具足。何者？若於戒、定中明觀慧，即共",
    "T33n1716_04a:0720a13": "念處；單論觀，是性念處；通取戒、定等境、智、文",
    "T33n1716_04a:0720a14": "字等，是緣念處。又不淨觀破淨顛倒，是身念",
    "T33n1716_04a:0720a15": "處；觀諸禪中，心受苦樂，三世內外，受不可得，",
    "T33n1716_04a:0720a16": "破樂顛倒，是受念處；觀諸禪心，以有心故，",
    "T33n1716_04a:0720a17": "造作善惡，無心則無作者，破我顛倒，是法",
    "T33n1716_04a:0720a18": "念處；觀心生滅，前後際斷，破常顛倒，是心",
    "T33n1716_04a:0720a19": "念處。復次，八背捨觀四念處、九次第定練四",
    "T33n1716_04a:0720a20": "念處、奮迅熏四念處、超越修四念處。二乘",
    "T33n1716_04a:0720a21": "為自滅度，修此五禪，成四枯念處，不名堪",
    "T33n1716_04a:0720a22": "忍地。菩薩為化眾生，深觀念處，慈悲誓願，",
    "T33n1716_04a:0720a23": "荷負眾生，成四榮念處，是摩訶衍，名堪忍",
    "T33n1716_04a:0720a24": "地也。問：無色無身，云何具四念處？答：《毘曇》",
    "T33n1716_04a:0720a25": "云：「無色有道共戒。戒是無作色，以無漏緣",
    "T33n1716_04a:0720a26": "通故，此戒色隨無漏至無色也。」成論人云：",
    "T33n1716_04a:0720a27": "「色是無教法，不至無色。」《舍利弗毘曇》云：「無色",
    "T33n1716_04a:0720a28": "有色。」當知小乘明義，即有兩意。《大經》云：「無",
    "T33n1716_04a:0720a29": "色界色，非諸聲聞所知。」若爾，四念處通無",
    "T33n1716_04a:0720b01": "色，亦復何妨？問：諸禪中，但得明念處，尚無",
    "T33n1716_04a:0720b02": "正勤，云何具道品？答：約位為言，念處無後",
    "T33n1716_04a:0720b03": "品；修行為義，念處具道品也。《大論》云：「初修",
    "T33n1716_04a:0720b04": "善有漏五陰，於有為法中得正憶念，即念",
    "T33n1716_04a:0720b05": "處智慧也。四種精進，即是正勤。定心中修，名",
    "T33n1716_04a:0720b06": "如意足。五善根生，名為根。根增長，名為力。",
    "T33n1716_04a:0720b07": "分別道用，名為七覺。安穩道中行，名八正",
    "T33n1716_04a:0720b08": "道。」初善有漏中已能具此，何須見道方有",
    "T33n1716_04a:0720b09": "八正？若念處既具三十七品者，煖、頂等例",
    "T33n1716_04a:0720b10": "然。觀禪既爾，練、熏、修等亦然。然菩薩於一一",
    "T33n1716_04a:0720b11": "禪中，隨所入法門，慈悲眾生，如父母得食，",
    "T33n1716_04a:0720b12": "不忘其子。愍傷痴闇，不從內自求樂，從",
    "T33n1716_04a:0720b13": "他外求，耽荒五欲，求苦得怖失憂，諸欲無",
    "T33n1716_04a:0720b14": "樂，為此起悲。夫欲患如是，何能去之？得禪",
    "T33n1716_04a:0720b15": "定樂，則不為所欺，是故起慈。有四弘誓也。",
    "T33n1716_04a:0720b16": "又諸禪中修六度者，眾生縛著世間，生活業",
    "T33n1716_04a:0720b17": "務不能暫捨。菩薩棄之，一心入禪，是名檀。",
    "T33n1716_04a:0720b18": "若不持戒，禪定不發；又入禪時，雜念不起，",
    "T33n1716_04a:0720b19": "任運無惡是尸。拘檢身口，捍勞忍苦，制外",
    "T33n1716_04a:0720b20": "塵不著，抑內入不起，是為忍。初中後夜，",
    "T33n1716_04a:0720b21": "繫念相續，行住坐臥，心常在定，間念不生是",
    "T33n1716_04a:0720b22": "名精進。一心在定，不亂不味，名為定。若一",
    "T33n1716_04a:0720b23": "心在定，能知世間生滅法相，深識邪偽，名",
    "T33n1716_04a:0720b24": "般若。一切眾行皆於禪中具足，一一禪中，能",
    "T33n1716_04a:0720b25": "生諸功德，慈悲荷負。是故得名堪忍之地。",
    "T33n1716_04a:0720b26": "三、出世間上上禪者，即九種大禪，如《地持》所",
    "T33n1716_04a:0720b27": "釋，今不具論。自性禪者，即是觀心實性，名",
    "T33n1716_04a:0720b28": "為上定。一切諸法，頗有不由心者，心攝一",
    "T33n1716_04a:0720b29": "切，如如意珠。此九大禪，皆是法界。一切趣禪，",
    "T33n1716_04a:0720c01": "造境即真，一色一香，無非中道。二乘尚不",
    "T33n1716_04a:0720c02": "知其名，況證其定！前根本舊禪如乳，練禪",
    "T33n1716_04a:0720c03": "如酪，熏禪如生蘇，修禪如熟蘇，九大禪如",
    "T33n1716_04a:0720c04": "醍醐，醍醐為妙也。復次，根本禪，愛味心中修，",
    "T33n1716_04a:0720c05": "即成乳；自度心中修，即成酪；慈悲心中修，即",
    "T33n1716_04a:0720c06": "成生蘇；慈悲次第心中修，即成熟蘇；實相心",
    "T33n1716_04a:0720c07": "中修，即成醍醐；餘四味亦如是，若不以實",
    "T33n1716_04a:0720c08": "相心修，皆名為麁。若開麁顯妙者，阿那波",
    "T33n1716_04a:0720c09": "那即是摩訶衍。法界實相攝持諸法，離此之",
    "T33n1716_04a:0720c10": "外更無別妙。故知諸佛成道，轉法輪，入涅槃，",
    "T33n1716_04a:0720c11": "皆在四禪。四禪中見實相，名禪波羅蜜，何",
    "T33n1716_04a:0720c12": "況餘定耶！此即絕待妙義。定聖行竟。慧聖行",
    "T33n1716_04a:0720c13": "者，謂四種四諦慧云云。生滅四諦慧者，還觀",
    "T33n1716_04a:0720c14": "九想、背捨，依、正兩報，膖脹、爛壞不淨之色，是",
    "T33n1716_04a:0720c15": "逼迫相、現相、三苦相，是苦諦慧。以不起迷",
    "T33n1716_04a:0720c16": "著依、正，作恩愛奴，運動身口，起三品十惡",
    "T33n1716_04a:0720c17": "業，感三途等生，生長相、轉相、二十五有相。又",
    "T33n1716_04a:0720c18": "知世間因果，不淨過患，深愧厭耻。終不殺他",
    "T33n1716_04a:0720c19": "活己，奪彼閏身，耽湎不淨，隱曲求直，離",
    "T33n1716_04a:0720c20": "合怨親，間搆榮辱，內諂外佞，引納無度，縱",
    "T33n1716_04a:0720c21": "毒傷道，邪僻失真。不為不淨，作十惡業；",
    "T33n1716_04a:0720c22": "慚愧羞鄙，行三品十善，感三善道生，亦是生",
    "T33n1716_04a:0720c23": "長相、轉相、二十五有相。是名集諦慧。觀依、正",
    "T33n1716_04a:0720c24": "不淨，破淨顛倒；觀諸受即三苦，破樂顛倒；",
    "T33n1716_04a:0720c25": "觀諸行和合，破我顛倒；觀諸心生滅，破常",
    "T33n1716_04a:0720c26": "顛倒。別相總相、善巧正勤、如意、根、力、覺、道，向",
    "T33n1716_04a:0720c27": "涅槃門。慈悲誓願、六度諸行等，即大乘相。亦",
    "T33n1716_04a:0720c28": "是戒、定、慧相，亦是能除相，是名道諦慧。倒不",
    "T33n1716_04a:0720c29": "起則業不起；業不起即因不起；因不起故",
    "T33n1716_04a:0721a01": "果不起，是名寂滅相，亦二十五有滅相，亦",
    "T33n1716_04a:0721a02": "名除相，是為生滅四諦慧。無生四諦慧者，",
    "T33n1716_04a:0721a03": "觀不淨色，色性自空，非色滅空，如鏡中像，",
    "T33n1716_04a:0721a04": "無有真實。洞達五受陰空無所有，解苦無",
    "T33n1716_04a:0721a05": "苦而有真諦，是苦諦慧。知集由心，心如幻",
    "T33n1716_04a:0721a06": "化，所起之集亦如幻化，一切愛見與虛空",
    "T33n1716_04a:0721a07": "等，是名集諦慧。道本治集，所治既如幻化，",
    "T33n1716_04a:0721a08": "能治亦如幻化，是名道諦慧。法若有生，亦",
    "T33n1716_04a:0721a09": "可有滅，法本不生，今則不滅，若有一法過",
    "T33n1716_04a:0721a10": "涅槃者，我亦說如幻化，是名滅諦慧。雖",
    "T33n1716_04a:0721a11": "知五陰眾生如虛空，而誓度如空之眾生。",
    "T33n1716_04a:0721a12": "雖知集無所有，而斷諸妄想，如與空共",
    "T33n1716_04a:0721a13": "鬪。雖知道不二相，而勤於空中種樹。雖",
    "T33n1716_04a:0721a14": "無眾生得滅度者，而滅度無量眾生。約此",
    "T33n1716_04a:0721a15": "即事而真，論道品、六度等云云，是名無生四",
    "T33n1716_04a:0721a16": "諦慧。無量四諦慧者，《大經》云：「佛說四諦，若",
    "T33n1716_04a:0721a17": "攝法盡，則不應言：所不說者，如十方土。",
    "T33n1716_04a:0721a18": "攝法不盡，應有五諦。」佛言：「四諦攝盡，無第",
    "T33n1716_04a:0721a19": "五諦。但苦有無量相，集滅道等皆有無量",
    "T33n1716_04a:0721a20": "相。我於彼經，竟不說之。」若是空者，空尚無",
    "T33n1716_04a:0721a21": "空，云何無量？當知出假分別之慧也。此慧",
    "T33n1716_04a:0721a22": "遍知十法界假、實差別，名苦諦慧；遍知五",
    "T33n1716_04a:0721a23": "住煩惱不同，名集諦慧；遍解半、滿、正、助等",
    "T33n1716_04a:0721a24": "行，名道諦慧；解半滿十六門，諸滅門不同，是",
    "T33n1716_04a:0721a25": "滅諦慧。二乘但服四諦藥，治見、思病，自出",
    "T33n1716_04a:0721a26": "生死，於分別則閑。菩薩作大醫王，須解",
    "T33n1716_04a:0721a27": "診種種脈，識種種病，精種種藥，得種種差。",
    "T33n1716_04a:0721a28": "約此起種種慈悲，行種種行，諸度道品，成",
    "T33n1716_04a:0721a29": "種種眾生，淨種種佛土，廣說如《止觀》云云。",
    "T33n1716_04a:0721b01": "是名無量四諦慧。無作四諦慧者，解、惑因緣",
    "T33n1716_04a:0721b02": "而成四也。《大經》云：「寶珠在體，謂呼失去，憂",
    "T33n1716_04a:0721b03": "愁啼哭。但見其體及瘡，不見寶珠及鏡。唯",
    "T33n1716_04a:0721b04": "有憂悲，無復歡喜。」此迷道、滅，而起苦、集。若",
    "T33n1716_04a:0721b05": "解瘡體即是寶珠，則喜不哭。因滅無明，即",
    "T33n1716_04a:0721b06": "得熾然三菩提燈。此解悟因緣，即是道、滅。道、",
    "T33n1716_04a:0721b07": "滅即苦、集。苦、集即道、滅。若爾，則四非四。四",
    "T33n1716_04a:0721b08": "既非四，無量亦非無量；無量既非無量，則",
    "T33n1716_04a:0721b09": "假非假；假非假故，則空非空。何但即空",
    "T33n1716_04a:0721b10": "非空，亦即假非假，雙亡正入，即寂照雙流。",
    "T33n1716_04a:0721b11": "《大品》云：「一切種智即寂滅相。」種種行類相貌",
    "T33n1716_04a:0721b12": "皆知，名一切種智。寂滅相，即是雙遮、雙亡。行",
    "T33n1716_04a:0721b13": "類相貌皆知，即是雙流雙照。無心亡照，任運",
    "T33n1716_04a:0721b14": "寂知，故名不可思議，即無作四諦慧。《大經》",
    "T33n1716_04a:0721b15": "云：「無苦、無諦，有實。無集、道、滅、無諦，有實。」",
    "T33n1716_04a:0721b16": "實即中道、如來、虛空、佛性。如此觀時，無緣",
    "T33n1716_04a:0721b17": "慈悲，拔二邊苦，與中道樂。修色非淨、非不",
    "T33n1716_04a:0721b18": "淨，即空、即假、即中、非枯、非榮，中間論滅，一",
    "T33n1716_04a:0721b19": "切道品無不具足。遍捨十法界依、正，名檀；",
    "T33n1716_04a:0721b20": "中道、道共，到尸彼岸，名戒；住寂滅忍，二邊",
    "T33n1716_04a:0721b21": "不動名忍；二邊不間，名牢強精進；入王三",
    "T33n1716_04a:0721b22": "昧，住首楞嚴，名禪；實相般若名智慧；無",
    "T33n1716_04a:0721b23": "謀巧用名方便；八自在我名力；無記化化禪",
    "T33n1716_04a:0721b24": "名願；三智一心中得名智。一波羅蜜具十，",
    "T33n1716_04a:0721b25": "亦具一切佛法。一行無量行、無量行一行，是",
    "T33n1716_04a:0721b26": "如來行，是名無作四諦慧。修此慧時，即得",
    "T33n1716_04a:0721b27": "住於無所畏地，即初歡喜地。離五怖畏，謂",
    "T33n1716_04a:0721b28": "不活畏、惡名畏、死畏、惡道畏、大眾威德畏。",
    "T33n1716_04a:0721b29": "《大經》云：「不畏貪欲、恚、癡。」此內無三毒，外離",
    "T33n1716_04a:0721c01": "八風，則無惡名畏；若言「不畏地獄」等，即無",
    "T33n1716_04a:0721c02": "惡道畏；若言「不畏沙門、婆羅門」，即無大眾",
    "T33n1716_04a:0721c03": "畏；見中道，則無二死畏；實相智慧常命立，",
    "T33n1716_04a:0721c04": "無不活畏。得入此地，具二十五三昧，破二",
    "T33n1716_04a:0721c05": "十五有，顯二十五有我性。我性即實性，實性",
    "T33n1716_04a:0721c06": "即佛性。開佛之知見，發真中道，斷無明惑，",
    "T33n1716_04a:0721c07": "顯真、應二身，緣感即應百佛世界，現十法界",
    "T33n1716_04a:0721c08": "身、入三世佛智地，能自利、利他，真實大慶，",
    "T33n1716_04a:0721c09": "名歡喜地也。此地具足四德：破二十五有",
    "T33n1716_04a:0721c10": "煩惱名淨；破二十五有業名我；不受二",
    "T33n1716_04a:0721c11": "十五有報名樂；無二十五有生死名常。常、",
    "T33n1716_04a:0721c12": "樂、我、淨，名為佛性顯，即此意也。《地持》說離",
    "T33n1716_04a:0721c13": "五怖畏者，修無我智，我想不生，云何當有",
    "T33n1716_04a:0721c14": "我愛、眾具愛？是離不活畏；不於他人有所",
    "T33n1716_04a:0721c15": "求欲，常饒益一切眾生，是離惡名畏；於我",
    "T33n1716_04a:0721c16": "見、我想，心不生，是離死畏；此身命終，於",
    "T33n1716_04a:0721c17": "未來世必與佛菩薩共會，是離惡道畏；觀",
    "T33n1716_04a:0721c18": "於世間無與等者，況復過上，是離大眾畏。",
    "T33n1716_04a:0721c19": "《十地經》亦同。《十地論》解云：「是中，第一、依身；第",
    "T33n1716_04a:0721c20": "二、依口；第三、第四依身；第五、依意。」活者，依",
    "T33n1716_04a:0721c21": "身所用眾具，能資於生，名資生；生為活也。",
    "T33n1716_04a:0721c22": "此就因中說果，菩薩無此畏。復次，名字言",
    "T33n1716_04a:0721c23": "說皆依口失。護名不為利養，心不悕望他",
    "T33n1716_04a:0721c24": "人恭敬，故名無惡名。第五依意可解。三、四",
    "T33n1716_04a:0721c25": "依身。愛善道，憎惡道，無愛憎身，故無惡",
    "T33n1716_04a:0721c26": "道畏。亦不愛憎身，故無死畏。私謂：不畏",
    "T33n1716_04a:0721c27": "貪欲等，無作集壞。不畏惡道，此名無作苦",
    "T33n1716_04a:0721c28": "壞。不畏大眾，此是無作道立。無不活、無死",
    "T33n1716_04a:0721c29": "畏，此是見性得常，無作滅立。復次，破二十",
    "T33n1716_04a:0722a01": "五有，有能含果。有破，故集諦壞；果破，故苦諦",
    "T33n1716_04a:0722a02": "壞。得二十五三昧者，道諦立。見二十五有",
    "T33n1716_04a:0722a03": "我性，我性即佛性，滅諦立。破二十五有，則無",
    "T33n1716_04a:0722a04": "煩惱，是淨德；破二十五有，果故無苦，是常",
    "T33n1716_04a:0722a05": "德；得二十五三昧是樂；見二十五我性是",
    "T33n1716_04a:0722a06": "我，四德宛然矣。今釋二十五三昧名，依四",
    "T33n1716_04a:0722a07": "悉檀意：一、隨時趣立。如人多子，各立一名，",
    "T33n1716_04a:0722a08": "使兄弟不濫。二十五三昧亦復如是，各舉",
    "T33n1716_04a:0722a09": "一名，令世諦不亂，豈可定執也。二、隨其義",
    "T33n1716_04a:0722a10": "便，各從所以而立一名也。三、隨事對當，各",
    "T33n1716_04a:0722a11": "有主治，從對得名也。四、理實無名，而依理",
    "T33n1716_04a:0722a12": "立字。雖有四意，多用對治、約理以立二十",
    "T33n1716_04a:0722a13": "五三昧也。通釋二十五，各為四意：一、出諸",
    "T33n1716_04a:0722a14": "有過患。二、明本法功德。三、結行成三昧。四、",
    "T33n1716_04a:0722a15": "慈悲破有。一一皆爾。地獄有，用無垢三昧破",
    "T33n1716_04a:0722a16": "者，地獄是重垢報處，報因則是垢，謂惡業垢、",
    "T33n1716_04a:0722a17": "見思垢、塵沙垢、無明垢其一。菩薩先見此過，",
    "T33n1716_04a:0722a18": "為破諸垢，修前來所明根本戒，破惡業",
    "T33n1716_04a:0722a19": "垢；修前來所明背捨等定，伏見思垢；修前",
    "T33n1716_04a:0722a20": "來所明生滅無生滅慧，破見思垢；修前來",
    "T33n1716_04a:0722a21": "所明無量慧，破塵沙垢；修前來所明無作",
    "T33n1716_04a:0722a22": "慧，破無明垢其二。破見思垢故，真諦三昧成；",
    "T33n1716_04a:0722a23": "破惡業垢、塵沙垢故，俗諦三昧成；破無明",
    "T33n1716_04a:0722a24": "垢故，中道王三昧成其三。菩薩自破地獄諸垢",
    "T33n1716_04a:0722a25": "時，句句皆有慈悲誓願，冥熏法界。彼地獄",
    "T33n1716_04a:0722a26": "有，若有機緣，關於慈悲，以王三昧力，法性",
    "T33n1716_04a:0722a27": "不動而能應之。如婆藪、調達，示所宜身，",
    "T33n1716_04a:0722a28": "說所宜法。彼地獄中，若有善機，以持戒中，",
    "T33n1716_04a:0722a29": "慈悲應之，令離苦得樂：有入空機，以生",
    "T33n1716_04a:0722b01": "無生慧等，慈悲應之，令得真諦；有入假之",
    "T33n1716_04a:0722b02": "機，以無量慧，慈悲應之，令得俗諦；有入",
    "T33n1716_04a:0722b03": "中機，以無作慧，慈悲應之，令得王三昧。先",
    "T33n1716_04a:0722b04": "自無垢，今令他無垢，故此三昧名無垢也",
    "T33n1716_04a:0722b05": "下去例如此，不復委記也。畜生有，用不退三昧破者，畜",
    "T33n1716_04a:0722b06": "生無慚愧，退失善道，則是惡業故退、見思故",
    "T33n1716_04a:0722b07": "退、塵沙故退、無明故退。菩薩為破諸退，",
    "T33n1716_04a:0722b08": "修前持戒，破惡業退；修於禪定，伏見思退，",
    "T33n1716_04a:0722b09": "修生無生慧，破見思退；修無量慧，破塵沙",
    "T33n1716_04a:0722b10": "退；修無作慧，破無明退。見思破故，得位不",
    "T33n1716_04a:0722b11": "退，真諦三昧成；惡業塵沙破故，得行不退，俗",
    "T33n1716_04a:0722b12": "諦三昧成；無明破故，得念不退，中道三昧成。",
    "T33n1716_04a:0722b13": "本修諸行，皆有慈悲誓願，冥熏法界。彼畜",
    "T33n1716_04a:0722b14": "生中，若有機緣，關於慈悲，以王三昧力，不",
    "T33n1716_04a:0722b15": "動法性而往應之。宜示何身，宜說何法，",
    "T33n1716_04a:0722b16": "為龍、為象、鵽鳥、大鷲。若有善機，以戒、定慈",
    "T33n1716_04a:0722b17": "悲應之，令出苦得樂；有入空機，以生無",
    "T33n1716_04a:0722b18": "生慧慈悲應之，令出有得無，真諦三昧成；",
    "T33n1716_04a:0722b19": "有入假機，以無量慧慈悲應之，令免空得",
    "T33n1716_04a:0722b20": "假，俗諦三昧成；有入中機，以無作慧，慈悲",
    "T33n1716_04a:0722b21": "應之，令出邊入中，王三昧成。菩薩自既不",
    "T33n1716_04a:0722b22": "退，令他不退，故名不退三昧也。餓鬼有，用",
    "T33n1716_04a:0722b23": "心樂三昧破者，此有常㢡饑渴惡業苦、見",
    "T33n1716_04a:0722b24": "思煩惱苦、客塵闇障苦、無明根本苦。菩薩為",
    "T33n1716_04a:0722b25": "破諸苦，修前持戒，破惡業苦；脩定，伏見",
    "T33n1716_04a:0722b26": "思苦；修生無生慧，破見思苦；修無量慧，",
    "T33n1716_04a:0722b27": "破塵沙苦；修無作慧，破無明苦。破見思苦，",
    "T33n1716_04a:0722b28": "無為心樂三昧成；破惡業塵沙苦，多聞分別",
    "T33n1716_04a:0722b29": "樂三昧成；破無明苦，常樂三昧成。以本行慈",
    "T33n1716_04a:0722c01": "悲，冥熏法界。彼餓鬼道，若有機緣，與慈悲",
    "T33n1716_04a:0722c02": "相關，王三昧力，不動法性而往應之，示所",
    "T33n1716_04a:0722c03": "宜身，說所宜法。若有善機，以持戒慈悲應",
    "T33n1716_04a:0722c04": "之，手出香乳，施令飽滿；有入空機，以生",
    "T33n1716_04a:0722c05": "無生慈悲應之，令到無為岸；有入假機，",
    "T33n1716_04a:0722c06": "以無量慈悲應之，令遊戲於五道；有入中",
    "T33n1716_04a:0722c07": "機，以無作慈悲應之，令淨於三毒根，成",
    "T33n1716_04a:0722c08": "佛道無疑。菩薩自既得樂，又令他得樂，是",
    "T33n1716_04a:0722c09": "故名為心樂三昧也。阿修羅有，用歡喜三",
    "T33n1716_04a:0722c10": "昧者，修羅多猜疑怖畏，則有惡業疑怖、見",
    "T33n1716_04a:0722c11": "思疑怖、塵沙疑怖、無明疑怖。菩薩為破是",
    "T33n1716_04a:0722c12": "諸疑怖而修諸行。修持於戒，破惡業疑怖；",
    "T33n1716_04a:0722c13": "修諸禪定，伏見思怖；修生無生慧，破見思",
    "T33n1716_04a:0722c14": "怖；修無量慧，破塵沙怖；修無作慧，破無",
    "T33n1716_04a:0722c15": "明怖。見思破故，空法喜三昧成；惡業塵沙破",
    "T33n1716_04a:0722c16": "故，一切眾生喜見三昧成；無明破故，喜王三",
    "T33n1716_04a:0722c17": "昧成。以本諸行、慈悲誓願，冥熏法界。彼修",
    "T33n1716_04a:0722c18": "羅中，若有機緣，關於慈悲，以王三昧力，不",
    "T33n1716_04a:0722c19": "動法性而往應之，示所宜身，說所宜法。",
    "T33n1716_04a:0722c20": "有善機者，應以持戒身慈悲，令離惡業怖；",
    "T33n1716_04a:0722c21": "有入空機，應以生無生慈悲，令離見思怖；",
    "T33n1716_04a:0722c22": "有入假機，應以無量慈悲，令離無知怖；有",
    "T33n1716_04a:0722c23": "入中機，應以無作慈悲，令離無明怖。自證",
    "T33n1716_04a:0722c24": "三喜，令他無復三怖，是故名歡喜三昧。此",
    "T33n1716_04a:0722c25": "前悉用對治立名也。弗婆提有，用日光三",
    "T33n1716_04a:0722c26": "昧破者，日朝出於東，隨便為名耳。日譬智",
    "T33n1716_04a:0722c27": "光，能照除迷惑，東天下人有惡業闇、見思",
    "T33n1716_04a:0722c28": "闇、塵沙闇、無明闇。菩薩為照此諸闇故，修",
    "T33n1716_04a:0722c29": "前戒光，破惡業闇；修禪定流光，伏見思闇；修",
    "T33n1716_04a:0723a01": "一切智光，破見思闇；修道種智光，破塵沙",
    "T33n1716_04a:0723a02": "闇；修一切種智光，破無明闇。破見思闇故，",
    "T33n1716_04a:0723a03": "一切智日光三昧成；破塵沙闇故，道種智日",
    "T33n1716_04a:0723a04": "光三昧成；無明闇破故，一切種智日光三昧",
    "T33n1716_04a:0723a05": "成。以本行慈悲誓願，冥熏法界。彼弗婆提",
    "T33n1716_04a:0723a06": "若有機緣，關於慈悲，王三昧力，不動法性",
    "T33n1716_04a:0723a07": "而往應之，示身說法。若有事善機，以持戒",
    "T33n1716_04a:0723a08": "慈悲應之，令免惡業闇；有入空機，以生",
    "T33n1716_04a:0723a09": "無生慈悲應之，令免見思闇；有入假機，",
    "T33n1716_04a:0723a10": "以無量慈悲應之，令免無知闇；有入中",
    "T33n1716_04a:0723a11": "機，以無作慈悲應之，令免無明闇。自既",
    "T33n1716_04a:0723a12": "破闇，亦令他破闇，故稱日光三昧也。瞿",
    "T33n1716_04a:0723a13": "耶尼有，用月光三昧破者，月夕初現於西，",
    "T33n1716_04a:0723a14": "亦隨便立名。月亦照闇，例同日光云云。欝",
    "T33n1716_04a:0723a15": "單越，用熱焰三昧破者，北方是陰地氷結難",
    "T33n1716_04a:0723a16": "銷，自非熱焰赫照，終不融冶。北天下人",
    "T33n1716_04a:0723a17": "氷執無我，難可化度；若非智火慧焰，無我",
    "T33n1716_04a:0723a18": "所心，終不得度。彼無我所，乃是妄計，猶有自",
    "T33n1716_04a:0723a19": "性人我、法我、真如我。菩薩為破諸我，修生",
    "T33n1716_04a:0723a20": "滅無生滅慧，破性人我；修無量慧，破法我；",
    "T33n1716_04a:0723a21": "修無作慧，破真如我。得人空，成真諦智焰；",
    "T33n1716_04a:0723a22": "得法空，成俗諦智焰；得真如空，成中道智",
    "T33n1716_04a:0723a23": "焰。以本慈悲，冥熏法界。彼欝單越，若有機",
    "T33n1716_04a:0723a24": "緣，關於慈悲，以王三昧力，不動法性，而往",
    "T33n1716_04a:0723a25": "應之，示身說法。有善機，應以戒慈悲，令",
    "T33n1716_04a:0723a26": "免妄計無我；有入空機，應以生無生慈悲，",
    "T33n1716_04a:0723a27": "令免性我；有入假機，應以無量慈悲，令",
    "T33n1716_04a:0723a28": "免法我；有入中機，以無作慈悲應之，令",
    "T33n1716_04a:0723a29": "免真如我。自破妄我，令他破妄我，故名",
    "T33n1716_04a:0723b01": "熱焰三昧也。閻浮提有，用如幻三昧破者，",
    "T33n1716_04a:0723b02": "南天下果報雜雜，壽命等不定，猶如幻化。",
    "T33n1716_04a:0723b03": "此則從心幻出業，幻出見思，幻出無知，幻",
    "T33n1716_04a:0723b04": "出無明。菩薩為破諸幻，從於持戒，幻出無",
    "T33n1716_04a:0723b05": "作，破結業幻；從於禪定，幻出背捨；從生無",
    "T33n1716_04a:0723b06": "生慧，幻出無漏；從無量慧，幻出有漏；從無",
    "T33n1716_04a:0723b07": "作慧，幻出非漏非無漏。見思幻破，真諦幻成；",
    "T33n1716_04a:0723b08": "無知幻破，俗諦幻成；無明幻破，中道幻成。故",
    "T33n1716_04a:0723b09": "經言：「如來是大幻師。」彼閻浮提，有諸機緣",
    "T33n1716_04a:0723b10": "關於誓願，以本慈悲，隨感應之，自破諸",
    "T33n1716_04a:0723b11": "幻，成他諸幻，是故名為如幻三昧。餘如上",
    "T33n1716_04a:0723b12": "說。四天王有，用不動三昧破者，此天守護",
    "T33n1716_04a:0723b13": "國土遊行世界，則有果報動，見思、塵沙、無",
    "T33n1716_04a:0723b14": "明等動。菩薩修諸行，破諸動，成三昧。誓",
    "T33n1716_04a:0723b15": "願熏、機緣感，以本慈悲令他破四動，成三",
    "T33n1716_04a:0723b16": "不動，是故名不動三昧。委悉如上說。三十",
    "T33n1716_04a:0723b17": "三天有，用難伏三昧者，此是地居之頂，即",
    "T33n1716_04a:0723b18": "是果報難伏，見思、塵沙、無明等難伏。菩薩",
    "T33n1716_04a:0723b19": "修諸行，出其上，破諸難伏，自成三昧。誓願",
    "T33n1716_04a:0723b20": "熏他。若有機緣，以本慈悲，令他得證，是",
    "T33n1716_04a:0723b21": "故三昧名為難伏。餘如上說。焰摩天有，用",
    "T33n1716_04a:0723b22": "悅意三昧破者，此天處空，無刀杖戰鬪，以",
    "T33n1716_04a:0723b23": "之為悅。此是果報中悅，而未有不動業悅，",
    "T33n1716_04a:0723b24": "亦無無漏、道種智、中智等悅。菩薩為破諸不",
    "T33n1716_04a:0723b25": "悅而修諸行，自成三諦悅意三昧。誓熏法",
    "T33n1716_04a:0723b26": "界。有機緣者，以本慈悲，令他意悅，是故三",
    "T33n1716_04a:0723b27": "昧名為悅意。餘如上說。兜率陀天有，用青",
    "T33n1716_04a:0723b28": "色三昧破者。真諦三藏云：「此天果報樂青，",
    "T33n1716_04a:0723b29": "宮殿服玩等一切皆青。」菩薩為破諸青，修",
    "T33n1716_04a:0723c01": "第一義，非青黃赤白，而見青黃赤白。第一",
    "T33n1716_04a:0723c02": "義非戒、定、慧，而戒、定、慧。以戒破果報青；以",
    "T33n1716_04a:0723c03": "生無生慧破見思青。非真見真，非假見假，",
    "T33n1716_04a:0723c04": "非中見中，亦復如是。三青障破，自成三諦",
    "T33n1716_04a:0723c05": "三青三昧。乃至感應成他三昧，例上可解。",
    "T33n1716_04a:0723c06": "黃色三昧破化樂天有，赤色三昧破他化自",
    "T33n1716_04a:0723c07": "在天有，白色三昧破初禪有，皆是果報。白等，",
    "T33n1716_04a:0723c08": "例青色三昧，大意可解。白色三昧者，初禪",
    "T33n1716_04a:0723c09": "離五欲為白；未離覺觀故是黑。見思、塵沙、",
    "T33n1716_04a:0723c10": "無明等黑，破此諸黑，修諸行白，自成三昧。",
    "T33n1716_04a:0723c11": "又成他三昧，如上說。種種三昧破梵王有",
    "T33n1716_04a:0723c12": "者，梵王主領大千界，種類既多，即是果報種",
    "T33n1716_04a:0723c13": "種；未見種種空、種種假、種種中。破此種種，",
    "T33n1716_04a:0723c14": "修種種行。自成種種，亦成他種種。如上說。",
    "T33n1716_04a:0723c15": "二禪，用雙三昧者，二禪獨有內淨、喜兩支，",
    "T33n1716_04a:0723c16": "餘支與餘禪共，此即果報雙。而未見雙空、",
    "T33n1716_04a:0723c17": "雙假、雙中。例如上說。三禪，用雷音三昧者，",
    "T33n1716_04a:0723c18": "此禪樂最深，如氷魚蟄蟲，是果報著樂，又",
    "T33n1716_04a:0723c19": "著空樂、假樂、中樂。為驚駭諸樂，修諸雷音",
    "T33n1716_04a:0723c20": "之行。餘如上說。四禪，用注雨三昧者，四禪",
    "T33n1716_04a:0723c21": "如大地，具種種種子。若不得雨，芽不得",
    "T33n1716_04a:0723c22": "生。一切善根，在四禪中，謂業種、三諦種。修",
    "T33n1716_04a:0723c23": "諸行雨，自生三昧；慈悲應機，生他三昧云",
    "T33n1716_04a:0723c24": "云。無想天有，用如虛空三昧者，外道非空，",
    "T33n1716_04a:0723c25": "妄計涅槃，謂果報非空，三諦皆非虛無。修",
    "T33n1716_04a:0723c26": "諸空淨之行，自成、成他云云。阿那含天，用照",
    "T33n1716_04a:0723c27": "鏡三昧。此聖無漏天，雖得淨色，但是報淨",
    "T33n1716_04a:0723c28": "色。未究盡色空，如鏡未極明；未知色假，",
    "T33n1716_04a:0723c29": "如鏡未有影；未知色中，如未達鏡圓。餘",
    "T33n1716_04a:0724a01": "如上說。空處，用無礙三昧者，此定得出色",
    "T33n1716_04a:0724a02": "籠，即果報無礙，未是空、假、中等無礙。餘如",
    "T33n1716_04a:0724a03": "上說。識處，用常三昧者，此定謂識相續不斷",
    "T33n1716_04a:0724a04": "為常，此乃定報，非三無為常、化用常、常樂",
    "T33n1716_04a:0724a05": "常。例如上云云。不用處，以樂三昧破者，此",
    "T33n1716_04a:0724a06": "處如癡，癡故是苦，乃至無明苦。例如上云云。",
    "T33n1716_04a:0724a07": "非想非非想，用我三昧破者，頂天謂是涅",
    "T33n1716_04a:0724a08": "槃果報，猶有細煩惱不自在，乃至無明不",
    "T33n1716_04a:0724a09": "自在。修行破之，得真我、隨俗我、常樂我。例",
    "T33n1716_04a:0724a10": "如上云云。此二十五皆稱三昧者，調直定也。",
    "T33n1716_04a:0724a11": "真諦以空無漏為調直；出假以稱機為調",
    "T33n1716_04a:0724a12": "直；中道遮二邊為調直。故皆具三諦，則通",
    "T33n1716_04a:0724a13": "稱三昧。又稱王者，空、假調直，未得為王，所",
    "T33n1716_04a:0724a14": "以二乘入空，菩薩出假，不名法王。中道調直，",
    "T33n1716_04a:0724a15": "故得稱王。一一三昧皆有中道，悉稱為王。",
    "T33n1716_04a:0724a16": "《大經》云：「是二十五三昧名諸三昧王」，即其位",
    "T33n1716_04a:0724a17": "高義；「若入是三昧，一切三昧悉入其中」，即其",
    "T33n1716_04a:0724a18": "體廣義；「應二十五有機」，即其用長也。無畏地",
    "T33n1716_04a:0724a19": "中，具得二十五三昧種種力用。須彌入芥，不",
    "T33n1716_04a:0724a20": "傷樹木；毛孔納海，不嬈龜魚；雖處地獄，",
    "T33n1716_04a:0724a21": "身心無苦。變通出沒，不動而遠，即其妙義。",
    "T33n1716_04a:0724a22": "蓋乃慧聖行成，能有是力也。問：三昧破有，",
    "T33n1716_04a:0724a23": "乃是《涅槃》之文，何得釋此？答：第三云：「破有",
    "T33n1716_04a:0724a24": "法王，出現於世，隨眾生欲，而為說法。」四意",
    "T33n1716_04a:0724a25": "明文，宛然具足。又《涅槃》明菩薩破有，此經明",
    "T33n1716_04a:0724a26": "法王破有，彌顯其義也。明聖行竟。二、梵行",
    "T33n1716_04a:0724a27": "者，梵者，淨也。無二邊愛見證得，名之為淨。",
    "T33n1716_04a:0724a28": "以此淨法，與拔眾生，即是無緣慈、悲、喜、捨",
    "T33n1716_04a:0724a29": "也。菩薩以大涅槃心，修於聖行，得無畏地，",
    "T33n1716_04a:0724b01": "具二十五三昧無方大用。爾時慈悲是真梵",
    "T33n1716_04a:0724b02": "行，非餘梵天所修四無量心，亦非三藏、通教，",
    "T33n1716_04a:0724b03": "眾生緣、法緣等慈悲也。以今慈、悲、喜、捨，熏",
    "T33n1716_04a:0724b04": "修眾行，無不成辦。《大經》云：「若有人問：誰是",
    "T33n1716_04a:0724b05": "一切諸善根本？當言：慈是。」慈既是行本，故言",
    "T33n1716_04a:0724b06": "梵行。若依圓語，亦如《大經》：「慈即如來，慈即",
    "T33n1716_04a:0724b07": "佛性」。慈若不具佛十力、四無所畏、三十二相",
    "T33n1716_04a:0724b08": "者，是聲聞慈；若具足者，是如來慈。是慈即是",
    "T33n1716_04a:0724b09": "大法聚；是慈即是大涅槃。慈力弘深，具一切",
    "T33n1716_04a:0724b10": "福德莊嚴，故名梵行。三、天行者，第一義天，",
    "T33n1716_04a:0724b11": "天然之理，此語道前；由理成行，此語道中；",
    "T33n1716_04a:0724b12": "由行理顯，此語道後。今約由理成行，故言",
    "T33n1716_04a:0724b13": "天行。菩薩雖入初地，初地不應住，以有",
    "T33n1716_04a:0724b14": "所得故。修上十地慧，十重發真修慧，由理",
    "T33n1716_04a:0724b15": "成行，名為天行。天行即智慧莊嚴。上求佛",
    "T33n1716_04a:0724b16": "道，故有聖行、天行；下化眾生故，有梵行、病",
    "T33n1716_04a:0724b17": "行、嬰兒行也。四嬰兒行者，若福慧轉增，實相",
    "T33n1716_04a:0724b18": "彌顯。雖不作意利益眾生，任運能有冥、顯",
    "T33n1716_04a:0724b19": "兩益。天行力有冥益，梵行力有顯益。眾生",
    "T33n1716_04a:0724b20": "雖有小善之機，無菩薩開發，不得生長。慈",
    "T33n1716_04a:0724b21": "善根力，如礠石吸鐵，和光利行，能令眾生",
    "T33n1716_04a:0724b22": "得見菩薩，同其始學。漸修五戒、十善，人天",
    "T33n1716_04a:0724b23": "果報，楊葉之行。又示二百五十戒，觀、練、熏、修，",
    "T33n1716_04a:0724b24": "四諦、十二因緣、三十七品，同二乘嬰兒行。又",
    "T33n1716_04a:0724b25": "示同習六度三阿僧祇，百劫種相好，柔伏",
    "T33n1716_04a:0724b26": "煩惱，六度菩薩小善之行。又示同即色是空，",
    "T33n1716_04a:0724b27": "無生無滅，通教小善之行。又示同別教歷別",
    "T33n1716_04a:0724b28": "次第，相似中道，小善之行。皆是慈心之力，俯",
    "T33n1716_04a:0724b29": "同群小，提引成就，從慈心與樂，起嬰兒行。",
    "T33n1716_04a:0724c01": "《大經》云：「能說大字，所謂婆和」，此即六度小",
    "T33n1716_04a:0724c02": "行而求作佛，故言大字。又云：「不見晝夜、親",
    "T33n1716_04a:0724c03": "疏等相」，即同通教菩薩，即色是空意也。又",
    "T33n1716_04a:0724c04": "云：「不能造作，大小諸事」「大事即五逆，小事",
    "T33n1716_04a:0724c05": "即二乘心」，此即同別教。別教非生死，故無",
    "T33n1716_04a:0724c06": "五逆；非涅槃，故無小乘心。又云：「楊樹黃葉」，",
    "T33n1716_04a:0724c07": "即同人天五戒、十善嬰兒。又云：「非道為道，",
    "T33n1716_04a:0724c08": "以能生道微因緣故。」即同二乘嬰兒也。慈",
    "T33n1716_04a:0724c09": "善根力能出假化物，同小善方便，引入佛",
    "T33n1716_04a:0724c10": "慧，作圓教嬰兒也。《經》云：「不能起住、來去、語",
    "T33n1716_04a:0724c11": "言。」如《經》云云。又判麁妙、開麁顯妙，例可解",
    "T33n1716_04a:0724c12": "云云。五、病行者，此從無緣大悲起。若始生小",
    "T33n1716_04a:0724c13": "善，必有病行。今同生善邊，名嬰兒行；同煩",
    "T33n1716_04a:0724c14": "惱邊，名為病行。以眾生病，則大悲熏心，是",
    "T33n1716_04a:0724c15": "故我病。或遊戲地獄，或作畜生形，化身作",
    "T33n1716_04a:0724c16": "餓鬼等，悉是同惡業病，如調達等。又示有",
    "T33n1716_04a:0724c17": "父母妻子，金鏘、馬麥，寒風索衣，熱病求乳，此",
    "T33n1716_04a:0724c18": "示人天有結、業、生、老、病、死之病。又示道場",
    "T33n1716_04a:0724c19": "三十四心斷結，示同二乘見思之病，方便",
    "T33n1716_04a:0724c20": "附近，語令勤作。三藏、通教菩薩亦如是。又",
    "T33n1716_04a:0724c21": "同別教寂滅道場，初斷塵沙無明之病。是",
    "T33n1716_04a:0724c22": "故菩薩悉同彼病，遍於法界，利益眾生。次",
    "T33n1716_04a:0724c23": "第五行竟。問：聖行證三地，梵行證兩地，",
    "T33n1716_04a:0724c24": "天行、病行、嬰兒行何不證地？答：聖、梵兩行",
    "T33n1716_04a:0724c25": "名修因，故論證地，天行正是所證。病、兒",
    "T33n1716_04a:0724c26": "兩行，從果起應，故不論證耳。又有義：經",
    "T33n1716_04a:0724c27": "顯別義，從地前各入證：經顯圓義，登地同",
    "T33n1716_04a:0724c28": "一證。又，地前非不修圓，登地非無有別，",
    "T33n1716_04a:0724c29": "互顯令易解，故不煩文。地前別者，戒行從",
    "T33n1716_04a:0725a01": "淺至深，證不動地；定行從淺至深，證堪忍",
    "T33n1716_04a:0725a02": "地；慧行從淺至深，證無畏地。地上去並同",
    "T33n1716_04a:0725a03": "者，豈有三地條然永別？秖登地時，不為二",
    "T33n1716_04a:0725a04": "邊所動，名不動地；上持佛法，下荷眾生，",
    "T33n1716_04a:0725a05": "名堪忍地；於生死涅槃俱得自在，名無畏",
    "T33n1716_04a:0725a06": "地。無畏地，從我德立名；堪忍地，從樂德立",
    "T33n1716_04a:0725a07": "名；不動地，從常德立名。淨德通三處。登地",
    "T33n1716_04a:0725a08": "之日，四德俱成，則無增減，蓋化道宜然。例",
    "T33n1716_04a:0725a09": "如朝三暮四之意耳。從登地去，地地有自",
    "T33n1716_04a:0725a10": "行，地地有自證。自行秖是修天行，自證秖",
    "T33n1716_04a:0725a11": "是證天行，故不別說天行證也。若地前化",
    "T33n1716_04a:0725a12": "他，名梵行。慈、悲、喜是化他之事，行一子地是",
    "T33n1716_04a:0725a13": "其證；捨心是化他之理行，空平等是其證。此",
    "T33n1716_04a:0725a14": "二地亦不條然，登地慈悲，故言一子；慈悲與",
    "T33n1716_04a:0725a15": "體同，故言空平等耳。地地有悲同惡，名病",
    "T33n1716_04a:0725a16": "行。地地有慈同善，名嬰兒行。證道是同，故",
    "T33n1716_04a:0725a17": "不別說。佛地功德，仰信而已，豈可闇心定",
    "T33n1716_04a:0725a18": "分別耶？略答如此云云。",
    "T33n1716_04a:0725a19": "妙法蓮華經玄義卷第四上"
}