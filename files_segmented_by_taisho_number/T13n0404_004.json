{
    "T13n0404_004:0626c04": "大集大虛空藏菩薩所問經卷第",
    "T13n0404_004:0626c05": "四",
    "T13n0404_004:0626c07": "開府儀同三司特進試鴻臚卿肅國",
    "T13n0404_004:0626c08": "公食邑三千戶賜紫贈司空謚大鑒",
    "T13n0404_004:0626c09": "正號大廣智大興善寺三藏沙門",
    "T13n0404_004:0626c10": "不空奉　詔譯",
    "T13n0404_004:0626c11": "「善男子！云何菩薩善知軌儀，修行離暗獲得",
    "T13n0404_004:0626c12": "光明，不隨他緣得自然智，速到大乘一切智",
    "T13n0404_004:0626c13": "智？善男子！若菩薩，於彼所行軌儀一切諸行，",
    "T13n0404_004:0626c14": "不退、不動獲得光明，名為正法自智光明；亦",
    "T13n0404_004:0626c15": "名於法無障礙智。能離於暗獲得光明，不隨",
    "T13n0404_004:0626c16": "他緣得自然智。何以故？彼菩薩住自然智光",
    "T13n0404_004:0626c17": "明之時，於他有情及於此法，照了決定，不",
    "T13n0404_004:0626c18": "隨他緣，速疾能證薩婆若智。」爾時世尊說伽",
    "T13n0404_004:0626c19": "陀曰：",
    "T13n0404_004:0626c20": "「已脫諸見之智者，　　於生死中具福德；",
    "T13n0404_004:0626c21": "住於瑜伽離諸相，　　迴向菩提無盡處。",
    "T13n0404_004:0626c22": "應具一切智資糧，　　無邊智慧虛空性；",
    "T13n0404_004:0626c23": "無色、無相亦無法，　　則能滿足一切智。",
    "T13n0404_004:0626c24": "應念佛身勝生子，　　於彼心意不散動；",
    "T13n0404_004:0626c25": "不取色相及種姓，　　是故名為念如來。",
    "T13n0404_004:0626c26": "法體遠離於諸欲，　　湛然寂靜常無相；",
    "T13n0404_004:0626c27": "若能遠離於所緣，　　是故名為真念法。",
    "T13n0404_004:0626c28": "無為、無染常解脫，　　是故名為念僧伽。",
    "T13n0404_004:0626c29": "一切資緣諸事物，　　悉能捨施無所著；",
    "T13n0404_004:0627a01": "無思清淨無分別，　　是故名為念於捨。",
    "T13n0404_004:0627a02": "無為尸羅無諸漏，　　離身、語、意不流轉；",
    "T13n0404_004:0627a03": "不生三有無所依，　　是為正念無漏戒。",
    "T13n0404_004:0627a04": "淨居諸天體無垢，　　及住兜率紹法王；",
    "T13n0404_004:0627a05": "應念如是清淨天，　　不久我常亦如彼。",
    "T13n0404_004:0627a06": "若持諸佛之正法，　　不應執著煩惱事；",
    "T13n0404_004:0627a07": "於法、非法皆解脫，　　如是能持諸佛法。",
    "T13n0404_004:0627a08": "如佛所得菩提相，　　受持法者亦復然；",
    "T13n0404_004:0627a09": "若知本際無有塵，　　是則名持諸佛法。",
    "T13n0404_004:0627a10": "由我淨故有情淨，　　法淨智者隨行之；",
    "T13n0404_004:0627a11": "知諸有情心性淨，　　以如是行而成就。",
    "T13n0404_004:0627a12": "不作斷滅有情界，　　亦不見彼有增、減；",
    "T13n0404_004:0627a13": "為說斷除顛倒見，　　化無量眾令清淨。",
    "T13n0404_004:0627a14": "應說世間諸境界，　　不異如來之境界；",
    "T13n0404_004:0627a15": "佛之境界如虛空，　　世間之境亦如是。",
    "T13n0404_004:0627a16": "一切語言及文字，　　悉皆猶如空谷響；",
    "T13n0404_004:0627a17": "中間無有所聞者，　　如是知已獲總持。",
    "T13n0404_004:0627a18": "受持、修習及讀誦，　　盡能宣說法理趣；",
    "T13n0404_004:0627a19": "無我、無人、無法想，　　如是安住陀羅尼。",
    "T13n0404_004:0627a20": "能持一切諸佛法，　　善說聞者皆歡喜；",
    "T13n0404_004:0627a21": "正念不離三摩地，　　由此決定於總持。",
    "T13n0404_004:0627a22": "於法不動無散心，　　亦於諸法無疑惑；",
    "T13n0404_004:0627a23": "譬如龍王降大雨，　　彼人說法亦復然。",
    "T13n0404_004:0627a24": "無著、無縛、無障礙，　　能說千億俱胝典；",
    "T13n0404_004:0627a25": "於諸有情無法想，　　彼得辯才勝功德。",
    "T13n0404_004:0627a26": "承佛威神說妙法，　　千俱胝劫常無礙；",
    "T13n0404_004:0627a27": "令諸有情心歡喜，　　安住辯才佛功德。",
    "T13n0404_004:0627a28": "若知一切法理趣，　　體性皆若於虛空；",
    "T13n0404_004:0627a29": "無人、無命、無壽者，　　彼即名持佛正法。",
    "T13n0404_004:0627b01": "有情本性皆圓寂，　　究竟諸法悉無生；",
    "T13n0404_004:0627b02": "是忍境界無垢淨，　　得此名為不放逸。",
    "T13n0404_004:0627b03": "見於諸蘊皆如幻，　　則見諸法真實性；",
    "T13n0404_004:0627b04": "知於六處如空邑，　　是則能超於蘊魔。",
    "T13n0404_004:0627b05": "譬如空中起浮雲，　　一切諸惑亦如是；",
    "T13n0404_004:0627b06": "常於正理勤觀察，　　彼則能超煩惱魔。",
    "T13n0404_004:0627b07": "若知無生常不生，　　則知寂滅亦無滅；",
    "T13n0404_004:0627b08": "法無過去、未來世，　　決定不為死魔侵。",
    "T13n0404_004:0627b09": "於法無動亦無思，　　不住菩提無覺想；",
    "T13n0404_004:0627b10": "無我、無人起悲濟，　　是降天魔之眷屬。",
    "T13n0404_004:0627b11": "見於識、智二平等，　　不住無為及有為；",
    "T13n0404_004:0627b12": "心如幻化知世間，　　是名勇健難摧伏。",
    "T13n0404_004:0627b13": "於此、彼岸無所著，　　說法修習相應者；",
    "T13n0404_004:0627b14": "拔濟有情無人想，　　是名菩薩之導師。",
    "T13n0404_004:0627b15": "觀察三有如曠野，　　亦如空性不變異；",
    "T13n0404_004:0627b16": "無路、無人、無拔濟，　　是為說法大商主。",
    "T13n0404_004:0627b17": "善說有、無真實法，　　了法本來常清淨；",
    "T13n0404_004:0627b18": "悲與寂滅理相應，　　是名菩薩導師者。",
    "T13n0404_004:0627b19": "前、後流轉心相續，　　如此二心不和合；",
    "T13n0404_004:0627b20": "了知流注心體性，　　是名菩薩之勇健。",
    "T13n0404_004:0627b21": "知諸法性本清淨，　　猶如虛空、如水月；",
    "T13n0404_004:0627b22": "不著一切諸煩惱，　　是淨薩埵常稱讚。",
    "T13n0404_004:0627b23": "若知一法同諸法，　　如幻陽炎無所取；",
    "T13n0404_004:0627b24": "虛妄空寂不常恒，　　彼人不久成真覺。」",
    "T13n0404_004:0627b25": "說此決定法門時，七萬二千那庾多天、人、緊",
    "T13n0404_004:0627b26": "那羅、摩睺羅伽等，皆發無上正等覺心；三萬",
    "T13n0404_004:0627b27": "二千菩薩得無生法忍。於此三千大千世界，",
    "T13n0404_004:0627b28": "六種震動，大光普照，百千諸天雨種種花，奏",
    "T13n0404_004:0627b29": "諸伎樂，以鄔馱南而共讚歎：「此諸有情，已為",
    "T13n0404_004:0627c01": "如來法印印之。若有聞此法門，能生勝解受",
    "T13n0404_004:0627c02": "持演說，如法修行一切智者，於此佛剎皆應",
    "T13n0404_004:0627c03": "禮敬以自莊嚴。所以者何？由佛世尊出興於",
    "T13n0404_004:0627c04": "世，演此祕密決定法門，令我等聞，非餘有",
    "T13n0404_004:0627c05": "情所聞見故。」",
    "T13n0404_004:0627c06": "爾時，大虛空藏菩薩，從佛世尊聞說是已，即",
    "T13n0404_004:0627c07": "時獲得六無垢清淨三摩地門，以價直三千",
    "T13n0404_004:0627c08": "世界摩尼寶網，覆於佛上而為供養，一心合",
    "T13n0404_004:0627c09": "掌作如是言：「如來今者以無礙智，觀察一切",
    "T13n0404_004:0627c10": "有情根性前後善巧，宣說無障礙法甚深理",
    "T13n0404_004:0627c11": "趣，由此眾會皆大歡喜讚歎大乘。」時十方世",
    "T13n0404_004:0627c12": "界所來集會諸菩薩等，復放光明，皆言：「由於",
    "T13n0404_004:0627c13": "如來說如是法門，令我等聞，深生慶幸靡不",
    "T13n0404_004:0627c14": "歡喜。」",
    "T13n0404_004:0627c15": "爾時，會中有菩薩摩訶薩名曰迅辯，白大虛空",
    "T13n0404_004:0627c16": "藏菩薩言：「正士！汝名虛空庫藏，而汝豈以虛",
    "T13n0404_004:0627c17": "空為庫藏耶？」虛空藏菩薩言：「善男子！我亦是",
    "T13n0404_004:0627c18": "虛空亦是庫藏。」迅辯菩薩言：「善男子！我願見",
    "T13n0404_004:0627c19": "汝虛空庫藏差別之相。」虛空藏菩薩言：「善男",
    "T13n0404_004:0627c20": "子！如汝之心所思惟物，我令空中為汝雨之。」",
    "T13n0404_004:0627c21": "迅辯菩薩言：「我昔曾見赤優波羅吉祥如來",
    "T13n0404_004:0627c22": "蓮花莊嚴世界，彼有蓮花名曰一切光明遍",
    "T13n0404_004:0627c23": "照，其量廣於一俱盧舍，有多千葉香潔柔軟，",
    "T13n0404_004:0627c24": "猶若迦止栗那綿，身觸之時受極快樂；其香",
    "T13n0404_004:0627c25": "芬馥遍於無量百千世界，彼中菩薩聞香、見",
    "T13n0404_004:0627c26": "花即皆得定。唯願仁者於此眾會而雨是花。」",
    "T13n0404_004:0627c27": "時迅辯菩薩一心淨意，未久之間，於是大虛",
    "T13n0404_004:0627c28": "空藏菩薩以大威神加持力故，即於空中雨",
    "T13n0404_004:0627c29": "如是花。時此會眾見是花已，各各獲得愛樂",
    "T13n0404_004:0628a01": "花三摩地；從定出已異口同聲，讚大虛空藏",
    "T13n0404_004:0628a02": "菩薩言：「善哉，善哉！正士！由汝加持智力故，",
    "T13n0404_004:0628a03": "令一切有情悉皆獲得如是之力。」",
    "T13n0404_004:0628a04": "爾時，眾中復有菩薩名寶莊嚴，白大虛空藏",
    "T13n0404_004:0628a05": "菩薩言：「大士！唯願為我及諸有情，於虛空中",
    "T13n0404_004:0628a06": "雨細粖金。」所言未訖，即有無量粖金，從虛空",
    "T13n0404_004:0628a07": "中如雨而下。寶莊嚴菩薩復言：「願於空中雨",
    "T13n0404_004:0628a08": "一切寶。」所言未訖，即於空中有無量無數種",
    "T13n0404_004:0628a09": "種名、種種色、種種摩尼之寶如雨而下。所謂：",
    "T13n0404_004:0628a10": "金、銀、頗胝迦、吠琉璃、碼碯、赤珠、牟娑羅藏寶，",
    "T13n0404_004:0628a11": "吉祥藏寶、髻娑羅無垢光寶，月光寶、日光寶、",
    "T13n0404_004:0628a12": "照曜寶、殊勝光寶，贍部光寶、火光寶，硨磲、璧",
    "T13n0404_004:0628a13": "玉、珊瑚、帝青寶，德藏寶、寂靜光寶、澄清濁水",
    "T13n0404_004:0628a14": "寶，不壞光明寶、建立眼寶，旋轉寶、釋迦楞伽",
    "T13n0404_004:0628a15": "寶，勝寶、大勝寶、威德熾盛寶、吉祥藏王寶，金",
    "T13n0404_004:0628a16": "剛蘂寶、世光寶，光味寶、持光半月寶，贍部檀",
    "T13n0404_004:0628a17": "寶、贍部洲光寶，千光寶、炬火光寶，勝莊嚴寶、",
    "T13n0404_004:0628a18": "息熱寶，無熱惱寶、除病寶，淨眼寶，淨耳、鼻、舌、",
    "T13n0404_004:0628a19": "身、意寶，照曜支寶、照曜寶，青光寶、黃光寶，頗",
    "T13n0404_004:0628a20": "胝迦寶、白頗胝迦寶、網寶。以要言之，餘如是",
    "T13n0404_004:0628a21": "類無量之寶悉皆雨之，如是無邊眾寶名字，",
    "T13n0404_004:0628a22": "若於一劫不可說盡。",
    "T13n0404_004:0628a23": "爾時，復有時王菩薩，白大虛空藏菩薩言：「大",
    "T13n0404_004:0628a24": "士！此娑訶世界，有無量受苦有情，貧匱飢餓",
    "T13n0404_004:0628a25": "無諸飲食，著破弊衣復有裸形；及諸餓鬼露",
    "T13n0404_004:0628a26": "體饑渴被髮覆身，常思所棄涕唾膿血。為如",
    "T13n0404_004:0628a27": "是類願生憐愍，雨以衣食而充濟之。」時虛空",
    "T13n0404_004:0628a28": "藏菩薩，以加持力，即於虛空，雨種種飲食異",
    "T13n0404_004:0628a29": "類衣服，百千色相無量無邊不可算數，上妙",
    "T13n0404_004:0628b01": "細軟過於迦止栗那綿，身觸之時受極快樂。",
    "T13n0404_004:0628b02": "於此三千大千世界，一切貧匱孤露有情及",
    "T13n0404_004:0628b03": "諸餓鬼，蒙此飲食勝妙衣服悉皆充足。",
    "T13n0404_004:0628b04": "爾時，會中復有菩薩名曰醫王，白大虛空藏",
    "T13n0404_004:0628b05": "菩薩言：「大士！今此世界，無量有情嬰諸疾病，",
    "T13n0404_004:0628b06": "復無眷屬所能瞻視，以病纏綿受大苦惱。願",
    "T13n0404_004:0628b07": "為此等諸有情類，雨上藥草，令彼患者悉皆",
    "T13n0404_004:0628b08": "除愈。」所言未訖，即時虛空雨於無量甘露妙",
    "T13n0404_004:0628b09": "藥；由此藥故，一切病者服皆除差。復有菩薩",
    "T13n0404_004:0628b10": "名摧惡趣，白大虛空藏菩薩言：「善男子！願以",
    "T13n0404_004:0628b11": "大悲，息三惡趣受諸劇苦一切有情。」所言未",
    "T13n0404_004:0628b12": "訖，即於空中出大光明，照捺落迦、傍生、鬼趣，",
    "T13n0404_004:0628b13": "彼諸有情皆息眾苦得受安樂。又於虛空雨",
    "T13n0404_004:0628b14": "眾花鬘、塗香、末香，幢幡、傘蓋、燈燭、音樂，奴婢、",
    "T13n0404_004:0628b15": "妻妾、童子、婇女。象馬、車乘、宅舍，城郭、村邑、聚",
    "T13n0404_004:0628b16": "落、國土，宮殿、樓閣、花園、窓牖、床榻，珍寶、輦輿、",
    "T13n0404_004:0628b17": "四牛、十六牛，乃至千牛所駕之車，悉於虛空",
    "T13n0404_004:0628b18": "如雨而下；皆由大虛空藏菩薩加持力故。復",
    "T13n0404_004:0628b19": "告眾言：「善男子！汝等皆取如是等物隨用捨",
    "T13n0404_004:0628b20": "施，當令滿足檀波羅蜜。」復有菩薩名戒莊",
    "T13n0404_004:0628b21": "嚴，白大虛空藏菩薩言：「善男子！汝已雨於檀",
    "T13n0404_004:0628b22": "波羅蜜，何不復雨戒波羅蜜？」所言未訖，即時",
    "T13n0404_004:0628b23": "十方諸佛及諸菩薩，皆共讚歎戒波羅蜜莊",
    "T13n0404_004:0628b24": "嚴功德。如是讚歎戒功德聲從空中出；如是",
    "T13n0404_004:0628b25": "讚歎忍辱、精進、禪定、智慧莊嚴功德，所出之",
    "T13n0404_004:0628b26": "聲亦復如是。又聞諸佛菩薩百千詞句，稱讚",
    "T13n0404_004:0628b27": "諸法無增、無減；由此法音警覺三千大千世",
    "T13n0404_004:0628b28": "界，令無量無數有情，修學三乘而得成就。",
    "T13n0404_004:0628b29": "復有菩薩名普遍光明，白大虛空藏菩薩言：",
    "T13n0404_004:0628c01": "「汝虛空庫藏，為唯於此世界中現饒益有情，",
    "T13n0404_004:0628c02": "為復亦能於餘世界現如斯事？」",
    "T13n0404_004:0628c03": "爾時，大虛空藏菩薩告普遍光明菩薩言：「善",
    "T13n0404_004:0628c04": "男子！汝獲無垢妙淨天眼，當觀十方諸佛世",
    "T13n0404_004:0628c05": "界，為見何物？」說是語已，時普遍光明即以天",
    "T13n0404_004:0628c06": "眼，觀見十方無量阿僧祇世界，所雨寶物、飲",
    "T13n0404_004:0628c07": "食、衣服，一如此界無所減少；又聞空中所說",
    "T13n0404_004:0628c08": "一切微妙法音亦不增減。",
    "T13n0404_004:0628c09": "爾時，普遍光明菩薩見是事已，深生奇特嘆",
    "T13n0404_004:0628c10": "未曾有，以鄔馱南稱讚大虛空藏菩薩：「不可",
    "T13n0404_004:0628c11": "思議難可測量，而能頓於一切世界，現如是",
    "T13n0404_004:0628c12": "等種種寶物；唯願以佛威神之力及於仁者",
    "T13n0404_004:0628c13": "加持之力，令此眾會及餘世界一切有情，普",
    "T13n0404_004:0628c14": "皆得見如是眾寶，普皆得聞虛空法音。」爾時",
    "T13n0404_004:0628c15": "大虛空藏菩薩，即如其言更雨如是種種諸",
    "T13n0404_004:0628c16": "寶，皆令此會及他方國土一切有情悉皆得",
    "T13n0404_004:0628c17": "見，各各皆發無上正等菩提之心。",
    "T13n0404_004:0628c18": "爾時，王舍大城有五百女人，共詣大虛空藏",
    "T13n0404_004:0628c19": "菩薩所。到已白言：「我聞正士能滿一切有情",
    "T13n0404_004:0628c20": "所願，然今我等夫主並死，不知所趣，唯願大",
    "T13n0404_004:0628c21": "士示我令見。」",
    "T13n0404_004:0628c22": "爾時，大虛空藏菩薩以威神力故，即為五百",
    "T13n0404_004:0628c23": "女人，各各現其本夫形狀住菩薩前。時虛空",
    "T13n0404_004:0628c24": "藏告諸女言：「姊妹！當觀此是汝等本夫以不？」",
    "T13n0404_004:0628c25": "彼諸女等各見本夫，悲喜交集。時彼丈夫各",
    "T13n0404_004:0628c26": "自隨逐是諸女等還歸本家，七日之中為女",
    "T13n0404_004:0628c27": "說法，令得成就咸發無上菩提之心，住不退",
    "T13n0404_004:0628c28": "轉。時五百女相共來詣大虛空藏菩薩之所，",
    "T13n0404_004:0628c29": "一心同聲以伽陀讚曰：",
    "T13n0404_004:0629a01": "「我等今知是法相，　　猶如幻化虛空性；",
    "T13n0404_004:0629a02": "而為我等示現夫，　　今我成就最勝業。",
    "T13n0404_004:0629a03": "以是諸法皆變化，　　本空、無心、無所動；",
    "T13n0404_004:0629a04": "由此通達無漏法，　　永不隨逐諸煩惱。",
    "T13n0404_004:0629a05": "是故皆發菩提心，　　願欲拔濟有情類；",
    "T13n0404_004:0629a06": "蒙為我等授記莂，　　當得成佛度有情。",
    "T13n0404_004:0629a07": "同名善調之如來，　　廣於後世修諸行；",
    "T13n0404_004:0629a08": "我等獲斯妙法雨，　　是故稱讚大導師。」",
    "T13n0404_004:0629a09": "爾時，復有五百丈夫被賊欲害，即聞空中聲",
    "T13n0404_004:0629a10": "曰：「汝等當知有菩薩名大虛空藏，能於怖畏",
    "T13n0404_004:0629a11": "諸有情類施於無畏。汝等應當歸依稽首，必",
    "T13n0404_004:0629a12": "無所害。」時彼諸人以恐怖故，皆共一心異口",
    "T13n0404_004:0629a13": "同聲作如是言：「南無大虛空藏菩薩！」作是語",
    "T13n0404_004:0629a14": "時，虛空藏菩薩化五百人從虛空下，住彼人",
    "T13n0404_004:0629a15": "前，告諸賊言：「是等貧匱，何用害為？寧殺我等。",
    "T13n0404_004:0629a16": "今當與汝衣服、瓔珞所須之物，令無所乏，勿",
    "T13n0404_004:0629a17": "斷彼命。」時彼諸賊即殺化人，其五百人咸離",
    "T13n0404_004:0629a18": "怖畏泰然安隱，皆共往詣大虛空藏菩薩之",
    "T13n0404_004:0629a19": "所，恭敬合掌頭面禮足作如是言：「我等今者",
    "T13n0404_004:0629a20": "皆從大師得全性命，故來頂禮，莫知所報廣",
    "T13n0404_004:0629a21": "大之恩，唯願為我說微妙法，當共受持成二",
    "T13n0404_004:0629a22": "利行。」",
    "T13n0404_004:0629a23": "爾時，大虛空藏菩薩告言：「善男子！汝等今者",
    "T13n0404_004:0629a24": "既無所懼，各各宜發阿耨多羅三藐三菩提",
    "T13n0404_004:0629a25": "心，則得自利利他成就。」說是語已，彼等一",
    "T13n0404_004:0629a26": "時皆發阿耨多羅三藐三菩提心，即以上",
    "T13n0404_004:0629a27": "妙衣服價直百千，奉虛空藏菩薩以申供養。",
    "T13n0404_004:0629a28": "如是供養虛空藏菩薩已，即為供養一切諸",
    "T13n0404_004:0629a29": "佛。爾時，世尊悉與彼等授於記莂：「於當來世",
    "T13n0404_004:0629b01": "過無量劫，修菩提分法已，當得成佛，同號",
    "T13n0404_004:0629b02": "無怖畏如來、多陀阿伽度、阿羅訶、三藐三佛",
    "T13n0404_004:0629b03": "陀。」",
    "T13n0404_004:0629b04": "爾時，舍利子白大虛空藏菩薩言：「善男子！汝",
    "T13n0404_004:0629b05": "得此虛空庫藏已來，經今幾何不枯不竭，周",
    "T13n0404_004:0629b06": "給一切無有窮盡？」虛空藏言：「大德！於意云何？",
    "T13n0404_004:0629b07": "豈有虛空而竭盡耶？」「不也，大士！」虛空藏言：",
    "T13n0404_004:0629b08": "「如是，大德舍利子！虛空自性無盡，我今所有",
    "T13n0404_004:0629b09": "善根功德亦復如是。所以者何？我為菩提，於",
    "T13n0404_004:0629b10": "無量劫積集無量無邊善根，悉皆迴向，如彼",
    "T13n0404_004:0629b11": "虛空無有窮竭，是故周給不竭不盡。如汝所",
    "T13n0404_004:0629b12": "言，而此空中施設庫藏經幾何者，乃至我發",
    "T13n0404_004:0629b13": "菩提心來，空中庫藏久近如是。」時舍利子復",
    "T13n0404_004:0629b14": "言：「汝發菩提心復經幾時？」答曰：「如佛世尊知",
    "T13n0404_004:0629b15": "其近遠。」舍利子即白佛言：「世尊！此虛空藏菩",
    "T13n0404_004:0629b16": "薩，發菩提心經幾許時？」佛言：「善男子！我若具",
    "T13n0404_004:0629b17": "說，人天聞者皆生疑惑。」舍利子言：「善哉，世",
    "T13n0404_004:0629b18": "尊！唯願垂慈為我開示；又此會中有無量眾",
    "T13n0404_004:0629b19": "皆共渴仰，願為解說令得淨信。」",
    "T13n0404_004:0629b20": "爾時，佛告舍利子：「譬如恒河沙數世界所有",
    "T13n0404_004:0629b21": "微塵，一一微塵復為一劫，如是塵劫為一洛",
    "T13n0404_004:0629b22": "叉。復有無量那由他洛叉微塵劫，盡是微塵",
    "T13n0404_004:0629b23": "所有劫數，彼虛空藏發於無上正等覺心，經",
    "T13n0404_004:0629b24": "爾所時。」舍利子復白佛言：「世尊！彼虛空藏初",
    "T13n0404_004:0629b25": "發心時，所遇如來名字何等？」佛告舍利子：「彼",
    "T13n0404_004:0629b26": "時如來出現於世，名一切勝願寶威德王如",
    "T13n0404_004:0629b27": "來、應供、正遍知、明行足、善逝、世間解、無上士、調",
    "T13n0404_004:0629b28": "御丈夫、天人師、佛、世尊，世界名現一切佛剎，",
    "T13n0404_004:0629b29": "劫名寶莊嚴。舍利子！彼現一切佛剎世界，所",
    "T13n0404_004:0629c01": "有功德莊嚴成就，我以劫壽說不能盡。舍利",
    "T13n0404_004:0629c02": "子！彼佛世尊所坐道場，周千世界，復有超過",
    "T13n0404_004:0629c03": "數量諸菩薩眾，以為眷屬。舍利子！彼時世界",
    "T13n0404_004:0629c04": "有轉輪王，名一切天灌頂，王於三千大千世",
    "T13n0404_004:0629c05": "界。彼王復有不可思議寶藏，有三萬六千子，",
    "T13n0404_004:0629c06": "悉皆化生有大威德。彼佛世界乃至無有女",
    "T13n0404_004:0629c07": "人之名。舍利子！彼佛世尊壽百千劫，其一切",
    "T13n0404_004:0629c08": "天灌頂王，於四十中劫承事彼佛，一日之中",
    "T13n0404_004:0629c09": "用千俱胝上妙資具，積高須彌以為供養，所",
    "T13n0404_004:0629c10": "積福聚不可思議。其王諸子及諸眷屬，皆發",
    "T13n0404_004:0629c11": "阿耨多羅三藐三菩提心。舍利子！彼時一切天",
    "T13n0404_004:0629c12": "灌頂王，莫作異觀，今虛空藏菩薩是。」",
    "T13n0404_004:0629c13": "爾時，舍利子白佛言：「甚奇，世尊！此大虛空藏",
    "T13n0404_004:0629c14": "菩薩，被不可思議甲冑，乃至久遠住於大乘，",
    "T13n0404_004:0629c15": "能證如是威德法行。」佛言：「舍利子！是大虛空",
    "T13n0404_004:0629c16": "藏菩薩，所供養佛超過無量恒河沙數，於彼",
    "T13n0404_004:0629c17": "佛所淨菩提心，恒河沙數佛所菩提心淨則",
    "T13n0404_004:0629c18": "意樂淨；恒河沙數意樂淨則加行淨；恒河沙",
    "T13n0404_004:0629c19": "數加行淨則增上意樂淨；恒河沙數增上意",
    "T13n0404_004:0629c20": "樂淨則檀波羅蜜多淨；恒河沙數檀波羅蜜",
    "T13n0404_004:0629c21": "多淨則尸羅波羅蜜多淨；恒河沙數尸羅波",
    "T13n0404_004:0629c22": "羅蜜多淨則忍辱波羅蜜多淨；恒河沙數忍",
    "T13n0404_004:0629c23": "辱波羅蜜多淨則精進波羅蜜多淨；恒河",
    "T13n0404_004:0629c24": "沙數精進波羅蜜多淨則禪那波羅蜜多淨；",
    "T13n0404_004:0629c25": "恒河沙數禪那波羅蜜多淨則般若波羅蜜多",
    "T13n0404_004:0629c26": "淨；恒河沙數般若波羅蜜多淨則方便波羅",
    "T13n0404_004:0629c27": "蜜多淨；恒河沙數方便波羅蜜多淨則一切",
    "T13n0404_004:0629c28": "有情無礙心無礙光淨；恒河沙數有情無礙",
    "T13n0404_004:0629c29": "心無礙光淨則大慈淨；乃至大悲、大喜、大捨、",
    "T13n0404_004:0630a01": "大神通智淨則身、語、心淨；由恒河沙數心清",
    "T13n0404_004:0630a02": "淨則一大人相淨；如是廣說三十二大人相",
    "T13n0404_004:0630a03": "乃至一切大人相善根淨則虛空庫藏淨。舍",
    "T13n0404_004:0630a04": "利子！由如是故，此虛空藏菩薩，能於空中示",
    "T13n0404_004:0630a05": "現一切菩薩之行。舍利子！譬如虛空無有窮",
    "T13n0404_004:0630a06": "盡；善男子！如是菩薩一切願行清淨無盡亦",
    "T13n0404_004:0630a07": "復如是，是故名為虛空庫藏。」說是法時，會中",
    "T13n0404_004:0630a08": "有一萬菩薩獲得無盡財寶，于虛空庫藏滿",
    "T13n0404_004:0630a09": "足願忍。",
    "T13n0404_004:0630a10": "爾時，會中復有菩薩名曰法王，白大虛空藏",
    "T13n0404_004:0630a11": "菩薩言：「我願從空中聞妙法音。」虛空藏言：「善",
    "T13n0404_004:0630a12": "男子！汝極生恭敬，心住虛空作大師想，我當",
    "T13n0404_004:0630a13": "令汝聞妙法音。」爾時法王菩薩，并諸大眾一",
    "T13n0404_004:0630a14": "心合掌，向空禮敬瞻仰而住，以虛空藏菩薩",
    "T13n0404_004:0630a15": "加持力故，即於空中出伽陀曰：",
    "T13n0404_004:0630a16": "「心意與諸法，　　皆如於虛空；",
    "T13n0404_004:0630a17": "我今說少分，　　汝等次第聽。",
    "T13n0404_004:0630a18": "虛空無高故，　　下亦不可得；",
    "T13n0404_004:0630a19": "諸法亦如是，　　其性無高、下。",
    "T13n0404_004:0630a20": "虛空無有生，　　滅亦無所得；",
    "T13n0404_004:0630a21": "諸法亦如是，　　生、滅不可得。",
    "T13n0404_004:0630a22": "空中無損減，　　復無增益性；",
    "T13n0404_004:0630a23": "諸法如虛空，　　平等無增、減。",
    "T13n0404_004:0630a24": "空中無有暗，　　亦無於所染；",
    "T13n0404_004:0630a25": "心性亦如是，　　無暗亦無染。",
    "T13n0404_004:0630a26": "譬如日月光，　　虛空無愛染；",
    "T13n0404_004:0630a27": "心亦同虛空，　　無愛亦無染。",
    "T13n0404_004:0630a28": "譬如於虛空，　　鉾槊無傷損；",
    "T13n0404_004:0630a29": "菩薩觀眾苦，　　亦無憂懼心。",
    "T13n0404_004:0630b01": "如空雨甘露，　　虛空無愛悅；",
    "T13n0404_004:0630b02": "菩薩於名利，　　不生染愛心。",
    "T13n0404_004:0630b03": "毀、譽空不動，　　苦、樂心恒靜；",
    "T13n0404_004:0630b04": "大地雖搖動，　　虛空性常住。",
    "T13n0404_004:0630b05": "菩薩於世法，　　遠離分別心；",
    "T13n0404_004:0630b06": "如空火不燒，　　菩薩惑無染。",
    "T13n0404_004:0630b07": "虛空離生、滅，　　法界無去、來；",
    "T13n0404_004:0630b08": "眾色現於空，　　諸法依心住。",
    "T13n0404_004:0630b09": "空無色、非色，　　心性亦復然；",
    "T13n0404_004:0630b10": "虛空唯假名，　　心意識如是。",
    "T13n0404_004:0630b11": "如空無邊故，　　智者德如斯；",
    "T13n0404_004:0630b12": "猶空迹難成，　　菩提行無相。",
    "T13n0404_004:0630b13": "虛空無前際，　　五蘊性亦然；",
    "T13n0404_004:0630b14": "過、現四大空，　　未來亦如是。",
    "T13n0404_004:0630b15": "如劫燒空界，　　難滿諸有情；",
    "T13n0404_004:0630b16": "五欲流注心，　　難滿亦如是。",
    "T13n0404_004:0630b17": "佛說大法句，　　離欲出世間；",
    "T13n0404_004:0630b18": "教法廣無涯，　　如空無所得。",
    "T13n0404_004:0630b19": "了知真實法，　　不壞、不住性；",
    "T13n0404_004:0630b20": "知性即無性，　　正見住實際。",
    "T13n0404_004:0630b21": "聲性空無有，　　言說性亦然；",
    "T13n0404_004:0630b22": "法體本無言，　　無聲亦無說。",
    "T13n0404_004:0630b23": "諸法如幻、炎，　　夢、影、響皆空；",
    "T13n0404_004:0630b24": "寂靜無比方，　　引導故為喻。",
    "T13n0404_004:0630b25": "法無相說相，　　能、所相皆無；",
    "T13n0404_004:0630b26": "菩薩了真如，　　如空無所得。",
    "T13n0404_004:0630b27": "無著、無所有，　　無覺、無戲論；",
    "T13n0404_004:0630b28": "不度有情故，　　如性為菩薩。",
    "T13n0404_004:0630b29": "有情本涅槃，　　聞此不驚怖；",
    "T13n0404_004:0630c01": "被勇猛甲冑，　　名住菩提者。",
    "T13n0404_004:0630c02": "猶如於幻師，　　害多幻化眾；",
    "T13n0404_004:0630c03": "實無有所害，　　所度生亦然。",
    "T13n0404_004:0630c04": "幻化及有情，　　諸佛法亦爾；",
    "T13n0404_004:0630c05": "若悟同一性，　　無自性為性。",
    "T13n0404_004:0630c06": "虛空藏菩薩，　　得虛空庫藏；",
    "T13n0404_004:0630c07": "充足諸有情，　　此藏無窮盡。",
    "T13n0404_004:0630c08": "無邊功德聚，　　得此清淨藏；",
    "T13n0404_004:0630c09": "汝觀諸法性，　　其性無移動。",
    "T13n0404_004:0630c10": "應知一切法，　　因緣和合生；",
    "T13n0404_004:0630c11": "由此無有窮，　　法藏難思故。",
    "T13n0404_004:0630c12": "世尊常演說，　　四種法無盡；",
    "T13n0404_004:0630c13": "有情及虛空，　　菩提心佛法。",
    "T13n0404_004:0630c14": "如諸世間物，　　可說有窮盡；",
    "T13n0404_004:0630c15": "無物、無所盡，　　是故說無盡。",
    "T13n0404_004:0630c16": "究竟滅盡法，　　盡法無所盡；",
    "T13n0404_004:0630c17": "無盡、無不盡，　　是故說無盡。",
    "T13n0404_004:0630c18": "若人聞此法，　　名菩薩覺悟；",
    "T13n0404_004:0630c19": "則知如是人，　　速住菩提道。」",
    "T13n0404_004:0630c20": "爾時，大眾聞是伽陀已，即於會中有八千菩",
    "T13n0404_004:0630c21": "薩得無生法忍，一萬二千天子住虛空中，發",
    "T13n0404_004:0630c22": "於阿耨多羅三藐三菩提心。",
    "T13n0404_004:0630c23": "大集大虛空藏菩薩所問經卷第四"
}