{
    "X71n1420_015:0625b10": "佛日普照慧辯楚石禪師語錄卷第十五",
    "X71n1420_015:0625b12": "法語",
    "X71n1420_015:0625b13": "侍者　善成等　編",
    "X71n1420_015:0625b14": "示覺首座",
    "X71n1420_015:0625b15": "不與萬法為侶者。是什麼人。這裏悟去。一生參學事",
    "X71n1420_015:0625b16": "畢。只麼饑餐渴飲。閑坐困眠。雖涉百萬阿僧祇劫。如",
    "X71n1420_015:0625b17": "彈指頃。更論什麼諸佛菩薩。畜生驢馬。瓶盤釵釧。都",
    "X71n1420_015:0625b18": "來鎔作一金。酥酪醍醐。盡與攪成一味。不遷不變。無",
    "X71n1420_015:0625b19": "始無終。喚作常住法身受用。惟心淨土。以至紅塵閙",
    "X71n1420_015:0625b20": "市。枯木寒灰。逆順縱橫。卷舒出沒。又何拘礙者哉。永",
    "X71n1420_015:0625b21": "嘉所謂。非但我今獨達了。恒沙諸佛體皆同。",
    "X71n1420_015:0625b22": "示觀提點",
    "X71n1420_015:0625b23": "昔日楊岐老人。放下金剛圈。拋出栗棘蓬。吞跳得者",
    "X71n1420_015:0625b24": "固多。吞跳不得者亦不少。如今去聖逾遠。舉此話者",
    "X71n1420_015:0625c01": "漸稀。要在大力量人。能成大力量事。廓然自省。非在",
    "X71n1420_015:0625c02": "別求。方知自己便是金剛圈。更教誰跳。自己便是栗",
    "X71n1420_015:0625c03": "棘蓬。更教誰吞。管取楊岐老人。不勘自敗。",
    "X71n1420_015:0625c04": "示辯長老",
    "X71n1420_015:0625c05": "既稱長老。出世為人。喻如金錍刮眼膜。非是小事。若",
    "X71n1420_015:0625c06": "傷鋒犯手。未免破睛。危乎險哉。間不容髮。豈可恣曚",
    "X71n1420_015:0625c07": "袋。掉三寸舌。說脫空謾人。你看他夾山。初住京口寺。",
    "X71n1420_015:0625c08": "己有發明。到垂手處。不無滲漏。後往華亭見船子。及",
    "X71n1420_015:0625c09": "船子向他。道離鈎三寸。子何不道。道不得劈口一橈。",
    "X71n1420_015:0625c10": "竿頭絲線從君弄。不犯清波意自殊。始大徹。所以道。",
    "X71n1420_015:0625c11": "參禪須是悟始得。悟了須是見人始得。若不見人。只",
    "X71n1420_015:0625c12": "成杜撰禪和。說拍盲禪。到處教壞人家兒女去也。第",
    "X71n1420_015:0625c13": "一本領要端正。履踐須明白。院子大小。正當置之度",
    "X71n1420_015:0625c14": "外。臨濟下風穴首山。何甞聚三百五百眾來。至今道",
    "X71n1420_015:0625c15": "行天下。所謂山不在高。有仙則名也。",
    "X71n1420_015:0625c16": "此宗示弘首座",
    "X71n1420_015:0625c17": "釋迦不出世。達磨不西來。眾生鼻直眼橫。世界晝明",
    "X71n1420_015:0625c18": "夜暗。蜜甜蘗苦。鵠白烏玄。風不待月而涼。火不待日",
    "X71n1420_015:0625c19": "而熱。一一見成公案。頭頭本分生涯。喚什麼作此宗。",
    "X71n1420_015:0625c20": "此宗作何面目。石頭南岳。啟口不得。臨濟德山。袖手",
    "X71n1420_015:0625c21": "旁觀。聚百千萬雷為一喝。是甚熱椀鳴聲。束無邊虗",
    "X71n1420_015:0625c22": "空作一棒。當甚蓬蒿箭子。淨倮倮絕承當。赤洒洒沒",
    "X71n1420_015:0625c23": "可把。奴呼菩薩。婢視聲聞。高揖釋迦。不拜彌勒。直饒",
    "X71n1420_015:0625c24": "與麼。未稱此宗。若解舉一明三。目機銖兩。未言先領。",
    "X71n1420_015:0626a01": "未舉先知。如斯品格不凡。略有少分相應。此宗門下",
    "X71n1420_015:0626a02": "難得其人。只許俊流。不論懵袋。選佛若無如是眼。假",
    "X71n1420_015:0626a03": "饒千載亦奚為。首座勉之。",
    "X71n1420_015:0626a04": "示觀藏主",
    "X71n1420_015:0626a05": "黃面老子。深入雪山。冷坐六年。只餐一麻一麥。不以",
    "X71n1420_015:0626a06": "為苦。忽於臘月八日。夜半子時。仰覩明星。忽然大悟。",
    "X71n1420_015:0626a07": "歎云。奇哉一切眾生。具有如來智慧德相。但以妄想",
    "X71n1420_015:0626a08": "執著。而不證得。我當教以聖道。令離諸著。是以有偏",
    "X71n1420_015:0626a09": "圓半滿之說。充塞塵區。然猶未愜本懷。乃至靈山會",
    "X71n1420_015:0626a10": "上。拈花示眾。方了末後大事。是皆從曠劫。積習而來。",
    "X71n1420_015:0626a11": "誠不容易。所以教中云。我法海中。無有一文。無有一",
    "X71n1420_015:0626a12": "句。非是捨施轉輪王位。而求得者。非是捨施一切所",
    "X71n1420_015:0626a13": "有。而求得者。謂之無上法寶。兩手分付與人。自宜頂",
    "X71n1420_015:0626a14": "戴奉持。不可返生輕慢。天寧曾有一問。且道雪山得",
    "X71n1420_015:0626a15": "底。與靈山傳底。是同是別。若道同。一是教一是禪。若",
    "X71n1420_015:0626a16": "道別。亦無初亦無末。試著一轉語看。",
    "X71n1420_015:0626a17": "偈頌一",
    "X71n1420_015:0626a18": "侍者　文斌等　編",
    "X71n1420_015:0626a19": "送智維那往江西",
    "X71n1420_015:0626a20": "智不到處道一句。生鐵稱錘被蟲蛀。南北東西參學",
    "X71n1420_015:0626a21": "人。莫教踏著無生路。無生路上荊棘多。將心覔佛還",
    "X71n1420_015:0626a22": "成魔。閑伸兩脚睡一覺。任他日月如飛梭。誰管你天。",
    "X71n1420_015:0626a23": "誰管你地。說妙談玄。弄粥飯氣。馬祖出八十四人。問",
    "X71n1420_015:0626a24": "著無有不會。直饒歸宗較些子。也是瞎驢趂大隊。如",
    "X71n1420_015:0626b01": "今好箇太平時。佛法兩字誰論之。堂前青草深一丈。",
    "X71n1420_015:0626b02": "往往口角生膠黐。拈却德山棒。不用臨濟喝。寒則普",
    "X71n1420_015:0626b03": "天普地寒。熱則普天普地熱。要行便行歇便歇。切忌",
    "X71n1420_015:0626b04": "逡巡守途轍。",
    "X71n1420_015:0626b05": "送默菴淵首座",
    "X71n1420_015:0626b06": "默默默。無上菩提何所得。得無所得便歸來。錯認藩",
    "X71n1420_015:0626b07": "籬為閫域。陞堂入室見其人。若語若默皆非真。至於",
    "X71n1420_015:0626b08": "此語亦不受。但有纖毫即是塵。德山棒臨濟喝。從上",
    "X71n1420_015:0626b09": "門庭巧施設。子承父業幾時休。太似烏龜喚作鱉。不",
    "X71n1420_015:0626b10": "如付與山河說。晝夜熾然無間歇。就中一句尤直截。",
    "X71n1420_015:0626b11": "盡大地人須結舌。默菴聞得笑呵呵。啣花百鳥如余",
    "X71n1420_015:0626b12": "何。",
    "X71n1420_015:0626b13": "示善禪人",
    "X71n1420_015:0626b14": "不思善不思惡。十二時中空自縛。善亦思惡亦思。老",
    "X71n1420_015:0626b15": "僧使得十二時。問渠善惡何頭面。逆順縱橫千百變。",
    "X71n1420_015:0626b16": "只因不識主人公。所以臨機少方便。善師善師聽我",
    "X71n1420_015:0626b17": "言。從古至今無聖賢。著衣喫飯只者是。不然去學諸",
    "X71n1420_015:0626b18": "方五味禪。",
    "X71n1420_015:0626b19": "送中竺月首座遊江西",
    "X71n1420_015:0626b20": "珊瑚枝枝撑著月。南北東西興難遏。五千餘里到不",
    "X71n1420_015:0626b21": "到。八十四人徹不徹。夜來桂子飄天香。此意分明難",
    "X71n1420_015:0626b22": "覆藏。天宮畢竟說何法。至今雙澗流湯湯。去亦可住",
    "X71n1420_015:0626b23": "亦可。麒麟不帶黃金鎻。草鞋索斷雲路深。拾取龜毛",
    "X71n1420_015:0626b24": "穿耳朵。",
    "X71n1420_015:0626c01": "送福州諾禪人。再參天童",
    "X71n1420_015:0626c02": "主人翁惺惺著。潦倒瑞巖。自呼自諾。虵吞鱉鼻口生",
    "X71n1420_015:0626c03": "煙。虎咬大蟲頭戴角。會不會知不知。大唐國裏無禪",
    "X71n1420_015:0626c04": "師。玲瓏巖主七十四。優鉢羅花第一枝。送君此去君",
    "X71n1420_015:0626c05": "知麼。莫把草鞋輕踏破。前頭更有最高峯。不獨飛猿",
    "X71n1420_015:0626c06": "嶺難過。",
    "X71n1420_015:0626c07": "送朗藏主禮栴檀像文殊聖師",
    "X71n1420_015:0626c08": "如來身相非聲色。目連謾自勞神力。幾回往返忉利",
    "X71n1420_015:0626c09": "天。剛把栴檀細雕刻。當時匠人三十二。盡道梵音雕",
    "X71n1420_015:0626c10": "不得。既是梵音雕不得。十分相似終何益。邇來流落",
    "X71n1420_015:0626c11": "在人間。南北東西隨意看。不識如來真實相。人間無",
    "X71n1420_015:0626c12": "處無栴檀。如來身誰不有。挑囊負笈空奔走。未了之",
    "X71n1420_015:0626c13": "人聽一言。只這如今誰動口。心亦不是佛。佛亦不是",
    "X71n1420_015:0626c14": "心。清涼山裏萬菩薩。流水落花何處尋。",
    "X71n1420_015:0626c15": "送圭侍者歸天台",
    "X71n1420_015:0626c16": "靈隱山中圭侍者。骨目風神甚瀟洒。入門要我送行",
    "X71n1420_015:0626c17": "篇。句短句長隨意寫。一句短。蟭螟眼裏著不滿。一句",
    "X71n1420_015:0626c18": "長。徧虗空界莫能量。國師三喚露肝膽。侍者三應舍",
    "X71n1420_015:0626c19": "氷霜。趙州古佛更饒舌。暗中書字文彩彰。以此送行",
    "X71n1420_015:0626c20": "須記取。若到諸方休錯舉。家在赤城千嶂深。夜來木",
    "X71n1420_015:0626c21": "葉吟風雨。",
    "X71n1420_015:0626c22": "送贊禪人遊台雁",
    "X71n1420_015:0626c23": "菩薩子。百歲光陰一彈指。尚無剪爪閒工夫。而況尋",
    "X71n1420_015:0626c24": "山并翫水。雖然山水有何過。剎剎塵塵皆可喜。擡頭",
    "X71n1420_015:0627a01": "撞著自家底。方知因我得禮你。我聞天台之眾峯。五",
    "X71n1420_015:0627a02": "百聖者栖其中。又聞詎那在鴈宕。坐看瀑雪飛晴空。",
    "X71n1420_015:0627a03": "青蘿直上寒松樹。花落鳥啼猿掛處。山前一片古寺",
    "X71n1420_015:0627a04": "基。直至如今沒人住。沒人住處不可行。從教千古萬",
    "X71n1420_015:0627a05": "古青苔生。與其孤峯頂上訶佛祖。曷若十字街頭踏",
    "X71n1420_015:0627a06": "塵土。",
    "X71n1420_015:0627a07": "送顯侍者遊四明",
    "X71n1420_015:0627a08": "學佛被佛魔。參禪被禪礙。不學又不參。孤負這皮袋。",
    "X71n1420_015:0627a09": "祖師門下客。志氣何慷慨。撥動濟人舟。了償行脚債。",
    "X71n1420_015:0627a10": "去去只麼去。路在紅塵外。來來只麼來。眼上雙眉葢。",
    "X71n1420_015:0627a11": "任你萬重關。鐵鞭都擊碎。一切但平常。莫作平常會。",
    "X71n1420_015:0627a12": "送昇禪人遊金陵",
    "X71n1420_015:0627a13": "達磨未來東土前。白雲片片在青天。達磨既來東土",
    "X71n1420_015:0627a14": "後。黃鳥雙雙啼翠柳。蕭公作帝知幾秋。度僧造寺何",
    "X71n1420_015:0627a15": "悠悠。金鱗透網不透網。可惜三度空垂鈎。官路崎嶇",
    "X71n1420_015:0627a16": "行不得。後代兒孫轉荊棘。尺鷃徒能掠地飛。大鵬謾",
    "X71n1420_015:0627a17": "有垂天翼。長江南北浙西東。一花五葉當秋風。深山",
    "X71n1420_015:0627a18": "無人大澤靜。但見狐兔栖蒿蓬。昔年遺下一隻履。不",
    "X71n1420_015:0627a19": "獨無頭亦無尾。如今颺在垃圾堆。贏得清風來未已。",
    "X71n1420_015:0627a20": "昇禪昇禪胡為哉。遠自鳳山登鳳臺。糲竭節有頂門",
    "X71n1420_015:0627a21": "眼。解笑吾師特地來。",
    "X71n1420_015:0627a22": "送能仁顯首座遊金陵",
    "X71n1420_015:0627a23": "君不見。天禧之塔高復高。下視剎海如塵毛。人家處",
    "X71n1420_015:0627a24": "處見塔影。塔影家家行一遭。一一家中有一塔。以手",
    "X71n1420_015:0627b01": "遮影終難逃。人家不遷塔不動。去地非遠天非遙。東",
    "X71n1420_015:0627b02": "江首座江東去。鐵錫橫飛留不住。石頭城中亦不多。",
    "X71n1420_015:0627b03": "一人越州舘內亦不空。一處去不去兮來不來。衲僧",
    "X71n1420_015:0627b04": "行止無纖埃。一番雨過寒侵骨。江上諸峯翠作堆。",
    "X71n1420_015:0627b05": "用南楚和尚韻送玫書記往天童禮寶陀",
    "X71n1420_015:0627b06": "如來禪祖師禪。文字禪是何禪。一筆勾下。白日青天。",
    "X71n1420_015:0627b07": "笑殺湖南長老。大書楷字深。鐫不見毗耶居士。嘮嘮",
    "X71n1420_015:0627b08": "擊小彈偏。及乎被人問著。直得杜口無言。禪禪靈石",
    "X71n1420_015:0627b09": "書記。作麼流傳。竹月生寒籟。松風入夜絃。既善騎聲",
    "X71n1420_015:0627b10": "葢色。何妨說妙談玄。潮音洞裡敲金鐙。太白峯頭駕",
    "X71n1420_015:0627b11": "鐵船。",
    "X71n1420_015:0627b12": "送印禪人",
    "X71n1420_015:0627b13": "印泥印水印空。當頭錦縫重重。靈利衲僧。搆得何拘。",
    "X71n1420_015:0627b14": "南北西東。有把柄無背面。聽之不聞。覷之不見。通方",
    "X71n1420_015:0627b15": "作者知機變。一任蒼苔生古殿。透青眼不瞬。照物手",
    "X71n1420_015:0627b16": "寧虗。百鍊精金出大冶。南詢步步超毗盧。",
    "X71n1420_015:0627b17": "送大梅元維那",
    "X71n1420_015:0627b18": "即心即佛。非心非佛。目機銖兩。講若畫一。大梅山中",
    "X71n1420_015:0627b19": "忽相逢。耳朵卓朔頭髼鬆。克賓維那法戰勝。饡飯之",
    "X71n1420_015:0627b20": "香熏太空。無不無有不有。黑黑明明三八九。幸是金",
    "X71n1420_015:0627b21": "毛師子兒。參方志氣衝牛斗。",
    "X71n1420_015:0627b22": "送祥禪人",
    "X71n1420_015:0627b23": "諸方舊話無人舉。舉者直須眉卓豎。木馬雙雙帶月",
    "X71n1420_015:0627b24": "行。泥牛對對臨風舞。從閩入浙參訪誰。直下便是休",
    "X71n1420_015:0627c01": "狐疑。喫粥了也洗鉢去。趙州古佛曾提撕。",
    "X71n1420_015:0627c02": "送延聖世首座還日本",
    "X71n1420_015:0627c03": "兩堂首座齊下喝。當時臨濟正饒舌。傳來此話知幾",
    "X71n1420_015:0627c04": "年。舶底依前用邠鐵。昔者乘桴遊大唐。如今挾複歸",
    "X71n1420_015:0627c05": "扶桑。到家拈出賓主句。針眼魚吞金翅王。",
    "X71n1420_015:0627c06": "送淨慈妙藏主",
    "X71n1420_015:0627c07": "龍河老師巧方便。再索侍者犀牛扇。永明門前水一",
    "X71n1420_015:0627c08": "湖。忽然迸出摩尼珠。扇兮珠兮俱颺却。瘥病不假驢",
    "X71n1420_015:0627c09": "馱藥。好箇翔空五色麟。如何絆得黃金索。活滾滾明",
    "X71n1420_015:0627c10": "落落。無限清風滿寥廓。",
    "X71n1420_015:0627c11": "送天寧敬藏主",
    "X71n1420_015:0627c12": "看底是甚麼經。經中說甚麼義。遠辭萬里扶桑。近別",
    "X71n1420_015:0627c13": "四明雙檜。低頭問訊。叉手殷勤。一一明妙。一一天真。",
    "X71n1420_015:0627c14": "不妨提起坐具。且與茶濕口唇。走徧大唐無佛法。金",
    "X71n1420_015:0627c15": "香爐下鐵崑崙。",
    "X71n1420_015:0627c16": "送觀藏主還里",
    "X71n1420_015:0627c17": "對一說倒一說。佛祖從來無祕訣。更問靈山付囑誰。",
    "X71n1420_015:0627c18": "葛藤未免生芽蘗。道人放下馳求心。當念廓然超古",
    "X71n1420_015:0627c19": "今。直上扶搖九萬里。大鵬不比尋常禽。",
    "X71n1420_015:0627c20": "送報本禧都寺",
    "X71n1420_015:0627c21": "鼓山一隻聖箭子。射入九重城裏去。却被老孚輕把",
    "X71n1420_015:0627c22": "住。雪峯未免從頭註。因思古德老婆心。瓦礫拈來要",
    "X71n1420_015:0627c23": "作金。後人但隨聲色轉。千里萬里徒參尋。自家識取",
    "X71n1420_015:0627c24": "天真佛。碧眼黃頭恣輕忽。",
    "X71n1420_015:0628a01": "送中竺偉藏主",
    "X71n1420_015:0628a02": "大藏五千餘卷。卷卷皆說自心。不是語言文字。徒勞",
    "X71n1420_015:0628a03": "紙上搜尋。中天竺有善知識。兩眼明如秋水碧。閑時",
    "X71n1420_015:0628a04": "只見看雲山。纔見僧來便面壁。如來禪祖師意。藏主",
    "X71n1420_015:0628a05": "聰明會不會。百萬人天擁從時。香花飄滿階前地。",
    "X71n1420_015:0628a06": "送一禪人",
    "X71n1420_015:0628a07": "江東西湖南北。一條古路如絃直。出門綠水繞青山。",
    "X71n1420_015:0628a08": "脚下麻鞋生兩翼。無位真人沒處尋。秋高落葉飄山",
    "X71n1420_015:0628a09": "林。參方帶眼不帶眼。是處法堂青草深。老宿見來多",
    "X71n1420_015:0628a10": "指註。與他掀倒禪牀去。",
    "X71n1420_015:0628a11": "送了禪人",
    "X71n1420_015:0628a12": "甚麼物恁麼來。蝦蟇吞却月。鐵鋸舞三臺。拄杖頭邊",
    "X71n1420_015:0628a13": "草鞋底。一聲雷震清猋起。相逢不用口忉忉。踏著無",
    "X71n1420_015:0628a14": "非自家底。譬如鴈過長空。影沈寒水。機先透徹祖師",
    "X71n1420_015:0628a15": "關。坐見千花生碓觜。",
    "X71n1420_015:0628a16": "送雲禪人回仰山",
    "X71n1420_015:0628a17": "小釋迦大禪佛。四藤條下甘埋沒。撑天拄地好男兒。",
    "X71n1420_015:0628a18": "肯學狐狸戀窠窟。誰不頂門眼正。人皆肘後符靈。因",
    "X71n1420_015:0628a19": "甚淈淈[泳永+盾][泳永+盾]。更待丁丁寧寧。直下是直下是。早涉流",
    "X71n1420_015:0628a20": "沙十萬里。撞著知音舉似伊。何須待問廬陵米。",
    "X71n1420_015:0628a21": "送喜禪人",
    "X71n1420_015:0628a22": "藕絲竅中世界濶。大鵬挨落天邊月。山僧半夜驚覺",
    "X71n1420_015:0628a23": "來。此意茫茫向誰說。十箇五雙行脚伴。參方不帶參",
    "X71n1420_015:0628a24": "方眼。德山挾複見溈山。多少葛藤多截斷。兩口無一",
    "X71n1420_015:0628b01": "舌。千車同箇轍。道士倒騎牛。烏龜嚼生鐵。移取瓢苗",
    "X71n1420_015:0628b02": "石上栽。泥牛滴盡通身血。",
    "X71n1420_015:0628b03": "送宜禪人",
    "X71n1420_015:0628b04": "舉一不得舉二。抹過京三汴四。回天轉地何難。點石",
    "X71n1420_015:0628b05": "化金亦易。無索摸絕忌諱。張公喫酒李公醉。孤峯頂",
    "X71n1420_015:0628b06": "上任縱橫。閙市門頭恣游戲。當陽點破堅實心。水面",
    "X71n1420_015:0628b07": "捺得葫蘆沉。拄杖橫擔千萬里。青天白日雨淋淋。",
    "X71n1420_015:0628b08": "送日本東藏主遊台鴈",
    "X71n1420_015:0628b09": "台山之東鴈山西。有一句子無人提。忽然蹉口道得",
    "X71n1420_015:0628b10": "著。五百尊者俱掀眉。磵下水流。峯頭雲起。青松瑟瑟。",
    "X71n1420_015:0628b11": "白石齒齒。賓頭盧或往或來。諾詎那乍彼乍此。直饒",
    "X71n1420_015:0628b12": "回向如來乘。也是陳年爛葛藤。教外別傳重舉似。千",
    "X71n1420_015:0628b13": "尋海底剔金燈。",
    "X71n1420_015:0628b14": "送徑山空維那",
    "X71n1420_015:0628b15": "井底蓬塵山上鯉。大家坐聽爐邊水。三登九到不惺",
    "X71n1420_015:0628b16": "惺。少室誰云有皮髓。此事將心謾度量。山河為汝長",
    "X71n1420_015:0628b17": "敷揚。虗空開口笑不已。露柱燈籠爭放光。興化打克",
    "X71n1420_015:0628b18": "賓。叢林如鼎沸。須是金毛師子兒。一聲哮吼吒沙地。",
    "X71n1420_015:0628b19": "送訢侍者參松月翁",
    "X71n1420_015:0628b20": "二祖安心。三祖懺罪。依俙無孔鐵鎚。彷彿冬瓜印子。",
    "X71n1420_015:0628b21": "只因祖父相謾。殃及兒孫未已。拈來糞埽堆頭。拋向",
    "X71n1420_015:0628b22": "洞庭湖裏。扶桑有箇衲僧。愛弄些兒唇觜。暗中一踏",
    "X71n1420_015:0628b23": "踏著。明處一提提起。山僧撫掌呵呵。畢竟是何道理。",
    "X71n1420_015:0628b24": "論賞也。擊碎驪龍明月珠。論罰也。敲出鳳皇五色髓。",
    "X71n1420_015:0628c01": "賞即是罰即是。去見松月老人。必有方便為你。",
    "X71n1420_015:0628c02": "送月侍者江西禮祖",
    "X71n1420_015:0628c03": "但有一月真。無非復無是。靈山話不出。曹溪亦空指。",
    "X71n1420_015:0628c04": "往見馬大師。簸箕月相似。團團無縫罅。落落全終始。",
    "X71n1420_015:0628c05": "八十四人中。歸宗較些子。其餘善知識。總在光影裏。",
    "X71n1420_015:0628c06": "自己不是渠。渠正是自己。逗到光影消。吸盡西江水。",
    "X71n1420_015:0628c07": "送義禪人遊台鴈",
    "X71n1420_015:0628c08": "昔年有箇閭丘老。不識豐干空懊惱。寒山拾得恣顛",
    "X71n1420_015:0628c09": "狂。走入深林無處討。永嘉得得訪曹溪。遶牀振錫呈",
    "X71n1420_015:0628c10": "威儀。松風江月只如舊。悟者自悟迷者迷。也無迷也",
    "X71n1420_015:0628c11": "無悟。俊鷹不打籬邊兔。萬里無雲海月高。脚頭脚尾",
    "X71n1420_015:0628c12": "通天路。",
    "X71n1420_015:0628c13": "送徹侍者禮補陀兼省師覲親",
    "X71n1420_015:0628c14": "寶陀大士逢不逢。千里萬里圓光中。本生父母見不",
    "X71n1420_015:0628c15": "見。動靜去來常會面。離師太早古所嗤。無師自悟今",
    "X71n1420_015:0628c16": "其誰。看他臨濟省黃檗。是真弟子超於師。徹禪好箇",
    "X71n1420_015:0628c17": "赤梢鯉。辰錦砂兮未為比。一聲霹靂飛上天。蝦蟆蚯",
    "X71n1420_015:0628c18": "蚓空攀緣。",
    "X71n1420_015:0628c19": "送哲禪人。仗錫省師。并柬仲默和尚",
    "X71n1420_015:0628c20": "仗錫老師七十八。眼如點漆眉如雪。分明畫出須菩",
    "X71n1420_015:0628c21": "提。坐聽孤猿吟落月。深山古寺天正寒。葉深一尺堆",
    "X71n1420_015:0628c22": "牀前。地爐燒火簾不捲。袈裟黑似爐中煙。客來只恐",
    "X71n1420_015:0628c23": "放煙出。爭奈山林藏未密。喧喧道價滿江湖。負笈挑",
    "X71n1420_015:0628c24": "囊固非一。千里東歸頻寄聲。乃翁終是有鄉情。目連",
    "X71n1420_015:0629a01": "鶖子神通妙。何必區區圓相呈。",
    "X71n1420_015:0629a02": "送淨慈明侍者回東山",
    "X71n1420_015:0629a03": "南屏山中五百眾。大有神通并妙用。可憐辛苦賓頭",
    "X71n1420_015:0629a04": "盧。無時不赴檀門供。就令侍者托鉢歸。眼上不惜長",
    "X71n1420_015:0629a05": "長眉。問渠扇子在何處。臨風更索犀牛兒。犀牛兒怎",
    "X71n1420_015:0629a06": "描貌。王維筆下丹青薄。西湖煙雨漫遮藏。日出東山",
    "X71n1420_015:0629a07": "露頭角。",
    "X71n1420_015:0629a08": "送哲藏主省師",
    "X71n1420_015:0629a09": "正月六日初得春。千花百草皆精神。壽山拄杖活鱍",
    "X71n1420_015:0629a10": "鱍。敲風打雨尤驚人。哲禪得之不妄用。臨機殺活能",
    "X71n1420_015:0629a11": "擒縱。洞山五位敢施呈。臨濟三玄休賣弄。尋常放在",
    "X71n1420_015:0629a12": "臥牀頭。直與佛祖為冤讐。頂門眼照大千界。是何起",
    "X71n1420_015:0629a13": "滅同浮漚。一卓卓碎鴛湖雪。一點點開鄞嶠月。與師",
    "X71n1420_015:0629a14": "平出固難為。見過於師豈虗說。却因拄杖思壽山。翻",
    "X71n1420_015:0629a15": "然又逐春風還。",
    "X71n1420_015:0629a16": "送均禪人禮祖",
    "X71n1420_015:0629a17": "佛法不怕爛却。一任填溝填壑。普天匝地漫漫。直是",
    "X71n1420_015:0629a18": "無人說著。而今舉起又何妨。也勝供養燒楓香。一大",
    "X71n1420_015:0629a19": "藏教閑故紙。信手拈來聊拭瘡。震旦雖濶無別路。四",
    "X71n1420_015:0629a20": "七二三面相覷。馬駒踏殺天下人。般若多羅休寐語。",
    "X71n1420_015:0629a21": "贈智浴主誦經化柴",
    "X71n1420_015:0629a22": "好箇金剛正體。廓然無表無裏。從來不受一塵。畢竟",
    "X71n1420_015:0629a23": "如何澡洗。既不洗體。亦不洗塵。沒蹤跡處。切忌藏身。",
    "X71n1420_015:0629a24": "却來聲色堆頭坐。枯木花開別是春。藥王昔日然兩",
    "X71n1420_015:0629b01": "臂。一念道心終不退。正體堂堂忽現前。後人不省焚",
    "X71n1420_015:0629b02": "身意。七軸蓮經豈在多。只將者箇化檀那。時時打鼓",
    "X71n1420_015:0629b03": "邀僧浴。免使無柴閣冷鍋。",
    "X71n1420_015:0629b04": "送石霜在首座歸國",
    "X71n1420_015:0629b05": "家住海門東。扶桑最先照。迷即天陰性地昏。悟來日",
    "X71n1420_015:0629b06": "出心光曜。玉在山而木潤。珠沈淵而媚川。肘後符靈。",
    "X71n1420_015:0629b07": "兮掃除佛祖。頂門眼正。兮開鑿人天。風颯颯時。寶華",
    "X71n1420_015:0629b08": "座無說而說。冷湫湫地。枯木堂不禪而禪。袖中取出",
    "X71n1420_015:0629b09": "唐朝物。兔角龜毛一串穿。",
    "X71n1420_015:0629b10": "送彭禪人歸里",
    "X71n1420_015:0629b11": "一二三四五。甘草甜黃連苦。新羅國裏曾上堂。大唐",
    "X71n1420_015:0629b12": "國裏未打鼓。五四三二一。黑似漆明如日。牧羊海畔",
    "X71n1420_015:0629b13": "女貞花。拒馬河邊望夫石。妙中更妙。玄中更玄。現成",
    "X71n1420_015:0629b14": "公案。白日青天。天上天下。三指七馬。釋迦彌勒是空",
    "X71n1420_015:0629b15": "名。不知誰是安名者。大海一滴水。須彌一寸山。若將",
    "X71n1420_015:0629b16": "心放捨。處處是鄉關。",
    "X71n1420_015:0629b17": "送的藏主歸里",
    "X71n1420_015:0629b18": "日本師僧皆可喜。不憚鯨波千萬里。捐軀為法到南",
    "X71n1420_015:0629b19": "方。如此出家今有幾。的禪的是禪家流。密證潛符更",
    "X71n1420_015:0629b20": "奇偉。從來佛祖是生冤。肯認山河為自己。五千餘卷",
    "X71n1420_015:0629b21": "紙上語。却笑癡蠅鑽未已。自家寶藏無一物。盡大地",
    "X71n1420_015:0629b22": "人提不起。提得起歸去來。東風入律梅花開。",
    "X71n1420_015:0629b23": "送天寧謚藏主回淨光",
    "X71n1420_015:0629b24": "永嘉老子錯行脚。被人呼為一宿覺。曹溪只是箇樵",
    "X71n1420_015:0629c01": "夫。佛法何曾解參學。三千威儀八萬行。一拶清風頓",
    "X71n1420_015:0629c02": "銷鑠。偶然撰得文字成。被人喚作真丹經。泥裏洗土",
    "X71n1420_015:0629c03": "不唧[口*留]。畫虵添足空丁寧。看渠兩著渾未是。學者焉",
    "X71n1420_015:0629c04": "能出生死。如來藏裏本無珠。萬古虗名掛唇齒。謚禪",
    "X71n1420_015:0629c05": "之口吞諸方。為我殷勤問淨光。有珠無珠要渠答。永",
    "X71n1420_015:0629c06": "嘉老人應著忙。說與如今甚時節。莫戀松風與江月。",
    "X71n1420_015:0629c07": "送因維那省親",
    "X71n1420_015:0629c08": "人人有箇生緣。快馬只消一鞭。達磨不來東土。二祖",
    "X71n1420_015:0629c09": "不往西天。道人生緣在何處。萬水千山任來去。去來",
    "X71n1420_015:0629c10": "曾不隔纖塵。日用堂堂全體露。葢天葢地。亘古亘今。",
    "X71n1420_015:0629c11": "不是正法眼藏。亦非涅槃妙心。諸佛非我道。虎頭戴",
    "X71n1420_015:0629c12": "角出荒草。父母非我親。掣斷金鎻天麒麟。出門隨步",
    "X71n1420_015:0629c13": "清風發。千里萬里阿剌剌。",
    "X71n1420_015:0629c14": "送澤禪人",
    "X71n1420_015:0629c15": "神鋒戍削荊山之璞。雖是後生。甚堪雕琢。鳳凰臺上",
    "X71n1420_015:0629c16": "鳳凰兒。羽翼解笑雲鵬遲。諸方往往罩不住。要識弟",
    "X71n1420_015:0629c17": "子觀其師。南岳磨甎不成鏡。打牛是中當時病。馬駒",
    "X71n1420_015:0629c18": "踏殺天下人。具眼方能辨邪正。古今得道如雲煙。上",
    "X71n1420_015:0629c19": "人齒少宜勉旃。但盡凡情無聖解。饑餐渴飲且隨緣。",
    "X71n1420_015:0629c20": "送興藏主游金陵",
    "X71n1420_015:0629c21": "春山青春水綠。一枝兩枝梅花開。十里五里村路曲。",
    "X71n1420_015:0629c22": "石城雲影聚復散。草店雞聲斷復續。描也描不就。畫",
    "X71n1420_015:0629c23": "也畫不成。檢盡五千四十八。更無一字能品評。道人",
    "X71n1420_015:0629c24": "笑我虗開口。矢上加尖成漏透。背却法堂穿草鞋。井",
    "X71n1420_015:0630a01": "深綆短終難搆。",
    "X71n1420_015:0630a02": "送心禪人",
    "X71n1420_015:0630a03": "心不是佛。知不是道。南北東西。何處尋討。稀復稀少",
    "X71n1420_015:0630a04": "復少。二千年事只虗傳。三寸舌頭胡亂掃。麥浪堆中",
    "X71n1420_015:0630a05": "釣得蝦。紅爐燄上拈來草。",
    "X71n1420_015:0630a06": "送蔣山皎藏主",
    "X71n1420_015:0630a07": "鐘山龍蟠。石城虎踞。覿面相呈。更無回互。笑他多口",
    "X71n1420_015:0630a08": "老瞿曇。乘之二兮乘之三。眾生根器既不等。往往玉",
    "X71n1420_015:0630a09": "軸堆琅函。道人見處天然別。四句皆離百非絕。鐵網",
    "X71n1420_015:0630a10": "忽捲滄溟乾。珊瑚枝枝撑著月。",
    "X71n1420_015:0630a11": "送源維那",
    "X71n1420_015:0630a12": "羣靈一源。假名為佛。春雨濛濛。春風拂拂。梨花淡白",
    "X71n1420_015:0630a13": "柳深青。滿目江山如畫出。髑髏常干世界。鼻孔摩觸",
    "X71n1420_015:0630a14": "家風。會得虵吞鼈鼻。不會虎咬大虫。會與不會。著甚",
    "X71n1420_015:0630a15": "死急。道人行處火燒氷。萬仞峯頭獨足立。",
    "X71n1420_015:0630a16": "送森藏主",
    "X71n1420_015:0630a17": "鐘樓上念讚。牀脚下種菜。猛虎當路坐。雞嶼洋無葢。",
    "X71n1420_015:0630a18": "森禪日東來。意氣何慷慨。開口吞佛祖。不嫌牙齒礙。",
    "X71n1420_015:0630a19": "諸方奇特語。無一念心愛。只是舊時人。方能明下載。",
    "X71n1420_015:0630a20": "山僧却喜渠。早晚付鉢袋。",
    "X71n1420_015:0630a21": "送基禪人",
    "X71n1420_015:0630a22": "現成基業。不用安排。直下搆取。好箇生涯。寒即著衣",
    "X71n1420_015:0630a23": "饑喫飯。梵行已立所作辦。若將知解汙胸襟。如象溺",
    "X71n1420_015:0630a24": "泥深更深。却須參扣善知識。百城煙水逢知音。山僧",
    "X71n1420_015:0630b01": "略為施方便。楚越甌吳曾歷徧。笠下清風只自知。杖",
    "X71n1420_015:0630b02": "頭明月無人見。",
    "X71n1420_015:0630b03": "送道場傅維那",
    "X71n1420_015:0630b04": "佛祖不傳之祕訣。百草頭邊俱漏泄。海神怒把珊瑚",
    "X71n1420_015:0630b05": "鞭。須彌燈王痛不徹。等閒驚起蒼弁峯。走入傅禪懷",
    "X71n1420_015:0630b06": "袖中。金鎚一擊百襍碎。散為七十二朵青芙容。拋向",
    "X71n1420_015:0630b07": "面前人不薦。更饒抖擻裙衫看。猛虎依巖百步威。目",
    "X71n1420_015:0630b08": "光燦爛如飛電。却憶大雄山下客。狹路相逢曾築著。",
    "X71n1420_015:0630b09": "庙勝將軍坐碧油。聽他猛士施籌策。",
    "X71n1420_015:0630b10": "送寧禪人禮祖",
    "X71n1420_015:0630b11": "青山白骨非祖師。脚下過去都不知。覔得伽陀要何",
    "X71n1420_015:0630b12": "用。穿雲度水空奔馳。阿魏無真。水銀無假。本自現成。",
    "X71n1420_015:0630b13": "徒勞知解。長慶走出僧堂門。捲起簾來見天下。",
    "X71n1420_015:0630b14": "送性禪人",
    "X71n1420_015:0630b15": "色不到耳。聲何觸眼。靈利衲僧。切忌擔板。便與麼去。",
    "X71n1420_015:0630b16": "猶欠一槌。光前絕後。流俗阿師。眨上眉毛早蹉過。撩",
    "X71n1420_015:0630b17": "起便行成滯貨。孟甞門下客三千。檢點將來無半箇。",
    "X71n1420_015:0630b18": "送清禪人之九江",
    "X71n1420_015:0630b19": "近離浙右。遠屆江西。我有一機。覿面親提。舡過鄱陽",
    "X71n1420_015:0630b20": "湖裏浪。却來五老峯頭望。靜耶動耶試甄別。心也境",
    "X71n1420_015:0630b21": "也俱凋喪。和羅飯骨董羮。隨家豐儉。暢子平生。如何",
    "X71n1420_015:0630b22": "南北馳求者。本有光明却面墻。",
    "X71n1420_015:0630b23": "送吉禪人",
    "X71n1420_015:0630b24": "道道道。紅爐燄上一莖草。禪禪禪。河裏盡是木頭船。",
    "X71n1420_015:0630c01": "出世遇人不著。苦口勸渠行脚。衣內自有明珠。晝夜",
    "X71n1420_015:0630c02": "光輝炟赫。會即便會。慎勿沉吟。墻壁瓦礫。總是知音。",
    "X71n1420_015:0630c03": "不見廣額屠兒。業識全無本據。放下手中屠刀。我是",
    "X71n1420_015:0630c04": "千佛一數。",
    "X71n1420_015:0630c05": "送直藏主",
    "X71n1420_015:0630c06": "宗門下事如鐵壁。使盡神通入不得。拈起吹毛一口",
    "X71n1420_015:0630c07": "劍。西天此土血滴滴。天寧豈是超諸方。凡聖同居常",
    "X71n1420_015:0630c08": "寂光。各有生涯無欠少。大千捏聚一毫芒。如來藏裏",
    "X71n1420_015:0630c09": "珠。呈似山僧看。拂袖出門去。迅雷同閃電。泥塑金毛",
    "X71n1420_015:0630c10": "師子兒。野干之輩何能為。",
    "X71n1420_015:0630c11": "送珠藏主回廣",
    "X71n1420_015:0630c12": "廣南鎮海明珠。當甚泥搓彈子。拋向垃圾堆頭。直得",
    "X71n1420_015:0630c13": "價增十倍。與麼醻君顛倒欲。樂不樂兮足不足。自家",
    "X71n1420_015:0630c14": "屋裏奇特事。回天輪兮轉地軸。囉羅哩羅囉哩。教外",
    "X71n1420_015:0630c15": "別傳有什麼。一狐疑了一狐疑。",
    "X71n1420_015:0630c16": "送方禪人回仰山",
    "X71n1420_015:0630c17": "譬如室有六窻。內外獮猴相喚。忽然一箇睡著。兩箇",
    "X71n1420_015:0630c18": "同得相見。仰山親到中邑來。淨潔地上飛塵埃。大丈",
    "X71n1420_015:0630c19": "夫兒殺活手。逢人拶著青天雷。多處添些子。少處減",
    "X71n1420_015:0630c20": "些子。不論是不是。對面三千里。",
    "X71n1420_015:0630c21": "送福禪人回閩",
    "X71n1420_015:0630c22": "玄沙不出飛狷嶺。大地拈來作胡餅。兩箇泥人努眼",
    "X71n1420_015:0630c23": "睛。從他一肯一不肯。秋到菊花黃。蝦蟇著錦襠。叢林",
    "X71n1420_015:0630c24": "閙浩浩。徧界絕遮藏。甘草甜黃連苦。五五從前二十",
    "X71n1420_015:0631a01": "五。鼻孔人人搭上唇。猫兒箇箇捉老鼠。",
    "X71n1420_015:0631a02": "送覩禪人禮五臺",
    "X71n1420_015:0631a03": "五臺山裏文殊。坐斷清涼世界。幾回劫火洞然。畢竟",
    "X71n1420_015:0631a04": "燒他不壞。舉頭便見攝身光。南北東西古道場。利劍",
    "X71n1420_015:0631a05": "分明截人我。普天帀地何茫茫。牽牛老子如相遇。叉",
    "X71n1420_015:0631a06": "手進前輕把住。前三三與後三三。歸到南方無問處。",
    "X71n1420_015:0631a07": "送道禪人",
    "X71n1420_015:0631a08": "四七二三無授受。一一面南看北斗。剎竿頭上仰蓮",
    "X71n1420_015:0631a09": "心。風攪叢林師子吼。真不掩偽。曲不藏直。拄杖昂頭。",
    "X71n1420_015:0631a10": "草鞋生翼。百煉精金無變色。善財行處無荊棘。東平",
    "X71n1420_015:0631a11": "撲碎溈山鏡。臨濟未是白拈賊。",
    "X71n1420_015:0631a12": "送慶禪人",
    "X71n1420_015:0631a13": "要識無位真人。尋常少喜多嗔。遇夜熟眠一覺。起來",
    "X71n1420_015:0631a14": "沒處藏身。喫粥了洗鉢去太分明。休莾鹵。大地撮來",
    "X71n1420_015:0631a15": "無寸土。南泉不打鹽官鼓。",
    "X71n1420_015:0631a16": "送幸禪人",
    "X71n1420_015:0631a17": "從上祖師。鬼門貼卦。後代兒孫。千變萬化。訶釋迦慢",
    "X71n1420_015:0631a18": "彌勒。金剛取泥處。屋裏人知得。好不資一毫。醜不資",
    "X71n1420_015:0631a19": "一毫。虗空釘鐵橛。平地輥波濤。心吃吃口嘮嘮。殊不",
    "X71n1420_015:0631a20": "知。我王庫內無如是刀。",
    "X71n1420_015:0631a21": "送密禪人",
    "X71n1420_015:0631a22": "通身是眼。不見自己。罵之則嗔。贊之則喜。阿呵呵好",
    "X71n1420_015:0631a23": "大哥。知恩者少。負恩者多。江上青山不改。天邊白日",
    "X71n1420_015:0631a24": "如梭。閙浩浩靜悄悄。直須當處解脫。不被塵勞纏繞。",
    "X71n1420_015:0631b01": "管甚諸方五味禪。糞箕苕帚從頭掃。",
    "X71n1420_015:0631b03": "佛日普照慧辯楚石禪師語錄卷第十五"
}