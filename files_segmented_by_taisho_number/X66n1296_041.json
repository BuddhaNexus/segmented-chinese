{
    "X66n1296_041:0237a17": "宗門拈古彚集卷第四十一",
    "X66n1296_041:0237a19": "古杭白巖嗣祖沙門　淨符　彚集",
    "X66n1296_041:0237a20": "△南十",
    "X66n1296_041:0237a21": "潭州石霜慈明楚圓禪師(南十汾陽昭嗣)室中常插劒一口。",
    "X66n1296_041:0237a22": "旁置水一盆。草鞋一緉。凡見僧參。遽曰看劒。稍涉擬",
    "X66n1296_041:0237a23": "議。便喝出。",
    "X66n1296_041:0237a24": "天童華云。我當時若見。便去左耳邊低聲下一轉",
    "X66n1296_041:0237b01": "語。待他貪觀天上。却與一指。擬議拔劒便斬。驀拈",
    "X66n1296_041:0237b02": "拄杖下座。一時打散。",
    "X66n1296_041:0237b03": "高峰妙云。大小慈明勞而無功。西峰不動一鎗一",
    "X66n1296_041:0237b04": "旂。從教鳧短鶴長。何故。年年九月九。徧地菊花香。",
    "X66n1296_041:0237b05": "棲霞成云。慈明如漢高之歌大風相似。若寢食不",
    "X66n1296_041:0237b06": "能一日去諸懷也。豈其終身以干戈待天下乎。何",
    "X66n1296_041:0237b07": "恐懼如此。",
    "X66n1296_041:0237b08": "大溈海云。慈明老人與麼施設。大似做成圈繢坑",
    "X66n1296_041:0237b09": "陷平人。大溈者裏則不然。有僧入門便高聲云仔",
    "X66n1296_041:0237b10": "細。伊若眼目定動。連棒打出。",
    "X66n1296_041:0237b11": "慈明與永首座同辭汾陽後。相從二十年終不脫灑。",
    "X66n1296_041:0237b12": "一夕圍爐夜深。明以火箸敲炭曰。永首座永首座。永",
    "X66n1296_041:0237b13": "咄曰野狐精。明以手指曰。訝。郎當漢又恁麼去也。永",
    "X66n1296_041:0237b14": "於言下頓悟。",
    "X66n1296_041:0237b15": "高峰妙云。慈明無端坑陷平人。合喫三十棒。永首",
    "X66n1296_041:0237b16": "座不合隨風倒柂。亦當代喫十棒。或有個抱不平",
    "X66n1296_041:0237b17": "底出來道。西峰聻。只向道心不負人面無慚色。",
    "X66n1296_041:0237b18": "龍池微云。永公雖然悟去。却被火爐看破。慈明雖",
    "X66n1296_041:0237b19": "有起死回生手段。要且不出野狐見解。好與一坑",
    "X66n1296_041:0237b20": "埋却。",
    "X66n1296_041:0237b21": "慈明問真點胸如何是佛法大意。真曰。無雲生嶺上。",
    "X66n1296_041:0237b22": "有月落波心。明呵之曰。頭白齒黃作者般見解。真却",
    "X66n1296_041:0237b23": "問明。如何是佛法大意。明曰。無雲生嶺上。有月落波",
    "X66n1296_041:0237b24": "心。真於言下大悟。",
    "X66n1296_041:0237c01": "中峰本云。驅耕夫牛。奪饑人食。慈明老人未為好",
    "X66n1296_041:0237c02": "手。真點胸雖則向者裏懸崖撒手絕後再甦。若要",
    "X66n1296_041:0237c03": "知佛法大意。更參三十年始得。",
    "X66n1296_041:0237c04": "翠巖喆云。慈明用向上鉗錘。敲出鳳凰五色髓。真",
    "X66n1296_041:0237c05": "老於言下吐氣。撲碎驪龍明月珠。雖則師資妙叶。",
    "X66n1296_041:0237c06": "啐啄同時。撿點將來。未免喫翠巖手中棒。何故。無",
    "X66n1296_041:0237c07": "雲生嶺上。有月落波心。",
    "X66n1296_041:0237c08": "神鼎僼云。慈明雖解就窠打劫。怎奈與賊過梯。翠",
    "X66n1296_041:0237c09": "巖悟則不無。其如有屈無呌處。何故聻。早知燈是",
    "X66n1296_041:0237c10": "火。飯熟已多時。",
    "X66n1296_041:0237c11": "白巖符云。慣敲識鎖。善破情關。瀏陽手段有之。真",
    "X66n1296_041:0237c12": "公雖然悟去。文成偶爾。若是佛法大意。又豈止未",
    "X66n1296_041:0237c13": "曾夢見。",
    "X66n1296_041:0237c14": "慈明示眾。一切聖賢皆以無為法而有差別。前是案",
    "X66n1296_041:0237c15": "山。後是主山。那個是無為法。良久曰。向下文長。付在",
    "X66n1296_041:0237c16": "來日。",
    "X66n1296_041:0237c17": "天童華云。天童也著一隻眼。一切聖賢皆以無為",
    "X66n1296_041:0237c18": "法而有差別。東拂于逮。西瞿耶尼。南閻浮提。北鬱",
    "X66n1296_041:0237c19": "單越。到處去來。不如在此。",
    "X66n1296_041:0237c20": "天童忞云。山僧也著一隻眼。一切聖賢皆以無為",
    "X66n1296_041:0237c21": "法而有差別。翻身趯倒劒門關。大地山河無寸土。",
    "X66n1296_041:0237c22": "廣教玉云。慈明應菴二大老若有轉身處。佛法到",
    "X66n1296_041:0237c23": "今日不至掃土。廣教別資一路。一切聖賢皆以無",
    "X66n1296_041:0237c24": "為法而有差別。盞子撲落地。碟子成七片。相罵饒",
    "X66n1296_041:0238a01": "你接嘴。相唾饒你潑水。還會麼。擊拂云。大海若知",
    "X66n1296_041:0238a02": "足。百川應倒流。",
    "X66n1296_041:0238a03": "慈明冬日榜僧堂。作此字[(○*○*○)/＝]二[一/一]三[┘*└][(┐@三)*(田/?)][水-?+(曲-曰+口)]。其下注",
    "X66n1296_041:0238a04": "曰。若人識得。不離四威儀中。首座見曰。和尚今日放",
    "X66n1296_041:0238a05": "參。明聞而笑之。",
    "X66n1296_041:0238a06": "龍翔訢云。眾中盡作奇特商量。其奈旁觀者哂。龍",
    "X66n1296_041:0238a07": "翔則不然。慈明如蟲禦木。首座偶爾成文。崑崙來",
    "X66n1296_041:0238a08": "處無涓滴。流出黃河九曲渾。",
    "X66n1296_041:0238a09": "芙蓉覺云。大小慈明向威音王以前拈出一個膠",
    "X66n1296_041:0238a10": "盆子。首座隨邪逐惡。便向他機境上起模畵樣。養",
    "X66n1296_041:0238a11": "子不及父。家門一世衰。山僧當時若在。直向道草",
    "X66n1296_041:0238a12": "本不勞拈出。",
    "X66n1296_041:0238a13": "神鼎僼云。一人肘後符靈。難瞞識者。一人頂門眼",
    "X66n1296_041:0238a14": "正。已墮圈攣。撿點將來。各有差池。雖然。伯牙與子",
    "X66n1296_041:0238a15": "期。不是閒相識。然而天童今晚不可空然。拈拄杖",
    "X66n1296_041:0238a16": "空中打一圓相云。若有人跳得出來。朝與他一腰",
    "X66n1296_041:0238a17": "玉泉布裩。",
    "X66n1296_041:0238a18": "東塔熹云。大小石霜雖慈悲太煞善巧多方。撿點",
    "X66n1296_041:0238a19": "將來。也是好肉剜瘡。",
    "X66n1296_041:0238a20": "慈明問顯英首座近離甚處。曰金鑾去。夏在甚處。曰",
    "X66n1296_041:0238a21": "金鑾前。夏在甚處。曰金鑾先前。夏在甚處。曰和尚何",
    "X66n1296_041:0238a22": "不領話。明曰我也不能勘得汝。教庫下供過奴子來",
    "X66n1296_041:0238a23": "勘。且點一盌茶與汝濕口。",
    "X66n1296_041:0238a24": "愚菴盂云。石霜不奈者擔板漢何。只得打個懸空",
    "X66n1296_041:0238b01": "觔斗。何不與渠本分草料趕出山門。絕教渠一世",
    "X66n1296_041:0238b02": "向金鑾坐著。",
    "X66n1296_041:0238b03": "滁州瑯琊慧覺禪師(南十汾陽昭嗣)僧問。拈椎竪拂即不問。",
    "X66n1296_041:0238b04": "瞬目揚眉事若何。瑘曰趙州曾見南泉來。曰學人未",
    "X66n1296_041:0238b05": "曉。瑘曰。今冬多雨雪。貧家怎奈何。",
    "X66n1296_041:0238b06": "寶壽方云。瑯瑘與麼答話。可謂寶藏大開。怎奈不",
    "X66n1296_041:0238b07": "遇高鑑。功成浪施。然不因夜來雁。怎見海門秋。",
    "X66n1296_041:0238b08": "瑯瑘上堂拈拄杖曰。盤山道向上一路。滑。南院道壁",
    "X66n1296_041:0238b09": "立千仞。險。臨濟道石火電光。鈍。瑯瑘有定乾坤底句。",
    "X66n1296_041:0238b10": "各各高著眼。高著眼。卓拄杖下座。",
    "X66n1296_041:0238b11": "白巖符云。三個老古錐。被瑯瑘各與一杓惡水潑",
    "X66n1296_041:0238b12": "了也。更道我有定乾坤句。諸昆仲。祇如他卓拄杖",
    "X66n1296_041:0238b13": "下座。還是定乾坤句。不是定乾坤句。良久云。者杓",
    "X66n1296_041:0238b14": "惡水却是瑯瑘自潑了也。",
    "X66n1296_041:0238b15": "瑯瑘因僧問。清淨本然。云何忽生山河大地。瑘曰。清",
    "X66n1296_041:0238b16": "淨本然。云何忽生山河大地。僧有省。",
    "X66n1296_041:0238b17": "松隱然云。騎賊馬趕賊。大小瑯瑘固是作家。然猶",
    "X66n1296_041:0238b18": "欠淘冶在。今日或有問龍峰。清淨本然云何忽生",
    "X66n1296_041:0238b19": "山河大地。劈脊便棒。且道與瑯瑘是同是別。有眼",
    "X66n1296_041:0238b20": "衲子試辨看。",
    "X66n1296_041:0238b21": "資福廣云。瑯瑘和尚就窠打劫。不資餘力。信是敏",
    "X66n1296_041:0238b22": "子。若清淨本然。畢竟不知下落。",
    "X66n1296_041:0238b23": "瑞州大愚守芝禪師(南〔三〕汾陽昭嗣)示眾。三世諸佛不知有。",
    "X66n1296_041:0238b24": "黧奴白牯却知有。乃拈起拂子曰。黧奴白牯總在者",
    "X66n1296_041:0238c01": "裏放光動地。何謂如此。兩段不同。",
    "X66n1296_041:0238c02": "徑山杲云。大愚若無後語。洎合被黧奴白牯換却",
    "X66n1296_041:0238c03": "眼睛。雖然如此。也未免秤椎蘸醋。",
    "X66n1296_041:0238c04": "愚菴盂云。大愚拈個黧奴白牯。還曾夢見麼。",
    "X66n1296_041:0238c05": "大愚問侍者曰。你問訊了一邊立地。是什麼道理。曰",
    "X66n1296_041:0238c06": "不會。愚曰過者邊立。者便過。愚曰無端無端。",
    "X66n1296_041:0238c07": "天寧琦云。成人者少。敗人者多。",
    "X66n1296_041:0238c08": "廣胤標云。侍者却難得。何以見得聻。不因夜來雁。",
    "X66n1296_041:0238c09": "怎見海門秋。",
    "X66n1296_041:0238c10": "大愚示眾。竪窮三際。橫徧十方。拈起也帝釋心驚。放",
    "X66n1296_041:0238c11": "下也地神膽戰。不拈不放喚作什麼。自曰。蝦蟇。",
    "X66n1296_041:0238c12": "靈巖儲云。祥符則不然。竪窮三際。橫徧十方。拈起",
    "X66n1296_041:0238c13": "也至簡至易。放下也同天同地。不拈不放喚作什",
    "X66n1296_041:0238c14": "麼。自云。啊啑。",
    "X66n1296_041:0238c15": "大愚因僧問。通身是眼。口在什麼處。愚曰三跳。曰不",
    "X66n1296_041:0238c16": "會。愚曰。章底詞秋罷。歌韻向春生。",
    "X66n1296_041:0238c17": "愚菴盂云。大愚果有懸河之辯。怎奈者僧無眼。",
    "X66n1296_041:0238c18": "大愚示眾。大家相聚喫莖虀。若喚作一莖虀。入地獄",
    "X66n1296_041:0238c19": "如箭射。",
    "X66n1296_041:0238c20": "能仁鑑云。若不喚作一莖虀。亦入地獄如箭射。畢",
    "X66n1296_041:0238c21": "竟如何。但能飯向無心盌。自有人提折脚鐺。",
    "X66n1296_041:0238c22": "靈泉開云。恁麼說話。大似豆腐拆骨。醋裏除酸。西",
    "X66n1296_041:0238c23": "山又且不然。大家共喫者莖虀。若不喚作一莖虀。",
    "X66n1296_041:0238c24": "入地獄如箭。何也。棒打石人頭。只要論實事。",
    "X66n1296_041:0239a01": "舒州法華全舉禪師(南十汾陽昭嗣)到瑯瑘。瑘問近離甚處。",
    "X66n1296_041:0239a02": "華曰兩浙。曰船來陸來。華曰船來。曰船在甚處。華曰",
    "X66n1296_041:0239a03": "埠下。曰不涉程途一句作麼生道。華以坐具摵一摵",
    "X66n1296_041:0239a04": "曰。杜撰長老如麻似粟。拂袖而出。瑘問侍者。此是什",
    "X66n1296_041:0239a05": "麼人。者曰舉上座。瑘曰莫是舉師叔麼。先師教我尋",
    "X66n1296_041:0239a06": "見伊。遂下。旦過問。上座莫是舉師叔麼。莫怪適來相",
    "X66n1296_041:0239a07": "觸忤。華便喝。復問長老何時到汾陽。曰某時到。華曰",
    "X66n1296_041:0239a08": "我在浙江早聞你名。元來見解只如此。何得名播寰",
    "X66n1296_041:0239a09": "宇。瑘遂作禮曰某甲罪過。",
    "X66n1296_041:0239a10": "徑山杲云。賓則始終賓。主則始終主。二大士驀劄",
    "X66n1296_041:0239a11": "相逢。主賓互換。直下發明臨濟心髓。苟非徹證向",
    "X66n1296_041:0239a12": "上巴鼻。具出常情正眼。未免作得失論量。",
    "X66n1296_041:0239a13": "雲門信云。拳來脚去。本分鉗錘。若將破提籃盛水",
    "X66n1296_041:0239a14": "救火。笑殺旁觀。三十年後有人說破。",
    "X66n1296_041:0239a15": "東山澓云。眾兄弟向二尊宿舌頭上打得個鞦韆",
    "X66n1296_041:0239a16": "過來。方得道出常情。非特不被是非絆却。抑且即",
    "X66n1296_041:0239a17": "是非而作佛事。不然君向西秦我之東魯。",
    "X66n1296_041:0239a18": "寶壽方云。硬者硬似鐵。軟者軟如綿。發揮臨濟綱",
    "X66n1296_041:0239a19": "宗則不無。正眼看來。也是鼓粥飯氣。",
    "X66n1296_041:0239a20": "青龍斯云。二老一賓一主。一擡一搦。發明臨濟家",
    "X66n1296_041:0239a21": "風則不無。怎奈都來是個小家子禪。雲門今日若",
    "X66n1296_041:0239a22": "有法兄到來。既本問他船來陸來。想他亦不道在",
    "X66n1296_041:0239a23": "河下步下。但只喚侍者汲耶溪水烹罏峰茶喫了。",
    "X66n1296_041:0239a24": "促膝抵掌談笑寒暄而已。且道是世諦流布。別有",
    "X66n1296_041:0239b01": "佛法。良久云。須知遠烟浪。別有好商量。",
    "X66n1296_041:0239b02": "雲巖學云。舉上座可謂竿木隨身逢場作戲。雖然",
    "X66n1296_041:0239b03": "若無瑯瑘唱拍相隨。那得陽春雪曲。",
    "X66n1296_041:0239b04": "東塔熹云。二老宿言中帶戟語內藏鋒。雖則碁逢",
    "X66n1296_041:0239b05": "敵手。要且識者難瞞。祇如一人拂袖。一人作禮。意",
    "X66n1296_041:0239b06": "歸何處。具眼者定當看。",
    "X66n1296_041:0239b07": "資國秀云。瑯瑘有陷虎之機。法華有擒龍之作。雖",
    "X66n1296_041:0239b08": "則二俱作家。而法華猶未免暗輸一籌。明眼者試",
    "X66n1296_041:0239b09": "辨看。",
    "X66n1296_041:0239b10": "□□日云。龍象蹴踏。全主全賓。終始還他二俱作",
    "X66n1296_041:0239b11": "家。雖然。者裏有三十棒。二人平分。",
    "X66n1296_041:0239b12": "法華示眾。釋迦不出世。達磨不西來。佛法徧天下。談",
    "X66n1296_041:0239b13": "玄口不開。",
    "X66n1296_041:0239b14": "徑山杲云。作賊人心虗。",
    "X66n1296_041:0239b15": "愚菴盂云。大小法華龍頭蛇尾。",
    "X66n1296_041:0239b16": "一指海云。既曰談玄。為什麼又道口不開。乃以如",
    "X66n1296_041:0239b17": "意擊案云。還會麼。若將耳聽終難會。眼處聞來方",
    "X66n1296_041:0239b18": "始是。",
    "X66n1296_041:0239b19": "南嶽芭蕉谷泉禪師(南十汾陽昭嗣)到慈明。明問。白雲橫谷",
    "X66n1296_041:0239b20": "口。遊人何處來。泉左右顧曰。夜來何處火。燒出古人",
    "X66n1296_041:0239b21": "墳。明曰未在更道。泉乃作虎聲。明以坐具便摵。泉接",
    "X66n1296_041:0239b22": "住推明置禪牀上。明却作虎聲。泉大笑曰。我見七十",
    "X66n1296_041:0239b23": "餘員善知識。今日始遇作家。",
    "X66n1296_041:0239b24": "龍翔訢云。若論作家。總未是在。何也。一人得體不",
    "X66n1296_041:0239c01": "得其用。一人得用不得其體。如何敢稱臨濟兒孫。",
    "X66n1296_041:0239c02": "諸德。你若撿點得出。非唯圓他古人舊話。亦免今",
    "X66n1296_041:0239c03": "日鈍置我無傳和尚。驀拈拄杖卓一卓云。棒頭有",
    "X66n1296_041:0239c04": "眼明如日。要識真金火裏看。",
    "X66n1296_041:0239c05": "天寧琦云。錯下名言。當時慈明怎容得者風顛漢",
    "X66n1296_041:0239c06": "恁麼道。更與一坐具。看他作個什麼伎倆。纔眼目",
    "X66n1296_041:0239c07": "定動。便連棒趂出。臨濟法道未致寂寥。",
    "X66n1296_041:0239c08": "愚菴盂云。二大老驀拶相逢。如馬伏波陳師。反正",
    "X66n1296_041:0239c09": "俱妙。似孫武子用兵。進退有宜。如龍插翼。似虎戴",
    "X66n1296_041:0239c10": "角。直是攖他不得。近他不得。雖然。臨濟門下足可",
    "X66n1296_041:0239c11": "觀光。若在顯聖者裏。乃拍左案云。且立一邊看。",
    "X66n1296_041:0239c12": "谷泉同慈明山行。遇一毒龍湫。泉捉明同浴。明掣肘",
    "X66n1296_041:0239c13": "去。泉解衣跳入。霹靂隨至。腥風吹雨。林木振搖。明蹲",
    "X66n1296_041:0239c14": "草中。意泉死矣。須臾晴霽。泉乃引頭出波間曰。[囗@力]。",
    "X66n1296_041:0239c15": "南澗問云。谷泉拚得一條窮性命。要驗天下衲僧。",
    "X66n1296_041:0239c16": "却被慈明老漢勘破。",
    "X66n1296_041:0239c17": "黃檗琦云。谷泉井底蝦蟇。年久月深成精作怪。與",
    "X66n1296_041:0239c18": "毒龍何異。大小慈明掣肘而去。雖然不被他惑。未",
    "X66n1296_041:0239c19": "免在草中蹲。不得出頭。若是山僧。待引頸時一棒",
    "X66n1296_041:0239c20": "打殺。免致腥風作浪。魔魅人家男女。",
    "X66n1296_041:0239c21": "資福廣云。谷泉賣弄。若無慈明證據。不免徒勞。",
    "X66n1296_041:0239c22": "安吉州天聖皓泰禪師(南十汾陽昭嗣)到瑯瑘。瑘問埋兵掉",
    "X66n1296_041:0239c23": "鬬未是作家。匹馬單鎗便請相見。泰指瑘曰。將頭不",
    "X66n1296_041:0239c24": "猛帶累三軍。瑘打泰一坐具。泰亦打瑘一坐具。瑘接",
    "X66n1296_041:0240a01": "住曰。適來一坐具是山僧令行。上座一坐具落在甚",
    "X66n1296_041:0240a02": "麼處。泰曰伏惟尚饗。瑘拓開曰。五更侵早起。更有夜",
    "X66n1296_041:0240a03": "行人。泰曰賊過後張弓。瑘曰且坐喫茶。",
    "X66n1296_041:0240a04": "白巖符云。二老相見。可謂遇故鄉人說故鄉話。然",
    "X66n1296_041:0240a05": "本色固是本色。撿點將來。未免俱帶些子客氣。",
    "X66n1296_041:0240a06": "△青十",
    "X66n1296_041:0240a07": "舒州投子義青禪師(青十太陽玄嗣)因僧問。師唱誰家曲。宗",
    "X66n1296_041:0240a08": "風嗣阿誰。子曰。威音前一箭。射透兩重山。曰如何是",
    "X66n1296_041:0240a09": "相傳底事。子曰。全因淮地月。得照郢陽春。曰恁麼則",
    "X66n1296_041:0240a10": "入水見長人也。子曰。祇知金玉異。那辨楚王心。僧禮",
    "X66n1296_041:0240a11": "拜。子以拂子擊之。",
    "X66n1296_041:0240a12": "報恩倫云。者僧恁麼問。投子恁麼答。宗中辨的。量",
    "X66n1296_041:0240a13": "外轉機。可謂事存函葢合。理應箭鋒拄。還曉會得",
    "X66n1296_041:0240a14": "也無。其或莽鹵漫汗。報恩為你饒舌。拈拂子云。笑",
    "X66n1296_041:0240a15": "把金鍼穿斷線。殷勤分付到兒孫。擲下拂子。",
    "X66n1296_041:0240a16": "崇先奇云。開疆闢土。革故鼎新。投子老人自是一",
    "X66n1296_041:0240a17": "代英傑。且道者一隻箭如今落在什麼處。有人道",
    "X66n1296_041:0240a18": "得。天下橫行。",
    "X66n1296_041:0240a19": "投子因芙蓉楷參問。祖師言句如家常茶飯。離此之",
    "X66n1296_041:0240a20": "外別有為人處麼。子曰汝道寰中天子還假堯舜禹",
    "X66n1296_041:0240a21": "湯也無。蓉擬進語。子以拂子驀口摵曰。汝發意來早",
    "X66n1296_041:0240a22": "有三十棒也。蓉忽開悟。禮拜便行。子曰且來闍黎。蓉",
    "X66n1296_041:0240a23": "不顧。子曰汝到不疑之地耶。蓉掩耳而去。",
    "X66n1296_041:0240a24": "棲霞成云。芙蓉當時直出。豈不使人疑著。被投子",
    "X66n1296_041:0240b01": "輕輕拽回。不覺全身漏逗。到者裏若能興波作浪。",
    "X66n1296_041:0240b02": "管教投子回互不來。",
    "X66n1296_041:0240b03": "崇先奇云。俊哉。大似破壁飛騰。三十棒分付得著。",
    "X66n1296_041:0240b04": "雖然。撿點將來。猶少三十棒在。",
    "X66n1296_041:0240b05": "郢州興陽青剖禪師(青十太陽玄嗣)在太陽作園頭。種瓜次",
    "X66n1296_041:0240b06": "太問。甜瓜何時得熟。陽曰即今熟爛了也。曰揀甜底",
    "X66n1296_041:0240b07": "摘來。陽曰與什麼人喫。曰不入園者。陽曰未審不入",
    "X66n1296_041:0240b08": "園者還喫也無。曰汝還識伊麼。陽曰。雖然不識。不得",
    "X66n1296_041:0240b09": "不與。太陽笑而去。",
    "X66n1296_041:0240b10": "崇先奇云。瓜熟子離離。不入園者坐享無功。太陽",
    "X66n1296_041:0240b11": "父子恁麼揀辨。可謂甜者徹蒂甜。噫。",
    "X66n1296_041:0240b12": "白巖符著語云。甜瓜何時得熟。平地上撈甚魚蝦。",
    "X66n1296_041:0240b13": "即今熟爛了也。面皮厚多少。揀甜底摘來。深入虎",
    "X66n1296_041:0240b14": "穴。與什麼人喫。倒轉鎗頭來也。不入園者。話作兩",
    "X66n1296_041:0240b15": "橛。未審不入園者還喫也無。大好一拶。汝還識伊",
    "X66n1296_041:0240b16": "麼。蒼天蒼天。雖然不識不得不與。是何言歟。笑而",
    "X66n1296_041:0240b17": "去。且信一半。",
    "X66n1296_041:0240b18": "興陽因僧問。娑羯出海乾坤震。覿面相呈事若何。陽",
    "X66n1296_041:0240b19": "曰。金翅鳥王當宇宙。個中誰是出頭人。曰忽遇出頭",
    "X66n1296_041:0240b20": "時又作麼生。陽曰。似鶻捉鳩君不信。御樓前驗始知",
    "X66n1296_041:0240b21": "真。曰恁麼則叉手當胸退身三步也。陽曰。須彌座下",
    "X66n1296_041:0240b22": "烏龜子。莫待重教點額痕。",
    "X66n1296_041:0240b23": "報恩秀云。者僧如牢度差與舍利弗創給孤獨園",
    "X66n1296_041:0240b24": "時鬬勝。然龍固為鱗蟲之長。其如終不免為妙翅",
    "X66n1296_041:0240c01": "之食。",
    "X66n1296_041:0240c02": "幻寄稷云。剖公著賊不知。更授之太阿。可悲可痛。",
    "X66n1296_041:0240c03": "越州天衣義懷禪師(青十雪竇顯嗣)示眾。百骸俱潰散。一物",
    "X66n1296_041:0240c04": "鎮常靈。百骸潰散皆歸土。一物常靈甚處安。",
    "X66n1296_041:0240c05": "南堂靜云。一物常靈甚處安。長空雲散碧天寬。蓮",
    "X66n1296_041:0240c06": "宮佛剎花無數。眨起眉毛仔細觀。天寧琦云。觀則",
    "X66n1296_041:0240c07": "不無。喚什麼作一物。喝一喝。",
    "X66n1296_041:0240c08": "能仁鑑云。南堂恁麼道。只堪入佛不堪入魔。山僧",
    "X66n1296_041:0240c09": "見處也要諸人共知。亦有一頌。一物長靈甚處安。",
    "X66n1296_041:0240c10": "轉身踏破月團團。刀山劍樹須摧折。熱鐵烊銅飲",
    "X66n1296_041:0240c11": "必乾。",
    "X66n1296_041:0240c12": "香山濟云。既是百骸潰散。喚什麼作一物。良久云。",
    "X66n1296_041:0240c13": "一物常靈甚處安。可中有句許誰參。雲收霧卷秋",
    "X66n1296_041:0240c14": "空靜。萬里蟾光玉一團。",
    "X66n1296_041:0240c15": "天衣示眾。古人道。五蘊山頭一段空。同門出入不相",
    "X66n1296_041:0240c16": "逢。無量劫來賃屋住。到頭不識主人翁。有老宿云。既",
    "X66n1296_041:0240c17": "不識他。當初問什麼人賃。恁麼拈也太遠在。何故。須",
    "X66n1296_041:0240c18": "知死人路上有活人出身處。活人路上死人無數。那",
    "X66n1296_041:0240c19": "個是活人路上死人無數。那個是死人路上活人出",
    "X66n1296_041:0240c20": "身處。若撿點得分明。拈却炙脂帽子。脫却鶻臭布衫。",
    "X66n1296_041:0240c21": "徑山杲云。天衣古佛美則美矣。善則未善。具眼衲",
    "X66n1296_041:0240c22": "僧試甄別看。",
    "X66n1296_041:0240c23": "愚菴盂云。辨金鍮。分玉石。還他天衣古佛。不解出",
    "X66n1296_041:0240c24": "身。未免向鬼窟裏作活計。者裏甄別得出。正好戴",
    "X66n1296_041:0241a01": "却炙脂帽子。穿却鶻臭布衫。且道與古人是同是",
    "X66n1296_041:0241a02": "別。",
    "X66n1296_041:0241a03": "南康雲居曉舜禪師(青十洞山聰嗣)初參洞山。一日如武昌。",
    "X66n1296_041:0241a04": "行乞至劉居士家。士曰。老夫有一問。答得相契即開",
    "X66n1296_041:0241a05": "疏。否則且請還山。遂問。古鏡未磨時如何。居曰黑似",
    "X66n1296_041:0241a06": "漆。曰磨後如何。居曰照天照地。士揖曰且請上人還",
    "X66n1296_041:0241a07": "山。拂袖入宅。居懡[怡-台+羅]而還。洞山問何返太速耶。居具",
    "X66n1296_041:0241a08": "言前事。山曰你問我。我與你道。居遂問。古鏡未磨時",
    "X66n1296_041:0241a09": "如何。山曰此去漢陽不遠。磨後如何。山曰黃鶴樓前",
    "X66n1296_041:0241a10": "鸚鵡洲。居於言下大悟。",
    "X66n1296_041:0241a11": "天童忞云。居士即俗明真。誰言世上無仙客。雲居",
    "X66n1296_041:0241a12": "行廛悟道。須信壺中別有天。然從長撿點。當時未",
    "X66n1296_041:0241a13": "離鄂州城薦去猶較些子。若向洞山門下悟來。直",
    "X66n1296_041:0241a14": "是隔雲千里望長安。何故。天酥酡飯非珍饌。一味",
    "X66n1296_041:0241a15": "園蔬飽即休。",
    "X66n1296_041:0241a16": "象田現別前語云。門前水數曲。別後語云。屋後山",
    "X66n1296_041:0241a17": "萬層。",
    "X66n1296_041:0241a18": "雲居上堂。諸方有弄蛇頭。撥虎尾。跳大海。劍刃裏藏",
    "X66n1296_041:0241a19": "身。雲居者裏寒天熱水洗脚。夜間脫襪打睡。早朝旋",
    "X66n1296_041:0241a20": "打行纏風。吹籬倒。喚人夫劈篾縛起。",
    "X66n1296_041:0241a21": "天童忞云。雲居與麼住持極是省緣。撿點將來。翻",
    "X66n1296_041:0241a22": "成多事。何故。逢人且說三分話。未可全拋一片心。",
    "X66n1296_041:0241a23": "洪州刺史許式居士(青十洞山聰嗣)一日與泐潭澄上藍溥",
    "X66n1296_041:0241a24": "坐次。潭問。聞郎中道。夜坐連雲石。春栽帶雨松。當時",
    "X66n1296_041:0241b01": "答洞山甚麼話。公曰今日放衙早。潭曰。聞答泗州大",
    "X66n1296_041:0241b02": "聖揚州出現底是否。公曰別點茶來。潭曰名不虗傳。",
    "X66n1296_041:0241b03": "公曰和尚早晚回山。潭曰今日被上藍覰破。藍便喝。",
    "X66n1296_041:0241b04": "潭曰須是你始得。公曰不奈船何打破戽斗。",
    "X66n1296_041:0241b05": "灜山誾云。賊來相趂。客來相待。一個引玉拋磚。一",
    "X66n1296_041:0241b06": "個埋兵掉鬬。無端殃及上藍。真個不奈船何打破",
    "X66n1296_041:0241b07": "戽斗。要識三大老面目麼。琵琶隨手撥。簫鼓應時",
    "X66n1296_041:0241b08": "鳴。",
    "X66n1296_041:0241b09": "荊門軍玉泉承皓禪師(青十北塔廣嗣)僧入室次。有狗子在",
    "X66n1296_041:0241b10": "旁。泉叱一聲。狗子便出去。泉曰。狗却會。你却不會。",
    "X66n1296_041:0241b11": "灜山誾云。玉泉用盡伎倆。逞盡機謀。者僧不妨坐",
    "X66n1296_041:0241b12": "觀成敗。",
    "X66n1296_041:0241b13": "玉泉一日因眾集。泉問曰作麼。眾曰入室。泉曰待我",
    "X66n1296_041:0241b14": "抽解來。及上廁畢來。見眾僧不去。以拄杖趕散。",
    "X66n1296_041:0241b15": "白巖符云。與麼做處。雖謂迥出常情。然撿較將來。",
    "X66n1296_041:0241b16": "猶帶粥飯氣在。若是山僧。見眾僧不去。但喚將水",
    "X66n1296_041:0241b17": "來。待伊將水至。乃洗手云。事訖就水。當願眾生。出",
    "X66n1296_041:0241b18": "世法中。速疾而往。便休。",
    "X66n1296_041:0241b19": "玉泉示眾。晷運推移。布裩赫赤。莫怪不洗。無來換替。",
    "X66n1296_041:0241b20": "薦福璨云。薦福當時若見。即向他道少賣弄。",
    "X66n1296_041:0241b21": "玉泉因蘇東坡微服過訪。泉問尊官高姓。坡曰。姓秤。",
    "X66n1296_041:0241b22": "是秤天下老和尚底秤。泉乃喝一喝曰。且道者一喝",
    "X66n1296_041:0241b23": "重多少。坡無對。於是尊禮之。",
    "X66n1296_041:0241b24": "天寧琦云。玉泉是作家宗匠。東坡是當世大儒。驀",
    "X66n1296_041:0241c01": "劄相逢。發揮此道。盡謂東坡休去。秤尾無星。殊不",
    "X66n1296_041:0241c02": "知八兩半觔。總在自家手裏。雖然如是。也須扶起",
    "X66n1296_041:0241c03": "玉泉。只如他道者一喝重多少。多少人道不得。直",
    "X66n1296_041:0241c04": "饒道得。更與一喝。",
    "X66n1296_041:0241c05": "罄山修代東坡云。猶未出定盤星在。",
    "X66n1296_041:0241c06": "天界盛代子瞻撫掌云。草賊大敗。",
    "X66n1296_041:0241c07": "天童忞云。叢林商量盡道子瞻胸藏萬卷。不須玉",
    "X66n1296_041:0241c08": "泉一喝便見瓦解氷消。殊不知玉泉墻塹不牢。輕",
    "X66n1296_041:0241c09": "輕被他一拶。直得全身敗露。大眾請簡點看。那裏",
    "X66n1296_041:0241c10": "是他敗露處。若簡點不出。未免總被俗官勘破。",
    "X66n1296_041:0241c11": "金粟元云。盡道東坡大儒秤子折却。誰知玉泉老",
    "X66n1296_041:0241c12": "漢一釣便上。當時學士若知有轉身句。敢保天下",
    "X66n1296_041:0241c13": "長老不奈伊何。雖然。也須扶起玉泉。喝一喝。",
    "X66n1296_041:0241c14": "西遯超云。東坡固是鈍漢。玉泉亦太殺欺人。見人",
    "X66n1296_041:0241c15": "可欺。遂爾不顧自己敗缺。東坡說姓秤。便與他秤",
    "X66n1296_041:0241c16": "一秤。萬一東坡云果然上鈎來也。或云恰值牙行",
    "X66n1296_041:0241c17": "不在。豈不使俗官反居上風。",
    "X66n1296_041:0241c18": "□□巖代東坡云。不勞再驗。",
    "X66n1296_041:0241c19": "□□玉代東坡云。者漢一釣便上。",
    "X66n1296_041:0241c20": "洪州法昌倚遇禪師(青十北禪賢嗣)問英勝二首座曰。我欲",
    "X66n1296_041:0241c21": "來者裏起法堂。且道作得個什麼向當。英曰賊是小",
    "X66n1296_041:0241c22": "人。昌曰邵武子動著便作屎臭。英曰曾經霜雪苦。昌",
    "X66n1296_041:0241c23": "曰。明珠自有千金價。怎肯林間打雀兒。英曰。大似持",
    "X66n1296_041:0241c24": "鉢不得。詐道不饑。昌却指勝曰。你且道。合作得個什",
    "X66n1296_041:0242a01": "麼向當。勝曰。本來無位次。不用強安排。昌曰。你者驢",
    "X66n1296_041:0242a02": "漢。安向甚處著。勝曰一任敲磚打瓦。昌曰也只是個",
    "X66n1296_041:0242a03": "杜撰巡官。英曰。若是千金寶。何須打雀兒。昌曰東家",
    "X66n1296_041:0242a04": "人死西家人助哀。英曰路見不平。",
    "X66n1296_041:0242a05": "白巖符云。拳來脚去。鎗來劍去。一步緊一步。一著",
    "X66n1296_041:0242a06": "高一著。三個老漢可謂經事多矣。若是法堂向當。",
    "X66n1296_041:0242a07": "終未能定奪在。何故。今年太歲當頭。合逢戊巳。",
    "X66n1296_041:0242a08": "法昌垂語。我要一個不會禪底作國師。",
    "X66n1296_041:0242a09": "徑山杲云。且道是醍醐句。是毒藥句。",
    "X66n1296_041:0242a10": "永州祚云。恁麼則十字街頭廖鬍子。大有長處。",
    "X66n1296_041:0242a11": "平田本云。心不負人面無慚色。",
    "X66n1296_041:0242a12": "法昌上堂。春山青。春水綠。一覺南柯夢初足。擕笻縱",
    "X66n1296_041:0242a13": "步出松門。是處桃花香馥郁。因思昔日靈雲老。三十",
    "X66n1296_041:0242a14": "年來無處討。如今競愛摘楊花。紅香滿地無人掃。",
    "X66n1296_041:0242a15": "雲門信云。者個語話若作禪道佛法商量。太遠在。",
    "X66n1296_041:0242a16": "若作風流景緻會。又辜負法昌。還有人向者裏和",
    "X66n1296_041:0242a17": "會得麼。出來說看。若和會未得。元在法昌舌根上",
    "X66n1296_041:0242a18": "轉。",
    "X66n1296_041:0242a19": "東明際云。雪嶠老漢與麼拈提。且道還契他法昌",
    "X66n1296_041:0242a20": "也未。",
    "X66n1296_041:0242a21": "南康雲居佛印了元禪師(青十開先暹嗣)入室次。蘇子瞻適",
    "X66n1296_041:0242a22": "至。印曰此間無坐榻。學士來此作麼。瞻曰暫借和尚",
    "X66n1296_041:0242a23": "四大為坐。印曰山僧有一問。學士道得即請坐。道不",
    "X66n1296_041:0242a24": "得當輸玉帶。瞻欣然曰便請。印曰。四大本空。五蘊非",
    "X66n1296_041:0242b01": "有。學士向什麼處坐。瞻無對。遂解下玉帶。",
    "X66n1296_041:0242b02": "寶壽方別佛印。於暫借四大為坐處拈棒便打。",
    "X66n1296_041:0242b03": "天界盛於學士向什麼處坐處代子瞻云。若恁麼",
    "X66n1296_041:0242b04": "則被某甲坐斷也。又云。者個破禪牀我不坐。",
    "X66n1296_041:0242b05": "天童忞云。佛印貪餌忘鈎。東坡弄巧成拙。若是山",
    "X66n1296_041:0242b06": "僧。待他道四大本空五蘊非有。向前抴倒便坐。豈",
    "X66n1296_041:0242b07": "不顯得俊俏底蘇學士。",
    "X66n1296_041:0242b08": "慧雲盛云。佛印雖則便宜。性命已在東坡手裏。",
    "X66n1296_041:0242b09": "檀度依云。學士方纔要坐。和尚錦帳高張。怎奈措",
    "X66n1296_041:0242b10": "大寒酸。不解驀直便上。豈可謂入幕之賓乎。雖然。",
    "X66n1296_041:0242b11": "至今玉帶猶鎮山門。大好疑著。",
    "X66n1296_041:0242b12": "白巖符云。金山者漢貪他蠅頭小利。却向俗官手",
    "X66n1296_041:0242b13": "裏生被活埋。",
    "X66n1296_041:0242b14": "杭州慧日永明延壽禪師(青十天台韶嗣)因二僧參。乃問。參",
    "X66n1296_041:0242b15": "頭曾到此間否。曰曾到。又問第二上座。曾到此間否。",
    "X66n1296_041:0242b16": "曰不曾到。明曰一得一失。少選侍者問。適來二僧。未",
    "X66n1296_041:0242b17": "審那個得那個失。明曰。你曾識者二僧也無。曰不曾",
    "X66n1296_041:0242b18": "識。明曰同坑無異土。",
    "X66n1296_041:0242b19": "清化嶾云。平展處不犯鋒鋩。驗人處豈用多辭。尀",
    "X66n1296_041:0242b20": "耐二僧無端累他侍者受屈。",
    "X66n1296_041:0242b21": "天斗偉云。黃河九曲。非無其源。梗楠千尺。非無其",
    "X66n1296_041:0242b22": "本。永明一期施設。自非本深源遠。豈可得哉。然懵",
    "X66n1296_041:0242b23": "懂侍者且置勿論。當時被二僧道個情知和尚曾",
    "X66n1296_041:0242b24": "見法眼。又作麼生。",
    "X66n1296_041:0242c01": "福州嚴峰師木禪師(青十天台韶嗣)僧問。靈山一會迦葉親",
    "X66n1296_041:0242c02": "聞。嚴峰一會誰是聞者。峰曰問者不弱。",
    "X66n1296_041:0242c03": "灜山誾云。者僧問處。大似把炬逆風先著手。嚴峰",
    "X66n1296_041:0242c04": "答處。正如當罏賣酒便傾巵。良久復云。笑殺旁觀。",
    "X66n1296_041:0242c05": "溫州瑞鹿寺上方遇安禪師(青十天台韶嗣)甞閱楞嚴經。至",
    "X66n1296_041:0242c06": "知見立知。即無明本。知見無見。斯即涅槃。乃破句讀",
    "X66n1296_041:0242c07": "曰。知見立。知即無明本。知見無。見斯即涅槃。於此有",
    "X66n1296_041:0242c08": "省。或者曰師破句了也。安曰此是我悟處。乃畢生不",
    "X66n1296_041:0242c09": "易。時號安楞嚴。",
    "X66n1296_041:0242c10": "灜山誾云。安公若不是悟去。幾多人笑水潦鶴也。",
    "X66n1296_041:0242c11": "且道伊悟底是有知見無知見。",
    "X66n1296_041:0242c12": "洪州雲居道齊禪師(青十法燈欽嗣)因大梅煦參乃曰。我要",
    "X66n1296_041:0242c13": "問汝從什麼處來。若從僧堂來。即是謾語。不從僧堂",
    "X66n1296_041:0242c14": "來。又是自瞞。汝畢竟從甚處來。梅於言下頓悟。",
    "X66n1296_041:0242c15": "翠巖芝云。若不如是。怎知如是。",
    "X66n1296_041:0242c16": "友可玄云。者僧親從堂中來。為甚却道謾語。雲居",
    "X66n1296_041:0242c17": "也是心斜不覺口歪。",
    "X66n1296_041:0242c19": "宗門拈古彚集卷第四十一"
}