{
    "T15n0646_001:0706a03": "大周新翻三藏聖教序",
    "T15n0646_001:0706a05": "御製",
    "T15n0646_001:0706a06": "蓋聞：大乘奧典，光祕賾於瓊編，三藏玄樞，著",
    "T15n0646_001:0706a07": "靈文於寶偈，斯乃牢籠繫象。演暢幽深，雖第",
    "T15n0646_001:0706a08": "一義空，名言之路雙絕，諸法無相，聽說之",
    "T15n0646_001:0706a09": "理兼亡。然則，發啟善根，寔資開導，弘宣妙",
    "T15n0646_001:0706a10": "旨，終寄顯揚。至若鹿野初開，儼尊容於常",
    "T15n0646_001:0706a11": "住，龍宮載闢，緘舍利於將來，所以地涌全身，",
    "T15n0646_001:0706a12": "為證說經之兆，空懸寶殿，爰標闡法之徵，八",
    "T15n0646_001:0706a13": "萬四千，分布閻浮之境，三十六億，莊嚴平等",
    "T15n0646_001:0706a14": "之居，敷演一音，則隨類而解，廣陳三句，則劫",
    "T15n0646_001:0706a15": "壽難窮。自夜掩周星、宵通漢夢，玉毫流彩，式",
    "T15n0646_001:0706a16": "彰東漸之風，金口傳芳，遂覩後秦之譯，修多、",
    "T15n0646_001:0706a17": "祇夜之祕躅，因緣、譬喻之要宗，授記之與本",
    "T15n0646_001:0706a18": "生，方廣之與論議，雖立名差別，而究理不",
    "T15n0646_001:0706a19": "殊，同歸實相之源，並湊涅槃之會。朕幼崇釋",
    "T15n0646_001:0706a20": "教，夙暮歸依，思欲運六道於慈舟，逈超苦",
    "T15n0646_001:0706a21": "海，驅四生於彼岸，永離蓋纏，窮貝牒之遺文，",
    "T15n0646_001:0706a22": "集蜂臺之祕籙。今於大福先寺翻譯院所",
    "T15n0646_001:0706a23": "更譯三藏所言，入定不定印經者，此明退",
    "T15n0646_001:0706a24": "不退之心，前二後三，雖有遲速，如來設教，同",
    "T15n0646_001:0706a25": "趣菩提，既顯神呪之功，莊嚴最上，爰述下生",
    "T15n0646_001:0706a26": "之記，說法度人。三藏法師義淨等，並緇俗之",
    "T15n0646_001:0706a27": "綱維、紺坊之龍象，德包初地、道轥彌天，光我",
    "T15n0646_001:0706a28": "紹隆之基，更峻住持之業。以久視元年歲次",
    "T15n0646_001:0706a29": "庚子五月五日，繕寫畢功，重開甘露之門，",
    "T15n0646_001:0706b01": "方布大雲之蔭，所冀芥城數極，鳥筆猶傳，拂",
    "T15n0646_001:0706b02": "石年窮，樹經無泯，弘濟覃於百億，遷拔被於",
    "T15n0646_001:0706b03": "恒沙，部帙條流，列之於左。",
    "T15n0646_001:0706b06": "入定不定印經",
    "T15n0646_001:0706b08": "三藏法師義淨奉　制譯",
    "T15n0646_001:0706b09": "如是我聞：一時薄伽梵，在王舍城鷲峯山中，",
    "T15n0646_001:0706b10": "與大苾芻眾千二百五十人俱，菩薩摩訶薩",
    "T15n0646_001:0706b11": "六十億百千那庾多，其名曰：妙吉祥菩薩、觀",
    "T15n0646_001:0706b12": "自在菩薩、大勢至菩薩、藥王菩薩、藥上菩",
    "T15n0646_001:0706b13": "薩、集雷音王菩薩，如是等菩薩摩訶薩而為",
    "T15n0646_001:0706b14": "上首，一切皆得寂靜決擇三摩地、健行三摩",
    "T15n0646_001:0706b15": "地、甚深不動海潮三摩地，成就灌頂陀羅尼、",
    "T15n0646_001:0706b16": "成就無邊諸佛色身陀羅尼。爾時妙吉祥菩",
    "T15n0646_001:0706b17": "薩白佛言：「世尊！惟願世尊為諸菩薩演說",
    "T15n0646_001:0706b18": "入定不定印法門，我等入此法印故，便能解",
    "T15n0646_001:0706b19": "了：此是不定菩薩，求無上正等正覺，於無上",
    "T15n0646_001:0706b20": "智道而有退轉；此是決定菩薩，求無上正等",
    "T15n0646_001:0706b21": "正覺，於無上智道而不退轉。」爾時世尊告妙",
    "T15n0646_001:0706b22": "吉祥童子言：「妙吉祥！當知菩薩有五種行。",
    "T15n0646_001:0706b23": "何等為五？所謂羊車行、象車行、日月神力",
    "T15n0646_001:0706b24": "行、聲聞神力行、如來神力行。妙吉祥！是為菩",
    "T15n0646_001:0706b25": "薩五種行。妙吉祥！初二菩薩於無上正等正",
    "T15n0646_001:0706b26": "覺，是不決定；後三菩薩於無上正等正覺，",
    "T15n0646_001:0706b27": "是得決定。」妙吉祥菩薩白佛言：「世尊！云何",
    "T15n0646_001:0706b28": "二不定菩薩為求無上正等正覺，於無上智道",
    "T15n0646_001:0706b29": "而有退轉？云何三決定菩薩為求無上正等",
    "T15n0646_001:0706c01": "正覺，於無上智道而不退轉？」佛告妙吉祥：「所",
    "T15n0646_001:0706c02": "謂羊車行、象車行，此二菩薩為求無上正等",
    "T15n0646_001:0706c03": "正覺，於無上智道而有退轉；日月神力行、聲",
    "T15n0646_001:0706c04": "聞神力行、如來神力行，此三菩薩為求無上",
    "T15n0646_001:0706c05": "正等正覺，於無上智道而不退轉。「妙吉祥！",
    "T15n0646_001:0706c06": "云何羊車行菩薩？譬如有人為大事因緣故、",
    "T15n0646_001:0706c07": "重事因緣故，欲過五佛剎微塵數世界。彼自",
    "T15n0646_001:0706c08": "思惟：『我今當乘何乘而能越過如是世界？』",
    "T15n0646_001:0706c09": "便作是念：『當乘羊車過彼世界。』妙吉祥！是",
    "T15n0646_001:0706c10": "人即乘羊車隨路而去，久受勞苦行百踰繕",
    "T15n0646_001:0706c11": "那，忽遇大風吹，令却退八十踰繕那。妙吉",
    "T15n0646_001:0706c12": "祥！於汝意云何？是人乘彼羊車，或一劫或百",
    "T15n0646_001:0706c13": "劫，或千劫或億劫，或不可說不可說劫，而",
    "T15n0646_001:0706c14": "能超越一世界耶？」妙吉祥言：「不也。世尊！是",
    "T15n0646_001:0706c15": "人乘彼羊車，或一劫或百劫，或千劫或億劫，",
    "T15n0646_001:0706c16": "或不可說不可說劫，而能超越一世界者，無",
    "T15n0646_001:0706c17": "有是處。」佛言：「如是如是！妙吉祥，若善男子、善",
    "T15n0646_001:0706c18": "女人，發心希求無上正等正覺，便與聲聞同",
    "T15n0646_001:0706c19": "共住止，承事親近狎習談論，若在園林及於",
    "T15n0646_001:0706c20": "寺中同經行處，讀誦思惟聲聞乘教解釋其",
    "T15n0646_001:0706c21": "義，或復教他讀誦思惟聲聞乘教解釋其義，",
    "T15n0646_001:0706c22": "由此受持聲聞乘教植善根故，智慧微劣退",
    "T15n0646_001:0706c23": "無上智道，雖先修習菩提之心慧根慧眼，然",
    "T15n0646_001:0706c24": "由受持聲聞乘教植善根故，令其根鈍，即便",
    "T15n0646_001:0706c25": "退失無上智道。妙吉祥！譬如有人患目闇",
    "T15n0646_001:0706c26": "閉，欲令開故經月醫療其目便愈。時有怨家，",
    "T15n0646_001:0706c27": "即以一掬蓽茇細末置其眼中，遂還闇閉。如",
    "T15n0646_001:0706c28": "是如是！妙吉祥！彼菩薩雖先修習菩提之",
    "T15n0646_001:0706c29": "心慧根慧眼，然由受持聲聞乘教植善根故，",
    "T15n0646_001:0707a01": "令其根鈍，即便退失無上智道。妙吉祥！如是",
    "T15n0646_001:0707a02": "名為羊車行菩薩。「妙吉祥！云何象車行菩薩？",
    "T15n0646_001:0707a03": "譬如有人為大事因緣故、重事因緣故，欲過",
    "T15n0646_001:0707a04": "如前微塵世界。彼自思惟：『我今當乘何乘而",
    "T15n0646_001:0707a05": "能越過如是世界？』便作是念：『我當乘彼八支",
    "T15n0646_001:0707a06": "具足上妙象車過彼世界。』妙吉祥！是人即乘",
    "T15n0646_001:0707a07": "象車隨路而去，經于百年行二千踰繕那，忽",
    "T15n0646_001:0707a08": "遇大風吹，令却退千踰繕那。妙吉祥！於汝",
    "T15n0646_001:0707a09": "意云何？是人乘彼象車，或一劫或百劫，或千",
    "T15n0646_001:0707a10": "劫或千億劫，或不可說不可說劫，而能超越",
    "T15n0646_001:0707a11": "一世界耶？」妙吉祥言：「不也。世尊！是人乘彼象",
    "T15n0646_001:0707a12": "車，或一劫或百劫，或千劫或千億劫，或不可",
    "T15n0646_001:0707a13": "說不可說劫，而能超越一世界者，無有是處。」",
    "T15n0646_001:0707a14": "「如是如是！妙吉祥！若善男子、善女人，發心希",
    "T15n0646_001:0707a15": "求無上正等正覺，便與聲聞同共住止，承事",
    "T15n0646_001:0707a16": "親近狎習談論，共為受用，若在園林及於寺",
    "T15n0646_001:0707a17": "中同經行處，讀誦思惟聲聞乘教解釋其義，",
    "T15n0646_001:0707a18": "或復教他讀誦思惟聲聞乘教解釋其義，由",
    "T15n0646_001:0707a19": "此受持聲聞乘教植善根故，智慧微劣退無",
    "T15n0646_001:0707a20": "上智道，雖先修習菩提之心慧根慧眼，然由",
    "T15n0646_001:0707a21": "受持聲聞乘教植善根故，令其根鈍，即便退",
    "T15n0646_001:0707a22": "失無上智道。妙吉祥！譬如大木長百千踰繕",
    "T15n0646_001:0707a23": "那，墮大海中隨波流汎。有諸空居眾多藥叉，",
    "T15n0646_001:0707a24": "於大海中牽之令住，復以縱廣五千踰繕那",
    "T15n0646_001:0707a25": "鐵碪繫之令住。妙吉祥！於汝意云何？此",
    "T15n0646_001:0707a26": "之大木能越大海，與諸有情作利益耶？」妙吉",
    "T15n0646_001:0707a27": "祥言：「不也。世尊！」佛言：「如是如是！妙吉祥！彼",
    "T15n0646_001:0707a28": "菩薩雖復修習菩提之心，受持大乘植諸善",
    "T15n0646_001:0707a29": "本，然由修習聲聞法故，於一切智海牽之令",
    "T15n0646_001:0707b01": "退，不能進趣一切智海，於生死海中不能救",
    "T15n0646_001:0707b02": "濟一切有情。妙吉祥！如是名為象車行菩薩。",
    "T15n0646_001:0707b03": "「妙吉祥！云何日月神力行菩薩？譬如有人為",
    "T15n0646_001:0707b04": "大事因緣故、重事因緣故，欲過如前微塵數",
    "T15n0646_001:0707b05": "世界。彼自思惟：『我今當作何神通力而能超",
    "T15n0646_001:0707b06": "越如是世界？』便作是念：『我當作彼日月神力",
    "T15n0646_001:0707b07": "過彼世界。』妙吉祥！是人即便作日月神力隨",
    "T15n0646_001:0707b08": "路而去。妙吉祥！於汝意云何？是人能越彼世",
    "T15n0646_001:0707b09": "界耶？」妙吉祥菩薩白佛言：「世尊！是人能越如",
    "T15n0646_001:0707b10": "是世界，而於長路多歷勤苦。」佛言：「如是。妙",
    "T15n0646_001:0707b11": "吉祥！若善男子、善女人，發心希求無上正",
    "T15n0646_001:0707b12": "等正覺，不與聲聞同共住止，承事親近狎習",
    "T15n0646_001:0707b13": "談論，亦不共彼受用衣食，不在園林及於寺",
    "T15n0646_001:0707b14": "中同經行處，讀誦思惟聲聞乘教乃至一頌，",
    "T15n0646_001:0707b15": "亦不教他讀誦思惟聲聞乘教；常惟讀誦大",
    "T15n0646_001:0707b16": "乘，演說大乘。妙吉祥！如是名為日月神力",
    "T15n0646_001:0707b17": "行菩薩。「妙吉祥！云何聲聞神力行菩薩？譬",
    "T15n0646_001:0707b18": "如有人為大事因緣故、重事因緣故，欲過",
    "T15n0646_001:0707b19": "如前微塵數世界。彼自思惟：『我今當作何神",
    "T15n0646_001:0707b20": "通力而能超越如是世界？』便作是念：『我當",
    "T15n0646_001:0707b21": "作彼聲聞神力過彼世界。』即以聲聞神力過",
    "T15n0646_001:0707b22": "彼世界。妙吉祥！於汝意云何？是人能越彼",
    "T15n0646_001:0707b23": "世界耶？」妙吉祥菩薩白佛言：「世尊！是人能",
    "T15n0646_001:0707b24": "越如是世界。」佛言：「如是如是！妙吉祥！若善男",
    "T15n0646_001:0707b25": "子、善女人，發心希求無上正等正覺，不與聲",
    "T15n0646_001:0707b26": "聞同共住止，承事親近狎習談論，亦不共彼",
    "T15n0646_001:0707b27": "受用衣食，不在園林及於寺中同經行處，讀",
    "T15n0646_001:0707b28": "誦思惟聲聞乘教乃至一頌，亦不教他讀誦",
    "T15n0646_001:0707b29": "思惟聲聞乘教；常惟讀誦演說大乘，於深信",
    "T15n0646_001:0707c01": "大乘、讀誦大乘、攝受大乘者生恭敬心，親奉",
    "T15n0646_001:0707c02": "歸向而共住止，承事親近狎習談論，常求大",
    "T15n0646_001:0707c03": "乘受持讀誦，復以種種香華塗香末香燈明",
    "T15n0646_001:0707c04": "華鬘，敬心供養常惟讀誦大乘經典，以歡喜",
    "T15n0646_001:0707c05": "心為人演說。於未學菩薩心生恭敬，含笑先",
    "T15n0646_001:0707c06": "言，語不麁獷，所說柔軟令人樂聞，假使遭遇",
    "T15n0646_001:0707c07": "失命因緣，亦不捨離大乘之心。若有菩薩，",
    "T15n0646_001:0707c08": "發趣大乘、讀誦大乘、攝受大乘，常於此",
    "T15n0646_001:0707c09": "人起增上心而為供養，亦不與他共為諍競，",
    "T15n0646_001:0707c10": "於未曾聞大乘經典常樂希求，於說法者起",
    "T15n0646_001:0707c11": "恭敬心生大師想，於未學菩薩亦生敬心，於",
    "T15n0646_001:0707c12": "他過咎若實不實不應訶責，亦不好求他人",
    "T15n0646_001:0707c13": "過失，常樂修行慈悲喜捨。妙吉祥！如是名",
    "T15n0646_001:0707c14": "為聲聞神力行菩薩。「妙吉祥！云何如來神",
    "T15n0646_001:0707c15": "力行菩薩？譬如有人為大事因緣故、重事因",
    "T15n0646_001:0707c16": "緣故，欲過如前微塵數世界。彼自思惟：『我",
    "T15n0646_001:0707c17": "今當作何神通力而能疾過如是世界？』便作",
    "T15n0646_001:0707c18": "是念：『我當作彼如來神力越彼世界。』即以如",
    "T15n0646_001:0707c19": "來神力超彼世界。妙吉祥！於汝意云何？是",
    "T15n0646_001:0707c20": "人能越彼世界耶？」妙吉祥菩薩白佛言：「世尊！",
    "T15n0646_001:0707c21": "是人速能超彼世界。」佛言：「如是如是！妙吉",
    "T15n0646_001:0707c22": "祥！若善男子、善女人，發心希求無上正等正",
    "T15n0646_001:0707c23": "覺，不與聲聞同共住止，承事親近狎習談論，",
    "T15n0646_001:0707c24": "亦不共彼受用衣食，不在園林及於寺中同",
    "T15n0646_001:0707c25": "經行處，讀誦思惟聲聞乘教乃至一頌，亦不",
    "T15n0646_001:0707c26": "教他讀誦思惟聲聞乘教；常惟讀誦大乘、演",
    "T15n0646_001:0707c27": "說大乘，於身語心常令清淨，於戒善法亦常",
    "T15n0646_001:0707c28": "安住，亦能令他淨身語心安住戒法。若有菩",
    "T15n0646_001:0707c29": "薩，發趣大乘、讀誦大乘、攝受大乘，常於",
    "T15n0646_001:0708a01": "此人恭敬歸向，承事親近狎習談論，所有衣",
    "T15n0646_001:0708a02": "食共為受用，與彼菩薩而共同住同經行處，",
    "T15n0646_001:0708a03": "常求大乘、攝取大乘、受持大乘，以種種香華",
    "T15n0646_001:0708a04": "塗香末香燈明華鬘，敬心供養，常惟讀誦大",
    "T15n0646_001:0708a05": "乘經典，以歡喜心演說大乘。於未學菩薩不",
    "T15n0646_001:0708a06": "起慢心，於餘菩薩亦令安住，含笑先言，語",
    "T15n0646_001:0708a07": "不麁獷，所說柔軟令人樂聞，於他亦爾。假使",
    "T15n0646_001:0708a08": "遭遇失命因緣，亦不捨離大乘之心。若有菩",
    "T15n0646_001:0708a09": "薩，發趣大乘、讀誦大乘、攝受大乘，以增上",
    "T15n0646_001:0708a10": "心歡喜親奉，亦教於他恭敬供養，亦不與他",
    "T15n0646_001:0708a11": "共為諍競。於未曾聞大乘經典常樂希求，",
    "T15n0646_001:0708a12": "於說法者起恭敬心生大師想，於未學菩薩",
    "T15n0646_001:0708a13": "不生慢心，於他過咎若實不實不應訶責，",
    "T15n0646_001:0708a14": "亦不好求他人過失，既自行已復教餘人如",
    "T15n0646_001:0708a15": "是修學。「妙吉祥！如是菩薩自觀有情失菩薩",
    "T15n0646_001:0708a16": "業者教令得業，亦能令他教諸有情失菩薩",
    "T15n0646_001:0708a17": "業者教令得業；自觀有情失菩薩道者教令",
    "T15n0646_001:0708a18": "得道，亦能令他觀諸有情失菩薩道者教令",
    "T15n0646_001:0708a19": "得道；自觀有情失菩薩行者教令得行，亦",
    "T15n0646_001:0708a20": "能令他觀諸有情失菩薩行者教令得行；自",
    "T15n0646_001:0708a21": "觀有情失菩薩因者教令得因，亦能令他觀",
    "T15n0646_001:0708a22": "諸有情失菩薩因者教令得因；自觀有情失",
    "T15n0646_001:0708a23": "菩薩善巧者令得善巧，亦能令他觀諸有情",
    "T15n0646_001:0708a24": "失菩薩善巧者令得善巧；自觀有情失菩薩",
    "T15n0646_001:0708a25": "事者教令得事，亦能令他觀諸有情失菩薩",
    "T15n0646_001:0708a26": "事者教令得事；自觀有情失菩薩加行力者",
    "T15n0646_001:0708a27": "令得加行，亦能令他觀諸有情失菩薩加行",
    "T15n0646_001:0708a28": "力者令得加行；自觀有情失菩薩行依止處",
    "T15n0646_001:0708a29": "者令得依處，亦能令他觀諸有情失菩薩行",
    "T15n0646_001:0708b01": "依止處者令得依處；自觀有情失慈悲喜捨",
    "T15n0646_001:0708b02": "者令得慈悲喜捨，亦能令他觀諸有情失慈",
    "T15n0646_001:0708b03": "悲喜捨者令得慈悲喜捨；自觀有情失平等",
    "T15n0646_001:0708b04": "行者令得平等行，亦能令他觀諸有情失平",
    "T15n0646_001:0708b05": "等行者令得平等行；自觀有情不信三寶者",
    "T15n0646_001:0708b06": "令信三寶，亦能令他觀諸有情不信三寶者",
    "T15n0646_001:0708b07": "令信三寶；自觀有情失善法欲者令得善法",
    "T15n0646_001:0708b08": "欲，亦能令他觀諸有情失善法欲者令得善",
    "T15n0646_001:0708b09": "法欲；自觀有情被繫縛囚執者令得解脫，",
    "T15n0646_001:0708b10": "亦能令他觀諸有情被繫縛囚執者令得解",
    "T15n0646_001:0708b11": "脫；自觀有情有病苦者施以醫藥，亦能令",
    "T15n0646_001:0708b12": "他觀諸有情有病苦者施以醫藥；自觀有情",
    "T15n0646_001:0708b13": "失於佛所植善根者令得善根，亦能令他觀",
    "T15n0646_001:0708b14": "諸有情失善根者令得善根；自觀有情無依",
    "T15n0646_001:0708b15": "怙者為作歸趣，亦能令他觀諸有情無依怙",
    "T15n0646_001:0708b16": "者為作歸趣；自觀有情久睡眠者令得覺",
    "T15n0646_001:0708b17": "悟，亦能令他觀諸有情久睡眠者令得覺",
    "T15n0646_001:0708b18": "悟；自觀有情生下賤者令生勝處，亦能令",
    "T15n0646_001:0708b19": "他觀諸有情生下賤者令生勝處；自觀有情",
    "T15n0646_001:0708b20": "失菩提心者令得菩提心，亦能令他觀諸有",
    "T15n0646_001:0708b21": "情失菩提心者令得菩提心；自觀有情失法",
    "T15n0646_001:0708b22": "足者令得法足，亦能令他觀諸有情失法足",
    "T15n0646_001:0708b23": "者令得法足；自觀有情失福智資糧者令得",
    "T15n0646_001:0708b24": "資糧，亦能令他觀諸有情失福智資糧者令",
    "T15n0646_001:0708b25": "得資糧；自觀有情失大乘信者令入正信，",
    "T15n0646_001:0708b26": "亦能令他觀諸有情失大乘信者令得正信；",
    "T15n0646_001:0708b27": "自觀有情失戒護者令住戒護，亦能令他觀",
    "T15n0646_001:0708b28": "諸有情失戒護者令住戒護；自觀有情失法",
    "T15n0646_001:0708b29": "隨法者令其得法，亦能令他觀諸有情失法",
    "T15n0646_001:0708c01": "隨法者令得其法；自觀有情失和忍者令得",
    "T15n0646_001:0708c02": "和忍，亦能令他觀諸有情失和忍者令得和",
    "T15n0646_001:0708c03": "忍；自觀有情失止觀者令住止觀，亦能令",
    "T15n0646_001:0708c04": "他觀諸有情失止觀者令得止觀；自觀有情",
    "T15n0646_001:0708c05": "失菩薩精進者令住精進，亦能令他觀諸有",
    "T15n0646_001:0708c06": "情失菩薩精進者令得精進；自觀有情失布",
    "T15n0646_001:0708c07": "施調順知足者令得施等，亦能令他觀諸有",
    "T15n0646_001:0708c08": "情失施等者令得施等；自觀有情失念慧持",
    "T15n0646_001:0708c09": "行者令得念等，亦能令他觀諸有情失念等",
    "T15n0646_001:0708c10": "者令得念等；自觀有情失趣彼岸道者令趣",
    "T15n0646_001:0708c11": "彼岸道，亦能令他觀諸有情失趣彼岸道者",
    "T15n0646_001:0708c12": "令趣彼岸道；自觀有情不生佛家者令生佛",
    "T15n0646_001:0708c13": "家，亦能令他觀諸有情不生佛家者令生佛",
    "T15n0646_001:0708c14": "家；自觀有情失善友者令得善友，亦能令",
    "T15n0646_001:0708c15": "他觀諸有情失善友者令得善友；自觀有情",
    "T15n0646_001:0708c16": "失利有情心者令得利有情心，亦能令他觀",
    "T15n0646_001:0708c17": "諸有情失利有情心者令得利有情心；自觀",
    "T15n0646_001:0708c18": "有情失依法者令得依法，亦能令他觀諸有",
    "T15n0646_001:0708c19": "情失依法者令得依法；自觀有情失依智者",
    "T15n0646_001:0708c20": "令得依智，亦能令他觀諸有情失依智者令",
    "T15n0646_001:0708c21": "得依智；自觀有情失依義者令得依義，亦",
    "T15n0646_001:0708c22": "能令他觀諸有情失依義者令得依義；自觀",
    "T15n0646_001:0708c23": "有情失依了義經者令得依了義經，亦能令",
    "T15n0646_001:0708c24": "他觀諸有情失依了義經者令得依了義經；",
    "T15n0646_001:0708c25": "自觀有情失四正勤者令得四正勤，亦能令",
    "T15n0646_001:0708c26": "他觀諸有情失四正勤者令得四正勤；自觀",
    "T15n0646_001:0708c27": "有情失實語、法語、利益語、調伏語者，令住實",
    "T15n0646_001:0708c28": "語、法語、利益語、調伏語，亦能令他觀諸有情",
    "T15n0646_001:0708c29": "失實語、法語、利益語、調伏語者，令住實語、法",
    "T15n0646_001:0709a01": "語、利益語、調伏語；自觀有情見貧賤者令得",
    "T15n0646_001:0709a02": "富貴，亦能令他觀諸有情見貧賤者令得富",
    "T15n0646_001:0709a03": "貴。「菩薩摩訶薩，於諸有情起大慈心悉令",
    "T15n0646_001:0709a04": "周遍，作如是念：『彼諸有情無依無怙、無歸",
    "T15n0646_001:0709a05": "無趣、無洲無渚、無舍宅、無救護者，我於何時",
    "T15n0646_001:0709a06": "能為有情作救護耶？』妙吉祥！譬如少壯妙翅",
    "T15n0646_001:0709a07": "鳥王，有大勢力隨意飛上妙高山頂。如來神",
    "T15n0646_001:0709a08": "力行菩薩亦復如是，具大善根勇疾之力，",
    "T15n0646_001:0709a09": "隨意能趣佛會中生，能與惡趣有情而作救",
    "T15n0646_001:0709a10": "護。妙吉祥！如是名為如來神力行菩薩。「妙",
    "T15n0646_001:0709a11": "吉祥！若善男子、善女人，於日日中以天妙衣",
    "T15n0646_001:0709a12": "天百味食，供養十方一切世界微塵數諸佛，",
    "T15n0646_001:0709a13": "復滿恒河沙數世界如意寶珠而用布施，乃",
    "T15n0646_001:0709a14": "至恒河沙劫如是供養；若復有人教一有",
    "T15n0646_001:0709a15": "情得預流果，其福勝彼無量無數。「妙吉祥！",
    "T15n0646_001:0709a16": "若善男子、善女人，教彼十方一切世界微塵",
    "T15n0646_001:0709a17": "數有情得預流果；若復有人教一有情得一",
    "T15n0646_001:0709a18": "來果，其福勝彼無量無數。「妙吉祥！若善男",
    "T15n0646_001:0709a19": "子、善女人，教彼十方一切世界微塵數有情",
    "T15n0646_001:0709a20": "得一來果；若復有人教一有情得不還果，",
    "T15n0646_001:0709a21": "其福勝彼無量無數。「妙吉祥！若善男子、善女",
    "T15n0646_001:0709a22": "人，教彼十方一切世界微塵數有情得不還",
    "T15n0646_001:0709a23": "果；若復有人教一有情得阿羅漢果，其福勝",
    "T15n0646_001:0709a24": "彼無量無數。「妙吉祥！若善男子、善女人，教彼",
    "T15n0646_001:0709a25": "十方一切世界微塵數有情得阿羅漢果；若",
    "T15n0646_001:0709a26": "復有人教一有情證獨覺果，其福勝彼無量",
    "T15n0646_001:0709a27": "無數。「妙吉祥！若善男子、善女人，教彼十方",
    "T15n0646_001:0709a28": "一切世界微塵數有情得獨覺果；若復有人",
    "T15n0646_001:0709a29": "教一羊車行菩薩令其安住菩提之心，其",
    "T15n0646_001:0709b01": "福勝彼無量無數。「妙吉祥！若善男子、善女",
    "T15n0646_001:0709b02": "人，教彼十方一切世界微塵數有情得羊車",
    "T15n0646_001:0709b03": "行菩提之心；若復有人教一有情得象車行",
    "T15n0646_001:0709b04": "菩提之心，其福勝彼無量無數。「妙吉祥！若",
    "T15n0646_001:0709b05": "善男子、善女人，教彼十方一切世界微塵數",
    "T15n0646_001:0709b06": "有情得象車行菩提之心；若復有人教一有",
    "T15n0646_001:0709b07": "情得日月神力行菩提之心，其福勝彼無量",
    "T15n0646_001:0709b08": "無數。「妙吉祥！若善男子、善女人，教彼十方",
    "T15n0646_001:0709b09": "一切世界微塵數有情得日月神力行菩提之",
    "T15n0646_001:0709b10": "心；若復有人教一有情得聲聞神力行菩提",
    "T15n0646_001:0709b11": "之心，其福勝彼無量無數。「妙吉祥！若善男",
    "T15n0646_001:0709b12": "子、善女人，教彼十方一切世界微塵數有情",
    "T15n0646_001:0709b13": "得聲聞神力行菩提之心；若復有人教一有",
    "T15n0646_001:0709b14": "情得如來神力行菩提之心，其福勝彼無量",
    "T15n0646_001:0709b15": "無數。「妙吉祥！若善男子、善女人，於日日中",
    "T15n0646_001:0709b16": "以天妙衣天百味食，供養十方一切世界微",
    "T15n0646_001:0709b17": "塵數有情，乃至恒河沙劫如是供養；若復",
    "T15n0646_001:0709b18": "有人以一飲食施一近事——歸依三寶、受五學處、",
    "T15n0646_001:0709b19": "於佛教法生正信者——其福勝彼無量無數。",
    "T15n0646_001:0709b20": "「妙吉祥！若善男子、善女人，以天妙衣天百味",
    "T15n0646_001:0709b21": "食，供養十方一切世界微塵數近事，乃至",
    "T15n0646_001:0709b22": "恒河沙劫如是供養；若復有人以一飲食施",
    "T15n0646_001:0709b23": "第八人，其福勝彼無量無數。「妙吉祥！若善",
    "T15n0646_001:0709b24": "男子、善女人，以天妙衣天百味食，供養十方",
    "T15n0646_001:0709b25": "一切世界微塵數第八人，乃至恒河沙劫如",
    "T15n0646_001:0709b26": "是供養；若復有人以一飲食施一預流果，其",
    "T15n0646_001:0709b27": "福勝彼無量無數。「妙吉祥！若善男子、善女",
    "T15n0646_001:0709b28": "人，以天妙衣天百味食，供養十方一切世界",
    "T15n0646_001:0709b29": "微塵數預流果，乃至恒河沙劫如是供養；",
    "T15n0646_001:0709c01": "若復有人以一飲食施一一來果，其福勝彼",
    "T15n0646_001:0709c02": "無量無數。「妙吉祥！若善男子、善女人，以天",
    "T15n0646_001:0709c03": "妙衣天百味食，供養十方一切世界微塵數",
    "T15n0646_001:0709c04": "一來果，乃至恒河沙劫如是供養；若復有人",
    "T15n0646_001:0709c05": "以一飲食施一不還果，其福勝彼無量無數。",
    "T15n0646_001:0709c06": "「妙吉祥！若善男子、善女人，以天妙衣天百",
    "T15n0646_001:0709c07": "味食，供養十方一切世界微塵數不還果，乃",
    "T15n0646_001:0709c08": "至恒河沙劫如是供養；若復有人以一飲食",
    "T15n0646_001:0709c09": "施一阿羅漢果，其福勝彼無量無數。「妙吉",
    "T15n0646_001:0709c10": "祥！若善男子、善女人，以天妙衣天百味食，",
    "T15n0646_001:0709c11": "供養十方一切世界微塵數阿羅漢果，乃至",
    "T15n0646_001:0709c12": "恒河沙劫如是供養；若復有人以一飲食施",
    "T15n0646_001:0709c13": "一獨覺，其福勝彼無量無數。「妙吉祥！若善",
    "T15n0646_001:0709c14": "男子、善女人，以天妙衣天百味食，供養十方",
    "T15n0646_001:0709c15": "一切世界微塵數獨覺，乃至恒河沙劫如是",
    "T15n0646_001:0709c16": "供養；若復有人以一飲食施一羊車行菩薩，",
    "T15n0646_001:0709c17": "其福勝彼無量無數。何以故？妙吉祥！是菩",
    "T15n0646_001:0709c18": "薩摩訶薩，隨於何時、隨以何事發菩提心，",
    "T15n0646_001:0709c19": "即於爾時無一不善而不捨棄，無一佛法而",
    "T15n0646_001:0709c20": "不生長。妙吉祥！由是菩薩具足如是不可",
    "T15n0646_001:0709c21": "思議勝功德故，妙吉祥！譬如迦陵頻伽鳥王",
    "T15n0646_001:0709c22": "在卵[穀-禾+卵]中，雖自未開，已能勝彼一切群鳥，由",
    "T15n0646_001:0709c23": "有深妙美音聲故。如是如是！妙吉祥！菩薩",
    "T15n0646_001:0709c24": "初發菩提之心處無明[穀-禾+卵]，雖業煩惱闇翳覆",
    "T15n0646_001:0709c25": "障，然能勝彼聲聞獨覺，由有迴向善根行",
    "T15n0646_001:0709c26": "願妙音聲故。「妙吉祥！若善男子、善女人，以",
    "T15n0646_001:0709c27": "天妙衣天百味食，供養十方一切世界微塵",
    "T15n0646_001:0709c28": "數羊車行菩薩，乃至恒河沙劫如是供養；若",
    "T15n0646_001:0709c29": "復有人以一飲食施一象車行菩薩，其福勝",
    "T15n0646_001:0710a01": "彼無量無數。「妙吉祥！若善男子、善女人，以",
    "T15n0646_001:0710a02": "天妙衣天百味食，供養十方一切世界微塵",
    "T15n0646_001:0710a03": "數象車行菩薩，乃至恒河沙劫如是供養；若",
    "T15n0646_001:0710a04": "復有人以一飲食施一日月神力行菩薩，其",
    "T15n0646_001:0710a05": "福勝彼無量無數。「妙吉祥！若善男子、善女",
    "T15n0646_001:0710a06": "人，以天妙衣天百味食，供養十方一切世界",
    "T15n0646_001:0710a07": "微塵數日月神力行菩薩，乃至恒河沙劫如",
    "T15n0646_001:0710a08": "是供養；若復有人以一飲食施一聲聞神力",
    "T15n0646_001:0710a09": "行菩薩，其福勝彼無量無數。「妙吉祥！若善",
    "T15n0646_001:0710a10": "男子、善女人，以天妙衣天百味食，供養十方",
    "T15n0646_001:0710a11": "一切世界微塵數聲聞神力行菩薩，乃至恒",
    "T15n0646_001:0710a12": "河沙劫如是供養；若復有人以一飲食施一",
    "T15n0646_001:0710a13": "如來神力行菩薩，其福勝彼無量無數。「妙吉",
    "T15n0646_001:0710a14": "祥！若善男子、善女人，以天妙衣天百味食，供",
    "T15n0646_001:0710a15": "養十方一切世界微塵數如來神力行菩薩，",
    "T15n0646_001:0710a16": "乃至恒河沙劫如是供養；若復有人聞此法",
    "T15n0646_001:0710a17": "門深心信受，其福勝彼無量無數。「妙吉祥！",
    "T15n0646_001:0710a18": "若善男子、善女人，造立十方一切世界微塵",
    "T15n0646_001:0710a19": "數寺，供養三千大千世界微塵數獨覺，其僧",
    "T15n0646_001:0710a20": "房舍皆以閻浮檀金之所成就，以電燈末尼",
    "T15n0646_001:0710a21": "寶而為莊校，一切光寶以為階陛，末尼真珠",
    "T15n0646_001:0710a22": "眾寶瓔珞以為嚴飾，幢蓋繒幡處處懸列，如",
    "T15n0646_001:0710a23": "意珠王寶網鈴鐸以為其帳，龍護栴檀以為",
    "T15n0646_001:0710a24": "香泥用塗其地，曼陀羅華、摩訶曼陀羅華、曼",
    "T15n0646_001:0710a25": "殊沙華、摩訶曼殊沙華、蘇末那華、嗢鉢羅華、",
    "T15n0646_001:0710a26": "拘物頭華、分陀利華、婆利沙華、呾羅尼華、",
    "T15n0646_001:0710a27": "瞿呾羅尼華、跋羅華、蘇健地華，如是等諸",
    "T15n0646_001:0710a28": "上妙華而為散布，以天妙衣天百味食而供",
    "T15n0646_001:0710a29": "養之，乃至恒河沙劫如是供養；若復有人得",
    "T15n0646_001:0710b01": "聞佛名，若一切智名，若世間主名，若觀形像",
    "T15n0646_001:0710b02": "乃至經卷所有畫像，其福勝彼無量無數，何",
    "T15n0646_001:0710b03": "況有人合十指爪而為恭敬，其福勝彼無量",
    "T15n0646_001:0710b04": "無數，況復以諸燈明香華，乃至讚佛一相功",
    "T15n0646_001:0710b05": "德，其福轉勝，於當來世受大富樂，乃至到於",
    "T15n0646_001:0710b06": "一切智智。「妙吉祥！如一滴水投大海中，乃至",
    "T15n0646_001:0710b07": "劫火起時終不中盡。妙吉祥！菩薩亦爾，以",
    "T15n0646_001:0710b08": "少善根迴向成佛，乃至一切智火生時終不",
    "T15n0646_001:0710b09": "中盡。妙吉祥！譬如月輪能勝眾星，光明圓滿",
    "T15n0646_001:0710b10": "廣大高勝。菩薩亦爾，以少善根迴向成佛，",
    "T15n0646_001:0710b11": "而能勝彼聲聞獨覺，由其善根廣大高勝。妙",
    "T15n0646_001:0710b12": "吉祥！如來、應、正等覺有如是等不可思議功",
    "T15n0646_001:0710b13": "德。妙吉祥！若善男子、善女人，以天妙衣天",
    "T15n0646_001:0710b14": "百味食，供養十方一切世界微塵數聲聞獨",
    "T15n0646_001:0710b15": "覺及諸菩薩，乃至恒河沙劫如是供養；若復",
    "T15n0646_001:0710b16": "有人能於此經心生信受，其福勝彼無量無",
    "T15n0646_001:0710b17": "數，何況有人書寫為人演說，其福最勝。何",
    "T15n0646_001:0710b18": "以故？是成佛因故。「妙吉祥！若有男子女人，",
    "T15n0646_001:0710b19": "以瞋惡心侵奪無量聲聞獨覺飲食衣服；若",
    "T15n0646_001:0710b20": "復有人以瞋惡心侵奪信樂大乘菩薩乃至少",
    "T15n0646_001:0710b21": "許飲食衣服，或一日中令其不食，其罪重彼",
    "T15n0646_001:0710b22": "無量無數。何以故？一切三世聲聞獨覺，於無",
    "T15n0646_001:0710b23": "數劫修行施戒忍辱精進禪定智慧，皆為自",
    "T15n0646_001:0710b24": "身斷除煩惱；菩薩不爾，乃至毫釐施傍生時，",
    "T15n0646_001:0710b25": "皆為三寶不斷絕故。「妙吉祥！假使有人以瞋",
    "T15n0646_001:0710b26": "惡心毀壞無量無邊無數獨覺戒、定、智慧、解脫",
    "T15n0646_001:0710b27": "解脫知見；假使有人以瞋惡心於一信樂大乘",
    "T15n0646_001:0710b28": "菩薩損壞戒支及所學事令不成就，其罪重",
    "T15n0646_001:0710b29": "彼無量無數。何以故？一切三世聲聞獨覺，",
    "T15n0646_001:0710c01": "於無數劫，所有戒、定、智慧、解脫、解脫知見，皆",
    "T15n0646_001:0710c02": "為自身斷除煩惱；菩薩不爾，乃至一日修戒、",
    "T15n0646_001:0710c03": "定、慧、解脫、解脫知見，皆為有情斷除煩惱。",
    "T15n0646_001:0710c04": "「妙吉祥！假使有人以瞋惡心繫縛十方一切",
    "T15n0646_001:0710c05": "有情置牢獄中；若復有人以瞋惡心於菩薩",
    "T15n0646_001:0710c06": "所不欲眼視背之而去，其罪重彼無量無數。",
    "T15n0646_001:0710c07": "「妙吉祥！假使有人以瞋惡心挑出十方一切",
    "T15n0646_001:0710c08": "世界有情眼目；若復有人以瞋惡心於菩薩",
    "T15n0646_001:0710c09": "所不欲眼視背之而去，其罪重彼無量無數。",
    "T15n0646_001:0710c10": "「妙吉祥！假使十方一切有情皆被挑目；復有",
    "T15n0646_001:0710c11": "餘人於彼有情起大慈心令眼平復所得功",
    "T15n0646_001:0710c12": "德，若復有人以清淨心而往瞻視大乘菩薩，",
    "T15n0646_001:0710c13": "其福勝彼無量無數。「妙吉祥！假使有人能令",
    "T15n0646_001:0710c14": "十方所有獄囚皆得解脫，受轉輪聖王天帝",
    "T15n0646_001:0710c15": "釋樂；若復有人以清淨心瞻視讚歎大乘菩",
    "T15n0646_001:0710c16": "薩，其福勝彼無量無數。「妙吉祥！假使有人",
    "T15n0646_001:0710c17": "能令十方一切有情證獨覺果所得功德；若",
    "T15n0646_001:0710c18": "復有人教一信樂大乘菩薩，曾於佛所種一",
    "T15n0646_001:0710c19": "善根令得增長，其福勝彼無量無數。「妙吉祥！",
    "T15n0646_001:0710c20": "若有深信大乘菩薩於十方世界一切有情皆",
    "T15n0646_001:0710c21": "令安住菩提之心所得功德；若復有人以大",
    "T15n0646_001:0710c22": "乘法乃至一頌教示於他，其福勝彼無量無",
    "T15n0646_001:0710c23": "數。「妙吉祥！假使有人以十方世界微塵數獨",
    "T15n0646_001:0710c24": "覺，置於地獄、餓鬼、傍生；若復有人於一初發",
    "T15n0646_001:0710c25": "菩提心者而作障礙，其罪重彼無量無數。「妙",
    "T15n0646_001:0710c26": "吉祥！假使有人於十方世界一切有情發菩",
    "T15n0646_001:0710c27": "提心者而作障礙；若復有人於一深信大乘",
    "T15n0646_001:0710c28": "菩薩菩提之心而作障礙，其罪重彼無量無",
    "T15n0646_001:0710c29": "數。「妙吉祥！假使十方一切有情，皆墮地獄、",
    "T15n0646_001:0711a01": "餓鬼、傍生、琰摩王界，設復有人救濟令出，",
    "T15n0646_001:0711a02": "復教安住菩提之心所得功德；若復有人令",
    "T15n0646_001:0711a03": "一有情於大乘中深生信解，其福勝彼無量",
    "T15n0646_001:0711a04": "無數。「妙吉祥！假使有人於十方世界滿中獨",
    "T15n0646_001:0711a05": "覺而生輕慢，若復有人於一初始發心菩薩",
    "T15n0646_001:0711a06": "生輕慢心，其罪重彼無量無數。「妙吉祥！假",
    "T15n0646_001:0711a07": "使有人於十方世界微塵數獨覺斷絕利養，",
    "T15n0646_001:0711a08": "於十方界彰其惡名；若復有人於一深信大",
    "T15n0646_001:0711a09": "乘菩薩斷絕利養彰其惡名，其罪重彼無量",
    "T15n0646_001:0711a10": "無數。「妙吉祥！若善男子、善女人，於一深信",
    "T15n0646_001:0711a11": "大乘菩薩，為求正法故乃至施一水瓶，由",
    "T15n0646_001:0711a12": "此福業當得無量轉輪聖王勝妙果報，何況",
    "T15n0646_001:0711a13": "施與受持讀誦深生信解菩薩摩訶薩。」爾時",
    "T15n0646_001:0711a14": "世尊說此經已，妙吉祥童子及諸菩薩摩",
    "T15n0646_001:0711a15": "訶薩、諸聲聞眾，天、龍、藥叉、健闥婆、阿蘇羅、揭",
    "T15n0646_001:0711a16": "路荼、人非人等，皆大歡喜，信受奉行。",
    "T15n0646_001:0711a17": "入定不定印經",
    "T15n0646_001:0711a18": "癸卯歲高麗國大藏都監奉勅彫造"
}
