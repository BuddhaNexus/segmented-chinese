{
    "X82n1571_058:0221a03": "五燈全書卷第五十八",
    "X82n1571_058:0221a05": "京都聖感禪寺住持(臣)僧　(超永)　編輯",
    "X82n1571_058:0221a06": "京都古華嚴寺住持(臣)僧　(超揆)　較閱　進",
    "X82n1571_058:0221a07": "呈",
    "X82n1571_058:0221a08": "　　臨濟宗",
    "X82n1571_058:0221a09": "南嶽下二十三世",
    "X82n1571_058:0221a10": "天目本禪師法嗣",
    "X82n1571_058:0221a11": "婺州烏傷伏龍無明千巖元長禪師越之蕭山董氏",
    "X82n1571_058:0221a12": "子。七歲。從諸父比丘曇芳於富陽法門院。十九。薙髮",
    "X82n1571_058:0221a13": "受具戒。學律於靈芝。會行丞相府飯僧。師隨眾入。中",
    "X82n1571_058:0221a14": "峰本適在座。見師呼而問曰。汝日用如何。師曰念佛。",
    "X82n1571_058:0221a15": "本曰。佛今何在。師擬議。本厲聲叱之。師作禮。求示法",
    "X82n1571_058:0221a16": "要。本以狗子無佛性話授之。縛茅靈隱。脇不沾席者",
    "X82n1571_058:0221a17": "三年。一日往望亭。聞雀聲有省。亟往見本。具陳悟由。",
    "X82n1571_058:0221a18": "本復叱之。師憤然歸。夜靜忽鼠翻猫食器。墮地作聲。",
    "X82n1571_058:0221a19": "恍然開悟。復往質本。本曰。趙州何故云無。師曰。鼠餐",
    "X82n1571_058:0221a20": "猫飯。本曰未也。師曰。飯器破矣。本曰。破後如何。師曰。",
    "X82n1571_058:0221a21": "築破方甓。本乃微笑。囑曰。善自護持。師受囑。隱天龍",
    "X82n1571_058:0221a22": "之東菴。笑隱主中竺。力薦起之。丞相脫歡公。領宣政",
    "X82n1571_058:0221a23": "院事。亦遣使迫師出世。師皆不諾。諸山爭相勸請。師",
    "X82n1571_058:0221a24": "度不為時所容。遂杖錫至烏傷伏龍山。乃卓錫巖際。",
    "X82n1571_058:0221b01": "誓曰。山有水吾將止焉。俄山泉溢出。作白乳色。師遂",
    "X82n1571_058:0221b02": "依大樹以居。時元天定丁卯十月也。初山有禪寺。名",
    "X82n1571_058:0221b03": "聖壽。荒廢已久。當師入山。鄉民咸夢異僧來。遂相率",
    "X82n1571_058:0221b04": "披蒙茸。以訪。見師晏坐不動。各獻飲食。大姓樓如浚。",
    "X82n1571_058:0221b05": "樓一得。共為伐木構精廬。尋因舊號。成大伽藍。朝廷",
    "X82n1571_058:0221b06": "三遣重臣。降香錫號佛慧圓鑒普濟大禪師。并賜金",
    "X82n1571_058:0221b07": "襴法衣　僧問。如何是祖師西來意。師曰。野馬入牛",
    "X82n1571_058:0221b08": "欄　問。達磨未來時如何。師曰。在西天。曰來後如何。",
    "X82n1571_058:0221b09": "師曰。在東土　問。如何是佛。師曰。今日好雨。曰如何",
    "X82n1571_058:0221b10": "是道。師曰。此去義烏不遠　問。如何是賓中賓。師曰。",
    "X82n1571_058:0221b11": "當胸叉手問他人。曰如何是賓中主。師曰。堂上坐來",
    "X82n1571_058:0221b12": "日正午。曰如何是主中賓。師曰。有時歡喜有時瞋。曰",
    "X82n1571_058:0221b13": "如何是主中主。師曰。橫按鏌鎁無佛祖　問。如何是",
    "X82n1571_058:0221b14": "露地白牛。師曰。草裏臥。曰甚麼人騎得。師曰。無髭鬚",
    "X82n1571_058:0221b15": "胡子。曰三身中那身說法。師曰。賣油婆子水梳頭。曰",
    "X82n1571_058:0221b16": "德山棒臨濟喝。意旨如何。師曰。惡人先做大　問。如",
    "X82n1571_058:0221b17": "何是和尚家風。師曰。無力豎拳頭　問。達磨面壁。意",
    "X82n1571_058:0221b18": "旨如何。師曰。有口開不得。曰人天交接。兩得相見。如",
    "X82n1571_058:0221b19": "何是相見底事。師曰。烟薰黑漆桶　問。浩浩塵中如",
    "X82n1571_058:0221b20": "何辨主。師舉拳示之。曰辨後如何。師曰。你主在甚麼",
    "X82n1571_058:0221b21": "處　問。釋迦彌勒。猶是他奴。未審他是阿誰。師曰。糞",
    "X82n1571_058:0221b22": "掃堆頭生苕帚。曰學人不會。師曰。問取淨頭　學士",
    "X82n1571_058:0221b23": "宋景濂謁次。師問。聞公讀盡一大藏教。有諸士曰然。",
    "X82n1571_058:0221b24": "師曰。公耳閱乎目觀耶。士曰。亦目觀耳。師曰。使目之",
    "X82n1571_058:0221c01": "能觀者。公為誰耶。士揚眉向之。師于是相視一笑",
    "X82n1571_058:0221c02": "　上堂。僧問。如何是第一句。師曰有口如啞。曰如何是",
    "X82n1571_058:0221c03": "第二句。師曰。有眼如盲。曰如何是第三句。師曰。棒折",
    "X82n1571_058:0221c04": "也未放你在。乃擲下拂子曰。此是老僧第二句。如何",
    "X82n1571_058:0221c05": "是第一句。便下座　上堂。僧問。如何是奪人不奪境。",
    "X82n1571_058:0221c06": "師曰。日照山河影動搖。曰如何是奪境不奪人。師曰。",
    "X82n1571_058:0221c07": "背水陣圓增勇健。曰如何是人境俱奪。師曰。任是鋒",
    "X82n1571_058:0221c08": "刀常坦坦。假饒毒藥也閒閒。曰如何是人境俱不奪。",
    "X82n1571_058:0221c09": "師曰。野老不知堯舜力。鼕鼕打鼓祭江神。僧禮拜。師",
    "X82n1571_058:0221c10": "曰。有麝自然香。何用當風立。乃曰。轉山河國土歸自",
    "X82n1571_058:0221c11": "己則易。轉自己歸山河國土則難。拈了也。父母未生",
    "X82n1571_058:0221c12": "前。道將一句來　示眾。今朝初一。上殿已畢。喝囉怛",
    "X82n1571_058:0221c13": "那西方日出　示眾。舉德山托盋因緣。拈曰。末後句",
    "X82n1571_058:0221c14": "子。德山巖頭雪峰。總跳不出。乃喝一喝曰。大丈夫。當",
    "X82n1571_058:0221c15": "為真王。何以假為　示眾。良久曰。大眾會麼。會則事",
    "X82n1571_058:0221c16": "同一家。不會則萬別千差。臨濟道。我在黃檗。喫六十",
    "X82n1571_058:0221c17": "痛棒。如蒿枝拂相似。如今更思量一頓喫。不知誰為",
    "X82n1571_058:0221c18": "下手。時有僧出曰。某甲下手。濟度杖與僧。僧擬接。濟",
    "X82n1571_058:0221c19": "便打。看他的的顯示者些子。無你諸人近傍處。豈常",
    "X82n1571_058:0221c20": "情之所能測。老僧尋常痛口罵你。痛棒打你。你不作",
    "X82n1571_058:0221c21": "無明會。便作佛法會。又何曾夢見我先祖門風。所以",
    "X82n1571_058:0221c22": "古人云。臨濟之道。將墜于地。痛哉。正與麼時。合作麼",
    "X82n1571_058:0221c23": "生。超羣須是英靈漢。敵勝還他師子兒　示眾。舉傅",
    "X82n1571_058:0221c24": "大士曰。夜夜抱佛眠。朝朝還共起。起坐鎮相隨。語默",
    "X82n1571_058:0222a01": "同居止。分毫不相離。如形影相似。欲識佛去處。只者",
    "X82n1571_058:0222a02": "語聲是。玄沙曰。大小傅大士。祇認得箇昭昭靈靈。洞",
    "X82n1571_058:0222a03": "山聰曰。且道衲僧家日裏還會睡也無。保寧勇曰。要",
    "X82n1571_058:0222a04": "眠時即眠。要起時即起。水洗面皮光。啜茶溼却[此/束]。大",
    "X82n1571_058:0222a05": "海紅塵生。平地波濤起。呵呵阿呵呵。哩哩哩囉哩。師",
    "X82n1571_058:0222a06": "曰。三尊宿。大似徐六擔板。傅大士。又俗氣不除。若論",
    "X82n1571_058:0222a07": "向上宗乘。總欠悟在。且道無明具甚麼眼目。不見道。",
    "X82n1571_058:0222a08": "直須揮劒。若不揮劒。漁父棲巢　示眾。今朝臘月二",
    "X82n1571_058:0222a09": "十五。雲門一曲曾無譜。爭似無明調轉高。等閒唱出",
    "X82n1571_058:0222a10": "千山舞。大地為琴。虗空為鼓。拍拍相隨。聲聲相助。汝",
    "X82n1571_058:0222a11": "諸人。須聽取。白雪陽春何足數。箇中端的孰知音。寥",
    "X82n1571_058:0222a12": "寥永夜松風度　示眾。舉瑯琊覺曰。有句無句。如藤",
    "X82n1571_058:0222a13": "倚樹。樹倒藤枯。好一堆爛柴。大慧拈曰。作賊人心虗。",
    "X82n1571_058:0222a14": "雖然如是。恩大難酬。師曰。一人作佛法商量。一人作",
    "X82n1571_058:0222a15": "世諦流布。簡點將來。總欠悟在。無明見處。也要諸人",
    "X82n1571_058:0222a16": "共知。有句無句。如藤倚樹。樹倒藤枯。響　示眾。舉文",
    "X82n1571_058:0222a17": "殊普賢。起佛見法見。世尊威神。貶向二銕圍山。師曰。",
    "X82n1571_058:0222a18": "大眾不起佛見法見。還免得貶向二銕圍山麼。世尊",
    "X82n1571_058:0222a19": "也是憐兒不覺醜　示眾。江月照松風吹。面面青山",
    "X82n1571_058:0222a20": "展笑眉。經有經師。論有論師。莫怪老僧無法說。勞汝",
    "X82n1571_058:0222a21": "諸人立片時　示眾。一喝分賓主。照用一時行。要會",
    "X82n1571_058:0222a22": "箇中意。日午打三更。諸禪德。臨濟大師。四稜塌地了",
    "X82n1571_058:0222a23": "也。乃喝一喝曰。且道那箇是賓。那箇是主。那箇是照。",
    "X82n1571_058:0222a24": "那箇是用。又喝曰。只者是賓。只者是主。只者是照。只",
    "X82n1571_058:0222b01": "者是用。又喝曰。且不是賓。且不是主。且不是照。且不",
    "X82n1571_058:0222b02": "是用。是箇甚麼。又喝曰。進前求解會。特地斬精靈",
    "X82n1571_058:0222b03": "　示眾。龍門水急。一句截流。茅屋風高。千山起浪。三世",
    "X82n1571_058:0222b04": "諸佛。望風結舌。六代祖師。斫額有分。天下老和尚。仰",
    "X82n1571_058:0222b05": "羨仰羨。是汝諸人。既到者裏。作麼生與無明相見。驀",
    "X82n1571_058:0222b06": "拈拄杖曰。與麼與麼。人境俱奪。不與麼不與麼。照用",
    "X82n1571_058:0222b07": "同時。卓一下曰。龍生金鳳子。衝破碧瑠璃。喝一喝",
    "X82n1571_058:0222b08": "　示眾。舉調達謗佛。生身陷入地獄。佛令阿難傳旨。汝",
    "X82n1571_058:0222b09": "在獄中安否。達曰。我雖在獄中。如受三禪天樂。阿難",
    "X82n1571_058:0222b10": "曰。汝還求出否。達曰。我待世尊來便出。阿難曰。世尊",
    "X82n1571_058:0222b11": "是三界大師。豈有入地獄分。達曰。我豈有出地獄分。",
    "X82n1571_058:0222b12": "師曰。臨危不悚。真大丈夫　示眾。世尊拈花。眼裏撒",
    "X82n1571_058:0222b13": "沙。迦葉微笑。全身落草。達磨面壁。皇天苦屈。二祖安",
    "X82n1571_058:0222b14": "心。老鼠居金。德山行棒。莽莾蕩蕩。臨濟下喝。喫鹽止",
    "X82n1571_058:0222b15": "渴。溈山水牯。泥裏洗土。仰山插鍬。性命難逃。俱胝豎",
    "X82n1571_058:0222b16": "指。是何道理。雪峰輥毬。老不知羞。石鞏張弓。誑謼盲",
    "X82n1571_058:0222b17": "聾。趙州勘婆。大有誵譌。玄沙未徹。話作兩橛。者一隊",
    "X82n1571_058:0222b18": "不唧[口*留]老凍儂。生前鹵莽。死後顢頇。罪犯彌天。髑髏",
    "X82n1571_058:0222b19": "徧野。無明忍俊不禁。與渠一坑埋却。拈拄杖。卓一下",
    "X82n1571_058:0222b20": "曰。直得十方世界風凜凜地。法堂前何止草深一丈。",
    "X82n1571_058:0222b21": "汝諸人且道。向甚麼處出氣。良久曰。擬心湊泊。二銕",
    "X82n1571_058:0222b22": "圍山。放之自然。七穿八穴。復卓一下　客至上堂。披",
    "X82n1571_058:0222b23": "衣登法座。道者是高僧。將謂多奇特。元來百不能。西",
    "X82n1571_058:0222b24": "風吹細雨。落葉滿空庭。有客來相訪。青山自送迎",
    "X82n1571_058:0222c01": "　日本國請法衣。上堂。舉石門聰曰。西天二十八祖。盡",
    "X82n1571_058:0222c02": "得傳衣付法。東土六祖之後。得道者多。只傳其法不",
    "X82n1571_058:0222c03": "傳其衣。無明則不然。衣以表法。故謂之法衣。人能弘",
    "X82n1571_058:0222c04": "道。故謂之法身。無處不徧。無處不明。故謂之法眼。高",
    "X82n1571_058:0222c05": "峰老祖法衣一頂。今春對眾請。與高麗國金剛山供",
    "X82n1571_058:0222c06": "養去也。幻住先師法衣一頂。我得來三十年矣。如今",
    "X82n1571_058:0222c07": "大拙首座。又要請歸供養。雖然如是。從上諸祖。各各",
    "X82n1571_058:0222c08": "有三十棒分。無明亦有三十棒分。眾中莫有下得者",
    "X82n1571_058:0222c09": "般毒手者麼。有則出來下手看。如無。他時後日。不得",
    "X82n1571_058:0222c10": "向背地裏。呌苦呌屈。擊拂子。下座　元順帝至正丁",
    "X82n1571_058:0222c11": "酉六月十四日示微疾。沐浴更衣。集眾說偈曰。平生",
    "X82n1571_058:0222c12": "饒舌。今日敗闕。一句轟天。正法眼滅。投筆而逝。世壽",
    "X82n1571_058:0222c13": "七十四。僧臘五十六。弟子用陶龕奉全身。瘞於青松",
    "X82n1571_058:0222c14": "菴。諡佛慧鑑禪師。",
    "X82n1571_058:0222c15": "蘇州師子林天如惟則禪師吉安府廬陵譚氏子。受",
    "X82n1571_058:0222c16": "業禾山。得法中峰。住後僧問。佛佛授手。祖祖相傳。畢",
    "X82n1571_058:0222c17": "竟傳箇甚麼。師曰。脚未跨門。與你三十棒了也　問",
    "X82n1571_058:0222c18": "達磨不來東土。二祖不往西天。還有為人處也無。師",
    "X82n1571_058:0222c19": "曰有。曰如何是和尚為人處。師曰。浴院裏燈籠。笑破",
    "X82n1571_058:0222c20": "半邊口。曰莫便是學人轉身處麼。師曰。上天無路。入",
    "X82n1571_058:0222c21": "地無門。曰今日多幸得聞師子吼也。師便喝。僧禮拜。",
    "X82n1571_058:0222c22": "師曰。拜則任你拜。者一喝。不曾倒地在　問。如來一",
    "X82n1571_058:0222c23": "音說法。眾生隨類各得解。未審和尚如何為人。師曰。",
    "X82n1571_058:0222c24": "蝦蟇[跳-兆+孛]跳上天。蚯蚓驀過東海。曰恁麼則超佛越祖",
    "X82n1571_058:0223a01": "去也。師曰。你向那裏見得。曰今古應無墜。分明在目",
    "X82n1571_058:0223a02": "前。師曰。杜撰禪和　華嚴會。僧問。無邊剎境。自他不",
    "X82n1571_058:0223a03": "隔於毫端。既有自他。如何不隔。師曰。懷州牛喫禾。益",
    "X82n1571_058:0223a04": "州馬腹脹。曰十世古今。始終不離於當念。既有始終。",
    "X82n1571_058:0223a05": "如何不離。師曰。天下覓醫人。灸豬左膊上。曰此會翻",
    "X82n1571_058:0223a06": "宣教典。毋勞說禪。且望和尚直譚教文。師曰。山僧無",
    "X82n1571_058:0223a07": "兩箇舌頭。曰一真法界。十種元門。還有自他終始也",
    "X82n1571_058:0223a08": "無。師喝曰。那得許多骨董來。曰既無許多骨董。畢竟",
    "X82n1571_058:0223a09": "華嚴所說何義。師曰。說華嚴。曰離却法界元門。華嚴",
    "X82n1571_058:0223a10": "經在甚處。師曰。在你諸人手裏。曰與麼則信受奉行",
    "X82n1571_058:0223a11": "去也。師曰。贈你三文買草鞋　問德山小參不答話。",
    "X82n1571_058:0223a12": "問話者三十棒。意作麼生。師曰。我者裏不打。有問即",
    "X82n1571_058:0223a13": "答。曰無法可說。是名說法。又作麼生。師拈棒。僧便走。",
    "X82n1571_058:0223a14": "師曰。作賊人心虗　問。禪門一派。分為五宗。其間還",
    "X82n1571_058:0223a15": "有優劣也無。師曰。五五二十五。曰臨濟一宗。兒孫徧",
    "X82n1571_058:0223a16": "地。他有何長處。師曰。細魚咬斷鸕鷀脚。白鷺驚飛上",
    "X82n1571_058:0223a17": "樹梢。曰涅槃心易曉。差別智難明。五宗異同。請師開",
    "X82n1571_058:0223a18": "示。師曰。退身三步　示眾。趙州道箇無字。開口見心",
    "X82n1571_058:0223a19": "肝。因甚諸人自生障礙。有僧請益曰。蠢動含靈。皆有",
    "X82n1571_058:0223a20": "佛性。為甚狗子獨無。師曰。莫說狗子。直饒你問他釋",
    "X82n1571_058:0223a21": "迦彌勒還有佛性也無。他也道無。僧曰。趙州禪在口",
    "X82n1571_058:0223a22": "唇邊。因甚只會道箇無字。師曰。趙州見處。只到者裏。",
    "X82n1571_058:0223a23": "僧曰。和尚不肯趙州那。師曰是。僧曰。趙州古佛。和尚",
    "X82n1571_058:0223a24": "因甚不肯他。師曰。趙州在那裏。隨後便喝　示眾。諸",
    "X82n1571_058:0223b01": "方有海蠡禪。海蚌禪。銕剗禪。老僧者裏。却是水上葫",
    "X82n1571_058:0223b02": "蘆禪。觸著便動。捺著便轉。活鱍鱍地。無你奈何處。昨",
    "X82n1571_058:0223b03": "日一陽來復。見說生根了也。諸人為我提起看　示",
    "X82n1571_058:0223b04": "眾。有時伸出佛手。有時放出驢脚錯。有時拍禪床。有",
    "X82n1571_058:0223b05": "時擊香桌錯。有時舌生毛唇生醭。拄杖長年靠壁角。",
    "X82n1571_058:0223b06": "臨濟德山鼻孔一時穿却錯。諸禪德。向者三箇錯處。",
    "X82n1571_058:0223b07": "認得老僧。請你喫無麫餺飥　示眾。佛祖行不到處。",
    "X82n1571_058:0223b08": "行取一步。佛祖說不到處。說取一句。召眾曰。一舖是",
    "X82n1571_058:0223b09": "九里。三舖廿七里。者箇是佛祖行不到處。老僧行到。",
    "X82n1571_058:0223b10": "今日初三。明日初四。後日初五。者箇是佛祖說不到",
    "X82n1571_058:0223b11": "處。老僧說到。喝一喝曰。寧與有智人廝罵。莫與無智",
    "X82n1571_058:0223b12": "人說話　示眾。臨濟大師道。我者裏是活祖師西來",
    "X82n1571_058:0223b13": "意。一切臨時。要用便用。師拈拂子搖曳曰。我者裏也",
    "X82n1571_058:0223b14": "是活底。要用便用。一切臨時。且道與臨濟底。是同是",
    "X82n1571_058:0223b15": "別。擊一擊。擲下曰。臨濟大師。猶欠者一著在　示眾",
    "X82n1571_058:0223b16": "舉譬如牛過牕櫺。頭角四蹄都過了。惟有尾巴過不",
    "X82n1571_058:0223b17": "得。師曰。者箇是東山演祖。不了事處。老漢參方三十",
    "X82n1571_058:0223b18": "年。也有兩件不了底事。是甚麼兩件事。饑來要喫飯。",
    "X82n1571_058:0223b19": "困來要打眠　示眾。跛者命在杖。濟者命在舟。有來",
    "X82n1571_058:0223b20": "由。沒來由。一身還有一身愁。衲僧門下。奪食驅牛。擬",
    "X82n1571_058:0223b21": "著眼看。便與閉却戶牖。擬開口道。便與塞却咽喉。夜",
    "X82n1571_058:0223b22": "廊無月不點火。露柱從教撞破頭　示眾。慈悲不是",
    "X82n1571_058:0223b23": "佛。忿怒不是魔。明州布袋。橫拕豎拕。人人自屎不覺",
    "X82n1571_058:0223b24": "臭。淨潔地上。正好放屙。金窠草窠。相去幾何。歲寒落",
    "X82n1571_058:0223c01": "葉無人掃。一任門前堆積多　示眾。天如老漢。一箇",
    "X82n1571_058:0223c02": "獃僧。爭奈諸人認他不著。道他卓卓巍巍。他却[若/(若*若)][若/(若*若)]",
    "X82n1571_058:0223c03": "[卄/磋][卄/磋]。道他[若/(若*若)][若/(若*若)][卄/磋][卄/磋]。他又卓卓巍巍。或時做善知識",
    "X82n1571_058:0223c04": "模樣。談元說妙。或時現三頭六臂。發瞋發惡。如是等",
    "X82n1571_058:0223c05": "處。一一認他不著。殊不知。老漢不在諸人眼睛裏。却",
    "X82n1571_058:0223c06": "在諸人鼻孔裏。諸人不信。伸手摸看。總饒摸他不著。",
    "X82n1571_058:0223c07": "也摸著自家鼻孔　示眾。舉臨濟大師道。我在黃檗",
    "X82n1571_058:0223c08": "先師處。喫六十痛棒。如蒿枝拂相似。師曰。好箇頑皮",
    "X82n1571_058:0223c09": "癩骨。不知痛癢底麤漢。何似近代兒孫。箇箇皮下有",
    "X82n1571_058:0223c10": "血。動著他絲毫不得。也奇哉　示眾。舉百丈野狐因",
    "X82n1571_058:0223c11": "緣。師曰。前云不落。後云不昧。引得野狐。隨羣逐隊。喝。",
    "X82n1571_058:0223c12": "當時若下得者一喝。前後五百生。一時粉碎　示眾。",
    "X82n1571_058:0223c13": "釋迦老子推不開。達磨大師趕不出。引得一晦之田",
    "X82n1571_058:0223c14": "三蛇九鼠。盡道呼蛇易。遣蛇難。拍膝曰。有甚麼難。家",
    "X82n1571_058:0223c15": "有白澤之圖。必無如是妖怪　示眾。女子臨出嫁時。",
    "X82n1571_058:0223c16": "治家作活之法。一一請教父母。惟有生子養子。不待",
    "X82n1571_058:0223c17": "教而自能。所以儒書曰。未有學養子而後嫁者也。誠",
    "X82n1571_058:0223c18": "哉。近代宗門衲子。則不然。先學說法。然後學做佛。寧",
    "X82n1571_058:0223c19": "可不做得佛。不可不會說法。怪哉　師不領院事。居",
    "X82n1571_058:0223c20": "恒隨機開導。行省平章。咸稽顙執弟子禮。屢起江浙",
    "X82n1571_058:0223c21": "諸名山。堅却不赴。遁跡吳淞間。弟子就吳中。構地結",
    "X82n1571_058:0223c22": "屋。如叢林規制。名師子林。居十有三年。道價日振。元",
    "X82n1571_058:0223c23": "至正甲午。帝師錫以佛心普濟文慧大辨禪師號。兼",
    "X82n1571_058:0223c24": "賜金襴法衣。示寂後。塔于水西原。",
    "X82n1571_058:0224a01": "日本國建長古先印原禪師本國相州藤氏子。藤為",
    "X82n1571_058:0224a02": "國中貴族。師生有異徵。年十三。父母頓捨出家。剃染",
    "X82n1571_058:0224a03": "受具戒慨然航海南。詢初謁無見于天台。見指往天",
    "X82n1571_058:0224a04": "目。參中峰本。本命給侍。師屢呈見解。本呵之曰。根塵",
    "X82n1571_058:0224a05": "不斷。如纏縛何。師退而悲泣。食寢俱廢。本憐其誠。因",
    "X82n1571_058:0224a06": "語之曰。此心包羅萬象。迷則生死。悟則涅槃。生死之",
    "X82n1571_058:0224a07": "迷。固是未易驅斥。涅槃之悟。猶是入眼金塵。常知般",
    "X82n1571_058:0224a08": "若。如大火聚。近之則焦首爛額。惟存不退轉一念。生",
    "X82n1571_058:0224a09": "與同生。死與同死。自然與道相符。脫使未悟之際。千",
    "X82n1571_058:0224a10": "釋迦萬慈氏。傾出四大海水。入汝耳根。總是虗妄塵",
    "X82n1571_058:0224a11": "勞。皆非究竟。師聞不覺悚然汗下。一日有省。趨告本",
    "X82n1571_058:0224a12": "曰。印原撞入銀山銕壁去也。本曰。既入銀山銕壁。來",
    "X82n1571_058:0224a13": "此何為。師釋然領解。本因囑曰。善自護持。復參虗谷",
    "X82n1571_058:0224a14": "陵。古林茂。東嶼海。月江印。諸老咸以師子兒稱之。會",
    "X82n1571_058:0224a15": "清拙澄歸國。載師同返。遐邇欽敬。初出主甲州之慧",
    "X82n1571_058:0224a16": "林。歷遷八剎。後住相州之建長。一日示疾。謂侍者曰。",
    "X82n1571_058:0224a17": "時至矣。可持觚翰來。乃曰。吾塔已成。未書額耳。大書",
    "X82n1571_058:0224a18": "心印二字。端坐而逝。初門人欲畵師像。預索讚語。師",
    "X82n1571_058:0224a19": "作一圓相。題其上曰。妙相圓明。如如不動。觸處相逢。",
    "X82n1571_058:0224a20": "是何面孔。世壽八十。僧臘六十七。",
    "X82n1571_058:0224a21": "雲南蒼山念菴圓護禪師大理人。因讀證道歌契入。",
    "X82n1571_058:0224a22": "叚氏稱為弘辨大師。參中峰本。師初號無念。本以羅",
    "X82n1571_058:0224a23": "什捧鉢。永嘉無念無生之旨扣之。師曰。我之無念。異",
    "X82n1571_058:0224a24": "平其所聞。什師過在絕念不起。永嘉過在任念自起。",
    "X82n1571_058:0224b01": "二皆有念也。我無念者。心體靈之湛寂不動。如鏡鑑",
    "X82n1571_058:0224b02": "像。如燈顯物。未甞毫髮隱也。惟洞徹法源者頗測。未",
    "X82n1571_058:0224b03": "易與纏情縛識者語也。本深肯之。為作無念字說。後",
    "X82n1571_058:0224b04": "受印記而歸。廣錄稱為護藏主焉。師夢神授書法。凡",
    "X82n1571_058:0224b05": "書字時。右腕洞如水晶。人號為玉腕禪師。所著。有磨",
    "X82n1571_058:0224b06": "鏡法。并手書證道謌。行世。",
    "X82n1571_058:0224b07": "安寧太華無照玄鑑首座初為座主。善講經論。名著",
    "X82n1571_058:0224b08": "諸方。遍遊天下。廣涉兩宗之門。深有悟入。參高峰妙。",
    "X82n1571_058:0224b09": "為首座。妙示寂。再見中峰本。復為第一座。本有曰。雲",
    "X82n1571_058:0224b10": "南鑑講主。越萬八千里路來兩浙。自相見至相別。恰",
    "X82n1571_058:0224b11": "三年。一日尋我客中。夜話湖山間。因舉宗門下數段。",
    "X82n1571_058:0224b12": "陳爛葛藤。不覺咬斷拇指。臨別匇匇。不欲徵其罪犯。",
    "X82n1571_058:0224b13": "且放過一著。有積劫塵勞忽吹盡。黑龍潭下五更風",
    "X82n1571_058:0224b14": "之句。師歸滇。為梁王所重。開太華山。大弘祖道。門弟",
    "X82n1571_058:0224b15": "子數百。得師心印者五人。及滅度。王親至葬所。奉全",
    "X82n1571_058:0224b16": "身。塔于本山。本聞師訃。親製文。遣侍者往祭之。其略",
    "X82n1571_058:0224b17": "曰。我閱人之既多兮。如無照者。非惟今少。於古亦稀",
    "X82n1571_058:0224b18": "我不哀無照之亡兮。哀祖道之既墜。而今而後。孰與",
    "X82n1571_058:0224b19": "扶顛而持危。對鑪薰於今夕兮。與山川草木。同懷絕",
    "X82n1571_058:0224b20": "世之悲也。",
    "X82n1571_058:0224b21": "晉寧盤龍蓮峰崇照禪師本州段氏子。年十八。禮雲",
    "X82n1571_058:0224b22": "峰祝髮。峰示與狗子佛性話。每以七日。斷絕思想疑",
    "X82n1571_058:0224b23": "之。一日聞伐木聲。忽大悟。遂遊大方。見空菴等一十",
    "X82n1571_058:0224b24": "八員善知識。最後見天目本印可。回滇。建盤龍寺居",
    "X82n1571_058:0224c01": "焉。元至正壬午八月望。詔眾書偈。跏趺而逝。身體溫",
    "X82n1571_058:0224c02": "軟。七日如生。有彩虹貫天者三日。至今肉身現在。所",
    "X82n1571_058:0224c03": "建有六梵剎。最崇麗焉。",
    "X82n1571_058:0224c04": "般若誠禪師法嗣",
    "X82n1571_058:0224c05": "建寧府高仰山古梅正友禪師貴溪丁氏子。依末山",
    "X82n1571_058:0224c06": "本受業。後參絕學誠。發明宗旨。流寓江淮。垂三十年。",
    "X82n1571_058:0224c07": "思得佳山水。結茅歸隱。慕武夷幽勝。遂入閩。初主南",
    "X82n1571_058:0224c08": "浦之天心。元泰定天寶甲子。建陽簿蔣德懋。洎長者",
    "X82n1571_058:0224c09": "陳益宗。捨園作菴。迎師開山。勅額大覺妙智。室中每",
    "X82n1571_058:0224c10": "舉狗子無佛性話。鉗錘勘驗。不少假借　結制上堂。",
    "X82n1571_058:0224c11": "仰山結制。尋常活計。眼裏放光。鼻孔黈氣。遇饑而餐。",
    "X82n1571_058:0224c12": "遇困即睡。諸方撒土揚沙。高仰心空及第　上堂。九",
    "X82n1571_058:0224c13": "旬禁足。又過一半。心地未明。如牽火鑽。光陰莫虗度。",
    "X82n1571_058:0224c14": "了却閒公案。平地無端捉得賊。老僧出來為汝斷",
    "X82n1571_058:0224c15": "　解夏上堂。九旬禁足。特地成錯。三月安居。無繩自縛。",
    "X82n1571_058:0224c16": "布袋解開。乾坤寥廓。放去若龜毛。收來懸兔角。試將",
    "X82n1571_058:0224c17": "兩眼挂虗空。一陣凉風生殿角　小參。月落山頭慘。",
    "X82n1571_058:0224c18": "雲橫谷口陰。欲明生死事。直見本來人。還有會得本",
    "X82n1571_058:0224c19": "來人底麼。良久曰。夜靜不勞重借月。玉蟾常住太虗",
    "X82n1571_058:0224c20": "中　師生于元世祖至元乙酉。寂于順帝至正壬辰。",
    "X82n1571_058:0224c21": "說法二十九夏。住世六十八秋。全身塔于本山。",
    "X82n1571_058:0224c22": "智者義禪師法嗣",
    "X82n1571_058:0224c23": "杭州淨慈德隱普仁禪師婺之蘭谿趙氏子。年十歲。",
    "X82n1571_058:0224c24": "依寶石演說院秋潭受業。十四祝髮。二十參方。時了",
    "X82n1571_058:0225a01": "然義。弘大辨之道于智者寺。師往叩。機鋒觸發。旋命",
    "X82n1571_058:0225a02": "侍香。東陽主道場。招師掌記。復見南楚于雙徑。分座",
    "X82n1571_058:0225a03": "說法。元至正乙未。出世西峰淨土。戊戌明高帝。親帥",
    "X82n1571_058:0225a04": "大師至婺州。幸智者寺。詔師主之。甲辰遷淨慈。一日",
    "X82n1571_058:0225a05": "示微疾。屈指計曰。今夏五月矣。左右曰然。師曰。八月",
    "X82n1571_058:0225a06": "八日最良。吾將逝矣。至期整衣端坐而逝。世壽六十",
    "X82n1571_058:0225a07": "四。僧臘五十。有三會語錄。行世。",
    "X82n1571_058:0225a08": "淨慈林禪師法嗣",
    "X82n1571_058:0225a09": "杭州止菴德祥禪師本郡人。與同菴。俱為平山嗣。德",
    "X82n1571_058:0225a10": "業風雅。為時賢所重。一日將涅槃。眾請說偈。師忽倚",
    "X82n1571_058:0225a11": "座曰。者一隊噇酒糟漢。我爭如你何。竟趨寂。",
    "X82n1571_058:0225a12": "金陵天界同菴易道夷簡禪師明洪武戊午。主南屏",
    "X82n1571_058:0225a13": "淨慈。兵燹之餘。殿堂鐘鼓。為之一新。父子繼席。傳為",
    "X82n1571_058:0225a14": "盛事。二十五年。奉旨陞主大天界寺。進院上堂。毗盧",
    "X82n1571_058:0225a15": "遮那佛。願力周沙界。一切國土中。恒轉無上輪。者無",
    "X82n1571_058:0225a16": "上輪。如何轉去。卓拄杖曰。轉也轉也。遂下座。",
    "X82n1571_058:0225a17": "海門則禪師法嗣",
    "X82n1571_058:0225a18": "湖州弁山白蓮南極懶雲智安禪師嘉興沈氏子。出",
    "X82n1571_058:0225a19": "家海寧淨妙。謁天真。發明別傳之旨。韜光晦迹。交聘",
    "X82n1571_058:0225a20": "不赴。晚居弁山之白蓮。示眾。萬法歸一。無孔銕鎚當",
    "X82n1571_058:0225a21": "面擲。一歸何處。抹過西天并州土。青州布衫重七斤",
    "X82n1571_058:0225a22": "寒巖古木璚華春。仁者殷勤問端的。孃生鼻孔從來",
    "X82n1571_058:0225a23": "直。倘然言下解知歸。九九方明八十一。後退歸淨妙。",
    "X82n1571_058:0225a24": "示寂。塔于弁山。所著。有南極語要。",
    "X82n1571_058:0225b01": "華頂覩禪師法嗣",
    "X82n1571_058:0225b02": "處州福林白雲智度禪師麗水吳氏子。年十五。從禪",
    "X82n1571_058:0225b03": "智空中假薙髮。習定楞伽菴。越數夏。出遊七閩。徧歷",
    "X82n1571_058:0225b04": "諸方。無可其意者。旋還里。築室以居。名福林。後參靈",
    "X82n1571_058:0225b05": "石芝于淨慈。謁斷崖義于西峰。俱不契。聞無見覩說",
    "X82n1571_058:0225b06": "法華頂。往叩之曰。西來密意未審如何。覩曰。待娑羅",
    "X82n1571_058:0225b07": "峰點首。却向汝道。師擬進語。覩便喝。師曰。娑羅峰頂",
    "X82n1571_058:0225b08": "白浪滔天。花開芒種後。葉落立秋前。覩曰。我者裏無",
    "X82n1571_058:0225b09": "殘羹餿飯。師曰。此非殘羹餿飯而何。覩頷之。遂服勤",
    "X82n1571_058:0225b10": "數載。辭去。覩囑曰。昔南嶽受大鑑記莂。後得馬祖授",
    "X82n1571_058:0225b11": "以心法。鍼芥相契。不在多言。弗掉三寸舌誑人。須真",
    "X82n1571_058:0225b12": "正見解著于行履。方為報佛深恩耳。師佩服之。復往",
    "X82n1571_058:0225b13": "長沙。見無方普。雲居謁小隱。元至正甲午。還福林。尋",
    "X82n1571_058:0225b14": "主龍泉普慈。移茅山。遷武峰。明高帝洪武己酉。詔徵",
    "X82n1571_058:0225b15": "天下高僧。建法會于蔣山。師應詔。會事戒嚴。還至杭",
    "X82n1571_058:0225b16": "州。居虎跑。明年示微疾。仍回福林。沐浴更衣。索筆書",
    "X82n1571_058:0225b17": "偈曰。無世可辭。有眾可別。大虗空中。何必釘鐝。擲筆",
    "X82n1571_058:0225b18": "而逝。壽六十七。臘五十三。闍維舍利五色。齒牙數珠",
    "X82n1571_058:0225b19": "皆不壞。建塔于院西。",
    "X82n1571_058:0225b20": "天童一禪師法嗣",
    "X82n1571_058:0225b21": "杭州徑山呆菴敬中普莊禪師台之仙居袁氏子。依",
    "X82n1571_058:0225b22": "天童左菴芟染。久之不契。出遊參了堂一于天寧。一",
    "X82n1571_058:0225b23": "問何來。師曰天童。一曰。冐雨衝寒。著甚死急。師曰。正",
    "X82n1571_058:0225b24": "為生死事急。一曰。如何是生死事。師以坐具作摵勢。",
    "X82n1571_058:0225c01": "一曰。敢來這裏捋虎鬚。參堂去。一日室中舉庭前柏",
    "X82n1571_058:0225c02": "樹子話。師擬開口。一劈口便掌。從此悟入。初出世撫",
    "X82n1571_058:0225c03": "州北禪。後遷雲居。明高帝洪武癸酉。詔徵天下高行",
    "X82n1571_058:0225c04": "沙門。師應詔。對揚稱旨。是年秋。銜命祀廬山禮成。詔",
    "X82n1571_058:0225c05": "主徑山。僧問。如何是雲居境。師曰。路轉溪迴空院靜。",
    "X82n1571_058:0225c06": "曰如何是境中人。師曰。太平時代自由身。曰人境已",
    "X82n1571_058:0225c07": "蒙師指示。願聞一句接初機。師曰。無毛鷂子貼天飛",
    "X82n1571_058:0225c08": "　問路逢達道人。不將語默對時如何。師曰。達道者",
    "X82n1571_058:0225c09": "方知。曰和尚何得干戈相待。師曰。捉賊不如嚇賊。曰",
    "X82n1571_058:0225c10": "明眼人瞞他一點不得。師曰。情知你不是好心　師",
    "X82n1571_058:0225c11": "甞勘僧曰。近奉公文。務要打點上座。曰某甲不是奸",
    "X82n1571_058:0225c12": "細。師曰。也須勘過始得。曰和尚莫倚勢欺人。師展手",
    "X82n1571_058:0225c13": "曰。把將公驗來。僧擬議。師便掌。一僧曰。久聞和尚有",
    "X82n1571_058:0225c14": "此機要。師曰。山僧失利。一僧問。承聞和尚有打點之",
    "X82n1571_058:0225c15": "機。是否。師熟視曰。汝來自首那。曰學人掀倒禪床去",
    "X82n1571_058:0225c16": "也。師曰。汝是甚處人。曰高著眼。師曰。這依草附木底",
    "X82n1571_058:0225c17": "精靈　師一日問新到。我這裏。虎狼塞路。荊棘參天。",
    "X82n1571_058:0225c18": "上人到來。有何忙事。曰特來禮拜和尚。師曰。入門一",
    "X82n1571_058:0225c19": "句則不問。脚跟下草鞋。甚處得來。僧擬議。師便喝。又",
    "X82n1571_058:0225c20": "問。昨離何處。曰廬山。師曰。不勞再勘　師鏟草次。僧",
    "X82n1571_058:0225c21": "問。者片田地。幾時剗得乾淨。師舉起鋤頭曰。未審上",
    "X82n1571_058:0225c22": "座喚作甚麼。僧無語。師拋下鋤頭曰。這片田地。幾時",
    "X82n1571_058:0225c23": "剗得乾淨　問。騎虎頭收虎尾。中間事作麼生。師曰。",
    "X82n1571_058:0225c24": "渠儂得自由。曰只如古人道。我也弄不出。意旨如何。",
    "X82n1571_058:0226a01": "師曰。入水見長人　問。九重天上承恩澤。五髻峰頭",
    "X82n1571_058:0226a02": "據祖關。四海禪流齊側耳。願聞一曲萬年歡。學人上",
    "X82n1571_058:0226a03": "來。請師舉唱。師曰。須彌頂上擊金鐘。曰與麼則過量",
    "X82n1571_058:0226a04": "人。明過量事。太平時唱太平歌。師曰。毫釐有差。天地",
    "X82n1571_058:0226a05": "懸隔。曰和尚遠辭京國。近到徑山。如何是不動尊。師",
    "X82n1571_058:0226a06": "曰。待盋盂峰[跳-兆+孛]跳。即向汝道。曰適聞疏中道。千年枯",
    "X82n1571_058:0226a07": "木逢春。一代曇華現瑞。可謂誠實之言。師曰。汝用許",
    "X82n1571_058:0226a08": "多心識。計較作麼。曰龍象筵開當此日。等閒掣取錦",
    "X82n1571_058:0226a09": "標歸。師曰。不是龍門客。切忌遭點額　僧請益。師曰。",
    "X82n1571_058:0226a10": "汝自己分上。少箇甚麼。却來請益。僧擬對。師曰。只知",
    "X82n1571_058:0226a11": "貪程。不覺蹉路　問。如何是祖師西來意。師曰。盋盂",
    "X82n1571_058:0226a12": "口向天。曰此是古人底。師曰。老僧用得恰好。曰如何",
    "X82n1571_058:0226a13": "是奇特事。師曰。千年田八百主。曰學人不會。師曰。至",
    "X82n1571_058:0226a14": "今將不去。留與老農耕　問。如何是道。師曰水落崖",
    "X82n1571_058:0226a15": "石出。曰只如先德云。山上有鯉魚。井底有蓬塵。意作",
    "X82n1571_058:0226a16": "麼生。師曰。見之不取。思之千里　上堂。舉雲門曰。平",
    "X82n1571_058:0226a17": "地上死人無數。出得荊棘林是好手。時有僧曰。恁麼",
    "X82n1571_058:0226a18": "則堂中上座有長處。門曰。蘇嚧蘇嚧。師曰。雲門與麼",
    "X82n1571_058:0226a19": "道。雲居則不然。平地上活人無數。入得荊棘林是好",
    "X82n1571_058:0226a20": "手。忽有人出來。說長說短。拈拄杖劈脊便打。何故。水",
    "X82n1571_058:0226a21": "流溼。火就燥。禍福無門。惟人自召　示眾。夫為宗師",
    "X82n1571_058:0226a22": "者。不得已垂示。一言半句。無非為學者抽釘拔楔。解",
    "X82n1571_058:0226a23": "粘去縛。譬如善舞太阿。自然不傷其手。近代據師位。",
    "X82n1571_058:0226a24": "訓學徒。記持文字。崇飭語言。誇耀後世。增長惡習。不",
    "X82n1571_058:0226b01": "知有自己出身之路。如衣壞絮行棘林中。不能自由。",
    "X82n1571_058:0226b02": "少林直指之宗。於此墜地。良可痛傷。汝輩行脚。各須",
    "X82n1571_058:0226b03": "帶眼。莫教墮他網中。出頭不得。只如古人道。入此門",
    "X82n1571_058:0226b04": "來。莫存知解。若約山僧見處。直饒知解頓忘。猶是門",
    "X82n1571_058:0226b05": "外漢。到這裏。須辨緇素始得。珍重　上堂。觸目不曾",
    "X82n1571_058:0226b06": "道。運足安知路。古人與麼道。大似勞而無功。山僧見",
    "X82n1571_058:0226b07": "處。也要諸人共知。驀拈拄杖。卓一下曰。但得雪消去。",
    "X82n1571_058:0226b08": "自然春到來　浴佛上堂。真佛無形。浴箇什麼。毗藍",
    "X82n1571_058:0226b09": "園裏。妄見空華。雲門令行。不到今日。驀拈拄杖。召大",
    "X82n1571_058:0226b10": "眾曰。今日事作麼生。昆明池裏失却劒。曲江江上撈",
    "X82n1571_058:0226b11": "得鋸。卓拄杖下座　上堂。老僧開荒時。于法堂基上。",
    "X82n1571_058:0226b12": "掘得一箇鈯斧子。久聚兄弟。若有用得著者。兩手分",
    "X82n1571_058:0226b13": "付。若是荷負不去。老僧收得來。著甚死急。不如颺向",
    "X82n1571_058:0226b14": "擸[打-丁+(天/韭)]堆頭。從他日炙風吹去也。驀拈拄杖。卓一下曰。",
    "X82n1571_058:0226b15": "鞭起銕牛耕大地。誰能井底種林檎　上堂。舉盤山",
    "X82n1571_058:0226b16": "示眾心月孤圓。光吞萬象。光非照境。境亦非存。光境",
    "X82n1571_058:0226b17": "俱忘。復是何物。洞山白。光境未忘。復是何物。師曰。二",
    "X82n1571_058:0226b18": "尊宿弄物不知名各與二十拄杖。不見道。見義不為。",
    "X82n1571_058:0226b19": "何勇之有　冬至上堂。舉洞山冬夜與泰首座喫果",
    "X82n1571_058:0226b20": "子次。問曰。有一物。明如日黑如漆。常在動用中。動用",
    "X82n1571_058:0226b21": "中收不得。過在什麼處。座曰。過在動用中。洞山令侍",
    "X82n1571_058:0226b22": "者掇退果桌。師曰。當斷不斷。反招其亂。若是徑山。見",
    "X82n1571_058:0226b23": "他道過在什麼處。便與掀翻果桌。亦使洞山知有宗",
    "X82n1571_058:0226b24": "門上向爪牙。今日兒孫。不致寂寥。雖然。也須脚踏實",
    "X82n1571_058:0226c01": "地始得。拈拄杖曰。不向藍田射石虎。何人知是李將",
    "X82n1571_058:0226c02": "軍。卓拄杖下座　上堂。一迷一切迷。一悟一切悟。一",
    "X82n1571_058:0226c03": "暗一切暗。一明一切明。所以道。具足凡夫法。凡夫不",
    "X82n1571_058:0226c04": "知。具足聖人法。聖人不會。聖人若會。即同凡夫。凡夫",
    "X82n1571_058:0226c05": "若知。即同聖人。到這裏。塵勞煩惱。菩提解脫。縛作一",
    "X82n1571_058:0226c06": "塊。且道。非非想天。即今有幾人修因證果。拈拄杖曰。",
    "X82n1571_058:0226c07": "一年三百六十日。一日日從今日始。拄杖子亦從今",
    "X82n1571_058:0226c08": "日始。卓拄杖曰。擊碎三元三要門。普天匝地清風起",
    "X82n1571_058:0226c09": "　上堂。舉玄沙因鼓山至。畫一圓相。山曰。人人出者",
    "X82n1571_058:0226c10": "箇不得。沙曰。情知你向驢胎馬腹裏作活計。山曰。和",
    "X82n1571_058:0226c11": "尚又作麼生。沙曰。人人出者箇不得。山曰。和尚為甚",
    "X82n1571_058:0226c12": "恁麼道得。某甲恁麼道不得。沙曰。我得你不得。師曰。",
    "X82n1571_058:0226c13": "玄沙與鼓山。難兄亦難弟。若要出得者箇。總欠悟在。",
    "X82n1571_058:0226c14": "雪竇曰。只知貪觀白浪。不知失却手橈。緇素眼何在。",
    "X82n1571_058:0226c15": "驀拈拄杖。畫一畫曰。一把柳絲收不得。和烟搭在玉",
    "X82n1571_058:0226c16": "闌干　浴佛上堂。舉藥山。因遵布衲作殿主。浴佛次。",
    "X82n1571_058:0226c17": "乃問曰。汝只浴得者箇。還浴得那箇麼。遵曰。把將那",
    "X82n1571_058:0226c18": "箇來。山休去。師曰。藥山能縱不能奪。布衲能奪不能",
    "X82n1571_058:0226c19": "縱。總未具超宗眼在。黃龍南曰。二尊宿。一出一入。未",
    "X82n1571_058:0226c20": "見輪贏。三十年後。不得錯舉。早是錯下名言。徑山見",
    "X82n1571_058:0226c21": "處。也要諸人共知。今日殿中。普請浴佛。者箇那箇。不",
    "X82n1571_058:0226c22": "得動著。杓柄到手。更莫顢頇。擊拂子曰。將此深心奉",
    "X82n1571_058:0226c23": "塵剎。是則名為報佛恩　成祖永樂癸未十月二十",
    "X82n1571_058:0226c24": "三日。示寂于不動軒。世壽五十八。僧臘四十五。闍維",
    "X82n1571_058:0227a01": "烟焰所至。舍利如貫珠。塔于凌霄之陽。",
    "X82n1571_058:0227a02": "壽昌源禪師法嗣",
    "X82n1571_058:0227a03": "明州天童元明原良禪師寧海周氏子。初住瑞巖。後",
    "X82n1571_058:0227a04": "遷天童。有侑宏智。辭塔曰。嗚呼。山不讓塵。故能成其",
    "X82n1571_058:0227a05": "高。海不讓流。故能成其深。師非宿備六度萬行之願",
    "X82n1571_058:0227a06": "輪。則曷由樹斯大法之功于古今。聖人出興。作百世",
    "X82n1571_058:0227a07": "師。千載一時。惟師得之。巍巍窣堵。鎮茲東谷。洞上一",
    "X82n1571_058:0227a08": "宗。真規始復。昭告菲詞。深勒崖谷。願師再來。為法作",
    "X82n1571_058:0227a09": "則。",
    "X82n1571_058:0227a10": "天界信禪師法嗣",
    "X82n1571_058:0227a11": "溫州江心覺初慧恩禪師久依孚中信。信居護龍河",
    "X82n1571_058:0227a12": "上。師甞分座說法。後信示寂。師出世建業之聖泉。次",
    "X82n1571_058:0227a13": "遷永嘉雅山。未幾江心虗席。郡守疏請。師主之。凡見",
    "X82n1571_058:0227a14": "人參叩。便高聲示之曰。休去歇去。有再問。則以棒趂",
    "X82n1571_058:0227a15": "出。所著有三會語錄。",
    "X82n1571_058:0227a16": "徑山悅禪師法嗣",
    "X82n1571_058:0227a17": "越州慈谿定水見心來復禪師南昌豐城王氏子。生",
    "X82n1571_058:0227a18": "而頴異。自幼有脫塵志。元至正壬午。祝髮于邑之西",
    "X82n1571_058:0227a19": "方寺。走雙徑。謁南楚。久之乃得證入。命掌內記。無何",
    "X82n1571_058:0227a20": "避兵會稽。遂主慈谿定水。煥然起廢。以干戈間阻不",
    "X82n1571_058:0227a21": "能省母。作室于澗東。名蒲菴。取陳尊宿義。後遷鄞之",
    "X82n1571_058:0227a22": "天寧。杭之靈隱　示眾。舉城東老姥不欲見佛因緣。",
    "X82n1571_058:0227a23": "頌曰。佛身光現紫磨金。大地羣靈悉共欽。兩眼生來",
    "X82n1571_058:0227a24": "不願見。老婆真有丈夫心　舉文殊維摩各說不二",
    "X82n1571_058:0227b01": "法門。頌曰。妙喜天中問疾過。機先勘破老維摩。剎塵",
    "X82n1571_058:0227b02": "常說虗空聽。一默相酬早是多　舉文殊令善財採",
    "X82n1571_058:0227b03": "藥。頌曰。是藥拈來會得麼。神方不必問耆婆。若言殺",
    "X82n1571_058:0227b04": "活全工巧。大地羣生病轉多　舉馬祖遣人送圓相",
    "X82n1571_058:0227b05": "上徑山。頌曰。緘回特地謝殷勤。海月山雲見處親。莫",
    "X82n1571_058:0227b06": "怪南陽太饒舌。乾坤誰是不疑人　舉僧問馬祖離",
    "X82n1571_058:0227b07": "四句絕百非。頌曰。一幅冰綃五色新。玉梭巧織鳳池",
    "X82n1571_058:0227b08": "春。鴛鴦繡出從君看。不把金鍼度與人　舉百丈侍",
    "X82n1571_058:0227b09": "馬祖遊山野鴨子飛過。頌曰。野鴨羣飛過去忙。馬祖",
    "X82n1571_058:0227b10": "見處只尋常。直饒扭得鼻頭破。也是喪車後藥囊",
    "X82n1571_058:0227b11": "　舉石鞏張弓接三平。頌曰。石鞏何曾解挽弓。還他有",
    "X82n1571_058:0227b12": "力獲全功。蒿枝不用施金鏃。射透須彌百萬重。一弓",
    "X82n1571_058:0227b13": "兩箭了平生。未發機先毒已萌。殺活要須親破的。扣",
    "X82n1571_058:0227b14": "弦三下是虗聲　舉靈雲見桃花玄沙未徹。頌曰。盡",
    "X82n1571_058:0227b15": "向長安踏早春。紫騮隨處逐芳塵。年年歌管東風裏",
    "X82n1571_058:0227b16": "解識桃花有幾人　明高帝洪武戊申。以高僧徵召。",
    "X82n1571_058:0227b17": "至京。賜食內庭。慰勞優渥。適建鐘山大會。勅師陞座",
    "X82n1571_058:0227b18": "說法。復命蜀王椿。從師問道。師答蜀王問參禪法要",
    "X82n1571_058:0227b19": "曰。禪宗正脉。以心傳心。單提徑示。直接上根。不涉言",
    "X82n1571_058:0227b20": "詮。不存知解。如擊石火。似閃電光。見即便見。了即便",
    "X82n1571_058:0227b21": "了。得即永得。一聞千悟。獲大總持。用而無盡。體不可",
    "X82n1571_058:0227b22": "窮。若乃展轉思量。取舍分別。悉屬邪禪邪道。非菩提",
    "X82n1571_058:0227b23": "智。生死到來。總用不著。是則參須實參。悟須實悟。良",
    "X82n1571_058:0227b24": "由自證。非假他求。所以達磨西來。不立文字。直指人",
    "X82n1571_058:0227c01": "心。見性成佛。謂之教外別傳。其接二祖可大師。祇是",
    "X82n1571_058:0227c02": "點示心體。使之自悟。及徵所得。乃曰。了了常知。言不",
    "X82n1571_058:0227c03": "可及。達磨方與印證曰。即此是自性清淨心。更勿疑",
    "X82n1571_058:0227c04": "也。當時二祖所言知字。正是親證心體。葢心是名。以",
    "X82n1571_058:0227c05": "知為體。此知乃靈知之知。具含眾妙。性自神解。不藉",
    "X82n1571_058:0227c06": "緣生。不因境起。不是作意運想思慮而知。直是真淨",
    "X82n1571_058:0227c07": "明妙。虗徹靈通。徧應無窮。了然常知。眾生由迷此知。",
    "X82n1571_058:0227c08": "即起我相。若了此知。剎那成佛。大抵互古互今。通凡",
    "X82n1571_058:0227c09": "徹聖。別無異法。惟是一心。此心即法。法外無心。此法",
    "X82n1571_058:0227c10": "即心。心外無法。豈不見。文殊師利。告妙德菩薩言。三",
    "X82n1571_058:0227c11": "界之中。以心為主。能觀心者。究竟解脫。不能觀者。究",
    "X82n1571_058:0227c12": "竟沈淪。首楞嚴經亦曰。眾生迷悶。背覺合塵。故發塵",
    "X82n1571_058:0227c13": "勞。有世間相。我以妙明不生不滅。合如來藏。而如來",
    "X82n1571_058:0227c14": "藏。惟妙覺明。圓照法界。是故于中一為無量。無量為",
    "X82n1571_058:0227c15": "一。小中現大。大中現小。不動道場。徧十方界。身含十",
    "X82n1571_058:0227c16": "方無盡虗空。于一毫端。現寶王剎。坐微塵裏。轉大法",
    "X82n1571_058:0227c17": "輪。是知欲證菩提。即心而已。離心無佛。離佛無心。了",
    "X82n1571_058:0227c18": "了識心。惺惺見佛。此實妙明真覺。圓照無礙。非智可",
    "X82n1571_058:0227c19": "測。惟證乃知。大凡參學日用。心體不明。為境所轉。妄",
    "X82n1571_058:0227c20": "生顛倒。心體若明。如晝見色。分明無惑。故先德曰。若",
    "X82n1571_058:0227c21": "心馳散。即當攝來。令住正念。其正念者。當知惟心無",
    "X82n1571_058:0227c22": "外境界。即便此心亦無自相。念念不可得故。又曰。迷",
    "X82n1571_058:0227c23": "時人逐法。悟了法由人。葢迷時。是執心為境。被境所",
    "X82n1571_058:0227c24": "奪。法有千差。悟時是了即境即心。塵塵合道。法法全",
    "X82n1571_058:0228a01": "真。出沒卷舒。一切由我。為是從上已來。禪門相傳。單",
    "X82n1571_058:0228a02": "提直指。總無許多言解。但了即心是佛。頓紹祖位。便",
    "X82n1571_058:0228a03": "坐覺場。如迦陵鳥在殻。而聲壓羣禽。似好堅樹出地。",
    "X82n1571_058:0228a04": "而高升眾木。且如大乘頓教頓修之人。一念不生。即",
    "X82n1571_058:0228a05": "名為佛。豈論積功累德劫號次第。而後為證果哉。葢",
    "X82n1571_058:0228a06": "一切眾生。心本是佛。以妄念起故。乃為眾生。若一念",
    "X82n1571_058:0228a07": "妄心不生。何為不得佛。又如華嚴經曰。佛子。無一眾",
    "X82n1571_058:0228a08": "生不具如來智慧。但以妄想執著而不證得。若離妄",
    "X82n1571_058:0228a09": "想。則一切智自然智無礙智。即得現前。此吾祖所謂",
    "X82n1571_058:0228a10": "圓解圓修。一超直入。而功高累劫者。豈誑語耶。但今",
    "X82n1571_058:0228a11": "時人。多信不及。見不親。行不到。若信得及。見得親。行",
    "X82n1571_058:0228a12": "得到。晝夜心無間斷。寤寐一如。返照靈源。直性顯現。",
    "X82n1571_058:0228a13": "無法不達。無理不融。自然應用普周。縱橫任運。到者",
    "X82n1571_058:0228a14": "田地。不愁佛。不解語。雖在生死。常入涅槃。雖處塵勞。",
    "X82n1571_058:0228a15": "當居淨剎。念念釋迦出世。步步彌勒下生。菩提不修",
    "X82n1571_058:0228a16": "而自成。煩惱不斷而自除。境智雙泯。情謂俱忘。當體",
    "X82n1571_058:0228a17": "即真。一心不動。今殿下。宿具正信。佛法緣熟。識詣見",
    "X82n1571_058:0228a18": "超。心體已明。有大力量。不用堆堆兀兀。竟日窮年。但",
    "X82n1571_058:0228a19": "只圓解圓修。于出入起居。語默動靜。乃至應事接物。",
    "X82n1571_058:0228a20": "發號施令。一切處。一切時。念起即覺。常覺不昧。澄慮",
    "X82n1571_058:0228a21": "忘情。久而自契。此三祖所謂。虗明自照。不勞心力。又",
    "X82n1571_058:0228a22": "曰。不離當處常湛然。覓即知君不可見。于此直下薦",
    "X82n1571_058:0228a23": "得徹去。則是無為而為。無修而修。無得之得。無功之",
    "X82n1571_058:0228a24": "功。無證之證。最為切當。最為省要。昔閩王。請羅山閒",
    "X82n1571_058:0228b01": "開堂演法。山陞座。方收斂僧伽黎。乃曰珍重。便下座。",
    "X82n1571_058:0228b02": "閩王近前。執山手曰。靈山一會。何異今日。看他羅山",
    "X82n1571_058:0228b03": "作家。不假言說。而閩王天鑒。自出常情。後來洞山聰",
    "X82n1571_058:0228b04": "曰。羅山忍俊不能禁。大展家風吼一音。紙墨如山書",
    "X82n1571_058:0228b05": "莫盡。衲僧休向義中尋。此古人直捷指示處。宗眼明",
    "X82n1571_058:0228b06": "白。與眾不同。正所謂相逢不拈出。舉意便知有。豈在",
    "X82n1571_058:0228b07": "揚眉瞬目。鼓唇動舌耶。貧僧恁麼忉怛。早是畵蛇添",
    "X82n1571_058:0228b08": "足。冐凟睿聽。然蒙賜問。不容緘默。冀國政之暇。大圓",
    "X82n1571_058:0228b09": "照中。少加垂覧。亦見靈山宿願。不忘祖道。不勝至幸",
    "X82n1571_058:0228b10": "也　復答晉王問禪要曰。二月二十日。敬奉令旨。示",
    "X82n1571_058:0228b11": "諭。佛法自心所得者。敢不披露愚衷。僭陳萬一。殿下。",
    "X82n1571_058:0228b12": "以菩薩應身。乘願再來。弘護佛法。善世利生。於統理",
    "X82n1571_058:0228b13": "國務之暇。常切究竟佛祖一大事因緣。此實不忘本",
    "X82n1571_058:0228b14": "願故也。但于日用。放捨諸緣。休息萬念。念起即覺。常",
    "X82n1571_058:0228b15": "覺不昧。行住坐臥。飲食起居。應事接物。看得力不得",
    "X82n1571_058:0228b16": "力。勿隨事物轉。涉他機境。葢世間萬事萬理。皆出于",
    "X82n1571_058:0228b17": "心。心若了時。無法不了。所以曰。心生則種種法生。心",
    "X82n1571_058:0228b18": "滅則種種法滅。故知心無自性。緣起即空。不用多工。",
    "X82n1571_058:0228b19": "最為省要。法華經曰。治世語言資生業等。皆與實相。",
    "X82n1571_058:0228b20": "不相違背。華嚴經曰。不壞世間相。而成出世間法。先",
    "X82n1571_058:0228b21": "德曰。一切善惡。都莫思量。自然得入清淨心體。此乃",
    "X82n1571_058:0228b22": "佛祖直指示人處。若日用工夫。目前事物。莫管他是",
    "X82n1571_058:0228b23": "善是惡。是逆是順。是淨是穢。譬如寶鑑當臺。洞照研",
    "X82n1571_058:0228b24": "醜。物來即應。物去不留。不要起一念分別揀擇心。亦",
    "X82n1571_058:0228c01": "不要問他靜時鬧時苦時樂時。儘與盡力。真實做去。",
    "X82n1571_058:0228c02": "若到無理會處。却是好消息。便與一時放下。忽然知",
    "X82n1571_058:0228c03": "解兩忘。人法雙泯。即是大休歇。大自在。大安樂時節",
    "X82n1571_058:0228c04": "也。昔有國王。問波羅提尊者曰。何者是佛。尊者曰。見",
    "X82n1571_058:0228c05": "性是佛。王曰。師見性否。尊者曰。我見佛性。曰性在何",
    "X82n1571_058:0228c06": "所。尊者曰。性在作用。王曰。若當用時。幾處出現。尊者",
    "X82n1571_058:0228c07": "曰。若出現時。當有其八。王曰。其八出現。當為我說。尊",
    "X82n1571_058:0228c08": "者即曰。在胎曰身。處世名人。在眼曰見。在耳曰聞。在",
    "X82n1571_058:0228c09": "鼻齅香。在舌談論。在手執捉。在足運奔。徧現俱該沙",
    "X82n1571_058:0228c10": "界。收攝在一微塵。識者知是佛性。不識喚作精魂。此",
    "X82n1571_058:0228c11": "便是究明自性底榜樣。殿下。宿具般若種智。必能照",
    "X82n1571_058:0228c12": "了。奚俟鄙言。惟大圓鏡中。以心印心。羣生幸甚。佛法",
    "X82n1571_058:0228c13": "幸甚　後坐黨。被逮受刑。時年七十餘矣。物論哀其",
    "X82n1571_058:0228c14": "無辜。嗚呼其定業若是耶。所著有蒲菴集。及蒲菴外",
    "X82n1571_058:0228c15": "集。行世。",
    "X82n1571_058:0228c16": "靈隱明禪師法嗣",
    "X82n1571_058:0228c17": "杭州淨慈休菴無旨可授禪師台之臨海李氏子。年",
    "X82n1571_058:0228c18": "十二。從季父沙門仲智於石門寺。十九得度。為大僧。",
    "X82n1571_058:0228c19": "參普覺于靈隱。問答之頃。疑情頓釋。元至正丙戌。出",
    "X82n1571_058:0228c20": "世台州安聖。閱五年。遷隆恩。又二年。補真如。明年行",
    "X82n1571_058:0228c21": "宣政院。選主龍華。一坐十三夏。明洪武癸丑。杭之中",
    "X82n1571_058:0228c22": "竺。以府侯之命。請師主之。至則淨慈諸耆舊。相與力",
    "X82n1571_058:0228c23": "爭。屢却不聽。不得已強居二載。撾鼓告退。一日示疾。",
    "X82n1571_058:0228c24": "召左右曰。吾逝矣。左右進觚翰。師麾去曰。吾宗本無",
    "X82n1571_058:0229a01": "言說。泊然而寂。世壽六十九。僧臘五十。火浴。齒牙貫",
    "X82n1571_058:0229a02": "珠不壞。設利光瑩。色如金晶。其徒斂諸不壞并遺骼。",
    "X82n1571_058:0229a03": "歸龍華。塔而藏焉。",
    "X82n1571_058:0229a04": "南嶽下二十四世",
    "X82n1571_058:0229a05": "伏龍長禪師法嗣",
    "X82n1571_058:0229a06": "蘇州鄧尉萬峰時蔚禪師溫州樂清金氏子。襁褓中",
    "X82n1571_058:0229a07": "見僧。即微笑合掌。年十三。從演慶昇受業。便知有向",
    "X82n1571_058:0229a08": "上宗乘。十六得度。十九至杭受具戒。參虎跑止岩。岩",
    "X82n1571_058:0229a09": "令參不是心不是佛不是物話。遂往明州達蓬山佛",
    "X82n1571_058:0229a10": "趾寺側卓菴。晝夜力參。一日聞寺主舉溈山踢倒淨",
    "X82n1571_058:0229a11": "瓶公案。驀地觸發。說偈曰。顛顛倒倒老南泉。累我工",
    "X82n1571_058:0229a12": "夫却半年。當下若還親薦得。如何不進劈胸拳。遂往",
    "X82n1571_058:0229a13": "謁無見覩于華頂。覩囑師住山。仍返達蓬。單丁十載。",
    "X82n1571_058:0229a14": "後聞伏龍長提唱。直造叩見。長曰。將什麼來。與老僧",
    "X82n1571_058:0229a15": "相見。師豎起拳曰。者裏與和尚相見。長曰。死了燒了。",
    "X82n1571_058:0229a16": "向何處安身立命。師曰。漚生漚滅水還在。風息波平",
    "X82n1571_058:0229a17": "月印潭。長曰。莫要請益受戒麼。師掩耳而出。明日普",
    "X82n1571_058:0229a18": "請砍松次。師拈圓石。作獻珠狀曰。請和尚酬價。長曰。",
    "X82n1571_058:0229a19": "不值半文錢。師曰瞎。長曰。我也瞎。你也瞎。師曰瞎瞎。",
    "X82n1571_058:0229a20": "即呈偈曰。龍宮女子將珠獻。價值三千與大千。却被",
    "X82n1571_058:0229a21": "旁觀人抉破。誰知不值半文錢。長謂左右曰。蔚山主。",
    "X82n1571_058:0229a22": "頗有衲僧氣息。遂命居第一座。一日長陞座。舉無風",
    "X82n1571_058:0229a23": "荷葉動。決定有魚行。師出眾。震聲一喝。拂袖便出。乃",
    "X82n1571_058:0229a24": "卓菴於蘭溪之嵩山。凡九載。長嘗寄偈曰。鬱鬱黃華",
    "X82n1571_058:0229b01": "滿目秋。白雲端坐碧峰頭。無賓主句輕拈出。一喝千",
    "X82n1571_058:0229b02": "江水逆流。三為手書招之。愛重彌至。旋[田/廾]以法衣頂",
    "X82n1571_058:0229b03": "相　僧問。如何是嵩山境。師曰。四面好山擎日月。一",
    "X82n1571_058:0229b04": "湖秋水浸青天。曰如何是境中人。師曰。三仙描不就。",
    "X82n1571_058:0229b05": "終不與君傳　問。如何是目前事。師曰。眉毛眼上橫。",
    "X82n1571_058:0229b06": "曰莫是他安身立命處也無。師曰。錯認定盤星　二",
    "X82n1571_058:0229b07": "僧參。師問。那裏來。僧曰隴西。師曰。我聞隴西有鸚鵡。",
    "X82n1571_058:0229b08": "是否。僧曰是。師曰。還會吟詩作賦麼。僧曰會。師曰。會",
    "X82n1571_058:0229b09": "吟什麼詩。試道看。僧無對。師便打曰。妄語漢。汝不從",
    "X82n1571_058:0229b10": "隴西來。復問第二位。道看。僧作舞勢。師曰。是即是。爭",
    "X82n1571_058:0229b11": "奈口口不同。自代曰。上大人丘乙己　開堂拈香畢。",
    "X82n1571_058:0229b12": "乃曰。千聖難明不了因。遞代相傳古到今。今日嵩山",
    "X82n1571_058:0229b13": "重舉似。銕樹花開別是春。向無影樹下打眠。宏開飯",
    "X82n1571_058:0229b14": "店。於虗空背上經行。大闡宗乘。塵塵剎剎全彰。物物",
    "X82n1571_058:0229b15": "頭頭合轍。擊碎魔王窠臼。斷送衲子命根。不作奇特",
    "X82n1571_058:0229b16": "商量。不作元妙解會。直得淨名杜口。共贊昇平。巖頭",
    "X82n1571_058:0229b17": "密啟。咸宣至化。正與麼時。祝聖報恩一句。作麼生道。",
    "X82n1571_058:0229b18": "一片定光輝宇宙。直教萬國奉君恩　上堂。舒兩手",
    "X82n1571_058:0229b19": "曰。大開方便門。便從這裏入。復握拳曰。閉却牢關。說",
    "X82n1571_058:0229b20": "家裏話。且道。不開不閉一句。又作麼生。良久。斂僧伽",
    "X82n1571_058:0229b21": "黎。下座　上堂。三世諸佛如是說。歷代祖師如是說。",
    "X82n1571_058:0229b22": "天下老和尚如是說。嵩山亦如是說。若有不如是說",
    "X82n1571_058:0229b23": "者。與他三十棒。若有如是說者。亦與他三十棒。何故。",
    "X82n1571_058:0229b24": "卓拄杖曰。嵩山門下。令不虗行　上堂。月頭是初一。",
    "X82n1571_058:0229c01": "光明漸漸出。月尾是三十。光明何處覓。假饒老釋迦。",
    "X82n1571_058:0229c02": "也道拈不出。拈得出萬事畢。有人道得。出來道看。如",
    "X82n1571_058:0229c03": "無。嵩山與諸人。露箇消息。展兩手曰。我見燈明佛。本",
    "X82n1571_058:0229c04": "光瑞如此　後遊姑蘇鄧尉。喜其山水盤結。遂駐錫",
    "X82n1571_058:0229c05": "焉。未幾四眾咸集。成大伽藍。名曰聖恩。明高帝洪武",
    "X82n1571_058:0229c06": "辛酉正月二十九日。集眾曰。老僧時節至矣。即說偈",
    "X82n1571_058:0229c07": "曰。七十九年。一味杜田。懸崖撒手。杲日當天。語畢泊",
    "X82n1571_058:0229c08": "然而寂。奉全身瘞于院西。塔曰永光。世壽七十九。僧",
    "X82n1571_058:0229c09": "臘六十。",
    "X82n1571_058:0229c10": "杭州天龍水菴無用守貴禪師婺之甄氏子。十八歲",
    "X82n1571_058:0229c11": "往投里之康侯山芟染。泰定間。游浙西。適值千巖長",
    "X82n1571_058:0229c12": "居龍華。師叩之。默有所契。龍華去天龍密邇。大道平。",
    "X82n1571_058:0229c13": "力圖起廢。挽師與長主之。會長去烏傷。師與俱焉。元",
    "X82n1571_058:0229c14": "至正丙戌。復謁中峰。羣疑頓釋。旋退居嘉禾。一夕夢",
    "X82n1571_058:0229c15": "大道曰。我已棄人間世。師驚疑。拏舟訪之。由是復主",
    "X82n1571_058:0229c16": "天龍。辛丑八月一日。忽索筆。書偈曰。一蝸臭殻。內外",
    "X82n1571_058:0229c17": "穢惡。撒手便行。虗空振鐸。天龍一指今猶昨。擲筆而",
    "X82n1571_058:0229c18": "逝。行省丞相達識銕木爾。為主後事。築慈濟塔院于",
    "X82n1571_058:0229c19": "天龍西岡。奉全身瘞焉。師生平不畜長物。寒暑一衲。",
    "X82n1571_058:0229c20": "律身甚嚴。嘗墮一齒。弟子函櫝中。生舍利五色。世壽",
    "X82n1571_058:0229c21": "七十有二。僧臘五十有五。",
    "X82n1571_058:0229c22": "松江府華亭松隱唯菴德然禪師里之張氏子。幼從",
    "X82n1571_058:0229c23": "無用貴祝髮。徧叩諸方。未有所契。後於千岩會中。聞",
    "X82n1571_058:0229c24": "上堂語。豁然悟入。甞見石屋珙。謂師曰。子緣當在華",
    "X82n1571_058:0230a01": "亭。因書松隱二字授之。師遵懸記歸里。築室於郭滙",
    "X82n1571_058:0230a02": "之陽。遂名松隱。足不踰閫者三載。甞刺血書華嚴。有",
    "X82n1571_058:0230a03": "天花滿庭之異感。居民為建寶坊。洎千岩遷化。眾請",
    "X82n1571_058:0230a04": "師繼席　開堂日。僧問。遠離松水。來據龍峰。海眾臨",
    "X82n1571_058:0230a05": "筵。請師祝聖。師曰。萬年松在祝融峰。曰祝聖已蒙師",
    "X82n1571_058:0230a06": "指示。列祖家風事如何。師曰。冬到寒食一百五。曰莫",
    "X82n1571_058:0230a07": "便是和尚為人處也無。師曰。斧頭是銕作。曰恁麼則",
    "X82n1571_058:0230a08": "龍門無宿客也。師曰。早已點額。曰若不登樓望。焉知",
    "X82n1571_058:0230a09": "滄海深。師曰。你道。老僧眉毛有幾莖。曰一堂風冷澹。",
    "X82n1571_058:0230a10": "千古意分明。師曰。蹉過不少。問承師有言。向上一路。",
    "X82n1571_058:0230a11": "千聖不傳。還端的也無。師曰。那裏得這消息來。曰賣",
    "X82n1571_058:0230a12": "金須遇買金人。師便喝。曰金屑雖貴。落眼成翳。又作",
    "X82n1571_058:0230a13": "麼生。師曰。好向繡湖湖上看。月明夜夜散金波。曰三",
    "X82n1571_058:0230a14": "十年後。此話大行。師曰。杜撰禪和。如麻似粟。曰大眾",
    "X82n1571_058:0230a15": "證明。學人禮拜。師乃曰。第一義諦。已被東白和尚一",
    "X82n1571_058:0230a16": "槌擊碎了也。未免向第二義門露箇消息。山僧數年",
    "X82n1571_058:0230a17": "搓得一條龜毛索子。今日拈來。將三世諸佛。西天四",
    "X82n1571_058:0230a18": "七。東土二三。天下老和尚鼻孔。一串穿却了也。且道。",
    "X82n1571_058:0230a19": "山河大地。草木叢林。森羅萬象。有情無情。甚處得來。",
    "X82n1571_058:0230a20": "良久曰。莫將閒學解。埋沒祖師心。復舉三聖道。我逢",
    "X82n1571_058:0230a21": "人則不出。出則便為人。興化道。我逢人則出。出則不",
    "X82n1571_058:0230a22": "為人。師曰。這兩箇老漢。同門出入。宿世冤家。一人向",
    "X82n1571_058:0230a23": "孤峰頂上。臥月眠雲。一人向十字街頭。揚塵簸土。點",
    "X82n1571_058:0230a24": "檢將來。二俱漏逗。各與三十拄杖。且道。新龍峰與麼",
    "X82n1571_058:0230b01": "提持。是賞渠。是罰渠。驀拈拄杖。卓一卓曰。天上有星",
    "X82n1571_058:0230b02": "皆拱北。人間無水不朝東　上堂日可冷。月可熱。眾",
    "X82n1571_058:0230b03": "魔不能壞真說。有來由無途轍。六月炎炎撒冰雪。文",
    "X82n1571_058:0230b04": "殊無處著渾身。普賢特地呈醜拙。是真說非真說。若",
    "X82n1571_058:0230b05": "無閒事挂心頭。便是人間好時節。喝一喝　謝藏主",
    "X82n1571_058:0230b06": "維那上堂。天無門地無戶。俊快衲僧。一任來去。藏裏",
    "X82n1571_058:0230b07": "摩尼。照徹十方。洞裏桃花。千葩競吐。假劫外之春風。",
    "X82n1571_058:0230b08": "應今時之律呂。海神夜半看鮫珠。眼光挂在扶桑樹。",
    "X82n1571_058:0230b09": "喝一喝　結制上堂。煖氣相接。正在斯時。深深冷灰",
    "X82n1571_058:0230b10": "裏。撥著星兒之火。向死柴頭上發機。燎起互天烈焰。",
    "X82n1571_058:0230b11": "燒却舜若多神面皮。敢問諸人。作麼生回避。擲拄杖",
    "X82n1571_058:0230b12": "下座　上堂。今朝是初一。龍象如稻麻。有事與無事。",
    "X82n1571_058:0230b13": "歸堂去喫茶　上堂。達磨西來。不立文字。直指人心。",
    "X82n1571_058:0230b14": "見性成佛。大眾。作麼生說箇見性成佛底道理。良久",
    "X82n1571_058:0230b15": "曰。幸無是瘡。勿傷之也　結制上堂。蠟人為驗。始于",
    "X82n1571_058:0230b16": "今日。九十日中。推功辨的。黃面老瞿曇。結住布袋頭。",
    "X82n1571_058:0230b17": "百萬人天。咸皆受屈。松隱結制。總不恁麼。以手作搖",
    "X82n1571_058:0230b18": "櫓勢曰。山僧即今駕無底銕船。普請大眾。同入大圓",
    "X82n1571_058:0230b19": "覺海遊戲去也。喝一喝曰。看取定南鍼　歲旦上堂。",
    "X82n1571_058:0230b20": "元正啟祚。萬物咸亨。驀拈拄杖曰。拄杖子。昨夜抽條。",
    "X82n1571_058:0230b21": "今朝吐蕊。華開五葉。香徧大千。且道。還當得新年頭",
    "X82n1571_058:0230b22": "佛法也無。卓拄杖一下。喝一喝　臘八上堂。明星一",
    "X82n1571_058:0230b23": "見出山來。剛道孃生兩眼開。不是髑髏乾得盡。爭知",
    "X82n1571_058:0230b24": "春色上桃腮　上堂。德山棒。臨濟喝。拈放一邊。諸人",
    "X82n1571_058:0230c01": "脚跟下。道將一句來。以拄杖畫一畫曰。毗婆尸佛早",
    "X82n1571_058:0230c02": "留心。直至如今不得妙　示眾。佛是眾生界中了事",
    "X82n1571_058:0230c03": "漢。眾生是佛界中不了事人。若欲決了此事。但向十",
    "X82n1571_058:0230c04": "二時中。四威儀內。折旋俯仰。與人酬酢處看。是什麼",
    "X82n1571_058:0230c05": "道理。忽爾妄想滅知見忘。突出自家一段光明。洞徹",
    "X82n1571_058:0230c06": "十虗。無絲毫隔礙。始知佛與眾生。本性平等。一身清",
    "X82n1571_058:0230c07": "淨。多身清淨。一世界清淨。多世界清淨。無一塵不是",
    "X82n1571_058:0230c08": "真如境界。無一剎不是解脫道場。所以永嘉道。一月",
    "X82n1571_058:0230c09": "普現一切水。一切水月一月攝。諸佛法身入我性。我",
    "X82n1571_058:0230c10": "性同共如來合。斯言豈欺我哉　示醫士。話頭一則",
    "X82n1571_058:0230c11": "耆婆藥。大藏諸經和劑方。抹過二途開口笑。不勞鍼",
    "X82n1571_058:0230c12": "砭起膏肓　化燈油。劫初一點光明種。猛烈工夫拶",
    "X82n1571_058:0230c13": "出來。瀉入碧瑠璃裏去。三千諸佛笑顏開　坐禪銘。",
    "X82n1571_058:0230c14": "參禪的的非細事。貴在當人發真志。真志不發願不",
    "X82n1571_058:0230c15": "堅。決定茫茫墮生死。古德垂慈何大切。教人參元要",
    "X82n1571_058:0230c16": "直截。話頭一則重千鈞。盡力提持須猛烈。進前退後",
    "X82n1571_058:0230c17": "知幾回。恰似冰爐煉生銕。冰爐煉銕真箇難。竭盡精",
    "X82n1571_058:0230c18": "神豈容歇。驀然一拶火星飛。面門簉破通身熱。鉗鎚",
    "X82n1571_058:0230c19": "妙密始見真。手兮眼兮用處親。就中煉出吹毛利。干",
    "X82n1571_058:0230c20": "將鏌鎁爭比倫。耿耿寒光耀空碧。在在處處興家國。",
    "X82n1571_058:0230c21": "外道天魔盡喪魂。銕額銅頭俱失色。古今庫藏無此",
    "X82n1571_058:0230c22": "珍。天上人間何處覓。殷勤為報參元人。趂此後生須",
    "X82n1571_058:0230c23": "努力　明高帝洪武。以有道徵。未幾。以病還。嘗曰。學",
    "X82n1571_058:0230c24": "佛法人。無徒恃見地。一知半解。濟得何事。顧力行何",
    "X82n1571_058:0231a01": "如耳。戊辰四月十四日示寂。塔全身於松隱。",
    "X82n1571_058:0231a02": "婺州清隱蘭室德馨禪師義烏方氏子。年二十四。投",
    "X82n1571_058:0231a03": "伏龍祝髮。執侍數載。復徧參諸方。久之歸覲。會千嚴",
    "X82n1571_058:0231a04": "遷化。元至正壬辰。乃結茅城西。榜曰清隱。後聖壽虗",
    "X82n1571_058:0231a05": "席。四眾請師主之。蘇平仲甞過訪。寒溫之外。不措一",
    "X82n1571_058:0231a06": "辭。蘇曰。千巖老師。見客口如懸河。娓娓不倦。師今默",
    "X82n1571_058:0231a07": "然何也。師曰。道無隱顯。焉有語默。昔吾先師。未甞不",
    "X82n1571_058:0231a08": "言。然而未甞言。今吾未甞言。然而未甞不言也。蘇乃",
    "X82n1571_058:0231a09": "擊節稱賞　明高帝洪武壬子十一月十四日示微",
    "X82n1571_058:0231a10": "疾。集眾訣別。端坐而逝。留龕七日。顏色如生。茶毗。五",
    "X82n1571_058:0231a11": "色舍利無數。世壽七十。僧臘四十有六。",
    "X82n1571_058:0231a12": "金華華山明叟昌菴主本郡浦江人。縛茅于里之華",
    "X82n1571_058:0231a13": "山。往謁千巖。示以入道旨要。旋歸。晝夜孳孳不怠。一",
    "X82n1571_058:0231a14": "日忽辭眾。說偈曰。生本無生。滅亦無滅。撒手便行。虗",
    "X82n1571_058:0231a15": "空片月。語畢。端坐而逝。時明高帝洪武丙辰十月三",
    "X82n1571_058:0231a16": "日也。",
    "X82n1571_058:0231a17": "江寧天王山般若法秀禪師甞居婺之聖壽。為第一",
    "X82n1571_058:0231a18": "座。元大德末。棲遲此山。至正甲午。明高帝渡江。單騎",
    "X82n1571_058:0231a19": "入山。與話相契。時遣繆總制者。送供焉。師久之。遊廬",
    "X82n1571_058:0231a20": "山。莫知所之。而所居佛龕亦無矣。洪武丁卯。上憶其",
    "X82n1571_058:0231a21": "事。詔工部侍郎黃立恭。諭之曰。朕渡江來。曾謁法秀",
    "X82n1571_058:0231a22": "禪師與語。卓有識見。今其亡矣。爾可選一辦道僧。即",
    "X82n1571_058:0231a23": "舊地。重新創見一菴。以見朕意。立恭乃舉僧紹義。引",
    "X82n1571_058:0231a24": "見受命而去。於其山蓮菂上立菴。賜名般若禪院。左",
    "X82n1571_058:0231b01": "春坊趨濟。作般若禪院記。紀其事甚詳。",
    "X82n1571_058:0231b02": "古梅友禪師法嗣",
    "X82n1571_058:0231b03": "潤州金山慈舟濟禪師西竺作禮曰。某甲拏得賊來。",
    "X82n1571_058:0231b04": "請和尚决斷。師曰。贓在什麼處。竺拍案一下。師復往",
    "X82n1571_058:0231b05": "徵詰。復曰。諸佛不說。列祖不傳。除却搖唇鼓舌。瞬目",
    "X82n1571_058:0231b06": "揚眉。還我到家一句來。竺默然。師曰。去聖時遙。尚有",
    "X82n1571_058:0231b07": "此子。善自護持。",
    "X82n1571_058:0231b08": "一峰寧禪師西竺呈見解。師為勘驗。示偈曰。青山疊",
    "X82n1571_058:0231b09": "疊雨濛濛。師子金毛撥不通。我也自知時未至。十回",
    "X82n1571_058:0231b10": "放箭九回空。",
    "X82n1571_058:0231b11": "弁山安禪師法嗣",
    "X82n1571_058:0231b12": "杭州正傳院祖庭空谷景隆禪師姑蘇洞庭黿山陳",
    "X82n1571_058:0231b13": "氏子。初見嬾雲安。開示法要。後于虎丘。禮石菴祝髮。",
    "X82n1571_058:0231b14": "會菴遷靈隱。師相隨七載。因往天目。禮高峰祖塔。憩",
    "X82n1571_058:0231b15": "錫歲餘。忽有省入。復造安求證。安為助喜。後住碧岩",
    "X82n1571_058:0231b16": "　僧問。如何是佛法的的大意。師曰。此問最親切。曰",
    "X82n1571_058:0231b17": "覿露堂堂時如何。師曰。途路未為真。曰南人如問雪。",
    "X82n1571_058:0231b18": "我道是楊花。師曰。喚鐘作甕又爭得　晚年于西湖",
    "X82n1571_058:0231b19": "修吉山。卜地為生壙。築室以居。名曰正傳塔院。復自",
    "X82n1571_058:0231b20": "製塔銘。其略曰。嗚呼死生一夢。骨塔奚為。葢表佛法",
    "X82n1571_058:0231b21": "流芳。靈踪不斷。即幻明真。以致佛祖命脉。源遠流長",
    "X82n1571_058:0231b22": "矣。幻身雖滅。佛性不遷。後之來者。見窣堵崚嶒。峰巒",
    "X82n1571_058:0231b23": "蒼翠。鳥鳴喬木。泉瀉幽巖。不馳外境。不執內心。盡忘",
    "X82n1571_058:0231b24": "愛惡。陶然泰和。始知法界為身。虗空為口。萬象為舌。",
    "X82n1571_058:0231c01": "晝夜說法。未甞間斷。于此見得明。透得徹。如醉忽醒。",
    "X82n1571_058:0231c02": "廓然領悟。便見佛祖不曾涅槃。老僧不曾圓寂。大圓",
    "X82n1571_058:0231c03": "鏡中。覿面相見。西來祖意。兩手分付。大千沙界。自他",
    "X82n1571_058:0231c04": "不隔于毫端。十世古今。始終不離于當念。嬾雲和尚。",
    "X82n1571_058:0231c05": "是景隆受業師之受業師。景隆心法受印可于嬾雲。",
    "X82n1571_058:0231c06": "即南極安禪師也。得臨濟正傳二十世。上泝天真。則",
    "X82n1571_058:0231c07": "無極源雪巖欽。前後嗣法。亦無定規。前嗣後者。阿難",
    "X82n1571_058:0231c08": "嗣迦葉。後嗣前者。興化嗣臨濟。理貫古今。詣實為至。",
    "X82n1571_058:0231c09": "銘曰。廓周法界。空蕩無涯。羣靈昇墜。恒無已時。佛祖",
    "X82n1571_058:0231c10": "垂應。為導為師。宿膺微幸。值斯化儀。不善弘道。隨力",
    "X82n1571_058:0231c11": "所宜。卒于武林。骨窆山崖。窣堵奠安。山同壽期。以幻",
    "X82n1571_058:0231c12": "歸幻。有為無為。成住壞空。斯道坦夷。正統癸亥春。景",
    "X82n1571_058:0231c13": "隆五十二歲著。師所著。有空谷集。尚直尚理編。",
    "X82n1571_058:0231c14": "福林度禪師法嗣",
    "X82n1571_058:0231c15": "金陵天界古拙俊禪師姑蘇松陵人。年十三。往越州",
    "X82n1571_058:0231c16": "日鑄寺出家。十五歲。祝髮受具戒。首謁石屋珙。次見",
    "X82n1571_058:0231c17": "三衢嬾牧。得禪定工夫。復往叩古梅于高仰。禮拜起",
    "X82n1571_058:0231c18": "即依實供通。梅打趂出。如是三度被打。遂結伴歸里。",
    "X82n1571_058:0231c19": "立限壁觀九年。每三年燃一指。歷燃三指。一日忽然",
    "X82n1571_058:0231c20": "瞥地。乃往參福林。法戰相契。遂留首眾。時年二十八",
    "X82n1571_058:0231c21": "矣。眾推出世。師遁跡出山。留偈曰。半載相依唱祖機。",
    "X82n1571_058:0231c22": "幾番談道奉嚴威。出山便說歸時路。又是重添眼上",
    "X82n1571_058:0231c23": "眉。韜光巖壑。三十餘年。有平生最愛隈岩谷。三十年",
    "X82n1571_058:0231c24": "來嬾送迎之句　明高帝洪武間。奉旨剃度千僧。至",
    "X82n1571_058:0232a01": "繁昌。眾請東廬山開堂普說。示眾。禪之一字。亦是強",
    "X82n1571_058:0232a02": "名。云何曰參。在信而已。擬議即乖。開口即錯。若是發",
    "X82n1571_058:0232a03": "心不真。志不猛利。者邊經冬。那邊經夏。今日進前。明",
    "X82n1571_058:0232a04": "日退後。久久摸索不著。便道。佛法無靈驗。却向外邊。",
    "X82n1571_058:0232a05": "記一肚抄一部。如臭糟甕相似。是這般野狐精。直饒",
    "X82n1571_058:0232a06": "到彌勒下生。有甚交涉。真正道流。若要脫生死。須透",
    "X82n1571_058:0232a07": "祖師關。祖關透生死脫。不是說了便休。要將從上諸",
    "X82n1571_058:0232a08": "祖做箇樣子。趙州四十餘年。不雜用心。為什麼事。長",
    "X82n1571_058:0232a09": "慶坐破蒲團七箇。為什麼事。香林四十年。方成一片。",
    "X82n1571_058:0232a10": "為什麼事。乃至歷代真實踐履。尅苦勵志。為什麼事。",
    "X82n1571_058:0232a11": "山僧今日口喃喃地。引古驗今。為什麼事。諸禪德。既",
    "X82n1571_058:0232a12": "有從上不惜身命。積功累德。妙悟親證底樣子。何不",
    "X82n1571_058:0232a13": "發大勇猛。起大精進。對三寶前。深發重願。若生死不",
    "X82n1571_058:0232a14": "明。祖關不透。誓不下山。如是發願之後。截斷千差路",
    "X82n1571_058:0232a15": "頭。不與萬法為侶。向長連床上七尺單前。高挂盋囊。",
    "X82n1571_058:0232a16": "壁立千仞。寬立限期。急下手脚。盡此一生。做教徹去。",
    "X82n1571_058:0232a17": "若辦此心。决不相賺。我今為汝保任此事。終不虗也。",
    "X82n1571_058:0232a18": "成祖永樂丁亥。復奉旨于天界。終老焉。",
    "X82n1571_058:0232a19": "南嶽下二十五世",
    "X82n1571_058:0232a20": "萬峰蔚禪師法嗣",
    "X82n1571_058:0232a21": "蘇州鄧尉寶藏普持禪師繼席聖恩。為第二代。萬峰",
    "X82n1571_058:0232a22": "付偈曰。大愚肋下痛還拳。三要三元絕正偏。臨濟窟",
    "X82n1571_058:0232a23": "中師子子。燈燈續焰古今傳。後示寂。塔于萬峰之側。",
    "X82n1571_058:0232a24": "武昌九峰無念勝學禪師隨州應山陳氏子。年九歲。",
    "X82n1571_058:0232b01": "從寶林無極受業。初謁無聞。示萬法歸一一歸何處",
    "X82n1571_058:0232b02": "話。遂入嵩山。苦心研究。一日有省。述偈曰。數載東山",
    "X82n1571_058:0232b03": "昏霧濛。凭欄終日待晴空。夜來忽起霜天月。萬象全",
    "X82n1571_058:0232b04": "彰一鏡中。由是。奮志徧參。後抵姑蘇。見鄧尉蔚。于喝",
    "X82n1571_058:0232b05": "下領旨。蔚付偈曰。五派傳來臨濟宗。入門一喝露全",
    "X82n1571_058:0232b06": "鋒。老婆心切能容易。試看泥蛇化作龍。後回寶林。道",
    "X82n1571_058:0232b07": "風遐著。繼住九峰。明高帝洪武壬戌。孝慈皇后。賓天",
    "X82n1571_058:0232b08": "楚王。延聘諸山名衲。集于洪山。見師道容驚異。特留",
    "X82n1571_058:0232b09": "邸舘。請問法要。高帝聞之。召見便殿賜坐。應對稱旨。",
    "X82n1571_058:0232b10": "禮遇優渥。欲留主京剎。師力辭。命中官送還九峰。丙",
    "X82n1571_058:0232b11": "子。御製懷僧無念詩文一軸。并緘松實松華。命中官",
    "X82n1571_058:0232b12": "賷送山中。諭慰淳切。敕曰。前者僧無念。戒行精于皎",
    "X82n1571_058:0232b13": "月。定慧穩若巍山。暫來一見。此去常懷。懷之不已。茲",
    "X82n1571_058:0232b14": "特遣人就見。賷有松實松華之供。兼以詩文勞之。師",
    "X82n1571_058:0232b15": "亦以偈進曰。萬機之暇究真元。百草頭邊佛祖禪。毛",
    "X82n1571_058:0232b16": "孔徧含塵剎土。毫端現出性中天。定回坐看雲橫谷。",
    "X82n1571_058:0232b17": "行樂閒觀石湧泉。林下衲僧何以報。祝延聖壽萬斯",
    "X82n1571_058:0232b18": "年。中官回奏。上大悅　成祖永樂甲申三月二十九",
    "X82n1571_058:0232b19": "日。集眾說偈曰。世尊七十九。無念八十年。踏翻華藏",
    "X82n1571_058:0232b20": "海。依舊水連天。泊然而逝。奉全身塔于師子岩。諡清",
    "X82n1571_058:0232b21": "福廣慧禪師。遣官致帛。命詞臣撰塔銘。",
    "X82n1571_058:0232b22": "海舟普慈禪師蘇州甞熟錢氏子。幼出家破山。聽楞",
    "X82n1571_058:0232b23": "嚴。至但有言說都無實義處。有疑。往參萬峰。問但有",
    "X82n1571_058:0232b24": "言說。都無實義。如何是實義。峰劈頭兩棒。攔胸一踏",
    "X82n1571_058:0232c01": "曰。只者是。師起四。是即是。太費和尚心力。峰然之。付",
    "X82n1571_058:0232c02": "以偈曰。龜毛付囑與兒孫。兔角拈來要問津。一喝耳",
    "X82n1571_058:0232c03": "聾三日去。箇中消息許誰親　居士沈貫問。修多羅",
    "X82n1571_058:0232c04": "教。如標月指。若復見月。了知所標畢竟非月。此理如",
    "X82n1571_058:0232c05": "何。師舉手曰。指耶。月耶。士罔措。師拍案一下。士釋然",
    "X82n1571_058:0232c06": "有省。",
    "X82n1571_058:0232c07": "果林首座僧參次。師擲下蒲團曰。汝試道看。僧曰。只",
    "X82n1571_058:0232c08": "此消息。本無言說。破蒲團上。地迸天裂。師曰。且道。裂",
    "X82n1571_058:0232c09": "箇什麼。僧擬議。師便打。",
    "X82n1571_058:0232c10": "金山濟禪師法嗣",
    "X82n1571_058:0232c11": "建昌黃龍壽昌西竺本來禪師崇仁裴氏子。七歲出",
    "X82n1571_058:0232c12": "家。十三參一峰寧。執侍七載。一日忽有省。偈曰。幾年",
    "X82n1571_058:0232c13": "外走喪真魂。今日相逢迥不同。身伴金毛石師子。回",
    "X82n1571_058:0232c14": "頭吞却銕崑崙。峰寂。走見慈舟於金山。禮拜起。便問。",
    "X82n1571_058:0232c15": "某甲拏得賊來。請和尚斷。舟曰。贓在何處。師拍案一",
    "X82n1571_058:0232c16": "下。舟便喝。復舉香嚴上樹話。反覆徵詰。遂承印可。初",
    "X82n1571_058:0232c17": "住劒江壽聖。寧藩致書聘師。三往返不赴。僅答問道",
    "X82n1571_058:0232c18": "書。授慧光普照頓悟圓通之號。明成祖永樂乙酉。眾",
    "X82n1571_058:0232c19": "請開法壽昌　上堂。天日高明暑漸隆。榴花噴火耀",
    "X82n1571_058:0232c20": "庭中。衲僧眼裏真機露。無位真人覿面逢。直下知端",
    "X82n1571_058:0232c21": "的。擬議隔千重。要達己躬事。黃龍最上峰　小參。了",
    "X82n1571_058:0232c22": "了了。一片長空光皎皎。休休休。雲自高飛水自流。豁",
    "X82n1571_058:0232c23": "眼通身無向背。十方沙界任遨遊　後住閩之杉關。",
    "X82n1571_058:0232c24": "重開福田。壬寅十月八日。忽索筆書偈曰。這箇老乞",
    "X82n1571_058:0233a01": "兒。教化何時了。顛顛倒倒只隨流。是聖是凡人莫曉。",
    "X82n1571_058:0233a02": "咄。來來來去去去。海湛空澄。風清月皎。書畢。趺坐而",
    "X82n1571_058:0233a03": "逝。世壽六十八。僧臘五十五。奉全身於法堂供養。",
    "X82n1571_058:0233a04": "天界俊禪師法嗣",
    "X82n1571_058:0233a05": "東普道林無際明悟禪師蜀之安嶽通賢鎮莫氏子。",
    "X82n1571_058:0233a06": "年十二棄家。初未遇人。習禪定工夫。後參樓山清。清",
    "X82n1571_058:0233a07": "舉趙州無字話。師當下有省。自此靠箇無字。如一座",
    "X82n1571_058:0233a08": "須彌山相似。行住坐臥。常在定中。一日坐次。忽然光",
    "X82n1571_058:0233a09": "明洞照。無一毫可得。占偈。有虗空包不住。大地載不",
    "X82n1571_058:0233a10": "起之句。西江悟首座。指見無念。會念謝世。遂參古拙",
    "X82n1571_058:0233a11": "俊。禮拜次。俊謂侍者曰。這僧有福德相。拈拄杖。靠椅",
    "X82n1571_058:0233a12": "坐。命師供說行脚。師為直敘。俊曰。你且去。我不知你",
    "X82n1571_058:0233a13": "者樣工夫。一日復上方丈。俊震聲一喝。拈拄杖作打",
    "X82n1571_058:0233a14": "勢。師呈身就棒。俊曰。我棒頭有眼。不打這般死漢。拽",
    "X82n1571_058:0233a15": "拄杖便出。師拱立不動。俊復還坐。驀劄問曰。大地平",
    "X82n1571_058:0233a16": "沉。你在什麼處。師曰。全露法王身。俊曰。萬法歸一。一",
    "X82n1571_058:0233a17": "歸何處。速道速道。師曰不道。俊曰。因甚不道。師曰。亘",
    "X82n1571_058:0233a18": "古亘今。俊曰。亘古亘今即且置。你在西州。什麼物恁",
    "X82n1571_058:0233a19": "麼來。師不語。良久。俊曰。啞子得夢向誰說。一日俊為",
    "X82n1571_058:0233a20": "更號無際。師曰。恁麼則無際亦未在。天下老和尚。盡",
    "X82n1571_058:0233a21": "向這裏成道。歷代祖師。盡向這裏成佛。即今有說佛",
    "X82n1571_058:0233a22": "說祖底出來。盡教遣出門去。不如某甲這裏齁齁打",
    "X82n1571_058:0233a23": "睡。俊笑曰。這漢。此後不受人瞞去也　師甞有走馬",
    "X82n1571_058:0233a24": "燈偈曰。團團馳走不停留。無箇明人指路頭。滅却心",
    "X82n1571_058:0233b01": "中些子火。刀鎗人馬一齊休　門下法嗣七人。有付",
    "X82n1571_058:0233b02": "法偈曰。我無法可付。汝無心可受。無付無受心。何人",
    "X82n1571_058:0233b03": "不成就。",
    "X82n1571_058:0233b04": "杭州虎跑性天如皎禪師四明周氏子。七歲患膓癰。",
    "X82n1571_058:0233b05": "醫剝生蟾蜍以治。師見惕然曰。物我皆命。奈何害之。",
    "X82n1571_058:0233b06": "奪而縱去。父母奇之曰。此佛種也。乃命出家。從正菴",
    "X82n1571_058:0233b07": "中芟染。後謁古拙俊。一夕。推簾見月有省。乃曰。元來",
    "X82n1571_058:0233b08": "恁麼。翌旦趨見俊。便震聲一喝。俊曰。如貧得寶耶。師",
    "X82n1571_058:0233b09": "曰。寶即不得。得即非寶。俊曰。憑何如是。師趨前問訊。",
    "X82n1571_058:0233b10": "叉手而立。俊曰。還我向上一句來。師便掩耳而出。復",
    "X82n1571_058:0233b11": "呈偈曰。午夜推簾月一灣。輕輕踏破上頭關。不須向",
    "X82n1571_058:0233b12": "外從他覓。只麼怡怡展笑顏。俊為助喜。度嶺至西坑",
    "X82n1571_058:0233b13": "築菴。影不出山者二十年。明宣宗壬子。赴武林虎跑",
    "X82n1571_058:0233b14": "請。臨終示眾曰。文章佛法空中色。名相身心柳上烟。",
    "X82n1571_058:0233b15": "惟有死生真大事。殷勤辦了莫遷延。大眾且道。如何",
    "X82n1571_058:0233b16": "了辦。良久曰。吾今無暇為君說。聽取松風澗水聲。語",
    "X82n1571_058:0233b17": "畢而逝。奉全身。塔于菴左。壽七十。",
    "X82n1571_058:0233b18": "河南伏牛物外無念圓信禪師金臺高氏子。出家受",
    "X82n1571_058:0233b19": "具。首見無際于隆恩。有省。歸牛山結茅。三載。復詣繁",
    "X82n1571_058:0233b20": "昌。參古拙俊。俊問。何處來。師曰牛山。俊曰。人在者裏。",
    "X82n1571_058:0233b21": "牛聻。師曰。覿面不相識。全體露堂堂。俊曰。雖然。怎奈",
    "X82n1571_058:0233b22": "頭角不全在。師曰。某甲今日山行困。俊復拈起竹篦",
    "X82n1571_058:0233b23": "曰。喚作竹篦則觸。不喚作竹篦則背。上座作麼生。師",
    "X82n1571_058:0233b24": "曰。有勞神用。俊曰。未在更道。師便進前。奪竹篦擲于",
    "X82n1571_058:0233c01": "地。俊軒渠大笑。師曰。某甲罪過。便作禮。俊乃撫而印",
    "X82n1571_058:0233c02": "之。師菴居三十載。開法伏牛　示眾。僧問。如何是即",
    "X82n1571_058:0233c03": "心即佛。師曰。富兒易嬌。曰非心非佛。又作麼生。師曰。",
    "X82n1571_058:0233c04": "窮坑難滿。僧沈吟。師乃曰。若道即心即佛。大似好肉",
    "X82n1571_058:0233c05": "剜瘡。若言非心非佛。何異灸瘡加艾。直饒道不是心",
    "X82n1571_058:0233c06": "不是佛不是物。也是平地喫交。且道。畢竟如何。良久",
    "X82n1571_058:0233c07": "曰。坐來拭几添香火。粥罷呼童洗鉢盂。",
    "X82n1571_058:0233c08": "何密菴居士法嗣",
    "X82n1571_058:0233c09": "楊州素菴田大士世為江都名族。以弟子員。屢試不",
    "X82n1571_058:0233c10": "第。遂一意空宗。猛力參究。時何密菴太守。唱道東南。",
    "X82n1571_058:0233c11": "士為入室高弟。鉗錘久之。頓付心印。士乃手握竹篦。",
    "X82n1571_058:0233c12": "勘驗僧徒。四方來學。無不仰素菴。為現在古佛。通國",
    "X82n1571_058:0233c13": "稱田大士。而不名。僧問。補陀路向什麼門出。士曰。上",
    "X82n1571_058:0233c14": "座即今從什麼門入。僧曰。抑勒人作麼。士曰。看脚下。",
    "X82n1571_058:0233c15": "僧擡頭進前三步。士曰錯。僧便退後三步。士曰。且道。",
    "X82n1571_058:0233c16": "是你錯。是我錯。僧曰。未舉已前。早知錯了也。士曰。正",
    "X82n1571_058:0233c17": "好喫棒。僧無語。士曰。若到諸方。分明舉似　示眾。近",
    "X82n1571_058:0233c18": "來篤志參禪者少。纔提箇話頭。便被昏散二魔纏縛。",
    "X82n1571_058:0233c19": "殊不知。昏散與疑情。正相對治。信心重。則疑情必重。",
    "X82n1571_058:0233c20": "疑情重。則昏散自無　示眾。大海不宿死屍。虗空不",
    "X82n1571_058:0233c21": "著五色。火聚不藏蚊蚋。無住法中。不立迷悟。如今參",
    "X82n1571_058:0233c22": "禪的。將光影門頭自相覆却。入地獄如箭射　示眾。",
    "X82n1571_058:0233c23": "舉張九成居士。謁善權清禪師。問曰。此事人人本具。",
    "X82n1571_058:0233c24": "箇箇圓成。是否。清曰然。士曰。因甚某甲無箇入處。清",
    "X82n1571_058:0234a01": "出袖中素珠示之。士俯仰無對。清復袖之曰。是汝底",
    "X82n1571_058:0234a02": "拈取去。纔涉思惟。即不是汝底。士悚然。一夕如廁。究",
    "X82n1571_058:0234a03": "柏樹子話。忽聞蛙聲。即有契入。今日舉揚箇事。汝諸",
    "X82n1571_058:0234a04": "參學人。切莫作談元說妙會。亦莫作思惟卜度會。到",
    "X82n1571_058:0234a05": "那及時及節去處。自然[囗@力]地去也。且道。時節一句。又",
    "X82n1571_058:0234a06": "作麼道　僧誦經次。士問。誦什麼經。曰法華。士曰。法",
    "X82n1571_058:0234a07": "華經六萬字。那箇字有眼。僧罔措。士便打　僧入門",
    "X82n1571_058:0234a08": "便拜。士喝快走。僧再拜。士曰。你討什麼碗。僧喝。士便",
    "X82n1571_058:0234a09": "掌　士居城之田家巷。以宅為菴。四方參扣之士。日",
    "X82n1571_058:0234a10": "擁座下。一日與眾禪人茶話。忽然擲盞合掌。別眾而",
    "X82n1571_058:0234a11": "逝。",
    "X82n1571_058:0234a12": "松隱然禪師法嗣",
    "X82n1571_058:0234a13": "道安禪師矢志礪行。有乃父風。常行般若三昧。明永",
    "X82n1571_058:0234a14": "樂丙申示寂。遺偈曰。不會掘地討天。也解虗空打橛。",
    "X82n1571_058:0234a15": "驚起須彌倒舞。海底蝦蟇吞月。踏翻生死大洋。說甚",
    "X82n1571_058:0234a16": "漚生漚滅。世壽七十七。",
    "X82n1571_058:0234a18": "五燈全書卷第五十八"
}