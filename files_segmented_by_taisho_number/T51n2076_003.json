{
    "T51n2076_003:0216b26": "景德傳燈錄卷第三",
    "T51n2076_003:0216b28": "中華五祖并旁出尊宿共二十五人",
    "T51n2076_003:0216b29": "第二十八祖菩提達磨",
    "T51n2076_003:0216c01": "道育禪師(菩提達磨旁出三人)道副禪師",
    "T51n2076_003:0216c02": "尼總持(已上三人無機緣語句不錄)",
    "T51n2076_003:0216c03": "第二十九祖慧可大師",
    "T51n2076_003:0216c04": "僧那禪師(慧可大師旁出七世共一十七人)向居士",
    "T51n2076_003:0216c05": "相州慧滿禪師(已上三人見錄)峴山神定禪師",
    "T51n2076_003:0216c06": "寶月禪師華閑居士",
    "T51n2076_003:0216c07": "大士化公和公",
    "T51n2076_003:0216c08": "廖居士曇邃(華閑居士出)",
    "T51n2076_003:0216c09": "延陵慧簡(曇邃出二人)彭城慧瑳",
    "T51n2076_003:0216c10": "定林寺慧綱六合大覺(慧綱出)",
    "T51n2076_003:0216c11": "高郵曇影(大覺出)泰山明練(曇影出)",
    "T51n2076_003:0216c12": "揚州靜泰(明練出已上一十四人無機緣語句不錄)",
    "T51n2076_003:0216c13": "第三十祖僧璨大師",
    "T51n2076_003:0216c14": "第三十一祖道信大師(旁出七十六人見第四卷)",
    "T51n2076_003:0216c15": "第三十二祖弘忍大師(旁出一百七人見第五卷)",
    "T51n2076_003:0216c16": "中華五祖并旁出尊宿共二十五人",
    "T51n2076_003:0216c17": "第二十八祖菩提達磨",
    "T51n2076_003:0216c18": "旁出三人",
    "T51n2076_003:0216c19": "一道育禪師二道副禪師",
    "T51n2076_003:0216c20": "三尼總持(已上三人無機緣語句不錄)",
    "T51n2076_003:0216c21": "第二十九祖慧可大師(旁出六世共一十七人三人見錄)",
    "T51n2076_003:0216c22": "僧那禪師向居士",
    "T51n2076_003:0216c23": "相州慧滿禪師",
    "T51n2076_003:0216c24": "峴山神定禪師寶月禪師",
    "T51n2076_003:0216c25": "華閑居士大士化公",
    "T51n2076_003:0216c26": "和公廖居士",
    "T51n2076_003:0216c27": "華閑居士復出一人　曇邃",
    "T51n2076_003:0216c28": "曇邃復出三人一延陵慧簡",
    "T51n2076_003:0216c29": "二彭城慧瑳三定林寺慧綱",
    "T51n2076_003:0217a01": "慧綱復出一人　六合大覺",
    "T51n2076_003:0217a02": "大覺復出一人　高郵曇影",
    "T51n2076_003:0217a03": "曇影復出一人　太山明練",
    "T51n2076_003:0217a04": "明練復出一人　揚州靜泰",
    "T51n2076_003:0217a05": "(已上一十四人無機緣語句不錄)",
    "T51n2076_003:0217a06": "第三十祖僧璨大師",
    "T51n2076_003:0217a07": "第三十一祖道信大師(旁出七十六人見第四卷)",
    "T51n2076_003:0217a08": "第三十二祖弘忍大師(旁出一百七人見第四卷)",
    "T51n2076_003:0217a09": "第二十八祖菩提達磨者。南天竺國香至王",
    "T51n2076_003:0217a10": "第三子也。姓剎帝利。本名菩提多羅。後遇二",
    "T51n2076_003:0217a11": "十七祖般若多羅。至本國受王供養。知師密",
    "T51n2076_003:0217a12": "迹。因試令與二兄辨所施寶珠。發明心要。既",
    "T51n2076_003:0217a13": "而尊者謂曰。汝於諸法已得通量。夫達磨者",
    "T51n2076_003:0217a14": "通大之義也。宜名達磨。因改號菩提達磨。師",
    "T51n2076_003:0217a15": "乃告尊者曰。我既得法。當往何國而作佛事。",
    "T51n2076_003:0217a16": "願垂開示。尊者曰。汝雖得法未可遠遊。且止",
    "T51n2076_003:0217a17": "南天待吾滅後六十七載。當往震旦設大法",
    "T51n2076_003:0217a18": "藥直接上根。慎勿速行衰於日下。師又曰。彼",
    "T51n2076_003:0217a19": "有大士堪為法器否。千載之下有留難否。尊",
    "T51n2076_003:0217a20": "者曰。汝所化之方獲菩提者不可勝數。吾滅",
    "T51n2076_003:0217a21": "後六十餘年彼國有難。水中文布自善降之。",
    "T51n2076_003:0217a22": "汝至時南方勿住。彼唯好有為功業不見佛",
    "T51n2076_003:0217a23": "理。汝縱到彼亦不可久留。聽吾偈曰。",
    "T51n2076_003:0217a24": "　路行跨水復逢羊　　獨自悽悽暗度江",
    "T51n2076_003:0217a25": "　日下可憐雙象馬　　二株嫩桂久昌昌",
    "T51n2076_003:0217a26": "復演八偈。皆預讖佛教隆替(事具寶林傳及聖胄集)師恭稟",
    "T51n2076_003:0217a27": "教義。服勤左右垂四十年未嘗廢闕。逮尊者",
    "T51n2076_003:0217a28": "順世。遂演化本國。時有二師。一名佛大先。一",
    "T51n2076_003:0217a29": "名佛大勝多。本與師同學佛陀跋陀小乘禪",
    "T51n2076_003:0217b01": "觀。佛大先既遇般若多羅尊者。捨小趣大與",
    "T51n2076_003:0217b02": "師並化。時號二甘露門矣。而佛大勝多更分",
    "T51n2076_003:0217b03": "途而為六宗。第一有相宗。第二無相宗。第三",
    "T51n2076_003:0217b04": "定慧宗。第四戒行宗。第五無得宗。第六寂靜",
    "T51n2076_003:0217b05": "宗。各封己解別展化源。聚落崢嶸徒眾甚盛。",
    "T51n2076_003:0217b06": "大師喟然而歎曰。彼之一師已陷牛迹。況復",
    "T51n2076_003:0217b07": "支離繁盛而分六宗。我若不除永纏邪見。言",
    "T51n2076_003:0217b08": "已。微現神力至第一有相宗所。問曰。一切諸",
    "T51n2076_003:0217b09": "法何名實相。彼眾中有一尊長薩婆羅。答曰。",
    "T51n2076_003:0217b10": "於諸相中不互諸相。是名實相。師曰。一切諸",
    "T51n2076_003:0217b11": "相而不互者。若名實相當何定耶。彼曰。於諸",
    "T51n2076_003:0217b12": "相中實無有定。若定諸相何名為實。師曰。諸",
    "T51n2076_003:0217b13": "相不定便名實相。汝今不定當何得之。彼曰。",
    "T51n2076_003:0217b14": "我言不定不說諸相。當說諸相其義亦然。師",
    "T51n2076_003:0217b15": "曰。汝言不定當為實相。定不定故即非實相。",
    "T51n2076_003:0217b16": "彼曰。定既不定即非實相。知我非故不定不",
    "T51n2076_003:0217b17": "變。師曰。汝今不變何名實相。已變已往其義",
    "T51n2076_003:0217b18": "亦然。彼曰。不變當在。在不在故。故變實相以",
    "T51n2076_003:0217b19": "定其義。師曰。實相不變。變即非實。於有無中",
    "T51n2076_003:0217b20": "何名實相。薩婆羅心知聖師懸解潛達。即以",
    "T51n2076_003:0217b21": "手指虛空曰。此是世間有相。亦能空故。當我",
    "T51n2076_003:0217b22": "此身得似否。師曰。若解實相即見非相。若了",
    "T51n2076_003:0217b23": "非相其色亦然。當於色中不失色體。於非相",
    "T51n2076_003:0217b24": "中不礙有故。若能是解此名實相。彼眾聞已。",
    "T51n2076_003:0217b25": "心意朗然欽禮信受。師又瞥然匿跡。至第二",
    "T51n2076_003:0217b26": "無相宗所。問曰。汝言無相當何證之。彼眾中",
    "T51n2076_003:0217b27": "有智者波羅提。答曰。我明無相心不現故。師",
    "T51n2076_003:0217b28": "曰。汝心不現當何明之。彼曰。我明無相心不",
    "T51n2076_003:0217b29": "取捨。當於明時亦無當者。師曰。於諸有無心",
    "T51n2076_003:0217c01": "不取捨。又無當者諸明無故。彼曰。入佛三昧",
    "T51n2076_003:0217c02": "尚無所得。何況無相而欲知之。師曰。相既不",
    "T51n2076_003:0217c03": "知誰云有無。尚無所得何名三昧。彼曰。我說",
    "T51n2076_003:0217c04": "不證證無所證。非三昧故我說三昧。師曰。非",
    "T51n2076_003:0217c05": "三昧者何當名之。汝既不證非證何證。波羅",
    "T51n2076_003:0217c06": "提聞師辯析即悟本心。禮謝於師懺悔往謬。",
    "T51n2076_003:0217c07": "師記曰。汝當得果不久證之。此國有魔非久",
    "T51n2076_003:0217c08": "降之。言已忽然不現。至第三定慧宗所。問曰。",
    "T51n2076_003:0217c09": "汝學定慧為一為二。彼眾中有婆蘭陀者。答",
    "T51n2076_003:0217c10": "曰。我此定慧非一非二。師曰。既非一二何名",
    "T51n2076_003:0217c11": "定慧。彼曰。在定非定處慧非慧。一即非一二",
    "T51n2076_003:0217c12": "亦不二。師曰。當一不一當二不二。既非定慧",
    "T51n2076_003:0217c13": "約何定慧。彼曰。不一不二定慧能知。非定非",
    "T51n2076_003:0217c14": "慧亦復然矣。師曰。慧非定故然何知哉。不一",
    "T51n2076_003:0217c15": "不二誰定誰慧。婆蘭陀聞之疑心氷釋。至第",
    "T51n2076_003:0217c16": "四戒行宗所。問曰。何者名戒。云何名行。當此",
    "T51n2076_003:0217c17": "戒行為一為二。彼眾中有一賢者。答曰。一二",
    "T51n2076_003:0217c18": "二一皆彼所生。依教無染此名戒行。師曰。汝",
    "T51n2076_003:0217c19": "言依教即是有染。一二俱破。何言依教。此二",
    "T51n2076_003:0217c20": "違背不及於行。內外非明何名為戒。彼曰。我",
    "T51n2076_003:0217c21": "有內外彼己知竟(淅本己字作已依廣燈也。邵本作無字依寶林也。洪舊本作已",
    "T51n2076_003:0217c22": "字。正宗記作以字。未詳孰是)。既得通達便是戒行。若說違背",
    "T51n2076_003:0217c23": "俱是俱非。言及清淨即戒即行。師曰。俱是俱",
    "T51n2076_003:0217c24": "非何言清淨。既得通故何談內外。賢者聞之",
    "T51n2076_003:0217c25": "即自慚服。至第五無得宗所。問曰。汝云無得",
    "T51n2076_003:0217c26": "無得何得。既無所得亦無得得。彼眾中有寶",
    "T51n2076_003:0217c27": "靜者。答曰。我說無得非無得得。當說得得",
    "T51n2076_003:0217c28": "無得是得。師曰。得既不得。得亦非得既云得",
    "T51n2076_003:0217c29": "得。得得何得。彼曰。見得非得。非得是得。若",
    "T51n2076_003:0218a01": "見不得名為得得。師曰。得既非得。得得無得。",
    "T51n2076_003:0218a02": "既無所得。當何得得。寶靜聞之頓除疑網。",
    "T51n2076_003:0218a03": "至第六寂靜宗所。問曰。何名寂靜。於此法中",
    "T51n2076_003:0218a04": "誰靜誰寂。彼有尊者。答曰。此心不動是名為",
    "T51n2076_003:0218a05": "寂。於法無染名之為靜。師曰。本心不寂要假",
    "T51n2076_003:0218a06": "寂靜。本來寂故何用寂靜。彼曰。諸法本空以",
    "T51n2076_003:0218a07": "空空故。於彼空空故名寂靜。師曰。空空已空",
    "T51n2076_003:0218a08": "諸法亦爾。寂靜無相何靜何寂。彼尊者聞師",
    "T51n2076_003:0218a09": "指誨豁然開悟。既而六眾咸誓歸依。由是化",
    "T51n2076_003:0218a10": "被南天聲馳五印。遠近學者靡然嚮風。經六",
    "T51n2076_003:0218a11": "十餘載度無量眾。後值異見王輕毀三寶。每",
    "T51n2076_003:0218a12": "云。我之祖宗皆信佛道。陷于邪見。壽年不永",
    "T51n2076_003:0218a13": "運祚亦促。且我身是佛何更外求。善惡報應。",
    "T51n2076_003:0218a14": "皆因多智之者。妄搆其說。至於國內。耆舊為",
    "T51n2076_003:0218a15": "前王所奉者。悉從廢黜。師知已。歎彼德薄當",
    "T51n2076_003:0218a16": "何救之。又念無相宗中二首領。其一波羅提",
    "T51n2076_003:0218a17": "者。與王有緣將證其果。其二宗勝者。非不博",
    "T51n2076_003:0218a18": "辯而無宿因。時六宗徒眾亦各念言。佛法有",
    "T51n2076_003:0218a19": "難師何自安。師遙知眾意即彈指應之。六眾",
    "T51n2076_003:0218a20": "聞之云。此是我師達磨信響。我等宜須速行",
    "T51n2076_003:0218a21": "以副慈命。言已至師所禮拜問訊。師曰。今一",
    "T51n2076_003:0218a22": "葉翳虛孰能剪拂。宗勝曰。我雖淺薄敢憚其",
    "T51n2076_003:0218a23": "行。師曰。汝雖辯慧而道力未全。宗勝自念。我",
    "T51n2076_003:0218a24": "師恐我見王作大佛事。名譽顯達映奪尊威。",
    "T51n2076_003:0218a25": "縱彼福慧為王。我是沙門受佛教旨。豈難敵",
    "T51n2076_003:0218a26": "也。言訖潛去至王所。廣說法要及世界苦樂",
    "T51n2076_003:0218a27": "人天善惡等事。王與之往返徵詰無不詣理。",
    "T51n2076_003:0218a28": "王曰。汝今所解其法何在。宗勝曰。如王治化",
    "T51n2076_003:0218a29": "當合其道。王所有道何在。王曰。我所有道將",
    "T51n2076_003:0218b01": "除邪法。汝所有法將伏何人。師不起于坐懸",
    "T51n2076_003:0218b02": "知宗勝義墮。遽告波羅提曰。宗勝不稟吾教。",
    "T51n2076_003:0218b03": "潛化於王須臾即屈。汝可速救。波羅提恭稟",
    "T51n2076_003:0218b04": "師旨云。願假神力。言已雲生足下。至王前默",
    "T51n2076_003:0218b05": "然而住。時王正問宗勝。忽見波羅提乘雲而",
    "T51n2076_003:0218b06": "至愕然忘其問答。曰乘空之者是正是邪。答",
    "T51n2076_003:0218b07": "曰。我非邪正而來正邪。王心若正我無邪正。",
    "T51n2076_003:0218b08": "王雖驚異而驕慢方熾。即擯宗勝令出。波羅",
    "T51n2076_003:0218b09": "提曰。王既有道何擯沙門。我雖無解願王致",
    "T51n2076_003:0218b10": "問。王怒而問曰。何者是佛。答曰。見性是佛。",
    "T51n2076_003:0218b11": "王曰。師見性否。答曰。我見佛性。王曰。性在",
    "T51n2076_003:0218b12": "何處。答曰。性在作用。王曰。是何作用我今不",
    "T51n2076_003:0218b13": "見。答曰。今見作用王自不見。王曰。於我有",
    "T51n2076_003:0218b14": "否。答曰。王若作用無有不是。王若不用體",
    "T51n2076_003:0218b15": "亦難見。王曰。若當用時幾處出現。答曰。若",
    "T51n2076_003:0218b16": "出現時當有其八。王曰。其八出現當為我說。",
    "T51n2076_003:0218b17": "波羅提即說偈曰。",
    "T51n2076_003:0218b18": "　在胎為身　　處世名人　　在眼曰見",
    "T51n2076_003:0218b19": "　在耳曰聞　　在鼻辨香　　在口談論",
    "T51n2076_003:0218b20": "　在手執捉　　在足運奔",
    "T51n2076_003:0218b21": "　遍現俱該沙界　　收攝在一微塵",
    "T51n2076_003:0218b22": "　識者知是佛性　　不識喚作精魂",
    "T51n2076_003:0218b23": "王聞偈已心即開悟。乃悔謝前非咨詢法要。",
    "T51n2076_003:0218b24": "朝夕忘倦。迄于九旬。時宗勝既被斥逐。退藏",
    "T51n2076_003:0218b25": "深山。念曰。我今百歲八十為非。二十年來方",
    "T51n2076_003:0218b26": "歸佛道。性雖愚昧行絕瑕疵。不能禦難生何",
    "T51n2076_003:0218b27": "如死。言訖即自投崖。俄有一神人以手捧承。",
    "T51n2076_003:0218b28": "置于巖石之上安然無損。宗勝曰。我忝沙門",
    "T51n2076_003:0218b29": "當與正法為主。不能抑絕王非。是以捐身自",
    "T51n2076_003:0218c01": "責。何神祐助一至於斯。願垂一語以保餘年。",
    "T51n2076_003:0218c02": "於是神人乃說偈曰。",
    "T51n2076_003:0218c03": "　師壽於百歲　　八十而造非",
    "T51n2076_003:0218c04": "　為近至尊故　　熏修而入道",
    "T51n2076_003:0218c05": "　雖具少智慧　　而多有彼我",
    "T51n2076_003:0218c06": "　所見諸賢等　　未嘗生珍敬",
    "T51n2076_003:0218c07": "　二十年功德　　其心未恬靜",
    "T51n2076_003:0218c08": "　聰明輕慢故　　而獲至於此",
    "T51n2076_003:0218c09": "　得王不敬者　　當感果如是",
    "T51n2076_003:0218c10": "　自今不疎怠　　不久成奇智",
    "T51n2076_003:0218c11": "　諸聖悉存心　　如來亦復爾",
    "T51n2076_003:0218c12": "宗勝聞偈欣然。即於巖間宴坐。時異見王復",
    "T51n2076_003:0218c13": "問波羅提曰。仁者智辯當師何人。答曰。我所",
    "T51n2076_003:0218c14": "出家。即娑羅寺烏沙婆三藏為授業師。其出",
    "T51n2076_003:0218c15": "世師者即大王叔菩提達磨是也。王聞師名",
    "T51n2076_003:0218c16": "驚駭久之。曰。鄙薄忝嗣王位。而趣邪背正忘",
    "T51n2076_003:0218c17": "我尊叔。遽勅近臣特加迎請。師即隨使而至。",
    "T51n2076_003:0218c18": "為王懺悔往非。王聞規誡泣謝于師。又詔宗",
    "T51n2076_003:0218c19": "勝歸國。大臣奏曰。宗勝被謫投崖。今已亡矣。",
    "T51n2076_003:0218c20": "王告師曰。宗勝之死皆自於吾。如何大慈令",
    "T51n2076_003:0218c21": "免斯罪。師曰。宗勝今在巖間宴息。但遣使召",
    "T51n2076_003:0218c22": "當即至矣。王即遣使入山果見宗勝端居禪",
    "T51n2076_003:0218c23": "寂。宗勝蒙召乃曰。深媿王意。貧道誓處巖泉。",
    "T51n2076_003:0218c24": "且王國賢德如林。達磨是王之叔。六眾所師。",
    "T51n2076_003:0218c25": "波羅提法中龍象。願王崇仰二聖以福皇基。",
    "T51n2076_003:0218c26": "使者復命。未至師謂王曰。知取得宗勝否。王",
    "T51n2076_003:0218c27": "曰。未知。師曰。一請未至。再命必來。良久使",
    "T51n2076_003:0218c28": "還果如師語。師遂辭王曰。當善修德不久疾",
    "T51n2076_003:0218c29": "作。吾且去矣。經七日王乃得疾。國醫診治有",
    "T51n2076_003:0219a01": "加無瘳。貴戚近臣憶師前記。急發使告師曰。",
    "T51n2076_003:0219a02": "王疾殆至彌留。願叔慈悲遠來軫救。師即至",
    "T51n2076_003:0219a03": "王所慰問其疾。時宗勝再承王召。即別巖間。",
    "T51n2076_003:0219a04": "波羅提久受王恩亦來問疾。波羅提曰。當何",
    "T51n2076_003:0219a05": "施為令王免苦。師即令太子為王宥罪施恩",
    "T51n2076_003:0219a06": "崇奉僧寶。復為王懺悔云。願罪消滅。如是者",
    "T51n2076_003:0219a07": "三。王疾有間。師心念。震旦緣熟行化時至。乃",
    "T51n2076_003:0219a08": "先辭祖塔。次別同學。然至王所慰而勉之曰。",
    "T51n2076_003:0219a09": "當勤修白業護持三寶。吾去非晚一九即迴。",
    "T51n2076_003:0219a10": "王聞師言涕淚交集。曰此國何罪彼土何祥。",
    "T51n2076_003:0219a11": "叔既有緣非吾所止。唯願不忘父母之國。事",
    "T51n2076_003:0219a12": "畢早回。王即具大舟實以眾寶。躬率臣寮送",
    "T51n2076_003:0219a13": "至海壖。師汎重溟凡三周寒暑達于南海。實",
    "T51n2076_003:0219a14": "梁普通八年丁未歲九月二十一日也。廣州",
    "T51n2076_003:0219a15": "刺史蕭昂具主禮迎接。表聞武帝。帝覽奏遣",
    "T51n2076_003:0219a16": "使齎詔迎請。十月一日至金陵(嵩禪師以梁僧寶唱續法記為據作",
    "T51n2076_003:0219a17": "正宗記言。達磨以梁武普通元年庚子歲至此土。其年乃後魏明帝正光元年也。若如此則與後入滅啟壙等年皆相",
    "T51n2076_003:0219a18": "合。若據此稱。普通八年丁未歲九月二十一日至南海。十月一日至金陵則甚誤也。蓋普通八年三月已改為大通元",
    "T51n2076_003:0219a19": "年。則九月不應尚稱普通八年也。南海者今廣州也。去金陵數千里。刺史奏聞而武帝詔迎。豈可十日之間便至金",
    "T51n2076_003:0219a20": "陵耶。又按南史蕭昂本傳。不言昂為廣州刺史。但王茂傳末有廣州長史蕭昂。然不知何年在任。今止可云○達于",
    "T51n2076_003:0219a21": "南海實梁普通元年。廣州刺史具主禮迎接。表聞武帝。帝覽奏遣使齎詔迎請。十月一日至金陵)。帝問",
    "T51n2076_003:0219a22": "曰。朕即位已來。造寺寫經度僧不可勝紀。有",
    "T51n2076_003:0219a23": "何功德。師曰。並無功德。帝曰。何以無功德。",
    "T51n2076_003:0219a24": "師曰。此但人天小果有漏之因。如影隨形雖",
    "T51n2076_003:0219a25": "有非實。帝曰。如何是真功德。答曰。淨智妙圓",
    "T51n2076_003:0219a26": "體自空寂。如是功德不以世求。帝又問。如何",
    "T51n2076_003:0219a27": "是聖諦第一義。師曰。廓然無聖。帝曰。對朕者",
    "T51n2076_003:0219a28": "誰。師曰。不識。帝不領悟。師知機不契。是月",
    "T51n2076_003:0219b01": "十九日潛迴(廣燈迴作過字)江北。十一月二十三日屆",
    "T51n2076_003:0219b02": "于洛陽當後魏孝明太和十年也(當云後魏孝明正光元年也。",
    "T51n2076_003:0219b03": "若據太和十年乃後魏文帝時是年即南齊武帝永明四年丙寅歲也)。寓止于嵩山少林",
    "T51n2076_003:0219b04": "寺。面壁而坐終日默然。人莫之測。謂之壁觀",
    "T51n2076_003:0219b05": "婆羅門。時有僧神光者。曠達之士也。久居伊",
    "T51n2076_003:0219b06": "洛。博覽群書善談玄理。每歎曰。孔老之教禮",
    "T51n2076_003:0219b07": "術風規。莊易之書未盡妙理。近聞。達磨大士",
    "T51n2076_003:0219b08": "住止少林。至人不遙。當造玄境。乃往彼晨夕",
    "T51n2076_003:0219b09": "參承。師常端坐面牆。莫聞誨勵。光自惟曰。昔",
    "T51n2076_003:0219b10": "人求道敲骨取髓刺血濟饑。布髮掩泥投崖",
    "T51n2076_003:0219b11": "飼虎。古尚若此。我又何人。其年十二月九日",
    "T51n2076_003:0219b12": "夜天大雨雪。光堅立不動。遲明積雪過膝。師",
    "T51n2076_003:0219b13": "憫而問曰。汝久立雪中。當求何事。光悲淚曰。",
    "T51n2076_003:0219b14": "惟願和尚慈悲。開甘露門廣度群品。師曰。諸",
    "T51n2076_003:0219b15": "佛無上妙道。曠劫精勤。難行能行非忍而忍。",
    "T51n2076_003:0219b16": "豈以小德小智輕心慢心。欲冀真乘徒勞勤",
    "T51n2076_003:0219b17": "苦。光聞師誨勵。潛取利刀自斷左臂。置于師",
    "T51n2076_003:0219b18": "前。師知是法器。乃曰。諸佛最初求道為法忘",
    "T51n2076_003:0219b19": "形。汝今斷臂吾前。求亦可在。師遂因與易名",
    "T51n2076_003:0219b20": "曰慧可。光曰。諸佛法印可得聞乎。師曰諸佛",
    "T51n2076_003:0219b21": "法印匪從人得。光曰。我心未寧。乞師與安。師",
    "T51n2076_003:0219b22": "曰。將心來與汝安。曰覓心了不可得。師曰。我",
    "T51n2076_003:0219b23": "與汝安心竟。後孝明帝聞師異跡。遣使齎詔",
    "T51n2076_003:0219b24": "徵前後三至。師不下少林。帝彌加欽尚。就賜",
    "T51n2076_003:0219b25": "摩衲袈裟二領。金鉢銀水瓶繒帛等。師牢讓",
    "T51n2076_003:0219b26": "三返。帝意彌堅。師乃受之。自爾緇白之眾倍",
    "T51n2076_003:0219b27": "加信向。迄九年已欲西返天竺。乃命門人曰。",
    "T51n2076_003:0219b28": "時將至矣。汝等蓋各言所得乎。時門人道副",
    "T51n2076_003:0219b29": "對曰。如我所見。不執文字不離文字而為道",
    "T51n2076_003:0219c01": "用。師曰。汝得吾皮。尼總持曰。我今所解如慶",
    "T51n2076_003:0219c02": "喜見阿閦佛國。一見更不再見。師曰。汝得吾",
    "T51n2076_003:0219c03": "肉。道育曰。四大本空五陰非有。而我見處無",
    "T51n2076_003:0219c04": "一法可得。師曰。汝得吾骨。最後慧可禮拜後",
    "T51n2076_003:0219c05": "依位而立。師曰。汝得吾髓。乃顧慧可而告",
    "T51n2076_003:0219c06": "之曰。昔如來以正法眼付迦葉大士。展轉囑",
    "T51n2076_003:0219c07": "累而至於我。我今付汝。汝當護持。并授汝袈",
    "T51n2076_003:0219c08": "裟以為法信。各有所表宜可知矣。可曰。請師",
    "T51n2076_003:0219c09": "指陳。師曰。內傳法印以契證心。外付袈裟以",
    "T51n2076_003:0219c10": "定宗旨。後代澆薄疑慮競生。云吾西天之人。",
    "T51n2076_003:0219c11": "言汝此方之子。憑何得法以何證之。汝今受",
    "T51n2076_003:0219c12": "此衣法。却後難生但出此衣并吾法偈。用以",
    "T51n2076_003:0219c13": "表明其化無礙。至吾滅後二百年。衣止不傳",
    "T51n2076_003:0219c14": "法周沙界。明道者多。行道者少。說理者多。通",
    "T51n2076_003:0219c15": "理者少。潛符密證千萬有餘。汝當闡揚勿輕",
    "T51n2076_003:0219c16": "未悟。一念迴機便同本得。聽吾偈曰。",
    "T51n2076_003:0219c17": "　吾本來茲土　　傳法救迷情",
    "T51n2076_003:0219c18": "　一華開五葉　　結果自然成",
    "T51n2076_003:0219c19": "師又曰。吾有楞伽經四卷。亦用付汝(此蓋依寶林傳之說",
    "T51n2076_003:0219c20": "也。按宣律師續高僧傳。可大師傳云。初達磨以楞伽經授可曰。我觀漢地唯有此經。仁者依行自得度世。若如傳所",
    "T51n2076_003:0219c21": "言。則是二祖未得法時。達磨授楞伽使觀之耳。今傳燈乃於付法傳衣之後言。師又曰。吾有楞伽經四卷。亦用付",
    "T51n2076_003:0219c22": "汝。則恐誤也。兼言吾有。則似世間未有也。此但可依馬祖所言云。又引楞伽經文。以印眾生心地。則於理無害耳)。",
    "T51n2076_003:0219c23": "即是如來心地要門。令諸眾生開示悟入。吾",
    "T51n2076_003:0219c24": "自到此凡五度中毒。我常自出而試之。置石",
    "T51n2076_003:0219c25": "石裂。緣吾本離南印來此東土。見赤縣神州",
    "T51n2076_003:0219c26": "有大乘氣象。遂踰海越漠為法求人。際會未",
    "T51n2076_003:0219c27": "諧如愚若訥。今得汝傳授吾意已終(別記云。師初居少林",
    "T51n2076_003:0219c28": "寺九年。為二祖說法秖教曰外息諸緣內心無喘。心如牆壁可以入道。慧可種種說心性理。道未契。師秖遮其非",
    "T51n2076_003:0220a01": "不為說無念心體。慧可曰。我已息諸緣。師曰。莫不成斷滅去否。可曰。不成斷滅。師曰。何以驗之云不斷滅。可",
    "T51n2076_003:0220a02": "曰。了了常知故。言之不可及。師曰。此是諸佛所傳心體。更勿疑也)言已乃與徒眾",
    "T51n2076_003:0220a03": "往禹門千聖寺止三日。有期城太守揚衒之",
    "T51n2076_003:0220a04": "早慕佛乘。問師曰。西天五印師承為祖。其道",
    "T51n2076_003:0220a05": "如何。師曰。明佛心宗行解相應。名之曰祖。又",
    "T51n2076_003:0220a06": "問。此外如何。師曰。須明他心知其今古。不厭",
    "T51n2076_003:0220a07": "有無於法無取。不賢不愚無迷無悟。若能是",
    "T51n2076_003:0220a08": "解故稱為祖。又曰。弟子歸心三寶亦有年矣。",
    "T51n2076_003:0220a09": "而智慧昏蒙尚迷真理。適聽師言罔知收措。",
    "T51n2076_003:0220a10": "願師慈悲開示宗旨。師知懇到。即說偈曰。",
    "T51n2076_003:0220a11": "　亦不覩惡而生嫌　　亦不觀善而勤措",
    "T51n2076_003:0220a12": "　亦不捨智而近愚　　亦不拋迷而就悟",
    "T51n2076_003:0220a13": "　達大道兮過量　　通佛心兮出度",
    "T51n2076_003:0220a14": "　不與凡聖同躔　　超然名之曰祖",
    "T51n2076_003:0220a15": "衒之聞偈悲喜交并曰。願師久住世間化導",
    "T51n2076_003:0220a16": "群有。師曰。吾即逝矣不可久留。根性萬差多",
    "T51n2076_003:0220a17": "逢患難。衒之曰。未審何人。弟子為師除得。師",
    "T51n2076_003:0220a18": "曰。吾以傳佛祕密利益迷途。害彼自安必無",
    "T51n2076_003:0220a19": "此理。衒之曰。師若不言。何表通變觀照之力。",
    "T51n2076_003:0220a20": "師不獲已乃為讖曰。江槎分玉浪。管炬開金",
    "T51n2076_003:0220a21": "鎖。五口相共行。九十無彼我。衒之聞語。莫究",
    "T51n2076_003:0220a22": "其端。默記于懷禮辭而去。師之所讖。雖當時",
    "T51n2076_003:0220a23": "不測。而後皆符驗。時魏氏奉釋禪俊如林。光",
    "T51n2076_003:0220a24": "統律師流支三藏者乃僧中之鸞鳳也。覩師",
    "T51n2076_003:0220a25": "演道斥相指心。每與師論議是非鋒起。師遐",
    "T51n2076_003:0220a26": "振玄風普施法雨而偏局之量自不堪任。競",
    "T51n2076_003:0220a27": "起害心數加毒藥。至第六度。以化緣已畢傳",
    "T51n2076_003:0220a28": "法得人。遂不復救之端居而逝。即後魏孝明",
    "T51n2076_003:0220a29": "帝太和十九年丙辰歲十月五日也(依續法記。則十月五日",
    "T51n2076_003:0220b01": "乃孝莊帝永安元年。即梁大通二年戊申歲。其年即明帝武泰元年也。二月明帝崩。四月莊帝即位。改元建義。至",
    "T51n2076_003:0220b02": "九月又改永安也。後云。汝主已厭世。謂是歲明帝崩也。據傳燈云。丙辰歲即東魏文帝大統二年。西魏靜帝天平",
    "T51n2076_003:0220b03": "三年。梁大同二年。與厭世之說全乖也。又太和十九年。乃後魏文帝時。即南齊明帝建武二年乙亥歲。殊相遼邈",
    "T51n2076_003:0220b04": "耳)。其年十二月二十八日葬熊耳山。起塔於定",
    "T51n2076_003:0220b05": "林寺。後三歲魏宋雲奉使西域迴。遇師于葱",
    "T51n2076_003:0220b06": "嶺。見手携隻履翩翩獨逝。雲問。師何往。師",
    "T51n2076_003:0220b07": "曰。西天去。又謂雲曰。汝主已厭世。雲聞之茫",
    "T51n2076_003:0220b08": "然。別師東邁。暨復命。即明帝已登遐矣。而",
    "T51n2076_003:0220b09": "孝莊即位。雲具奏其事。帝令啟壙。唯空棺",
    "T51n2076_003:0220b10": "一隻革履存焉(若依續法記。則後三歲乃莊帝永安三年庚戌歲。當梁武中大通二年也。其",
    "T51n2076_003:0220b11": "年十二月莊帝方崩。奉使迴時帝尚在耳。若據傳燈。則後三歲乃已未歲。即西魏文帝大統五年。東魏靜帝興和元",
    "T51n2076_003:0220b12": "年。當梁武大同五年也。如此則豈復有孝莊帝耶。又稱宋雲遇師於葱嶺。尤誤也。宋雲使西域迴時。已在魏明帝正",
    "T51n2076_003:0220b13": "光年中矣。然則遇師於葱嶺者。蓋是魏末別遣使往西域迴耳○但當云。後三歲魏使有自西域迴者。遇師於葱嶺。",
    "T51n2076_003:0220b14": "見手携隻履翩翩獨逝。問師何往。曰西天去。又謂使曰。汝主已厭世。使聞之茫然別師東邁。暨復命即明帝已登",
    "T51n2076_003:0220b15": "遐矣。而孝莊即位。奉使具奏其事。帝令啟壙。唯空棺一隻革履存焉)。舉朝為之驚歎奉",
    "T51n2076_003:0220b16": "詔取遺履。於少林寺供養。至唐開元十五年",
    "T51n2076_003:0220b17": "丁卯歲。為信道者竊在五臺華嚴寺。今不知",
    "T51n2076_003:0220b18": "所在。初梁武遇師因緣未契。及聞化行魏邦。",
    "T51n2076_003:0220b19": "遂欲自撰師碑而未暇也。後聞宋雲事乃成",
    "T51n2076_003:0220b20": "之。代宗諡圓覺大師。塔曰空觀。師自魏丙辰",
    "T51n2076_003:0220b21": "歲告寂。迄皇宋景德元年甲辰。得四百六十",
    "T51n2076_003:0220b22": "七年矣(當云自魏至庚子歲告寂。迄皇宋景德元年甲辰得四百七十五年矣。凡此年代之差。皆由寶",
    "T51n2076_003:0220b23": "林傳錯誤而楊文公不復考究耳)。",
    "T51n2076_003:0220b24": "第二十九祖慧可大師者武牢人也。姓姬氏。",
    "T51n2076_003:0220b25": "父寂未有子時。嘗自念言。我家崇善豈無令",
    "T51n2076_003:0220b26": "子。禱之既久。一夕感異光照室。其母因而懷",
    "T51n2076_003:0220b27": "妊。及長遂以照室之瑞。名之曰光。自幼志氣",
    "T51n2076_003:0220c01": "不群。博涉詩書尤精玄理。而不事家產好遊",
    "T51n2076_003:0220c02": "山水。後覽佛書超然自得。即抵洛陽龍門香",
    "T51n2076_003:0220c03": "山。依寶靜禪師出家受具。於永穆寺浮游講",
    "T51n2076_003:0220c04": "肆。遍學大小乘義。年三十二却返香山。終日",
    "T51n2076_003:0220c05": "宴坐又經八載。於寂默中倏見一神人。謂曰。",
    "T51n2076_003:0220c06": "將欲受果何滯此耶。大道匪遙。汝其南矣。光",
    "T51n2076_003:0220c07": "知神助因改名神光。翌日覺頭痛如刺。其師",
    "T51n2076_003:0220c08": "欲治之。空中有聲曰。此乃換骨非常痛也。光",
    "T51n2076_003:0220c09": "遂以見神事白於師。師視其頂骨即如五峯",
    "T51n2076_003:0220c10": "秀出矣。乃曰。汝相吉祥當有所證。神令汝南",
    "T51n2076_003:0220c11": "者。斯則少林達磨大士必汝之師也。光受教",
    "T51n2076_003:0220c12": "造于少室。其得法傳衣事跡。達磨章具之矣。",
    "T51n2076_003:0220c13": "自少林託化西歸。大師繼闡玄風博求法嗣。",
    "T51n2076_003:0220c14": "至北齊天平二年(當作天保二年乃辛未歲也。天平東魏年號二年乙卯也)有",
    "T51n2076_003:0220c15": "一居士年踰四十不言名氏。聿來設禮而問",
    "T51n2076_003:0220c16": "師曰弟子身纏風恙。請和尚懺罪。師曰。將罪",
    "T51n2076_003:0220c17": "來與汝懺。居士良久云。覓罪不可得。師曰。",
    "T51n2076_003:0220c18": "我與汝懺罪竟。宜依佛法僧住。曰今見和尚",
    "T51n2076_003:0220c19": "已知是僧。未審何名佛法。師曰。是心是佛。是",
    "T51n2076_003:0220c20": "心是法。法佛無二。僧寶亦然。曰今日始知罪",
    "T51n2076_003:0220c21": "性不在內不在外不在中間。如其心然佛法",
    "T51n2076_003:0220c22": "無二也。大師深器之。即為剃髮。云是吾寶也。",
    "T51n2076_003:0220c23": "宜名僧璨。其年三月十八日於光福寺受具。",
    "T51n2076_003:0220c24": "自茲疾漸愈。執侍經二載。大師乃告曰。菩提",
    "T51n2076_003:0220c25": "達磨(舊本云達磨菩提)遠自竺乾以正法眼藏密付於",
    "T51n2076_003:0220c26": "吾。吾今授汝并達磨信衣。汝當守護無令斷",
    "T51n2076_003:0220c27": "絕。聽吾偈曰。",
    "T51n2076_003:0220c28": "　本來緣有地　　因地種華生",
    "T51n2076_003:0220c29": "　本來無有種　　華亦不曾生",
    "T51n2076_003:0221a01": "大師付衣法已。又曰。汝受吾教宜處深山。未",
    "T51n2076_003:0221a02": "可行化當有國難。璨曰。師既預知。願垂示誨。",
    "T51n2076_003:0221a03": "師曰。非吾知也。斯乃達磨傳般若多羅懸記",
    "T51n2076_003:0221a04": "云。心中雖吉外頭凶是也。吾校年代正在于",
    "T51n2076_003:0221a05": "茲。當諦思前言勿罹世難。然吾亦有宿累。今",
    "T51n2076_003:0221a06": "要酬之。善去善行俟時傳付。大師付囑已。即",
    "T51n2076_003:0221a07": "於鄴都隨宜說法。一音演暢四眾歸依。如是",
    "T51n2076_003:0221a08": "積三十四載。遂韜光混跡變易儀相。或入諸",
    "T51n2076_003:0221a09": "酒肆。或過於屠門。或習街談。或隨廝役。人問",
    "T51n2076_003:0221a10": "之曰。師是道人何故如是。師曰。我自調心何",
    "T51n2076_003:0221a11": "關汝事。又於筦城縣匡救寺三門下。談無上",
    "T51n2076_003:0221a12": "道聽者林會。時有辯和法師者。於寺中講涅",
    "T51n2076_003:0221a13": "槃經。學徒聞師闡法稍稍引去。辯和不勝其",
    "T51n2076_003:0221a14": "憤。興謗于邑宰翟仲侃。仲侃惑其邪說。加師",
    "T51n2076_003:0221a15": "以非法。師怡然委順。識真者謂之償債。時年",
    "T51n2076_003:0221a16": "一百七歲。即隋文帝開皇十三年癸丑歲三",
    "T51n2076_003:0221a17": "月十六日也(皓月供奉。問長沙岑和尚。古德云。了即業障本來空。未了應須償宿債。只如師子尊",
    "T51n2076_003:0221a18": "者二祖大師。為什麼得償債去。長沙云。大德不識本來空。彼云。如何是本來空。長沙云。業障是。又問。如何是",
    "T51n2076_003:0221a19": "業障。長沙云。本來空是。彼無語。長沙便示一偈云。假有元非有。假滅亦非無。涅槃償債義。一性更無殊)後",
    "T51n2076_003:0221a20": "葬於磁州滏陽縣東北七十里。唐德宗諡大",
    "T51n2076_003:0221a21": "祖禪師。自師之化至皇宋景德元年甲辰。得",
    "T51n2076_003:0221a22": "四百一十三年(當作一十二年)。",
    "T51n2076_003:0221a23": "僧那禪師姓馬氏。少而神俊通究墳典。年二",
    "T51n2076_003:0221a24": "十一講禮易於東海。聽者如市。暨南徂相部",
    "T51n2076_003:0221a25": "學眾隨至。會二祖說法。與同志十人投祖出",
    "T51n2076_003:0221a26": "家。自爾手不執筆永捐世典。唯一衣一鉢",
    "T51n2076_003:0221a27": "一坐一食奉頭陀行。既久侍於祖後謂門人",
    "T51n2076_003:0221a28": "慧滿曰。祖師心印非專苦行。但助道耳。若契",
    "T51n2076_003:0221a29": "本心發隨意真光之用。則苦行如握土成金。",
    "T51n2076_003:0221b01": "若唯務苦行。而不明本心。為憎愛所縛。則苦",
    "T51n2076_003:0221b02": "行如黑月夜履于險道。汝欲明本心者。當審",
    "T51n2076_003:0221b03": "諦推察。遇色遇聲。未起覺觀時心何所之。是",
    "T51n2076_003:0221b04": "無耶是有耶。既不墮有無處所。則心珠獨朗",
    "T51n2076_003:0221b05": "常照世間。而無一塵許間隔。未嘗有一剎那",
    "T51n2076_003:0221b06": "頃斷續之相。故我初祖兼付楞伽經四卷。謂",
    "T51n2076_003:0221b07": "我師二祖曰。吾觀震旦唯有此經可以印心。",
    "T51n2076_003:0221b08": "仁者依行自得度世。又二祖凡說法竟。乃曰。",
    "T51n2076_003:0221b09": "此經四世之後變成名相。深可悲哉。我今付",
    "T51n2076_003:0221b10": "汝宜善護持。非人慎勿傳之。付囑已師乃遊",
    "T51n2076_003:0221b11": "方。莫知其終。",
    "T51n2076_003:0221b12": "向居士。幽棲林野木食澗飲。北齊天保初。聞",
    "T51n2076_003:0221b13": "二祖盛化乃致書通好曰。影由形起響逐聲來。",
    "T51n2076_003:0221b14": "弄影勞形不識形為影本。揚聲止響不知聲",
    "T51n2076_003:0221b15": "是響根。除煩惱而趣涅槃。喻去形而覓影。離",
    "T51n2076_003:0221b16": "眾生而求佛果。喻默聲而尋響。故知迷悟一",
    "T51n2076_003:0221b17": "途愚智非別。無名作名。因其名則是非生矣。",
    "T51n2076_003:0221b18": "無理作理。因其理則爭論起矣。幻化非真誰",
    "T51n2076_003:0221b19": "是誰非。虛妄無實何空何有。將知得無所得",
    "T51n2076_003:0221b20": "失無所失。未及造謁聊申此意。伏望答之(弄影",
    "T51n2076_003:0221b21": "當作棄影。唯恐當時筆誤耳。蓋第三十卷鎮國大師答皇太子問心要云。若求真去妄。猶棄影勞形。若體妄即真。似",
    "T51n2076_003:0221b22": "處陰休影。此用莊子之說。勞形謂走而避影也)。二祖大師命筆迴示曰。備",
    "T51n2076_003:0221b23": "觀來意皆如實。真幽之理竟不殊。本迷摩尼",
    "T51n2076_003:0221b24": "謂瓦礫。豁然自覺是真珠。無明智慧等無異。",
    "T51n2076_003:0221b25": "當知萬法即皆如。愍此二見之徒輩。申辭措",
    "T51n2076_003:0221b26": "筆作斯書。觀身與佛不差別。何須更覓彼無",
    "T51n2076_003:0221b27": "餘。居士捧披祖偈乃伸禮覲。密承印記。",
    "T51n2076_003:0221b28": "相州隆化寺慧滿禪師。滎陽人也。姓張氏。始",
    "T51n2076_003:0221b29": "於本寺遇僧那禪師開示。志存儉約唯蓄二",
    "T51n2076_003:0221c01": "鍼。冬則乞補夏乃捨之。自言一生心無怯怖",
    "T51n2076_003:0221c02": "身無蚤虱睡而不夢。常行乞食住無再宿。所",
    "T51n2076_003:0221c03": "至伽藍則破柴製履。貞觀十六年於洛陽會",
    "T51n2076_003:0221c04": "善寺側。宿古墓中遇大雪。旦入寺見曇曠法",
    "T51n2076_003:0221c05": "師。曠怪所從來。師曰。法有來耶。曠遣尋來處。",
    "T51n2076_003:0221c06": "四邊雪積五尺許。曠曰。不可測也。尋聞有括",
    "T51n2076_003:0221c07": "錄事。諸僧逃隱。師持鉢周行聚落無所滯礙。",
    "T51n2076_003:0221c08": "隨得隨散索爾虛閑。有請宿齋者。師曰。天下",
    "T51n2076_003:0221c09": "無僧方受斯請也。又嘗示人曰。諸佛說心令",
    "T51n2076_003:0221c10": "知心。相是虛妄。今乃重加心相。深違佛意。又",
    "T51n2076_003:0221c11": "增論議殊乖大理。故常齎楞伽經四卷。以為",
    "T51n2076_003:0221c12": "心要。如說而行。蓋遵歷世之遺付也。後於陶",
    "T51n2076_003:0221c13": "冶中無疾坐化。壽七十許。",
    "T51n2076_003:0221c14": "第三十祖僧璨大師者。不知何許人也。初以",
    "T51n2076_003:0221c15": "白衣謁二祖。既受度傳法。隱于舒州之皖公",
    "T51n2076_003:0221c16": "山。屬後周武帝破滅佛法。師往來太湖縣司",
    "T51n2076_003:0221c17": "空山。居無常處積十餘載。時人無能知者。至",
    "T51n2076_003:0221c18": "隋開皇十二年壬子歲。有沙彌道信。年始十",
    "T51n2076_003:0221c19": "四。來禮師曰。願和尚慈悲乞與解脫法門。師",
    "T51n2076_003:0221c20": "曰。誰縛汝。曰無人縛。師曰。何更求解脫乎。",
    "T51n2076_003:0221c21": "信於言下大悟服勞九載。後於吉州受戒侍",
    "T51n2076_003:0221c22": "奉尤謹。師屢試以玄微。知其緣熟乃付衣法。",
    "T51n2076_003:0221c23": "偈曰。",
    "T51n2076_003:0221c24": "　華種雖因地　　從地種華生",
    "T51n2076_003:0221c25": "　若無人下種　　華地盡無生",
    "T51n2076_003:0221c26": "師又曰。昔可大師付吾法。後往鄴都行化三",
    "T51n2076_003:0221c27": "十年方終。今吾得汝何滯此乎。即適羅浮山",
    "T51n2076_003:0221c28": "優游二載。却旋舊址逾月。士民奔趨大設",
    "T51n2076_003:0221c29": "檀供。師為四眾廣宣心要訖。於法會大樹下",
    "T51n2076_003:0222a01": "合掌立終。即隋煬帝大業二年丙寅十月十",
    "T51n2076_003:0222a02": "五日也。唐玄宗諡鑑智禪師覺寂之塔。至皇",
    "T51n2076_003:0222a03": "宋景德元年甲辰歲。凡四百載矣。初唐河南",
    "T51n2076_003:0222a04": "尹李常。素仰祖風深得玄旨天寶乙酉歲。遇",
    "T51n2076_003:0222a05": "荷澤神會問曰。三祖大師葬在何處。或聞入",
    "T51n2076_003:0222a06": "羅浮不迴。或說終於山谷。未知孰是。會曰。璨",
    "T51n2076_003:0222a07": "大師自羅浮歸山谷。得月餘方示滅。今舒州",
    "T51n2076_003:0222a08": "見有三祖墓。常未之信也。會謫為舒州別駕。",
    "T51n2076_003:0222a09": "因詢問山谷寺眾僧曰。聞寺後有三祖墓是",
    "T51n2076_003:0222a10": "否。時上坐慧觀對曰。有之。常欣然與寮佐",
    "T51n2076_003:0222a11": "同往瞻禮。又啟壙取真儀闍維之。得五色舍",
    "T51n2076_003:0222a12": "利三百粒。以百粒出己俸建塔焉。百粒寄荷",
    "T51n2076_003:0222a13": "澤神會。以徵前言。百粒隨身。後於洛中私第",
    "T51n2076_003:0222a14": "設齋以慶之。時有西域三藏犍那等在會中。",
    "T51n2076_003:0222a15": "常問三藏。天竺禪門祖師多少。犍那答曰。自",
    "T51n2076_003:0222a16": "迦葉至般若多羅。有二十七祖。若敘師子尊",
    "T51n2076_003:0222a17": "者傍出達磨達四世。二十二人。總有四十九",
    "T51n2076_003:0222a18": "祖。若從七佛至此璨大師。不括橫枝凡三十",
    "T51n2076_003:0222a19": "七世。常又問。會中耆德曰。嘗見祖圖。或引五",
    "T51n2076_003:0222a20": "十餘祖。至於支派差殊宗族不定。或但有空",
    "T51n2076_003:0222a21": "名者。以何為驗。時有智本禪師者。六祖門人",
    "T51n2076_003:0222a22": "也。答曰。斯乃後魏初佛法淪替。有沙門曇曜。",
    "T51n2076_003:0222a23": "於紛紜中以素絹單錄。得諸祖名字。或忘失",
    "T51n2076_003:0222a24": "次第。藏衣領中隱于巖穴。經三十五載。至文",
    "T51n2076_003:0222a25": "成帝即位。法門中興。曇曜名行俱崇。遂為僧",
    "T51n2076_003:0222a26": "統。乃集諸沙門重議結集目。為付法藏傳。其",
    "T51n2076_003:0222a27": "間小有差互。即曇曜抄錄時怖懼所致。又經",
    "T51n2076_003:0222a28": "一十三年。帝令國子博士黃元真與北天竺",
    "T51n2076_003:0222a29": "三藏佛陀扇多吉弗煙等。重究梵文甄別宗",
    "T51n2076_003:0222b01": "旨次敘師承。得無[袖-由+比]謬也。",
    "T51n2076_003:0222b02": "第三十一祖道信大師者。姓司馬氏世居河",
    "T51n2076_003:0222b03": "內。後徙於蘄州之廣濟縣。師生而超異。幼慕",
    "T51n2076_003:0222b04": "空宗諸解脫門。宛如宿習既嗣祖風。攝心無",
    "T51n2076_003:0222b05": "寐脇不至席者。僅六十年。隋大業十三載。領",
    "T51n2076_003:0222b06": "徒眾抵吉州。值群盜圍城七旬不解。萬眾惶",
    "T51n2076_003:0222b07": "怖。師愍之教令念摩訶般若。時賊眾望雉堞",
    "T51n2076_003:0222b08": "間。若有神兵。乃相謂曰。城內必有異人。不可",
    "T51n2076_003:0222b09": "攻矣。稍稍引去。唐武德甲申歲。師却返蘄春",
    "T51n2076_003:0222b10": "住破頭山。學侶雲臻。一日往黃梅縣路逢一",
    "T51n2076_003:0222b11": "小兒。骨相奇秀異乎常童。師問曰。子何姓。答",
    "T51n2076_003:0222b12": "曰姓即有不是常姓。師曰。是何姓。答曰。",
    "T51n2076_003:0222b13": "是佛性。師曰。汝無性耶。答曰。性空故。師默",
    "T51n2076_003:0222b14": "識其法器。即俾侍者至其家。於父母所乞令",
    "T51n2076_003:0222b15": "出家。父母以宿緣故殊無難色。遂捨為弟子。",
    "T51n2076_003:0222b16": "名曰弘忍(舊本無名曰弘忍四字。今此添入。若不言名。以至付法傳衣者。是何人耶。兼後有忍",
    "T51n2076_003:0222b17": "曰二字。亦自不明耳)以至付法傳衣。偈曰。",
    "T51n2076_003:0222b18": "　華種有生性　　因地華生生",
    "T51n2076_003:0222b19": "　大緣與信合　　當生生不生",
    "T51n2076_003:0222b20": "遂以學徒委之。一日告眾曰。吾武德中遊廬",
    "T51n2076_003:0222b21": "山。登絕頂望破頭山。見紫雲如蓋下有白氣",
    "T51n2076_003:0222b22": "橫分六道。汝等會否。眾皆默然。忍曰。莫是和",
    "T51n2076_003:0222b23": "尚他後橫出一枝佛法否。師曰善。後貞觀癸",
    "T51n2076_003:0222b24": "卯歲。太宗嚮師道味欲瞻風彩。詔赴京師。上",
    "T51n2076_003:0222b25": "表遜謝前後三返。竟以疾辭。第四度命使曰。",
    "T51n2076_003:0222b26": "如果不起即取首來。使至山諭旨。師乃引頸",
    "T51n2076_003:0222b27": "就刃神色儼然。使異之迴以狀聞。帝彌加歎",
    "T51n2076_003:0222b28": "慕。就賜珍繒以遂其志。迄高宗永徽辛亥歲",
    "T51n2076_003:0222b29": "閏九月四日。忽垂誡門人曰。一切諸法悉皆",
    "T51n2076_003:0222c01": "解脫。汝等各自護念流化未來。言訖安坐而",
    "T51n2076_003:0222c02": "逝壽七十有二。塔于本山。明年四月八日塔",
    "T51n2076_003:0222c03": "戶無故自開。儀相如生。爾後門人不敢復閉。",
    "T51n2076_003:0222c04": "代宗諡大醫禪師慈雲之塔。自圓寂至皇宋",
    "T51n2076_003:0222c05": "景德元年甲辰。凡三百五十六載(當云三百五十四載)。",
    "T51n2076_003:0222c06": "第三十二祖弘忍大師者蘄州黃梅人也。姓",
    "T51n2076_003:0222c07": "周氏。生而岐嶷。童遊時逢一智者。歎曰。此子",
    "T51n2076_003:0222c08": "闕七種相不逮如來。後遇信大師得法嗣化。",
    "T51n2076_003:0222c09": "於破頭山咸亨中有一居士。姓盧名慧能。自",
    "T51n2076_003:0222c10": "新(舊本誤作鄿字)州來參謁師。問曰。汝自何來曰嶺",
    "T51n2076_003:0222c11": "南師曰。欲須何事。曰唯求作佛。師曰。嶺南",
    "T51n2076_003:0222c12": "人無佛性。若為得佛。曰人即有南北佛性豈",
    "T51n2076_003:0222c13": "然。師知是異人。乃訶曰。著槽厰去。能禮足而",
    "T51n2076_003:0222c14": "退。便入碓坊服勞於杵臼之間。晝夜不息經",
    "T51n2076_003:0222c15": "八月。師知付授時至。遂告眾曰。正法難解不",
    "T51n2076_003:0222c16": "可徒記吾言持為己任。汝等各自隨意述一",
    "T51n2076_003:0222c17": "偈。若語意冥符。則衣法皆付。時會下七百餘",
    "T51n2076_003:0222c18": "僧。上座神秀者。學通內外眾所宗仰。咸共推",
    "T51n2076_003:0222c19": "稱云。若非尊秀疇敢當之。神秀竊聆眾譽不",
    "T51n2076_003:0222c20": "復思惟。乃於廊壁書一偈云。",
    "T51n2076_003:0222c21": "　身是菩提樹　　心如明鏡臺",
    "T51n2076_003:0222c22": "　時時勤拂拭　　莫遣有塵埃",
    "T51n2076_003:0222c23": "師因經行忽見此偈。知是神秀所述。乃讚歎",
    "T51n2076_003:0222c24": "曰。後代依此修行亦得勝果。其壁本欲令處",
    "T51n2076_003:0222c25": "士盧珍繪楞伽變相。及見題偈在壁。遂止不",
    "T51n2076_003:0222c26": "畫各令誦念。能在碓坊忽聆誦偈。乃問同學。",
    "T51n2076_003:0222c27": "是何章句。同學曰。汝不知和尚求法嗣。令各",
    "T51n2076_003:0222c28": "述心偈。此則秀上座所述。和尚深加歎賞。必",
    "T51n2076_003:0222c29": "將付法傳衣也能曰。其偈云何。同學為誦。能",
    "T51n2076_003:0223a01": "良久曰。美則美矣。了則未了。同學訶曰。庸流",
    "T51n2076_003:0223a02": "何知勿發狂言。能曰。子不信耶。願以一偈和",
    "T51n2076_003:0223a03": "之。同學不答相視而笑。能至夜密告一童子",
    "T51n2076_003:0223a04": "引至廊下。能自秉燭。令童子於秀偈之側寫",
    "T51n2076_003:0223a05": "一偈云。",
    "T51n2076_003:0223a06": "　菩提本非樹　　心鏡亦非臺",
    "T51n2076_003:0223a07": "　本來無一物　　何假拂塵埃",
    "T51n2076_003:0223a08": "大師後見此偈云。此是誰作亦未見性。眾聞",
    "T51n2076_003:0223a09": "師語遂不之顧。逮夜乃潛令人自碓坊召能",
    "T51n2076_003:0223a10": "行者入室。告曰。諸佛出世為一大事故。隨機",
    "T51n2076_003:0223a11": "小大而引導之。遂有十地三乘頓漸等旨。以",
    "T51n2076_003:0223a12": "為教門。然以無上微妙祕密圓明真實正法眼",
    "T51n2076_003:0223a13": "藏。付于上首大迦葉尊者。展轉傳授二十八",
    "T51n2076_003:0223a14": "世。至達磨屆于此土。得可大師。承襲以至于",
    "T51n2076_003:0223a15": "吾。今以法寶及所傳袈裟用付於汝。善自保",
    "T51n2076_003:0223a16": "護無令斷絕。聽吾偈曰。",
    "T51n2076_003:0223a17": "　有情來下種　　因地果還生",
    "T51n2076_003:0223a18": "　無情既無種　　無性亦無生",
    "T51n2076_003:0223a19": "能居士跪受衣法。啟曰。法則既授衣付何人。",
    "T51n2076_003:0223a20": "師曰。昔達磨初至人未知信。故傳衣以明得",
    "T51n2076_003:0223a21": "法。今信心已熟。衣乃爭端止於汝身不復傳",
    "T51n2076_003:0223a22": "也。且當遠隱俟時行化。所謂授衣之人命如",
    "T51n2076_003:0223a23": "懸絲也。能曰。當隱何所。師曰。逢懷即止。遇",
    "T51n2076_003:0223a24": "會且藏。能禮足已捧衣而出。是夜南邁大眾",
    "T51n2076_003:0223a25": "莫知。忍大師自此不復上堂凡三日。大眾疑",
    "T51n2076_003:0223a26": "怪致問。祖曰。吾道行矣。何更詢之。復問衣法",
    "T51n2076_003:0223a27": "誰得耶。師曰。能者得。於是眾議盧行者名能。",
    "T51n2076_003:0223a28": "尋訪既失。懸知彼得即共奔逐。忍大師既付",
    "T51n2076_003:0223a29": "衣法。復經四載。至上元二年(乙亥歲乃唐高宗時也。至肅宗時復有",
    "T51n2076_003:0223b01": "上元年號。其二年歲在辛丑也)。忽告眾曰。吾今事畢時可行矣。",
    "T51n2076_003:0223b02": "即入室安坐而逝。壽七十有四。建塔於黃梅",
    "T51n2076_003:0223b03": "之東山。代宗皇帝諡大滿禪師法雨之塔。自",
    "T51n2076_003:0223b04": "大師滅度至皇宋景德元年甲辰。凡三百三",
    "T51n2076_003:0223b05": "十年。",
    "T51n2076_003:0223b06": "景德傳燈錄卷第三"
}