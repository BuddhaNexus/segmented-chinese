{
    "X39n0709_014:0464b16": "毗尼止持會集卷第十四",
    "X39n0709_014:0464b18": "金陵寶華山弘律沙門　讀體　集",
    "X39n0709_014:0464b19": "第八十六作骨牙鍼筒戒",
    "X39n0709_014:0464b20": "若比丘作骨牙角鍼筒刳刮成者。波逸提。",
    "X39n0709_014:0464b21": "緣起　佛在羅閱城靈鷲山中。時有信樂工師。為",
    "X39n0709_014:0464b22": "比丘作骨牙角鍼筒。以是故廢家事業。財物竭盡。",
    "X39n0709_014:0464b23": "無復衣食。世人譏其求福得殃。有慚愧比丘聞知。",
    "X39n0709_014:0464b24": "白佛結戒。由鍼筒事譏嫌煩惱。制斯學處。",
    "X39n0709_014:0464c01": "釋義　作者(若自作若遣人作)。骨牙角者(僧祗律云。骨者象馬牛駝龍骨",
    "X39n0709_014:0464c02": "等。牙者象魚豬牙等。角者牛犀鹿羊角等)。鍼筒者(是比丘六物中之一也。有二種作。一筒形。",
    "X39n0709_014:0464c03": "二合形。若用上三種。作此二形。皆不聽　律攝云。鍼筒有二種應畜。一葦二鐵。復有自種應畜。謂銅鐵鑰",
    "X39n0709_014:0464c04": "石及以赤銅)。刳刮者(刳謂剖內。以空其中。刮謂剗削其外。以瑩其表也)。",
    "X39n0709_014:0464c05": "結罪　是中犯者。自作教他成者。盡波逸提　若",
    "X39n0709_014:0464c06": "自若教他作。作而不成。盡突吉羅。",
    "X39n0709_014:0464c07": "此戒具三緣。方成本罪。一有貪愛心。二是骨牙角。",
    "X39n0709_014:0464c08": "三作成受用。",
    "X39n0709_014:0464c09": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0464c10": "尼突吉羅。是為犯。",
    "X39n0709_014:0464c11": "隨開　不犯者。用鐵銅鉛錫白鑞竹木葦草作。及",
    "X39n0709_014:0464c12": "最初未制戒等。是為不犯。",
    "X39n0709_014:0464c13": "會採　十誦律云。應破已悔過。若未破僧。應敕令",
    "X39n0709_014:0464c14": "破。",
    "X39n0709_014:0464c15": "根本律云。應打碎其罪說悔。其所對之人應問云。",
    "X39n0709_014:0464c16": "爾鍼筒打碎未。若不問者。得惡作罪。",
    "X39n0709_014:0464c17": "薩婆多論云。以是小物故。所以不入三十事。又應",
    "X39n0709_014:0464c18": "破故。若還主。主不受。若與他則生惱施僧。則非法",
    "X39n0709_014:0464c19": "惟毀棄也。",
    "X39n0709_014:0464c20": "此戒大乘同學。",
    "X39n0709_014:0464c21": "附考　律攝云。畜鍼筒者。應密藏舉。若無慚愧苾",
    "X39n0709_014:0464c22": "芻及未具人借不應與。能善愛護者。應與貯畜鍼",
    "X39n0709_014:0464c23": "刀。恐鐵生垢。應以蠟布裹之(謂灸蠟拭布帛)。",
    "X39n0709_014:0464c24": "第八十七過量作坐具戒",
    "X39n0709_014:0465a01": "若比丘作尼師壇。當應量作。是中量者。長佛二磔手。",
    "X39n0709_014:0465a02": "廣一磔手半。更增廣長各半磔手。若過截竟。波逸提。",
    "X39n0709_014:0465a03": "緣起　此戒有二制。佛在舍衛國給孤獨園。按行",
    "X39n0709_014:0465a04": "僧房。見眾僧臥具敷在露地不淨所污。諸比丘受",
    "X39n0709_014:0465a05": "供還園。世尊以此因緣。集僧告眾而訶責云。當知",
    "X39n0709_014:0465a06": "此污。是有欲人。是瞋恚人。是癡人。非是無欲無瞋",
    "X39n0709_014:0465a07": "癡人。若比丘念不散亂而睡眠。無有是事。況阿羅",
    "X39n0709_014:0465a08": "漢。自今已去。聽諸比丘為障身障衣障臥具故。作",
    "X39n0709_014:0465a09": "尼師壇。六羣便廣大作有慚愧者。見知白佛。此初",
    "X39n0709_014:0465a10": "結戒也。時迦留陀夷體大。尼師壇小。不能坐向佛",
    "X39n0709_014:0465a11": "所從來道邊。以手挽尼師壇。欲令廣大。佛知而故",
    "X39n0709_014:0465a12": "問。乃聽更益廣長。各半磔手。此第二結戒也。由臥",
    "X39n0709_014:0465a13": "具事。制斯學處。",
    "X39n0709_014:0465a14": "釋義　文分三節。若比丘下明其創制。更增下明",
    "X39n0709_014:0465a15": "其隨開。若過者結成所犯。尼師壇者(亦云尼師但那。唐言敷具。",
    "X39n0709_014:0465a16": "或云隨坐衣。又云襯足衣。謂坐臥時。敷於坐臥之上。隨坐隨臥。無令垢穢污於臥具。所以制意。本為障身",
    "X39n0709_014:0465a17": "障衣障臥具故　事鈔云。為身者。恐坐地上。有所損故。次為衣者。恐無所替。三衣易壞故。為臥具者。恐身",
    "X39n0709_014:0465a18": "不淨污僧牀褥故)。量者(是所制數量。以定廣長之式也)。長佛二磔手廣一",
    "X39n0709_014:0465a19": "磔手半(佛一磔手。唐尺一尺六寸。謂長量三尺二寸。廣量二尺四寸)。更增廣長",
    "X39n0709_014:0465a20": "各半磔手者(半磔手八寸也。謂廣長正量之外。各增益八寸。此則長量有四尺。廣量有",
    "X39n0709_014:0465a21": "三尺二寸。足堪坐臥也)。截竟者(謂不依量而作。當令截却。如量罪應求悔也)。",
    "X39n0709_014:0465a22": "結罪　是中犯者。若長中過量。廣中不過。廣中過",
    "X39n0709_014:0465a23": "量。長中不過。廣長俱過量。自作若教他使作成者。",
    "X39n0709_014:0465a24": "盡波逸提　作不成者。盡突吉羅。",
    "X39n0709_014:0465b01": "此戒具三緣。方成本罪。一心貪廣長。二故慢聖制。",
    "X39n0709_014:0465b02": "三作已成。",
    "X39n0709_014:0465b03": "兼制　比丘尼突吉羅(同制別學)式叉摩那沙彌沙彌",
    "X39n0709_014:0465b04": "尼突吉羅。是為犯。",
    "X39n0709_014:0465b05": "隨開　不犯者。應量作減量作。若從他得已成者。",
    "X39n0709_014:0465b06": "截割如量。若疊作兩重。及最初未制戒等。是為不",
    "X39n0709_014:0465b07": "犯。",
    "X39n0709_014:0465b08": "會採　十誦律云。應截斷已悔過。若未截僧應敕",
    "X39n0709_014:0465b09": "令截。",
    "X39n0709_014:0465b10": "僧祗律云。若過量者截已。波逸提。悔過不截而悔。",
    "X39n0709_014:0465b11": "越毗尼罪(此不截而悔罪治。不敕不聽)。",
    "X39n0709_014:0465b12": "此戒大乘同學。",
    "X39n0709_014:0465b13": "附考　根本羯磨云。時有苾芻。以雜色物。作尼師",
    "X39n0709_014:0465b14": "但那。守持長留縷。繢(繢音衛織餘也)時婆羅門及諸俗侶",
    "X39n0709_014:0465b15": "便生譏笑。佛言凡為坐具。應作兩重。染令壞色。",
    "X39n0709_014:0465b16": "第三分云。必須截斷。縫刺為葉。四邊帖緣。",
    "X39n0709_014:0465b17": "律攝云。尼師但那應兩重作疊為三分。在下一分",
    "X39n0709_014:0465b18": "應截斷作葉。與三衣葉同(所以南山錯裁臥具。天人指受。葢式如此也)。",
    "X39n0709_014:0465b19": "十誦律云。新者二重。故者四重。不應受單尼師壇。",
    "X39n0709_014:0465b20": "先受者不應捨。",
    "X39n0709_014:0465b21": "僧祗律云。聽兩重作不得趣。爾厭課持小故。[疊*毛]復",
    "X39n0709_014:0465b22": "(課者試也。謂厭用也)及疊量縮量水濕量。欲令乾已長大",
    "X39n0709_014:0465b23": "若用欽婆羅一重。作劫貝二重。作此是隨坐衣。不",
    "X39n0709_014:0465b24": "得作三衣。不得淨施取薪草盛雜物。唯得敷坐。若",
    "X39n0709_014:0465c01": "道路行得長疊。著衣囊上肩上。擔至坐處取坐之。",
    "X39n0709_014:0465c02": "若置本處。當中掩之。欲坐徐舒。先手按後方坐。",
    "X39n0709_014:0465c03": "義淨師注云。此中制意者。尼師但那本為襯替臥",
    "X39n0709_014:0465c04": "具。恐有所損。不擬餘用。然其大量與自身等。頂上",
    "X39n0709_014:0465c05": "餘有一磔手。在斯乃正與臥具相當。若其量小。不",
    "X39n0709_014:0465c06": "堪替臥　又按諸部。多云長中增一磔手。唯本律",
    "X39n0709_014:0465c07": "文云。更增廣長各半磔。今故贅之俾曉。",
    "X39n0709_014:0465c08": "根本律云。長中更增一張手。",
    "X39n0709_014:0465c09": "十誦律云。縷邊益一磔手。",
    "X39n0709_014:0465c10": "薩婆多論云。聽益縷際者。謂從織邊。唯於一頭。更",
    "X39n0709_014:0465c11": "益一磔。",
    "X39n0709_014:0465c12": "五分律云。續方一磔手。謂截作三分續長頭。餘一",
    "X39n0709_014:0465c13": "分帖四角。不帖則已。",
    "X39n0709_014:0465c14": "僧祗律云。益磔者。二重三重對頭却刺。",
    "X39n0709_014:0465c15": "第八十八過量作覆瘡衣戒",
    "X39n0709_014:0465c16": "若比丘作覆瘡衣。當應量作。是中量者長佛四磔手。",
    "X39n0709_014:0465c17": "廣二磔手。截竟過者。波逸提。",
    "X39n0709_014:0465c18": "緣起　佛在舍衛國給孤獨園時。諸比丘患種種",
    "X39n0709_014:0465c19": "瘡。膿血污身。污衣污臥具。佛聽畜覆瘡衣。所作衣",
    "X39n0709_014:0465c20": "麤。多毛著瘡。舉衣患痛。白佛復聽以大價細輭衣",
    "X39n0709_014:0465c21": "覆瘡上。後著衣裙。若至白衣家。請坐時。應語言。我",
    "X39n0709_014:0465c22": "有患。若言但坐。當褰上。涅槃僧以此衣覆瘡而坐",
    "X39n0709_014:0465c23": "時。六羣聞已。便多作廣長覆瘡衣。諸比丘見知。白",
    "X39n0709_014:0465c24": "佛結戒。由過量而作。制斯學處。",
    "X39n0709_014:0466a01": "釋義　文分二節。若比丘下明制衣量。截竟等結",
    "X39n0709_014:0466a02": "成所犯。律云。覆瘡衣者。有種種瘡病。持用覆身。長",
    "X39n0709_014:0466a03": "佛四磔手者(謂長量六尺四寸)。廣二磔手者(謂廣量三尺二寸)。截",
    "X39n0709_014:0466a04": "竟等如上。",
    "X39n0709_014:0466a05": "結罪　是中犯者。若長中應量。廣中不應量。長中",
    "X39n0709_014:0466a06": "不應量。廣中應量。若廣長俱不應量。自作教人作",
    "X39n0709_014:0466a07": "成者。盡波逸提　若不成。盡突吉羅　若為人作",
    "X39n0709_014:0466a08": "成不成。盡突吉羅。",
    "X39n0709_014:0466a09": "此戒具三緣。方成本罪。一有貪慢心。二過量作成。",
    "X39n0709_014:0466a10": "三自他作竟。",
    "X39n0709_014:0466a11": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0466a12": "尼突吉羅。是為犯。",
    "X39n0709_014:0466a13": "隨開　不犯者。應量減量作。若從他得裁割如量。",
    "X39n0709_014:0466a14": "若疊作兩重。及最初未制戒等。是為不犯。",
    "X39n0709_014:0466a15": "會採　僧祗律云。此覆瘡衣。是隨身衣。不得作三",
    "X39n0709_014:0466a16": "衣及淨施。乃至雜用瘡瘥已。得作三衣及淨施餘",
    "X39n0709_014:0466a17": "用。",
    "X39n0709_014:0466a18": "十誦律云。乃至瘡瘥後。十日若過是畜。波逸提(此恐",
    "X39n0709_014:0466a19": "譯筆之誤。應同長衣犯捨墮)。應截斷悔過。若未截僧應敕令截。",
    "X39n0709_014:0466a20": "僧祗律云。若過量截已悔過。不截而悔。越毗尼罪",
    "X39n0709_014:0466a21": "(不截亦兼能所)。",
    "X39n0709_014:0466a22": "此戒大乘同學。",
    "X39n0709_014:0466a23": "附考　按根本部。令加法受持。既受持已。則無長",
    "X39n0709_014:0466a24": "衣之過。向一如法。苾芻所具儀言云　大德。一心",
    "X39n0709_014:0466b01": "念我。苾芻(某甲)此覆瘡衣。應量作今受持(三說)。彼",
    "X39n0709_014:0466b02": "應報言爾。答云善(准此則十誦筆誤可知)。",
    "X39n0709_014:0466b03": "第八十九過量作雨浴衣戒",
    "X39n0709_014:0466b04": "若比丘作雨浴衣。當應量作。是中量者。長佛六磔手。",
    "X39n0709_014:0466b05": "廣二磔手半。過者截竟。波逸提。",
    "X39n0709_014:0466b06": "緣起　佛在舍衛國給孤獨園。時六羣比丘聞毗",
    "X39n0709_014:0466b07": "舍佉母請願。佛聽諸比丘作雨浴衣。輙多作廣大",
    "X39n0709_014:0466b08": "雨浴衣。有樂學戒者嫌責。白佛結戒。由雨衣過量。",
    "X39n0709_014:0466b09": "制斯學處。",
    "X39n0709_014:0466b10": "釋義　律云。雨浴衣者。謂比丘著在雨中。洗浴用",
    "X39n0709_014:0466b11": "覆身故。長佛六磔手者(謂長量九尺六寸)。廣二磔手半者",
    "X39n0709_014:0466b12": "(廣量四尺)。截竟如上。",
    "X39n0709_014:0466b13": "結罪　是中犯者。若長中不應量。廣中應量。長中",
    "X39n0709_014:0466b14": "應量。廣中不應量。若廣長俱不應量。自作教他作",
    "X39n0709_014:0466b15": "成者。盡波逸提　不成者。盡突吉羅　若為人作",
    "X39n0709_014:0466b16": "成不成。盡突吉羅。",
    "X39n0709_014:0466b17": "此戒具三緣。方成本罪。一是雨浴衣。二故過量作。",
    "X39n0709_014:0466b18": "三作已成。",
    "X39n0709_014:0466b19": "兼制　比丘尼突吉羅(尼無雨浴衣。按尼律中唯聽畜浴衣。若過量。犯波逸",
    "X39n0709_014:0466b20": "提)。式叉摩那沙彌沙彌尼突吉羅。是為犯",
    "X39n0709_014:0466b21": "隨開　不犯者。應量減量作。若從他得裁割如量。",
    "X39n0709_014:0466b22": "若疊作兩重。及最初未制戒等。是為不犯。",
    "X39n0709_014:0466b23": "會採　十誦律云。應截斷已悔過。若未割截僧應",
    "X39n0709_014:0466b24": "敕令割截。",
    "X39n0709_014:0466c01": "僧祗律云。不截而悔。越毗尼罪。",
    "X39n0709_014:0466c02": "此戒大乘同學。",
    "X39n0709_014:0466c03": "第九十等佛衣量戒",
    "X39n0709_014:0466c04": "若比丘與如來等量作衣。或過量作者。波逸提。是中",
    "X39n0709_014:0466c05": "如來衣量者。長佛十磔手。廣六磔手。是謂如來衣量。",
    "X39n0709_014:0466c06": "緣起　佛在釋翅搜尼拘類園。尊者難陀(此是佛弟難陀)",
    "X39n0709_014:0466c07": "短佛四指。諸比丘遙見來。皆謂是佛。即起奉迎。至",
    "X39n0709_014:0466c08": "乃知之。彼此俱懷慚愧。佛聽難陀著黑色衣以別",
    "X39n0709_014:0466c09": "之(謂以黑泥。染成壞色　薩婆多論云。佛衣色如金。結施加毛。[疊*毛]色亦爾。故難陀宜當覆沙。覆沙此翻",
    "X39n0709_014:0466c10": "壞色)。時六羣與如來等量作衣。或過重作。諸比丘嫌",
    "X39n0709_014:0466c11": "責。白佛結戒(根本律云。鄔波難陀作大支筏羅。縫刺既竟。但披一邊。餘聚肩上。詣諸住",
    "X39n0709_014:0466c12": "處。因招譏過。制斯學處　此由身小衣大。不相應故。所以半披半聚肩上)。",
    "X39n0709_014:0466c13": "釋義　文分二節。若比丘下明其所犯。是中下正",
    "X39n0709_014:0466c14": "明衣量。律云。衣者有十種如上。如來者(是佛十號之首。謂凡",
    "X39n0709_014:0466c15": "夫來而不如。聲聞如而不來。唯世尊來而能如如而能來。有異凡夫聲聞也)。如來衣量",
    "X39n0709_014:0466c16": "等者(長佛十磔手。准今一丈六尺。廣六磔手。有九尺六寸寬　薩婆多論云。佛衣量。佛身丈六。",
    "X39n0709_014:0466c17": "常人半之。衣量廣長。當應半也)。",
    "X39n0709_014:0466c18": "結罪　是中犯者。若比丘等如來衣量。長中不應",
    "X39n0709_014:0466c19": "量。廣中應量。廣中不應量。長中應量。若廣長中俱",
    "X39n0709_014:0466c20": "不應量。自作教他作成者。盡波逸提　自他作不",
    "X39n0709_014:0466c21": "成。盡突吉羅　若為他作成不成。盡突吉羅。",
    "X39n0709_014:0466c22": "此戒具三緣。方成本罪。一有慢教心。二貪廣長。三",
    "X39n0709_014:0466c23": "過量作成。",
    "X39n0709_014:0466c24": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0467a01": "尼突吉羅。是為犯。",
    "X39n0709_014:0467a02": "隨開　不犯者。若從他得作成衣。當截割如量。若",
    "X39n0709_014:0467a03": "不割截。疊作兩重。及最初未制戒等。是為不犯。",
    "X39n0709_014:0467a04": "會採　十誦律云。應截已悔過。若未截僧應敕令",
    "X39n0709_014:0467a05": "截。",
    "X39n0709_014:0467a06": "僧祗律云。若不截而悔過。越毗尼罪。",
    "X39n0709_014:0467a07": "此戒大乘同學。",
    "X39n0709_014:0467a08": "附考　僧祗律云。當隨自身量。僧伽梨有三種。上",
    "X39n0709_014:0467a09": "者長五肘。廣三肘(肘者從臂節腕至舒指尖。為一肘。中人一肘一尺八寸)中",
    "X39n0709_014:0467a10": "者長五肘一不舒手(謂四肘舒指尖一肘拳手也)。廣三肘一不",
    "X39n0709_014:0467a11": "舒手　下者長四肘半。廣三肘一不舒手　鬱多",
    "X39n0709_014:0467a12": "羅僧亦復如是　安陀會上中二種亦爾。下者長",
    "X39n0709_014:0467a13": "四肘半。廣二肘一不舒手。",
    "X39n0709_014:0467a14": "律攝云。總有三品僧伽胝衣。上者用自肘量。竪三",
    "X39n0709_014:0467a15": "橫五。下者各減半肘。二內名中。七條五條亦有三",
    "X39n0709_014:0467a16": "品。並同此量　復有二種五條衣。竪二橫五。竪二",
    "X39n0709_014:0467a17": "橫四。但葢三輪是謂守持衣極之小量(謂上但葢臍。下掩兩",
    "X39n0709_014:0467a18": "膝。若肘長者。則與此相當。如臂短者。不及於膝。宜依肘長為準)。若身長大而肘短",
    "X39n0709_014:0467a19": "者。依身為量。不依肘量。若翻此者。亦依身量。",
    "X39n0709_014:0467a20": "五分律云。肘量長短不定。佛令隨身分量。",
    "X39n0709_014:0467a21": "本律云。度身而衣(五九十波羅提法竟)。",
    "X39n0709_014:0467a22": "六波羅提提舍尼法",
    "X39n0709_014:0467a23": "有四條。然此皆由貪故。而長貪惑。壞他信敬。故佛",
    "X39n0709_014:0467a24": "禁之。波羅提提舍尼者。此無正翻。事鈔准義。翻云",
    "X39n0709_014:0467b01": "向彼悔。然一切罪皆應向他說悔。何故此中獨名",
    "X39n0709_014:0467b02": "向彼悔。",
    "X39n0709_014:0467b03": "根本律攝云。謂於住處現有苾芻。皆須一一別對",
    "X39n0709_014:0467b04": "陳說。不同餘罪。故受別名。又犯罪已即須陳說。不",
    "X39n0709_014:0467b05": "得停息。亦異餘罪。",
    "X39n0709_014:0467b06": "按僧祗十誦及本部。此罪應向一人邊。一說發露",
    "X39n0709_014:0467b07": "悔過罪。便得除也。",
    "X39n0709_014:0467b08": "經云。犯波羅提提舍尼。如三十三天壽千歲。墮泥",
    "X39n0709_014:0467b09": "犁中(人間一百年彼天一晝夜)。於人間數三千六百萬歲。此泥",
    "X39n0709_014:0467b10": "犁即黑繩地獄。謂以熱鐵繩絣量肢體。後方斬鋸",
    "X39n0709_014:0467b11": "故。",
    "X39n0709_014:0467b12": "第一受非親里尼食戒",
    "X39n0709_014:0467b13": "若比丘入村中。從非親里比丘尼。若無病自手取食",
    "X39n0709_014:0467b14": "食者。是比丘應向餘比丘悔過言。大德。我犯可訶法。",
    "X39n0709_014:0467b15": "所不應為。我今向大德悔過。是法名悔過法。",
    "X39n0709_014:0467b16": "緣起　此戒有二制。佛在舍衛國給狐獨園。時世",
    "X39n0709_014:0467b17": "穀貴。人民饑餓。乞求難得。蓮華色比丘尼初日乞",
    "X39n0709_014:0467b18": "所得食。持與比丘。二日三日亦如是。復持鉢入城",
    "X39n0709_014:0467b19": "乞食。路逢長者乘車覲王。從者驅人。尼因避道。墮",
    "X39n0709_014:0467b20": "深泥中。面掩地而臥。長者慈愍。敕人扶出。問知其",
    "X39n0709_014:0467b21": "故。乃嫌責。比丘不知義讓。即請尼還家。浣衣供食。",
    "X39n0709_014:0467b22": "語言。自今已去。可常在我家食。勿復餘去。若外有",
    "X39n0709_014:0467b23": "所得者。隨意與人。諸比丘聞知白佛。世尊集十句",
    "X39n0709_014:0467b24": "義。初為僧結戒也。時諸比丘皆有疑。不敢取親里",
    "X39n0709_014:0467c01": "尼食。復有諸病比丘。不敢受非親里尼食。佛皆聽",
    "X39n0709_014:0467c02": "之。故有非親里及無病自手取食之語。此第二結",
    "X39n0709_014:0467c03": "戒也。由苾芻尼事譏嫌煩惱。制斯學處。乃初篇殺",
    "X39n0709_014:0467c04": "根本種類。",
    "X39n0709_014:0467c05": "釋義　文分二節。若比丘下明所犯之事。是比丘",
    "X39n0709_014:0467c06": "下明悔過之法。入村中者(言村中。揀非村外空處。村有四種。如上明)。非",
    "X39n0709_014:0467c07": "親里比丘尼者(親里如上。尼既非親。則不應向彼求索)。無病自手受",
    "X39n0709_014:0467c08": "食者(無病則無開緣　僧祗律云。病者不謂。小病謂疥癩黃爛瘡痍癰痤人所惡賤　自手取",
    "X39n0709_014:0467c09": "食者。揀非置地與。使人授與。謂是自手。或持器從他受取二五食。以吞咽也)。是比丘者",
    "X39n0709_014:0467c10": "(即犯過之人)餘比丘者(謂善受具足持戒之人)。可訶法者(謂所作非善。是",
    "X39n0709_014:0467c11": "佛遮止。既違所制。理應訶責也)。所不應為者(謂非知足慚愧比丘所應為也)今向",
    "X39n0709_014:0467c12": "大德悔過者(謂不敢隱覆。自言以雪其所犯也)。是法名悔過法者",
    "X39n0709_014:0467c13": "(此句結歸篇聚之名。令知守持　善見律云。此戒體無罪名。一人邊一說悔過)。",
    "X39n0709_014:0467c14": "結罪　是中犯者。若不病而自手受。如是食食咽",
    "X39n0709_014:0467c15": "咽波羅提提舍尼。",
    "X39n0709_014:0467c16": "此戒具五緣。方成本罪。一尼非親里。二非親尼想",
    "X39n0709_014:0467c17": "疑。三自身無病。四村中自取。五隨食入咽。",
    "X39n0709_014:0467c18": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0467c19": "尼突吉羅。是為犯。",
    "X39n0709_014:0467c20": "隨開　不犯者。受親里尼食。若有病若置地與。若",
    "X39n0709_014:0467c21": "使人授與。若在僧伽藍中。若在村外(在村外聽者。由犯緣於城",
    "X39n0709_014:0467c22": "中發起也)。若在比丘尼寺內與。及最初未制戒等。是為",
    "X39n0709_014:0467c23": "不犯。",
    "X39n0709_014:0467c24": "會採　五分律云。若比丘在村外。尼在村內。若比",
    "X39n0709_014:0468a01": "丘在村內。尼在村外　若比丘在空。尼在地。若尼",
    "X39n0709_014:0468a02": "在空比丘在地。皆突吉羅。",
    "X39n0709_014:0468a03": "薩婆多論云。若一時取十五種食。一波羅提提舍",
    "X39n0709_014:0468a04": "尼　若一一取。十五波羅提提舍尼(十五種食。謂五正食非五",
    "X39n0709_014:0468a05": "正食。及麥粟稻麻荍。未作麨飯餅。盡名五似食)。",
    "X39n0709_014:0468a06": "律攝云。實非親尼作親尼想及疑。皆得本罪　親",
    "X39n0709_014:0468a07": "作非親想及疑。皆得突吉羅　於親作非親想。無",
    "X39n0709_014:0468a08": "犯。",
    "X39n0709_014:0468a09": "此戒大乘不問親里非親。但觀可受不可受。然在",
    "X39n0709_014:0468a10": "末法世。更宜與尼疎絕為善。",
    "X39n0709_014:0468a11": "第二不止尼代索食戒",
    "X39n0709_014:0468a12": "若比丘至白衣家內食。是中有比丘尼。指示與某甲",
    "X39n0709_014:0468a13": "羮。與某甲飯。比丘應語彼比丘尼如是言。大姊。且止。",
    "X39n0709_014:0468a14": "須比丘食竟。若無一比丘。語彼比丘尼如是言。大姊。",
    "X39n0709_014:0468a15": "且止。須比丘食竟者。是比丘應悔過言。大德。我犯可",
    "X39n0709_014:0468a16": "訶法。所不應為。我今向諸大德悔過。是法名悔過法。",
    "X39n0709_014:0468a17": "緣起　佛在舍衛國給狐獨園。有眾多比丘。與六",
    "X39n0709_014:0468a18": "羣在。白衣家內共座食。時六羣尼與六羣索羮飯",
    "X39n0709_014:0468a19": "語言。與此羮。與此飯。而捨中間不與。乃越次與諸",
    "X39n0709_014:0468a20": "比丘聞中。有少欲者。嫌責六羣。白佛結戒。由飲食",
    "X39n0709_014:0468a21": "事譏嫌煩惱。制斯學處。乃初篇妄根本種類。",
    "X39n0709_014:0468a22": "釋義　文分三節。若比丘下明受食之儀。若無一",
    "X39n0709_014:0468a23": "比丘下明所化之事。是比丘下明悔過之法。指示",
    "X39n0709_014:0468a24": "者(謂處分其事也)。與者(謂非平等行食。乃越次偏與也)。羮飯者(顯非粗食也)大",
    "X39n0709_014:0468b01": "姊且止者(女兄曰姊。律制比丘稱諸尼眾。通言大姊　且止二字。是出訶止之言。止其少",
    "X39n0709_014:0468b02": "停。須待眾人食竟也)。若無一比丘等者(謂現前大眾中。乃至無一人訶止彼比丘",
    "X39n0709_014:0468b03": "尼。是食比丘。即得本罪)。向諸大德悔過者(謂是食比丘應對現前眾比丘。說悔",
    "X39n0709_014:0468b04": "其罪。不同餘三戒。但對一人邊露悔。即得除滅。故云向諸大德悔過也)。",
    "X39n0709_014:0468b05": "結罪　是中犯者。若無一比丘訶止而食者。咽咽",
    "X39n0709_014:0468b06": "波羅提提舍尼。",
    "X39n0709_014:0468b07": "此戒具四緣。方成本罪。一是白衣家。二比丘尼指",
    "X39n0709_014:0468b08": "示。三不遮令止。四受食入咽。",
    "X39n0709_014:0468b09": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0468b10": "尼突吉羅。是為犯。",
    "X39n0709_014:0468b11": "隨開　不犯者。若語言且止。若比丘尼自為檀越。",
    "X39n0709_014:0468b12": "若檀越設食。令比丘尼處分。若不偏為與此置彼。",
    "X39n0709_014:0468b13": "及最初未制戒等。是為不犯。",
    "X39n0709_014:0468b14": "會採　僧祗律云。語言大姊小止。須諸比丘食竟。",
    "X39n0709_014:0468b15": "若止者善。若不止者。若二若三語。若不語受者。越",
    "X39n0709_014:0468b16": "毗尼罪　食犯悔過法。",
    "X39n0709_014:0468b17": "薩婆多論云。若二部僧共坐一部僧中。若有一人",
    "X39n0709_014:0468b18": "語是比丘尼者。第二部僧亦名為語　若別入別",
    "X39n0709_014:0468b19": "坐別食別出者。是中入檀越門。比丘應問出比丘。",
    "X39n0709_014:0468b20": "何比丘尼是中教檀越與比丘食。若言某應問約",
    "X39n0709_014:0468b21": "敕未。答言。已約敕。是入比丘亦名約敕　有諸比",
    "X39n0709_014:0468b22": "丘出城門。時有比丘。入者應問。出者若出未約敕。",
    "X39n0709_014:0468b23": "入者應約敕。若出約敕。入者亦名約敕。",
    "X39n0709_014:0468b24": "五分律云。若式叉摩那沙彌尼教益食。不語言小",
    "X39n0709_014:0468c01": "却者。突吉羅。",
    "X39n0709_014:0468c02": "此戒大乘同學。",
    "X39n0709_014:0468c03": "附考　按本部及僧祗部。若眾中無一比丘訶止",
    "X39n0709_014:0468c04": "一切比丘食者。皆得罪。而僧祗惟令向一人悔過。",
    "X39n0709_014:0468c05": "准義須知。若食者是下座。應依本部。若食者是上",
    "X39n0709_014:0468c06": "座。當如僧祗。",
    "X39n0709_014:0468c07": "第三學家受食戒",
    "X39n0709_014:0468c08": "若先作學家羯磨。若比丘於如是學家先不請。無病",
    "X39n0709_014:0468c09": "自手受食食。是比丘應向餘比丘悔過言。我犯可訶",
    "X39n0709_014:0468c10": "法。所不應為。我今向大德悔過。是法名悔過法。",
    "X39n0709_014:0468c11": "緣起　此戒有二制。佛在羅閱城耆闍崛山中。有",
    "X39n0709_014:0468c12": "居士家。夫婦俱得信樂。為佛弟子。然諸佛見諦弟",
    "X39n0709_014:0468c13": "子常法。於諸比丘。乃至身肉無所愛惜。常與供養。",
    "X39n0709_014:0468c14": "遂貧窮。衣食乏盡。比居諸人。皆云家先大富。從供",
    "X39n0709_014:0468c15": "養沙門釋子已來。貧窮乃爾。有少欲慚愧比丘。聞",
    "X39n0709_014:0468c16": "知白佛。佛聽僧與居士作與家白二羯磨(此羯磨法。於作",
    "X39n0709_014:0468c17": "時中明)故制云。若比丘知是學家。與作羯磨竟。而在",
    "X39n0709_014:0468c18": "其家受飲食。食當向餘比丘悔過。此初結戒也。於",
    "X39n0709_014:0468c19": "是比丘中。先受學家請皆有疑。不敢往復。有病比",
    "X39n0709_014:0468c20": "丘有疑。不敢受學家請。佛俱聽之。故加先不受請",
    "X39n0709_014:0468c21": "無病自手受食之語。此第二結戒也。由乞食事譏",
    "X39n0709_014:0468c22": "嫌煩惱。制斯學處。乃初篇盜根本種類。",
    "X39n0709_014:0468c23": "釋義　文分二節。若先作學家羯磨下明所犯之",
    "X39n0709_014:0468c24": "事。是比丘下明悔過之法。學家者(律攝云。謂預流果一來果不還",
    "X39n0709_014:0469a01": "果　以其初二三果惑漏未盡。還須學斷故。名為學家。乃四姓之家。惟此學人處在居家。而獲果證。若阿",
    "X39n0709_014:0469a02": "羅漢名無學人。必要遠離欲愛。盡諸有漏。方證四果。非處居家。而能獲也)。羯磨者(謂彼夫婦",
    "X39n0709_014:0469a03": "俱證聖果。於三寶中。無所慳惜。家事貧乏。僧乃為作遮護法。不至其家。而受飲食。不同治罪。遮不至白衣",
    "X39n0709_014:0469a04": "家法也)。如是學家者(謂僧已作羯磨之學家也)。先不受請無病者",
    "X39n0709_014:0469a05": "(謂雖與作羯磨。而彼未請。亦非有病。則無開緣也)。",
    "X39n0709_014:0469a06": "結罪　是中犯者。先不受請。又無病。於如是學家",
    "X39n0709_014:0469a07": "中。自手受飲食者。咽咽波羅提提舍尼。",
    "X39n0709_014:0469a08": "此戒具三緣。方成本罪。一是羯磨學家。二不請無",
    "X39n0709_014:0469a09": "病。三受食入咽。",
    "X39n0709_014:0469a10": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0469a11": "尼突吉羅。是為犯。",
    "X39n0709_014:0469a12": "隨開　不犯者。若先受請。若有病。若置地與。若從",
    "X39n0709_014:0469a13": "人受取。若學家施與。後財物還多。彼從僧乞解學",
    "X39n0709_014:0469a14": "家羯磨。及最初未制戒等。是為不犯。",
    "X39n0709_014:0469a15": "此戒大乘同學。",
    "X39n0709_014:0469a16": "附考　五分律云。若婦是聖。夫是凡。或夫是聖。婦",
    "X39n0709_014:0469a17": "是凡。皆不應與作學家羯磨。若夫婦俱是聖。無慳",
    "X39n0709_014:0469a18": "貪心。財物竭盡。乃與作學家羯磨。若僧有園田。應",
    "X39n0709_014:0469a19": "與令知。使畢常限。餘以自供。若無園田。乞食得已。",
    "X39n0709_014:0469a20": "就其家食。與以所餘。若不能爾。應將至僧坊。給其",
    "X39n0709_014:0469a21": "房舍。臥具次第與食。非時漿飲。皆悉與之。有可分",
    "X39n0709_014:0469a22": "衣。亦應與分。彼學家婦女諸尼亦應如是料理。",
    "X39n0709_014:0469a23": "第四恐處受食戒",
    "X39n0709_014:0469a24": "若比丘在阿蘭若。逈遠有疑恐怖處。若比丘在如是",
    "X39n0709_014:0469b01": "阿蘭若處住。先不語檀越。若僧伽藍外不受食。在僧",
    "X39n0709_014:0469b02": "伽藍內。無病自手受食食者。應向餘比丘悔過言。大",
    "X39n0709_014:0469b03": "德。我犯可訶法。所不應為。我今向大德悔過。是名悔",
    "X39n0709_014:0469b04": "過法。",
    "X39n0709_014:0469b05": "緣起　此戒有二制。佛在釋翅搜國尼拘類園中。",
    "X39n0709_014:0469b06": "時舍夷城諸婦女持飲食。詣僧伽藍中供養。盜賊",
    "X39n0709_014:0469b07": "聞之。於道路嬈觸。諸比丘白佛。佛言自今應語諸",
    "X39n0709_014:0469b08": "婦女。莫出道路。有賊恐怖。若已出城。應語言。莫至",
    "X39n0709_014:0469b09": "僧伽藍中。道路有賊恐怖。此初結戒也。時諸檀越",
    "X39n0709_014:0469b10": "先知有疑恐怖。而故持食來。諸比丘有疑不敢受。",
    "X39n0709_014:0469b11": "復有病比丘。亦疑不敢受。又有施主。以食置地與。",
    "X39n0709_014:0469b12": "若教人與。諸比丘疑不敢受。佛皆聽之。更加先不",
    "X39n0709_014:0469b13": "語檀越及無病自手受食之語。此第二結戒也。由",
    "X39n0709_014:0469b14": "飲食事譏嫌煩惱。制斯學處。乃初篇婬根本種類。",
    "X39n0709_014:0469b15": "釋義　文分二節。若比丘下明所犯之事。應向餘",
    "X39n0709_014:0469b16": "比丘下明悔過之法。律云。阿蘭若處者。去村五百",
    "X39n0709_014:0469b17": "弓(謂一拘盧舍即五里也　律攝云此據緣起作是言。若更遠處亦同此處)。疑恐怖者。",
    "X39n0709_014:0469b18": "疑有賊盜恐怖。檀越者(檀是梵語。此翻為捨。越是華言。謂其能破慳嫉行。於",
    "X39n0709_014:0469b19": "捨施自可越渡貧窮之海。後獲巨富。而引生福德資糧也)。病者(僧祗律云。下病冷病風病不堪",
    "X39n0709_014:0469b20": "出外　前之三戒。由在聚落家內成犯。此戒因在寺中生過故也)。",
    "X39n0709_014:0469b21": "結罪　是中犯者。若阿蘭若比丘在如是逈遠處",
    "X39n0709_014:0469b22": "住。若先不語檀越。於僧伽藍外不受食。僧伽藍內",
    "X39n0709_014:0469b23": "無病自手受。食食咽咽波羅提提舍尼。",
    "X39n0709_014:0469b24": "此戒具五緣。方成本罪。一是在寺內。二路逈疑怖。",
    "X39n0709_014:0469c01": "三不先語施主。四身無病緣。五自受食入咽。",
    "X39n0709_014:0469c02": "兼制　比丘尼突吉羅(同制別學)。式叉摩那沙彌沙彌",
    "X39n0709_014:0469c03": "尼突吉羅。是為犯。",
    "X39n0709_014:0469c04": "隨開　不犯者。若先語檀越。若有病。若置地與。若",
    "X39n0709_014:0469c05": "教人與。若來受教敕聽法時。比丘自有私食。令授",
    "X39n0709_014:0469c06": "與。及最初未制戒等。是為不犯。",
    "X39n0709_014:0469c07": "此戒大乘同學。",
    "X39n0709_014:0469c08": "附考　按根本部及十誦律。俱令白二羯磨。差一",
    "X39n0709_014:0469c09": "比丘為觀察看守險路人。",
    "X39n0709_014:0469c10": "薩婆多論云。若比丘受僧羯磨已。是比丘知是中",
    "X39n0709_014:0469c11": "有賊入。應將淨人是中立。若是中見人有似賊者。",
    "X39n0709_014:0469c12": "應取是食。語諸持食人。莫來是中。有人似賊。若是",
    "X39n0709_014:0469c13": "持食強來。不犯　所差羯磨人。必使勇健多力。能",
    "X39n0709_014:0469c14": "却賊者。若不能卻。一切僧盡應至有賊處。若復不",
    "X39n0709_014:0469c15": "能應語聚落檀越。令多人防護也。",
    "X39n0709_014:0469c16": "因此戒中明阿蘭若。故錄阿蘭若行法。第三分云。",
    "X39n0709_014:0469c17": "清旦洗手。取衣抖擻。著大衣。著頭上或肩上。洗鉢",
    "X39n0709_014:0469c18": "放絡囊中。取革屣打露杖。持鑰出房。閉戶推看牢",
    "X39n0709_014:0469c19": "不。若不牢應更安居(音簟。戶牡所以閉戶也)。若牢。應推繩著。",
    "X39n0709_014:0469c20": "內四顧看。若無人見。應藏戶鉤。若有人見。應更著",
    "X39n0709_014:0469c21": "隱處。或持去在道路行。應常思惟善法。若見人應",
    "X39n0709_014:0469c22": "先問訊言。善來。若欲入村。安鉢置地。著大衣。以革",
    "X39n0709_014:0469c23": "屣打露杖。寄村邊。入村時。應看巷相。若空處相。市",
    "X39n0709_014:0469c24": "相。門相。糞掃相。入白衣家。應看第一門相。乃至第",
    "X39n0709_014:0470a01": "七門相。若欲正衣應向璧。右手捉杖。左手捉鉢。不",
    "X39n0709_014:0470a02": "應當道住。不應屏處住。不應迎取食。若喚應往。若",
    "X39n0709_014:0470a03": "得飯乾飯等不應。并著一處。若是一鉢。應以物隔。",
    "X39n0709_014:0470a04": "若樹葉皮。若鍵[金*咨]。若次鉢。若小鉢麨應手巾裹。不",
    "X39n0709_014:0470a05": "應選大家乞。不應強要得。若知當得。應待乞已。出",
    "X39n0709_014:0470a06": "村下道。安鉢置地。褋大衣。著頭上肩上行時。常思",
    "X39n0709_014:0470a07": "惟善法。見人應先問訊。善來。至常所食處灑掃。具",
    "X39n0709_014:0470a08": "水器殘食器牀座洗脚石水器拭脚巾。若有餘阿",
    "X39n0709_014:0470a09": "蘭若比丘來。應起遠迎。為取鉢與座與水器等。乃",
    "X39n0709_014:0470a10": "至澡豆洗手已。淨潔別留殘食。若有娑那來。應與",
    "X39n0709_014:0470a11": "(娑那此云賊)次授水。與彼阿蘭若比丘次授食。與彼食",
    "X39n0709_014:0470a12": "時。應看供給所須鹽醋菜水扇等。若日時欲過。應",
    "X39n0709_014:0470a13": "俱食。食已。應為取鉢與洗手。若有餘食。應與人非",
    "X39n0709_014:0470a14": "人等。洗盛殘食器牀座等物。復本處。灑掃食處。若",
    "X39n0709_014:0470a15": "有娑那來。應語。此是水。此是洗足物。此是食。為汝",
    "X39n0709_014:0470a16": "等故。別留清潔。欲食便食。阿蘭若比丘應善知夜",
    "X39n0709_014:0470a17": "時節。善知方相。善知星不應敷好臥具。應初夜後",
    "X39n0709_014:0470a18": "夜警心思惟。",
    "X39n0709_014:0470a19": "律攝云。非愚癡人。堪住阿蘭若處。設非多聞。但明",
    "X39n0709_014:0470a20": "戒相。亦得住(阿蘭若亦云精舍。謂其處非粗暴者所止。乃精練行者所居。今人一無所",
    "X39n0709_014:0470a21": "知。而云住靜。深可嘆之　六四可呵法竟)。",
    "X39n0709_014:0470a22": "七眾學法",
    "X39n0709_014:0470a23": "共有百條。事鈔云。律言式叉迦羅尼。義翻眾學法。",
    "X39n0709_014:0470a24": "謂是應學事也。",
    "X39n0709_014:0470b01": "律攝云。眾學法者。謂於廣釋中。所有眾多惡作惡",
    "X39n0709_014:0470b02": "說。咸悉攝在眾學法中。是故總言眾學法也。",
    "X39n0709_014:0470b03": "薩婆多論中問曰。餘篇不言應當學。而此戒獨爾。",
    "X39n0709_014:0470b04": "答餘戒易持。而罪重。犯則成罪。或眾中悔。或對首",
    "X39n0709_014:0470b05": "悔。此戒難持。而罪輕脫爾。有犯。心悔念學。罪即滅",
    "X39n0709_014:0470b06": "也。以難持易犯。故常慎心念學。不結罪名。直言應",
    "X39n0709_014:0470b07": "當學也。",
    "X39n0709_014:0470b08": "經云。犯眾學戒。如四天王天壽五百歲。墮泥犁中",
    "X39n0709_014:0470b09": "(人間五十年彼天一晝夜)。於人間數九百萬年。此泥犁即等活",
    "X39n0709_014:0470b10": "地獄。謂諸罪人各各手生鐵爪。相摑肉墮。或獄卒",
    "X39n0709_014:0470b11": "唱。或冷風吹。活二緣雖異。等一活故。",
    "X39n0709_014:0470b12": "斯眾學法文句簡略。事多同軌。不繁條列科名。唯",
    "X39n0709_014:0470b13": "隨下贅其數目。至於緣起釋義。藏卷未全。稽諸犍",
    "X39n0709_014:0470b14": "度。皆由六羣所興。此是行護威儀。非類餘篇。故諸",
    "X39n0709_014:0470b15": "部中開合不等。數無一定。或百十以外。或五十以",
    "X39n0709_014:0470b16": "內。獨本律文具足百法。今就百法。約為九例一著。",
    "X39n0709_014:0470b17": "衣事。二入村事。三坐起事。四食噉事。五護鉢事。六",
    "X39n0709_014:0470b18": "說法事。七塔像事。八便利事。九觀望事(此准律攝唯增塔像",
    "X39n0709_014:0470b19": "事以諸部中無故。律攝不載)。",
    "X39n0709_014:0470b20": "附考　應當學戒僧祗律六十七法　五分律一",
    "X39n0709_014:0470b21": "百八法　十誦律一百十三法　解脫戒本七十",
    "X39n0709_014:0470b22": "六法(此出迦葉毗部)　根本律四十三法。",
    "X39n0709_014:0470b23": "當齊整著涅槃僧。應當學(第一)。",
    "X39n0709_014:0470b24": "緣起　佛在舍衛國給孤獨園。時六羣比丘著涅",
    "X39n0709_014:0470c01": "槃僧。或高或下。或作象鼻。或作多羅葉。或時細襵。",
    "X39n0709_014:0470c02": "諸居士見皆共譏嫌。謂似國王大臣。亦似節會戲",
    "X39n0709_014:0470c03": "笑俳說人著衣。有少欲比丘。聞知白佛。佛集十句",
    "X39n0709_014:0470c04": "義。為僧結戒。",
    "X39n0709_014:0470c05": "律攝云。眾多學法等。皆由法式事譏嫌煩惱。制斯",
    "X39n0709_014:0470c06": "學處(於此總出下不別名)。",
    "X39n0709_014:0470c07": "釋義　當齊整著涅槃僧者(涅槃僧亦云泥洹僧。此翻云裙　當齊整",
    "X39n0709_014:0470c08": "著者。律攝云。謂離不齊整著衣之過也)。律云。不齊整者。或繫帶臍下。",
    "X39n0709_014:0470c09": "或高褰齊腰。或垂前一角。如象鼻。或垂前兩角。如",
    "X39n0709_014:0470c10": "多羅樹葉。或腰繞細襵(律攝云。謂從裙邊細疊成襵腰間總壓。形似多羅葉。",
    "X39n0709_014:0470c11": "上聚下散者是也。其如法著式。詳載內法傳中)。",
    "X39n0709_014:0470c12": "結罪　是中犯者。若故作犯。應懺突吉羅。以故作",
    "X39n0709_014:0470c13": "故犯。非威儀突吉羅　若不故作犯。突吉羅(善見律云",
    "X39n0709_014:0470c14": "突者惡也。吉羅作也　應懺突吉羅是根本罪。非威儀突吉羅。是從生罪。謂以故作犯本罪。時有乖僧儀",
    "X39n0709_014:0470c15": "故。又從本罪上。犯一非威儀突吉羅。須知若犯時。則根本從生二罪皆成。若懺時。則根本滅。從生隨滅以",
    "X39n0709_014:0470c16": "名殊體。同法無兩懺。今唯約不覆藏懺法論之。若犯已覆藏。或一日多日方說悔者。理具八品。詰問有無。",
    "X39n0709_014:0470c17": "懺法非總。應前後辦。制有明文。慎勿相紊　若不故作犯突吉羅者。此開誤犯。不必對人求悔。但自責其",
    "X39n0709_014:0470c18": "心。更不再作。罪則消滅。今於首條詳釋重輕。以下結罪准此無異　此戒應懺故作法。及不故犯。責心悔",
    "X39n0709_014:0470c19": "法。皆於作持中詳明)。",
    "X39n0709_014:0470c20": "兼制　比丘尼並下三眾。突吉羅。",
    "X39n0709_014:0470c21": "隨開　不犯者。或時臍中生瘡下著。或脚[跳-兆+專]有瘡",
    "X39n0709_014:0470c22": "高著。若僧伽藍內。若村外。若作時若在道行及最",
    "X39n0709_014:0470c23": "初未制戒等。是為不犯。",
    "X39n0709_014:0470c24": "會採　律攝云。苾芻不依佛教。不顧羞耻。欲為非",
    "X39n0709_014:0471a01": "法者。捉衣開張。得責心惡作　若披著身得對說。",
    "X39n0709_014:0471a02": "惡作　若有順奉心而著衣。不如法式。或時忘念。",
    "X39n0709_014:0471a03": "或是無知非法著者。唯犯責心。惡作如是。於餘學",
    "X39n0709_014:0471a04": "處。准此應知。",
    "X39n0709_014:0471a05": "五分律云。若不解不問而作此著。突吉羅　若解",
    "X39n0709_014:0471a06": "不慎而作此著。突吉羅　若解輕戒輕人而作此",
    "X39n0709_014:0471a07": "著。波逸提。",
    "X39n0709_014:0471a08": "僧祗律云。不得如婬女法賣色。左右顧視為好。不",
    "X39n0709_014:0471a09": "好應看。令如法齊整著。若放恣諸根。不欲學齊整。",
    "X39n0709_014:0471a10": "著內衣者越學。",
    "X39n0709_014:0471a11": "事鈔云。世尊處出。深達物機。凡所施為。必以威儀",
    "X39n0709_014:0471a12": "為主故。此百事大乘悉皆同學。息譏生信。自護護",
    "X39n0709_014:0471a13": "他。倍應嚴淨。除是諸大菩薩示現逆行。在處不論。",
    "X39n0709_014:0471a14": "若是學地凡夫難越準繩。",
    "X39n0709_014:0471a15": "附考　根本律云。佛在施鹿林中。初度五苾芻出",
    "X39n0709_014:0471a16": "家服飾尚俗。佛作是念。過去諸佛云何教聲聞眾",
    "X39n0709_014:0471a17": "著衣服耶。是時諸天前白佛言。如淨居天所著衣",
    "X39n0709_014:0471a18": "服。世尊即以天眼觀知。如諸天所說。事無差異。即",
    "X39n0709_014:0471a19": "告苾芻曰。汝從今後。應同淨居天。齊整著涅槃僧",
    "X39n0709_014:0471a20": "薩婆多論問曰。結既在初而在後也。答曰。佛在初",
    "X39n0709_014:0471a21": "結。後集法藏者。詮次在後。何以故。罪名雖一。而輕",
    "X39n0709_014:0471a22": "重有五。以重戒在前。輕戒在後。此戒於五篇中最",
    "X39n0709_014:0471a23": "輕。是故在後。又以一是實罪。二是遮罪。以實在初。",
    "X39n0709_014:0471a24": "遮在後(實罪即性罪也)。又以一是無殘。二是有殘。是故重",
    "X39n0709_014:0471b01": "者在初。而輕者在後也　又問五篇戒中。佛何以",
    "X39n0709_014:0471b02": "止制著涅槃僧及三衣。觀去來現佛及淨居天耶。",
    "X39n0709_014:0471b03": "答曰。佛結五篇戒。此最在初。以此貫初故餘篇不",
    "X39n0709_014:0471b04": "說。又此戒於餘篇是輕者。將來弟子不生重。是故",
    "X39n0709_014:0471b05": "如來以佛眼。觀去來諸佛及淨居天。而後結也。又",
    "X39n0709_014:0471b06": "三世諸佛結戒。有同不同。於五篇中不必盡同。此",
    "X39n0709_014:0471b07": "著泥洹僧袈裟。三世諸佛盡同。是故此戒觀諸佛",
    "X39n0709_014:0471b08": "及淨居天。餘篇不觀也。",
    "X39n0709_014:0471b09": "當齊整著三衣。應當學(第二)。",
    "X39n0709_014:0471b10": "釋義　緣處發起。招世譏嫌。如上。佛為結戒　律",
    "X39n0709_014:0471b11": "云。三衣者。安陀會鬱多羅僧僧伽梨也。不齊整者。",
    "X39n0709_014:0471b12": "或下著過肘露脇。或高著過脚。[跳-兆+專]上或下垂一角。",
    "X39n0709_014:0471b13": "作象鼻。或垂前兩角。後褰高作多羅樹葉。或細襵",
    "X39n0709_014:0471b14": "已安緣。",
    "X39n0709_014:0471b15": "結罪　是中犯者。並餘四眾悉皆同前　不犯者。",
    "X39n0709_014:0471b16": "或肩臂有瘡下著。或脚[跳-兆+專]有瘡高著。若寺內。若村",
    "X39n0709_014:0471b17": "外。若道行。若作時。及最初未制戒等。",
    "X39n0709_014:0471b18": "會採　僧祗律云。若泥時作時。手得抄舉。",
    "X39n0709_014:0471b19": "根本律云。苾芻熱時。於自房內。但著下裙。及僧脚",
    "X39n0709_014:0471b20": "崎。隨情讀誦說法。作衣服等。於四威儀。悉皆無犯",
    "X39n0709_014:0471b21": "(僧脚崎舊云僧祗支。此翻掩腋衣。用掩右腋。覆左肩上)。",
    "X39n0709_014:0471b22": "舍利弗問經云。修供養時。應偏袒以便作事。作福",
    "X39n0709_014:0471b23": "田時。應覆兩肩。現田文相。云何修供養。如見佛時。",
    "X39n0709_014:0471b24": "問訊師僧時。應拂牀掃地卷衣裳。乃至移種種供",
    "X39n0709_014:0471c01": "養。云何作福田時。應時乞食。坐禪誦經。經行樹下。",
    "X39n0709_014:0471c02": "人見端嚴。有可觀也。",
    "X39n0709_014:0471c03": "不得反抄衣入白衣舍。應當學(第三)。",
    "X39n0709_014:0471c04": "釋義　緣處發起如上。佛為結戒　律云。白衣舍",
    "X39n0709_014:0471c05": "者。村落也。反抄衣者。或左右反抄衣。著肩上行也",
    "X39n0709_014:0471c06": "結罪　其中所犯。並餘四眾悉皆同前　不犯者。",
    "X39n0709_014:0471c07": "或脇助邊有瘡。若寺內村外作時。道行。及最初未",
    "X39n0709_014:0471c08": "制戒等。",
    "X39n0709_014:0471c09": "會採　律攝云。上下衣服不得偏抄一邊。露現形",
    "X39n0709_014:0471c10": "體。不得雙抄兩邊。置於肩上。凡是行步非大人相",
    "X39n0709_014:0471c11": "者。皆應遠離。",
    "X39n0709_014:0471c12": "僧祗律云。若風雨時。得抄一邊　若偏袒右肩。得",
    "X39n0709_014:0471c13": "抄左邊。若通肩披。得抄右邊。不得令肘現　乞食",
    "X39n0709_014:0471c14": "畏污衣。故得反抄。不現肘無犯。",
    "X39n0709_014:0471c15": "不得反抄衣入白衣舍坐。應當學(第四)。",
    "X39n0709_014:0471c16": "釋義　緣處發起譏嫌等。其中所犯不犯。並餘四",
    "X39n0709_014:0471c17": "眾悉皆同前(前戒是行威儀。此戒是坐威儀也。在白衣家坐時。應好遮身。勿為撩亂。失",
    "X39n0709_014:0471c18": "比丘儀。當整衣如法。直身正意。生他信敬。若放恣諸根。抄衣露體。令他譏謗。則自損損他。是以禁之)。",
    "X39n0709_014:0471c19": "採採　僧儀律云。若乞食。若取食肘。畏污衣。故得",
    "X39n0709_014:0471c20": "抄衣。但莫令肘現　若精舍中。和尚阿闍黎前坐。",
    "X39n0709_014:0471c21": "不得抄衣。若抄者得抄一邊。不得抄兩邊　若偏",
    "X39n0709_014:0471c22": "袒者。抄左邊。若通肩披者抄右邊。若見長老比丘",
    "X39n0709_014:0471c23": "應還下。",
    "X39n0709_014:0471c24": "不得衣纏頸入白衣舍。應當學(第五)。",
    "X39n0709_014:0472a01": "釋義　緣處發起譏嫌等。如上。佛為結戒　律云。",
    "X39n0709_014:0472a02": "纏頸者。總捉衣兩角。著在肩上。",
    "X39n0709_014:0472a03": "結罪　其中所犯。並餘四眾悉皆同前　不犯者。",
    "X39n0709_014:0472a04": "或時肩臂有瘡。若寺內村外道行作時。及最初未",
    "X39n0709_014:0472a05": "制戒等。",
    "X39n0709_014:0472a06": "不得衣纏頸入白衣舍坐。應當學(第六)。",
    "X39n0709_014:0472a07": "釋義　緣處發起譏嫌等。其中所犯不犯。並餘四",
    "X39n0709_014:0472a08": "眾悉皆同前。此中於坐有異。前是行也。",
    "X39n0709_014:0472a09": "不得覆頭入白衣舍。應當學(第七)。",
    "X39n0709_014:0472a10": "釋義　緣處發起如上。見者譏嫌。謂如盜賊。佛為",
    "X39n0709_014:0472a11": "結戒　律云。覆頭者。若以樹葉。若以碎段物。若以",
    "X39n0709_014:0472a12": "衣覆(律攝云。以衣覆頭。如新嫁女。故招世譏嫌)。",
    "X39n0709_014:0472a13": "結罪　其中所犯。並餘四眾悉皆同前　不犯者。",
    "X39n0709_014:0472a14": "或時患寒。或頭上瘡生。或命難。梵行難。覆頭而走。",
    "X39n0709_014:0472a15": "若寺內。若村外。若道行。若作時。及最初未制戒等。",
    "X39n0709_014:0472a16": "會採　僧祗律云。若風寒雨及病不得全覆。當覆",
    "X39n0709_014:0472a17": "半令一耳現。若見和尚阿闍黎上座當却　不得",
    "X39n0709_014:0472a18": "覆頭入廁。若在屏私房覆無罪(一往律家教授新受戒者。令入廁時",
    "X39n0709_014:0472a19": "以巾覆頂。勿許露之。然律中因比丘蹲踞小便。俗人為是尼僧窺視。及至起身。乃識比丘。而生譏誚。故制",
    "X39n0709_014:0472a20": "便利時。尼則以巾覆頭。而別知二部。今令男僧覆巾。訛之極矣。明律者速當改革)。",
    "X39n0709_014:0472a21": "不得覆頭入白衣舍坐。應當學(第八)。",
    "X39n0709_014:0472a22": "釋義　緣處發起譏嫌等。其中犯所不犯。並餘四",
    "X39n0709_014:0472a23": "眾悉皆同前。此唯異坐威儀也。",
    "X39n0709_014:0472a24": "不得跳行入白衣舍。應當學(第九)。",
    "X39n0709_014:0472b01": "釋義　緣處發起如上。見者譏嫌。謂如鳥雀。佛為",
    "X39n0709_014:0472b02": "結罪　律云。跳行者雙脚跳也。",
    "X39n0709_014:0472b03": "結罪　其中所犯。並餘四眾悉皆同前　不犯者。",
    "X39n0709_014:0472b04": "或時有瘡。若為人所打。若有賊。若有惡獸。若有棘",
    "X39n0709_014:0472b05": "刺。或渡渠。或渡坑塹。或渡泥。及最初未制戒等。",
    "X39n0709_014:0472b06": "會採　僧祗律云。不得先下脚指後下脚跟。當先",
    "X39n0709_014:0472b07": "下脚跟後下脚指。若脚心有瘡。當側脚行作蔽物",
    "X39n0709_014:0472b08": "繫之。",
    "X39n0709_014:0472b09": "不得跳行入白衣舍坐。應當學(第十)。",
    "X39n0709_014:0472b10": "釋義　緣處發起譏嫌等。其中所犯不犯。並餘四",
    "X39n0709_014:0472b11": "眾。悉皆同前。此別坐威儀也。",
    "X39n0709_014:0472b12": "不得白衣舍內蹲坐。應當學(第十一)。",
    "X39n0709_014:0472b13": "緣起　佛在舍衛國。住祗園中。有居士請僧設供。",
    "X39n0709_014:0472b14": "往白時到。諸比丘到家。就座而坐。六羣蹲坐。比座",
    "X39n0709_014:0472b15": "以手觸之。即倒露形。居士見譏嫌。謂無慚愧如裸",
    "X39n0709_014:0472b16": "形婆羅門。佛為結戒　律云。蹲坐者。若在地。若在",
    "X39n0709_014:0472b17": "牀上。尻不至地也(尻考平聲。脊骨盡處是也。謂以雙脚蹈地。兩膝並竪也)。",
    "X39n0709_014:0472b18": "結罪　其中所犯。並餘四眾悉皆同前。",
    "X39n0709_014:0472b19": "不犯者。或時尻邊生瘡。若有所與。若禮。若懺悔。若",
    "X39n0709_014:0472b20": "受教誡。及最初未制戒等。",
    "X39n0709_014:0472b21": "會採　僧祗律云。不得抱膝坐。不得交脚坐。若有",
    "X39n0709_014:0472b22": "病無犯。",
    "X39n0709_014:0472b23": "不得叉腰行白衣舍。應當學(第十二)。",
    "X39n0709_014:0472b24": "釋義　緣處發起如上。見者譏嫌。謂如世人新婚",
    "X39n0709_014:0472c01": "娶。得志驕奢。佛為結戒　律云。叉腰者。以手叉腰。",
    "X39n0709_014:0472c02": "匡肘也(謂橫舉手也)。",
    "X39n0709_014:0472c03": "結罪　其中所犯。並餘四眾悉皆同前　不犯者。",
    "X39n0709_014:0472c04": "或時脇下生瘡。若寺內村外。道行作時。及最初未",
    "X39n0709_014:0472c05": "制戒等。",
    "X39n0709_014:0472c06": "會採　僧祗律云。若腰脊痛。若風腫者。得叉腰。若",
    "X39n0709_014:0472c07": "癰痤瘡癬。以藥塗上。畏污衣故。叉腰無罪。",
    "X39n0709_014:0472c08": "不得叉腰入白衣舍坐。應當學(第十三)。",
    "X39n0709_014:0472c09": "釋義　緣處發起譏嫌等。其中所犯不犯。並餘四",
    "X39n0709_014:0472c10": "眾。悉皆同前。此但明坐威儀也　律云。以手叉腰",
    "X39n0709_014:0472c11": "匡肘。白衣舍坐。妨其比坐也(縱無比坐而獨受請者。更應嚴肅威儀。惜",
    "X39n0709_014:0472c12": "護僧體)。",
    "X39n0709_014:0472c13": "會採　十誦律云。不得掌扶頰坐。",
    "X39n0709_014:0472c14": "不得搖身行入白衣舍。應當學(第十四)。",
    "X39n0709_014:0472c15": "釋義　緣處發起如上。見者譏嫌。謂如王似大臣。",
    "X39n0709_014:0472c16": "佛為結戒　律云。搖身者。左右戾身趨行也(戾音例斜",
    "X39n0709_014:0472c17": "也。曲也。字從犬出戶曲戾也)。",
    "X39n0709_014:0472c18": "結罪　其中所犯。並餘四眾悉皆同前　不犯者。",
    "X39n0709_014:0472c19": "或有如是病。或為人所打迴戾身避杖。或惡獸所",
    "X39n0709_014:0472c20": "觸。或逢擔棘刺。如是戾身。或渡抗渠泥水處。於中",
    "X39n0709_014:0472c21": "搖身過。或著衣迴身。看衣齊整。及最初未制戒等",
    "X39n0709_014:0472c22": "會採　僧祗律云。不得搖頭行。若老病身振風雨",
    "X39n0709_014:0472c23": "寒雪搖無犯。",
    "X39n0709_014:0472c24": "不得搖身行入白衣舍坐。應當學(第十五)。",
    "X39n0709_014:0473a01": "釋義　緣處發起譏嫌等。其中所犯不犯。並餘四",
    "X39n0709_014:0473a02": "眾。悉皆同前。內不同者。此是坐威儀也。",
    "X39n0709_014:0473a04": "毗尼止持會集卷第十四",
    "X39n0709_014:0473a06": "音義",
    "X39n0709_014:0473a07": "刳音枯剖也。",
    "X39n0709_014:0473a08": "剗音產。削平也。",
    "X39n0709_014:0473a09": "葦音委。大葭也。葭音嘉。葦初生名葭。稍大為蘆。",
    "X39n0709_014:0473a10": "長成乃名為葦。其華遇風。吹揚如雪。聚地如絮。取",
    "X39n0709_014:0473a11": "其莖。以為針筒。",
    "X39n0709_014:0473a12": "褰音牽。謂揭開衣也。",
    "X39n0709_014:0473a13": "涅槃僧或云泥縛些那。或云泥伐[卄/散]那。此翻裙也。",
    "X39n0709_014:0473a14": "瘡瘡痍傷也。",
    "X39n0709_014:0473a15": "痤癤也。癤音節。癕也。",
    "X39n0709_014:0473a16": "机左傳云。設机而不倚。",
    "X39n0709_014:0473a17": "戶牡音畝。門關鍵也。關鍵即戶鑰。大抵關有鍵",
    "X39n0709_014:0473a18": "以止之。又有鎖鑰以固之。",
    "X39n0709_014:0473a19": "三十三天即忉利天。大智度論云。昔有婆羅門。",
    "X39n0709_014:0473a20": "姓憍尸迦。與知[又/又]三十二人共修福德。命終皆生",
    "X39n0709_014:0473a21": "須彌。由頂憍尸迦為天主。名帝釋天。三十二人為",
    "X39n0709_014:0473a22": "輔臣。周圍列居。獨帝釋處其中。三十二天人名字。",
    "X39n0709_014:0473a23": "經論不載。唯正法念處經明之。",
    "X39n0709_014:0473a24": "四王天東方持國天王。謂能護持國土故。居須",
    "X39n0709_014:0473b01": "彌山黃金埵。南方增長天王。謂能令他善根增",
    "X39n0709_014:0473b02": "長故。居須彌山瑠璃埵。西方廣目天王。謂以淨",
    "X39n0709_014:0473b03": "天眼常觀。擁護此閻浮提故。居須彌山白銀埵。",
    "X39n0709_014:0473b04": "北方多聞天王。謂福德之名。聞四方故。居須彌山",
    "X39n0709_014:0473b05": "水晶埵。",
    "X39n0709_014:0473b06": "摑音國。批打也。",
    "X39n0709_014:0473b07": "淨居天淨居天有五。謂聲聞之人斷欲界九品",
    "X39n0709_014:0473b08": "思惑盡。證第三阿那含果。而居其中。亦名五不還",
    "X39n0709_014:0473b09": "天。若據俱舍圖言。此五天次第而上。若據楞嚴經",
    "X39n0709_014:0473b10": "言。此五天皆橫在。第四禪天中。彼第四禪天但能",
    "X39n0709_014:0473b11": "聞此五天之名。而不能知見。如世間聖地。道場多",
    "X39n0709_014:0473b12": "有羅漢所居。而人不能見也。一無煩天。二無熱天。",
    "X39n0709_014:0473b13": "三善見天。四善現天。五色究竟天。",
    "X39n0709_014:0473b14": "佛眼謂具肉天慧法四眼之用。無不見知。如人",
    "X39n0709_014:0473b15": "見極遠處。佛見則為至近。人見幽暗處。佛見則為",
    "X39n0709_014:0473b16": "明顯。乃至無事不見。無事不知。無事不聞。聞見互",
    "X39n0709_014:0473b17": "用無所思。惟一切皆見也。",
    "X39n0709_014:0473b18": "襵皺上音摺。衣襵也。下音縐。蹙也。謂多作細襵",
    "X39n0709_014:0473b19": "也。",
    "X39n0709_014:0473b20": "膊與腨同音。軟腓腸即脚肚也。",
    "X39n0709_014:0473b21": "襻音盼。衣下系也。",
    "X39n0709_014:0473b22": "擪音葉。按也。",
    "X39n0709_014:0473b23": "矗音畜。齊也。",
    "X39n0709_014:0473b24": "踝音化。脛兩旁內外曰踝。足骨也。",
    "X39n0709_014:0473c01": "[巾*勾]紐上音樞。衫[巾*勾]也。下音鈕。結會衫紐也。",
    "X39n0709_014:0473c02": "匡肘謂橫舉手也。未詳字出。如禮記云。並坐不",
    "X39n0709_014:0473c03": "橫肱是也。",
    "X39n0709_014:0473c04": "趨行疾行曰趨。疾趨曰走。"
}