{
    "X04n0223_083:0558c05": "大方廣佛新華嚴經合論卷第八十三",
    "X04n0223_083:0558c06": "唐于闐國三藏沙門實叉難陀譯經",
    "X04n0223_083:0558c07": "唐太原方山長者李通玄造論",
    "X04n0223_083:0558c08": "唐福州開元寺沙門志寧釐經合論",
    "X04n0223_083:0558c09": "離世間品第三十八之三",
    "X04n0223_083:0558c10": "【經】佛子菩薩摩訶薩發十種無下劣心何等為十佛",
    "X04n0223_083:0558c11": "子菩薩摩訶薩作如是念我當降伏一切天魔及其",
    "X04n0223_083:0558c12": "眷屬是為第一無下劣心又作是念我當悉破一切",
    "X04n0223_083:0558c13": "外道及其邪法是為第二無下劣心又作是念我當",
    "X04n0223_083:0558c14": "於一切眾生善言開喻皆令歡喜是為第三無下劣",
    "X04n0223_083:0558c15": "心又作是念我當成滿徧法界一切波羅蜜行是為",
    "X04n0223_083:0558c16": "第四無下劣心又作是念我當積集一切福德藏是",
    "X04n0223_083:0558c17": "為第五無下劣心又作是念無上菩提廣大難成我",
    "X04n0223_083:0558c18": "當修行悉令圓滿是為第六無下劣心又作是念我",
    "X04n0223_083:0558c19": "當以無上教化無上調伏教化調伏一切眾生是為",
    "X04n0223_083:0558c20": "第七無下劣心又作是念一切世界種種不同我當",
    "X04n0223_083:0558c21": "以無量身成等正覺是為第八無下劣心又作是念",
    "X04n0223_083:0558c22": "我修菩薩行時若有眾生來從我乞手足耳鼻血肉",
    "X04n0223_083:0558c23": "骨髓妻子象馬乃至王位如是一切悉皆能捨不生",
    "X04n0223_083:0558c24": "一念憂悔之心但為利益一切眾生不求果報以大",
    "X04n0223_083:0559a01": "悲為首大慈究竟是為第九無下劣心又作是念三",
    "X04n0223_083:0559a02": "世所有一切諸佛一切佛法一切眾生一切國土一",
    "X04n0223_083:0559a03": "切世間一切三世一切虗空界一切法界一切語言",
    "X04n0223_083:0559a04": "施設界一切寂滅涅槃界如是一切種種諸法我當",
    "X04n0223_083:0559a05": "以一念相應慧悉知悉覺悉見悉證悉修悉斷然於",
    "X04n0223_083:0559a06": "其中無分別離分別無種種差別無功德無境界非",
    "X04n0223_083:0559a07": "有非無非一非二以不二智知一切二以無相智知",
    "X04n0223_083:0559a08": "一切相以無分別智知一切分別以無異智知一切",
    "X04n0223_083:0559a09": "異以無差別智知一切差別以無世間智知一切世",
    "X04n0223_083:0559a10": "間以無世智知一切世以無眾生智知一切眾生以",
    "X04n0223_083:0559a11": "無執著智知一切執著以無住處智知一切住處以",
    "X04n0223_083:0559a12": "無雜染智知一切雜染以無盡智知一切盡以究竟",
    "X04n0223_083:0559a13": "法界智於一切世界示現身以離言音智示不可說",
    "X04n0223_083:0559a14": "言音以一自性智入於無自性以一境界智現種種",
    "X04n0223_083:0559a15": "境界知一切法不可說而現大自在言說證一切智",
    "X04n0223_083:0559a16": "地為教化調伏一切眾生故於一切世間示現大神",
    "X04n0223_083:0559a17": "通變化是為第十無下劣心佛子是為菩薩摩訶薩",
    "X04n0223_083:0559a18": "發十種無下劣心若諸菩薩安住此心則得一切最",
    "X04n0223_083:0559a19": "上無下劣佛法佛子菩薩摩訶薩於阿耨多羅三藐",
    "X04n0223_083:0559a20": "三菩提有十種如山增上心何等為十佛子菩薩摩",
    "X04n0223_083:0559a21": "訶薩常作意勤修一切智法是為第一如山增上心",
    "X04n0223_083:0559a22": "恒觀一切法本性空無所得是為第二如山增上心",
    "X04n0223_083:0559a23": "願於無量劫行菩薩行修一切白淨法以住一切白",
    "X04n0223_083:0559a24": "淨法故知見如來無量智慧是為第三如山增上心",
    "X04n0223_083:0559b01": "為求一切佛法故等心敬奉諸善知識無異希求無",
    "X04n0223_083:0559b02": "盜法心唯生尊重未曾有意一切所有悉皆能捨是",
    "X04n0223_083:0559b03": "為第四如山增上心若有眾生罵辱毀謗打棒屠割",
    "X04n0223_083:0559b04": "苦其形體乃至斷命如是等事悉皆能受終不因此",
    "X04n0223_083:0559b05": "生動亂心生瞋害心亦不退捨大悲弘誓更令增長",
    "X04n0223_083:0559b06": "無有休息何以故菩薩於一切法如實出離捨成就",
    "X04n0223_083:0559b07": "故證得一切諸如來法忍辱柔和已自在故是為第",
    "X04n0223_083:0559b08": "五如山增上心菩薩摩訶薩成就增上大功德所謂",
    "X04n0223_083:0559b09": "天增上功德人增上功德色增上功德力增上功德",
    "X04n0223_083:0559b10": "眷屬增上功德欲增上功德王位增上功德自在增",
    "X04n0223_083:0559b11": "上功德福德增上功德智慧增上功德雖復成就如",
    "X04n0223_083:0559b12": "是功德終不於此而生染著所謂不著味不著欲不",
    "X04n0223_083:0559b13": "著財富不著眷屬但深樂法隨法去隨法住隨法趣",
    "X04n0223_083:0559b14": "向隨法究竟以法為依以法為救以法為歸以法為",
    "X04n0223_083:0559b15": "舍守護法愛樂法希求法思惟法佛子菩薩摩訶薩",
    "X04n0223_083:0559b16": "雖復具受種種法樂而常遠離眾魔境界何以故菩",
    "X04n0223_083:0559b17": "薩摩訶薩於過去世發如是心我當令一切眾生皆",
    "X04n0223_083:0559b18": "悉永離眾魔境界住佛境故是為第六如山增上心",
    "X04n0223_083:0559b19": "菩薩摩訶薩為求阿耨多羅三藐三菩提已於無量",
    "X04n0223_083:0559b20": "阿僧祇劫行菩薩道精勤匪懈猶謂我今始發阿耨",
    "X04n0223_083:0559b21": "多羅三藐三菩提心行菩薩行亦不驚亦不怖亦不",
    "X04n0223_083:0559b22": "畏雖能一念即成阿耨多羅三藐三菩提然為眾生",
    "X04n0223_083:0559b23": "故於無量劫行菩薩行無有休息是為第七如山增",
    "X04n0223_083:0559b24": "上心菩薩摩訶薩知一切眾生性不和善難調難度",
    "X04n0223_083:0559c01": "不能知恩不能報恩是故為其發大誓願欲令皆得",
    "X04n0223_083:0559c02": "心意自在所行無礙捨離惡念不於他所生諸煩惱",
    "X04n0223_083:0559c03": "是為第八如山增上心菩薩摩訶薩復作是念非他",
    "X04n0223_083:0559c04": "令我發菩提心亦不待人助我修行我自發心集是",
    "X04n0223_083:0559c05": "佛法誓期自勉盡未來劫行菩薩道成阿耨多羅三",
    "X04n0223_083:0559c06": "藐三菩提是故我今修菩薩行當淨自心亦淨他心",
    "X04n0223_083:0559c07": "當知自境界亦知他境界我當悉與三世諸佛境界",
    "X04n0223_083:0559c08": "平等是為第九如山增上心菩薩摩訶薩作如是觀",
    "X04n0223_083:0559c09": "無有一法修菩薩行無有一法滿菩薩行無有一法",
    "X04n0223_083:0559c10": "教化調伏一切眾生無有一法供養恭敬一切諸佛",
    "X04n0223_083:0559c11": "無有一法於阿耨多羅三藐三菩提已成今成當成",
    "X04n0223_083:0559c12": "無有一法已說今說當說說者及法俱不可得而亦",
    "X04n0223_083:0559c13": "不捨阿耨多羅三藐三菩提願何以故菩薩求一切",
    "X04n0223_083:0559c14": "法皆無所得如是出生阿耨多羅三藐三菩提是故",
    "X04n0223_083:0559c15": "於法雖無所得而勤修習增上善業清淨對治智慧",
    "X04n0223_083:0559c16": "圓滿念念增長一切具足其心於此不驚不怖不作",
    "X04n0223_083:0559c17": "是念若一切法皆悉寂滅我有何義求於無上菩提",
    "X04n0223_083:0559c18": "之道是為第十如山增上心佛子是為菩薩摩訶薩",
    "X04n0223_083:0559c19": "於阿耨多羅三藐三菩提十種如山增上心若諸菩",
    "X04n0223_083:0559c20": "薩安住其中則得如來無上大智山王增上心佛子",
    "X04n0223_083:0559c21": "菩薩摩訶薩有十種入阿耨多羅三藐三菩提如海",
    "X04n0223_083:0559c22": "智何等為十所謂入一切無量眾生界是為第一如",
    "X04n0223_083:0559c23": "海智入一切世界而不起分別是為第二如海智知",
    "X04n0223_083:0559c24": "一切虗空界無量無礙普入十方一切差別世界網",
    "X04n0223_083:0560a01": "是為第三如海智菩薩摩訶薩善入法界所謂無礙",
    "X04n0223_083:0560a02": "入不斷入不常入無量入不生入不滅入一切入悉",
    "X04n0223_083:0560a03": "了知故是為第四如海智菩薩摩訶薩於過去未來",
    "X04n0223_083:0560a04": "現在諸佛菩薩法師聲聞獨覺及一切凡夫所集善",
    "X04n0223_083:0560a05": "根已集現集當集三世諸佛於阿耨多羅三藐三菩",
    "X04n0223_083:0560a06": "提已成今成當成所有善根三世諸佛說法調伏一",
    "X04n0223_083:0560a07": "切眾生已說今說當說所有善根於彼一切皆悉了",
    "X04n0223_083:0560a08": "知深信隨喜願樂修習無有厭足是為第五如海智",
    "X04n0223_083:0560a09": "菩薩摩訶薩於念念中入過去世不可說劫於一劫",
    "X04n0223_083:0560a10": "中或百億佛出世或千億佛出世或百千億佛出世",
    "X04n0223_083:0560a11": "或無數或無量或無邊或無等或不可數或不可稱",
    "X04n0223_083:0560a12": "或不可思或不可量或不可說或不可說不可說超",
    "X04n0223_083:0560a13": "過算數諸佛世尊出興于世及彼諸佛道場眾會聲",
    "X04n0223_083:0560a14": "聞菩薩說法調伏一切眾生壽命延促法住久近如",
    "X04n0223_083:0560a15": "是一切悉皆明見如一劫一切諸劫皆亦如是其無",
    "X04n0223_083:0560a16": "佛劫所有眾生有於阿耨多羅三藐三菩提種諸善",
    "X04n0223_083:0560a17": "根亦悉了知若有眾生善根熟已於未來世當得見",
    "X04n0223_083:0560a18": "佛亦悉了知如是觀察過去世不可說不可說劫心",
    "X04n0223_083:0560a19": "無厭足是為第六如海智菩薩摩訶薩入未來世觀",
    "X04n0223_083:0560a20": "察分別一切諸劫無量無邊知何劫有佛何劫無佛",
    "X04n0223_083:0560a21": "何劫有幾如來出世一一如來名號何等住何世界",
    "X04n0223_083:0560a22": "世界名何度幾眾生壽命幾時如是觀察盡未來際",
    "X04n0223_083:0560a23": "皆悉了知不可窮盡而無厭足是為第七如海智菩",
    "X04n0223_083:0560a24": "薩摩訶薩入現在世觀察思惟於念念中普見十方",
    "X04n0223_083:0560b01": "無邊品類不可說世界皆有諸佛於無上菩提已成",
    "X04n0223_083:0560b02": "今成當成往詣道場菩提樹下坐吉祥草降伏魔軍",
    "X04n0223_083:0560b03": "成阿耨多羅三藐三菩提從此起已入於城邑昇天",
    "X04n0223_083:0560b04": "宮殿說微妙法轉大法輪示現神通調伏眾生乃至",
    "X04n0223_083:0560b05": "付囑阿耨多羅三藐三菩提法捨於壽命入般涅槃",
    "X04n0223_083:0560b06": "入涅槃已結集法藏令久住世莊嚴佛塔種種供養",
    "X04n0223_083:0560b07": "亦見彼世界所有眾生值佛聞法受持諷誦憶念思",
    "X04n0223_083:0560b08": "惟增長慧解如是觀察普徧十方而於佛法無有錯",
    "X04n0223_083:0560b09": "謬何以故菩薩摩訶薩了知諸佛皆悉如夢而能往",
    "X04n0223_083:0560b10": "詣一切佛所恭敬供養菩薩爾時不著自身不著諸",
    "X04n0223_083:0560b11": "佛不著世界不著眾會不著說法不著劫數然見佛",
    "X04n0223_083:0560b12": "聞法觀察世界入諸劫數無有厭足是為第八如海",
    "X04n0223_083:0560b13": "智菩薩摩訶薩於不可說不可說劫一一劫中供養",
    "X04n0223_083:0560b14": "恭敬不可說不可說無量諸佛示現自身終此生彼",
    "X04n0223_083:0560b15": "以出過三界一切供具而為供養并及供養菩薩聲",
    "X04n0223_083:0560b16": "聞一切大眾一一如來般涅槃後皆以無上供具供",
    "X04n0223_083:0560b17": "養舍利及廣行惠施滿足眾生佛子菩薩摩訶薩以",
    "X04n0223_083:0560b18": "不可思議心不求報心究竟心饒益心於不可說不",
    "X04n0223_083:0560b19": "可說劫為阿耨多羅三藐三菩提故供養諸佛饒益",
    "X04n0223_083:0560b20": "眾生護持正法開示演說是為第九如海智菩薩摩",
    "X04n0223_083:0560b21": "訶薩於一切佛所一切菩薩所一切法師所一向專",
    "X04n0223_083:0560b22": "求菩薩所說法菩薩所學法菩薩所教法菩薩修行",
    "X04n0223_083:0560b23": "法菩薩清淨法菩薩成熟法菩薩調伏法菩薩平等",
    "X04n0223_083:0560b24": "法菩薩出離法菩薩總持法得此法已受持讀誦分",
    "X04n0223_083:0560c01": "別解說無有厭足令無量眾生於佛法中發一切智",
    "X04n0223_083:0560c02": "相應心入真實相於阿耨多羅三藐三菩提得不退",
    "X04n0223_083:0560c03": "轉菩薩如是於不可說不可說劫無有厭足是為第",
    "X04n0223_083:0560c04": "十如海智佛子是為菩薩摩訶薩十種入阿耨多羅",
    "X04n0223_083:0560c05": "三藐三菩提如海智若諸菩薩安住此法則得一切",
    "X04n0223_083:0560c06": "諸佛無上大智慧海佛子菩薩摩訶薩於阿耨多羅",
    "X04n0223_083:0560c07": "三藐三菩提有十種如寶住何等為十佛子菩薩摩",
    "X04n0223_083:0560c08": "訶薩悉能往詣無數世界諸如來所瞻覲頂禮承事",
    "X04n0223_083:0560c09": "供養是為第一如寶住於不思議諸如來所聽聞正",
    "X04n0223_083:0560c10": "法受持憶念不令忘失分別思惟覺慧增長如是所",
    "X04n0223_083:0560c11": "作充滿十方是為第二如寶住於此剎歿餘處現生",
    "X04n0223_083:0560c12": "而於佛法無所迷惑是為第三如寶住知從一法出",
    "X04n0223_083:0560c13": "一切法而能各各分別演說以一切法種種義究竟",
    "X04n0223_083:0560c14": "皆是一義故是為第四如寶住知厭離煩惱知止息",
    "X04n0223_083:0560c15": "煩惱知防護煩惱知除斷煩惱修菩薩行不證實際",
    "X04n0223_083:0560c16": "究竟到於實際彼岸方便善巧善學所學令往昔願",
    "X04n0223_083:0560c17": "行皆得成滿身不疲倦是為第五如寶住知一切眾",
    "X04n0223_083:0560c18": "生心所分別皆無處所而亦說有種種方處雖無分",
    "X04n0223_083:0560c19": "別無所造作為欲調伏一切眾生而有修行而有所",
    "X04n0223_083:0560c20": "作是為第六如寶住知一切法皆同一性所謂無性",
    "X04n0223_083:0560c21": "無種種性無無量性無可筭數性無可稱量性無色",
    "X04n0223_083:0560c22": "無相若一若多皆不可得而決定了知此是諸佛法",
    "X04n0223_083:0560c23": "此是菩薩法此是獨覺法此是聲聞法此是凡夫法",
    "X04n0223_083:0560c24": "此是善法此是不善法此是世間法此是出世間法",
    "X04n0223_083:0561a01": "此是過失法此是無過失法此是有漏法此是無漏",
    "X04n0223_083:0561a02": "法乃至此是有為法此是無為法是為第七如寶住",
    "X04n0223_083:0561a03": "菩薩摩訶薩求佛不可得求菩薩不可得求法不可",
    "X04n0223_083:0561a04": "得求眾生不可得而亦不捨調伏眾生令於諸法成",
    "X04n0223_083:0561a05": "正覺願何以故菩薩摩訶薩善巧觀察知一切眾生",
    "X04n0223_083:0561a06": "分別知一切眾生境界方便化導令得涅槃為欲滿",
    "X04n0223_083:0561a07": "足化眾生願熾然修行菩薩行故是為第八如寶住",
    "X04n0223_083:0561a08": "菩薩摩訶薩知善巧說法示現涅槃為度眾生所有",
    "X04n0223_083:0561a09": "方便一切皆是心想建立非是顛倒亦非虗誑何以",
    "X04n0223_083:0561a10": "故菩薩了知一切諸法三世平等如如不動實際無",
    "X04n0223_083:0561a11": "住不見有一眾生已受化今受化當受化亦自了知",
    "X04n0223_083:0561a12": "無所修行無有少法若生若滅而可得者而依於一",
    "X04n0223_083:0561a13": "切法令所願不空是為第九如寶住菩薩摩訶薩於",
    "X04n0223_083:0561a14": "不思議無量諸佛一一佛所聞不可說不可說授記",
    "X04n0223_083:0561a15": "法名號各異劫數不同從於一劫乃至不可說不可",
    "X04n0223_083:0561a16": "說劫常如是聞聞已修行不驚不怖不迷不惑知如",
    "X04n0223_083:0561a17": "來智不思議故如來授記言無二故自身行願殊勝",
    "X04n0223_083:0561a18": "力故隨應受化令成阿耨多羅三藐三菩提滿等法",
    "X04n0223_083:0561a19": "界一切願故是為第十如寶住佛子是為菩薩摩訶",
    "X04n0223_083:0561a20": "薩於阿耨多羅三藐三菩提十種如寶住若諸菩薩",
    "X04n0223_083:0561a21": "安住此法則得諸佛無上大智慧寶佛子菩薩摩訶",
    "X04n0223_083:0561a22": "薩發十種如金剛大乘誓願心何等為十佛子菩薩",
    "X04n0223_083:0561a23": "摩訶薩作如是念一切諸法無有邊際不可窮盡我",
    "X04n0223_083:0561a24": "當以盡三世智普皆覺了無有遺餘是為第一如金",
    "X04n0223_083:0561b01": "剛大乘誓願心菩薩摩訶薩又作是念於一毛端處",
    "X04n0223_083:0561b02": "有無量無邊眾生何況一切法界我當皆以無上涅",
    "X04n0223_083:0561b03": "槃而滅度之是為第二如金剛大乘誓願心菩薩摩",
    "X04n0223_083:0561b04": "訶薩又作是念十方世界無量無邊無有齊限不可",
    "X04n0223_083:0561b05": "窮盡我當以諸佛國土最上莊嚴莊嚴如是一切世",
    "X04n0223_083:0561b06": "界所有莊嚴皆悉真實是為第三如金剛大乘誓願",
    "X04n0223_083:0561b07": "心菩薩摩訶薩又作是念一切眾生無量無邊無有",
    "X04n0223_083:0561b08": "齊限不可窮盡我當以一切善根迴向於彼無上智",
    "X04n0223_083:0561b09": "光照耀於彼是為第四如金剛大乘誓願心菩薩摩",
    "X04n0223_083:0561b10": "訶薩又作是念一切諸佛無量無邊無有齊限不可",
    "X04n0223_083:0561b11": "窮盡我當以所種善根迴向供養悉令周徧無所闕",
    "X04n0223_083:0561b12": "少然後我當成阿耨多羅三藐三菩提是為第五如",
    "X04n0223_083:0561b13": "金剛大乘誓願心佛子菩薩摩訶薩見一切佛聞所",
    "X04n0223_083:0561b14": "說法生大歡喜不著自身不著佛身解如來身非實",
    "X04n0223_083:0561b15": "非虗非有非無非性非無性非色非無色非相非無",
    "X04n0223_083:0561b16": "相非生非滅實無所有亦不壞有何以故不可以一",
    "X04n0223_083:0561b17": "切性相而取著故是為第六如金剛大乘誓願心佛",
    "X04n0223_083:0561b18": "子菩薩摩訶薩或被眾生訶罵毀呰撾打楚撻或截",
    "X04n0223_083:0561b19": "手足或割耳鼻或挑其目或級其頭如是一切皆能",
    "X04n0223_083:0561b20": "忍受終不因此生恚害心於不可說不可說無央數",
    "X04n0223_083:0561b21": "劫修菩薩行攝受眾生恒無廢捨何以故菩薩摩訶",
    "X04n0223_083:0561b22": "薩已善觀察一切諸法無有二相心不動亂能捨自",
    "X04n0223_083:0561b23": "身忍其苦故是為第七如金剛大乘誓願心佛子菩",
    "X04n0223_083:0561b24": "薩摩訶薩又作是念未來世劫無量無邊無有齊限",
    "X04n0223_083:0561c01": "不可窮盡我當盡彼劫於一世界行菩薩道教化眾",
    "X04n0223_083:0561c02": "生如一世界盡法界虗空界一切世界悉亦如是而",
    "X04n0223_083:0561c03": "心不驚不怖不畏何以故為菩薩道法應如是為一",
    "X04n0223_083:0561c04": "切眾生而修行故是為第八如金剛大乘誓願心佛",
    "X04n0223_083:0561c05": "子菩薩摩訶薩又作是念阿耨多羅三藐三菩提以",
    "X04n0223_083:0561c06": "心為本心若清淨則能圓滿一切善根於佛菩提必",
    "X04n0223_083:0561c07": "得自在欲成阿耨多羅三藐三菩提隨意即成若欲",
    "X04n0223_083:0561c08": "除斷一切取緣住一向道我亦能得而我不斷為欲",
    "X04n0223_083:0561c09": "究竟佛菩提故亦不即證無上菩提何以故為滿本",
    "X04n0223_083:0561c10": "願盡一切世界行菩薩行化眾生故是為第九如金",
    "X04n0223_083:0561c11": "剛大乘誓願心佛子菩薩摩訶薩知佛不可得菩提",
    "X04n0223_083:0561c12": "不可得菩薩不可得一切法不可得眾生不可得心",
    "X04n0223_083:0561c13": "不可得行不可得過去不可得未來不可得現在不",
    "X04n0223_083:0561c14": "可得一切世間不可得有為無為不可得菩薩如是",
    "X04n0223_083:0561c15": "寂靜住甚深住寂滅住無諍住無言住無二住無等",
    "X04n0223_083:0561c16": "住自性住如理住解脫住涅槃住實際住而亦不捨",
    "X04n0223_083:0561c17": "一切大願不捨薩婆若心不捨菩薩行不捨教化眾",
    "X04n0223_083:0561c18": "生不捨諸波羅蜜不捨調伏眾生不捨承事諸佛不",
    "X04n0223_083:0561c19": "捨演說諸法不捨莊嚴世界何以故菩薩摩訶薩發",
    "X04n0223_083:0561c20": "大願故雖復了達一切法相大慈悲心轉更增長無",
    "X04n0223_083:0561c21": "量功德皆具修行於諸眾生心不捨離何以故一切",
    "X04n0223_083:0561c22": "諸法皆無所有凡夫遇迷不知不覺我當令彼悉得",
    "X04n0223_083:0561c23": "開悟於諸法性分明照了何以故一切諸佛安住寂",
    "X04n0223_083:0561c24": "滅而以大悲心於諸世間說法教化曾無休息我今",
    "X04n0223_083:0562a01": "云何而捨大悲又我先發廣大誓願心發決定利益",
    "X04n0223_083:0562a02": "一切眾生心發積集一切善根心發安住善巧迴向",
    "X04n0223_083:0562a03": "心發出生甚深智慧心發含受一切眾生心發於一",
    "X04n0223_083:0562a04": "切眾生平等心作真實語不虗誑語願與一切眾生",
    "X04n0223_083:0562a05": "無上大法願不斷一切諸佛種性今一切眾生未得",
    "X04n0223_083:0562a06": "解脫未成正覺未具佛法大願未滿云何而欲捨離",
    "X04n0223_083:0562a07": "大悲是為第十如金剛大乘誓願心佛子是為菩薩",
    "X04n0223_083:0562a08": "摩訶薩發十種如金剛大乘誓願心若諸菩薩安住",
    "X04n0223_083:0562a09": "此法則得如來金剛性無上大神通智佛子菩薩摩",
    "X04n0223_083:0562a10": "訶薩有十種大發起何等為十佛子菩薩摩訶薩作",
    "X04n0223_083:0562a11": "如是念我當供養恭敬一切諸佛是為第一大發起",
    "X04n0223_083:0562a12": "又作是念我當長養一切菩薩所有善根是為第二",
    "X04n0223_083:0562a13": "大發起又作是念我當於一切如來般涅槃後莊嚴",
    "X04n0223_083:0562a14": "佛塔以一切華一切鬘一切香一切塗香一切末香",
    "X04n0223_083:0562a15": "一切衣一切蓋一切幢一切幡而供養之受持守護",
    "X04n0223_083:0562a16": "彼佛正法是為第三大發起又作是念我當教化調",
    "X04n0223_083:0562a17": "伏一切眾生令得阿耨多羅三藐三菩提是為第四",
    "X04n0223_083:0562a18": "大發起又作是念我當以諸佛國土無上莊嚴而以",
    "X04n0223_083:0562a19": "莊嚴一切世界是為第五大發起又作是念我當發",
    "X04n0223_083:0562a20": "大悲心為一眾生於一切世界一一各盡未來際劫",
    "X04n0223_083:0562a21": "行菩薩行如為一眾生為一切眾生悉亦如是皆令",
    "X04n0223_083:0562a22": "得佛無上菩提乃至不生一念疲懈是為第六大發",
    "X04n0223_083:0562a23": "起又作是念彼諸如來無量無邊我當於一如來所",
    "X04n0223_083:0562a24": "經不思議劫恭敬供養如於一如來於一切如來悉",
    "X04n0223_083:0562b01": "亦如是是為第七大發起菩薩摩訶薩又作是念彼",
    "X04n0223_083:0562b02": "諸如來滅度之後我當為一一如來所有舍利各起",
    "X04n0223_083:0562b03": "寶塔其量高廣與不可說諸世界等造佛形像亦復",
    "X04n0223_083:0562b04": "如是於不可思議劫以一切寶幢幡蓋香華衣服而",
    "X04n0223_083:0562b05": "為供養不生一念厭倦之心為成就佛法故為供養",
    "X04n0223_083:0562b06": "諸佛故為教化眾生故為護持正法開示演說故是",
    "X04n0223_083:0562b07": "為第八大發起菩薩摩訶薩又作是念我當以此善",
    "X04n0223_083:0562b08": "根成無上菩提得入一切諸如來地與一切如來體",
    "X04n0223_083:0562b09": "性平等是為第九大發起菩薩摩訶薩復作是念我",
    "X04n0223_083:0562b10": "當成正覺已於一切世界不可說劫演說正法示現",
    "X04n0223_083:0562b11": "不可思議自在神通身語及意不生疲倦不離正法",
    "X04n0223_083:0562b12": "以佛力所持故為一切眾生勤行大願故大慈為首",
    "X04n0223_083:0562b13": "故大悲究竟故達無相法故住真實語文證一切法",
    "X04n0223_083:0562b14": "皆寂滅故知一切眾生悉不可得而亦不違諸業所",
    "X04n0223_083:0562b15": "作故與三世佛同一體故周徧法界虗空界故通達",
    "X04n0223_083:0562b16": "諸法無相故成就不生不滅故具足一切佛法故以",
    "X04n0223_083:0562b17": "大願力調伏眾生作大佛事無有休息是為第十大",
    "X04n0223_083:0562b18": "發起佛子是為菩薩摩訶薩十種大發起若諸菩薩",
    "X04n0223_083:0562b19": "安住此法則不斷菩薩行具足如來無上大智佛子",
    "X04n0223_083:0562b20": "菩薩摩訶薩有十種究竟大事何等為十所調恭敬",
    "X04n0223_083:0562b21": "供養一切如來究竟大事隨所念眾生悉能救護究",
    "X04n0223_083:0562b22": "竟大事專求一切佛法究竟大事積集一切善根究",
    "X04n0223_083:0562b23": "竟大事思惟一切佛法究竟大事滿足一切誓願究",
    "X04n0223_083:0562b24": "竟大事成就一切菩薩行究竟大事奉事一切善知",
    "X04n0223_083:0562c01": "識究竟大事往詣一切世界諸如來所究竟大事聞",
    "X04n0223_083:0562c02": "持一切諸佛正法究竟大事是為十若諸菩薩安住",
    "X04n0223_083:0562c03": "此法則得阿耨多羅三藐三菩提大智慧究竟事佛",
    "X04n0223_083:0562c04": "子菩薩摩訶薩有十種不壞信何等為十所謂於一",
    "X04n0223_083:0562c05": "切佛不壞信於一切佛法不壞信於一切聖僧不壞",
    "X04n0223_083:0562c06": "信於一切菩薩不壞信於一切善知識不壞信於一",
    "X04n0223_083:0562c07": "切眾生不壞信於一切菩薩大願不壞信於一切菩",
    "X04n0223_083:0562c08": "薩行不壞信於恭敬供養一切諸佛不壞信於菩薩",
    "X04n0223_083:0562c09": "巧密方便教化調伏一切眾生不壞信是為十若諸",
    "X04n0223_083:0562c10": "菩薩安住此法則得諸佛無上大智慧不壞信佛子",
    "X04n0223_083:0562c11": "菩薩摩訶薩有十種得授記何等為十所謂內有甚",
    "X04n0223_083:0562c12": "深解得授記能隨順起菩薩諸善根得授記修廣大",
    "X04n0223_083:0562c13": "行得授記現前得授記不現前得授記因自心證菩",
    "X04n0223_083:0562c14": "提得授記成就忍得授記教化調伏眾生得授記究",
    "X04n0223_083:0562c15": "竟一切劫數得授記一切菩薩行自在得授記是為",
    "X04n0223_083:0562c16": "十若諸菩薩安住此法則於一切諸佛所而得授記",
    "X04n0223_083:0562c17": "佛子菩薩摩訶薩有十種善根迴向菩薩由此能以",
    "X04n0223_083:0562c18": "一切善根悉皆迴向何等為十所謂以我善根同善",
    "X04n0223_083:0562c19": "知識願如是成就莫別成就以我善根同善知識心",
    "X04n0223_083:0562c20": "如是成就莫別成就以我善根同善知識行如是成",
    "X04n0223_083:0562c21": "就莫別成就以我善根同善知識善根如是成就莫",
    "X04n0223_083:0562c22": "別成就以我善根同善知識平等如是成就莫別成",
    "X04n0223_083:0562c23": "就以我善根同善知識念如是成就莫別成就以我",
    "X04n0223_083:0562c24": "善根同善知識清淨如是成就莫別成就以我善根",
    "X04n0223_083:0563a01": "同善知識所住如是成就莫別成就以我善根同善",
    "X04n0223_083:0563a02": "知識成滿如是成就莫別成就以我善根同善知識",
    "X04n0223_083:0563a03": "不壞如是成就莫別成就是為十若諸菩薩安住此",
    "X04n0223_083:0563a04": "法則得無上善根迴向佛子菩薩摩訶薩有十種得",
    "X04n0223_083:0563a05": "智慧何等為十所謂於施自在得智慧深解一切佛",
    "X04n0223_083:0563a06": "法得智慧入如來無邊智得智慧於一切問答中能",
    "X04n0223_083:0563a07": "斷疑得智慧入於智者義得智慧深解一切如來於",
    "X04n0223_083:0563a08": "一切佛法中言音善巧得智慧深解於諸佛所種少",
    "X04n0223_083:0563a09": "善根必能滿足一切白淨法獲如來無量智得智慧",
    "X04n0223_083:0563a10": "成就菩薩不思議住得智慧於一念中悉能往詣不",
    "X04n0223_083:0563a11": "可說佛剎得智慧覺一切佛菩提入一切法界聞持",
    "X04n0223_083:0563a12": "一切佛所說法深入一切如來種種莊嚴言音得智",
    "X04n0223_083:0563a13": "慧是為十若諸菩薩安住此法則得一切諸佛無上",
    "X04n0223_083:0563a14": "現證智佛子菩薩摩訶薩有十種發無量無邊廣大",
    "X04n0223_083:0563a15": "心何等為十所謂於一切諸佛所發無量無邊廣大",
    "X04n0223_083:0563a16": "心觀一切眾生界發無量無邊廣大心觀一切剎一",
    "X04n0223_083:0563a17": "切世一切法界發無量無邊廣大心觀察一切法皆",
    "X04n0223_083:0563a18": "如虗空發無量無邊廣大心觀察一切菩薩廣大行",
    "X04n0223_083:0563a19": "發無量無邊廣大心正念三世一切諸佛發無量無",
    "X04n0223_083:0563a20": "邊廣大心觀不思議諸業果報發無量無邊廣大心",
    "X04n0223_083:0563a21": "嚴淨一切佛剎發無量無邊廣大心徧入一切諸佛",
    "X04n0223_083:0563a22": "大會發無量無邊廣大心觀察一切如來妙音發無",
    "X04n0223_083:0563a23": "量無邊廣大心是為十若諸菩薩安住此心則得一",
    "X04n0223_083:0563a24": "切佛法無量無邊廣大智慧海佛子菩薩摩訶薩有",
    "X04n0223_083:0563b01": "十種伏藏何等為十所謂知一切法是起功德行藏",
    "X04n0223_083:0563b02": "知一切法是正思惟藏知一切法是陀羅尼照明藏",
    "X04n0223_083:0563b03": "知一切法是辯才開演藏知一切法是不可說善覺",
    "X04n0223_083:0563b04": "真實藏知一切佛自在神通是觀察示現藏知一切",
    "X04n0223_083:0563b05": "法是善巧出生平等藏知一切法是常見一切諸佛",
    "X04n0223_083:0563b06": "藏知一切不思議劫是善了皆如幻住藏知一切諸",
    "X04n0223_083:0563b07": "佛菩薩是發生歡喜淨信藏是為十若諸菩薩安住",
    "X04n0223_083:0563b08": "此法則得一切諸佛無上智慧法藏悉能調伏一切",
    "X04n0223_083:0563b09": "眾生佛子菩薩摩訶薩有十種律儀何等為十所謂",
    "X04n0223_083:0563b10": "於一切佛法不生誹謗律儀於一切佛所信樂心不",
    "X04n0223_083:0563b11": "可壞律儀於一切一薩所起尊重恭敬律儀於一切",
    "X04n0223_083:0563b12": "善知識所終不捨愛樂心律儀於一切聲聞獨覺不",
    "X04n0223_083:0563b13": "生憶念心律儀遠離一切退菩薩道律儀不起一切",
    "X04n0223_083:0563b14": "損害眾生心律儀修一切善根皆令究竟律儀於一",
    "X04n0223_083:0563b15": "切魔悉能降伏律儀於一切波羅蜜皆令滿足律儀",
    "X04n0223_083:0563b16": "是為十若諸菩薩安住此法則得無上大智律儀佛",
    "X04n0223_083:0563b17": "子菩薩摩訶薩有十種自在何等為十所謂命自在",
    "X04n0223_083:0563b18": "於不可說劫住壽命故心自在智慧能入阿僧祇諸",
    "X04n0223_083:0563b19": "三昧故資具自在能以無量莊嚴莊嚴一切世界故",
    "X04n0223_083:0563b20": "業自在隨時受報故受生自在於一切世界示現受",
    "X04n0223_083:0563b21": "生故解自在於一切世界見佛充滿故願自在隨欲",
    "X04n0223_083:0563b22": "隨時於諸剎中成正覺故神力自在示現一切大神",
    "X04n0223_083:0563b23": "變故法自在示現無邊諸法門故智自在於念念中",
    "X04n0223_083:0563b24": "示現如來十力無畏成正覺故是為十若諸菩薩安",
    "X04n0223_083:0563c01": "住此法則得圓滿一切諸佛諸波羅蜜智慧神力菩",
    "X04n0223_083:0563c02": "提自在佛子菩薩摩訶薩有十種無礙用何等為十",
    "X04n0223_083:0563c03": "所謂眾生無礙用國土無礙用法無礙用身無礙用",
    "X04n0223_083:0563c04": "願無礙用境界無礙用智無礙用神通無礙用神力",
    "X04n0223_083:0563c05": "無礙用力無礙用佛子云何為菩薩摩訶薩眾生等",
    "X04n0223_083:0563c06": "無礙用佛子菩薩摩訶薩有十種眾生無礙用何等",
    "X04n0223_083:0563c07": "為十所謂知一切眾生無眾生無礙用知一切眾生",
    "X04n0223_083:0563c08": "但想所持無礙用為一切眾生說法未曾失時無礙",
    "X04n0223_083:0563c09": "用普化現一切眾生界無礙用置一切眾生於一毛",
    "X04n0223_083:0563c10": "孔中而不迫隘無礙用為一切眾生示現他方一切",
    "X04n0223_083:0563c11": "世界令其悉見無礙用為一切眾生示現釋梵護世",
    "X04n0223_083:0563c12": "諸天身無礙用為一切眾生示現聲聞辟支佛寂靜",
    "X04n0223_083:0563c13": "威儀無礙用為一切眾生示現菩薩行無礙用為一",
    "X04n0223_083:0563c14": "切眾生示現諸佛色身相好一切智力成等正覺無",
    "X04n0223_083:0563c15": "礙用是為十佛子菩薩摩訶薩有十種國土無礙用",
    "X04n0223_083:0563c16": "何等為十所謂一切剎作一剎無礙用一切剎入一",
    "X04n0223_083:0563c17": "毛孔無礙用知一切剎無有盡無礙用一身結加坐",
    "X04n0223_083:0563c18": "充滿一切剎無礙用一身中現一切剎無礙用震動",
    "X04n0223_083:0563c19": "一切剎不令眾生恐怖無礙用以一切剎莊嚴具莊",
    "X04n0223_083:0563c20": "嚴一剎無礙用以一剎莊嚴具莊嚴一切剎無礙用",
    "X04n0223_083:0563c21": "以一如來一眾會徧一切佛剎示現眾生無礙用一",
    "X04n0223_083:0563c22": "切小剎中剎大剎廣剎深剎仰剎覆剎側剎正剎徧",
    "X04n0223_083:0563c23": "諸方網無量差別以此普示一切眾生無礙用是為",
    "X04n0223_083:0563c24": "十佛子菩薩摩訶薩有十種法無礙用何等為十所",
    "X04n0223_083:0564a01": "謂知一切法入一法一法入一切法而亦不違眾生",
    "X04n0223_083:0564a02": "心解無礙用從般若波羅蜜出生一切法為他解說",
    "X04n0223_083:0564a03": "悉令開悟無礙用知一切法離文字而令眾生皆得",
    "X04n0223_083:0564a04": "悟入無礙用知一切法入一相而能演說無量法相",
    "X04n0223_083:0564a05": "無礙用知一切法離言說能為他說無邊法門無礙",
    "X04n0223_083:0564a06": "用於一切法善轉普門字輪無礙用以一切法入一",
    "X04n0223_083:0564a07": "法門而不相違於不可說劫說不窮盡無礙用以一",
    "X04n0223_083:0564a08": "切法悉入佛法令諸眾生皆得悟解無礙用知一切",
    "X04n0223_083:0564a09": "法無有邊際無礙用知一切法無障礙際猶如幻網",
    "X04n0223_083:0564a10": "無量差別於無量劫為眾生說不可窮盡無礙用是",
    "X04n0223_083:0564a11": "為十佛子菩薩摩訶薩有十種身無礙用何等為十",
    "X04n0223_083:0564a12": "所謂以一切眾生身入己身無礙用以己身入一切",
    "X04n0223_083:0564a13": "眾生身無礙用一切佛身入一佛身無礙用一佛身",
    "X04n0223_083:0564a14": "入一切佛身無礙用一切剎入己身無礙用以一身",
    "X04n0223_083:0564a15": "充徧一切三世法示現眾生無礙用於一身示現無",
    "X04n0223_083:0564a16": "邊身入三昧無礙用於一身示現眾生數等身成正",
    "X04n0223_083:0564a17": "覺無礙用於一切眾生身現一眾生身於一眾生身",
    "X04n0223_083:0564a18": "現一切眾生身無礙用於一切眾生身示現法身於",
    "X04n0223_083:0564a19": "法身示現一切眾生身無礙用是為十。",
    "X04n0223_083:0564a21": "大方廣佛新華嚴經合論卷第八十三"
}