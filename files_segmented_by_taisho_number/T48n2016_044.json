{
    "T48n2016_044:0672b02": "44宗鏡錄卷第四十四",
    "T48n2016_044:0672b04": "慧日永明寺主智覺禪師延壽集",
    "T48n2016_044:0672b05": "夫若談心佛。唯唱性宗者。則舉一攝諸。不論",
    "T48n2016_044:0672b06": "餘義。今何背已。述教迷宗。答。夫論至教。皆",
    "T48n2016_044:0672b07": "為未了之人。從上稟承。無不指示。如忠國師",
    "T48n2016_044:0672b08": "臨終之時。學人乞師一言。師云。教有明文。依",
    "T48n2016_044:0672b09": "而行之。即無累矣。吾何言哉。如斯殷勤真實",
    "T48n2016_044:0672b10": "付屬。豈局已見。生上慢心。終不妄斥如來無",
    "T48n2016_044:0672b11": "上甘露。不可思議大悲所熏。金口所宣難思",
    "T48n2016_044:0672b12": "聖教。如云依而行之者。且依何旨趣。不可是",
    "T48n2016_044:0672b13": "依文字語句而行。不可是依義路道理而行。",
    "T48n2016_044:0672b14": "直須親悟其宗。不可輒生孟浪。若決定信入",
    "T48n2016_044:0672b15": "者。了了自知。何須他說。聞甚深法。如清風",
    "T48n2016_044:0672b16": "屆耳。今只為昧性徇文之者。假以言詮方便",
    "T48n2016_044:0672b17": "開示。直指出六根現用常住無生滅性。與佛",
    "T48n2016_044:0672b18": "無異。親證現知。分明無惑。免隨言語之所轉。",
    "T48n2016_044:0672b19": "不逐境界之所流。今於六根之中。且指見聞",
    "T48n2016_044:0672b20": "二性。最為顯現。可驗初心。疾入圓通。同歸",
    "T48n2016_044:0672b21": "宗鏡。且見性者。當見之時。即是自性。以性",
    "T48n2016_044:0672b22": "遍一切處故。不可以性更見於性。分明顯露。",
    "T48n2016_044:0672b23": "絲毫不隱。古教云。摩尼殿有四角。一角常",
    "T48n2016_044:0672b24": "露。祖師云。眼門放光。照破山河大地。又歌",
    "T48n2016_044:0672b25": "云。應眼時。若千日。萬像不能逃影質。凡夫",
    "T48n2016_044:0672b26": "只是未曾觀。何得自輕而退屈。是知顏貌雖",
    "T48n2016_044:0672b27": "童耄。見性未曾虧。明暗自去來。靈光終不",
    "T48n2016_044:0672b28": "昧。則是現今生滅中。指出不生滅性。方知",
    "T48n2016_044:0672b29": "窮子衣中寶。乃輪王髻裏珠。貧女室中金。是",
    "T48n2016_044:0672c01": "如來藏中物。何假高推極聖。自鄙下凡。一向",
    "T48n2016_044:0672c02": "外求不能內省。抂功多劫。違背己靈。空滯行",
    "T48n2016_044:0672c03": "門。失本真性。所以首楞嚴經云。佛告阿難。",
    "T48n2016_044:0672c04": "若汝見時。是汝非我。見性周遍。非汝而誰。云",
    "T48n2016_044:0672c05": "何自疑汝之真性。性汝不真。取我求實。故知",
    "T48n2016_044:0672c06": "明暗差別。是可還之法。真如妙性。乃不遷",
    "T48n2016_044:0672c07": "之門。若隨物觀。局大小之所在。若約性見。",
    "T48n2016_044:0672c08": "絕器量之方圓。見性即成如來。於一毛端。建",
    "T48n2016_044:0672c09": "十方之寶剎。徇物即為凡庶。向真空裏。現",
    "T48n2016_044:0672c10": "六趣之狴牢。變易在人。一性無異。迷悟由己",
    "T48n2016_044:0672c11": "萬法不遷。如經云。波斯匿王起立白佛。我",
    "T48n2016_044:0672c12": "昔未承諸佛誨勅。見迦旃延毘羅胝子。咸言。",
    "T48n2016_044:0672c13": "此身死後斷滅。名為涅槃。我雖值佛。今猶狐",
    "T48n2016_044:0672c14": "疑。云何發揮。證知此心不生滅地。今此大眾。",
    "T48n2016_044:0672c15": "諸有漏者。咸皆願聞。佛告大王。汝身現存今",
    "T48n2016_044:0672c16": "復問汝。汝此肉身。為同金剛常住不朽。為復",
    "T48n2016_044:0672c17": "變壞。世尊。我今此身。終從變滅。佛言。大王。",
    "T48n2016_044:0672c18": "汝未曾滅。云何知滅。世尊。我此無常變壞之",
    "T48n2016_044:0672c19": "身。雖未曾滅。我觀現前。念念遷謝。新新不住。",
    "T48n2016_044:0672c20": "如火成灰漸漸消殞殞亡不息。決知此身。當",
    "T48n2016_044:0672c21": "從滅盡。佛言。如是大王。汝今生齡。已從衰老。",
    "T48n2016_044:0672c22": "顏貌何如童子之時。世尊。我昔孩孺。膚腠潤",
    "T48n2016_044:0672c23": "澤。年至長成。血氣充滿。而今頹齡。迫於衰耄。",
    "T48n2016_044:0672c24": "形色枯悴。精神昏昧。髮白面皺。逮將不久。如",
    "T48n2016_044:0672c25": "何見比充盛之時。佛言。大王。汝之形容。應不",
    "T48n2016_044:0672c26": "頓朽。王言世尊。變化密移。我誠不覺。寒暑",
    "T48n2016_044:0672c27": "遷流。漸至於此。何以故。我年二十。雖號年",
    "T48n2016_044:0672c28": "少。顏貌已老初十年時。三十之年。又衰二十。",
    "T48n2016_044:0672c29": "于今六十又過于二。觀五十時。宛然強壯。世",
    "T48n2016_044:0673a01": "尊。我見密移。雖此殂落。其間流易。且限十年。",
    "T48n2016_044:0673a02": "若復令我微細思惟。其變寧唯一紀二紀。實",
    "T48n2016_044:0673a03": "為年變。豈唯年變。亦兼月化。何直月化。兼",
    "T48n2016_044:0673a04": "又日遷。沈思諦觀。剎那剎那。念念之間。不",
    "T48n2016_044:0673a05": "得停住。故知我身。終從變滅。佛言。大王。汝",
    "T48n2016_044:0673a06": "見變化。遷改不停。悟知汝滅。亦於滅時。知汝",
    "T48n2016_044:0673a07": "身中有不滅耶。波斯匿王合掌白佛。我實不",
    "T48n2016_044:0673a08": "知。佛言。我今示汝不生滅性。大王。汝年幾",
    "T48n2016_044:0673a09": "時見恒河水。王言。我生三歲。慈母携我謁耆",
    "T48n2016_044:0673a10": "婆天。經過此流。爾時即知是恒河水。佛言。大",
    "T48n2016_044:0673a11": "王。如汝所說。二十之時。衰於十歲。乃至六十。",
    "T48n2016_044:0673a12": "日月歲時。念念遷變。則汝三歲。見此河時。至",
    "T48n2016_044:0673a13": "年十三其水云何。王言。如三歲時。宛然無異。",
    "T48n2016_044:0673a14": "乃至于今年六十二。亦無有異。佛言。汝今自",
    "T48n2016_044:0673a15": "傷髮白面。皺其面必定皺於童年。則汝今時",
    "T48n2016_044:0673a16": "觀此恒河。與昔童時。觀河之見。有童耄不。王",
    "T48n2016_044:0673a17": "言。不也。世尊。佛言。大王。汝面雖皺。而此見",
    "T48n2016_044:0673a18": "精性未曾皺。皺者為變。不皺非變。變者受",
    "T48n2016_044:0673a19": "滅。彼不變者。元無生滅。云何於中受汝生",
    "T48n2016_044:0673a20": "死。而猶引彼末伽梨等。都言此身死後全滅。",
    "T48n2016_044:0673a21": "王聞是言。信知身後。捨生趣生。與諸大眾。踊",
    "T48n2016_044:0673a22": "躍歡喜。得未曾有。又如眾生八識之中。前眼",
    "T48n2016_044:0673a23": "耳鼻舌身等五根。及第八識。俱緣現量。得諸",
    "T48n2016_044:0673a24": "法之自性。不帶一切名言。又無二種。計度分",
    "T48n2016_044:0673a25": "別。隨念分別。即現前不生滅。若六七二識。落",
    "T48n2016_044:0673a26": "在比非二量。及具計度隨念分別。即念念常",
    "T48n2016_044:0673a27": "生滅。亦是於生滅中有不生滅性。已上經文。",
    "T48n2016_044:0673a28": "此是因闍王示疑。寄破外道斷見。有此方便。",
    "T48n2016_044:0673a29": "分別生滅不生滅二性。若不執斷常見性之",
    "T48n2016_044:0673b01": "人。則八識心王。同一真性。皆是實相。無有生",
    "T48n2016_044:0673b02": "滅。如大智度論云。當知色生時。但是空生。",
    "T48n2016_044:0673b03": "色滅時。但是空滅。中觀論偈云。無物從緣起。",
    "T48n2016_044:0673b04": "無物從緣滅。起唯諸緣起。滅唯諸緣滅。故知",
    "T48n2016_044:0673b05": "萬法既不從緣生。亦不非緣生。又不空亦不",
    "T48n2016_044:0673b06": "生。空亦不生。何者。若一切法是不空者。即無",
    "T48n2016_044:0673b07": "有生。以無自性空故。方能隨緣成諸幻有。若",
    "T48n2016_044:0673b08": "一切法是空者。亦無有生。以無自體故。無",
    "T48n2016_044:0673b09": "有生相。既無有生。亦無有滅。如論偈云。果不",
    "T48n2016_044:0673b10": "空不生。果不空不滅。以果不空故。不生亦",
    "T48n2016_044:0673b11": "不滅。果空故不生。果空故不滅。以果是空",
    "T48n2016_044:0673b12": "故。不生亦不滅。但隨心現。畢竟無生。如首",
    "T48n2016_044:0673b13": "楞嚴經云。佛言。善男子。我常說言。色心諸緣。",
    "T48n2016_044:0673b14": "及心所使。諸所緣法。唯心所現。汝身汝心。皆",
    "T48n2016_044:0673b15": "是妙明真精妙心中所現物。云何汝等。遺失",
    "T48n2016_044:0673b16": "本妙圓妙明心。寶明妙性。認悟中迷。晦昧為",
    "T48n2016_044:0673b17": "空。空晦昧中。結暗為色。色雜妄想。想相為",
    "T48n2016_044:0673b18": "身。聚緣內搖。趣外奔逸。昏擾擾相。以為心性。",
    "T48n2016_044:0673b19": "一迷為心。決定惑為色身之內。不知色身。外",
    "T48n2016_044:0673b20": "洎山河虛空大地。咸是妙明真心中物。譬如",
    "T48n2016_044:0673b21": "澄清百千大海棄之。唯認一浮漚體。目為全",
    "T48n2016_044:0673b22": "潮。窮盡瀛渤。汝等即是迷中倍人。如我垂",
    "T48n2016_044:0673b23": "手。等無差別。如來說為可憐愍者。如上所說。",
    "T48n2016_044:0673b24": "見性周遍湛然。似鏡常明。如空不動。萬像自",
    "T48n2016_044:0673b25": "分出沒。一性未曾往還。但隨生滅之緣。遺此",
    "T48n2016_044:0673b26": "妙明之性。是以一切祖教。皆指見性識心。",
    "T48n2016_044:0673b27": "不從生因之所生。唯從了因之所了。相麁易",
    "T48n2016_044:0673b28": "辯。性密難明。隨轉處而莫知。在照時而方",
    "T48n2016_044:0673b29": "了。如今不見者。皆被三惑心牽。六塵境換。不",
    "T48n2016_044:0673c01": "知境元是我。翻成主被客迷。但能隨流得性",
    "T48n2016_044:0673c02": "之時。自然無惑。復有云。般若唯以心神契",
    "T48n2016_044:0673c03": "會。以心傳心。方成密付。不可以言迹事相而",
    "T48n2016_044:0673c04": "求者。此是為未入人。顯宗破執。恐取相背",
    "T48n2016_044:0673c05": "心。情求意解。故有是說。若融會而論。則隨",
    "T48n2016_044:0673c06": "緣體妙。即相恒真。且如正見相時。是誰見相。",
    "T48n2016_044:0673c07": "以六塵鈍故。名不自立。相不自施。以六根",
    "T48n2016_044:0673c08": "利故。強自建立。而為緣對。若能了境本寂。",
    "T48n2016_044:0673c09": "識自無生。則入平等真空。方稱究竟見性耳。",
    "T48n2016_044:0673c10": "故云見性周遍。非汝而誰。聞性者。即今聞",
    "T48n2016_044:0673c11": "性。具三真實。文殊簡出。現證可知。觀音入門。",
    "T48n2016_044:0673c12": "圓通立驗。非從行得。不墮有為。豈假功成。本",
    "T48n2016_044:0673c13": "來如是。首楞嚴經偈云。譬如人靜居。十方",
    "T48n2016_044:0673c14": "俱擊鼓。十處一時聞。此則圓真實。目非觀",
    "T48n2016_044:0673c15": "障外。口鼻亦復然。身以合方知。心念紛無",
    "T48n2016_044:0673c16": "緒。隔垣聽音響。遐邇俱可聞。五根所不齊。是",
    "T48n2016_044:0673c17": "則通真實。音聲性動靜。聞中為有無。無聲",
    "T48n2016_044:0673c18": "號無聞。非實聞無性。聲無既無滅。聲有亦",
    "T48n2016_044:0673c19": "非生。生滅二圓離。是則常真實。釋曰。此是",
    "T48n2016_044:0673c20": "直說如今一切眾生。日用現行聞性三真實之",
    "T48n2016_044:0673c21": "理。一圓真實。二通真實。三常真實。一圓真",
    "T48n2016_044:0673c22": "實者。以聞性遍一切處。十方聲塵。應時無有",
    "T48n2016_044:0673c23": "前後。以同時周遍。一一皆不出自性。如水起",
    "T48n2016_044:0673c24": "波。波不離水。以聲處全聞。聞外無法。即是本",
    "T48n2016_044:0673c25": "聞。自具圓通之性。非待證聖方有斯事。故法",
    "T48n2016_044:0673c26": "華經偈云。父母所生耳。清淨無瑕穢。以此常",
    "T48n2016_044:0673c27": "耳聞。三千世界聲。又云。持是法華者。雖未得",
    "T48n2016_044:0673c28": "天耳。但用所生耳。功德已如是。二通真實",
    "T48n2016_044:0673c29": "者。且眼根見性。雖即洞然。能觀前而不觀後。",
    "T48n2016_044:0674a01": "鼻舌身等三根。皆以合中知。因能所而生",
    "T48n2016_044:0674a02": "起。若意知根。所緣不定。念念遷移故。五根所",
    "T48n2016_044:0674a03": "不齊。唯耳根圓通無礙。聽響之際。任隔礙",
    "T48n2016_044:0674a04": "而遠近俱聞。妙應之時。無揀擇而大小咸備。",
    "T48n2016_044:0674a05": "故高城和尚歌云。應耳時。若幽谷。大小音聲",
    "T48n2016_044:0674a06": "無不足。十方鐘鼓一時鳴。靈光運運常相續。",
    "T48n2016_044:0674a07": "則處凡身而不減。居聖體而非增。常現常通。",
    "T48n2016_044:0674a08": "塵勞不能匿其神彩。非間非斷。天魔不能挫",
    "T48n2016_044:0674a09": "其威光。不壞緣生之耳根。圓具一靈之妙性。",
    "T48n2016_044:0674a10": "三常真實者。音聲性動靜者。動靜是音聲之",
    "T48n2016_044:0674a11": "體。性於聞中似有似無。若無聲時號無聞。非",
    "T48n2016_044:0674a12": "實聞無性。以聞性常在。若聞性隨聲塵滅。",
    "T48n2016_044:0674a13": "則前聲滅時。後聲不合更聞。故知聲塵自無。",
    "T48n2016_044:0674a14": "聞性非滅。聲塵自有。聞性非生。又非唯聞性",
    "T48n2016_044:0674a15": "無生。返觀聲塵亦無生滅。以從緣而起。自體",
    "T48n2016_044:0674a16": "全無。如華嚴論云。一切諸法。猶如谷響。楞",
    "T48n2016_044:0674a17": "嚴疏鈔云。如谷中無聲。無聲即無響。法界",
    "T48n2016_044:0674a18": "中皆無聲。一切聲皆是妄心。妄心不動時。皆",
    "T48n2016_044:0674a19": "無妄想。以有差別心執受。即有聲。四大。如枯",
    "T48n2016_044:0674a20": "木。即本無聲。皆緣執故。諸大菩薩。不以音聲",
    "T48n2016_044:0674a21": "聽法。是知聲塵本無。皆因執有。情消執喪。",
    "T48n2016_044:0674a22": "萬法本虛。有無既虛。生滅何有。則知我性與",
    "T48n2016_044:0674a23": "如來性無異。一切世間法即是佛法故。經云。",
    "T48n2016_044:0674a24": "是法住法位。世間相常住。如憍陳那。因聲悟",
    "T48n2016_044:0674a25": "道。妙音密圓。古釋云。若有能所。未得名密。悟",
    "T48n2016_044:0674a26": "四諦理。推能聞及所聞。皆是自心。心即是本",
    "T48n2016_044:0674a27": "覺。光明。圓照法界。始覺智心。亦圓照法界。即",
    "T48n2016_044:0674a28": "是因聲得悟。一切眾生。依此觀亦得解脫。若",
    "T48n2016_044:0674a29": "聞聲可意不可意生憎愛。便被聲縛。但觀心",
    "T48n2016_044:0674b01": "海中是聲出處。以心海元無有相。心雖含聲。",
    "T48n2016_044:0674b02": "聲亦無相。無相。即於一切聲中而得解脫。故",
    "T48n2016_044:0674b03": "知無法不心。無心不法。如是明達。則於一",
    "T48n2016_044:0674b04": "切諸法。不合不散。無縛無脫矣。故佛告阿難。",
    "T48n2016_044:0674b05": "汝學多聞。未盡諸漏。心中徒知顛倒所因。真",
    "T48n2016_044:0674b06": "倒現前。實未能識。恐汝誠心由未信伏。吾今",
    "T48n2016_044:0674b07": "試將塵俗諸事。當除汝疑。即時如來勅羅睺",
    "T48n2016_044:0674b08": "羅擊鐘一聲。問阿難言。汝今聞不。阿難大眾。",
    "T48n2016_044:0674b09": "俱言我聞。鐘歇無聲。佛又問言。汝今聞不。",
    "T48n2016_044:0674b10": "阿難大眾。俱言不聞。時羅睺羅又擊一聲。佛",
    "T48n2016_044:0674b11": "又問言。汝今聞不。阿難大眾。又言俱聞。佛問",
    "T48n2016_044:0674b12": "阿難。汝云何聞。云何不聞。阿難大眾。俱白",
    "T48n2016_044:0674b13": "佛言。鐘聲若擊。則我得聞。擊久聲消。音響",
    "T48n2016_044:0674b14": "雙絕。則名無聞。如來又勅羅睺羅擊鐘。問",
    "T48n2016_044:0674b15": "阿難言。爾今聲不。阿難言。聲少選聲消。佛",
    "T48n2016_044:0674b16": "又問言。汝今聲不。阿難大眾。答言無聲。又",
    "T48n2016_044:0674b17": "頃。羅睺羅更來撞鐘。佛又問言。爾今聲不。阿",
    "T48n2016_044:0674b18": "難大眾。俱言有聲。佛問阿難。汝云何聲。云",
    "T48n2016_044:0674b19": "何無聲。阿難大眾。俱白佛言。鐘聲若擊。則",
    "T48n2016_044:0674b20": "名有聲。擊久聲消。音響雙絕。則名無聲。佛",
    "T48n2016_044:0674b21": "語阿難。及諸大眾。汝今云何自語矯亂。大眾",
    "T48n2016_044:0674b22": "阿難。俱時問佛。我今云何名為矯亂。佛言。我",
    "T48n2016_044:0674b23": "問汝聞。汝則言聞。又問汝聲。汝則言聲。唯聞",
    "T48n2016_044:0674b24": "與聲。報答無定。如是云何。不名矯亂。阿難。聲",
    "T48n2016_044:0674b25": "消無響。汝說無聞。若實無聞。聞性已滅。同于",
    "T48n2016_044:0674b26": "枯木。鐘聲更擊。汝云何知。知有知無。自",
    "T48n2016_044:0674b27": "是聲塵。或無或有。豈彼聞性。為汝有無。聞",
    "T48n2016_044:0674b28": "實云無。誰知無者。是故阿難。聲於聞中。自",
    "T48n2016_044:0674b29": "有生滅。非為汝聞。聲生聲滅。令汝聞性。為有",
    "T48n2016_044:0674c01": "為無。汝尚顛倒或聲為聞。何怪昏迷。以常",
    "T48n2016_044:0674c02": "為斷。終不應言。離諸動靜閉塞開通說聞無",
    "T48n2016_044:0674c03": "性。如重睡人。眠熟床枕。其家有人。於彼睡時",
    "T48n2016_044:0674c04": "擣練舂米。其人夢中聞舂擣聲。別作他物。或",
    "T48n2016_044:0674c05": "為擊鼓。或復撞鐘。即於夢時。自怪其鐘為",
    "T48n2016_044:0674c06": "石木響。於時忽寤。遄知杵音。自告家人。我正",
    "T48n2016_044:0674c07": "夢時。惑此舂音。將為鼓響。阿難。是人夢中。",
    "T48n2016_044:0674c08": "豈憶靜搖開閉通塞。其形雖寐。聞性不昏。縱",
    "T48n2016_044:0674c09": "汝形消。命光遷謝。此性云何為汝消滅。楞嚴",
    "T48n2016_044:0674c10": "疏云。擊鐘以辯真妄者。即聞性而可真。舉聲",
    "T48n2016_044:0674c11": "塵而辯妄。若因聲有聞。此聞不離聲。若離",
    "T48n2016_044:0674c12": "聲有聞。此是真聞。汝今但執隨聲之聞。此",
    "T48n2016_044:0674c13": "聞不離於聲。只合是聲。不合是聲。若真聞",
    "T48n2016_044:0674c14": "性。如水。不滅聲塵。如風。鼓水成波。故有聞",
    "T48n2016_044:0674c15": "相。聲塵不起。聞相即無。而聞性不滅。以性",
    "T48n2016_044:0674c16": "不滅。聲塵若來。還有聞相。如水不滅。若風動",
    "T48n2016_044:0674c17": "時。即有波相。如色真性。遍十方界。隨心感現。",
    "T48n2016_044:0674c18": "則有色相。此之聞性。亦復如是。故知不認自",
    "T48n2016_044:0674c19": "體恒常之聞性。却徇聲塵生滅之聞相。遂乃",
    "T48n2016_044:0674c20": "聞讚而生喜。聞毀而起瞋。以迷本聞故。隨聲",
    "T48n2016_044:0674c21": "流轉故。文殊云。眾生迷本聞。循聲故流轉。",
    "T48n2016_044:0674c22": "阿難。縱強記。不免落邪思。豈非隨所淪。旋流",
    "T48n2016_044:0674c23": "獲無妄。又云。旋汝倒聞機。返聞聞自性。性",
    "T48n2016_044:0674c24": "成無上道。圓通實如是。如今以聲為聞。背心",
    "T48n2016_044:0674c25": "循境。豈不是倒聞之機。若能旋聲塵之有流。",
    "T48n2016_044:0674c26": "復本聞之無妄。則是返聞自性。得本歸原。內",
    "T48n2016_044:0674c27": "滅翳根。外消塵境。能所既脫。本覺道成。寂照",
    "T48n2016_044:0674c28": "圓通。真實如是。所以佛告阿難。以諸眾生。從",
    "T48n2016_044:0674c29": "無始來。循諸色聲。逐念流轉。曾不開悟性淨",
    "T48n2016_044:0675a01": "妙常。不循所常。逐諸生滅。由是生生。雜染流",
    "T48n2016_044:0675a02": "轉。若棄生滅。守於真常。常光現前。根塵識",
    "T48n2016_044:0675a03": "心。應時消落。想相為塵。識情為垢。二俱遠離。",
    "T48n2016_044:0675a04": "則汝法眼。應時清明。云何不成無上知覺。是",
    "T48n2016_044:0675a05": "以若了聞性。即成正覺。於是心境雙融。動靜。",
    "T48n2016_044:0675a06": "俱泯。如觀音言。彼佛教我。從聞思修入三摩",
    "T48n2016_044:0675a07": "地。初於聞中。入流亡所。所入既寂。動靜二",
    "T48n2016_044:0675a08": "相。了然不生。如是漸增。聞所聞盡。盡聞不",
    "T48n2016_044:0675a09": "住。覺所覺空。空覺極圓。空所空滅。生滅既",
    "T48n2016_044:0675a10": "滅。寂滅現前。忽然超越。世出世間。十方圓明。",
    "T48n2016_044:0675a11": "獲二殊勝。一者。上合十方諸佛本妙覺心。與",
    "T48n2016_044:0675a12": "佛如來。同一慈力。二者。下合十方一切六道",
    "T48n2016_044:0675a13": "眾生。與諸眾生。同一悲仰。是以初從聞性入",
    "T48n2016_044:0675a14": "時。先亡動靜聲塵之境。次亡能聞所聞之心。",
    "T48n2016_044:0675a15": "既心境俱亡。又不住無心境。及能覺所覺之",
    "T48n2016_044:0675a16": "智。則覺智俱空。此空亦空。方成圓覺。故云空",
    "T48n2016_044:0675a17": "覺極圓。空所空滅。始盡生滅之原。到寂滅本",
    "T48n2016_044:0675a18": "妙覺心之地。如起信論云。一切諸法。皆由妄",
    "T48n2016_044:0675a19": "念而有差別。若離妄念。則無境界差別之相。",
    "T48n2016_044:0675a20": "故知妄念空而根境謝。識想消而塵垢沈。則",
    "T48n2016_044:0675a21": "法眼應時清明。常光了然頓現。見聞本性既",
    "T48n2016_044:0675a22": "爾。諸根所現亦然。故經云。六自在王。常清",
    "T48n2016_044:0675a23": "淨故。又首楞嚴經偈云。一根既返原。六根",
    "T48n2016_044:0675a24": "成解脫。見聞如幻翳。三界若空華。聞復翳",
    "T48n2016_044:0675a25": "根除。塵消覺圓淨。淨極光通達。寂照含虛",
    "T48n2016_044:0675a26": "空。却來觀世間。猶如夢中事。但以未覺悟。",
    "T48n2016_044:0675a27": "前於染淨中。有一毫見聞取捨之處。皆在三",
    "T48n2016_044:0675a28": "界無明長夜生死夢中。纔得見性。便同覺後。",
    "T48n2016_044:0675a29": "自覺覺他。故名為佛。又此自心之性。遍一切",
    "T48n2016_044:0675b01": "處。隨處得入。非獨見聞。或意消香界而入圓",
    "T48n2016_044:0675b02": "通。或心開塵境而證法忍。或入水觀而達性。",
    "T48n2016_044:0675b03": "或審風力而悟宗。或刺是疼痛而純覺遺身。",
    "T48n2016_044:0675b04": "或了心無際而入佛知見。或觀煖觸而成火",
    "T48n2016_044:0675b05": "光三昧。或演法音而降伏魔怨。當此大悟之",
    "T48n2016_044:0675b06": "時。終不見有一境可生。一言可執。今只為",
    "T48n2016_044:0675b07": "迷性徇文。背心求道者。假以言說。指歸自心。",
    "T48n2016_044:0675b08": "從此一向內觀。捨詮究理。斯則豈不是因言悟",
    "T48n2016_044:0675b09": "道。藉教明宗。為此之人。不無利益。遂使初心",
    "T48n2016_044:0675b10": "學者。信有所歸。便能息外馳求。迴光反照。頓",
    "T48n2016_044:0675b11": "見自己。了了明心。如正飲醍醐親開寶藏。方",
    "T48n2016_044:0675b12": "悟隨言之失。深慚背己之愆。故阿難等。因",
    "T48n2016_044:0675b13": "世尊開示自性之後。發自慶言。消我億劫顛",
    "T48n2016_044:0675b14": "倒想。不歷僧祇獲法身。故能不動塵勞。現身",
    "T48n2016_044:0675b15": "成佛。祖佛言教。有如是不可思議之力。為是",
    "T48n2016_044:0675b16": "廣大無邊法利故。所以具引全文佛語為證。",
    "T48n2016_044:0675b17": "云何反有背己之言。論文之誚乎。若不觀心",
    "T48n2016_044:0675b18": "內證。法律禪師等。各有十種過患。如像法決",
    "T48n2016_044:0675b19": "疑經云。三師破壞佛法。略各有十過。一法",
    "T48n2016_044:0675b20": "師十過者。一但外求文解。而不內觀修心。釋",
    "T48n2016_044:0675b21": "論云。有論而無慧。所說不應受。二不融經息",
    "T48n2016_044:0675b22": "諍趣道。但執己非他。我慢自高。不識見心苦",
    "T48n2016_044:0675b23": "集。三不遵遺囑。不依念處修道。不依木叉住。",
    "T48n2016_044:0675b24": "非佛弟子。四經云。非禪不慧。偏慧不禪。一",
    "T48n2016_044:0675b25": "翅一輪。豈能遠運。五法本無說。說破貪求名",
    "T48n2016_044:0675b26": "利弘宣寧會聖旨。六貴耳入口出。何利於己。",
    "T48n2016_044:0675b27": "經云。如人數他寶。自無半錢分。無行而宣。",
    "T48n2016_044:0675b28": "何利於他。八又多加水乳。無道之教。教誤",
    "T48n2016_044:0675b29": "後生。九四眾失真法利。轉就澆漓。十非但",
    "T48n2016_044:0675c01": "不能光顯佛法。亦乃破於佛法也。禪師十過",
    "T48n2016_044:0675c02": "者。一經云。假名阿練若。納衣在空閑。自謂",
    "T48n2016_044:0675c03": "行真道。好說我等過。二者。恃行陵他。不識戒",
    "T48n2016_044:0675c04": "取苦集煩惱。三無慧修定。盲禪無目。寧出生",
    "T48n2016_044:0675c05": "死也。四不遵遺囑。不依念處修道。不依木",
    "T48n2016_044:0675c06": "叉而住。非佛弟子。五無慧之禪。多發鬼定。生",
    "T48n2016_044:0675c07": "破壞佛法。死墮鬼道。六名利坐禪。如扇提羅。",
    "T48n2016_044:0675c08": "死墮地獄。七設證得禪。即墮長壽天難。八如",
    "T48n2016_044:0675c09": "水乳。禪教授學徒。紹三塗種子。九四眾不",
    "T48n2016_044:0675c10": "霑真法之潤。轉就澆漓。十非止不能光顯三",
    "T48n2016_044:0675c11": "寶。亦乃破佛法也。律師十過者。一但執外律。",
    "T48n2016_044:0675c12": "不識內戒。故被淨名訶。二執律名相。諍計是",
    "T48n2016_044:0675c13": "非。不識見心苦集。三然戒定慧相資。方能進",
    "T48n2016_044:0675c14": "道。但律不慧不禪。何能進道。四弘在名譽。志",
    "T48n2016_044:0675c15": "不存道。果在三塗。五不遵遺囑。不依念處",
    "T48n2016_044:0675c16": "修道。不依木叉而住。六執律方便小教以為",
    "T48n2016_044:0675c17": "正理。而障大道。七師師執律不同。弘。則多",
    "T48n2016_044:0675c18": "加水乳。八不依聖教傳授。誤累後生。九四眾",
    "T48n2016_044:0675c19": "不霑真法。轉就澆漓。十非止不能光顯三寶。",
    "T48n2016_044:0675c20": "亦乃破佛法也。是知若不觀心。具如上之大",
    "T48n2016_044:0675c21": "失。如大智度論云。菩薩摩訶薩。若欲不空",
    "T48n2016_044:0675c22": "食國中之施者。當學般若波羅蜜。又寶梁經",
    "T48n2016_044:0675c23": "云。若學大乘佛法者。受施主摶食。如須彌",
    "T48n2016_044:0675c24": "山。受施主衣。可敷大地。如不學者。若未墮僧",
    "T48n2016_044:0675c25": "數。十方無唾地處。維摩經亦云。敬學如師。",
    "T48n2016_044:0675c26": "纔起學心。便有為人天之分。或聞宗鏡一句。",
    "T48n2016_044:0675c27": "定成佛無疑。故法華經云。若有聞是法。無一",
    "T48n2016_044:0675c28": "不成佛。唯除未聞者。盲冥不信人。若已聞",
    "T48n2016_044:0675c29": "者。皆是曩因。既受衣珠。曾親佛會。不可放",
    "T48n2016_044:0676a01": "逸。須志披尋。忽遇緣差。空無所得。所以瑜",
    "T48n2016_044:0676a02": "伽論云。不緩加行中。又能如是勇猛精進。謂",
    "T48n2016_044:0676a03": "我今定當趣證。所應證得。不應慢緩。何以",
    "T48n2016_044:0676a04": "故。我有多種橫死因緣。所謂身中。或風或熱。",
    "T48n2016_044:0676a05": "或痰發動。或所飲食。不正消化。住在身中。或",
    "T48n2016_044:0676a06": "宿食病。或為於外。蛇蠍蚰蜒百足等類。諸",
    "T48n2016_044:0676a07": "惡毒蟲之所䖧螫。或復為人非人類等之所",
    "T48n2016_044:0676a08": "驚恐。因斯夭沒。於如是等諸橫死處。恒常",
    "T48n2016_044:0676a09": "思惟。修無常想。住不放逸。由住如是不放",
    "T48n2016_044:0676a10": "逸故。恒自思惟。我之壽命。儻得更經七日六",
    "T48n2016_044:0676a11": "日五日四日三日二日一日一時半時須臾。",
    "T48n2016_044:0676a12": "或經食頃。或從入息至於出息。或從出息至",
    "T48n2016_044:0676a13": "於入想。乃至存活經爾所時。於佛聖教。精",
    "T48n2016_044:0676a14": "勤作意。修習瑜伽。劑爾所時。於佛聖教。我當",
    "T48n2016_044:0676a15": "決定多有所作。如是名為不緩加行。問。義",
    "T48n2016_044:0676a16": "學多樂聽讀。禪宗唯精內觀。然教觀二門。闕",
    "T48n2016_044:0676a17": "一不可。若但觀心而不尋教。墮闇證上慢之",
    "T48n2016_044:0676a18": "愚。若但尋教而不觀心。受執指數寶之誚。有",
    "T48n2016_044:0676a19": "不達者。遞相是非。今宗鏡廣搜。祖教意足。請",
    "T48n2016_044:0676a20": "為微細開拆以決深疑。答。教觀難明。須分",
    "T48n2016_044:0676a21": "四句。如云。一教門非理門。教是能通。理是",
    "T48n2016_044:0676a22": "所通。能所異故。二理門非教門。吾聞解脫",
    "T48n2016_044:0676a23": "之中。無有言說故。三教門即理門。文字即",
    "T48n2016_044:0676a24": "解脫故。四理門即教門。解脫即文字故。又以",
    "T48n2016_044:0676a25": "門對教。四句分別。一得教不得門。文字法師",
    "T48n2016_044:0676a26": "是。二得門不得教。觀慧禪師是。三得門復得",
    "T48n2016_044:0676a27": "教。聞慧法師是。四門教俱不得。假名阿練",
    "T48n2016_044:0676a28": "若是。又或隨方便之詮。則執權害實。若達",
    "T48n2016_044:0676a29": "圓頓之教。則了實開權。執權則教觀兩分。",
    "T48n2016_044:0676b01": "了實則人法一旨。人法一旨。則境智俱冥。教",
    "T48n2016_044:0676b02": "觀兩分。則信法雙現。信法雙現。則有觀有聞。",
    "T48n2016_044:0676b03": "境智俱冥。則無內無外。斯乃隨根利鈍。有此",
    "T48n2016_044:0676b04": "開遮。若能就旨圓融。自無取捨。則塵塵合",
    "T48n2016_044:0676b05": "道。信行同法行之機。念念歸宗。教門等",
    "T48n2016_044:0676b06": "觀門之旨。如是則無一心可照。誰執觀門。無",
    "T48n2016_044:0676b07": "一法可聞。孰論教道。方入宗鏡。與此相應。未",
    "T48n2016_044:0676b08": "達斯門終成隔礙。且教中具述。有二種修行",
    "T48n2016_044:0676b09": "人。一是信行。二是法行。薩婆多。明。此二人。",
    "T48n2016_044:0676b10": "位在見道。因聞入者。是為信行。因思入者。",
    "T48n2016_044:0676b11": "是為法行。曇無德云。位在方便。自見法少。",
    "T48n2016_044:0676b12": "憑聞力多。後時要須聞法得悟。名為信行。憑",
    "T48n2016_044:0676b13": "聞力少。自見法多。後時要須思惟得悟。名",
    "T48n2016_044:0676b14": "為法行。止觀云。若論利鈍者。法行利。內自",
    "T48n2016_044:0676b15": "觀法故。信行鈍。藉他聞故。又信行利。一聞",
    "T48n2016_044:0676b16": "即悟故。法行鈍。歷法觀察故。或俱利。或俱",
    "T48n2016_044:0676b17": "鈍。信行人聞慧利。修慧鈍。法行人修慧利。聞",
    "T48n2016_044:0676b18": "慧鈍。已上且約三師所說。自然不可偏執。",
    "T48n2016_044:0676b19": "觀心與教道。定據聽學與坐禪。今若得一心。",
    "T48n2016_044:0676b20": "萬邪滅矣。則何心而非教。若一聞千悟。獲大",
    "T48n2016_044:0676b21": "總持。則何教而非心。何教而非心。則心外無",
    "T48n2016_044:0676b22": "法。何心而非教。則法外無心。更約智者大師",
    "T48n2016_044:0676b23": "對法行二人。以止觀安心。隨四悉檀意。以逗",
    "T48n2016_044:0676b24": "機宜。俱令入道。師即問言。汝於定慧。為志",
    "T48n2016_044:0676b25": "何等。其人若言。我聞佛說。善知識者。如月",
    "T48n2016_044:0676b26": "形光。漸漸圓著。又如梯隥漸漸增高。巧說轉",
    "T48n2016_044:0676b27": "令心。得道大因緣。志欣渴飲。如犢逐母。當",
    "T48n2016_044:0676b28": "知是則信行人也。若言。我聞佛說。明鏡若",
    "T48n2016_044:0676b29": "不動。色像自分明。淨水無波。魚石自現。欣捨",
    "T48n2016_044:0676c01": "惡覺。如棄重擔。當知是則法行人也。既知",
    "T48n2016_044:0676c02": "根性。於一人所。八番安心。咄。善男子。無量",
    "T48n2016_044:0676c03": "劫來。飲狂散毒。馳逐五塵。昇沈三界。猶如猛",
    "T48n2016_044:0676c04": "風。吹兜羅毦。大熱沸鑊。煮豆昇沈。從苦至惱。",
    "T48n2016_044:0676c05": "從惱至苦。何不息心達本。以一其意。意若一",
    "T48n2016_044:0676c06": "者。何事不辦。苦集得一則不輪迴。無明得",
    "T48n2016_044:0676c07": "一不至於行。乃至不至老死。摧折大樹。畢故",
    "T48n2016_044:0676c08": "不造新。八弊得一則度彼岸。唯此為快。善",
    "T48n2016_044:0676c09": "巧方便。種種因緣。種種譬喻。廣讚於止。發悅",
    "T48n2016_044:0676c10": "其情。是名隨樂欲以止安心也。又善男子。如",
    "T48n2016_044:0676c11": "天亢旱。河池悉乾。萬卉燋枯。百穀零落。娑伽",
    "T48n2016_044:0676c12": "羅王。七日構雲。四方霔雨。大地霑洽。一切種",
    "T48n2016_044:0676c13": "子皆萌芽。一切根株皆開發。一切枝葉皆欝",
    "T48n2016_044:0676c14": "茂。一切華果皆敷榮。人亦如是。以散逸故。",
    "T48n2016_044:0676c15": "應生。善不復生。已生善。還退失。禪定河乾。",
    "T48n2016_044:0676c16": "道品樹滅。萬善燋枯。百福殘悴。因華道果。不",
    "T48n2016_044:0676c17": "復成熟。若能閑林一意。內不出。外不入。靜",
    "T48n2016_044:0676c18": "雲興也。發諸禪定。即是降雨也。功德叢林",
    "T48n2016_044:0676c19": "煖頂方便。眼智明覺。信忍順忍無生寂滅忍。",
    "T48n2016_044:0676c20": "乃至無上菩提。悉皆剋獲。善巧方便。種種緣",
    "T48n2016_044:0676c21": "喻。廣讚於止。生其善根。是名隨便宜以止",
    "T48n2016_044:0676c22": "安心也。又善男子。夫散心者。惡中之惡。如",
    "T48n2016_044:0676c23": "無鉤醉象。蹋壞華池。穴鼻駱駝。翻倒負馱。疾",
    "T48n2016_044:0676c24": "於掣電。毒逾蛇舌。重沓五翳。埃藹曜靈。睫近",
    "T48n2016_044:0676c25": "霄遠。俱皆不見。若能修定。如密室中燈。能破",
    "T48n2016_044:0676c26": "巨闇。金鎞抉膜。空色朗然。一指二指三指皆",
    "T48n2016_044:0676c27": "了。大雨能淹囂塵。大定能靜狂逸。止能破",
    "T48n2016_044:0676c28": "散。虛妄滅矣。善巧方便。種種緣喻。廣讚於",
    "T48n2016_044:0676c29": "止。破其睡散。是名對治以止安心也。又善男",
    "T48n2016_044:0677a01": "子。心若在定。能知世間生滅法相。亦知出世",
    "T48n2016_044:0677a02": "不生不滅法相。如來成道。猶尚樂定。況諸凡",
    "T48n2016_044:0677a03": "夫。有禪定者。如夜見電光。即得見道。破無數",
    "T48n2016_044:0677a04": "億洞然之惡。乃至得成一切種智。善巧方便",
    "T48n2016_044:0677a05": "種種緣喻。廣讚於止。即會真如。是名隨第一",
    "T48n2016_044:0677a06": "義以止安心也。其人若言。我聞寂滅。都不入",
    "T48n2016_044:0677a07": "懷。若聞分別聽受無厭。即應為說。三惡燒",
    "T48n2016_044:0677a08": "然。駝驢重楚。餓鬼飢渴。不名為苦。癡闇無聞。",
    "T48n2016_044:0677a09": "不識方隅。乃是大苦。多聞分別樂。見法法",
    "T48n2016_044:0677a10": "喜樂。以善攻惡樂。無著阿羅漢。是名為最",
    "T48n2016_044:0677a11": "樂。從多聞人。聞甘露樂。如教觀察知道。遠離",
    "T48n2016_044:0677a12": "坑埳直去不迴。善巧方便。種種緣喻。廣讚於",
    "T48n2016_044:0677a13": "觀。發悅其情。是名隨樂欲以觀安心。又善",
    "T48n2016_044:0677a14": "男子。月開蓮華。日興作務。商應隨主。彩畫",
    "T48n2016_044:0677a15": "須膠。坏不遇火。無須臾用。盲不得導。一步",
    "T48n2016_044:0677a16": "不前。行無觀智。亦復如是。一切種智。以觀為",
    "T48n2016_044:0677a17": "根。本。無量功德之所莊嚴。善巧方便。種種緣",
    "T48n2016_044:0677a18": "喻。廣讚於觀。生其功德。是名隨便宜以觀",
    "T48n2016_044:0677a19": "安心。又善男子。智者識怨。怨不能害。武將",
    "T48n2016_044:0677a20": "有謀。能破強敵。非風何以卷雲。非雲何以",
    "T48n2016_044:0677a21": "遮熱。非水何以滅火。非火何以除闇。析薪",
    "T48n2016_044:0677a22": "之斧。解縛之刀。豈過智慧。善巧方便。種種緣",
    "T48n2016_044:0677a23": "喻。廣讚於觀。使其破惡。是名對治以觀安",
    "T48n2016_044:0677a24": "心。又善男子。井中七寶。闇室瓶盆。要待日",
    "T48n2016_044:0677a25": "明。日既出已。皆得明了。須智慧眼。觀知諸法",
    "T48n2016_044:0677a26": "實。一切諸法中。皆以等觀。入般若波羅蜜。最",
    "T48n2016_044:0677a27": "為照明。善巧方便。種種緣喻。廣讚於觀。令得",
    "T48n2016_044:0677a28": "悟解。是名第一義。以觀安心。如是八番。為信",
    "T48n2016_044:0677a29": "行人說安心也。其人若云。我樂息心。默以復",
    "T48n2016_044:0677b01": "默。損之又損之。遂至於無為。不樂分別。坐馳",
    "T48n2016_044:0677b02": "無益。此則法行根性。當為說止。汝勿外尋。",
    "T48n2016_044:0677b03": "但內守一。攀覺流動。皆從妄生。如旋火輪。輟",
    "T48n2016_044:0677b04": "手則息。洪波鼓怒。風靜則澄。淨名經云。何謂",
    "T48n2016_044:0677b05": "攀緣。謂有三界。何謂息攀緣。謂心無所得。瑞",
    "T48n2016_044:0677b06": "應經云。其得一心者。則萬邪滅矣。龍樹云。實",
    "T48n2016_044:0677b07": "法不顛倒。念想觀已除。言語法皆滅。無量眾",
    "T48n2016_044:0677b08": "罪除。清淨心常一。如是尊妙人。則能見般",
    "T48n2016_044:0677b09": "若。夫山中幽寂。神仙所讚。況涅槃澄靜。賢聖",
    "T48n2016_044:0677b10": "尊崇。佛話經云。比丘在聚。身口精勤。諸佛",
    "T48n2016_044:0677b11": "咸憂。比丘在山。息事安臥。諸佛皆喜。況復",
    "T48n2016_044:0677b12": "結跏束手。緘脣結舌。思惟寂相。心原一止。法",
    "T48n2016_044:0677b13": "界洞寂。豈非要道。唯此為貴。餘不能及。善巧",
    "T48n2016_044:0677b14": "方便。種種因緣。種種譬喻。廣讚於止。發悅其",
    "T48n2016_044:0677b15": "心。是名隨樂欲以止安心。其人若云。我觀法",
    "T48n2016_044:0677b16": "相。只增紛動。善法不明。當為說止。止是法界",
    "T48n2016_044:0677b17": "平正良田。何法不備。止捨攀緣。即是檀。止體",
    "T48n2016_044:0677b18": "非惡。即是戒。止體不動。即是忍。止無間雜。",
    "T48n2016_044:0677b19": "即是精進。止則決定。即是禪。止法亦無。止者",
    "T48n2016_044:0677b20": "亦無。即是慧。因止會非止非不止。即是方便。",
    "T48n2016_044:0677b21": "一止一切止。即是願。止止愛止止見。即是",
    "T48n2016_044:0677b22": "力。此止如佛止無二無別。即是智。止具一切",
    "T48n2016_044:0677b23": "法。即是祕藏。但安於止。何用別修諸法。善巧",
    "T48n2016_044:0677b24": "方便。種種緣喻。令生善根。即是隨便宜以止",
    "T48n2016_044:0677b25": "安心也。若言我觀法相。散睡不除者。當為說",
    "T48n2016_044:0677b26": "止。大有功能。止是壁定。八風惡覺不能入。止",
    "T48n2016_044:0677b27": "是淨水。蕩於貪婬。八倒。猶如朝露。見陽則晞。",
    "T48n2016_044:0677b28": "止是大慈。怨親俱愍。能破恚怒。止是大明呪。",
    "T48n2016_044:0677b29": "癡疑皆遣。止即是佛。破除障道。如阿伽陀",
    "T48n2016_044:0677c01": "藥。遍治一切。如妙良醫。呪枯起死。善巧方便。",
    "T48n2016_044:0677c02": "種種緣喻。令其破惡。是名對治以止安心。其",
    "T48n2016_044:0677c03": "人若言。我觀察時。不得開悟。當為說止。止",
    "T48n2016_044:0677c04": "即體真。照而常寂。止即隨緣。寂而常照。止",
    "T48n2016_044:0677c05": "即不止。止雙遮雙照。止即佛母。止即佛父。",
    "T48n2016_044:0677c06": "亦即父即母。止即佛師。佛身。佛眼。佛之相",
    "T48n2016_044:0677c07": "好。佛藏。佛住處。何所不具。何所不除。善巧",
    "T48n2016_044:0677c08": "方便。種種緣喻。廣讚於止。是為第一義以止",
    "T48n2016_044:0677c09": "安心。彼人言。止狀沈寂。非我悅樂。當為說觀。",
    "T48n2016_044:0677c10": "推尋道理。七覺中有擇覺支。八正中有正見。",
    "T48n2016_044:0677c11": "六度中有般若。於法門中為主為導。乃至成",
    "T48n2016_044:0677c12": "佛。正覺。大覺。遍覺。皆是觀慧異名。當知觀慧",
    "T48n2016_044:0677c13": "最為尊妙。如是廣讚。是為隨樂欲以觀安心。",
    "T48n2016_044:0677c14": "若勤修觀。能生信。戒定慧解脫解脫知見。知",
    "T48n2016_044:0677c15": "病識藥。化道大行。眾善普會。莫復過觀。是為",
    "T48n2016_044:0677c16": "隨便宜以觀安心。觀能破闇。能照道。能除怨。",
    "T48n2016_044:0677c17": "能得寶。傾邪山。竭愛海。皆觀之力。是為隨",
    "T48n2016_044:0677c18": "對治以觀安心。若觀法時。不得能所。心慮虛",
    "T48n2016_044:0677c19": "豁。朦朧欲開。但當勤觀。開示悟入。是為用第",
    "T48n2016_044:0677c20": "一義以觀安心。是為八番為法行人說安心",
    "T48n2016_044:0677c21": "也。復次人根不定。或時迴轉。薩婆多。明轉",
    "T48n2016_044:0677c22": "鈍為利。成論。明數習則利。此乃始終論利鈍。",
    "T48n2016_044:0677c23": "不得一時辯也。今明。眾生心行不定。或須",
    "T48n2016_044:0677c24": "臾而鈍。須臾而利。任運自爾。非關根轉。亦",
    "T48n2016_044:0677c25": "不數習。或作觀不徹。因聽即悟。或久聽不解。",
    "T48n2016_044:0677c26": "暫思即決。是故更論。轉根安心。若法行轉為",
    "T48n2016_044:0677c27": "信行。逐其根轉。用八番悉檀而授安心。若",
    "T48n2016_044:0677c28": "信行轉成法行。亦逐根轉。用八番悉檀而授",
    "T48n2016_044:0677c29": "安心。得此意。廣略自在說之。轉不轉。合有三",
    "T48n2016_044:0678a01": "十二安心也。自行安心者。當察此心。欲何所",
    "T48n2016_044:0678a02": "樂。若欲息妄。令念相寂然。是樂法行。若樂聽",
    "T48n2016_044:0678a03": "聞。徹無明底。是樂信行。樂寂者。知妄從心",
    "T48n2016_044:0678a04": "出。息心則眾妄皆靜。若欲照知。須知心原。",
    "T48n2016_044:0678a05": "心原不二。則一切諸法皆同虛空。是為隨樂",
    "T48n2016_044:0678a06": "欲自行安心。其心雖廣分別心及諸法。而信",
    "T48n2016_044:0678a07": "念精進毫善不生。即當凝停莫動。諸善。功德",
    "T48n2016_044:0678a08": "因靜而生。若凝停時。彌見沈寂。都無進忍。",
    "T48n2016_044:0678a09": "當計校籌量策之令起。若念念不住。如汗馬",
    "T48n2016_044:0678a10": "奔逸。即當以止。對治馳蕩。若靜默然無記。與",
    "T48n2016_044:0678a11": "睡相應。即當修觀。破諸昏塞。修止既久。不能",
    "T48n2016_044:0678a12": "開發。即應修觀。觀一切法。無礙無異。怗怗",
    "T48n2016_044:0678a13": "明利。漸覺如空。修觀若久。闇障不除。宜更修",
    "T48n2016_044:0678a14": "止。止諸緣念。無能無所。所我皆寂。空慧將生。",
    "T48n2016_044:0678a15": "是為自修法行。八番善巧布歷。令得心安。信",
    "T48n2016_044:0678a16": "行安心者。或欲聞寂。定如須彌。不畏八動。即",
    "T48n2016_044:0678a17": "應聽止。欲聞利觀。破諸煩惱。如日除闇。即應",
    "T48n2016_044:0678a18": "聽觀。聽觀多。如日燋芽。即應聽止。潤以定水。",
    "T48n2016_044:0678a19": "或聽定淹久。如芽爛不生。即應聽觀。令風日",
    "T48n2016_044:0678a20": "發動。使善法現前。或時馳覺。一念叵住。即應",
    "T48n2016_044:0678a21": "聽止。以治散心。或沈昏濛濛坐霧。即當聽觀。",
    "T48n2016_044:0678a22": "破此睡熟。或聽止豁豁。即專聽止。或聞觀朗",
    "T48n2016_044:0678a23": "朗。即專聽觀。是為自修信行。八番巧安心也。",
    "T48n2016_044:0678a24": "若法行心轉為信行。信行心轉為法行。皆隨",
    "T48n2016_044:0678a25": "其所宜。巧鑽研之。自行有三十二。化他亦三",
    "T48n2016_044:0678a26": "十二。合為六十四安心也。復次信法不孤立。",
    "T48n2016_044:0678a27": "須聞思相資。如法行者。隨聞一句。體寂湛然。",
    "T48n2016_044:0678a28": "夢妄皆遣。還坐思惟。心生歡喜。又聞止已。還",
    "T48n2016_044:0678a29": "更思惟。即生禪定。又聞於止。還即思惟。妄念",
    "T48n2016_044:0678b01": "皆破。又聞止已。還更思惟。朗然欲悟。又聞",
    "T48n2016_044:0678b02": "觀已。還更思惟。心大歡喜。又聞觀已。還更思",
    "T48n2016_044:0678b03": "惟。生善破惡欲悟等。准前可知。此乃聽少",
    "T48n2016_044:0678b04": "思多。名為法行。非都不聽法也。信行端坐。",
    "T48n2016_044:0678b05": "思惟寂滅。欣踊未生。起已聞止。歡喜甘樂。",
    "T48n2016_044:0678b06": "端坐念善。善不能發。起已聞止。信戒精進。",
    "T48n2016_044:0678b07": "倍更增多。端坐治惡。惡不能遣。起已聞止。",
    "T48n2016_044:0678b08": "散動破滅。端坐即真。真道不啟。起已聞止。豁",
    "T48n2016_044:0678b09": "如悟寂。是為信行。坐少聞多。非都不思惟。前",
    "T48n2016_044:0678b10": "作一向根性。今作相資根性。就相資中。復論",
    "T48n2016_044:0678b11": "轉不轉。亦有三十二安心。化他相資。亦有三",
    "T48n2016_044:0678b12": "十二安心。合六十四。合前為一百二十八安",
    "T48n2016_044:0678b13": "心也。夫心地難安。違苦順樂。今隨其所願。逐",
    "T48n2016_044:0678b14": "而安之。譬如養生。或飲或食。適身立命。養法",
    "T48n2016_044:0678b15": "身亦爾。以止為飲。以觀為食。藥法亦兩。或丸",
    "T48n2016_044:0678b16": "或散。以除冷熱。治無明病。以止為丸。以觀為",
    "T48n2016_044:0678b17": "散。如陰陽法。陽則風日。陰則雲雨。雨多則",
    "T48n2016_044:0678b18": "爛。日多則燋。陰如定。陽如慧。定慧偏者。皆",
    "T48n2016_044:0678b19": "不見佛性。八番調和。貴在得意。一種禪師。不",
    "T48n2016_044:0678b20": "許作觀。唯專用止。引偈云。思思徒自思。思思",
    "T48n2016_044:0678b21": "徒自苦。息思即是道。有思終不覩。又一師",
    "T48n2016_044:0678b22": "不許作止。專在於觀。引偈云。止止徒自止。",
    "T48n2016_044:0678b23": "昏闇無所以。止止即是道。觀觀得會理。兩師",
    "T48n2016_044:0678b24": "各從一門入。以己益。教他。學者。不見意。一向",
    "T48n2016_044:0678b25": "服乳。漿猶難得。況復醍醐。若一向作解者。佛",
    "T48n2016_044:0678b26": "何故種種說耶。天不常晴。醫不專散。食不恒",
    "T48n2016_044:0678b27": "飯。世間尚爾。況出世耶。今隨根隨病。迴轉。",
    "T48n2016_044:0678b28": "自行化他。有六十四。若就三番止觀。即三百",
    "T48n2016_044:0678b29": "八十四。又一心止觀。復有六十四。合五百一",
    "T48n2016_044:0678c01": "十二。三悉檀。是世間安心。世醫所治差已。復",
    "T48n2016_044:0678c02": "生。一悉檀。是出世安心。如來所治。畢竟不發。",
    "T48n2016_044:0678c03": "世出世法。互相成顯。若離三諦。無安心處。若",
    "T48n2016_044:0678c04": "離止觀。無安心法。若心安於諦。一句即足。如",
    "T48n2016_044:0678c05": "其不安。巧用方便。令心得安。一目之羅。不能",
    "T48n2016_044:0678c06": "得鳥。得鳥者。羅之一目耳。眾生心行。各各不",
    "T48n2016_044:0678c07": "同。或多人同一心行。或一人多種心行。如為",
    "T48n2016_044:0678c08": "一人。眾多亦然。如為多人。一人亦然。須",
    "T48n2016_044:0678c09": "廣施法網之目。捕心行之鳥耳。如是委細。種",
    "T48n2016_044:0678c10": "種安心。利鈍齊收。自他兼利。若有聞者。頂戴",
    "T48n2016_044:0678c11": "修行。",
    "T48n2016_044:0678c12": "宗鏡錄卷第四十四",
    "T48n2016_044:0678c13": "　　　　　　丁未歲分司大藏都監開板"
}