{
    "T21n1314_001:0465c03": "No. 1314 [cf. No. 1313]",
    "T21n1314_001:0465c04": "佛說救面然餓鬼陀羅尼神呪經",
    "T21n1314_001:0465c05": "一卷",
    "T21n1314_001:0465c07": "唐于闐三藏實叉難陀譯",
    "T21n1314_001:0465c08": "爾時，世尊在迦毘羅城尼俱律那僧伽藍所，",
    "T21n1314_001:0465c09": "與諸比丘，并諸菩薩、無數眾生周匝圍繞，而",
    "T21n1314_001:0465c10": "為說法。",
    "T21n1314_001:0465c11": "爾時，阿難獨居淨處，一心計念。即於其夜",
    "T21n1314_001:0465c12": "三更之後，見一餓鬼，名曰「面然」，住阿難前，白",
    "T21n1314_001:0465c13": "阿難言：「却後三日，汝命將盡，即便生此餓鬼",
    "T21n1314_001:0465c14": "之中。」是時，阿難聞此語已，心生惶怖，問餓鬼",
    "T21n1314_001:0465c15": "言：「我此災禍，作何方計，得免斯苦？」爾時，餓鬼",
    "T21n1314_001:0465c16": "報阿難言：「汝於晨朝，若能布施百千那由他",
    "T21n1314_001:0465c17": "恒河沙數餓鬼，并百千婆羅門及仙人等，以",
    "T21n1314_001:0465c18": "摩伽陀國斗，各施一斗飲食，并及為我供養",
    "T21n1314_001:0465c19": "三寶，汝得增壽，令我離於餓鬼之苦、得生天",
    "T21n1314_001:0465c20": "上。」阿難見此面然餓鬼，身形羸瘦、枯燋極醜、",
    "T21n1314_001:0466a01": "面上火然、其咽如針、頭髮蓬亂、毛爪長利，",
    "T21n1314_001:0466a02": "身如負重，又聞如是不順之語，甚大驚怖，身",
    "T21n1314_001:0466a03": "毛皆竪。即從座起，疾至佛所，五體投地，頂禮",
    "T21n1314_001:0466a04": "佛足，身心戰慄，而白佛言：「救我！世尊！救我！",
    "T21n1314_001:0466a05": "善逝！過此三日，命將終盡。昨夜見一面然餓",
    "T21n1314_001:0466a06": "鬼，而語我言：『汝於三日，必當命盡，生餓鬼中。』",
    "T21n1314_001:0466a07": "我即問言：『以何方計，得免斯苦？』餓鬼答言：『汝",
    "T21n1314_001:0466a08": "若施於百千那由他恒河沙數餓鬼，及百千",
    "T21n1314_001:0466a09": "婆羅門并諸仙等飲食，汝得增壽。』世尊！我今",
    "T21n1314_001:0466a10": "云何得免此苦？」",
    "T21n1314_001:0466a11": "爾時，世尊告阿難言：「汝今勿怖！有異方便，令",
    "T21n1314_001:0466a12": "汝得施如是餓鬼、諸婆羅門及仙等食，勿生",
    "T21n1314_001:0466a13": "憂惱。」",
    "T21n1314_001:0466a14": "佛告阿難：「有陀羅尼，名曰『一切德光無量威",
    "T21n1314_001:0466a15": "力』。若有誦此陀羅尼者，即成已施俱胝那由",
    "T21n1314_001:0466a16": "他百千恒河沙數餓鬼，及六十八俱胝那由",
    "T21n1314_001:0466a17": "他百千婆羅門并諸仙等前，各有摩伽陀斗",
    "T21n1314_001:0466a18": "四斛九斗飲食。」佛告阿難：「我於前世曾為婆",
    "T21n1314_001:0466a19": "羅門時，於觀世音菩薩及世間自在德力如",
    "T21n1314_001:0466a20": "來所，受此陀羅尼。我當以此陀羅尼力，便得",
    "T21n1314_001:0466a21": "具足施於無量無數餓鬼及婆羅門并仙等食，",
    "T21n1314_001:0466a22": "以我施諸餓鬼食故，捨離此身，得生天上。阿",
    "T21n1314_001:0466a23": "難！汝今受持此陀羅尼，當自護身。」即說呪曰：",
    "T21n1314_001:0466a24": "「那麼　薩縛無可反，下同　怛他揭多去聲呼之　縛路枳帝一",
    "T21n1314_001:0466a25": "　三上聲，下同跋鞞楬反，下同囉　三跋囉二　虎吽二合三」",
    "T21n1314_001:0466a26": "佛言：「阿難！若欲作此施食法者，先取飲食，安",
    "T21n1314_001:0466a27": "置淨盤器中，誦此陀羅尼呪，呪食七遍，於門",
    "T21n1314_001:0466a28": "內立，展臂戶外，置槃淨地，彈指七下。作此施",
    "T21n1314_001:0466a29": "已，於其四方，有百千俱胝那由他恒河沙數",
    "T21n1314_001:0466b01": "餓鬼，於一一餓鬼前，各有摩伽陀斗四斛九",
    "T21n1314_001:0466b02": "斗飲食。如是鬼等，遍皆飽滿。是諸餓鬼，喫此",
    "T21n1314_001:0466b03": "食已，悉捨虛身，盡得生天。」復言：「阿難！若比丘、",
    "T21n1314_001:0466b04": "比丘尼、優婆塞、優婆夷，若能常誦此陀羅尼",
    "T21n1314_001:0466b05": "并奉飲食，即為具足無量功德，命得延長；即",
    "T21n1314_001:0466b06": "成供養百千俱胝如來功德，顏色鮮潔、威德",
    "T21n1314_001:0466b07": "強記；一切非人、步多鬼等，夜叉、羅剎，并諸餓",
    "T21n1314_001:0466b08": "鬼，皆畏是人，心不忍見。是人即為成就具足",
    "T21n1314_001:0466b09": "大力勤進。」",
    "T21n1314_001:0466b10": "復言：「阿難！若欲施婆羅門及仙食者，當取飲",
    "T21n1314_001:0466b11": "食，滿置鉢中，誦此陀羅尼呪，呪食七遍，瀉",
    "T21n1314_001:0466b12": "流水中。具足奉獻無量俱胝百千恒河沙數",
    "T21n1314_001:0466b13": "婆羅門及諸仙等，如天飲食。其婆羅門并仙",
    "T21n1314_001:0466b14": "人等，喫此食已，諸根具足、圓滿吉祥，各發其",
    "T21n1314_001:0466b15": "願，讚歎施人：『其施食人，心得清淨，而便疾證",
    "T21n1314_001:0466b16": "梵天威德，常修淨行，具足成就供養百千俱",
    "T21n1314_001:0466b17": "胝恒河沙數如來功德，於諸怨敵而常得勝。』",
    "T21n1314_001:0466b18": "「若比丘、比丘尼、優婆塞、優婆夷，若欲供養一",
    "T21n1314_001:0466b19": "切三寶，應當具辦香、華、飲食，誦此陀羅尼呪，",
    "T21n1314_001:0466b20": "呪所施食及香、華等二十一遍，供養三寶。此",
    "T21n1314_001:0466b21": "善男子、善女人等，具足成就諸天妙供及無",
    "T21n1314_001:0466b22": "上供，尊重、讚歎一切如來剎土三寶，諸佛憶",
    "T21n1314_001:0466b23": "念、稱揚讚歎，諸天擁護。」佛言：「汝去，阿難！當自",
    "T21n1314_001:0466b24": "護身。并及廣為諸眾生說，令諸眾生成就具",
    "T21n1314_001:0466b25": "足無量功德，所生之世常值百千俱胝諸佛。」",
    "T21n1314_001:0466b26": "佛說救面然餓鬼陀羅尼神呪經"
}