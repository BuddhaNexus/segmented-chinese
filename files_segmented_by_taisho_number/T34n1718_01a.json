{
    "T34n1718_01a:0001b18": "folio_1a 妙法蓮華經文句卷第一上",
    "T34n1718_01a:0001b20": "天台智者大師說",
    "T34n1718_01a:0001b21": "序品1序品第一佛出世難，佛說是難，傳譯此難，自開悟難，聞師講難，一遍記難。余二十七於金",
    "T34n1718_01a:0001b22": "陵聽受，六十九於丹丘添削，留贈後賢，共期佛慧",
    "T34n1718_01a:0001b23": "委釋經題已如上說。「序」者，訓庠序，謂階位、",
    "T34n1718_01a:0001b24": "賓主、問答悉庠序也。經家從義，謂次、由、述也。",
    "T34n1718_01a:0001b25": "如是等五事冠於經首，次序也；放光六瑞起",
    "T34n1718_01a:0001b26": "發之端，由序也；問答釋疑，正說弄引，敘述",
    "T34n1718_01a:0001b27": "也。具此三義，故稱為序。「品」者，《中阿含》云跋",
    "T34n1718_01a:0001b28": "渠，此翻為品。品者，義類同者聚在一段，故",
    "T34n1718_01a:0001b29": "名品也。或佛自唱品，如《梵網》；或結集所置，",
    "T34n1718_01a:0001c01": "如《大論》；或譯人添足，如羅什。今〈藥王本事〉是",
    "T34n1718_01a:0001c02": "佛唱。〈妙音〉、〈觀音〉等是經家、譯人未聞。諸品",
    "T34n1718_01a:0001c03": "之始，故言第一。佛赴緣作散花、貫花兩說，",
    "T34n1718_01a:0001c04": "結集者按說傳之，論者依經申之，皆不節",
    "T34n1718_01a:0001c05": "目。古講師但敷弘義理、不分章段，若純用",
    "T34n1718_01a:0001c06": "此意，後生殆不識起盡。又佛說貫、散，集者",
    "T34n1718_01a:0001c07": "隨義立品。《增一》云：契經一分，律一分，阿毘",
    "T34n1718_01a:0001c08": "曇一分。契經更開四，謂《增一》、《長》、《中》、《雜》。《增一",
    "T34n1718_01a:0001c09": "阿含》明人天因果，《長阿含》破邪見，《中阿含》",
    "T34n1718_01a:0001c10": "明深義，《雜阿含》明禪定。律開五部及八十",
    "T34n1718_01a:0001c11": "誦。阿毘曇開《六足》、《八犍度》等。《阿含》謂：「施、戒、慧、",
    "T34n1718_01a:0001c12": "六度皆足也，謂根、性、道、定等八種聚也。」天親",
    "T34n1718_01a:0001c13": "作論，以七功德分〈序品〉，五示現分〈方便品〉，",
    "T34n1718_01a:0001c14": "其餘品各有處分。昔河西憑、江東瑤，取此",
    "T34n1718_01a:0001c15": "意節目經文，末代尤煩。光宅轉細，重雰翳",
    "T34n1718_01a:0001c16": "於太清，三光為之戢耀，問津者所不貴。曇",
    "T34n1718_01a:0001c17": "鸞云：「細科煙颺，雜礪塵飛。」蓋若過、若不及也。",
    "T34n1718_01a:0001c18": "廬山龍師，分文為序、正、流通，二十七品統唯",
    "T34n1718_01a:0001c19": "兩種：從〈序〉至〈法師〉，言方便、言真實，理一說",
    "T34n1718_01a:0001c20": "三故；〈寶塔〉下，身方便、身真實，實遠唱近故。",
    "T34n1718_01a:0001c21": "又從〈方便〉至〈安樂行〉是因門，從〈踊出〉下是",
    "T34n1718_01a:0001c22": "果門。齊中興印、小山瑤，從龍受經，分文同。",
    "T34n1718_01a:0001c23": "玄暢從〈序〉至〈多寶〉為因分，從〈勸持〉至〈神",
    "T34n1718_01a:0001c24": "力〉為果分，從〈囑累〉盡經為護持分。又有師",
    "T34n1718_01a:0001c25": "云：「從〈序〉至〈學無學人記〉，是《法華》體；從〈法",
    "T34n1718_01a:0001c26": "師〉至〈囑累〉，明受持功德；從〈藥王〉盡經，美",
    "T34n1718_01a:0001c27": "諸菩薩本願。」有師作四段：初品為序段；從",
    "T34n1718_01a:0001c28": "〈方便〉至〈安樂行〉，開三顯一段；從〈踊出〉訖〈分",
    "T34n1718_01a:0001c29": "別功德〉，開近顯遠段；後去餘勢，流通段。光宅",
    "T34n1718_01a:0002a01": "雲從印受經，初三段次各開二，謂通序、別",
    "T34n1718_01a:0002a02": "序，正謂因門、果門，流通謂化他、自行。二序",
    "T34n1718_01a:0002a03": "各五，二正各四，二流通各三，合二十四段云",
    "T34n1718_01a:0002a04": "云。夫分節經文悉是人情，蘭菊各擅其美，",
    "T34n1718_01a:0002a05": "後生不應是非諍競，無三益、喪一道。三益",
    "T34n1718_01a:0002a06": "者，世界等三悉檀也；一道者，第一義悉檀也。",
    "T34n1718_01a:0002a07": "天台智者分文為三：初品為序；〈方便品〉訖",
    "T34n1718_01a:0002a08": "〈分別功德〉十九行偈，凡十五品半，名正；從偈",
    "T34n1718_01a:0002a09": "後盡經，凡十一品半，名流通。又一時分為",
    "T34n1718_01a:0002a10": "二：從序至〈安樂行〉十四品，約迹開權顯實；",
    "T34n1718_01a:0002a11": "從〈踊出〉訖經十四品，約本開權顯實。本迹",
    "T34n1718_01a:0002a12": "各序、正、流通。初品為序，〈方便〉訖〈授學無學人",
    "T34n1718_01a:0002a13": "記品〉為正，〈法師〉訖〈安樂行〉為流通。〈踊出〉訖",
    "T34n1718_01a:0002a14": "「彌勒已問斯事佛今答之」半品，名序；從「佛",
    "T34n1718_01a:0002a15": "告阿逸多」下，訖〈分別功德品〉偈，名為正；此",
    "T34n1718_01a:0002a16": "後盡經為流通。今記從前三段消文也。問：",
    "T34n1718_01a:0002a17": "一經云何二序？答：《華嚴》處處集眾，《阿含》篇篇",
    "T34n1718_01a:0002a18": "如是，《大品》前後付囑，皆不乖一部，兩序阿",
    "T34n1718_01a:0002a19": "妨？今不安五義者，本門非次首故也。迹門",
    "T34n1718_01a:0002a20": "但單流通者，說法未竟也，有無之意云爾。今",
    "T34n1718_01a:0002a21": "帖文為四：一、列數；二、所以；三、引證；四、示相。列",
    "T34n1718_01a:0002a22": "數者：一因緣、二約教、三本迹、四觀心。始從「如",
    "T34n1718_01a:0002a23": "是」終于「而退」，皆以四意消文，而今略書，",
    "T34n1718_01a:0002a24": "或三、二、一，貴在得意不煩筆墨。二、所以者，",
    "T34n1718_01a:0002a25": "問：若略則一，若廣匪四，所以云何？答：廣則",
    "T34n1718_01a:0002a26": "令智退，略則意不周，我今處中說，令義易",
    "T34n1718_01a:0002a27": "明了。因緣亦名感應，眾生無機雖近不見，",
    "T34n1718_01a:0002a28": "慈善根力遠而自通，感應道交故，用因緣釋",
    "T34n1718_01a:0002a29": "也。夫眾生求脫，此機眾矣；聖人起應，應亦眾",
    "T34n1718_01a:0002b01": "矣。此義更廣，處中在何？然《大經》云：「慈善根力",
    "T34n1718_01a:0002b02": "有無量門，略則神通，若十方機感，曠若虛",
    "T34n1718_01a:0002b03": "空。」今論娑婆國土音聲佛事則甘露門開，",
    "T34n1718_01a:0002b04": "依教釋者中說明矣。若應機設教，教有",
    "T34n1718_01a:0002b05": "權實、淺深不同，須置指存月、亡迹尋本。故",
    "T34n1718_01a:0002b06": "肇師云：「非本無以垂迹，非迹無以顯本。」",
    "T34n1718_01a:0002b07": "故用本迹釋也。若尋迹，迹廣徒自疲勞，若",
    "T34n1718_01a:0002b08": "尋本，本高高不可極，日夜數他寶，自無半",
    "T34n1718_01a:0002b09": "錢分，但觀己心之高廣，扣無窮之聖應，機",
    "T34n1718_01a:0002b10": "成致感，逮得己利，故用觀心釋也。三、引證。",
    "T34n1718_01a:0002b11": "〈方便品〉云：「十方諸佛為一大事因緣故出現",
    "T34n1718_01a:0002b12": "於世。」若人天、小乘，非一、非大，又非佛事，不",
    "T34n1718_01a:0002b13": "成機感。實相名一，廣博名大，佛指此為",
    "T34n1718_01a:0002b14": "事，出現於世，是名一大事因緣也。又云：「以",
    "T34n1718_01a:0002b15": "種種法門，宣示於佛道。」當知種種聲教，若",
    "T34n1718_01a:0002b16": "微若著、若權若實，皆為佛道而作筌󱇮，",
    "T34n1718_01a:0002b17": "《大經》云：「麁言及軟語，皆歸第一義。」此之謂",
    "T34n1718_01a:0002b18": "也。〈壽量品〉云：「今天人阿修羅，皆謂我少出家，",
    "T34n1718_01a:0002b19": "出釋氏宮，去伽耶城不遠，得三菩提。然我",
    "T34n1718_01a:0002b20": "實成佛已來，無量無邊阿僧祇劫，以斯方便",
    "T34n1718_01a:0002b21": "導利眾生。」〈方便品〉又云：「我本立誓願，普令",
    "T34n1718_01a:0002b22": "一切眾，亦同得此道，如我等無異。」又〈五百",
    "T34n1718_01a:0002b23": "受記品〉云：「內祕菩薩行，外現是聲聞，實自",
    "T34n1718_01a:0002b24": "淨佛土，示眾有三毒，又現邪見相；我弟子",
    "T34n1718_01a:0002b25": "如是，方便度眾生。」此則師弟皆明本迹云云。",
    "T34n1718_01a:0002b26": "〈譬喻品〉云：「若人信汝所說，即為見我亦見",
    "T34n1718_01a:0002b27": "於汝，及比丘僧并諸菩薩。」當知隨有所聞，",
    "T34n1718_01a:0002b28": "諦心觀察，於信心中得見三寶：聞說是法",
    "T34n1718_01a:0002b29": "寶，見我是佛寶，見汝等是僧寶云云。四、示",
    "T34n1718_01a:0002c01": "相者，且約三段示因緣相。眾生久遠蒙佛",
    "T34n1718_01a:0002c02": "善巧，令種佛道因緣，中間相值，更以異方",
    "T34n1718_01a:0002c03": "便助顯第一義而成熟之。今日雨花動地，",
    "T34n1718_01a:0002c04": "以如來滅度而滅度之。復次，久遠為種，過",
    "T34n1718_01a:0002c05": "去為熟，近世為脫，地涌等是也。復次，中",
    "T34n1718_01a:0002c06": "間為種，四味為熟，王城為脫，今之開示悟",
    "T34n1718_01a:0002c07": "入者也。復次，今世為種，次世為熟，後世為",
    "T34n1718_01a:0002c08": "脫，未來得度者是也。雖未是本門，取意說",
    "T34n1718_01a:0002c09": "耳。其間節節作三世九世，為種、為熟、為脫，",
    "T34n1718_01a:0002c10": "亦應無妨。何以故？如來自在神通之力，師",
    "T34n1718_01a:0002c11": "子奮迅大勢威猛之力，自在說也。以如是",
    "T34n1718_01a:0002c12": "等故，有序分也。眾見希有瑞，顒顒欽渴，欲",
    "T34n1718_01a:0002c13": "聞具足道，佛乘機設化，開示悟入佛之",
    "T34n1718_01a:0002c14": "知見，故有正說分也。非但當時獲大利益，",
    "T34n1718_01a:0002c15": "後五百歲遠沾妙道，故有流通分也。又示",
    "T34n1718_01a:0002c16": "教相者，此序非為人天清升作序，非為",
    "T34n1718_01a:0002c17": "二乘小道作序，不為即空通三作序，不",
    "T34n1718_01a:0002c18": "為獨菩薩法作序，乃為正直捨方便、但說",
    "T34n1718_01a:0002c19": "無上佛道作序耳。此正不指世間為正，",
    "T34n1718_01a:0002c20": "不指螢光析智為正，不指燈炬體法智",
    "T34n1718_01a:0002c21": "為正，不指星月道種智為正，乃指日光一",
    "T34n1718_01a:0002c22": "切種智為正。此流通非為楊葉木牛木馬",
    "T34n1718_01a:0002c23": "而作流通，非流通半字，非流通共字，非",
    "T34n1718_01a:0002c24": "流通別字，純是流通圓滿修多羅滿字法",
    "T34n1718_01a:0002c25": "也。次示本迹者，久遠行菩薩道時，宣揚先",
    "T34n1718_01a:0002c26": "佛《法華經》，亦有三分上中下語，亦有本迹，",
    "T34n1718_01a:0002c27": "但佛佛相望是則無窮，別取最初成佛時所",
    "T34n1718_01a:0002c28": "說《法華》三分上中下語，專名為上，名之為",
    "T34n1718_01a:0002c29": "本。何以故？最初成佛，初說法故，為上為本，",
    "T34n1718_01a:0003a01": "此意可知；中間行化，助大通智勝、然燈等",
    "T34n1718_01a:0003a02": "佛，宣揚《法華》三分者，但名為中，但名為迹。",
    "T34n1718_01a:0003a03": "何以故？前有上故，前有本故。今日王城所",
    "T34n1718_01a:0003a04": "說三分，但名為下，但名為迹，乃至師子奮",
    "T34n1718_01a:0003a05": "迅之力，未來永永所說三分，亦指最初為",
    "T34n1718_01a:0003a06": "上為本。譬如大樹雖有千枝萬葉，論其根",
    "T34n1718_01a:0003a07": "本，不得傳傳相指同宗一根，此喻可解云",
    "T34n1718_01a:0003a08": "云。次示觀心相者，當約己心論戒、定、慧",
    "T34n1718_01a:0003a09": "為三分，修行以戒初、定中、慧後；若法門以",
    "T34n1718_01a:0003a10": "慧為本，定、戒為迹。又戒、定、慧各各作三分，",
    "T34n1718_01a:0003a11": "前方便白四羯磨結竟，為戒三分；二十五方",
    "T34n1718_01a:0003a12": "便正觀歷緣，又善入出住百千三昧等為定",
    "T34n1718_01a:0003a13": "三分；因緣所生法，即空、即假、即中為慧三分。",
    "T34n1718_01a:0003a14": "已約三分示四種相，當用此義。從「如是」",
    "T34n1718_01a:0003a15": "去、至「作禮而退」已還，悉作四意消文。但準",
    "T34n1718_01a:0003a16": "望此義比知則易，分別顯示其辭則難，行者",
    "T34n1718_01a:0003a17": "善思量之，語異意同，千車共轍、萬流醎會",
    "T34n1718_01a:0003a18": "者也。",
    "T34n1718_01a:0003a19": "○序有通、別，從「如是」去、至「却坐一面」，通序",
    "T34n1718_01a:0003a20": "也；從「爾時世尊」去、至品，別序也。通序通諸",
    "T34n1718_01a:0003a21": "教；別序別一經。通序為五或六或七云云。「如",
    "T34n1718_01a:0003a22": "是」者，舉所聞之法體。「我聞」者，能持之人也。「一",
    "T34n1718_01a:0003a23": "時」者，聞持和合，非異時也。「佛」者，時從佛聞",
    "T34n1718_01a:0003a24": "也。「王城耆山」，聞持之所也。「與大比丘」者，是聞",
    "T34n1718_01a:0003a25": "持之伴也。此皆因緣和合，次第相生。又「如是」",
    "T34n1718_01a:0003a26": "者，三世佛經初皆安「如是」，諸佛道同不與世",
    "T34n1718_01a:0003a27": "諍，世界悉檀也；《大論》云：「舉時方令人生信",
    "T34n1718_01a:0003a28": "者」，為人悉檀也；又對破外道阿歐二字不",
    "T34n1718_01a:0003a29": "如、不是，對治悉檀也；又如是者，信順之辭，",
    "T34n1718_01a:0003b01": "信則所聞之理會，順則師資之道成，即第一",
    "T34n1718_01a:0003b02": "義悉檀也。因緣釋甚廣，不能具載云云。約教",
    "T34n1718_01a:0003b03": "釋者，經稱三世佛法初皆如是，先佛有漸、頓、",
    "T34n1718_01a:0003b04": "祕密、不定等經，漸又三藏、通、別、圓；今佛亦爾，",
    "T34n1718_01a:0003b05": "諸經不同，如是亦異，不應一匙開於眾戶。",
    "T34n1718_01a:0003b06": "又佛、阿難二文不異為如，能詮詮所詮為",
    "T34n1718_01a:0003b07": "是。今阿難傳佛何等文、詮何等是？不可",
    "T34n1718_01a:0003b08": "以漸文傳頓是、以偏文詮圓是，傳詮若謬",
    "T34n1718_01a:0003b09": "則文不如，文不如則理不是。此義難明，",
    "T34n1718_01a:0003b10": "須加意詳審。且依漸教分別，佛明俗有文",
    "T34n1718_01a:0003b11": "字，真無文字。阿難傳佛俗諦文字，與佛說",
    "T34n1718_01a:0003b12": "不異，故名如，因此俗文會真諦理，故名為",
    "T34n1718_01a:0003b13": "是，此則三藏經初明如是也。佛明即色是",
    "T34n1718_01a:0003b14": "空，空即是色，色空空色，無二無別，空色不異",
    "T34n1718_01a:0003b15": "為如，即事而真為是。阿難傳佛文不異為",
    "T34n1718_01a:0003b16": "如，能詮即所詮為是，此則通教經初如是",
    "T34n1718_01a:0003b17": "也。佛明生死是有邊，涅槃是無邊，出生死有",
    "T34n1718_01a:0003b18": "邊，入涅槃無邊，出涅槃無邊，入於中道。阿",
    "T34n1718_01a:0003b19": "難傳此出有入無，出無入中，與佛說無",
    "T34n1718_01a:0003b20": "異為如，從淺至深，無非曰是，此則別教經",
    "T34n1718_01a:0003b21": "初如是也。佛明生死即涅槃，亦即中道，況復",
    "T34n1718_01a:0003b22": "涅槃寧非中道？真如法界實性實際，徧一切",
    "T34n1718_01a:0003b23": "處無非佛法。阿難傳此，與佛說無異，故",
    "T34n1718_01a:0003b24": "名為如，如如不動故名為是，是則圓經初",
    "T34n1718_01a:0003b25": "如是也。若動俗入如，三藏義耳；不動俗即",
    "T34n1718_01a:0003b26": "是如，通教義耳；動如入如，別教義耳；不動",
    "T34n1718_01a:0003b27": "如而是如，圓教義也云云。若頓如是與圓同，",
    "T34n1718_01a:0003b28": "不定如是前後更互，祕密者隱而不傳。敷八",
    "T34n1718_01a:0003b29": "教網亘法界海，懼其有漏，況羅之一目若",
    "T34n1718_01a:0003c01": "為獨張？又一時接四箭，不令墮地，未敢",
    "T34n1718_01a:0003c02": "稱捷；策鈍驢、驅跛鼈尚不得一，何況四",
    "T34n1718_01a:0003c03": "耶云云？約本迹釋如是者，三世十方橫豎皆",
    "T34n1718_01a:0003c04": "爾，過去遠遠，現在漫漫，未來永永，皆悉如是，",
    "T34n1718_01a:0003c05": "何處是本？何處是迹？且約釋尊最初成道，經",
    "T34n1718_01a:0003c06": "初如是者，是本也；中間作佛說經，今日所說",
    "T34n1718_01a:0003c07": "經初如是者，皆迹也。又阿難所傳如是者迹",
    "T34n1718_01a:0003c08": "也，佛所說如是者本也。又師弟通達如是，",
    "T34n1718_01a:0003c09": "非始今日、亦非中間者，本也；而中間而今",
    "T34n1718_01a:0003c10": "日者，迹也。觀心釋者，觀前悉檀教迹等諸",
    "T34n1718_01a:0003c11": "如是義，悉是因緣生法，即通觀也；因緣即空",
    "T34n1718_01a:0003c12": "即假者，別觀也；二觀為方便道，得入中道",
    "T34n1718_01a:0003c13": "第一義，雙照二諦者，亦通亦別觀也；上來",
    "T34n1718_01a:0003c14": "悉是中道者，非通非別觀也。下文云：「若人信",
    "T34n1718_01a:0003c15": "汝所說，即得見我亦見於汝及比丘僧并",
    "T34n1718_01a:0003c16": "諸菩薩。」即觀行之明文也。信則論機，見則是",
    "T34n1718_01a:0003c17": "應，即因緣也。又信有淺深、見有權實，種種",
    "T34n1718_01a:0003c18": "分別不同者，即分別教。又信《法華》之文，則",
    "T34n1718_01a:0003c19": "見實相之本，若見身子之化，則見龍陀之",
    "T34n1718_01a:0003c20": "本；若見始成釋尊，亦見久成先佛；若見千",
    "T34n1718_01a:0003c21": "二百比丘、八萬菩薩者，亦見其本也。又聞",
    "T34n1718_01a:0003c22": "經心信無疑，覺此信心明淨，即是見佛；慧",
    "T34n1718_01a:0003c23": "數分明，是見身子；諸數分明，是眾比丘；慈",
    "T34n1718_01a:0003c24": "悲心淨，是見諸菩薩。約心為四帖釋轉明，",
    "T34n1718_01a:0003c25": "若釋他經但用三意，為未發本顯迹故。",
    "T34n1718_01a:0003c26": "當知今經三釋與他同，一釋與彼異，四番",
    "T34n1718_01a:0003c27": "釋如是竟云云。「我聞」者，或「聞如是」，蓋經本不",
    "T34n1718_01a:0003c28": "同，前後互舉耳。今例為四釋，《大論》云：「耳根",
    "T34n1718_01a:0003c29": "不壞聲在可聞處，作心欲聞，眾緣和合，故",
    "T34n1718_01a:0004a01": "言我聞。」問：應言耳聞，那云我聞？答：我是",
    "T34n1718_01a:0004a02": "耳主，舉我攝眾緣。此世界釋也。阿難登",
    "T34n1718_01a:0004a03": "高稱我聞，大眾應悲號，適見如來今稱",
    "T34n1718_01a:0004a04": "我聞，無學飛騰說偈。《佛話經》明文殊結集，",
    "T34n1718_01a:0004a05": "先唱題、次稱如是我聞，時眾悲號。此為人釋",
    "T34n1718_01a:0004a06": "也。阿難登高稱我聞遣眾疑，阿難身與佛",
    "T34n1718_01a:0004a07": "相似，短佛三指，眾疑釋尊重出，或他方佛",
    "T34n1718_01a:0004a08": "來，或阿難成佛；若唱我聞，三疑即遣。此對",
    "T34n1718_01a:0004a09": "治釋也。阿難學人，隨俗稱我聞，第一義中",
    "T34n1718_01a:0004a10": "無我無聞，古來眾釋同是因緣一意耳。約",
    "T34n1718_01a:0004a11": "教解釋者，《釋論》云：「凡夫三種我，謂見、慢、名",
    "T34n1718_01a:0004a12": "字，學人二種，無學一種。」阿難是學人，無邪",
    "T34n1718_01a:0004a13": "我、能伏慢我，隨世名字稱我無咎，此用",
    "T34n1718_01a:0004a14": "三藏意釋我也。《十住毘婆沙》云：「四句稱我",
    "T34n1718_01a:0004a15": "皆墮邪見，佛正法中無我，誰聞？」此用通教",
    "T34n1718_01a:0004a16": "意也。《大經》云：「阿難多聞士，知我無我而不",
    "T34n1718_01a:0004a17": "二，雙分別我、無我。」此用別教意也。又阿難",
    "T34n1718_01a:0004a18": "知我無我而不二，方便為侍者，傳持如來",
    "T34n1718_01a:0004a19": "無礙智慧，以自在音聲傳權傳實，有何不",
    "T34n1718_01a:0004a20": "可？此用圓教釋我也。又《正法念經》，明三阿",
    "T34n1718_01a:0004a21": "難：阿難陀此云歡喜，持小乘藏；阿難跋陀",
    "T34n1718_01a:0004a22": "此云歡喜賢，受持雜藏；阿難娑伽此云歡",
    "T34n1718_01a:0004a23": "喜海，持佛藏。《阿含經》有典藏阿難，持菩薩",
    "T34n1718_01a:0004a24": "藏。蓋指一人具於四德，傳持四法門，其義",
    "T34n1718_01a:0004a25": "自顯云云。本迹釋者，若未會入，可言阿難",
    "T34n1718_01a:0004a26": "隨世名我；若發迹顯本，空王佛所同時發",
    "T34n1718_01a:0004a27": "心，方便示為傳法之人，何所不能？觀心",
    "T34n1718_01a:0004a28": "釋者，觀因緣所生法，即空、即假、即中，即空者",
    "T34n1718_01a:0004a29": "我無我也，即假者分別我也，即中者真妙我",
    "T34n1718_01a:0004b01": "也云云。釋「聞」者，阿難，佛得道夜生，侍佛二十",
    "T34n1718_01a:0004b02": "餘年，未侍佛時應是不聞。《大論》云：「阿難集",
    "T34n1718_01a:0004b03": "法時自云：『佛初轉法輪，我爾時不見，如是",
    "T34n1718_01a:0004b04": "展轉聞。』」當知不悉聞也。舊解云：「阿難得佛",
    "T34n1718_01a:0004b05": "覺三昧，力自能聞。」《報恩經》云：「阿難求四願，",
    "T34n1718_01a:0004b06": "所未聞經願佛重說。」又云：「佛口密為說也。」《胎",
    "T34n1718_01a:0004b07": "經》云：「佛從金棺出金臂，重為阿難現入胎",
    "T34n1718_01a:0004b08": "之相，諸經皆聞。」況餘處說耶？此文云：「阿難得",
    "T34n1718_01a:0004b09": "記，即憶本願，持先佛法皆如今也。」此因緣",
    "T34n1718_01a:0004b10": "釋也。若約教者，歡喜阿難，面如淨滿月，眼",
    "T34n1718_01a:0004b11": "若青蓮華，親承佛旨如仰完器，傳以化人",
    "T34n1718_01a:0004b12": "如瀉異瓶，此傳聞、聞法也。歡喜賢，住學",
    "T34n1718_01a:0004b13": "地得空無相願，眼、耳、鼻、舌諸根不漏，傳持",
    "T34n1718_01a:0004b14": "聞不聞法也。典藏阿難多所含受，如大雲",
    "T34n1718_01a:0004b15": "持雨，此傳持不聞聞法也。阿難海，是多聞",
    "T34n1718_01a:0004b16": "士，自然能解了是常與無常，若知如來常",
    "T34n1718_01a:0004b17": "不說法，是名菩薩具足多聞，佛法大海水，",
    "T34n1718_01a:0004b18": "流入阿難心，此傳持不聞不聞法也。今經",
    "T34n1718_01a:0004b19": "是海阿難，持不聞不聞之妙法也。本迹解",
    "T34n1718_01a:0004b20": "者，如上四聞皆迹引，而本地不可思議云",
    "T34n1718_01a:0004b21": "云。觀心釋者，觀因緣法是觀聞聞，觀空是",
    "T34n1718_01a:0004b22": "觀聞不聞，觀假是觀不聞聞，觀中是觀不",
    "T34n1718_01a:0004b23": "聞不聞云云。一念觀者，妙觀也云云。「一時」者，",
    "T34n1718_01a:0004b24": "肇師云：「法王啟運嘉會之時」者，世界也。論",
    "T34n1718_01a:0004b25": "云：「迦羅是實時」，示內弟子時；食時著衣者，",
    "T34n1718_01a:0004b26": "為人也。「三摩耶是假時」，破外道邪見者，對",
    "T34n1718_01a:0004b27": "治也。若時與道合者，第一義也云云。若見諦",
    "T34n1718_01a:0004b28": "已上、無學已下，名下一時；若三人同入第一",
    "T34n1718_01a:0004b29": "義，名中一時；若登地已上，名上一時；若初",
    "T34n1718_01a:0004c01": "住已上，名上上一時。今經是上上一時，此約",
    "T34n1718_01a:0004c02": "教分別也。本迹者，前諸一時，迹也；久遠實得",
    "T34n1718_01a:0004c03": "之一時，本也。觀心釋者，觀心先空、次假、後中，",
    "T34n1718_01a:0004c04": "次第觀心也。觀心即空、即假、即中者，圓妙觀",
    "T34n1718_01a:0004c05": "心也。「佛」者，劫初無病，劫盡多病；長壽時樂，短",
    "T34n1718_01a:0004c06": "壽時苦。東天下富而壽，西天下多珠寶多",
    "T34n1718_01a:0004c07": "牛羊，北天下無我、無臣屬，如此時處不感",
    "T34n1718_01a:0004c08": "佛出。八萬歲時百年時，南天下未見果而修",
    "T34n1718_01a:0004c09": "因，故佛出其地。離車子云：「摩竭提國如大",
    "T34n1718_01a:0004c10": "池，佛出其國如大蓮華。」無勝云：「佛於眾生",
    "T34n1718_01a:0004c11": "平等無二，汝等耽荒五欲不見佛耳，非佛",
    "T34n1718_01a:0004c12": "棄汝出摩竭提。」此皆世界釋也。日若不出，",
    "T34n1718_01a:0004c13": "池中未生、生已等華，翳死無疑；佛若出世則",
    "T34n1718_01a:0004c14": "有剎利、婆羅門、居士、四天王乃至有頂，此就",
    "T34n1718_01a:0004c15": "為人釋也。三乘根性感佛出世，餘不能感，",
    "T34n1718_01a:0004c16": "善斷有頂種，永度生死流，此就對治說也。",
    "T34n1718_01a:0004c17": "佛於法性，無動、無出，能令眾生感見動出，",
    "T34n1718_01a:0004c18": "而於如來實無動出，此就第一義說也。皆",
    "T34n1718_01a:0004c19": "因緣釋耳。佛名覺者、知者，於道場樹下，知",
    "T34n1718_01a:0004c20": "覺世間、出世間，總相、別相，覺世即苦、集，覺出",
    "T34n1718_01a:0004c21": "世即道、滅；亦能覺他。身長丈六，壽八十，老比",
    "T34n1718_01a:0004c22": "丘像。菩提樹下三十四心正、習俱盡者，即三",
    "T34n1718_01a:0004c23": "藏佛自覺覺他。帶比丘像現尊特身，樹下",
    "T34n1718_01a:0004c24": "一念相應，斷餘殘習者，即通佛自覺覺他。單",
    "T34n1718_01a:0004c25": "現尊特相，坐蓮花臺受佛職者，即別佛自",
    "T34n1718_01a:0004c26": "覺覺他。隱前三相，唯示不可思議如虛空相，",
    "T34n1718_01a:0004c27": "即圓佛自覺覺他。故經云：「或見如來丈六之",
    "T34n1718_01a:0004c28": "身，或見小身、大身，或見坐花臺為百千釋",
    "T34n1718_01a:0004c29": "迦說心地法門，或見身同虛空遍於法界",
    "T34n1718_01a:0005a01": "無有分別。」即此義也。是為約教分別也。本",
    "T34n1718_01a:0005a02": "迹釋者，一佛為本，三佛為迹，中間示現數數",
    "T34n1718_01a:0005a03": "唱生、數數唱滅，皆是迹也；唯本地四佛皆是",
    "T34n1718_01a:0005a04": "本也。觀心釋者，觀因緣所生心，先空、次假、後",
    "T34n1718_01a:0005a05": "中，皆偏覺也；觀心即空、即假、即中，是圓覺也",
    "T34n1718_01a:0005a06": "云云。「住」者，能住住所住，所住即是忍土王城，",
    "T34n1718_01a:0005a07": "能住即是四威儀，住世未滅，此則世界因緣",
    "T34n1718_01a:0005a08": "釋住也。又住者，住十善道、住四禪中，此即",
    "T34n1718_01a:0005a09": "為人因緣釋住也。又住者，住三三昧，對治",
    "T34n1718_01a:0005a10": "因緣釋住。又住者，住首楞嚴，即是第一義因",
    "T34n1718_01a:0005a11": "緣釋住云云。約教者，三藏佛從析門發真無",
    "T34n1718_01a:0005a12": "漏，住有餘、無餘涅槃。通佛從體門發真，住",
    "T34n1718_01a:0005a13": "有餘、無餘涅槃。別佛從次第門入，住祕密",
    "T34n1718_01a:0005a14": "藏。圓佛從不次第門入，住祕密藏。前三佛",
    "T34n1718_01a:0005a15": "住，能所皆麁；後一佛住，能所俱妙。今經則是",
    "T34n1718_01a:0005a16": "圓佛住於妙住也。本迹解者，三藏佛應涅",
    "T34n1718_01a:0005a17": "槃，慈悲垂迹生身住世。通佛誓願慈悲，扶",
    "T34n1718_01a:0005a18": "餘習度眾生作佛事。別、圓佛皆慈悲薰法",
    "T34n1718_01a:0005a19": "性，愍眾生故垂應法界。當知四佛住本佛",
    "T34n1718_01a:0005a20": "住，以慈悲故住於忍土王城，威儀住世，是",
    "T34n1718_01a:0005a21": "名迹住。觀解者，觀住於境，或住無常境，即",
    "T34n1718_01a:0005a22": "空、即假、即中等境，以無住法住於境中故",
    "T34n1718_01a:0005a23": "名為住。「王舍城」者，天竺稱羅閱祇伽羅，羅",
    "T34n1718_01a:0005a24": "閱祇此云王舍，伽羅此云城，國名摩伽陀，",
    "T34n1718_01a:0005a25": "此云不害，無刑殺法也；亦云摩竭提，此云",
    "T34n1718_01a:0005a26": "天羅，天羅者王名也，以王名國，此王即駁",
    "T34n1718_01a:0005a27": "足之父。昔久遠劫，此王主千小國，王巡山",
    "T34n1718_01a:0005a28": "值牸師子，眾人迸散，仍共王交。後月滿來",
    "T34n1718_01a:0005a29": "殿上生，王知是己子，訛言我既無兒，此乃",
    "T34n1718_01a:0005b01": "天賜，養為太子，足上斑駁，時人號為駁足。後",
    "T34n1718_01a:0005b02": "紹王位，喜噉肉，勅厨人無令肉少，一時",
    "T34n1718_01a:0005b03": "遽闕，乃取城西新死小兒為膳。王言大美，勅",
    "T34n1718_01a:0005b04": "之常辦此肉，厨人日捕一人，舉國愁恐，千",
    "T34n1718_01a:0005b05": "小國興兵廢王，置耆闍山中，諸羅剎輔之",
    "T34n1718_01a:0005b06": "為鬼王，因與山神誓，誓取千王祭山。",
    "T34n1718_01a:0005b07": "捕得九百九十九，唯少普明王，後時伺執",
    "T34n1718_01a:0005b08": "得之。大啼哭，恨生來實語，而今乖信。駁足放",
    "T34n1718_01a:0005b09": "之還國，作大施，立太子，仍就死，形悅心",
    "T34n1718_01a:0005b10": "安。駁足問之，答：「得聞聖法。」因令說之，廣",
    "T34n1718_01a:0005b11": "讚慈心，毀呰殺害，仍說四非常偈云云。駁",
    "T34n1718_01a:0005b12": "足聞法，得空平等地，即初地也。千王各取",
    "T34n1718_01a:0005b13": "一渧血、三條髮，賽山神願。駁足與千王共",
    "T34n1718_01a:0005b14": "立舍城，都五山中為大國，各以千小國",
    "T34n1718_01a:0005b15": "付子胤，千王更迭知大國事。又百姓在五",
    "T34n1718_01a:0005b16": "山內，七遍作舍，七度被燒，百姓議云：「由我",
    "T34n1718_01a:0005b17": "薄福數致煨燼，王有福力其舍不燒，自今",
    "T34n1718_01a:0005b18": "已後皆排我屋為王舍。」由是免燒，故稱",
    "T34n1718_01a:0005b19": "王舍城。又駁足共千王立舍於其地，故稱",
    "T34n1718_01a:0005b20": "王舍。又駁足得道放赦千王，千王被赦於",
    "T34n1718_01a:0005b21": "其地故，名地為王赦，而經家借音為屋舍",
    "T34n1718_01a:0005b22": "字耳。因緣出《大論》及諸經云云。約教者，《像法",
    "T34n1718_01a:0005b23": "決疑經》云：「一切大眾所見不同，或見娑羅林",
    "T34n1718_01a:0005b24": "地，悉是土砂、草木、石壁，或見七寶清淨莊嚴，",
    "T34n1718_01a:0005b25": "或見此林是三世諸佛所遊行處，或見此",
    "T34n1718_01a:0005b26": "林即是不可思議諸佛境界真實法體。」例知",
    "T34n1718_01a:0005b27": "此義，四見不同，所住既然，能住亦爾。此則約",
    "T34n1718_01a:0005b28": "教分別也。本迹、觀心在後說。「耆闍崛山」者，",
    "T34n1718_01a:0005b29": "此翻靈鷲，亦云鷲頭，亦云狼跡，梁武云：",
    "T34n1718_01a:0005c01": "「王鴡引詩人所詠關睢是也。」《爾雅》云：「似鵄。」",
    "T34n1718_01a:0005c02": "又解，山峯似鷲，將峯名山。又云，山南有",
    "T34n1718_01a:0005c03": "尸陀林，鷲食尸竟棲其山，時人呼為",
    "T34n1718_01a:0005c04": "鷲山。又解，前佛今佛皆居此山，若佛滅後羅",
    "T34n1718_01a:0005c05": "漢住，法滅支佛住，無支佛鬼神住。既是聖靈",
    "T34n1718_01a:0005c06": "所居，總有三事，因呼為靈鷲山。有五精舍：",
    "T34n1718_01a:0005c07": "鞞婆羅跋恕，此云天主穴；薩多般那求",
    "T34n1718_01a:0005c08": "訶，此云七葉穴；因陀世羅求訶，此云蛇神",
    "T34n1718_01a:0005c09": "山；薩簸恕魂直迦鉢婆羅，此云少獨力山；五",
    "T34n1718_01a:0005c10": "是耆闍崛山。問：劫火洞然，天地廓清，云何前",
    "T34n1718_01a:0005c11": "佛後佛同居此山？答：後劫立，本相還現，得神",
    "T34n1718_01a:0005c12": "通人，知昔名以名今耳。例如先劫姓瞿",
    "T34n1718_01a:0005c13": "曇，將本姓以姓今也。約教釋「山」，例如城",
    "T34n1718_01a:0005c14": "義說云云。觀釋者，王即心王，舍即五陰，心王",
    "T34n1718_01a:0005c15": "造此舍，若析五陰舍空，空為涅槃城，此觀",
    "T34n1718_01a:0005c16": "既淺如見土木；若體五陰舍即空，空為",
    "T34n1718_01a:0005c17": "涅槃城，即通教也；若觀五陰舍，因滅是色",
    "T34n1718_01a:0005c18": "獲得常色，受、想、行、識亦復如是，此之四德常",
    "T34n1718_01a:0005c19": "為諸佛之所遊處；若觀五陰即法性，法性無",
    "T34n1718_01a:0005c20": "受、想、行、識，一切眾生即是涅槃，不可復滅，",
    "T34n1718_01a:0005c21": "畢竟空寂舍，如是涅槃，即是真如實體云云。",
    "T34n1718_01a:0005c22": "觀心山者，若觀色陰，無知如山，識陰如靈，",
    "T34n1718_01a:0005c23": "三陰如鷲，觀此靈鷲無常，即析觀也；觀此",
    "T34n1718_01a:0005c24": "靈鷲即空，體觀也；觀靈即智性了因，智慧莊",
    "T34n1718_01a:0005c25": "嚴也，鷲即聚集緣因，福德莊嚴也，山即法性",
    "T34n1718_01a:0005c26": "正因，不動三法，名祕密藏；自住其中亦用",
    "T34n1718_01a:0005c27": "度人，下文云：「佛自住大乘」，即別、圓二觀云云。",
    "T34n1718_01a:0005c28": "「中」者，佛好中道，升中天、中日、降中國、中",
    "T34n1718_01a:0005c29": "夜滅，皆表中道；今處山中，說中道也。釋",
    "T34n1718_01a:0006a01": "同聞眾為三：初聲聞、次菩薩、後雜眾，諸經多",
    "T34n1718_01a:0006a02": "爾。舊云有事、有義。事者，逐形迹親疎，聲",
    "T34n1718_01a:0006a03": "聞形出俗網，迹近如來，證經為親，故前列",
    "T34n1718_01a:0006a04": "也；天人形乖服異，迹非侍奉，證經為疎，故",
    "T34n1718_01a:0006a05": "後列也；菩薩形不檢節、迹無定處，既不",
    "T34n1718_01a:0006a06": "同俗，復異於僧，處季孟之間，故居中仲也。",
    "T34n1718_01a:0006a07": "有義者，聲聞欣涅槃，天人著生死，各有所",
    "T34n1718_01a:0006a08": "偏，菩薩不欣、不著，居中求宗，故在兩間。",
    "T34n1718_01a:0006a09": "《釋論》意亦爾，此一解似兩釋，事解似因緣，",
    "T34n1718_01a:0006a10": "義解似約教云云。本迹解者，聲聞內祕外現，",
    "T34n1718_01a:0006a11": "何甞保證涅槃；天人皆大薩埵，豈復耽染生",
    "T34n1718_01a:0006a12": "死？皆是迹引二邊，而本常中道也。觀心釋",
    "T34n1718_01a:0006a13": "者，從假入空觀，即偏破生死；從空入假觀，",
    "T34n1718_01a:0006a14": "即偏破涅槃，中道正觀無復前後云云。列聲",
    "T34n1718_01a:0006a15": "聞為二：先比丘、次比丘尼。比丘又二：先列",
    "T34n1718_01a:0006a16": "多知識，次列少知識；舊呼為大名聞、小名",
    "T34n1718_01a:0006a17": "聞。雖然無據，今依文判如此。就多知識",
    "T34n1718_01a:0006a18": "眾為六：一類、二數、三位、四歎、五列名、六結。",
    "T34n1718_01a:0006a19": "一、類者，皆是大比丘氣類也。譬群方貴賤，各",
    "T34n1718_01a:0006a20": "有班輩。今諸比丘，皆眾所知識、高譽大德也。",
    "T34n1718_01a:0006a21": "《釋論》明「與」者，共義，舉七一解共，謂一時、一",
    "T34n1718_01a:0006a22": "處、一戒、一心、一見、一道、一解脫也。若歷教，應各",
    "T34n1718_01a:0006a23": "明七一：三藏一七一，通教二七一，別教無量",
    "T34n1718_01a:0006a24": "七一，圓教一七一。若未發迹，正是三藏、通教",
    "T34n1718_01a:0006a25": "中七一，直明兩意幾異，時、處、戒、解脫是同，",
    "T34n1718_01a:0006a26": "心、見、道三種則異；若至開三顯一，即得入",
    "T34n1718_01a:0006a27": "圓教七一也。《法華》論四種聲聞，今開住果",
    "T34n1718_01a:0006a28": "者為兩：析法住果是三藏聲聞，體法住果是",
    "T34n1718_01a:0006a29": "通教聲聞。開應化者為兩：登地應化別教",
    "T34n1718_01a:0006b01": "聲聞，登住應化圓教聲聞。開佛道聲聞亦為",
    "T34n1718_01a:0006b02": "兩：令他次第聞佛道是別教聲聞，令他不",
    "T34n1718_01a:0006b03": "次第聞佛道即圓聲聞。聲聞義浩然，云何以",
    "T34n1718_01a:0006b04": "證涅槃者判之云云。「大」者，《釋論》明「大」者，亦",
    "T34n1718_01a:0006b05": "言多，亦言勝，器量尊重為天王等大人所",
    "T34n1718_01a:0006b06": "敬故言大，升出九十五種道外故言勝，",
    "T34n1718_01a:0006b07": "遍知內外經書故言多，又數至一萬二千",
    "T34n1718_01a:0006b08": "故言多。今明有大道故、有大用故、有大知",
    "T34n1718_01a:0006b09": "故，故言大。勝者，道勝、用勝、知勝，故言勝。多",
    "T34n1718_01a:0006b10": "者，道多、用多、知多，故言多。道即性念處，大於",
    "T34n1718_01a:0006b11": "一切智外道；用即共念處，勝神通外道；知即",
    "T34n1718_01a:0006b12": "緣念處，多四韋陀外道也。約教釋大、多、勝",
    "T34n1718_01a:0006b13": "者，大人所敬等，是三藏中釋耳。大者，大力",
    "T34n1718_01a:0006b14": "羅漢所敬也；多者，遍知生滅即無生滅法",
    "T34n1718_01a:0006b15": "也；勝者，勝三藏四門也，此通教釋也。又大",
    "T34n1718_01a:0006b16": "者，體法大力羅漢所敬也；多者，恒沙佛法皆",
    "T34n1718_01a:0006b17": "知也；勝者，勝二乘人，此別教釋也。又大者，",
    "T34n1718_01a:0006b18": "諸大菩薩所敬也；多者，法界不可量法悉知",
    "T34n1718_01a:0006b19": "也；勝者，勝諸菩薩也，此圓教釋也。本迹者，",
    "T34n1718_01a:0006b20": "此諸大德久為諸佛之所咨嗟，本得勝幢",
    "T34n1718_01a:0006b21": "三昧超諸外道，先已成就種智遍知，迹來",
    "T34n1718_01a:0006b22": "輔佛行化，示作愛見中大、多、勝，欲引乳入",
    "T34n1718_01a:0006b23": "酪；又作三藏中大、多、勝，欲引酪入生蘇；示",
    "T34n1718_01a:0006b24": "方等中大、多、勝，欲引生蘇入熟蘇；示轉教",
    "T34n1718_01a:0006b25": "作《般若》中大、多、勝；欲引熟蘇入醍醐故",
    "T34n1718_01a:0006b26": "作《法華》中大、多、勝也，然其本地大、多、勝又矣",
    "T34n1718_01a:0006b27": "云云。觀心者，空觀為大，假觀為多，中觀為",
    "T34n1718_01a:0006b28": "勝。又直就中觀心性廣博猶若虛空，故名",
    "T34n1718_01a:0006b29": "大；雙遮二邊入寂滅海，故名勝；雙照二",
    "T34n1718_01a:0006c01": "諦多所含容，一心一切心，故名多也。「比丘」",
    "T34n1718_01a:0006c02": "者，肇師云：「秦言淨命，乞食、破煩惱、能持戒、怖",
    "T34n1718_01a:0006c03": "魔等，天竺一名含此四義，秦無以翻，故存",
    "T34n1718_01a:0006c04": "本稱。」什師云：「始出妻子家，應以乞食自資，",
    "T34n1718_01a:0006c05": "清淨活命；終出三界家，必須破煩惱，持戒",
    "T34n1718_01a:0006c06": "自守。具此二義，天魔怖其出境也。」《釋論》",
    "T34n1718_01a:0006c07": "云：「怖魔、破惡、乞士，魔樂生死，其既出家復",
    "T34n1718_01a:0006c08": "化餘人，俱離三界乖於魔意，魔用力制翻",
    "T34n1718_01a:0006c09": "被五繫，但愁懼而已，故名怖魔。出家人必",
    "T34n1718_01a:0006c10": "破身、口七惡，故言破惡。夫在家三種如法，",
    "T34n1718_01a:0006c11": "一田、二商、三仕，用養身命；出家人佛不許",
    "T34n1718_01a:0006c12": "此，唯乞自濟，身安道存，福利檀越，三義相成",
    "T34n1718_01a:0006c13": "即比丘義也。」《涅槃》、《寶梁》皆舉破惡名比丘",
    "T34n1718_01a:0006c14": "者，不具說也。今明此三義，應通初、後，如初",
    "T34n1718_01a:0006c15": "出家時白四羯磨，無作戒力遍一切境，翻",
    "T34n1718_01a:0006c16": "無作惡；初修禪定發定共戒，防伏意地貪、",
    "T34n1718_01a:0006c17": "瞋不起；初修觀慧發相似道共戒，能伏煩",
    "T34n1718_01a:0006c18": "惱。初心亦稱破惡，何獨後心耶？怖魔者，初",
    "T34n1718_01a:0006c19": "剃髮、稟戒，已令魔愁，修定欲伏惱煩，修",
    "T34n1718_01a:0006c20": "慧欲破煩惱，初心亦令魔怖，何獨後心耶？",
    "T34n1718_01a:0006c21": "乞士者，初離邪命以乞自活、修禪歷境、求",
    "T34n1718_01a:0006c22": "定修慧緣理求無漏，皆是乞士，何況相應",
    "T34n1718_01a:0006c23": "而非乞士？具此義故通名比丘。依經家",
    "T34n1718_01a:0006c24": "皆歎後心比丘耳，此皆三藏意。若歷緣求",
    "T34n1718_01a:0006c25": "真名乞士，破障理之惑名破惡，修此行",
    "T34n1718_01a:0006c26": "怖四魔，即通教義。若歷三諦求理名乞士，",
    "T34n1718_01a:0006c27": "除通、別惑名破惡，怖八魔十魔者，即別義。",
    "T34n1718_01a:0006c28": "若即生死求實相味名乞士，達煩惱即菩",
    "T34n1718_01a:0006c29": "提名破惡，魔界即佛界者，是圓教義。若未",
    "T34n1718_01a:0007a01": "發迹但明前二義，若已顯本，具後意也。本",
    "T34n1718_01a:0007a02": "迹者，本登涅槃山頂，與無明癡愛父母、結業",
    "T34n1718_01a:0007a03": "妻子別，出分段、變易家，久除五住，何惡不",
    "T34n1718_01a:0007a04": "破？獲真法喜，如食乳糜更無所須。持中",
    "T34n1718_01a:0007a05": "道道共尸波羅蜜攝眾生戒度，魔界降伏，即",
    "T34n1718_01a:0007a06": "佛界如。堪任乘御，本地功德久已成就，為",
    "T34n1718_01a:0007a07": "調眾生，迹示五味比丘傳引眾生，例如前",
    "T34n1718_01a:0007a08": "釋。觀心者，觀一念心淨若虛空，不為二邊",
    "T34n1718_01a:0007a09": "桎梏所礙，平等大慧無住、無著，即名出家；",
    "T34n1718_01a:0007a10": "以中觀自資、活法身慧命，名為乞士；觀五",
    "T34n1718_01a:0007a11": "住煩惱即是菩提，是名破惡；一切諸邊顛倒",
    "T34n1718_01a:0007a12": "無非中道，即是怖魔云云。「眾」者，天竺云僧",
    "T34n1718_01a:0007a13": "伽，此翻和合眾，一人不名和合，四人已上",
    "T34n1718_01a:0007a14": "乃名和合，事和無別眾，法和無別理。佛常",
    "T34n1718_01a:0007a15": "與千二百五十人俱，三迦葉千人，身子、目連",
    "T34n1718_01a:0007a16": "二百五十。又云，耶舍五十。《雜阿含》四十五云：",
    "T34n1718_01a:0007a17": "「五百比丘中，九十人三明，九十人俱解脫，餘",
    "T34n1718_01a:0007a18": "但慧解脫。」《釋論》明四種僧：不依淨命名破",
    "T34n1718_01a:0007a19": "戒僧，不解法律名愚癡僧，五方便名慚愧",
    "T34n1718_01a:0007a20": "僧，苦法忍去名真實僧。此中非三種，但是真",
    "T34n1718_01a:0007a21": "實僧。若依四教者，此僧歷偏、圓五味座，作",
    "T34n1718_01a:0007a22": "同聞人，今正是圓教中證信也。本迹釋者，本",
    "T34n1718_01a:0007a23": "與實相理和，又與法界眾生機緣和，而迹",
    "T34n1718_01a:0007a24": "為半字事理之僧，歷五味中引諸眾生云云。",
    "T34n1718_01a:0007a25": "觀解者，初學中觀入相似觀，既未發真，慚",
    "T34n1718_01a:0007a26": "第一義天、愧諸聖人，即是有羞僧；觀慧若發",
    "T34n1718_01a:0007a27": "即真實僧。若異此者，即前兩僧：不依觀行",
    "T34n1718_01a:0007a28": "名破戒僧，不解觀相名愚癡僧。舉類義",
    "T34n1718_01a:0007a29": "竟。二、明數者，即是一萬二千人也。本迹者，",
    "T34n1718_01a:0007b01": "本是一萬二千菩薩，迹為萬二千聲聞也。觀",
    "T34n1718_01a:0007b02": "者，觀十二入，一入具十法界，一界又十界，",
    "T34n1718_01a:0007b03": "界界各十如是，即是一千，一入既一千，十二",
    "T34n1718_01a:0007b04": "入即是萬二千法門也。三、明位者，皆是阿羅",
    "T34n1718_01a:0007b05": "漢也。《阿颰經》云應真；《瑞應》云真人，悉是無生",
    "T34n1718_01a:0007b06": "釋羅漢也。依舊翻云無著、不生、應供。或言",
    "T34n1718_01a:0007b07": "無翻，名含三義。無明糠脫，後世田中不受",
    "T34n1718_01a:0007b08": "生死果報，故云不生；九十八使煩惱盡，故",
    "T34n1718_01a:0007b09": "名殺賊；具智斷功德，堪為人天福田，故言",
    "T34n1718_01a:0007b10": "應供。含此三義釋阿羅漢也。或言初始學",
    "T34n1718_01a:0007b11": "無生，生未無生，初雖怖魔，魔未大怖，初雖",
    "T34n1718_01a:0007b12": "乞士，未是灼然應供；今獲無生忍，破煩惱",
    "T34n1718_01a:0007b13": "賊盡，是好良田，以果對因釋羅漢三義。若",
    "T34n1718_01a:0007b14": "論成就應取果三義，若通於初，亦取因三",
    "T34n1718_01a:0007b15": "義，如此釋者，皆三藏通中意耳。若別、圓者義",
    "T34n1718_01a:0007b16": "則不然，非但殺賊，亦殺不賊，不賊者涅槃",
    "T34n1718_01a:0007b17": "是，是亦須破故，是殺賊義。不生於生，亦不生",
    "T34n1718_01a:0007b18": "不生，無漏是不生，非但應供亦是供應，一切",
    "T34n1718_01a:0007b19": "眾生是供應，皆歎初地、初住德也。本迹者，",
    "T34n1718_01a:0007b20": "本得不受三昧，於二邊無所著，故名不",
    "T34n1718_01a:0007b21": "生；斷五住惑，故名殺賊；能福九道饒益眾",
    "T34n1718_01a:0007b22": "生，故有應供。本義也。方便度眾生，歷五味",
    "T34n1718_01a:0007b23": "傳傳作不生，迹也。又本是法身，迹示己利；本",
    "T34n1718_01a:0007b24": "是般若，迹示不生；本是解脫，迹示殺賊云云。",
    "T34n1718_01a:0007b25": "觀心者，空觀是般若，假觀是解脫，中觀是法",
    "T34n1718_01a:0007b26": "身。又觀心者，從假入空，觀亦有三義，乃至中",
    "T34n1718_01a:0007b27": "道觀，殺無明賊，不生二乘心，供養此人如",
    "T34n1718_01a:0007b28": "供養世尊。《方等》云：「供佛及文殊，不如施",
    "T34n1718_01a:0007b29": "行方等者一食充軀。」下文云：「毀讚佛罪",
    "T34n1718_01a:0007c01": "福輕，毀讚持經者罪福重。」何者？佛無食想，",
    "T34n1718_01a:0007c02": "久離八風不為損益；施持經者，全肉身、",
    "T34n1718_01a:0007c03": "續報命、生法身、增慧命，故有益；毀之，憂",
    "T34n1718_01a:0007c04": "惱退悔，若失好時則不可救，故大損云云。",
    "T34n1718_01a:0007c05": "四、歎德，文有五句歎上三德。《法華論》云：「初",
    "T34n1718_01a:0007c06": "句總，後句別。」當知諸句皆歎羅漢句耳。「諸",
    "T34n1718_01a:0007c07": "漏已盡，無復煩惱」，此兩句歎上殺賊。漏者三",
    "T34n1718_01a:0007c08": "漏也，《成論》云：「失道故名漏。」律云：「癡人造業，",
    "T34n1718_01a:0007c09": "開諸漏門。」毘曇云：「漏落生死。」論、律語異而",
    "T34n1718_01a:0007c10": "同明漏義。良由賊誑失於理寶，貧窮孤露",
    "T34n1718_01a:0007c11": "造諸惡業、致生死苦，亡法身、失慧命、喪",
    "T34n1718_01a:0007c12": "重寶，皆是賊義。不應謂是不生義歎德也。",
    "T34n1718_01a:0007c13": "煩惱者，即九十八使，流扼纏蓋等逼惱行人。",
    "T34n1718_01a:0007c14": "煩惱是能潤，漏業是所潤，能所既盡，正是殺",
    "T34n1718_01a:0007c15": "賊義，那得作不生歎耶？「逮得己利」一句，是",
    "T34n1718_01a:0007c16": "歎應供，三界因果皆名為他，智斷功德皆",
    "T34n1718_01a:0007c17": "名己利，己利具足故成應供。「盡諸有結，心得",
    "T34n1718_01a:0007c18": "自在」兩句，是歎不生。諸有即二十五有，生處",
    "T34n1718_01a:0007c19": "也；結即二十五有，生因也。因盡果亡，歎不生",
    "T34n1718_01a:0007c20": "明矣！不應作殺賊歎也。羅漢但應結盡，未",
    "T34n1718_01a:0007c21": "應有盡；有盡者，因中說果，又盡在不久",
    "T34n1718_01a:0007c22": "也。「心得自在」者，定具足名心自在，慧具足",
    "T34n1718_01a:0007c23": "名慧自在，慧自在未必心自在，心自在必慧",
    "T34n1718_01a:0007c24": "自在。今言心自在，即是定、慧具足俱解脫",
    "T34n1718_01a:0007c25": "人，俱解脫人生決定盡，驗知歎不生德也。",
    "T34n1718_01a:0007c26": "若依《法華論》者，呼為上上起門，則是以後",
    "T34n1718_01a:0007c27": "釋前也。論云：「以諸漏盡故名羅漢，以心得",
    "T34n1718_01a:0007c28": "自在故名有結盡。」如是傳傳釋上也。本迹",
    "T34n1718_01a:0007c29": "者，不生不生名大涅槃，煩惱漏流其源久竭，",
    "T34n1718_01a:0008a01": "不復墮落二乘及凡夫地，即本不生。法身智",
    "T34n1718_01a:0008a02": "斷實相功德，名本己利；得王三昧破二十",
    "T34n1718_01a:0008a03": "五有，顯出我性具八自在我，名本殺賊。迹",
    "T34n1718_01a:0008a04": "示二乘功德耳。觀心者，中道正觀不漏落",
    "T34n1718_01a:0008a05": "空、假二邊，二邊煩惱滅也，能觀心性名為",
    "T34n1718_01a:0008a06": "上定，衣珠祕藏是己之物即己利也，正觀中",
    "T34n1718_01a:0008a07": "道結賊則斷，無結故有亦斷，二邊不能縛",
    "T34n1718_01a:0008a08": "心故名自在，雖有煩惱如無煩惱，不斷",
    "T34n1718_01a:0008a09": "煩惱而入涅槃即其義也。五、列名，略舉二",
    "T34n1718_01a:0008a10": "十一尊者，佛諸弟子皆備眾行，而隱其圓",
    "T34n1718_01a:0008a11": "能各從一德標名者，欲引偏好故。《增一",
    "T34n1718_01a:0008a12": "阿含》云：「憍陳如比丘，皆共上座名者，有德大",
    "T34n1718_01a:0008a13": "人相隨，舍利弗共智慧深利者相隨，目連",
    "T34n1718_01a:0008a14": "共神通大力者相隨。」皆掌一法，引諸偏好",
    "T34n1718_01a:0008a15": "意也。若欲消名須識其行，從德立號無往",
    "T34n1718_01a:0008a16": "不通也。一一羅漢例作四釋云云。「憍陳如」，姓",
    "T34n1718_01a:0008a17": "也，此翻火器，婆羅門種，其先事火，從此命",
    "T34n1718_01a:0008a18": "族。火有二義：照也、燒也。照則闇不生，燒則",
    "T34n1718_01a:0008a19": "物不生，此以不生為姓。「阿若」者，名也，此翻",
    "T34n1718_01a:0008a20": "已知，或言無知，無知者非無所知也，乃是",
    "T34n1718_01a:0008a21": "知無耳，若依二諦即是知真，以無生智為",
    "T34n1718_01a:0008a22": "名也。《無量壽》、《文殊問》、《阿毘曇》、《婆沙》皆稱為",
    "T34n1718_01a:0008a23": "了本際、知本際，若依四諦即是知滅，而諸",
    "T34n1718_01a:0008a24": "經多名為無知，或翻為得道。《增一阿含》云：",
    "T34n1718_01a:0008a25": "「我佛法中寬仁博識，初受法味者，拘隣如比",
    "T34n1718_01a:0008a26": "丘第一。」故以阿若為名也。願者，佛昔於饑",
    "T34n1718_01a:0008a27": "世，化為赤目大魚，閉氣不喘示為死相，木",
    "T34n1718_01a:0008a28": "工五人先斧斫魚肉，佛時誓言：「於當來世",
    "T34n1718_01a:0008a29": "先度此等。」先願與其無生，故云阿若。又迦",
    "T34n1718_01a:0008b01": "葉佛時，九人學道，五人未得果，誓於釋迦",
    "T34n1718_01a:0008b02": "法中最先開悟，本願所牽，前得無生，故名",
    "T34n1718_01a:0008b03": "阿若。行者，智生惑滅智斷行也。夫巨夜長寢",
    "T34n1718_01a:0008b04": "無人能覺，日光未出明星前現，憍陳如比",
    "T34n1718_01a:0008b05": "丘，初得無生智，譬若明星在眾明之始，一",
    "T34n1718_01a:0008b06": "切人智明無前陳如，故名阿若。最先破闇",
    "T34n1718_01a:0008b07": "莫過明星，陳如亦爾，一切人闇滅無前陳",
    "T34n1718_01a:0008b08": "如，故名阿若。前者，太子棄國捐王入山學",
    "T34n1718_01a:0008b09": "道，父王思念遣五人追侍，所謂拘隣；頞鞞，",
    "T34n1718_01a:0008b10": "亦云濕鞞，亦阿說示，亦馬星跋提，亦摩訶",
    "T34n1718_01a:0008b11": "男，十力迦葉，拘利太子，二是母親，三是父親。",
    "T34n1718_01a:0008b12": "二人以欲為淨，三人以苦行為淨。太子勤",
    "T34n1718_01a:0008b13": "行苦行，二人便捨之去，三人猶侍；太子捨",
    "T34n1718_01a:0008b14": "苦行，還受飲食蘇油、煖水，三人又捨去。太子",
    "T34n1718_01a:0008b15": "得道，先為五人說四諦，初教二人，拘隣法",
    "T34n1718_01a:0008b16": "眼淨，四人未得，三人乞食，六人共噉；次教",
    "T34n1718_01a:0008b17": "三人，三人法眼淨，二人乞食六人共噉；第三",
    "T34n1718_01a:0008b18": "說法時，拘隣五人、八萬諸天遠塵離垢，五人",
    "T34n1718_01a:0008b19": "得無生，佛三問：「知法未？」即三答云：「已如。」地",
    "T34n1718_01a:0008b20": "神唱，空神傳，乃至梵世。咸稱已知，拘隣最",
    "T34n1718_01a:0008b21": "前，初見佛道相，初聞法鼓，初服道香，初甞",
    "T34n1718_01a:0008b22": "甘露，初入法流，初登真諦，閻浮提得道，最",
    "T34n1718_01a:0008b23": "在一切人、一切天、一切羅漢前，故《十二遊經》",
    "T34n1718_01a:0008b24": "云：「佛成道第一年度五人，第二年度三迦",
    "T34n1718_01a:0008b25": "葉，第五年度身子、目連。」當知阿若在前明",
    "T34n1718_01a:0008b26": "矣。此因緣釋也。三藏教者，盲譬無生智，鏡",
    "T34n1718_01a:0008b27": "譬無生境，陰、入、界也，頭等六分譬現在因",
    "T34n1718_01a:0008b28": "也，像譬未來果也。若開眼取鏡，形對像生，",
    "T34n1718_01a:0008b29": "愚故不斷絕；若閉眼如盲，則無所見。不見",
    "T34n1718_01a:0008c01": "六分是因不生，不見鏡像是果不生，故《阿",
    "T34n1718_01a:0008c02": "含經》云：「若謂有色，色是淨，淨即生，非不生；",
    "T34n1718_01a:0008c03": "若謂有受想行識，識是淨，淨即生，非不生；",
    "T34n1718_01a:0008c04": "若謂有受，受是樂，樂即生，非不生；乃至色，",
    "T34n1718_01a:0008c05": "色是樂，樂是生，非不生；若計有想行，行是",
    "T34n1718_01a:0008c06": "我，我是生，非不生；乃至色，色是我，我是生，",
    "T34n1718_01a:0008c07": "非不生；若計有識，識是常，常是生，非不生，",
    "T34n1718_01a:0008c08": "乃至色，色是常，常是生非不生。」譬如執鏡",
    "T34n1718_01a:0008c09": "見面，面是生，非不生，若謂有五陰，悉是生，",
    "T34n1718_01a:0008c10": "非不生，若能知色非淨乃至識非常，又能",
    "T34n1718_01a:0008c11": "知色無常、苦、空、不淨，乃至識無常、苦、無我、不",
    "T34n1718_01a:0008c12": "淨者，是為不生，非是生。如盲執鏡不見像",
    "T34n1718_01a:0008c13": "生，是為不生，非是生。既知不生，寧復於中",
    "T34n1718_01a:0008c14": "計我是色，計我異色，我在色中，色在我中？",
    "T34n1718_01a:0008c15": "乃至識亦如是。如是觀者，現因來果俱皆不",
    "T34n1718_01a:0008c16": "生，如盲對鏡不見形像，是名觀陰無生觀",
    "T34n1718_01a:0008c17": "智也。觀入、界者，凡言海者，雖復深廣亦",
    "T34n1718_01a:0008c18": "有此彼岸，蓋小水耳；若眼見色已，愛念染",
    "T34n1718_01a:0008c19": "著貪樂，起身、口、意業者，是為大海，沈沒一",
    "T34n1718_01a:0008c20": "切世間天、人、修羅。當知眼是大海，色是濤波，",
    "T34n1718_01a:0008c21": "愛此色故是洄澓，於中起不善覺是惡魚",
    "T34n1718_01a:0008c22": "龍，起妬害是男羅剎，起染愛是女鬼，起",
    "T34n1718_01a:0008c23": "身、口、意是飲醎自沒，是為眼色無知而",
    "T34n1718_01a:0008c24": "生無明愛，愛生故名為行；行生故名為業，",
    "T34n1718_01a:0008c25": "業縛識入中陰，是為識生；所受胞胎五疱",
    "T34n1718_01a:0008c26": "未成，是為名色生；五疱成已名六入生；六",
    "T34n1718_01a:0008c27": "入未能別苦樂，名為觸生；別苦樂名受",
    "T34n1718_01a:0008c28": "生；於塵起染名愛生；四方馳求名取生；造",
    "T34n1718_01a:0008c29": "身、口、意名有生；應受未來五陰，名生生；未",
    "T34n1718_01a:0009a01": "來陰變名老生，未來陰壞名死生，心中內熱",
    "T34n1718_01a:0009a02": "名憂生，發聲大喚名悲生，身心顦悸名苦",
    "T34n1718_01a:0009a03": "惱生。是名眼見色時即有三世十二因緣大",
    "T34n1718_01a:0009a04": "苦聚生，非不生。耳、鼻、舌、身、意，眼界乃至法",
    "T34n1718_01a:0009a05": "界亦如是，是為入界生，非不生。云何不生？",
    "T34n1718_01a:0009a06": "觀眼色時，不種苦種，不生苦芽，不漏",
    "T34n1718_01a:0009a07": "臭汁，不集蛆蠅，若種不生則芽不生，則",
    "T34n1718_01a:0009a08": "臭汁不生，則蛆蠅不生，故名不生。云何苦",
    "T34n1718_01a:0009a09": "種？眼見色時起貪恚覺是為苦種，念於五",
    "T34n1718_01a:0009a10": "欲法是生苦芽，六根取六塵是名臭汁流",
    "T34n1718_01a:0009a11": "出，於六塵中善惡競起是名蛆蠅，若知眼",
    "T34n1718_01a:0009a12": "色無常、苦、空、無我，則貪恚不生、念欲不生、取",
    "T34n1718_01a:0009a13": "境不生、善惡行不生，是為不生；耳、鼻、舌、身、意",
    "T34n1718_01a:0009a14": "亦如是，是眼界乃至法界亦如是。阿若最初",
    "T34n1718_01a:0009a15": "得此三藏不生智故，名阿若憍陳如。通教",
    "T34n1718_01a:0009a16": "無生觀，譬如幻人執幻鏡，以幻六分臨幻",
    "T34n1718_01a:0009a17": "鏡、覩幻像，像非鏡生、非面生，非鏡面合",
    "T34n1718_01a:0009a18": "生，非離鏡面生，既不從四句生，則非內",
    "T34n1718_01a:0009a19": "外中間，不常自有亦無滅處，去不至東西",
    "T34n1718_01a:0009a20": "南北方，性本無生，非滅生無生，性本無",
    "T34n1718_01a:0009a21": "滅，非滅滅無滅，無生無滅故曰無生；受",
    "T34n1718_01a:0009a22": "想行識亦復如是。又觀幻色如幻鏡像、觀",
    "T34n1718_01a:0009a23": "受如泡、觀想如炎、觀行如芭蕉、觀識如",
    "T34n1718_01a:0009a24": "幻，幻不從幻物生，不從幻師生，非物、師",
    "T34n1718_01a:0009a25": "合生，非離物、師生，四句求幻生，生無從",
    "T34n1718_01a:0009a26": "來，四方求幻滅，滅無去處，性本無生，非滅",
    "T34n1718_01a:0009a27": "生無生，性本無滅，非滅滅無滅，無生無",
    "T34n1718_01a:0009a28": "滅故曰無生。觀根塵村落結賊所止，從本",
    "T34n1718_01a:0009a29": "已來一一不實，妄想故起，業力機關假為空",
    "T34n1718_01a:0009b01": "聚，無明體性本自不有，妄想因緣和合而有，",
    "T34n1718_01a:0009b02": "有本自無，因緣成諸，煩惱業苦如旋火輪，",
    "T34n1718_01a:0009b03": "觀其本無，皆如上說，此通意云云。",
    "T34n1718_01a:0009b04": "妙法蓮華經文句卷第一上"
}