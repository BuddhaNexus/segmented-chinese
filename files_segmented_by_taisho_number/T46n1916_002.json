{
    "T46n1916_002:0483c17": "釋禪波羅蜜次第法門卷第二",
    "T46n1916_002:0483c19": "隋天台智者大師說",
    "T46n1916_002:0483c20": "弟子法慎記",
    "T46n1916_002:0483c21": "弟子灌頂再治",
    "T46n1916_002:0483c22": "分別禪波羅蜜前方便第六之一(釋此一段有三卷。今之一卷",
    "T46n1916_002:0483c23": "正釋外方便。是中明調伏欲界麁心中。淺近方便尋者。想不便疑一向涉事淺近說易行難。豈得即論理諸深方便",
    "T46n1916_002:0483c24": "也。至下釋第七大段修證中有十二卷。乃當隨禪事理深淺約證位之前。節節明行行慧行二種善巧用心之相。此",
    "T46n1916_002:0483c25": "文並未流傳故記以知之)",
    "T46n1916_002:0483c26": "行人若能通達。如前所辯五種。明諸禪相。則",
    "T46n1916_002:0483c27": "內信開發。若欲安心習學。必須善知方便。今",
    "T46n1916_002:0483c28": "明修禪方便。大開為二。一者外方便即是定",
    "T46n1916_002:0483c29": "外用心之法。二者內方便即是定內用心之",
    "T46n1916_002:0484a01": "法。此二通言方便者。善巧修學之異名。行",
    "T46n1916_002:0484a02": "者於初緣中。善巧修習。故名方便。若細論。",
    "T46n1916_002:0484a03": "外方便亦有通定內用。內方便亦有得定外",
    "T46n1916_002:0484a04": "用。今一往從多為論。應如上分別。就明外方",
    "T46n1916_002:0484a05": "便自有五種。第一具五緣。第二訶五欲。第三",
    "T46n1916_002:0484a06": "棄五蓋。第四調五法。第五行五法。此五五凡",
    "T46n1916_002:0484a07": "有二十五法。並是未得禪時。初修心方便之",
    "T46n1916_002:0484a08": "相。第一具五緣者。一持戒清淨。二衣食具",
    "T46n1916_002:0484a09": "足。三閑居靜處。四息諸緣務。五得善知識。此",
    "T46n1916_002:0484a10": "是修禪五緣也。第一持戒清淨者。開為三意。",
    "T46n1916_002:0484a11": "一明有戒無戒。二明持犯。三明懺悔。第一明",
    "T46n1916_002:0484a12": "有戒無戒者。出家受得禁戒故。名有戒即為",
    "T46n1916_002:0484a13": "三意。一明發戒機緣不同凡有十種。何等為",
    "T46n1916_002:0484a14": "十。一自然得戒即佛是其人。無師自發。二自",
    "T46n1916_002:0484a15": "誓得戒即迦葉。是本辟支根性。值佛出世墮",
    "T46n1916_002:0484a16": "聲聞數中。其答佛言。佛是我師。我是佛弟",
    "T46n1916_002:0484a17": "子。作是言已即便發戒。三見諦得戒即拘隣",
    "T46n1916_002:0484a18": "五人。佛為轉四諦法輪。即悟初果因而發戒。",
    "T46n1916_002:0484a19": "四者三歸得戒。于時未有羯磨。聞佛三說即",
    "T46n1916_002:0484a20": "發戒品。以其根利故。五八敬得戒。即佛姨",
    "T46n1916_002:0484a21": "母。佛意不欲度女人出家。姨母苦求佛。令",
    "T46n1916_002:0484a22": "遙授八敬。即發具戒。六者論議得戒。即須陀",
    "T46n1916_002:0484a23": "耶沙彌與佛論義。佛問其無常等義。事事能",
    "T46n1916_002:0484a24": "答。後佛問汝家在何處。答佛言。三界皆空世",
    "T46n1916_002:0484a25": "尊。云何乃問我家處。佛語阿難。將還僧中。",
    "T46n1916_002:0484a26": "為受具戒。于時年始七歲。七者善來得戒。道",
    "T46n1916_002:0484a27": "機時熟佛呼善來。即便得戒。八者遣使得戒。",
    "T46n1916_002:0484a28": "即半迦尸女。有好善容評。堪半迦尸國為人",
    "T46n1916_002:0484a29": "欲抄斷。故令遣使僧中代受戒。後還尼寺",
    "T46n1916_002:0484b01": "為其受戒。九邊地如法人少。聽五人受得戒。",
    "T46n1916_002:0484b02": "十者中國人多。十人受具戒。此為十種得戒",
    "T46n1916_002:0484b03": "相。今時多用十人羯磨得戒。此辯有戒相。第",
    "T46n1916_002:0484b04": "二正明戒之體相者。有二種教門不同。若小",
    "T46n1916_002:0484b05": "乘教。辯戒是無作善法。受戒因緣具足。若發",
    "T46n1916_002:0484b06": "得無作戒。爾後睡眠入定。此善任運自生。不",
    "T46n1916_002:0484b07": "須身口意造作。以無作正為戒體。若薩婆多",
    "T46n1916_002:0484b08": "人。解無作戒。是無表色不可見無對。若曇",
    "T46n1916_002:0484b09": "無德人。明無作戒。是第三聚非色非心法。諸",
    "T46n1916_002:0484b10": "部既異。雖不可偏執。約小乘教門。終是無作",
    "T46n1916_002:0484b11": "為戒體。其義不差。若大乘教門中。說戒從心",
    "T46n1916_002:0484b12": "起。即以善心為戒體。此義如纓絡經說。有師",
    "T46n1916_002:0484b13": "言。摩訶僧祇部人云。無作戒是心法。第三明",
    "T46n1916_002:0484b14": "有戒相不同。即有二意。一者若約小乘。七眾",
    "T46n1916_002:0484b15": "發心。受戒作法不同故。得戒亦有優劣。如優",
    "T46n1916_002:0484b16": "婆塞優婆夷。在家有五戒相。若本未入佛法",
    "T46n1916_002:0484b17": "男子女人。不殺父害母。不作逆罪遇好良師",
    "T46n1916_002:0484b18": "教。歸依三寶。為受五戒。作法成就。即五戒",
    "T46n1916_002:0484b19": "無作起。名得五戒。從此名清信士女。復次明",
    "T46n1916_002:0484b20": "沙彌。有十戒相。若和尚。阿闍梨二師。如法受",
    "T46n1916_002:0484b21": "人。清淨歸依三寶。隨佛出家。若二師作法成",
    "T46n1916_002:0484b22": "就。即發無作。名得沙彌戒。次明大僧有戒相。",
    "T46n1916_002:0484b23": "若作沙彌時。不犯重過。清淨十師和尚阿闍",
    "T46n1916_002:0484b24": "梨作羯磨。如法成就。是名得大比丘具足戒。",
    "T46n1916_002:0484b25": "若沙彌尼。式叉摩尼。大戒尼有戒相亦爾。七",
    "T46n1916_002:0484b26": "人本雖犯重。若遇良緣。謂作大乘方等懺悔。",
    "T46n1916_002:0484b27": "得相成就後受戒亦得無作善發。異於上說",
    "T46n1916_002:0484b28": "名。不得戒亦名無戒。二者若菩薩行人。有戒",
    "T46n1916_002:0484b29": "無戒。則不可知。所以者何。菩薩世世已來。或",
    "T46n1916_002:0484c01": "初發心時。值遇良緣。受得戒故。第二明持犯",
    "T46n1916_002:0484c02": "自有三意。一略明持犯。二歷別廣明持犯。三",
    "T46n1916_002:0484c03": "明覆發。就初總明持犯有二。一者持相。二者",
    "T46n1916_002:0484c04": "犯相。一持相者。持者護持。如上所說。七種之",
    "T46n1916_002:0484c05": "人。受佛禁戒。為十利故。護持無犯十利者。",
    "T46n1916_002:0484c06": "如毘尼中說。一攝僧故。二極好攝故。三僧安",
    "T46n1916_002:0484c07": "樂住故。四折伏高心人故。五慚愧得安樂住",
    "T46n1916_002:0484c08": "故。六不信令信故。七已信增長信故。八遮今",
    "T46n1916_002:0484c09": "世漏故。九斷後世惡故。十令梵行人久住故。",
    "T46n1916_002:0484c10": "行者一心敬慎。不敢侵毀。如護浮囊。微塵不",
    "T46n1916_002:0484c11": "棄故名護持。亦名秉持。如持油鉢之喻。是名",
    "T46n1916_002:0484c12": "持相。二明犯相者。犯名違犯。本受佛戒。欲出",
    "T46n1916_002:0484c13": "生死。願求解脫。今遇惡緣。不能自制其心。中",
    "T46n1916_002:0484c14": "途違返。若重若輕。故名違犯。復次犯名犯觸。",
    "T46n1916_002:0484c15": "猶如服藥誡忌斷食不隨醫教。而食惡食犯",
    "T46n1916_002:0484c16": "觸藥勢。非唯不能愈病。翻致更增。或時至",
    "T46n1916_002:0484c17": "死。犯戒之相亦復如之。故名為犯。第二廣明",
    "T46n1916_002:0484c18": "持犯者。從初心至佛果。以明持犯有十種。一",
    "T46n1916_002:0484c19": "時不缺戒。謂持初四重不犯。二持不破戒。謂",
    "T46n1916_002:0484c20": "對僧殘不犯。三持不穿戒。謂對下三篇不犯。",
    "T46n1916_002:0484c21": "四持無瑕戒。亦名不雜戒。謂不起諂心及諸",
    "T46n1916_002:0484c22": "惱覺觀雜念。亦名定共戒。五持隨道戒。即是",
    "T46n1916_002:0484c23": "心行十六行觀。發苦忍智慧。亦名道共戒。六",
    "T46n1916_002:0484c24": "持無著戒。即阿那含人。若斷欲界九品思惟",
    "T46n1916_002:0484c25": "盡。名斷律儀戒。乃至色愛無色愛等。諸結使",
    "T46n1916_002:0484c26": "盡。皆名無著戒。七持智所讚戒。發菩提心。為",
    "T46n1916_002:0484c27": "令一切眾生。得涅槃故持戒。如是持戒。則為",
    "T46n1916_002:0484c28": "智所讚歎。亦可言持菩薩十重四十八輕戒。",
    "T46n1916_002:0484c29": "此戒能至佛果故。為智所讚歎。八持自在戒。",
    "T46n1916_002:0485a01": "菩薩持戒。於種種破戒緣中。而得自在。亦可",
    "T46n1916_002:0485a02": "言菩薩知罪不罪不可得故。但隨利益眾生。",
    "T46n1916_002:0485a03": "而持戒心。無所執故。名自在戒。九持具足戒。",
    "T46n1916_002:0485a04": "菩薩能具一切眾生戒法。及上地戒。十持隨",
    "T46n1916_002:0485a05": "定戒。不起滅定現種種威儀戒法。以度眾生。",
    "T46n1916_002:0485a06": "前四即是世間戒淨。亦得出世間戒。義具如",
    "T46n1916_002:0485a07": "前說。善應分別中。二是出世間戒淨。後四是",
    "T46n1916_002:0485a08": "出世間上上戒淨。若能如上所說受持。是持",
    "T46n1916_002:0485a09": "戒相。異上所說。即是犯相。是名從初心至佛",
    "T46n1916_002:0485a10": "果淺深論持戒。及犯戒相故。經言唯佛一人",
    "T46n1916_002:0485a11": "具淨戒。餘人皆名破戒者。復次今明持戒者。",
    "T46n1916_002:0485a12": "但隨分隨力而修習。令增進漸漸清淨。若不",
    "T46n1916_002:0485a13": "爾者。不能生諸禪定。復次頓行菩薩。能以慧",
    "T46n1916_002:0485a14": "方便。從初發心一念之中。即具持十種戒。是",
    "T46n1916_002:0485a15": "故經言。發心畢竟二不別。第三明覆發。就中",
    "T46n1916_002:0485a16": "自有二意。一者正明覆發。二者簡定。云何名",
    "T46n1916_002:0485a17": "覆發相。行者持戒。能發禪定破戒。即覆禪定。",
    "T46n1916_002:0485a18": "行者持世間戒淨故。即發世間禪。若持世間",
    "T46n1916_002:0485a19": "戒不淨。即覆世間禪。出世間戒及出世間上",
    "T46n1916_002:0485a20": "上戒。持則發禪。毀則覆禪。類如是分別。二",
    "T46n1916_002:0485a21": "者簡定覆發者。為眾生現在修禪不定故。應",
    "T46n1916_002:0485a22": "作四句分別。一自有雖犯戒而發定。持而不",
    "T46n1916_002:0485a23": "發。二自有破戒而不發定。持戒而發。三自有",
    "T46n1916_002:0485a24": "持戒犯戒二俱發。四自有持犯俱不發。初一",
    "T46n1916_002:0485a25": "犯戒之人。修禪定而發者。是過去習因。善根",
    "T46n1916_002:0485a26": "深厚。今雖有罪。過去善根力強故。亦以現",
    "T46n1916_002:0485a27": "前修禪定。重慚愧為緣故。譬如負債強者。先",
    "T46n1916_002:0485a28": "牽所以得有發定之義。二次持戒而不發定",
    "T46n1916_002:0485a29": "者。是人過去不種深禪定之因。今生雖復持",
    "T46n1916_002:0485b01": "戒修定。而不即發。三俱發。四俱不發。悉可類",
    "T46n1916_002:0485b02": "釋。故有四種不同。尋其根源。要因持戒而發。",
    "T46n1916_002:0485b03": "犯戒終為遮障。何以故。若過去經得禪定。即",
    "T46n1916_002:0485b04": "知過去以曾持戒發定故。成今世之習因。今",
    "T46n1916_002:0485b05": "生復以慚愧懺悔清淨為緣。是故得發宿世",
    "T46n1916_002:0485b06": "善根也。第三明懺悔中自有二意。一者先明",
    "T46n1916_002:0485b07": "運懺悔心。二者正明懺悔方法。第一云何名",
    "T46n1916_002:0485b08": "運懺悔之心。若人性自不作惡。則無罪可悔。",
    "T46n1916_002:0485b09": "行人既不能決定持戒。或於中間值遇惡緣。",
    "T46n1916_002:0485b10": "即便破毀。若輕若重。以戒破故。則尸羅不淨。",
    "T46n1916_002:0485b11": "三昧不生。譬如衣有垢膩。不受染色。是故宜",
    "T46n1916_002:0485b12": "須懺悔。以懺悔故。則戒品清淨。三昧可生。如",
    "T46n1916_002:0485b13": "衣垢污若浣。清潔染之可著。行者如是思惟。",
    "T46n1916_002:0485b14": "若戒不清淨。決須懺悔。是故經云。佛法之中",
    "T46n1916_002:0485b15": "有二種健兒。一性不作惡。二作已能悔。今",
    "T46n1916_002:0485b16": "造過知悔。名健人也。夫懺悔者。懺名懺謝三",
    "T46n1916_002:0485b17": "寶及一切眾生。悔名慚愧改過求哀。我今此",
    "T46n1916_002:0485b18": "罪。若得滅者。於將來時。寧失身命。終不更造",
    "T46n1916_002:0485b19": "如斯苦業。如比丘白佛。我寧抱是熾然大火。",
    "T46n1916_002:0485b20": "終不敢毀犯如來淨戒。生如是心。唯願三寶",
    "T46n1916_002:0485b21": "證明攝受。是名懺悔。復次懺名外不覆藏。悔",
    "T46n1916_002:0485b22": "則內心剋責。懺名知罪為惡。悔則恐受其報。",
    "T46n1916_002:0485b23": "如是眾多今不廣說。舉要言之。若能知法虛",
    "T46n1916_002:0485b24": "妄。永息惡業。修行善道。是名懺悔。第二明懺",
    "T46n1916_002:0485b25": "悔方法即為三意。一正明懺悔法不同。二明",
    "T46n1916_002:0485b26": "罪滅階降。三明復不復相。第一正明懺悔法",
    "T46n1916_002:0485b27": "不同者。滅罪之由。各有其法。如衣垢膩。若直",
    "T46n1916_002:0485b28": "以水浣。終不可脫早莢灰汁。則能去之。滅罪",
    "T46n1916_002:0485b29": "之法。亦復如是。今明懺悔方法。教門乃復眾",
    "T46n1916_002:0485c01": "多。取要論之。不過三種。一作法懺悔。此扶戒",
    "T46n1916_002:0485c02": "律。以明懺悔。二觀相懺悔。此扶定法。以明懺",
    "T46n1916_002:0485c03": "悔。三觀無生懺悔。此扶慧法。以明懺悔。此三",
    "T46n1916_002:0485c04": "種懺悔法。義通三藏摩訶衍但從多為說。前",
    "T46n1916_002:0485c05": "一法多是小乘懺悔法。後二法多是大乘懺",
    "T46n1916_002:0485c06": "悔法。初明作法懺悔者。以作善事反惡事故。",
    "T46n1916_002:0485c07": "故名懺悔。如毘尼中。一向用此法滅罪。何以",
    "T46n1916_002:0485c08": "故如懺第二篇二十眾作別住下意。出罪等",
    "T46n1916_002:0485c09": "羯磨作法成就。即名為滅。此不論見種種相",
    "T46n1916_002:0485c10": "貌。亦不論智慧觀空。故知但是作法懺悔。羯",
    "T46n1916_002:0485c11": "磨此翻作法。如是乃至下三篇。並是作法。此",
    "T46n1916_002:0485c12": "事易知。義如律中廣明。但未明懺悔四重法。",
    "T46n1916_002:0485c13": "別有最妙初教經。出懺悔四重法。彼經云。當",
    "T46n1916_002:0485c14": "請三十清淨比丘僧。於大眾中。犯罪比丘。當",
    "T46n1916_002:0485c15": "自發露。僧為作羯磨成就。又於三寶前。作諸",
    "T46n1916_002:0485c16": "行法。及誦戒千遍。即得清淨。亦云令取得相",
    "T46n1916_002:0485c17": "為證。而說罪滅清淨。當知律中雖不出。經中",
    "T46n1916_002:0485c18": "有此羯磨明文。作法相貌。如彼經中廣說。二",
    "T46n1916_002:0485c19": "明觀相懺悔者。行人依諸經中懺悔方法。專",
    "T46n1916_002:0485c20": "心用意。於靜心中。見種種諸相。如菩薩戒中",
    "T46n1916_002:0485c21": "所說若懺十重。要須見好相。乃滅相者。佛來",
    "T46n1916_002:0485c22": "摩頂。見光華種種瑞相已。罪即得滅。若不見",
    "T46n1916_002:0485c23": "相。雖懺無益。諸大乘方等陀羅尼行法中。多",
    "T46n1916_002:0485c24": "有此觀相懺法。三藏及雜阿含中。亦說觀相",
    "T46n1916_002:0485c25": "懺悔方法。謂作地獄毒蛇白毫等觀相。成就",
    "T46n1916_002:0485c26": "即說罪滅。此悉就定心中作故。觀相懺悔多",
    "T46n1916_002:0485c27": "依修定法說問曰。見種種相。云何知罪滅。答",
    "T46n1916_002:0485c28": "曰。經說不同。罪法輕重有異。不可定判。今",
    "T46n1916_002:0485c29": "但舉要而明。相不出四種。一夢中見相。二於",
    "T46n1916_002:0486a01": "行道時聞空中聲。或見異相及諸靈瑞。三坐",
    "T46n1916_002:0486a02": "中覩見善惡破戒持戒等相。四以內證種種",
    "T46n1916_002:0486a03": "法門道心開發等為相。此隨輕重判之。不可",
    "T46n1916_002:0486a04": "定說。在下至驗善惡根性。更當略出。問曰。魔",
    "T46n1916_002:0486a05": "羅亦能作此等相。云何可別。答曰實爾。邪正",
    "T46n1916_002:0486a06": "難別。不可定取。若相現時。良師乃識。事須面",
    "T46n1916_002:0486a07": "決。非可文載。是故行者初懺悔時。必須近善",
    "T46n1916_002:0486a08": "知識別邪正之人。復次夫見相者。忽然而覩。",
    "T46n1916_002:0486a09": "尚邪正難知。若逐文作心求之。多著魔也。問",
    "T46n1916_002:0486a10": "曰。若爾者不應名觀相懺悔答曰。言觀相者。",
    "T46n1916_002:0486a11": "但用心行道。功成相現。取此判之。便知罪滅",
    "T46n1916_002:0486a12": "不滅。非謂行道之時心存相事而生取著。若",
    "T46n1916_002:0486a13": "如此用心。必定多來魔事。問曰。觀相懺悔行",
    "T46n1916_002:0486a14": "法云何。答曰。方法出在諸大乘方等修多羅",
    "T46n1916_002:0486a15": "中。行者當自尋經依文而行。三明觀無生懺",
    "T46n1916_002:0486a16": "悔者。如普賢觀經中偈說。",
    "T46n1916_002:0486a17": "　一切業障海　　皆由妄想生",
    "T46n1916_002:0486a18": "　若欲懺悔者　　端坐念實相",
    "T46n1916_002:0486a19": "　眾罪如霜露　　慧日能消除",
    "T46n1916_002:0486a20": "　是故至誠心　　懺悔六情根",
    "T46n1916_002:0486a21": "夫行人欲行大懺悔者。應當起大悲心憐愍",
    "T46n1916_002:0486a22": "一切。深達罪源。所以者何。一切諸法本來空",
    "T46n1916_002:0486a23": "寂。尚無有福。況復罪耶。但眾生不善思惟。妄",
    "T46n1916_002:0486a24": "執有為而起無明及與愛恚。從此三毒。廣作",
    "T46n1916_002:0486a25": "無量無邊一切重罪。皆從一念不了心生。若",
    "T46n1916_002:0486a26": "欲除滅。但當反觀如此心者從何處。起若在",
    "T46n1916_002:0486a27": "過去。過去已滅。已滅之法則無所有。無所有",
    "T46n1916_002:0486a28": "法。不名為心。若在未來。未來未至。未至之",
    "T46n1916_002:0486a29": "法即是不有不有之法。亦無此心。若在現在。",
    "T46n1916_002:0486b01": "現在之中。剎那不住。無住相中。心不可得。",
    "T46n1916_002:0486b02": "復次若言現在。現在者為在內外兩中間耶。",
    "T46n1916_002:0486b03": "若言在內。則不待外。內自有故。若言在外。於",
    "T46n1916_002:0486b04": "我無過。復次外塵無知。豈得有心。既無內外。",
    "T46n1916_002:0486b05": "豈有中間。若無中間。則無停處。如是觀之。不",
    "T46n1916_002:0486b06": "見相貌。不在方所。當知此心畢竟空寂。既不",
    "T46n1916_002:0486b07": "見心。不見非心。尚無所觀。況有能觀。無能",
    "T46n1916_002:0486b08": "無所。顛倒想斷。既顛倒斷。則無無明及以愛",
    "T46n1916_002:0486b09": "恚。無此三毒。罪從何生。復次一切萬法。悉屬",
    "T46n1916_002:0486b10": "於心。心性尚空。何況萬法。若無萬法。誰是罪",
    "T46n1916_002:0486b11": "業若不得罪。不得不罪。觀罪無生。破一切罪。",
    "T46n1916_002:0486b12": "以一切諸罪根本性空常清淨故。故維摩羅",
    "T46n1916_002:0486b13": "詰。謂優波離。彼自無罪。勿增其過。當直爾",
    "T46n1916_002:0486b14": "除滅。勿擾其心。又如普賢觀經中說。觀心無",
    "T46n1916_002:0486b15": "心。法不住法。我心自空。罪福無主。一切諸",
    "T46n1916_002:0486b16": "法。皆悉如是。無住無壞。作是懺悔。名大懺",
    "T46n1916_002:0486b17": "悔。名莊嚴懺悔。名破壞心識懺悔。名無罪相",
    "T46n1916_002:0486b18": "懺悔。行此悔者。心如流水。念念之中。見普賢",
    "T46n1916_002:0486b19": "菩薩及十方佛。故知深觀無生。名大懺悔。於",
    "T46n1916_002:0486b20": "懺悔中。最尊最妙。一切大乘經中明懺悔法。",
    "T46n1916_002:0486b21": "悉以此觀為主。若離此觀。則不得名大方等",
    "T46n1916_002:0486b22": "懺也。問曰。觀無生懺悔。云何知罪滅相。答",
    "T46n1916_002:0486b23": "曰。如是用心。於念念中。即諸罪業念念自滅。",
    "T46n1916_002:0486b24": "若欲知障道法轉者。精勤不已。諸相亦當自",
    "T46n1916_002:0486b25": "現。觀此可知。如前觀相中所說。善夢靈瑞定",
    "T46n1916_002:0486b26": "慧開發等相。此中應具明。復次若行者觀心",
    "T46n1916_002:0486b27": "與理相應。即是罪滅之相。不勞餘求。故普賢",
    "T46n1916_002:0486b28": "觀經中言。令此空慧與心相應。當知於一念",
    "T46n1916_002:0486b29": "中能滅百萬億阿僧祇劫生死重罪。以此為",
    "T46n1916_002:0486c01": "證。若得無生忍慧。則便究盡罪源。此則尸羅",
    "T46n1916_002:0486c02": "清淨。可修禪定。第二明罪滅階降不同者。懺",
    "T46n1916_002:0486c03": "法既有別異。當知滅罪亦復不同。所以者何。",
    "T46n1916_002:0486c04": "罪有三品。一者違無作起障道罪。二者體性",
    "T46n1916_002:0486c05": "罪。三者無明煩惱根本罪。通稱罪者。摧也現",
    "T46n1916_002:0486c06": "則摧損行人功德智慧。未來之世三塗受報。",
    "T46n1916_002:0486c07": "則能摧折行者色心。故名為罪。一明作法懺",
    "T46n1916_002:0486c08": "悔者。破違無作障道罪。二明觀相懺者。破除",
    "T46n1916_002:0486c09": "體性惡業罪。故摩訶衍論云。若比丘犯殺生",
    "T46n1916_002:0486c10": "戒。雖復懺悔。得戒清淨。障道罪滅。而殺報不",
    "T46n1916_002:0486c11": "滅。此可以證前釋後。當知觀相懺悔。用功",
    "T46n1916_002:0486c12": "既大。能除體性之罪。三觀無生懺悔罪滅者。",
    "T46n1916_002:0486c13": "破除無明一切煩惱習因之罪。此則究竟除",
    "T46n1916_002:0486c14": "罪源本。第三明復本不復本相者。問曰。懺悔",
    "T46n1916_002:0486c15": "清淨得復本不。答曰。解者不同。有言不復。如",
    "T46n1916_002:0486c16": "衣破更補。雖完終不如不破。有言得復如衣",
    "T46n1916_002:0486c17": "不淨。更浣淨。與本無異。有言。有復有不復。",
    "T46n1916_002:0486c18": "如律中所明。初二篇不復。後三篇可復。初教",
    "T46n1916_002:0486c19": "經所明。作羯磨懺悔四重悉復。今言不必定",
    "T46n1916_002:0486c20": "爾。應當對前三種懺法。還為三義。一者復義。",
    "T46n1916_002:0486c21": "二者過本義。三增上過本義。今當借譬顯之。",
    "T46n1916_002:0486c22": "一者作法懺悔。罪滅或復不復。如冷病人。服",
    "T46n1916_002:0486c23": "於薑桂所患除差。身有復不復。二者觀相懺",
    "T46n1916_002:0486c24": "悔。非唯罪滅。能發禪定。此則過本。何以故。",
    "T46n1916_002:0486c25": "本無禪定故。如冷病人服石散等。非但冷除。",
    "T46n1916_002:0486c26": "亦復肥壯過本。三者觀無生懺悔。非唯罪滅",
    "T46n1916_002:0486c27": "發諸禪定。乃得成道。此為增上過本如病服",
    "T46n1916_002:0486c28": "於仙藥。非直病除。乃得仙通神變自在。此而",
    "T46n1916_002:0486c29": "推之。豈得一類。問曰。有戒者可然。其無戒",
    "T46n1916_002:0487a01": "者云何。答曰。無戒者當更受戒。或有因懺發",
    "T46n1916_002:0487a02": "戒。此如普賢觀經中所說。復次若菩薩戒者。",
    "T46n1916_002:0487a03": "眾生世世以來。或已遇善知識。發菩提心。受",
    "T46n1916_002:0487a04": "菩薩戒。但於生死中。顛倒造罪。妄失違犯。因",
    "T46n1916_002:0487a05": "今歸依三寶。重更練之。兼復懺悔清淨。用此",
    "T46n1916_002:0487a06": "本戒亦發禪定。是故雖無事戒。菩提本戒。或",
    "T46n1916_002:0487a07": "已有之。復次如摩訶衍論說。尸羅。秦言好善。",
    "T46n1916_002:0487a08": "好行善道。不自放逸。是名尸羅。或受戒行善。",
    "T46n1916_002:0487a09": "或不受戒行善。皆名尸羅。若不受戒行善。名",
    "T46n1916_002:0487a10": "尸羅者。既有尸羅。豈不得發諸禪三昧耶。問",
    "T46n1916_002:0487a11": "曰。若爾者何用受戒為。答曰不然。一為助道。",
    "T46n1916_002:0487a12": "二定佛法外相。豈可不依。問曰。上來所說。",
    "T46n1916_002:0487a13": "初坐禪者。必須懺悔。亦有不然。答曰。不必一",
    "T46n1916_002:0487a14": "向。如妙勝定經所明。但能直心坐禪。即是第",
    "T46n1916_002:0487a15": "一懺悔。若於坐中有難轉。多不得用心者。必",
    "T46n1916_002:0487a16": "須懺悔。第二明衣食具足者。今明衣法有三",
    "T46n1916_002:0487a17": "種。一者如雪山大士等學道但畜一衣。即足",
    "T46n1916_002:0487a18": "以不遊人間。堪忍力成故此上人也。二者如",
    "T46n1916_002:0487a19": "迦葉等。常受頭陀法。但畜糞掃三衣不須餘",
    "T46n1916_002:0487a20": "長。此是中人衣法。三者若多寒國土及下士",
    "T46n1916_002:0487a21": "不堪。如來更開畜百一物等。而要應說淨作",
    "T46n1916_002:0487a22": "法。知量知足。若過貪求則於道有妨。具足食",
    "T46n1916_002:0487a23": "法者。食有四種。若上人大士。深山絕人。果菜",
    "T46n1916_002:0487a24": "隨得。趣以支命。二者常行頭陀受乞食法。是",
    "T46n1916_002:0487a25": "乞食法。能破四種邪命。依正命自活能生聖",
    "T46n1916_002:0487a26": "道。故名聖種。四邪命自活者。一下口食。二仰",
    "T46n1916_002:0487a27": "口食。三四維口食。四方口食。此是邪命之相。",
    "T46n1916_002:0487a28": "如舍利弗為青木女說。是中應廣分別。三者",
    "T46n1916_002:0487a29": "阿蘭若受檀越送食。四者於僧中結淨食。有",
    "T46n1916_002:0487b01": "此等食。名緣具足。是名衣食具足。若無此資",
    "T46n1916_002:0487b02": "身因緣則心不寧。於道有妨。第三得閑居靜",
    "T46n1916_002:0487b03": "處。閑者。不作眾事。名之為閑。無憒鬧故。名",
    "T46n1916_002:0487b04": "之為靜。此有三處可修禪定。一者深山絕人",
    "T46n1916_002:0487b05": "之處。二者頭陀蘭若之處。離於聚落極近二",
    "T46n1916_002:0487b06": "里。此放牧聲絕。無諸憒鬧。三者遠白衣舍",
    "T46n1916_002:0487b07": "處。清淨伽藍之中皆是閑居靜處也。第四息",
    "T46n1916_002:0487b08": "諸緣務者。緣務眾多。略說有四。一息生活緣",
    "T46n1916_002:0487b09": "務。所謂不作一切有為事業。二息人事緣務。",
    "T46n1916_002:0487b10": "所謂不追尋俗人朋友親識。斷絕往還。三息",
    "T46n1916_002:0487b11": "工巧技術緣務。所謂不作世間工匠醫方藥",
    "T46n1916_002:0487b12": "呪卜相書數算計等事。四息學問緣務。所謂",
    "T46n1916_002:0487b13": "讀誦聽學義論等。悉皆棄捨。此為息諸緣務。",
    "T46n1916_002:0487b14": "所以者何。若多緣務。則於修定有廢。心亂難",
    "T46n1916_002:0487b15": "攝。不得定也。第五近善知識。有三種。一外護",
    "T46n1916_002:0487b16": "善知識。經營供養。善能將護行人不相惱亂。",
    "T46n1916_002:0487b17": "二者同行善知識。共修一道。互相勸發。不相",
    "T46n1916_002:0487b18": "擾亂。三者教授善知識。以內外方便禪定法",
    "T46n1916_002:0487b19": "門。示教利喜。是則略明五緣具足。第二訶五",
    "T46n1916_002:0487b20": "欲及棄五蓋者。經中說離欲及惡法。有覺并",
    "T46n1916_002:0487b21": "有觀。離欲者。即是訶責五欲。惡法者。即是棄",
    "T46n1916_002:0487b22": "五蓋。言五欲者。即是世間上妙色聲香味觸",
    "T46n1916_002:0487b23": "等。常能誑惑一切凡夫。壞於善事。若不明識",
    "T46n1916_002:0487b24": "過罪訶責厭離。則諸禪三昧。無由可獲一。訶",
    "T46n1916_002:0487b25": "色欲者。所謂男子女人。形貌端嚴。修目高眉。",
    "T46n1916_002:0487b26": "朱脣素齒。及世間寶物。青黃赤白。紅紫縹綠。",
    "T46n1916_002:0487b27": "種種妙色。能令愚人見即生愛。作諸惡業。如",
    "T46n1916_002:0487b28": "頻婆娑羅王。以色欲故。身入敵國。獨在婬女",
    "T46n1916_002:0487b29": "阿梵婆羅房中。優填王以色染故。截五百仙",
    "T46n1916_002:0487c01": "人手足。如是等種種因緣。知色過罪。如摩訶",
    "T46n1916_002:0487c02": "衍中廣說。二訶聲欲者。所謂箜篌箏笛。絲",
    "T46n1916_002:0487c03": "竹金石。音樂之聲。及男女歌詠讚頌等聲。能",
    "T46n1916_002:0487c04": "令凡夫。聞即染著起諸惡業。如五百仙人雪",
    "T46n1916_002:0487c05": "山中住。聞甄迦羅女歌聲。即失禪定。心醉狂",
    "T46n1916_002:0487c06": "亂如是等種種因緣。知聲過罪。如摩訶衍中",
    "T46n1916_002:0487c07": "廣說。三訶香欲者。所謂男女身香。世間飲",
    "T46n1916_002:0487c08": "食馨香。及一切熏香等。愚人不了香相。聞即",
    "T46n1916_002:0487c09": "愛著。開結使門。如一比丘在蓮華池邊。聞華",
    "T46n1916_002:0487c10": "香氣。心生愛樂。池神即大訶責。何故偷我香",
    "T46n1916_002:0487c11": "氣。以著香故。令諸結使臥者。皆起如是種種",
    "T46n1916_002:0487c12": "因緣。知香過惡。如摩訶衍中廣說。四訶味欲",
    "T46n1916_002:0487c13": "者。所謂苦酸甘辛鹹淡等。種種飲食餚饍美",
    "T46n1916_002:0487c14": "味。能令凡夫心生染著。起不善業。如一沙彌",
    "T46n1916_002:0487c15": "染著酪味。命終後即生酪中。受於蟲身。如",
    "T46n1916_002:0487c16": "是等種種知味過罪。如摩訶衍中廣說。五訶",
    "T46n1916_002:0487c17": "觸欲者。男女身分。柔軟細滑。寒時體溫。熱時",
    "T46n1916_002:0487c18": "體涼。及諸好觸。愚人無智。為之沈沒。起障道",
    "T46n1916_002:0487c19": "業。如獨角仙人。因觸欲故。退失神通。為婬",
    "T46n1916_002:0487c20": "女騎頸。如是等種種觸欲過罪。如摩訶衍中",
    "T46n1916_002:0487c21": "廣說。問曰。云何訶五欲。答曰。訶欲之法。如",
    "T46n1916_002:0487c22": "摩訶衍中。哀哉眾生。常為五欲所惱。而猶求",
    "T46n1916_002:0487c23": "之不已。此五欲者。得之轉劇。如火益薪。其焰",
    "T46n1916_002:0487c24": "轉熾。五欲無益。如狗齧枯骨。五欲增諍。如鳥",
    "T46n1916_002:0487c25": "競肉。五欲燒人。如逆風執炬。五欲害人。如踐",
    "T46n1916_002:0487c26": "惡蛇。五欲無實。如夢所得。五欲不久。亦如假",
    "T46n1916_002:0487c27": "借須臾。世人愚惑。貪著五欲。至死不捨。為之",
    "T46n1916_002:0487c28": "後世受無量苦。此五欲法與眾生同有。一切",
    "T46n1916_002:0487c29": "眾生。常為五欲所使。名欲奴僕。坐此弊欲",
    "T46n1916_002:0488a01": "墜墮三塗。我今修禪。復為障蔽。此為大賊。當",
    "T46n1916_002:0488a02": "急遠之。如禪經中說偈。",
    "T46n1916_002:0488a03": "　生死不斷絕　　貪欲嗜味故",
    "T46n1916_002:0488a04": "　養怨入丘塚　　廣受諸辛苦",
    "T46n1916_002:0488a05": "　身臭如死屍　　九孔流不淨",
    "T46n1916_002:0488a06": "　如廁蟲樂糞　　愚貪身無異",
    "T46n1916_002:0488a07": "　智者應觀身　　不貪染世間",
    "T46n1916_002:0488a08": "　無累無所欲　　是名真涅槃",
    "T46n1916_002:0488a09": "　如諸佛所說　　一心一意行",
    "T46n1916_002:0488a10": "　數息在禪定　　是名行頭陀",
    "T46n1916_002:0488a11": "如是等種種因緣。知五欲過罪。心不親近。如",
    "T46n1916_002:0488a12": "離怨賊以遠離故。心無熱惱。欲想不生。此為",
    "T46n1916_002:0488a13": "修禪之要。訶五欲相。如摩訶衍廣說。第三棄",
    "T46n1916_002:0488a14": "五蓋者。一者貪欲蓋。二瞋恚蓋。三睡眠蓋。四",
    "T46n1916_002:0488a15": "掉悔蓋。五疑蓋。第一棄貪欲者。前說外五",
    "T46n1916_002:0488a16": "塵中生欲。今約內意根生欲。所謂行者端坐",
    "T46n1916_002:0488a17": "修禪。心生欲覺。念念相續。覆蓋善心。令不生",
    "T46n1916_002:0488a18": "長。覺已應棄。所以者何。如術婆伽。欲心內",
    "T46n1916_002:0488a19": "發。尚能燒身。況復心生欲火而不燒諸善法。",
    "T46n1916_002:0488a20": "復次貪欲之人去道甚遠。所以者何。欲為種",
    "T46n1916_002:0488a21": "種。惱亂住處。若心著欲。無由近道。如除蓋偈",
    "T46n1916_002:0488a22": "說。",
    "T46n1916_002:0488a23": "　入道慚愧人　　持鉢福眾生",
    "T46n1916_002:0488a24": "　云何縱塵欲　　沈沒於五情",
    "T46n1916_002:0488a25": "　已捨於五欲　　棄之而不顧",
    "T46n1916_002:0488a26": "　如何還欲得　　如愚自食吐",
    "T46n1916_002:0488a27": "　諸欲求時苦　　得時多怖畏",
    "T46n1916_002:0488a28": "　失時懷悲惱　　一切無樂處",
    "T46n1916_002:0488a29": "　諸欲患如是　　已訶能捨之",
    "T46n1916_002:0488b01": "　得福禪定樂　　則不為所欺",
    "T46n1916_002:0488b02": "如是等種種因緣。訶貪欲蓋。如摩訶衍中訶",
    "T46n1916_002:0488b03": "欲偈說。第二棄瞋恚蓋者。瞋是生諸不善法",
    "T46n1916_002:0488b04": "之根本。墜諸惡道之因緣。法樂之怨家。善心",
    "T46n1916_002:0488b05": "之大賊。種種惡口之府藏。復次行者於坐時",
    "T46n1916_002:0488b06": "思惟。此人惱我及惱我親。讚歎我怨。思惟過",
    "T46n1916_002:0488b07": "去未來。亦如是。是為九惱。惱故生瞋。瞋故生",
    "T46n1916_002:0488b08": "恨。恨故生怨。怨故欲加報惱。彼瞋恨怨惱覺",
    "T46n1916_002:0488b09": "觀覆心。故名為蓋。當急棄之。無令增長。如釋",
    "T46n1916_002:0488b10": "提婆那以偈問佛。",
    "T46n1916_002:0488b11": "　何物殺安隱　　何物殺無憂",
    "T46n1916_002:0488b12": "　何物毒之根　　吞滅一切善",
    "T46n1916_002:0488b13": "佛以答言。",
    "T46n1916_002:0488b14": "　殺瞋則安隱　　殺瞋則無憂",
    "T46n1916_002:0488b15": "　瞋為毒之根　　瞋滅一切善",
    "T46n1916_002:0488b16": "如是知已。當修慈忍。以除滅之。令心清淨。如",
    "T46n1916_002:0488b17": "摩訶衍中佛教弟子訶瞋偈。是中應廣說。第",
    "T46n1916_002:0488b18": "三訶睡眠蓋者。內心惛暗。名為睡。放恣支",
    "T46n1916_002:0488b19": "節。委臥垂熟。名為眠。復次意識惛冥。名為",
    "T46n1916_002:0488b20": "唾五情闇蔽惛熟名為眠。以是因緣。名為睡",
    "T46n1916_002:0488b21": "眠蓋。阿毘曇中說為增心數法。能破今世三",
    "T46n1916_002:0488b22": "事。謂樂利樂福德。又能破今世後世實樂。如",
    "T46n1916_002:0488b23": "此惡法。最為不善。何以故。餘蓋情覺可除。眠",
    "T46n1916_002:0488b24": "如死人。無所覺識。以不覺故。難可除滅。如有",
    "T46n1916_002:0488b25": "菩薩教睡眠弟子言。",
    "T46n1916_002:0488b26": "　汝起勿抱死屍臥　　種種不淨假名人",
    "T46n1916_002:0488b27": "　如得重病箭入體　　諸苦痛集安可眠",
    "T46n1916_002:0488b28": "　如人被縛將去殺　　災害垂至安可眠",
    "T46n1916_002:0488b29": "　結賊未滅害未除　　如共毒蛇同室居",
    "T46n1916_002:0488c01": "　亦如臨陣白刃間　　爾時云何而可眠",
    "T46n1916_002:0488c02": "　眠為大暗無所見　　日日欺誑奪人明",
    "T46n1916_002:0488c03": "　以眠覆心無所見　　如是大失安可眠",
    "T46n1916_002:0488c04": "如是等種種訶眠蓋。警覺無常。滅損睡眠。令",
    "T46n1916_002:0488c05": "無惛覆。若睡眠心。重當用禪鎮禪杖等却之",
    "T46n1916_002:0488c06": "也。第四棄掉悔者。掉有三種。一身二口三心。",
    "T46n1916_002:0488c07": "身掉者。身好遊走。諸雜戲謔。坐不暫安。口掉",
    "T46n1916_002:0488c08": "者好喜吟詠。諍競是非。無益談論。及世俗言",
    "T46n1916_002:0488c09": "話等。心掉者。心情放蕩縱意攀緣。思惟文藝",
    "T46n1916_002:0488c10": "世間才技。諸惡覺觀等。名為心掉。掉之為",
    "T46n1916_002:0488c11": "法。破出家心。如人攝心。猶不得定。何況掉",
    "T46n1916_002:0488c12": "散。掉散之人。如無鉤醉象穴鼻駱駝不可禁",
    "T46n1916_002:0488c13": "制如偈說。",
    "T46n1916_002:0488c14": "　汝已剃頭著染衣　　執持瓦鉢行乞食",
    "T46n1916_002:0488c15": "　云何樂著戲掉法　　放逸縱情失法利",
    "T46n1916_002:0488c16": "既無法利。又失世樂。覺其過已。當急棄之。悔",
    "T46n1916_002:0488c17": "者若掉。無悔則不成蓋。何以故。掉時未在緣",
    "T46n1916_002:0488c18": "中故。後欲入定時。大悔前所作。憂惱覆心故",
    "T46n1916_002:0488c19": "名為蓋。復次悔有二種。一者因掉後生悔。如",
    "T46n1916_002:0488c20": "前說。二者如大重罪人。常懷怖畏。悔箭入",
    "T46n1916_002:0488c21": "心。堅不可拔。如偈說。",
    "T46n1916_002:0488c22": "　不應作而作　　應作而不作",
    "T46n1916_002:0488c23": "　煩惱火所燒　　後世墮惡道",
    "T46n1916_002:0488c24": "　若人罪能悔　　悔已莫復憂",
    "T46n1916_002:0488c25": "　如是心安樂　　不應常念著",
    "T46n1916_002:0488c26": "　若有二種悔　　若應作不作",
    "T46n1916_002:0488c27": "　不應作而作　　是則愚人相",
    "T46n1916_002:0488c28": "　不以心悔故　　不作而能作",
    "T46n1916_002:0488c29": "　諸惡事已作　　不能令不作",
    "T46n1916_002:0489a01": "如是種種因緣。訶掉悔蓋。心神清淨。無有覆",
    "T46n1916_002:0489a02": "蓋。常在善心。則寂然安樂。以是因緣。心得法",
    "T46n1916_002:0489a03": "喜。第五棄疑蓋者。以疑覆故。於諸法中不得",
    "T46n1916_002:0489a04": "定心。定心無故。於佛法中空無所獲。譬如人",
    "T46n1916_002:0489a05": "入寶山。若無有手無所能取。復次通疑甚多。",
    "T46n1916_002:0489a06": "未必障定。今正障定疑者。謂三種疑。一者疑",
    "T46n1916_002:0489a07": "自。二者疑師。三者疑法。疑自者。若人作是",
    "T46n1916_002:0489a08": "念。我諸根暗鈍。罪垢深重。非其器乎。作此",
    "T46n1916_002:0489a09": "自疑定法終不發也。欲去之者。無得自輕以",
    "T46n1916_002:0489a10": "宿世善根難測故。二疑師者。彼人威儀相貌。",
    "T46n1916_002:0489a11": "如是自尚無道。何能教我。作是疑慢。即為障",
    "T46n1916_002:0489a12": "定。欲除之法。如摩訶衍中說。如臭皮囊中金。",
    "T46n1916_002:0489a13": "以貪金故不可棄臭皮囊。行者亦爾。師雖不",
    "T46n1916_002:0489a14": "清淨。亦應生佛想。此事如摩訶衍中。釋薩陀",
    "T46n1916_002:0489a15": "波淪。求善知識具明。是中應廣說。三疑法者。",
    "T46n1916_002:0489a16": "世人多執本心。於所受之法。不能即信。故不",
    "T46n1916_002:0489a17": "敬心受行若心生猶豫。即法不染神。何以故。",
    "T46n1916_002:0489a18": "如訶疑偈中說。",
    "T46n1916_002:0489a19": "　如人在岐道　　疑惑無所取",
    "T46n1916_002:0489a20": "　諸法實相中　　疑亦復如是",
    "T46n1916_002:0489a21": "　疑故不勤求　　諸法之實相",
    "T46n1916_002:0489a22": "　是疑從癡生　　惡中之惡者",
    "T46n1916_002:0489a23": "　善不善法中　　生死及涅槃",
    "T46n1916_002:0489a24": "　定實真有法　　於中莫生疑",
    "T46n1916_002:0489a25": "　汝若懷疑惑　　死生獄吏縛",
    "T46n1916_002:0489a26": "　如師子搏鹿　　不能得解脫",
    "T46n1916_002:0489a27": "　在世雖有疑　　當隨妙善法",
    "T46n1916_002:0489a28": "　譬如觀岐道　　利好者應逐",
    "T46n1916_002:0489a29": "復次佛法之中。信為能入。若無信者。雖在佛",
    "T46n1916_002:0489b01": "法。終無所獲。如是等種種因緣。覺知疑過。當",
    "T46n1916_002:0489b02": "急棄之。問曰。不善法塵無量。何故。但棄五",
    "T46n1916_002:0489b03": "法。答曰。此五蓋中即有三毒。等分為根本。亦",
    "T46n1916_002:0489b04": "得攝八萬四千塵勞門。所以者何。貪欲蓋即",
    "T46n1916_002:0489b05": "貪毒。瞋恚蓋即瞋毒。睡及疑。此二蓋共為癡",
    "T46n1916_002:0489b06": "毒。當知即具三毒掉悔蓋通從三毒起。即等",
    "T46n1916_002:0489b07": "分攝。合為四分煩惱。一中即有二萬一千。四",
    "T46n1916_002:0489b08": "中合有八萬四千。是故除此五蓋。即是除一",
    "T46n1916_002:0489b09": "切不善之法。行者如是等種種因緣。棄於五",
    "T46n1916_002:0489b10": "蓋。譬如負債得脫。重病得差。如饑餓之人得",
    "T46n1916_002:0489b11": "至豐國。如於怨賊中得自免濟安隱無患。行",
    "T46n1916_002:0489b12": "者亦如是。除此五蓋。其心安隱。清淨快樂。譬",
    "T46n1916_002:0489b13": "如日月以五事覆翳。煙雲塵霧羅睺阿修羅",
    "T46n1916_002:0489b14": "手障。則不能照。人亦如是第四調五法者。一",
    "T46n1916_002:0489b15": "者調節飲食。二者調節眠睡。三者調身。四者",
    "T46n1916_002:0489b16": "調氣息。五者調心。所以者何。今借近譬以況",
    "T46n1916_002:0489b17": "斯法。如世陶師。欲造眾器。先須善巧調泥。令",
    "T46n1916_002:0489b18": "使不強不軟。然後可就輪繩亦如彈琴。先應",
    "T46n1916_002:0489b19": "調絃。令寬急得所。方可入哢。出諸妙曲。行者",
    "T46n1916_002:0489b20": "修心亦復如是。善調五事。必使和適。則三昧",
    "T46n1916_002:0489b21": "易生。若有所不調。多諸妨難。善根難發。第",
    "T46n1916_002:0489b22": "一調食者。夫食之為法本欲資身進道。食若",
    "T46n1916_002:0489b23": "過飽。則氣急身滿。百脈不通。令心閉塞坐念",
    "T46n1916_002:0489b24": "不安。若食過少。則身羸心懸。意慮不固。此皆",
    "T46n1916_002:0489b25": "非得定之道。復次若食穢濁之物。令人心識",
    "T46n1916_002:0489b26": "惛迷。若食不宜身物。則動宿疾使四大違反。",
    "T46n1916_002:0489b27": "此為修定之初。深須慎之。故云身安則道隆。",
    "T46n1916_002:0489b28": "經云。飯食知節量。常樂在閑處。心靜樂精進。",
    "T46n1916_002:0489b29": "是名諸佛教。第二調睡眠者。夫眠是無明惑",
    "T46n1916_002:0489c01": "覆之法。雖不可縱之。若都不眠則心神虛恍。",
    "T46n1916_002:0489c02": "若其眠寐過多。非唯廢修聖法亦復空喪功",
    "T46n1916_002:0489c03": "夫。令心暗晦善根沈沒。當覺悟無常調伏睡",
    "T46n1916_002:0489c04": "眠。令神道清白。念心明淨。如是乃可棲心聖",
    "T46n1916_002:0489c05": "境。三昧現前。故經云。初夜後夜。亦勿有廢。",
    "T46n1916_002:0489c06": "無以睡眠因緣令一生空過無所得也。當念",
    "T46n1916_002:0489c07": "無常之火。燒諸世間。早求自度。勿睡眠也。",
    "T46n1916_002:0489c08": "第三調身。第四調息。第五調心。此應合用。不",
    "T46n1916_002:0489c09": "得別說。但有初中後方法不同。是則入住出",
    "T46n1916_002:0489c10": "相有異。第一入禪調三事者。行人欲入三昧。",
    "T46n1916_002:0489c11": "調身之宜。若在定外。行住進止。動靜運為。悉",
    "T46n1916_002:0489c12": "須詳審。若所作麁獷。則氣息隨麁。以氣麁故。",
    "T46n1916_002:0489c13": "則心散難錄。兼復坐時煩憒。心不恬怡。是",
    "T46n1916_002:0489c14": "以雖在定外。亦須用心逆作方便。後入禪時。",
    "T46n1916_002:0489c15": "須善安身得所。初至繩床。即前安坐處。每令",
    "T46n1916_002:0489c16": "安隱久久無妨。次當正脚。若半跏坐以左脚",
    "T46n1916_002:0489c17": "置右髀上。牽來近身。令左脚指與右髀齊。右",
    "T46n1916_002:0489c18": "脚指與左髀齊。若欲全跏。即上下右脚[跳兆+必]置",
    "T46n1916_002:0489c19": "左脚上。次解寬衣帶。周正不令坐時脫落。次",
    "T46n1916_002:0489c20": "當安手。以左掌置右手上。重累手相對。頓置",
    "T46n1916_002:0489c21": "左脚上。牽近身當心。而安正身。先當挺動",
    "T46n1916_002:0489c22": "其身并諸支節。作七八反。如自按摩法。勿令",
    "T46n1916_002:0489c23": "手足差異。竟即正身端直。令脊相對。勿曲勿",
    "T46n1916_002:0489c24": "聳。次正頭頸。令鼻與臍相對。不偏不邪。不低",
    "T46n1916_002:0489c25": "不昂。平面正住。次開口吐胸中穢氣。吐法開",
    "T46n1916_002:0489c26": "口放氣自恣而出。想身分中百脈不通處。教",
    "T46n1916_002:0489c27": "悉隨氣而出盡。閉口鼻中內清氣。如是至三。",
    "T46n1916_002:0489c28": "若身息調和。但一亦足。次當閉口。脣齒纔相",
    "T46n1916_002:0489c29": "拄著。舌向上齶。次當閉眼。纔令斷外光而",
    "T46n1916_002:0490a01": "已。當端身正坐。猶如奠石。無得身首四支竊",
    "T46n1916_002:0490a02": "爾搔動。是為初入禪定調身之法。舉要言之。",
    "T46n1916_002:0490a03": "不寬不急。是身調相。第二初入禪調息法者。",
    "T46n1916_002:0490a04": "息調凡有四相。一風二喘三氣四息。前三為",
    "T46n1916_002:0490a05": "不調相。後一為調相。云何風相。坐時鼻中",
    "T46n1916_002:0490a06": "息。出入覺有聲。云何喘相。坐時雖無聲而出",
    "T46n1916_002:0490a07": "入結滯不通。是喘相。云何氣相。坐時雖無聲。",
    "T46n1916_002:0490a08": "亦不結滯。而出入不細。是名氣相。息相者。不",
    "T46n1916_002:0490a09": "聲不結不麁。出入綿綿若存若亡。資神安隱。",
    "T46n1916_002:0490a10": "情抱悅豫。此是息相。守風則散。守喘則結。守",
    "T46n1916_002:0490a11": "氣則勞。守息則定。復次坐時有風氣等三相。",
    "T46n1916_002:0490a12": "是名不調。而用心者。則為患也。心亦難定。若",
    "T46n1916_002:0490a13": "欲調之。當依三法。一者下著安心。二者寬身",
    "T46n1916_002:0490a14": "體。三者想氣遍毛孔。出入通同無障。若細其",
    "T46n1916_002:0490a15": "心。令息微微。然息調則眾患不生。其心易定。",
    "T46n1916_002:0490a16": "是名行者初入定時調息方法。舉要言之。不",
    "T46n1916_002:0490a17": "澁不滑。是息調相。第三初入定調心者。調心",
    "T46n1916_002:0490a18": "有二義。一者調伏亂念不令越逸。二者當令",
    "T46n1916_002:0490a19": "沈浮寬急得所。何等為沈相。若坐時心中昏",
    "T46n1916_002:0490a20": "暗。無所記錄。頭好低垂。是為沈相。爾時當繫",
    "T46n1916_002:0490a21": "念鼻端。令心住在緣中。無令散意。此可治沈。",
    "T46n1916_002:0490a22": "何等為浮相。若坐時心神飄動。身亦不安。念",
    "T46n1916_002:0490a23": "在異緣。此是浮相。爾時宜安心。向下係緣。制",
    "T46n1916_002:0490a24": "諸亂念。心則定住。此則心易安靜。舉要言之。",
    "T46n1916_002:0490a25": "不沈不浮。是心調相。問曰。心得有寬急相不。",
    "T46n1916_002:0490a26": "答曰。亦有此事。心急相者。由坐中撮心用念",
    "T46n1916_002:0490a27": "望得。因此入定。是故氣上向。胸臆急痛。當寬",
    "T46n1916_002:0490a28": "放其心。想氣流下。患自差矣。若心寬相者。覺",
    "T46n1916_002:0490a29": "心志遊漫。身好萎蛇。或口涎流。或時暗晦。",
    "T46n1916_002:0490b01": "爾時應當歛身急念。令心住在緣中。身體相",
    "T46n1916_002:0490b02": "持。以此為治。心有澁滑之相。推之可知。是為",
    "T46n1916_002:0490b03": "初入定時調心方法。欲入定時。本是從麁入",
    "T46n1916_002:0490b04": "細。是以身既為麁。息居其中。心最為細。以善",
    "T46n1916_002:0490b05": "方便。調麁就細。令心安靜。此則入定初方便",
    "T46n1916_002:0490b06": "也。第二住坐中調三事者。當一坐之中。隨時",
    "T46n1916_002:0490b07": "長短。攝念用心。是中應善識身息心三事調",
    "T46n1916_002:0490b08": "不調相。若坐時上雖調身意。而令身或寬或",
    "T46n1916_002:0490b09": "急或偏或曲。低昂不俱。覺已隨正。每令安隱",
    "T46n1916_002:0490b10": "中無寬急。平直正住。復次當坐之中。身雖調",
    "T46n1916_002:0490b11": "和。而氣或不調。不調相者。如上所說。或風喘",
    "T46n1916_002:0490b12": "或氣急。身中脹滿。當用前法隨治之。每令息",
    "T46n1916_002:0490b13": "道綿綿。如有如無。復次一坐時中。身息雖調。",
    "T46n1916_002:0490b14": "而心或沈或浮。寬急不俱。爾時若覺。當用前",
    "T46n1916_002:0490b15": "法調令中適。此三事的。無前後隨不調者。而",
    "T46n1916_002:0490b16": "調適之。令一坐之中。身息心三事調適。無相",
    "T46n1916_002:0490b17": "乖越。和融不二。此則能除宿患。障妨不生。定",
    "T46n1916_002:0490b18": "道可剋。第三若坐禪將竟。欲出定時。應前放",
    "T46n1916_002:0490b19": "心異緣開口放氣。想息從百脈隨意而散。然",
    "T46n1916_002:0490b20": "後微微動身。次動肩胛及頭頸。次動兩足悉",
    "T46n1916_002:0490b21": "令柔軟。然後以手遍摩諸毛孔。次摩手令暖。",
    "T46n1916_002:0490b22": "以掩兩眼。却手然後開目。待身熱汗稍歇。方",
    "T46n1916_002:0490b23": "可隨意出入。若不爾者。或得住心。出既斗",
    "T46n1916_002:0490b24": "促。則細法未散。住在身中。令人頭痛。百骨節",
    "T46n1916_002:0490b25": "強。猶如風勞。於後坐中。煩躁不安。是故心不",
    "T46n1916_002:0490b26": "欲坐。每須在意。此為出定調身息心方法。以",
    "T46n1916_002:0490b27": "從細出麁故。是名善入出住。如偈說。",
    "T46n1916_002:0490b28": "　進止有次第　　麁細不相違",
    "T46n1916_002:0490b29": "　譬如善調馬　　欲去而欲住",
    "T46n1916_002:0490c01": "第五行五法者一欲二精進三念四巧慧五一",
    "T46n1916_002:0490c02": "心。欲者。行人初修禪時。欲從欲界中出。欲得",
    "T46n1916_002:0490c03": "初禪故。亦名為志。亦名為願。亦名為樂是人",
    "T46n1916_002:0490c04": "內心志願好樂諸禪定故。問曰。悕望心生於",
    "T46n1916_002:0490c05": "修禪中。則為妨礙。云何以此為方便耶答曰。",
    "T46n1916_002:0490c06": "夫欲者。秖是大志成就願樂之心。故名為欲。",
    "T46n1916_002:0490c07": "不應於用心時。起悕望憶想之念。若悕望心",
    "T46n1916_002:0490c08": "起。則不澄靜。若心不澄靜。則諸三昧無由得",
    "T46n1916_002:0490c09": "發矣。二精進者。有二種。一身精進。二心精",
    "T46n1916_002:0490c10": "進。行者若能修十二頭陀。即是具足身心精",
    "T46n1916_002:0490c11": "進。如佛告迦葉。阿蘭若比丘遠離二著。形心",
    "T46n1916_002:0490c12": "清淨行頭陀。頭陀者有十二事。一阿蘭若處。",
    "T46n1916_002:0490c13": "二常行乞食。三次第乞食。四受一食法。五節",
    "T46n1916_002:0490c14": "量食。六中後不飲漿。七著弊衣。八但三衣。九",
    "T46n1916_002:0490c15": "塚間住。十樹下止。十一露地坐。十二常坐不",
    "T46n1916_002:0490c16": "臥。是名十二頭陀。如頭陀經中所明。是中",
    "T46n1916_002:0490c17": "應廣說頭陀者。名抖擻。抖擻身心諸不善法",
    "T46n1916_002:0490c18": "故。若修禪時。行此等法。是名不放逸行。具足",
    "T46n1916_002:0490c19": "身心精進。當知此人能得三乘聖果。何況世",
    "T46n1916_002:0490c20": "間禪定。復次行者為修禪故。持戒清淨。棄捨",
    "T46n1916_002:0490c21": "五蓋。初夜後夜專精不廢。譬如鑽火未然終",
    "T46n1916_002:0490c22": "不休息。是名精進。如佛告阿難。諸佛一心勤",
    "T46n1916_002:0490c23": "精進故。得三菩提。何況餘善道法。三念者。如",
    "T46n1916_002:0490c24": "摩訶衍中說。念欲界不淨。欺誑可賤。念初禪",
    "T46n1916_002:0490c25": "為尊重可貴。此與六行意同。但立名異。六行",
    "T46n1916_002:0490c26": "觀者。一厭下苦麁障為三。即是觀欲不淨欺",
    "T46n1916_002:0490c27": "誑可賤。攀上勝妙出為三。即是觀初禪為尊",
    "T46n1916_002:0490c28": "重可貴。今釋六法。自可為二意。一約果明。",
    "T46n1916_002:0490c29": "二約因明。先約欲界果明。言厭下苦麁障者。",
    "T46n1916_002:0491a01": "厭患欲界底下色心麁重故。行者思惟。今感",
    "T46n1916_002:0491a02": "欲界報身。饑渴寒熱。病痛刀杖等。種種所逼",
    "T46n1916_002:0491a03": "故名苦。麁者。此身為三十六物屎尿臭穢之",
    "T46n1916_002:0491a04": "所成故名為麁。麁者醜陋故。障者此身質礙",
    "T46n1916_002:0491a05": "不得自在。為山河石壁所隔礙故名為障。次",
    "T46n1916_002:0491a06": "約色界果明。攀上勝者。行者思惟。知色界樂",
    "T46n1916_002:0491a07": "為上勝故。如欲界樂為苦。色界樂為勝。得樂",
    "T46n1916_002:0491a08": "勝苦故名上勝。妙者受得色界之身。如鏡中",
    "T46n1916_002:0491a09": "像。雖有形色。無有質礙故名為妙。出者。獲",
    "T46n1916_002:0491a10": "得五通。徹見障外等事。山壁無礙故名為出。",
    "T46n1916_002:0491a11": "二明因中六行者。先約欲界因。明厭下苦麁",
    "T46n1916_002:0491a12": "障者。行者思惟。若於報身中所起心數。緣於",
    "T46n1916_002:0491a13": "貪欲。不能出離。如經說。一切眾生為愛奴僕",
    "T46n1916_002:0491a14": "故名為苦。麁者。緣欲界五塵。散動起惡故",
    "T46n1916_002:0491a15": "名為麁。障者。為煩惱蓋覆故名為障。次約色",
    "T46n1916_002:0491a16": "界因。明攀上勝妙出者。行者思惟。初禪上勝",
    "T46n1916_002:0491a17": "之樂從樂內發故名為上勝。貪欲樂從外五",
    "T46n1916_002:0491a18": "塵生。惱熱怨結。以為下劣。不如妙者。禪定之",
    "T46n1916_002:0491a19": "樂。心定不動而樂法成就故名為妙。貪欲之",
    "T46n1916_002:0491a20": "樂。心亂馳動故名為麁。出者。心得出離蓋",
    "T46n1916_002:0491a21": "障。至初禪故名為出。亦如石泉不從外來。內",
    "T46n1916_002:0491a22": "自涌出。今因此六行釋於念義。意在可見。問",
    "T46n1916_002:0491a23": "曰。今說佛弟子修禪。何用說凡夫六行觀法。",
    "T46n1916_002:0491a24": "答曰。既說三界共禪。亦應知其所行之因。若",
    "T46n1916_002:0491a25": "佛弟子。用八聖種。起十六行觀離欲。為念入",
    "T46n1916_002:0491a26": "初禪。則無過失。在下明無漏禪中。當廣分別。",
    "T46n1916_002:0491a27": "四巧慧者籌量欲界樂。初禪樂。得失輕重之",
    "T46n1916_002:0491a28": "相。今翻覆作二釋。言籌量者。即是用智慧思",
    "T46n1916_002:0491a29": "度之名。得失者。欲界樂為失。初禪樂為得。初",
    "T46n1916_002:0491b01": "禪樂無過失故為得。欲界樂過失故名為失。",
    "T46n1916_002:0491b02": "亦可言初禪為失。欲界樂為得者。欲界樂麁",
    "T46n1916_002:0491b03": "故。計以為實。生重得心。初禪為失者。覺身空",
    "T46n1916_002:0491b04": "寂。受於細樂。似若無故。不可定取。失樂相貌",
    "T46n1916_002:0491b05": "故名為失。言輕重者。欲界為輕。初禪為重。欲",
    "T46n1916_002:0491b06": "界輕者。五識相應所得樂迅速淺故為輕。初",
    "T46n1916_002:0491b07": "禪所得樂重。意識相應久住緣深故名重。重",
    "T46n1916_002:0491b08": "者。可貴寶重。亦得言欲界為重。初禪為輕者。",
    "T46n1916_002:0491b09": "欲界樂與煩惱俱心累重故。故名重。初禪樂",
    "T46n1916_002:0491b10": "心累少故名為輕。次有師言巧慧者。行人初",
    "T46n1916_002:0491b11": "修禪時。善識內外方便。巧而用之。不失其宜。",
    "T46n1916_002:0491b12": "疾得禪定故。名巧慧也。五一心者。行人已善",
    "T46n1916_002:0491b13": "能巧慧。籌量用心無謬。今但應專心守一而",
    "T46n1916_002:0491b14": "行故名一心。如人欲行。善須識道路通塞之",
    "T46n1916_002:0491b15": "相。決定知已。即一心而去故。說非智不禪非",
    "T46n1916_002:0491b16": "禪不智。義在此也。",
    "T46n1916_002:0491b17": "釋禪波羅蜜次第法門卷第二"
}