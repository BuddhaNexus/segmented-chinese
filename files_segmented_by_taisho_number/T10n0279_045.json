{
    "T10n0279_045:0237b04": "大方廣佛華嚴經卷第四十五",
    "T10n0279_045:0237b06": "于闐國三藏實叉難陀奉　制譯",
    "T10n0279_045:0237b07": "阿僧祇品第三十",
    "T10n0279_045:0237b08": "爾時，心王菩薩白佛言：「世尊！諸佛如來演說",
    "T10n0279_045:0237b09": "阿僧祇無量、無邊、無等、不可數、不可稱、不可思、",
    "T10n0279_045:0237b10": "不可量、不可說、不可說不可說。世尊！云何阿",
    "T10n0279_045:0237b11": "僧祇乃至不可說不可說耶？」佛告心王菩薩",
    "T10n0279_045:0237b12": "言：「善哉善哉！善男子！汝今為欲令諸世間入",
    "T10n0279_045:0237b13": "佛所知數量之義，而問如來、應、正等覺。善男",
    "T10n0279_045:0237b14": "子！諦聽諦聽！善思念之！當為汝說。」時，心王",
    "T10n0279_045:0237b15": "菩薩唯然受教。佛言：「善男子！一百洛叉為",
    "T10n0279_045:0237b16": "一俱胝，俱胝俱胝為一阿庾多，阿庾多阿庾",
    "T10n0279_045:0237b17": "多為一那由他，那由他那由他為一頻婆羅，",
    "T10n0279_045:0237b18": "頻婆羅頻婆羅為一矜羯羅，矜羯羅矜羯羅",
    "T10n0279_045:0237b19": "為一阿伽羅，阿伽羅阿伽羅為一最勝，最勝",
    "T10n0279_045:0237b20": "最勝為一摩婆(上聲呼)羅，摩婆羅摩婆羅為一",
    "T10n0279_045:0237b21": "阿婆(上)羅，阿婆羅阿婆羅為一多婆(上)羅，",
    "T10n0279_045:0237b22": "多婆羅多婆羅為一界分，界分界分為一普",
    "T10n0279_045:0237b23": "摩，普摩普摩為一禰摩，禰摩禰摩為一阿",
    "T10n0279_045:0237b24": "婆(上)鈐，阿婆鈐阿婆鈐為一彌伽(上)婆，彌伽",
    "T10n0279_045:0237b25": "婆彌伽婆為一毘攞伽，毘攞伽毘攞伽為一",
    "T10n0279_045:0237b26": "毘伽(上)婆，毘伽婆毘伽婆為一僧羯邏摩，僧",
    "T10n0279_045:0237b27": "羯邏摩僧羯邏摩為一毘薩羅，毘薩羅毘薩",
    "T10n0279_045:0237b28": "羅為一毘贍婆，毘贍婆毘贍婆為一毘盛",
    "T10n0279_045:0237b29": "(上)伽，毘盛伽毘盛伽為一毘素陀，毘素陀毘",
    "T10n0279_045:0237c01": "素陀為一毘婆訶，毘婆訶毘婆訶為一毘薄",
    "T10n0279_045:0237c02": "底，毘薄底毘薄底為一毘佉擔，毘佉擔毘佉",
    "T10n0279_045:0237c03": "擔為一稱量，稱量稱量為一一持，一持一",
    "T10n0279_045:0237c04": "持為一異路，異路異路為一顛倒，顛倒顛",
    "T10n0279_045:0237c05": "倒為一三末耶，三末耶三末耶為一毘覩羅，",
    "T10n0279_045:0237c06": "毘覩羅毘覩羅為一奚婆(上)羅，奚婆羅奚婆",
    "T10n0279_045:0237c07": "羅為一伺察，伺察伺察為一周廣，周廣周廣",
    "T10n0279_045:0237c08": "為一高出，高出高出為一最妙，最妙最妙",
    "T10n0279_045:0237c09": "為一泥羅婆，泥羅婆泥羅婆為一訶理婆，訶",
    "T10n0279_045:0237c10": "理婆訶理婆為一一動，一動一動為一訶理",
    "T10n0279_045:0237c11": "蒲，訶理蒲訶理蒲為一訶理三，訶理三訶理",
    "T10n0279_045:0237c12": "三為一奚魯伽，奚魯伽奚魯伽為一達攞步",
    "T10n0279_045:0237c13": "陀，達攞步陀達攞步陀為一訶魯那，訶魯那",
    "T10n0279_045:0237c14": "訶魯那為一摩魯陀，摩魯陀摩魯陀為一懺",
    "T10n0279_045:0237c15": "慕陀，懺慕陀懺慕陀為一瑿攞陀，瑿攞陀瑿",
    "T10n0279_045:0237c16": "攞陀為一摩魯摩，摩魯摩摩魯摩為一調伏，",
    "T10n0279_045:0237c17": "調伏調伏為一離憍慢，離憍慢離憍慢為一",
    "T10n0279_045:0237c18": "不動，不動不動為一極量，極量極量為一阿",
    "T10n0279_045:0237c19": "麼怛羅，阿麼怛羅阿麼怛羅為一勃麼怛羅，",
    "T10n0279_045:0237c20": "勃麼怛羅勃麼怛羅為一伽麼怛羅，伽麼怛",
    "T10n0279_045:0237c21": "羅伽麼怛羅為一那麼怛羅，那麼怛羅那麼",
    "T10n0279_045:0237c22": "怛羅為一奚麼怛羅，奚麼怛羅奚麼怛羅為",
    "T10n0279_045:0237c23": "一鞞麼怛羅，鞞麼怛羅鞞麼怛羅為一鉢羅",
    "T10n0279_045:0237c24": "麼怛羅，鉢羅麼怛羅鉢羅麼怛羅為一尸婆",
    "T10n0279_045:0237c25": "麼怛羅，尸婆麼怛羅尸婆麼怛羅為一翳羅，",
    "T10n0279_045:0237c26": "翳羅翳羅為一薜羅，薜羅薜羅為一諦羅，諦",
    "T10n0279_045:0237c27": "羅諦羅為一偈羅，偈羅偈羅為一窣步羅，窣",
    "T10n0279_045:0237c28": "步羅窣步羅為一泥羅，泥羅泥羅為一計羅，",
    "T10n0279_045:0237c29": "計羅計羅為一細羅，細羅細羅為一睥羅，睥",
    "T10n0279_045:0238a01": "羅睥羅為一謎羅，謎羅謎羅為一娑攞荼，",
    "T10n0279_045:0238a02": "娑攞荼娑攞荼為一謎魯陀，謎魯陀謎魯",
    "T10n0279_045:0238a03": "陀為一契魯陀，契魯陀契魯陀為一摩覩羅，",
    "T10n0279_045:0238a04": "摩覩羅摩覩羅為一娑母羅，娑母羅娑母羅",
    "T10n0279_045:0238a05": "為一阿野娑，阿野娑阿野娑為一迦麼羅，迦",
    "T10n0279_045:0238a06": "麼羅迦麼羅為一摩伽婆，摩伽婆摩伽婆為",
    "T10n0279_045:0238a07": "一阿怛羅，阿怛羅阿怛羅為一醯魯耶，醯魯",
    "T10n0279_045:0238a08": "耶醯魯耶為一薜魯婆，薜魯婆薜魯婆為一",
    "T10n0279_045:0238a09": "羯羅波，羯羅波羯羅波為一訶婆婆，訶婆婆",
    "T10n0279_045:0238a10": "訶婆婆為一毘婆(上)羅，毘婆羅毘婆羅為一",
    "T10n0279_045:0238a11": "那婆(上)羅，那婆羅那婆羅為一摩攞羅，摩",
    "T10n0279_045:0238a12": "攞羅摩攞羅為一娑婆(上)羅，娑婆羅娑婆",
    "T10n0279_045:0238a13": "羅為一迷攞普，迷攞普迷攞普為一者麼羅，",
    "T10n0279_045:0238a14": "者麼羅者麼羅為一馱麼羅，馱麼羅馱麼羅",
    "T10n0279_045:0238a15": "為一鉢攞麼陀，鉢攞麼陀鉢攞麼陀為一毘",
    "T10n0279_045:0238a16": "伽摩，毘伽摩毘伽摩為一烏波跋多，烏波跋",
    "T10n0279_045:0238a17": "多烏波跋多為一演說，演說演說為一無盡，",
    "T10n0279_045:0238a18": "無盡無盡為一出生，出生出生為一無我，無",
    "T10n0279_045:0238a19": "我無我為一阿畔多，阿畔多阿畔多為一青",
    "T10n0279_045:0238a20": "蓮華，青蓮華青蓮華為一鉢頭摩，鉢頭摩鉢",
    "T10n0279_045:0238a21": "頭摩為一僧祇，僧祇僧祇為一趣，趣趣為",
    "T10n0279_045:0238a22": "一至，至至為一阿僧祇，阿僧祇阿僧祇為一",
    "T10n0279_045:0238a23": "阿僧祇轉，阿僧祇轉阿僧祇轉為一無量，無",
    "T10n0279_045:0238a24": "量無量為一無量轉，無量轉無量轉為一無",
    "T10n0279_045:0238a25": "邊，無邊無邊為一無邊轉，無邊轉無邊轉為",
    "T10n0279_045:0238a26": "一無等，無等無等為一無等轉，無等轉無等",
    "T10n0279_045:0238a27": "轉為一不可數，不可數不可數為一不可",
    "T10n0279_045:0238a28": "數轉，不可數轉不可數轉為一不可稱，不可",
    "T10n0279_045:0238a29": "稱不可稱為一不可稱轉，不可稱轉不可稱",
    "T10n0279_045:0238b01": "轉為一不可思，不可思不可思為一不可思",
    "T10n0279_045:0238b02": "轉，不可思轉不可思轉為一不可量，不可量",
    "T10n0279_045:0238b03": "不可量為一不可量轉，不可量轉不可量轉",
    "T10n0279_045:0238b04": "為一不可說，不可說不可說為一不可說轉，",
    "T10n0279_045:0238b05": "不可說轉不可說轉為一不可說不可說，此",
    "T10n0279_045:0238b06": "又不可說不可說為一不可說不可說轉。」爾",
    "T10n0279_045:0238b07": "時，世尊為心王菩薩而說頌曰：",
    "T10n0279_045:0238b08": "「不可言說不可說，　　充滿一切不可說，",
    "T10n0279_045:0238b09": "　不可言說諸劫中，　　說不可說不可盡。",
    "T10n0279_045:0238b10": "　不可言說諸佛剎，　　皆悉碎末為微塵，",
    "T10n0279_045:0238b11": "　一塵中剎不可說，　　如一一切皆如是。",
    "T10n0279_045:0238b12": "　此不可說諸佛剎，　　一念碎塵不可說，",
    "T10n0279_045:0238b13": "　念念所碎悉亦然，　　盡不可說劫恒爾。",
    "T10n0279_045:0238b14": "　此塵有剎不可說，　　此剎為塵說更難，",
    "T10n0279_045:0238b15": "　以不可說算數法，　　不可說劫如是數。",
    "T10n0279_045:0238b16": "　以此諸塵數諸劫，　　一塵十萬不可說，",
    "T10n0279_045:0238b17": "　爾劫稱讚一普賢，　　無能盡其功德量。",
    "T10n0279_045:0238b18": "　於一微細毛端處，　　有不可說諸普賢，",
    "T10n0279_045:0238b19": "　一切毛端悉亦爾，　　如是乃至遍法界。",
    "T10n0279_045:0238b20": "　一毛端處所有剎，　　其數無量不可說，",
    "T10n0279_045:0238b21": "　盡虛空量諸毛端，　　一一處剎悉如是。",
    "T10n0279_045:0238b22": "　彼毛端處諸國土，　　無量種類差別住，",
    "T10n0279_045:0238b23": "　有不可說異類剎，　　有不可說同類剎。",
    "T10n0279_045:0238b24": "　不可言說毛端處，　　皆有淨剎不可說，",
    "T10n0279_045:0238b25": "　種種莊嚴不可說，　　種種奇妙不可說。",
    "T10n0279_045:0238b26": "　於彼一一毛端處，　　演不可說諸佛名，",
    "T10n0279_045:0238b27": "　一一名有諸如來，　　皆不可說不可說。",
    "T10n0279_045:0238b28": "　一一諸佛於身上，　　現不可說諸毛孔，",
    "T10n0279_045:0238b29": "　於彼一一毛孔中，　　現眾色相不可說。",
    "T10n0279_045:0238c01": "　不可言說諸毛孔，　　咸放光明不可說，",
    "T10n0279_045:0238c02": "　於彼一一光明中，　　悉現蓮華不可說。",
    "T10n0279_045:0238c03": "　於彼一一蓮華內，　　悉有眾葉不可說，",
    "T10n0279_045:0238c04": "　不可說華眾葉中，　　各現色相不可說。",
    "T10n0279_045:0238c05": "　彼不可說諸色內，　　復現眾葉不可說，",
    "T10n0279_045:0238c06": "　葉中光明不可說，　　光中色相不可說。",
    "T10n0279_045:0238c07": "　此不可說色相中，　　一一現光不可說，",
    "T10n0279_045:0238c08": "　光中現月不可說，　　月復現月不可說。",
    "T10n0279_045:0238c09": "　於不可說諸月中，　　一一現光不可說，",
    "T10n0279_045:0238c10": "　於彼一一光明內，　　復現於日不可說。",
    "T10n0279_045:0238c11": "　於不可說諸日中，　　一一現色不可說，",
    "T10n0279_045:0238c12": "　於彼一一諸色內，　　又現光明不可說。",
    "T10n0279_045:0238c13": "　於彼一一光明內，　　現不可說師子座，",
    "T10n0279_045:0238c14": "　一一嚴具不可說，　　一一光明不可說。",
    "T10n0279_045:0238c15": "　光中妙色不可說，　　色中淨光不可說，",
    "T10n0279_045:0238c16": "　於彼一一淨光內，　　復現種種妙光明。",
    "T10n0279_045:0238c17": "　此光復現種種光，　　不可言說不可說，",
    "T10n0279_045:0238c18": "　如是種種光明內，　　各現妙寶如須彌。",
    "T10n0279_045:0238c19": "　一一光中所現寶，　　不可言說不可說，",
    "T10n0279_045:0238c20": "　彼如須彌一妙寶，　　現眾剎土不可說。",
    "T10n0279_045:0238c21": "　盡須彌寶無有餘，　　示現剎土皆如是，",
    "T10n0279_045:0238c22": "　以一剎土末為塵，　　一塵色相不可說。",
    "T10n0279_045:0238c23": "　眾剎為塵塵有相，　　不可言說不可說，",
    "T10n0279_045:0238c24": "　如是種種諸塵相，　　皆出光明不可說。",
    "T10n0279_045:0238c25": "　光中現佛不可說，　　佛所說法不可說，",
    "T10n0279_045:0238c26": "　法中妙偈不可說，　　聞偈得解不可說。",
    "T10n0279_045:0238c27": "　不可說解念念中，　　顯了真諦不可說，",
    "T10n0279_045:0238c28": "　示現未來一切佛，　　常演說法無窮盡。",
    "T10n0279_045:0238c29": "　一一佛法不可說，　　種種清淨不可說，",
    "T10n0279_045:0239a01": "　出妙音聲不可說，　　轉正法輪不可說。",
    "T10n0279_045:0239a02": "　於彼一一法輪中，　　演修多羅不可說；",
    "T10n0279_045:0239a03": "　於彼一一修多羅，　　分別法門不可說；",
    "T10n0279_045:0239a04": "　於彼一一法門中，　　又說諸法不可說；",
    "T10n0279_045:0239a05": "　於彼一一諸法中，　　調伏眾生不可說。",
    "T10n0279_045:0239a06": "　或復於一毛端處，　　不可說劫常安住，",
    "T10n0279_045:0239a07": "　如一毛端餘悉然，　　所住劫數皆如是。",
    "T10n0279_045:0239a08": "　其心無礙不可說，　　變化諸佛不可說，",
    "T10n0279_045:0239a09": "　一一變化諸如來，　　復現於化不可說。",
    "T10n0279_045:0239a10": "　彼佛法身不可說，　　彼佛分身不可說，",
    "T10n0279_045:0239a11": "　莊嚴無量不可說，　　往詣十方不可說，",
    "T10n0279_045:0239a12": "　周行國土不可說，　　觀察眾生不可說，",
    "T10n0279_045:0239a13": "　清淨眾生不可說，　　調伏眾生不可說。",
    "T10n0279_045:0239a14": "　彼諸莊嚴不可說，　　彼諸神力不可說，",
    "T10n0279_045:0239a15": "　彼諸自在不可說，　　彼諸神變不可說。",
    "T10n0279_045:0239a16": "　所有神通不可說，　　所有境界不可說，",
    "T10n0279_045:0239a17": "　所有加持不可說，　　所住世間不可說。",
    "T10n0279_045:0239a18": "　清淨實相不可說，　　說修多羅不可說，",
    "T10n0279_045:0239a19": "　於彼一一修多羅，　　演說法門不可說；",
    "T10n0279_045:0239a20": "　於彼一一法門中，　　又說諸法不可說；",
    "T10n0279_045:0239a21": "　於彼一一諸法中，　　所有決定不可說；",
    "T10n0279_045:0239a22": "　於彼一一決定中，　　調伏眾生不可說。",
    "T10n0279_045:0239a23": "　不可言說同類法，　　不可言說同類心，",
    "T10n0279_045:0239a24": "　不可言說異類法，　　不可言說異類心，",
    "T10n0279_045:0239a25": "　不可言說異類根，　　不可言說異類語，",
    "T10n0279_045:0239a26": "　念念於諸所行處，　　調伏眾生不可說。",
    "T10n0279_045:0239a27": "　所有神變不可說，　　所有示現不可說，",
    "T10n0279_045:0239a28": "　於中時劫不可說，　　於中差別不可說，",
    "T10n0279_045:0239a29": "　菩薩悉能分別說，　　諸明算者莫能辨。",
    "T10n0279_045:0239b01": "　一毛端處大小剎，　　雜染清淨麁細剎，",
    "T10n0279_045:0239b02": "　如是一切不可說，　　一一明了可分別。",
    "T10n0279_045:0239b03": "　以一國土碎為塵，　　其塵無量不可說，",
    "T10n0279_045:0239b04": "　如是塵數無邊剎，　　俱來共集一毛端。",
    "T10n0279_045:0239b05": "　此諸國土不可說，　　共集毛端無迫隘，",
    "T10n0279_045:0239b06": "　不使毛端有增大，　　而彼國土俱來集。",
    "T10n0279_045:0239b07": "　於中所有諸國土，　　形相如本無雜亂，",
    "T10n0279_045:0239b08": "　如一國土不亂餘，　　一切國土皆如是。",
    "T10n0279_045:0239b09": "　虛空境界無邊際，　　悉布毛端使充滿，",
    "T10n0279_045:0239b10": "　如是毛端諸國土，　　菩薩一念皆能說。",
    "T10n0279_045:0239b11": "　於一微細毛孔中，　　不可說剎次第入，",
    "T10n0279_045:0239b12": "　毛孔能受彼諸剎，　　諸剎不能遍毛孔。",
    "T10n0279_045:0239b13": "　入時劫數不可說，　　受時劫數不可說，",
    "T10n0279_045:0239b14": "　於此行列安住時，　　一切諸劫無能說。",
    "T10n0279_045:0239b15": "　如是攝受安住已，　　所有境界不可說，",
    "T10n0279_045:0239b16": "　入時方便不可說，　　入已所作不可說，",
    "T10n0279_045:0239b17": "　意根明了不可說，　　遊歷諸方不可說，",
    "T10n0279_045:0239b18": "　勇猛精進不可說，　　自在神變不可說，",
    "T10n0279_045:0239b19": "　所有思惟不可說，　　所有大願不可說，",
    "T10n0279_045:0239b20": "　所有境界不可說，　　一切通達不可說，",
    "T10n0279_045:0239b21": "　身業清淨不可說，　　語業清淨不可說，",
    "T10n0279_045:0239b22": "　意業清淨不可說，　　信解清淨不可說，",
    "T10n0279_045:0239b23": "　妙智清淨不可說，　　妙慧清淨不可說，",
    "T10n0279_045:0239b24": "　了諸實相不可說，　　斷諸疑惑不可說，",
    "T10n0279_045:0239b25": "　出離生死不可說，　　超昇正位不可說，",
    "T10n0279_045:0239b26": "　甚深三昧不可說，　　了達一切不可說，",
    "T10n0279_045:0239b27": "　一切眾生不可說，　　一切佛剎不可說，",
    "T10n0279_045:0239b28": "　知眾生身不可說，　　知其心樂不可說，",
    "T10n0279_045:0239b29": "　知其業果不可說，　　知其意解不可說，",
    "T10n0279_045:0239c01": "　知其品類不可說，　　知其種性不可說，",
    "T10n0279_045:0239c02": "　知其受身不可說，　　知其生處不可說，",
    "T10n0279_045:0239c03": "　知其正生不可說，　　知其生已不可說，",
    "T10n0279_045:0239c04": "　知其解了不可說，　　知其趣向不可說，",
    "T10n0279_045:0239c05": "　知其言語不可說，　　知其作業不可說。",
    "T10n0279_045:0239c06": "　菩薩如是大慈悲，　　利益一切諸世間，",
    "T10n0279_045:0239c07": "　普現其身不可說，　　入諸佛剎不可說，",
    "T10n0279_045:0239c08": "　見諸菩薩不可說，　　發生智慧不可說，",
    "T10n0279_045:0239c09": "　請問正法不可說，　　敷揚佛教不可說，",
    "T10n0279_045:0239c10": "　現種種身不可說，　　詣諸國土不可說，",
    "T10n0279_045:0239c11": "　示現神通不可說，　　普遍十方不可說，",
    "T10n0279_045:0239c12": "　處處分身不可說，　　親近諸佛不可說，",
    "T10n0279_045:0239c13": "　作諸供具不可說，　　種種無量不可說，",
    "T10n0279_045:0239c14": "　清淨眾寶不可說，　　上妙蓮華不可說，",
    "T10n0279_045:0239c15": "　最勝香鬘不可說，　　供養如來不可說，",
    "T10n0279_045:0239c16": "　清淨信心不可說，　　最勝悟解不可說，",
    "T10n0279_045:0239c17": "　增上志樂不可說，　　恭敬諸佛不可說，",
    "T10n0279_045:0239c18": "　修行於施不可說，　　其心過去不可說，",
    "T10n0279_045:0239c19": "　有求皆施不可說，　　一切悉施不可說，",
    "T10n0279_045:0239c20": "　持戒清淨不可說，　　心意清淨不可說，",
    "T10n0279_045:0239c21": "　讚歎諸佛不可說，　　愛樂正法不可說，",
    "T10n0279_045:0239c22": "　成就諸忍不可說，　　無生法忍不可說，",
    "T10n0279_045:0239c23": "　具足寂靜不可說，　　住寂靜地不可說，",
    "T10n0279_045:0239c24": "　起大精進不可說，　　其心過去不可說，",
    "T10n0279_045:0239c25": "　不退轉心不可說，　　不傾動心不可說，",
    "T10n0279_045:0239c26": "　一切定藏不可說，　　觀察諸法不可說，",
    "T10n0279_045:0239c27": "　寂然在定不可說，　　了達諸禪不可說，",
    "T10n0279_045:0239c28": "　智慧通達不可說，　　三昧自在不可說，",
    "T10n0279_045:0239c29": "　了達諸法不可說，　　明見諸佛不可說，",
    "T10n0279_045:0240a01": "　修無量行不可說，　　發廣大願不可說，",
    "T10n0279_045:0240a02": "　甚深境界不可說，　　清淨法門不可說，",
    "T10n0279_045:0240a03": "　菩薩法力不可說，　　菩薩法住不可說，",
    "T10n0279_045:0240a04": "　彼諸正念不可說，　　彼諸法界不可說，",
    "T10n0279_045:0240a05": "　修方便智不可說，　　學甚深智不可說，",
    "T10n0279_045:0240a06": "　無量智慧不可說，　　究竟智慧不可說，",
    "T10n0279_045:0240a07": "　彼諸法智不可說，　　彼淨法輪不可說，",
    "T10n0279_045:0240a08": "　彼大法雲不可說，　　彼大法雨不可說，",
    "T10n0279_045:0240a09": "　彼諸神力不可說，　　彼諸方便不可說，",
    "T10n0279_045:0240a10": "　入空寂智不可說，　　念念相續不可說，",
    "T10n0279_045:0240a11": "　無量行門不可說，　　念念恒住不可說，",
    "T10n0279_045:0240a12": "　諸佛剎海不可說，　　悉能往詣不可說，",
    "T10n0279_045:0240a13": "　諸剎差別不可說，　　種種清淨不可說，",
    "T10n0279_045:0240a14": "　差別莊嚴不可說，　　無邊色相不可說，",
    "T10n0279_045:0240a15": "　種種間錯不可說，　　種種妙好不可說，",
    "T10n0279_045:0240a16": "　清淨佛土不可說，　　雜染世界不可說，",
    "T10n0279_045:0240a17": "　了知眾生不可說，　　知其種性不可說，",
    "T10n0279_045:0240a18": "　知其業報不可說，　　知其心行不可說，",
    "T10n0279_045:0240a19": "　知其根性不可說，　　知其解欲不可說，",
    "T10n0279_045:0240a20": "　雜染清淨不可說，　　觀察調伏不可說，",
    "T10n0279_045:0240a21": "　變化自在不可說，　　現種種身不可說，",
    "T10n0279_045:0240a22": "　修行精進不可說，　　度脫眾生不可說，",
    "T10n0279_045:0240a23": "　示現神變不可說，　　放大光明不可說，",
    "T10n0279_045:0240a24": "　種種色相不可說，　　令眾生淨不可說，",
    "T10n0279_045:0240a25": "　一一毛孔不可說，　　放光明網不可說，",
    "T10n0279_045:0240a26": "　光網現色不可說，　　普照佛剎不可說，",
    "T10n0279_045:0240a27": "　勇猛無畏不可說，　　方便善巧不可說，",
    "T10n0279_045:0240a28": "　調伏眾生不可說，　　令出生死不可說，",
    "T10n0279_045:0240a29": "　清淨身業不可說，　　清淨語業不可說，",
    "T10n0279_045:0240b01": "　無邊意業不可說，　　殊勝妙行不可說，",
    "T10n0279_045:0240b02": "　成就智寶不可說，　　深入法界不可說，",
    "T10n0279_045:0240b03": "　菩薩總持不可說，　　善能修學不可說，",
    "T10n0279_045:0240b04": "　智者音聲不可說，　　音聲清淨不可說，",
    "T10n0279_045:0240b05": "　正念真實不可說，　　開悟眾生不可說，",
    "T10n0279_045:0240b06": "　具足威儀不可說，　　清淨修行不可說，",
    "T10n0279_045:0240b07": "　成就無畏不可說，　　調伏世間不可說，",
    "T10n0279_045:0240b08": "　諸佛子眾不可說，　　清淨勝行不可說，",
    "T10n0279_045:0240b09": "　稱歎諸佛不可說，　　讚揚無盡不可說，",
    "T10n0279_045:0240b10": "　世間導師不可說，　　演說讚歎不可說，",
    "T10n0279_045:0240b11": "　彼諸菩薩不可說，　　清淨功德不可說，",
    "T10n0279_045:0240b12": "　彼諸邊際不可說，　　能住其中不可說，",
    "T10n0279_045:0240b13": "　住中智慧不可說，　　盡諸劫住無能說，",
    "T10n0279_045:0240b14": "　欣樂諸佛不可說，　　智慧平等不可說，",
    "T10n0279_045:0240b15": "　善入諸法不可說，　　於法無礙不可說，",
    "T10n0279_045:0240b16": "　三世如空不可說，　　三世智慧不可說，",
    "T10n0279_045:0240b17": "　了達三世不可說，　　住於智慧不可說，",
    "T10n0279_045:0240b18": "　殊勝妙行不可說，　　無量大願不可說，",
    "T10n0279_045:0240b19": "　清淨大願不可說，　　成就菩提不可說，",
    "T10n0279_045:0240b20": "　諸佛菩提不可說，　　發生智慧不可說，",
    "T10n0279_045:0240b21": "　分別義理不可說，　　知一切法不可說，",
    "T10n0279_045:0240b22": "　嚴淨佛剎不可說，　　修行諸力不可說，",
    "T10n0279_045:0240b23": "　長時修習不可說，　　一念悟解不可說，",
    "T10n0279_045:0240b24": "　諸佛自在不可說，　　廣演正法不可說，",
    "T10n0279_045:0240b25": "　種種神力不可說，　　示現世間不可說，",
    "T10n0279_045:0240b26": "　清淨法輪不可說，　　勇猛能轉不可說，",
    "T10n0279_045:0240b27": "　種種開演不可說，　　哀愍世間不可說。",
    "T10n0279_045:0240b28": "　不可言說一切劫，　　讚不可說諸功德，",
    "T10n0279_045:0240b29": "　不可說劫猶可盡，　　不可說德不可盡。",
    "T10n0279_045:0240c01": "　不可言說諸如來，　　不可言說諸舌根，",
    "T10n0279_045:0240c02": "　歎佛不可言說德，　　不可說劫無能盡。",
    "T10n0279_045:0240c03": "　十方所有諸眾生，　　一切同時成正覺，",
    "T10n0279_045:0240c04": "　於中一佛普能現，　　不可言說一切身。",
    "T10n0279_045:0240c05": "　此不可說中一身，　　示現於頭不可說；",
    "T10n0279_045:0240c06": "　此不可說中一頭，　　示現於舌不可說；",
    "T10n0279_045:0240c07": "　此不可說中一舌，　　示現於聲不可說；",
    "T10n0279_045:0240c08": "　此不可說中一聲，　　經於劫住不可說。",
    "T10n0279_045:0240c09": "　如一如是一切佛，　　如一如是一切身，",
    "T10n0279_045:0240c10": "　如一如是一切頭，　　如一如是一切舌，",
    "T10n0279_045:0240c11": "　如一如是一切聲，　　不可說劫恒讚佛，",
    "T10n0279_045:0240c12": "　不可說劫猶可盡，　　歎佛功德無能盡。",
    "T10n0279_045:0240c13": "　一微塵中能悉有，　　不可言說蓮華界，",
    "T10n0279_045:0240c14": "　一一蓮華世界中，　　賢首如來不可說。",
    "T10n0279_045:0240c15": "　乃至法界悉周遍，　　其中所有諸微塵，",
    "T10n0279_045:0240c16": "　世界若成若住壞，　　其數無量不可說。",
    "T10n0279_045:0240c17": "　一微塵處無邊際，　　無量諸剎普來入，",
    "T10n0279_045:0240c18": "　十方差別不可說，　　剎海分布不可說。",
    "T10n0279_045:0240c19": "　一一剎中有如來，　　壽命劫數不可說，",
    "T10n0279_045:0240c20": "　諸佛所行不可說，　　甚深妙法不可說，",
    "T10n0279_045:0240c21": "　神通大力不可說，　　無障礙智不可說，",
    "T10n0279_045:0240c22": "　入於毛孔不可說，　　毛孔因緣不可說，",
    "T10n0279_045:0240c23": "　成就十力不可說，　　覺悟菩提不可說，",
    "T10n0279_045:0240c24": "　入淨法界不可說，　　獲深智藏不可說。",
    "T10n0279_045:0240c25": "　種種數量不可說，　　如其一切悉了知；",
    "T10n0279_045:0240c26": "　種種形量不可說，　　於此靡不皆通達。",
    "T10n0279_045:0240c27": "　種種三昧不可說，　　悉能經劫於中住，",
    "T10n0279_045:0240c28": "　於不可說諸佛所，　　所行清淨不可說。",
    "T10n0279_045:0240c29": "　得不可說無礙心，　　往詣十方不可說，",
    "T10n0279_045:0241a01": "　神力示現不可說，　　所行無際不可說，",
    "T10n0279_045:0241a02": "　往詣眾剎不可說，　　了達諸佛不可說，",
    "T10n0279_045:0241a03": "　精進勇猛不可說，　　智慧通達不可說。",
    "T10n0279_045:0241a04": "　於法非行非不行，　　入諸境界不可說，",
    "T10n0279_045:0241a05": "　不可稱說諸大劫，　　恒遊十方不可說。",
    "T10n0279_045:0241a06": "　方便智慧不可說，　　真實智慧不可說，",
    "T10n0279_045:0241a07": "　神通智慧不可說，　　念念示現不可說。",
    "T10n0279_045:0241a08": "　於不可說諸佛法，　　一一了知不可說，",
    "T10n0279_045:0241a09": "　能於一時證菩提，　　或種種時而證入。",
    "T10n0279_045:0241a10": "　毛端佛剎不可說，　　塵中佛剎不可說，",
    "T10n0279_045:0241a11": "　如是佛剎皆往詣，　　見諸如來不可說。",
    "T10n0279_045:0241a12": "　通達一實不可說，　　善入佛種不可說，",
    "T10n0279_045:0241a13": "　諸佛國土不可說，　　悉能往詣成菩提。",
    "T10n0279_045:0241a14": "　國土眾生及諸佛，　　體性差別不可說，",
    "T10n0279_045:0241a15": "　如是三世無有邊，　　菩薩一切皆明見。」",
    "T10n0279_045:0241a16": "壽量品第三十一",
    "T10n0279_045:0241a17": "爾時，心王菩薩摩訶薩於眾會中告諸菩薩",
    "T10n0279_045:0241a18": "言：「佛子！此娑婆世界釋迦牟尼佛剎一劫，於",
    "T10n0279_045:0241a19": "極樂世界阿彌陀佛剎為一日一夜；極樂世",
    "T10n0279_045:0241a20": "界一劫，於袈裟幢世界金剛堅佛剎為一日",
    "T10n0279_045:0241a21": "一夜；袈裟幢世界一劫，於不退轉音聲輪世",
    "T10n0279_045:0241a22": "界善勝光明蓮華開敷佛剎為一日一夜；不",
    "T10n0279_045:0241a23": "退轉音聲輪世界一劫，於離垢世界法幢佛",
    "T10n0279_045:0241a24": "剎為一日一夜；離垢世界一劫，於善燈世界",
    "T10n0279_045:0241a25": "師子佛剎為一日一夜；善燈世界一劫，於妙",
    "T10n0279_045:0241a26": "光明世界光明藏佛剎為一日一夜；妙光明",
    "T10n0279_045:0241a27": "世界一劫，於難超過世界法光明蓮華開敷佛",
    "T10n0279_045:0241a28": "剎為一日一夜；難超過世界一劫，於莊嚴慧",
    "T10n0279_045:0241a29": "世界一切神通光明佛剎為一日一夜；莊嚴",
    "T10n0279_045:0241b01": "慧世界一劫，於鏡光明世界月智佛剎為一",
    "T10n0279_045:0241b02": "日一夜。佛子！如是次第，乃至過百萬阿僧祇",
    "T10n0279_045:0241b03": "世界，最後世界一劫，於勝蓮華世界賢勝佛",
    "T10n0279_045:0241b04": "剎為一日一夜，普賢菩薩及諸同行大菩薩",
    "T10n0279_045:0241b05": "等充滿其中。」",
    "T10n0279_045:0241b06": "諸菩薩住處品第三十二",
    "T10n0279_045:0241b07": "爾時，心王菩薩摩訶薩於眾會中告諸菩薩",
    "T10n0279_045:0241b08": "言：「佛子！東方有處，名：仙人山，從昔已來，諸",
    "T10n0279_045:0241b09": "菩薩眾於中止住；現有菩薩，名：金剛勝，與其",
    "T10n0279_045:0241b10": "眷屬、諸菩薩眾三百人俱，常在其中而演說",
    "T10n0279_045:0241b11": "法。南方有處，名：勝峯山，從昔已來，諸菩薩",
    "T10n0279_045:0241b12": "眾於中止住；現有菩薩，名曰：法慧，與其眷",
    "T10n0279_045:0241b13": "屬、諸菩薩眾五百人俱，常在其中而演說",
    "T10n0279_045:0241b14": "法。西方有處，名：金剛焰山，從昔已來，諸菩",
    "T10n0279_045:0241b15": "薩眾於中止住；現有菩薩，名：精進無畏行，與",
    "T10n0279_045:0241b16": "其眷屬、諸菩薩眾三百人俱，常在其中而演",
    "T10n0279_045:0241b17": "說法。北方有處，名：香積山，從昔已來，諸菩薩",
    "T10n0279_045:0241b18": "眾於中止住；現有菩薩，名曰：香象，與其眷",
    "T10n0279_045:0241b19": "屬、諸菩薩眾三千人俱，常在其中而演說",
    "T10n0279_045:0241b20": "法。東北方有處，名：清涼山，從昔已來，諸菩",
    "T10n0279_045:0241b21": "薩眾於中止住；現有菩薩，名：文殊師利，與其",
    "T10n0279_045:0241b22": "眷屬、諸菩薩眾一萬人俱，常在其中而演說",
    "T10n0279_045:0241b23": "法。海中有處，名：金剛山，從昔已來，諸菩薩",
    "T10n0279_045:0241b24": "眾於中止住；現有菩薩，名曰：法起，與其眷",
    "T10n0279_045:0241b25": "屬、諸菩薩眾千二百人俱，常在其中而演",
    "T10n0279_045:0241b26": "說法。東南方有處，名：支提山，從昔已來，諸",
    "T10n0279_045:0241b27": "菩薩眾於中止住；現有菩薩，名曰：天冠，與其",
    "T10n0279_045:0241b28": "眷屬、諸菩薩眾一千人俱，常在其中而演說",
    "T10n0279_045:0241b29": "法。西南方有處，名：光明山，從昔已來，諸菩",
    "T10n0279_045:0241c01": "薩眾於中止住；現有菩薩，名曰：賢勝，與其",
    "T10n0279_045:0241c02": "眷屬、諸菩薩眾三千人俱，常在其中而演說",
    "T10n0279_045:0241c03": "法。西北方有處，名：香風山，從昔已來，諸菩",
    "T10n0279_045:0241c04": "薩眾於中止住；現有菩薩，名曰：香光，與其",
    "T10n0279_045:0241c05": "眷屬、諸菩薩眾五千人俱，常在其中而演",
    "T10n0279_045:0241c06": "說法。「大海之中復有住處，名：莊嚴窟，從昔",
    "T10n0279_045:0241c07": "已來，諸菩薩眾於中止住。毘舍離南有一住",
    "T10n0279_045:0241c08": "處，名：善住根，從昔已來，諸菩薩眾於中止",
    "T10n0279_045:0241c09": "住。摩度羅城有一住處，名：滿足窟，從昔已來，",
    "T10n0279_045:0241c10": "諸菩薩眾於中止住。俱珍那城有一住處，名",
    "T10n0279_045:0241c11": "曰：法座，從昔已來，諸菩薩眾於中止住。清淨",
    "T10n0279_045:0241c12": "彼岸城有一住處，名：目真隣陀窟，從昔已來，",
    "T10n0279_045:0241c13": "諸菩薩眾於中止住。摩蘭陀國有一住處，",
    "T10n0279_045:0241c14": "名：無礙龍王建立，從昔已來，諸菩薩眾於中",
    "T10n0279_045:0241c15": "止住。甘菩遮國有一住處，名：出生慈，從昔",
    "T10n0279_045:0241c16": "已來，諸菩薩眾於中止住。震旦國有一住",
    "T10n0279_045:0241c17": "處，名：那羅延窟，從昔已來，諸菩薩眾於中止",
    "T10n0279_045:0241c18": "住。疏勒國有一住處，名：牛頭山，從昔已來，",
    "T10n0279_045:0241c19": "諸菩薩眾於中止住。迦葉彌羅國有一住處，",
    "T10n0279_045:0241c20": "名曰：次第，從昔已來，諸菩薩眾於中止住。增",
    "T10n0279_045:0241c21": "長歡喜城有一住處，名：尊者窟，從昔已來，諸",
    "T10n0279_045:0241c22": "菩薩眾於中止住。菴浮梨摩國有一住處，名：",
    "T10n0279_045:0241c23": "見億藏光明，從昔已來，諸菩薩眾於中止住。",
    "T10n0279_045:0241c24": "乾陀羅國有一住處，名：苫婆羅窟，從昔已",
    "T10n0279_045:0241c25": "來，諸菩薩眾於中止住。」",
    "T10n0279_045:0241c26": "大方廣佛華嚴經卷第四十五"
}