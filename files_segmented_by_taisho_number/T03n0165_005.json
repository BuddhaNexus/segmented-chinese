{
    "T03n0165_005:0402b10": "佛說頂生王因緣經卷第五",
    "T03n0165_005:0402b12": "西天譯經三藏朝奉大夫試光",
    "T03n0165_005:0402b13": "祿卿傳法大師賜紫沙門臣施護",
    "T03n0165_005:0402b14": "等奉　詔譯",
    "T03n0165_005:0402b15": "「復次，三十三天有大象王，名愛囉嚩拏，守衛",
    "T03n0165_005:0402b16": "園苑。身相可觀，純色絜白，如俱母陀花七支",
    "T03n0165_005:0402b17": "拄地；象王頭相最勝妙好內赤外青，如帝青",
    "T03n0165_005:0402b18": "色具有六牙；身長二由旬半，前後平闊各一",
    "T03n0165_005:0402b19": "由旬，周匝七由旬，高一由旬半。又彼象王",
    "T03n0165_005:0402b20": "有八千象而為眷屬；身皆白色如俱母陀花",
    "T03n0165_005:0402b21": "七支拄地，一一象頭具足色相，亦如帝青，",
    "T03n0165_005:0402b22": "各有六牙。若彼天眾思出游賞諸園苑時，",
    "T03n0165_005:0402b23": "其愛囉嚩拏象王，即自知時應彼所欲，乃以",
    "T03n0165_005:0402b24": "神力出現三十二頭，其一一頭各有六牙，",
    "T03n0165_005:0402b25": "一一牙上有七七池沼，一一池沼有七七蓮",
    "T03n0165_005:0402b26": "花，一一花中有七七臺，一一臺中有七七樓",
    "T03n0165_005:0402b27": "閣，一一樓閣中有七七守衛者，一一守衛者",
    "T03n0165_005:0402b28": "有七七天女，一一天女有七七侍女，一一侍",
    "T03n0165_005:0402b29": "女鳴七七天鼓，而象王所有最勝頭相，帝釋",
    "T03n0165_005:0402c01": "御之；其三十二天於所化頭如次安處，餘諸",
    "T03n0165_005:0402c02": "天眾隨應而住；象王行時迅猶風轉，天子天",
    "T03n0165_005:0402c03": "女皆悉不能瞻其前後。又復愛囉嚩拏象王，",
    "T03n0165_005:0402c04": "乘載天眾周行三十三天中，出一一城至一",
    "T03n0165_005:0402c05": "一園；皆以神通變化之力攝自本形，如諸天",
    "T03n0165_005:0402c06": "子天女神通威德之相；同彼天眾五欲娛樂",
    "T03n0165_005:0402c07": "嬉戲自在，隨應福力受斯勝果。」佛言：「大王！",
    "T03n0165_005:0402c08": "彼三十三天中守衛園苑者，愛囉嚩拏象王",
    "T03n0165_005:0402c09": "威力如是。",
    "T03n0165_005:0402c10": "「復次，善見天城西南有善法堂，長三百由旬，",
    "T03n0165_005:0402c11": "闊共三百由旬，周匝九百由旬，高三百五十",
    "T03n0165_005:0402c12": "由旬，殊麗可觀。其善法堂以頗胝迦為地；樓",
    "T03n0165_005:0402c13": "閣梯陛亦頗胝迦所成；有四寶臺，金、銀、瑠璃、",
    "T03n0165_005:0402c14": "頗胝迦等間錯莊嚴，若金為臺即銀為柱及",
    "T03n0165_005:0402c15": "以梁棟，若銀為臺即金為柱及以梁棟，若瑠",
    "T03n0165_005:0402c16": "璃為臺即頗胝迦為柱及以梁棟，若頗胝迦",
    "T03n0165_005:0402c17": "為臺即瑠璃為柱及以梁棟。",
    "T03n0165_005:0402c18": "「又善法堂道路回環，清淨嚴飾金沙布地；",
    "T03n0165_005:0402c19": "觸處遍灑旃檀香水；金繩交絡垂金鈴鐸以",
    "T03n0165_005:0402c20": "界道側。復有種種華樹果樹，直生端立圓無",
    "T03n0165_005:0402c21": "缺減，如結鬘師取彼妙線，妙巧安布盤結成",
    "T03n0165_005:0402c22": "鬘，華果樹林亦復如是。彼樹復有種種飛",
    "T03n0165_005:0402c23": "鳥游止其上，出妙音聲；又有青、黃、赤、白四色",
    "T03n0165_005:0402c24": "劫波衣樹，其樹所出四色妙衣；又有種種妙",
    "T03n0165_005:0402c25": "音樂樹，所謂簫、笛、琴、箜篌等；又有種種妙莊",
    "T03n0165_005:0402c26": "嚴樹，彼樹所出手釧足環，及身莊嚴妙好之",
    "T03n0165_005:0402c27": "具；又有四色蘇陀味食，謂青、黃、赤、白；又有",
    "T03n0165_005:0402c28": "四種甘美之漿，謂末度漿、摩達網漿、迦譚",
    "T03n0165_005:0402c29": "末梨漿、播曩漿等。若彼天男及諸天女隨所",
    "T03n0165_005:0403a01": "思者，纔起心時而皆自至。復有種種殊妙莊",
    "T03n0165_005:0403a02": "嚴殿堂樓閣，諸天女眾或處其中安隱而坐，",
    "T03n0165_005:0403a03": "或觀視游行，悉有種種輿輦服用莊嚴之具，",
    "T03n0165_005:0403a04": "天女駢隘擊鼓奏歌，爇眾名香豐諸飲食。而",
    "T03n0165_005:0403a05": "彼天眾與諸眷屬嬉戲娛樂，隨自福力受斯",
    "T03n0165_005:0403a06": "勝果。",
    "T03n0165_005:0403a07": "「又善法堂側有七流渠，各各深廣一由旬量，",
    "T03n0165_005:0403a08": "金、銀、瑠璃、頗胝迦等，以布其底；渠水四面有",
    "T03n0165_005:0403a09": "四梯陛，亦四寶成；及四寶臺，金、銀、瑠璃、頗胝",
    "T03n0165_005:0403a10": "迦等間錯莊嚴，若金為臺即銀為柱及以梁",
    "T03n0165_005:0403a11": "棟，若銀為臺即金為柱及以梁棟，若瑠璃為",
    "T03n0165_005:0403a12": "臺即頗胝迦為柱及以梁棟，若頗胝迦為臺",
    "T03n0165_005:0403a13": "即瑠璃為柱及以梁棟；而彼渠水清涼甘美",
    "T03n0165_005:0403a14": "充滿其中；優鉢羅花、鉢訥摩花、俱母陀花、",
    "T03n0165_005:0403a15": "奔拏利迦花等遍布其內；復有種種水鳥游",
    "T03n0165_005:0403a16": "戲出妙音聲；花果、樹林、衣服、音樂、莊嚴等樹",
    "T03n0165_005:0403a17": "一一具足；是七渠內復有種種殊麗亭臺；彼",
    "T03n0165_005:0403a18": "諸天眾游戲快樂。",
    "T03n0165_005:0403a19": "「又善法堂其門崇麗，上有重閣傍列梯陛殊",
    "T03n0165_005:0403a20": "妙莊嚴，一一梯陛有十六柱，及有七重道路",
    "T03n0165_005:0403a21": "行列回環；於道路傍有八角柱，瑠璃所成清",
    "T03n0165_005:0403a22": "淨嚴好，上布如毛端量微妙樓閣不相觸礙。",
    "T03n0165_005:0403a23": "於善法堂中有最勝賢座，純金所成；帝釋天",
    "T03n0165_005:0403a24": "主安處其上，餘諸天眾如次設座，最後安布",
    "T03n0165_005:0403a25": "頂生王座。",
    "T03n0165_005:0403a26": "「爾時，帝釋天主與諸天眾，持閼伽缾，前起承",
    "T03n0165_005:0403a27": "迎彼頂生王。",
    "T03n0165_005:0403a28": "「時頂生王大威德者，依次而入，餘諸侍從各",
    "T03n0165_005:0403a29": "列于外。王乃惟忖：『我今亦應處是座耶？』又",
    "T03n0165_005:0403b01": "念：『帝釋天主若分半座命我同坐，豈不快哉！』」",
    "T03n0165_005:0403b02": "佛言：「大王！彼頂生王作是念時，帝釋即知，",
    "T03n0165_005:0403b03": "乃分半座命其同坐。",
    "T03n0165_005:0403b04": "「時頂生王與帝釋天主共處其座，大小身相，",
    "T03n0165_005:0403b05": "容止威光，音聲語言及莊嚴具悉無有別；唯",
    "T03n0165_005:0403b06": "王目瞬異於天主。」佛言：「大王！彼頂生王止",
    "T03n0165_005:0403b07": "于三十三天，如是又經六帝釋滅。",
    "T03n0165_005:0403b08": "「復次，後時彼三十三天眾與阿脩羅而共鬪",
    "T03n0165_005:0403b09": "戰；若阿脩羅兵力退敗，即入自宮扃鐍其門",
    "T03n0165_005:0403b10": "潛伏而住；若天退敗即入天宮扃鐍其門潛",
    "T03n0165_005:0403b11": "伏而住。",
    "T03n0165_005:0403b12": "「復次，三十三天又有象王，名曰善住，身相可",
    "T03n0165_005:0403b13": "觀，純色絜白如俱母陀花七支拄地；象王頭",
    "T03n0165_005:0403b14": "相內赤外青，如帝青色；具有六牙身長二由",
    "T03n0165_005:0403b15": "旬半，前後平闊各一由旬，周匝七由旬，高一",
    "T03n0165_005:0403b16": "由旬半；有八千象而為眷屬，身皆白色如俱",
    "T03n0165_005:0403b17": "母陀花七支拄地，一一象頭具足色相；亦如",
    "T03n0165_005:0403b18": "帝青，各有六牙。其善住象王，冬四月中，與自",
    "T03n0165_005:0403b19": "眷屬於阿脩羅所居之處隣近棲止。",
    "T03n0165_005:0403b20": "「復次，香醉山北二十由旬，近阿脩羅所居之",
    "T03n0165_005:0403b21": "處，有一高阜；縱廣正等五十由旬，周匝二",
    "T03n0165_005:0403b22": "百由旬，高三由旬半，純金所成；其地嚴飾",
    "T03n0165_005:0403b23": "布以金沙，觸處遍灑旃檀香水，金繩交絡",
    "T03n0165_005:0403b24": "垂金鈴鐸，自然除去荊棘沙礫；於其四面復",
    "T03n0165_005:0403b25": "有八千諸小丘阜亦金所成；地布金沙觸處",
    "T03n0165_005:0403b26": "遍灑旃檀香水，金繩交絡垂金鈴鐸，自然",
    "T03n0165_005:0403b27": "除去荊棘沙礫。其中道路長二十由旬，闊一",
    "T03n0165_005:0403b28": "由旬半，皆悉清淨嚴麗可觀。若善住象王夏",
    "T03n0165_005:0403b29": "四月中於彼高阜之處隨棲止時，而彼八千",
    "T03n0165_005:0403c01": "諸象眷屬亦悉次第圍繞而住，為其象王密",
    "T03n0165_005:0403c02": "以守護。",
    "T03n0165_005:0403c03": "「復次，高阜之南二十由旬，有大娑羅樹王，名",
    "T03n0165_005:0403c04": "曰善住；七重行列，眾娑羅樹周匝圍繞。其善",
    "T03n0165_005:0403c05": "住樹王盤根十四磔手，第一行樹盤根十三",
    "T03n0165_005:0403c06": "磔手，第二行樹十二磔手，第三行樹十一磔",
    "T03n0165_005:0403c07": "手，第四行樹十磔手量，第五行樹九磔手量，",
    "T03n0165_005:0403c08": "第六行樹八磔手量，第七行樹七磔手量。善",
    "T03n0165_005:0403c09": "住樹王枝葉繁茂欝密垂覆第一行樹，第一",
    "T03n0165_005:0403c10": "行樹還復垂覆第二行樹，如是第三乃至第",
    "T03n0165_005:0403c11": "六次第垂覆；第七行樹枝葉扶踈高出寥廓；",
    "T03n0165_005:0403c12": "其地清淨嚴麗可觀；彼中道路長二十由旬，",
    "T03n0165_005:0403c13": "闊一由旬半亦悉清淨。",
    "T03n0165_005:0403c14": "「若時善住象王從棲止處，往彼善住娑羅樹王",
    "T03n0165_005:0403c15": "之所，或起本形隨意而往，或以神通威德",
    "T03n0165_005:0403c16": "之力，現天人相還乘一象，或御其肩，或御",
    "T03n0165_005:0403c17": "其頭，自然空中鼓樂歌音游戲而行。若復",
    "T03n0165_005:0403c18": "象王於樹王所隨棲止時，即彼八千諸象眷",
    "T03n0165_005:0403c19": "屬，於七重行列娑羅樹間內向而住，如其第",
    "T03n0165_005:0403c20": "一行樹內向而住，第二第三乃至第七內向",
    "T03n0165_005:0403c21": "亦然，為其象王密以守護。「復次，善住娑羅樹",
    "T03n0165_005:0403c22": "王之東二十由旬，有大池沼名滿陀吉儞，縱",
    "T03n0165_005:0403c23": "廣正等五十由旬，周匝二百由旬；清涼甘美",
    "T03n0165_005:0403c24": "水滿池中；優鉢羅花、鉢訥摩花、俱母陀花、",
    "T03n0165_005:0403c25": "奔拏利迦花等，遍布其內；水鳥游戲出妙",
    "T03n0165_005:0403c26": "音聲，謂高遠聲、悅意聲、美妙聲等；池中蓮",
    "T03n0165_005:0403c27": "花大若車輪，花莖復大如車之軛，葉妙而廣",
    "T03n0165_005:0403c28": "同牛王領，其藕𦟛圓如士夫䏶，藕味最上其",
    "T03n0165_005:0403c29": "甘如乳。池之四面復有八千池沼，而悉嚴麗",
    "T03n0165_005:0404a01": "池水充滿，亦有妙花遍布其內，水鳥游戲",
    "T03n0165_005:0404a02": "出妙音聲，池中蓮花大若車輪，莖葉及根",
    "T03n0165_005:0404a03": "亦悉廣大。",
    "T03n0165_005:0404a04": "「復次，彼中道路長二十由旬，闊一由旬半，嚴",
    "T03n0165_005:0404a05": "麗清淨金沙布地，觸處遍灑旃檀香水，金",
    "T03n0165_005:0404a06": "繩交絡垂金鈴鐸，自然除去荊棘沙礫。",
    "T03n0165_005:0404a07": "「若時，善住象王從善住娑羅樹王之所，往彼",
    "T03n0165_005:0404a08": "滿陀吉儞池沼，或起本形隨意而往，或以神",
    "T03n0165_005:0404a09": "通之力，現天人相還乘一象，或御其肩，或",
    "T03n0165_005:0404a10": "御其頭，自然空中鼓樂歌音游戲而行。若",
    "T03n0165_005:0404a11": "復象王入彼池中娛樂之時，所有八千諸象",
    "T03n0165_005:0404a12": "眷屬，亦於其中圍遶而住，為其象王密以",
    "T03n0165_005:0404a13": "守護。",
    "T03n0165_005:0404a14": "「復次，善住象王於其池內，恣娛樂已憇於池",
    "T03n0165_005:0404a15": "岸；時八千象中最上首者，先入池內取以",
    "T03n0165_005:0404a16": "藕牙浣滌絜淨，奉象王前而供飼之。象王",
    "T03n0165_005:0404a17": "食已飽滿豐足，諸象眷屬次第還入彼池沼",
    "T03n0165_005:0404a18": "中；各各隨意共嬉戲已，亦取藕牙滌淨而",
    "T03n0165_005:0404a19": "食。」佛言：「大王！彼三十三天所有善住象王",
    "T03n0165_005:0404a20": "威力如是。",
    "T03n0165_005:0404a21": "「復次，其後彼阿脩羅嚴整四兵，所謂象兵、馬",
    "T03n0165_005:0404a22": "兵、車兵、步兵；而被四種堅固甲冑，金、銀、瑠璃、",
    "T03n0165_005:0404a23": "頗胝迦等間錯莊嚴；執持四種鋒銳器仗，謂",
    "T03n0165_005:0404a24": "弓、劒、鏘、刀，從自宮出求與三十三天眾而共",
    "T03n0165_005:0404a25": "鬪戰。時水居龍王見是阿脩羅嚴四兵眾，被",
    "T03n0165_005:0404a26": "以甲冑執持利器出阿脩羅宮求天鬪戰；龍",
    "T03n0165_005:0404a27": "王見已亦整四兵被以甲冑，金、銀、瑠璃、頗胝",
    "T03n0165_005:0404a28": "迦等四寶莊嚴，執持器仗，與阿脩羅而共鬪",
    "T03n0165_005:0404a29": "戰。若龍王得勝、阿脩羅眾退敗之時，其阿脩",
    "T03n0165_005:0404b01": "羅即入自宮；若阿脩羅得勝、龍王退敗之時，",
    "T03n0165_005:0404b02": "是即三十三天第一守護者兵力破散，乃從",
    "T03n0165_005:0404b03": "大海奔詣須彌山王第一層級，彼有堅首天",
    "T03n0165_005:0404b04": "王止住其間。",
    "T03n0165_005:0404b05": "「爾時，堅首天王乃與水居龍王，合集同力而",
    "T03n0165_005:0404b06": "共戰彼阿脩羅眾。若二守護者得勝、阿脩羅",
    "T03n0165_005:0404b07": "眾退敗之時，即入自宮；若阿脩羅得勝、彼",
    "T03n0165_005:0404b08": "二守護者退敗之時，是即三十三天二守護",
    "T03n0165_005:0404b09": "者兵力破散，乃從須彌山王第一層級詣第",
    "T03n0165_005:0404b10": "二層，彼有持鬘天王止住其間。",
    "T03n0165_005:0404b11": "佛說頂生王因緣經卷第五"
}