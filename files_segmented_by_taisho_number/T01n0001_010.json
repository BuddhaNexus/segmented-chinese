{
    "T01n0001_010:0059b11": "佛說長阿含經卷第十",
    "T01n0001_010:0059b13": "後秦弘始年佛陀耶舍共竺佛念譯",
    "T01n0001_010:0059b14": "12 三聚經（一二）第二分三聚經第八",
    "T01n0001_010:0059b15": "如是我聞：一時，佛在舍衛國祇樹給孤獨園，",
    "T01n0001_010:0059b16": "與大比丘眾千二百五十人俱。爾時，世尊告",
    "T01n0001_010:0059b17": "諸比丘：「我與汝等說微妙法，義味清淨，梵",
    "T01n0001_010:0059b18": "行具足，謂三聚法。汝等諦聽！思惟念之！當",
    "T01n0001_010:0059b19": "為汝說。」時，諸比丘受教而聽。佛告比丘：「三",
    "T01n0001_010:0059b20": "法聚者，一法趣惡趣。一法趣善趣。一法",
    "T01n0001_010:0059b21": "趣涅槃。云何一法趣于惡趣？謂無仁慈，懷",
    "T01n0001_010:0059b22": "毒害心，是謂一法將向惡趣。云何一法趣",
    "T01n0001_010:0059b23": "于善趣？謂不以惡心加於眾生，是為一",
    "T01n0001_010:0059b24": "法將向善趣。云何一法趣于涅槃？謂能精勤，",
    "T01n0001_010:0059b25": "修身念處，是為一法將向涅槃。「復有二法",
    "T01n0001_010:0059b26": "趣向惡趣，復有二法趣向善趣，復有二法",
    "T01n0001_010:0059b27": "趣向涅槃。云何二法趣向惡趣？一謂毀戒，",
    "T01n0001_010:0059b28": "二謂破見。云何二法趣向善趣？一謂戒具，二",
    "T01n0001_010:0059b29": "謂見具。云何二法趣向涅槃？一謂為止，二",
    "T01n0001_010:0059c01": "謂為觀。「復有三法趣向惡趣，三法向善趣，",
    "T01n0001_010:0059c02": "三法向涅槃。云何三法向惡趣？謂三不善",
    "T01n0001_010:0059c03": "根：貪不善根、恚不善根、癡不善根。云何三法",
    "T01n0001_010:0059c04": "向善趣？謂三善根：無貪善根、無恚善根、無癡",
    "T01n0001_010:0059c05": "善根。云何三法趣向涅槃？謂三三昧：空三昧、",
    "T01n0001_010:0059c06": "無相三昧、無作三昧。「又有四法趣向惡趣，四",
    "T01n0001_010:0059c07": "法向善趣，四法向涅槃。云何四法向惡趣？",
    "T01n0001_010:0059c08": "謂愛語、恚語、怖語、癡語。云何四法向善趣？謂",
    "T01n0001_010:0059c09": "不愛語、不恚語、不怖語、不癡語。云何四法向",
    "T01n0001_010:0059c10": "涅槃？謂四念處：身念處、受念處、意念處、法念",
    "T01n0001_010:0059c11": "處。「復有五法向惡趣，五法向善趣，五法向",
    "T01n0001_010:0059c12": "涅槃。云何五法向惡趣？謂破五戒：殺、盜、婬",
    "T01n0001_010:0059c13": "逸、妄語、飲酒。云何五法向善趣？謂持五戒：",
    "T01n0001_010:0059c14": "不殺、不盜、不婬、不欺、不飲酒。云何五法趣向",
    "T01n0001_010:0059c15": "涅槃？謂五根：信根、精進根、念根、定根、慧根。「又",
    "T01n0001_010:0059c16": "有六法向惡趣，六法向善趣，六法向涅槃。",
    "T01n0001_010:0059c17": "云何六法向惡趣？謂六不敬：不敬佛、不敬",
    "T01n0001_010:0059c18": "法、不敬僧、不敬戒、不敬定、不敬父母。云",
    "T01n0001_010:0059c19": "何六法向善趣？謂六敬法：敬佛、敬法、敬僧、",
    "T01n0001_010:0059c20": "敬戒、敬定、敬父母。云何六法向涅槃？謂六",
    "T01n0001_010:0059c21": "思念：念佛、念法、念僧、念戒、念施、念天。「又有七",
    "T01n0001_010:0059c22": "法向惡趣，七法向善趣，七法向涅槃。云何",
    "T01n0001_010:0059c23": "七法向惡趣？謂殺生、不與取、婬逸、妄語、兩舌、",
    "T01n0001_010:0059c24": "惡口、綺語。云何七法向善趣？謂不殺生、不盜、",
    "T01n0001_010:0059c25": "不婬、不欺、不兩舌、不惡口、不綺語。云何七法",
    "T01n0001_010:0059c26": "向涅槃？謂七覺意：念覺意、擇法覺意、精進",
    "T01n0001_010:0059c27": "覺意、猗覺意、定覺意、喜覺意、捨覺意。「又有八",
    "T01n0001_010:0059c28": "法向惡趣，八法向善趣，八法向涅槃。云何",
    "T01n0001_010:0059c29": "八法向惡趣？謂八邪行：邪見、邪志、邪語、邪業、",
    "T01n0001_010:0060a01": "邪命、邪方便、邪念、邪定。云何八法向善趣？謂",
    "T01n0001_010:0060a02": "世正見：正志、正語、正業、正命、正方便、正念、正",
    "T01n0001_010:0060a03": "定。云何八法向涅槃？謂八賢聖道：正見、正志、",
    "T01n0001_010:0060a04": "正語、正業、正命、正方便、正念、正定。「又有九法",
    "T01n0001_010:0060a05": "向惡趣，九法向善趣，九法向涅槃。云何九",
    "T01n0001_010:0060a06": "法向惡趣？謂九惱：有人已侵惱我，今侵惱",
    "T01n0001_010:0060a07": "我，當侵惱我；我所愛者，已侵惱，今侵惱，當",
    "T01n0001_010:0060a08": "侵惱；我所憎者，已愛敬，今愛敬，當愛敬。云",
    "T01n0001_010:0060a09": "何九法向善趣？謂九無惱：彼已侵我，我惱何",
    "T01n0001_010:0060a10": "益？已不生惱，今不生惱，當不生惱；我所",
    "T01n0001_010:0060a11": "愛者，彼已侵惱，我惱何益？已不生惱，今不",
    "T01n0001_010:0060a12": "生惱，當不生惱；我所憎者，彼已愛敬，我惱",
    "T01n0001_010:0060a13": "何益？已不生惱，當不生惱，今不生惱。云",
    "T01n0001_010:0060a14": "何九法向涅槃？謂九善法，一喜，二愛，三悅，四",
    "T01n0001_010:0060a15": "樂，五定，六實知，七除捨，八無欲，九解脫。「又有十",
    "T01n0001_010:0060a16": "法向惡趣，十法向善趣，十法向涅槃。云何",
    "T01n0001_010:0060a17": "十法向惡趣？謂十不善：身殺、盜、婬，口兩舌、",
    "T01n0001_010:0060a18": "惡罵、妄言、綺語，意貪取、嫉妬、邪見。云何十法",
    "T01n0001_010:0060a19": "向善趣？謂十善行：身不殺、盜、婬，口不兩舌、",
    "T01n0001_010:0060a20": "惡罵、妄言、綺語，意不貪取、嫉妬、邪見。云何十",
    "T01n0001_010:0060a21": "法向涅槃？謂十直道：正見、正志、正語、正業、正",
    "T01n0001_010:0060a22": "命、正方便、正念、正定、正解脫、正智。諸比丘！如",
    "T01n0001_010:0060a23": "是十法，得至涅槃，是名三聚微妙正法，我",
    "T01n0001_010:0060a24": "為如來、為眾弟子所應作者，無不周備，",
    "T01n0001_010:0060a25": "憂念汝等，故演經道；汝等亦宜自憂其身，",
    "T01n0001_010:0060a26": "當處閑居、樹下思惟，勿為懈怠，今不勉力，",
    "T01n0001_010:0060a27": "後悔無益。」諸比丘聞佛所說，歡喜奉行。",
    "T01n0001_010:0060a28": "13 大緣方便經（一三）佛說長阿含第二分大緣方便經第九",
    "T01n0001_010:0060a29": "如是我聞：一時，佛在拘流沙國劫摩沙住",
    "T01n0001_010:0060b01": "處，與大比丘眾千二百五十人俱。爾時，阿難",
    "T01n0001_010:0060b02": "在閑靜處，作是念言：「甚奇！甚特！世尊所說",
    "T01n0001_010:0060b03": "十二因緣法之光明，甚深難解，如我意觀，",
    "T01n0001_010:0060b04": "猶如目前，以何為深？」於是，阿難即從靜室",
    "T01n0001_010:0060b05": "起，至世尊所，頭面禮足，在一面坐，白世尊",
    "T01n0001_010:0060b06": "言：「我向於靜室，默自思念：『甚奇！甚特！世尊",
    "T01n0001_010:0060b07": "所說十二因緣法之光明，甚深難解，如我意",
    "T01n0001_010:0060b08": "觀，如在目前，以何為深？』」爾時，世尊告阿",
    "T01n0001_010:0060b09": "難曰：「止！止！勿作此言：『十二因緣法之光明，",
    "T01n0001_010:0060b10": "甚深難解！』阿難！此十二因緣難見難知，諸",
    "T01n0001_010:0060b11": "天、魔、梵、沙門、婆羅門、未見緣者，若欲思量",
    "T01n0001_010:0060b12": "觀察分別其義者，則皆荒迷，無能見者。阿",
    "T01n0001_010:0060b13": "難！我今語汝老死有緣，若有問言：『何等是",
    "T01n0001_010:0060b14": "老死緣？』應答彼言：『生是老死緣！』若復問",
    "T01n0001_010:0060b15": "言：『誰是生緣？』應答彼言：『有是生緣。』若復問",
    "T01n0001_010:0060b16": "言：『誰是有緣？』應答彼言：『取是有緣。』若復問",
    "T01n0001_010:0060b17": "言：『誰是取緣？』應答彼言：『愛是取緣。』若復",
    "T01n0001_010:0060b18": "問言：『誰是愛緣？』應答彼言：『受是愛緣。』若",
    "T01n0001_010:0060b19": "復問言：『誰是受緣？』應答彼言：『觸是受緣。』若",
    "T01n0001_010:0060b20": "復問言：『誰為觸緣？』應答彼言：『六入是觸緣。』",
    "T01n0001_010:0060b21": "若復問言：『誰為六入緣？』應答彼言：『名色是",
    "T01n0001_010:0060b22": "六入緣。』若復問言：『誰為名色緣？』應答彼言：",
    "T01n0001_010:0060b23": "『識是名色緣。』若復問言：『誰為識緣？』應答彼",
    "T01n0001_010:0060b24": "言：『行是識緣。』若復問言：『誰為行緣？』應答",
    "T01n0001_010:0060b25": "彼言：『癡是行緣。』阿難！如是緣癡有行，緣行",
    "T01n0001_010:0060b26": "有識，緣識有名色，緣名色有六入，緣六",
    "T01n0001_010:0060b27": "入有觸，緣觸有受，緣受有愛，緣愛有取，",
    "T01n0001_010:0060b28": "緣取有有，緣有有生，緣生有老、死、憂、悲、",
    "T01n0001_010:0060b29": "苦惱，大患所集，是為此大苦陰緣。」佛告阿",
    "T01n0001_010:0060c01": "難：「緣生有老死，此為何義？若使一切眾生",
    "T01n0001_010:0060c02": "無有生者，寧有老死不？」阿難答曰：「無也。」",
    "T01n0001_010:0060c03": "「是故，阿難！以此緣，知老死由生，緣生有",
    "T01n0001_010:0060c04": "老死，我所說者，義在於此。」又告阿難：「緣有",
    "T01n0001_010:0060c05": "有生，此為何義？若使一切眾生無有欲有、",
    "T01n0001_010:0060c06": "色無色有者，寧有生不？」答曰：「無也。」「阿難！我",
    "T01n0001_010:0060c07": "以此緣，知生由有，緣有有生，我所說者，義",
    "T01n0001_010:0060c08": "在於此。」又告阿難：「緣取有有，此為何義？",
    "T01n0001_010:0060c09": "若使一切眾生無有欲取、見取、戒取、我取者，",
    "T01n0001_010:0060c10": "寧有有不？」答曰：「無也。」「阿難！我以此緣，知有",
    "T01n0001_010:0060c11": "由取，緣取有有，我所說者，義在於此。」又告",
    "T01n0001_010:0060c12": "阿難：「緣愛有取，此為何義？若使一切眾生",
    "T01n0001_010:0060c13": "無有欲愛、有愛、無有愛者，寧有取不？」答曰：",
    "T01n0001_010:0060c14": "「無有。」「阿難！我以此緣，知取由愛，緣愛有",
    "T01n0001_010:0060c15": "取，我所說者，義在於此。」又告阿難：「緣受有",
    "T01n0001_010:0060c16": "愛，此為何義？若使一切眾生無有樂受、苦",
    "T01n0001_010:0060c17": "受、不苦不樂受者，寧有愛不？」答曰：「無也。」「阿",
    "T01n0001_010:0060c18": "難！我以此緣，知愛由受，緣受有愛，我所",
    "T01n0001_010:0060c19": "說者，義在於此。阿難！當知因愛有求，因求",
    "T01n0001_010:0060c20": "有利，因利有用，因用有欲，因欲有著，因",
    "T01n0001_010:0060c21": "著有嫉，因嫉有守，因守有護。阿難！由有",
    "T01n0001_010:0060c22": "護故，有刀杖、諍訟、作無數惡，我所說者，義",
    "T01n0001_010:0060c23": "在於此。阿難！此為何義，若使一切眾生無",
    "T01n0001_010:0060c24": "有護者，當有刀杖、諍訟，起無數惡不？」答",
    "T01n0001_010:0060c25": "曰：「無也。」「是故，阿難！以此因緣，知刀杖、諍訟",
    "T01n0001_010:0060c26": "由護而起，緣護有刀杖、諍訟。阿難！我所說",
    "T01n0001_010:0060c27": "者，義在於此。」又告阿難：「因守有護，此為",
    "T01n0001_010:0060c28": "何義？若使一切眾生無有守者，寧有護不？」",
    "T01n0001_010:0060c29": "答曰：「無也。」「阿難！我以此緣，知護由守，因守",
    "T01n0001_010:0061a01": "有護，我所說者，義在於此。阿難！因嫉有守，",
    "T01n0001_010:0061a02": "此為何義？若使一切眾生無有嫉者，寧有",
    "T01n0001_010:0061a03": "守不？」答曰：「無也。」「阿難！我以此緣，知守由",
    "T01n0001_010:0061a04": "嫉，因嫉有守，我所說者，義在於此。阿難！因",
    "T01n0001_010:0061a05": "著有嫉，此為何義？若使一切眾生無有著",
    "T01n0001_010:0061a06": "者，寧有嫉不？」答曰：「無也。」「阿難！我以此緣，知",
    "T01n0001_010:0061a07": "嫉由著，因著有嫉，我所說者，義在於此。阿",
    "T01n0001_010:0061a08": "難！因欲有著，此為何義？若使一切眾生無",
    "T01n0001_010:0061a09": "有欲者，寧有著不？」答曰：「無也。」「阿難！我以此",
    "T01n0001_010:0061a10": "緣，知著由欲，因欲有著，我所說者，義在",
    "T01n0001_010:0061a11": "於此。阿難！因用有欲，此為何義？若使一",
    "T01n0001_010:0061a12": "切眾生無有用者，寧有欲不？」答曰：「無也。」「阿",
    "T01n0001_010:0061a13": "難，我以此義，知欲由用，因用有欲，我所",
    "T01n0001_010:0061a14": "說者，義在於此。阿難！因利有用，此為何義，",
    "T01n0001_010:0061a15": "若使一切眾生無有利者，寧有用不？」答曰：「無",
    "T01n0001_010:0061a16": "也。」「阿難！我以此義，知用由利，因利有用，",
    "T01n0001_010:0061a17": "我所說者，義在於此。阿難！因求有利，此為",
    "T01n0001_010:0061a18": "何義？若使一切眾生無有求者，寧有利不？」",
    "T01n0001_010:0061a19": "答曰：「無也。」「阿難！我以此緣，知利由求，因求",
    "T01n0001_010:0061a20": "有利，我所說者，義在於此。阿難！因愛有",
    "T01n0001_010:0061a21": "求，此為何義？若使一切眾生無有愛者，寧",
    "T01n0001_010:0061a22": "有求不？」答曰：「無也。」「阿難！我以此緣，知求由",
    "T01n0001_010:0061a23": "愛，因愛有求，我所說者，義在於此。」又告",
    "T01n0001_010:0061a24": "阿難：「因愛有求，至於守護，受亦如是，因受",
    "T01n0001_010:0061a25": "有求，至於守護。」佛告阿難：「緣觸有受，此",
    "T01n0001_010:0061a26": "為何義？阿難！若使無眼、無色、無眼識者，",
    "T01n0001_010:0061a27": "寧有觸不？」答曰：「無也。」「若無耳、聲、耳識，鼻、香、",
    "T01n0001_010:0061a28": "鼻識，舌、味、舌識，身、觸、身識，意、法、意識者，寧",
    "T01n0001_010:0061a29": "有觸不？」答曰：「無也。」「阿難！若使一切眾生無",
    "T01n0001_010:0061b01": "有觸者，寧有受不？」答曰：「無也。」「阿難！我以是",
    "T01n0001_010:0061b02": "義，知受由觸，緣觸有受，我所說者，義在於",
    "T01n0001_010:0061b03": "此。阿難！緣名色有觸，此為何義？若使一切",
    "T01n0001_010:0061b04": "眾生無有名色者，寧有心觸不？」答曰：「無也。」",
    "T01n0001_010:0061b05": "「若使一切眾生無形色相貌者，寧有身觸",
    "T01n0001_010:0061b06": "不？」答曰：「無也。」「阿難！若無名色，寧有觸不？」答",
    "T01n0001_010:0061b07": "曰：「無也。」「阿難！我以是緣，知觸由名色，緣名",
    "T01n0001_010:0061b08": "色有觸，我所說者，義在於此。阿難！緣識有",
    "T01n0001_010:0061b09": "名色，此為何義？若識不入母胎者，有名色",
    "T01n0001_010:0061b10": "不？」答曰：「無也。」「若識入胎不出者，有名色不？」",
    "T01n0001_010:0061b11": "答曰：「無也。」「若識出胎，嬰孩壞敗，名色得增",
    "T01n0001_010:0061b12": "長不？」答曰：「無也。」「阿難！若無識者，有名色不？」",
    "T01n0001_010:0061b13": "答曰：「無也。」「阿難！我以是緣，知名色由識，緣",
    "T01n0001_010:0061b14": "識有名色，我所說者，義在於此。阿難！緣名",
    "T01n0001_010:0061b15": "色有識，此為何義？若識不住名色，則識",
    "T01n0001_010:0061b16": "無住處；若無住處，寧有生、老、病、死、憂、悲、苦",
    "T01n0001_010:0061b17": "惱不？」答曰：「無也。」「阿難！若無名色，寧有識不？」",
    "T01n0001_010:0061b18": "答曰：「無也。」「阿難！我以此緣，知識由名色，",
    "T01n0001_010:0061b19": "緣名色有識，我所說者，義在於此。阿難！是",
    "T01n0001_010:0061b20": "故名色緣識，識緣名色，名色緣六入，六入",
    "T01n0001_010:0061b21": "緣觸，觸緣受，受緣愛，愛緣取，取緣有，有",
    "T01n0001_010:0061b22": "緣生，生緣老、死、憂、悲、苦、惱，大苦陰集。「阿難！",
    "T01n0001_010:0061b23": "齊是為語，齊是為應，齊是為限，齊此為",
    "T01n0001_010:0061b24": "演說，齊是為智觀，齊是為眾生。阿難！諸比",
    "T01n0001_010:0061b25": "丘於此法中，如實正觀，無漏心解脫。阿難！此",
    "T01n0001_010:0061b26": "比丘當名為慧解脫，如是解脫比丘如來終",
    "T01n0001_010:0061b27": "亦知，如來不終亦知，如來終不終亦知，如來",
    "T01n0001_010:0061b28": "非終非不終亦知，何以故？阿難！齊是為語，",
    "T01n0001_010:0061b29": "齊是為應，齊是為限，齊是為演說，齊是",
    "T01n0001_010:0061c01": "為智觀，齊是為眾生；如是盡知已，無漏心",
    "T01n0001_010:0061c02": "解脫比丘不知不見如是知見。阿難！夫計",
    "T01n0001_010:0061c03": "我者，齊幾名我見，名色與受，俱計以為我。",
    "T01n0001_010:0061c04": "有人言：『受非我，我是受。』或有言：『受非我，我",
    "T01n0001_010:0061c05": "非受，受法是我。』或有言：『受非我，我非受，受",
    "T01n0001_010:0061c06": "法非我，但愛是我。』「阿難！彼見我者，言受",
    "T01n0001_010:0061c07": "是我，當語彼言：『如來說三受，樂受、苦受、不",
    "T01n0001_010:0061c08": "苦不樂受。當有樂受時，無有苦受、不苦不",
    "T01n0001_010:0061c09": "樂受；有苦受時，無有樂受、不苦不樂受；有",
    "T01n0001_010:0061c10": "不苦不樂受時，無有苦受、樂受。』所以然者？",
    "T01n0001_010:0061c11": "阿難！樂觸緣生樂受，若樂觸滅受亦滅。阿",
    "T01n0001_010:0061c12": "難！苦觸緣生苦受，若苦觸滅受亦滅；不苦不",
    "T01n0001_010:0061c13": "樂觸緣生不苦不樂受，若不苦不樂觸滅受",
    "T01n0001_010:0061c14": "亦滅。阿難！如兩木相攢則有火生，各置",
    "T01n0001_010:0061c15": "異處則無有火。此亦如是，因樂觸緣故",
    "T01n0001_010:0061c16": "生樂受，若樂觸滅受亦俱滅；因苦觸緣故",
    "T01n0001_010:0061c17": "生苦受，若苦觸滅受亦俱滅；因不苦不樂觸",
    "T01n0001_010:0061c18": "緣生不苦不樂受，若不苦不樂觸滅受亦俱",
    "T01n0001_010:0061c19": "滅。阿難！此三受有為無常，從因緣生，盡法、",
    "T01n0001_010:0061c20": "滅法，為朽壞法。彼非我有，我非彼有，當",
    "T01n0001_010:0061c21": "以正智如實觀之。阿難！彼見我者，以受",
    "T01n0001_010:0061c22": "為我，彼則為非。「阿難！彼見我者，言受非我，",
    "T01n0001_010:0061c23": "我是受者，當語彼言：『如來說三受，苦受、樂",
    "T01n0001_010:0061c24": "受、不苦不樂受。若樂受是我者，樂受滅時，則",
    "T01n0001_010:0061c25": "有二我，此則為過。若苦受是我者，苦受滅",
    "T01n0001_010:0061c26": "時，則有二我，此則為過。若不苦不樂受是",
    "T01n0001_010:0061c27": "我者，不苦不樂受滅時，則有二我，此則為",
    "T01n0001_010:0061c28": "過。』阿難！彼見我者，言：『受非我，我是受。』彼則",
    "T01n0001_010:0061c29": "為非。阿難！彼計我者，作此說：『受非我，我非",
    "T01n0001_010:0062a01": "受，受法是我。』當語彼言：『一切無受。汝云何",
    "T01n0001_010:0062a02": "言有受法？汝是受法耶？』對曰：『非是。』是故，阿",
    "T01n0001_010:0062a03": "難！彼計我者，言：『受非我，我非受，受法是我。』",
    "T01n0001_010:0062a04": "彼則為非。「阿難！彼計我者，作是言：『受非我，",
    "T01n0001_010:0062a05": "我非受，受法非我，但愛是我。』者，當語彼言：",
    "T01n0001_010:0062a06": "『一切無受，云何有愛？汝是愛耶？』對曰：『非",
    "T01n0001_010:0062a07": "也。』是故，阿難！彼計我者，言：『受非我，我非受，",
    "T01n0001_010:0062a08": "受法非我，愛是我。』者，彼則為非。阿難！齊是",
    "T01n0001_010:0062a09": "為語，齊是為應，齊是為限，齊是為演說，",
    "T01n0001_010:0062a10": "齊是為智觀，齊是為眾生。阿難！諸比丘於",
    "T01n0001_010:0062a11": "此法中如實正觀，於無漏心解脫。阿難！此",
    "T01n0001_010:0062a12": "比丘當名為慧解脫，如是解脫心比丘，有",
    "T01n0001_010:0062a13": "我亦知，無我亦知，有我無我亦知，非有我非",
    "T01n0001_010:0062a14": "無我亦知。何以故？阿難！齊是為語，齊是為",
    "T01n0001_010:0062a15": "應，齊是為限，齊是為演說，齊是為智觀，",
    "T01n0001_010:0062a16": "齊是為眾生；如是盡知已，無漏心解脫比丘",
    "T01n0001_010:0062a17": "不知不見如是知見。」佛語阿難：「彼計我者，",
    "T01n0001_010:0062a18": "齊已為定，彼計我者，或言少色是我，或言多",
    "T01n0001_010:0062a19": "色是我，或言少無色是我，或言多無色是我。",
    "T01n0001_010:0062a20": "阿難！彼言少色是我者，定少色是我，我所",
    "T01n0001_010:0062a21": "見是，餘者為非。多色是我者，定多色是我，",
    "T01n0001_010:0062a22": "我所見是，餘者為非。少無色是我者，定言",
    "T01n0001_010:0062a23": "少無色是我，我所見是，餘者為非。多無色是",
    "T01n0001_010:0062a24": "我者，定多無色是我，我所見是，餘者為非。」",
    "T01n0001_010:0062a25": "佛告阿難：「七識住，二入處，諸有沙門、婆羅門",
    "T01n0001_010:0062a26": "言：『此處安隱，為救、為護、為舍、為燈、為明、為",
    "T01n0001_010:0062a27": "歸，為不虛妄，為不煩惱。』云何為七？或有眾",
    "T01n0001_010:0062a28": "生，若干種身若干種想，天及人，此是初識住",
    "T01n0001_010:0062a29": "處。諸沙門、婆羅門言：『此處安隱，為救、為護、",
    "T01n0001_010:0062b01": "為舍、為燈、為明、為歸，為不虛妄，為不煩",
    "T01n0001_010:0062b02": "惱。』阿難！若比丘知初識住，知集、知滅、知",
    "T01n0001_010:0062b03": "味、知過、知出要，如實知者。阿難！彼比丘言：",
    "T01n0001_010:0062b04": "『彼非我，我非彼，如實知見。』或有眾生，若干",
    "T01n0001_010:0062b05": "種身而一想，梵光音天是；或有眾生，一身若",
    "T01n0001_010:0062b06": "干種想，光音天是；或有眾生一身一想，遍",
    "T01n0001_010:0062b07": "淨天是；或有眾生，住空處；或有眾生，住識",
    "T01n0001_010:0062b08": "處；或有眾生，住不用處，是為七識住處。或",
    "T01n0001_010:0062b09": "有沙門、婆羅門言：『此處安隱，為救、為護、為",
    "T01n0001_010:0062b10": "舍、為燈、為明、為歸，為不虛妄，為不煩惱。』阿",
    "T01n0001_010:0062b11": "難！若比丘知七識住，知集、知滅、知味、知",
    "T01n0001_010:0062b12": "過、知出要，如實知見，彼比丘言：『彼非我，我",
    "T01n0001_010:0062b13": "非彼，如實知見。』是為七識住。「云何二入",
    "T01n0001_010:0062b14": "處？無想入、非想非無想入。是為，阿難！此二",
    "T01n0001_010:0062b15": "入處，或有沙門、婆羅門言：『此處安隱，為救、",
    "T01n0001_010:0062b16": "為護、為舍、為燈、為明、為歸，為不虛妄，為",
    "T01n0001_010:0062b17": "不煩惱。』阿難！若比丘知二入處，知集、知滅、",
    "T01n0001_010:0062b18": "知味、知過、知出要，如實知見，彼比丘言：『彼",
    "T01n0001_010:0062b19": "非我，我非彼，如實知見。』是為二入。「阿難！復",
    "T01n0001_010:0062b20": "有八解脫。云何八？色觀色，初解脫。內無色想，",
    "T01n0001_010:0062b21": "觀外色，二解脫。淨解脫，三解脫。度色想，滅",
    "T01n0001_010:0062b22": "有對想，不念雜想，住空處，四解脫。度空",
    "T01n0001_010:0062b23": "處，住識處，五解脫。度識處，住不用處，六解",
    "T01n0001_010:0062b24": "脫。度不用處，住有想無想處，七解脫。滅盡",
    "T01n0001_010:0062b25": "定，八解脫。阿難！諸比丘於此八解脫，逆順",
    "T01n0001_010:0062b26": "遊行，入出自在，如是比丘得俱解脫。」爾時，阿",
    "T01n0001_010:0062b27": "難聞佛所說，歡喜奉行。",
    "T01n0001_010:0062b28": "14 釋提桓因問經（一四）佛說長阿含第二分釋提桓因問經第十",
    "T01n0001_010:0062b29": "如是我聞：一時，佛在摩竭國菴婆羅村",
    "T01n0001_010:0062c01": "北，毘陀山因陀娑羅窟中。爾時，釋提桓",
    "T01n0001_010:0062c02": "因發微妙善心，欲來見佛：「今我當往至世",
    "T01n0001_010:0062c03": "尊所。」時，諸忉利天聞釋提桓因發妙善",
    "T01n0001_010:0062c04": "心，欲詣佛所，即尋詣帝釋，白言：「善哉！帝",
    "T01n0001_010:0062c05": "釋！發妙善心，欲詣如來，我等亦樂侍從詣",
    "T01n0001_010:0062c06": "世尊所。」時，釋提桓因即告執樂神般遮翼",
    "T01n0001_010:0062c07": "曰：「我今欲詣世尊所，汝可俱行，此忉利諸",
    "T01n0001_010:0062c08": "天亦當與我俱詣佛所。」對曰：「唯然！」時，般遮",
    "T01n0001_010:0062c09": "翼持琉璃琴，於帝釋前忉利天眾中鼓琴",
    "T01n0001_010:0062c10": "供養。時，釋提桓因、忉利諸天及般遮翼，於法",
    "T01n0001_010:0062c11": "堂上忽然不現，譬如力士屈伸臂頃，至",
    "T01n0001_010:0062c12": "摩竭國北毘陀山中。爾時，世尊入火焰三昧，",
    "T01n0001_010:0062c13": "彼毘陀山同一火色，時國人見，自相謂言：「此",
    "T01n0001_010:0062c14": "毘陀山同一火色，將是如來諸天之力。」時，釋",
    "T01n0001_010:0062c15": "提桓因告般遮翼曰：「如來、至真甚難得覩，",
    "T01n0001_010:0062c16": "而能垂降此閑靜處，寂默無聲，禽獸為侶，此",
    "T01n0001_010:0062c17": "處常有諸大神天侍衛世尊，汝可於前鼓",
    "T01n0001_010:0062c18": "琉璃琴娛樂世尊，吾與諸天尋於後往。」對",
    "T01n0001_010:0062c19": "曰：「唯然！」即受教已，持琉璃琴於先詣佛。",
    "T01n0001_010:0062c20": "去佛不遠，鼓琉璃琴，以偈歌曰：",
    "T01n0001_010:0062c21": "「跋陀禮汝父，　　汝父甚端嚴；",
    "T01n0001_010:0062c22": "生汝時吉祥，　　我心甚愛樂。",
    "T01n0001_010:0062c23": "本以小因緣，　　欲心於中生；",
    "T01n0001_010:0062c24": "展轉遂增廣，　　如供養羅漢。",
    "T01n0001_010:0062c25": "釋子專四禪，　　常樂於閑居；",
    "T01n0001_010:0062c26": "正意求甘露，　　我專念亦爾。",
    "T01n0001_010:0062c27": "能仁發道心，　　必欲成正覺；",
    "T01n0001_010:0062c28": "我今求彼女，　　必欲會亦爾。",
    "T01n0001_010:0062c29": "我心生染著，　　愛好不捨離；",
    "T01n0001_010:0063a01": "欲捨不能去，　　如象為鈎制。",
    "T01n0001_010:0063a02": "如熱遇涼風，　　如渴得冷泉；",
    "T01n0001_010:0063a03": "如取涅槃者，　　如水滅於火。",
    "T01n0001_010:0063a04": "如病得良醫，　　飢者得美食；",
    "T01n0001_010:0063a05": "充足生快樂，　　如羅漢遊法。",
    "T01n0001_010:0063a06": "如象被深鈎，　　而猶不肯伏；",
    "T01n0001_010:0063a07": "𩣺突難禁制，　　放逸不自止。",
    "T01n0001_010:0063a08": "猶如清涼池，　　眾花覆水上；",
    "T01n0001_010:0063a09": "疲熱象沐浴，　　舉身得清涼。",
    "T01n0001_010:0063a10": "我前後所施，　　供養諸羅漢；",
    "T01n0001_010:0063a11": "世有福報者，　　盡當與彼供。",
    "T01n0001_010:0063a12": "汝死當共死，　　汝無我活為？",
    "T01n0001_010:0063a13": "寧使我身死，　　不能無汝存。",
    "T01n0001_010:0063a14": "忉利天之主，　　釋今與我願；",
    "T01n0001_010:0063a15": "稱汝禮節具，　　汝善思察之。」",
    "T01n0001_010:0063a16": "爾時，世尊從三昧起，告般遮翼言：「善哉！善",
    "T01n0001_010:0063a17": "哉！般遮翼！汝能以清淨音和琉璃琴稱讚",
    "T01n0001_010:0063a18": "如來，琴聲、汝音，不長不短，悲和哀婉，感動人",
    "T01n0001_010:0063a19": "心。汝琴所奏，眾義備有，亦說欲縛，亦說梵",
    "T01n0001_010:0063a20": "行，亦說沙門，亦說涅槃。」爾時，般遮翼白佛",
    "T01n0001_010:0063a21": "言：「我念世尊昔鬱鞞羅尼連禪水邊，阿",
    "T01n0001_010:0063a22": "遊波陀尼俱律樹下初成佛道時，有尸漢",
    "T01n0001_010:0063a23": "陀天大將子及執樂天王女，共於一處，但",
    "T01n0001_010:0063a24": "設欲樂，我於爾時見其心爾，即為作頌，",
    "T01n0001_010:0063a25": "頌說欲縛，亦說梵行，亦說沙門，亦說涅槃。",
    "T01n0001_010:0063a26": "時，彼天女聞我偈已，舉目而笑語我言：『般",
    "T01n0001_010:0063a27": "遮翼！我未見如來，我曾於忉利天法講堂",
    "T01n0001_010:0063a28": "上，聞彼諸天稱讚如來，有如是德，有如",
    "T01n0001_010:0063a29": "是力。汝常懷信，親近如來，我今意欲與汝",
    "T01n0001_010:0063b01": "共為知識。』世尊！我時與一言之後，不復與",
    "T01n0001_010:0063b02": "語。」時，釋提桓因作是念：「此般遮翼已娛樂",
    "T01n0001_010:0063b03": "如來訖，我今寧可念於彼人。」時，天帝釋即",
    "T01n0001_010:0063b04": "念彼人。時，般遮翼復生念言：「今天帝釋乃能",
    "T01n0001_010:0063b05": "念我。」即持琉璃琴詣帝釋所。帝釋告曰：「汝",
    "T01n0001_010:0063b06": "以我名并稱忉利天意，問訊世尊：『起居輕",
    "T01n0001_010:0063b07": "利，遊步強耶？』」時，般遮翼承帝釋教，即詣世尊",
    "T01n0001_010:0063b08": "所，頭面禮足，於一面住，白世尊言：「釋提桓",
    "T01n0001_010:0063b09": "因及忉利諸天故，遣我來問訊世尊：『起居輕",
    "T01n0001_010:0063b10": "利，遊步強耶？』」世尊報曰：「使汝帝釋及忉利天",
    "T01n0001_010:0063b11": "壽命延長，快樂無患。所以然者？諸天、世人及",
    "T01n0001_010:0063b12": "阿須輪諸眾生等，皆貪壽命、安樂、無患。」爾",
    "T01n0001_010:0063b13": "時，帝釋復自念言：「我等宜往禮覲世尊。」即",
    "T01n0001_010:0063b14": "與忉利諸天往詣佛所，頭面禮足，却住一",
    "T01n0001_010:0063b15": "面。時，帝釋白佛言：「不審我今去世尊遠近",
    "T01n0001_010:0063b16": "可坐？」佛告帝釋曰：「汝天眾多，但近我坐。」時，",
    "T01n0001_010:0063b17": "世尊所止因陀羅窟，自然廣博，無所障碍。",
    "T01n0001_010:0063b18": "爾時，帝釋與忉利諸天及般遮翼皆禮佛足，",
    "T01n0001_010:0063b19": "於一面坐，帝釋白佛言：「一時，佛在舍衛國",
    "T01n0001_010:0063b20": "婆羅門舍，爾時世尊入火焰三昧，我時以",
    "T01n0001_010:0063b21": "少因緣，乘千輻寶車，詣毘樓勒天王所，於",
    "T01n0001_010:0063b22": "空中過，見一天女叉手在世尊前立，我尋",
    "T01n0001_010:0063b23": "語彼女言：『若世尊三昧起者，汝當稱我名",
    "T01n0001_010:0063b24": "字，問訊世尊：起居輕利，遊步強耶？』不審彼",
    "T01n0001_010:0063b25": "女後竟為我達此心不？世尊！寧能憶此事",
    "T01n0001_010:0063b26": "不？」佛言：「憶耳！彼女尋以汝聲致問於我，吾",
    "T01n0001_010:0063b27": "從定起，猶聞汝車聲。」帝釋白佛言：「昔者，我",
    "T01n0001_010:0063b28": "以少緣，與忉利諸天集在法堂，彼諸舊天",
    "T01n0001_010:0063b29": "皆作是言：『若如來出世，增益諸天眾，減損",
    "T01n0001_010:0063c01": "阿須輪眾。』今我躬見世尊，躬見自知，躬自",
    "T01n0001_010:0063c02": "作證，如來、至真出現於世，增益諸天眾，減",
    "T01n0001_010:0063c03": "損阿須輪眾。此有瞿夷釋女，於世尊所淨",
    "T01n0001_010:0063c04": "修梵行，身壞命終，生忉利天宮，即為我子。",
    "T01n0001_010:0063c05": "忉利諸天皆稱言：『瞿夷大天子有大功德，",
    "T01n0001_010:0063c06": "有大威力。』復有餘三比丘，於世尊所淨修",
    "T01n0001_010:0063c07": "梵行，身壞命終，生於卑下執樂神中，常",
    "T01n0001_010:0063c08": "日日來為我給使，瞿夷見已，以偈觸嬈",
    "T01n0001_010:0063c09": "曰：",
    "T01n0001_010:0063c10": "「『汝為佛弟子，　　我本在家時，",
    "T01n0001_010:0063c11": "以衣食供養，　　禮拜致恭恪。",
    "T01n0001_010:0063c12": "汝等名何人？　　躬受佛教誡；",
    "T01n0001_010:0063c13": "淨眼之所說，　　汝不觀察之。",
    "T01n0001_010:0063c14": "我本禮敬汝，　　從佛聞上法；",
    "T01n0001_010:0063c15": "生三十三天，　　為帝釋作子。",
    "T01n0001_010:0063c16": "汝等何不觀？　　我所有功德；",
    "T01n0001_010:0063c17": "本為女人身，　　今為帝釋子。",
    "T01n0001_010:0063c18": "汝等本俱共，　　同修於梵行；",
    "T01n0001_010:0063c19": "今獨處卑賤，　　為吾等給使。",
    "T01n0001_010:0063c20": "本為弊惡行，　　今故受此報；",
    "T01n0001_010:0063c21": "獨處於卑賤，　　為吾等給使。",
    "T01n0001_010:0063c22": "生此處不淨，　　為他所觸嬈；",
    "T01n0001_010:0063c23": "聞已當患厭，　　此處可厭患。",
    "T01n0001_010:0063c24": "從今當精勤，　　勿復為人使；",
    "T01n0001_010:0063c25": "二人勤精進，　　思惟如來法。",
    "T01n0001_010:0063c26": "捨彼所戀著，　　觀欲不淨行；",
    "T01n0001_010:0063c27": "欲縛不真實，　　誑惑於世間。",
    "T01n0001_010:0063c28": "如象離羈靽，　　超越忉利天；",
    "T01n0001_010:0063c29": "釋及忉利天，　　集法講堂上。",
    "T01n0001_010:0064a01": "彼已勇猛力，　　超越忉利天；",
    "T01n0001_010:0064a02": "釋歎未曾有，　　諸天亦見過。",
    "T01n0001_010:0064a03": "此是釋迦子，　　超越忉利天；",
    "T01n0001_010:0064a04": "患厭於欲縛，　　瞿夷說此言。",
    "T01n0001_010:0064a05": "摩竭國有佛，　　名曰釋迦文；",
    "T01n0001_010:0064a06": "彼子大失意，　　其後還得念。",
    "T01n0001_010:0064a07": "三人中一人，　　故為執樂神；",
    "T01n0001_010:0064a08": "二人見道諦，　　超越忉利天。",
    "T01n0001_010:0064a09": "世尊所說法，　　弟子不懷疑；",
    "T01n0001_010:0064a10": "俱共同聞法，　　二人勝彼一。",
    "T01n0001_010:0064a11": "自見殊勝已，　　皆生光音天；",
    "T01n0001_010:0064a12": "我觀見彼已，　　故來至佛所。』」",
    "T01n0001_010:0064a13": "帝釋白佛言：「願開閑暇，一決我疑。」佛言：「隨",
    "T01n0001_010:0064a14": "汝所問，吾當為汝一一演說。」爾時，帝釋即白",
    "T01n0001_010:0064a15": "佛言：「諸天、世人、乾沓和、阿須羅及餘眾生",
    "T01n0001_010:0064a16": "等，盡與何結相應，乃至怨讐、刀杖相向？」佛",
    "T01n0001_010:0064a17": "告釋言：「怨結之生，皆由貪嫉，故使諸天、世",
    "T01n0001_010:0064a18": "人、阿須羅、餘眾生等，刀杖相加。」爾時，帝釋即",
    "T01n0001_010:0064a19": "白佛言：「實爾！世尊！怨結之生，由貪嫉故，使",
    "T01n0001_010:0064a20": "諸天、世人、阿須羅、餘眾生等，刀杖相加。我今",
    "T01n0001_010:0064a21": "聞佛所說，疑網悉除，無復疑也，但不解此",
    "T01n0001_010:0064a22": "貪嫉之生，何由而起？何因何緣？誰為原首？從",
    "T01n0001_010:0064a23": "誰而有？從誰而無？」佛告帝釋：「貪嫉之生，皆",
    "T01n0001_010:0064a24": "由愛憎，愛憎為因，愛憎為緣，愛憎為首，從",
    "T01n0001_010:0064a25": "此而有，無此則無。」爾時，帝釋即白佛言：「實",
    "T01n0001_010:0064a26": "爾。世尊！貪嫉之生，皆由愛憎，愛憎為因，愛憎",
    "T01n0001_010:0064a27": "為緣，愛憎為首，從此而有，無此則無。我今",
    "T01n0001_010:0064a28": "聞佛所說，迷惑悉除，無復疑也。但不解",
    "T01n0001_010:0064a29": "愛憎復何由而生？何因何緣？誰為原首？從",
    "T01n0001_010:0064b01": "誰而有？從誰而無？」佛告帝釋：「愛憎之生，皆",
    "T01n0001_010:0064b02": "由於欲，因欲緣欲，欲為原首，從此而有，無",
    "T01n0001_010:0064b03": "此則無。」爾時，帝釋白佛言：「實爾！世尊！愛憎之",
    "T01n0001_010:0064b04": "生，皆由於欲，因欲緣欲，欲為原首，從此而",
    "T01n0001_010:0064b05": "有，無此則無。我今聞佛所說，迷惑悉除，無",
    "T01n0001_010:0064b06": "復疑也。但不知此欲復何由生？何因何",
    "T01n0001_010:0064b07": "緣？誰為原首？從誰而有？從誰而無？」佛告帝",
    "T01n0001_010:0064b08": "釋：「愛由想生，因想緣想，想為原首，從此而",
    "T01n0001_010:0064b09": "有，無此而無。」爾時，帝釋白佛言：「實爾！世尊！",
    "T01n0001_010:0064b10": "愛由想生，因想緣想，想為原首，從此而有，",
    "T01n0001_010:0064b11": "無此則無。我今聞佛所說，無復疑也。但不",
    "T01n0001_010:0064b12": "解想復何由而生？何因何緣？誰為原首？從",
    "T01n0001_010:0064b13": "誰而有？從誰而無？」佛告帝釋：「想之所生，由",
    "T01n0001_010:0064b14": "於調戲，因調緣調，調為原首，從此而有，無",
    "T01n0001_010:0064b15": "此則無。帝釋！若無調戲則無想，無想則無",
    "T01n0001_010:0064b16": "欲，無欲則無愛憎，無愛憎則無貪嫉，若",
    "T01n0001_010:0064b17": "無貪嫉，則一切眾生不相傷害。帝釋！但緣",
    "T01n0001_010:0064b18": "調為本，因調緣調，調為原首，從此有想，",
    "T01n0001_010:0064b19": "從想有欲，從欲有愛憎，從愛憎有貪嫉；",
    "T01n0001_010:0064b20": "以貪嫉故，使群生等共相傷害。」帝釋白佛",
    "T01n0001_010:0064b21": "言：「實爾！世尊！由調有想，因調緣調，調為原",
    "T01n0001_010:0064b22": "首，從此有想由調而有，無調則無。若本無",
    "T01n0001_010:0064b23": "調者則無想，無想則無欲，無欲則無愛憎，",
    "T01n0001_010:0064b24": "無愛憎則無貪嫉，無貪嫉則一切群生不",
    "T01n0001_010:0064b25": "相傷害。但想由調生，因調緣調，調為原首，",
    "T01n0001_010:0064b26": "從調有想，從想有欲，從欲有愛憎，從愛",
    "T01n0001_010:0064b27": "憎有貪嫉，從貪嫉使一切眾生共相傷",
    "T01n0001_010:0064b28": "害。我今聞佛所說，迷惑悉除，無復疑也。」爾",
    "T01n0001_010:0064b29": "時，帝釋復白佛言：「一切沙門、婆羅門盡除調",
    "T01n0001_010:0064c01": "戲在滅迹耶？為不除調戲在滅迹耶？」佛",
    "T01n0001_010:0064c02": "告帝釋：「一切沙門、婆羅門不盡除調戲在",
    "T01n0001_010:0064c03": "滅迹也。所以然者？帝釋，世間有種種界，眾",
    "T01n0001_010:0064c04": "生各依己界，堅固守持，不能捨離，謂己為",
    "T01n0001_010:0064c05": "實，餘者為虛。是故，帝釋！一切沙門、婆羅門",
    "T01n0001_010:0064c06": "不盡除調戲而在滅迹。」爾時，帝釋白佛言：",
    "T01n0001_010:0064c07": "「實爾！世尊！世間有種種眾生，各依己界，堅",
    "T01n0001_010:0064c08": "固守持，不能捨離，謂己為是，餘為虛妄。是",
    "T01n0001_010:0064c09": "故一切沙門、婆羅門不盡除調戲而在滅",
    "T01n0001_010:0064c10": "迹。我聞佛言，疑惑悉除，無復疑也。」帝釋復",
    "T01n0001_010:0064c11": "白佛言：「齊幾調在滅迹耶？」佛告帝釋：「調",
    "T01n0001_010:0064c12": "戲有三：一者口，二者想，三者求。彼口所言，",
    "T01n0001_010:0064c13": "自害、害他，亦二俱害。捨此言已，如所言，不",
    "T01n0001_010:0064c14": "自害、不害他、不二俱害。知時比丘如口所",
    "T01n0001_010:0064c15": "言，專念不亂，想亦自害、害他，亦二俱害；捨",
    "T01n0001_010:0064c16": "此想已，如所想，不自害、不害他，二俱不",
    "T01n0001_010:0064c17": "害，知時比丘如所想，專念不亂。帝釋！求亦",
    "T01n0001_010:0064c18": "自害、害他，亦二俱害；捨此求已，如所求，",
    "T01n0001_010:0064c19": "不自害、不害他，不二俱害，知時比丘如",
    "T01n0001_010:0064c20": "所求，專念不亂。」爾時，釋提桓因言：「我聞佛",
    "T01n0001_010:0064c21": "所說，無復狐疑。」又白佛言：「齊幾名賢聖捨",
    "T01n0001_010:0064c22": "心？」佛告帝釋：「捨心有三：一者喜身，二者憂",
    "T01n0001_010:0064c23": "身，三者捨身。帝釋！彼喜身者，自害、害他，亦",
    "T01n0001_010:0064c24": "二俱害；捨此喜已，如所喜，不自害、害他，",
    "T01n0001_010:0064c25": "二俱不害，知時比丘專念不忘，即名受具",
    "T01n0001_010:0064c26": "足戒。帝釋！彼憂身者，自害、害彼，亦二俱害；",
    "T01n0001_010:0064c27": "捨此憂已，如所憂，不自害、害他，二俱不",
    "T01n0001_010:0064c28": "害，知時比丘專念不忘，即名受具足戒。復",
    "T01n0001_010:0064c29": "次，帝釋！彼捨身者，自害、害他，亦二俱害；捨",
    "T01n0001_010:0065a01": "此身已，如所捨，不自害、不害他，二俱不",
    "T01n0001_010:0065a02": "害，知時比丘專念不忘，是即名為受具足",
    "T01n0001_010:0065a03": "戒。」帝釋白佛言：「我聞佛所說，無復狐疑。」又",
    "T01n0001_010:0065a04": "白佛言：「齊幾名賢聖律諸根具足？」佛告帝",
    "T01n0001_010:0065a05": "釋：「眼知色，我說有二：可親、不可親。耳聲、鼻",
    "T01n0001_010:0065a06": "香、舌味、身觸、意法，我說有二：可親、不可親。」",
    "T01n0001_010:0065a07": "爾時，帝釋白佛言：「世尊！如來略說，未廣分",
    "T01n0001_010:0065a08": "別，我以具解。眼知色，我說有二：可親、不可",
    "T01n0001_010:0065a09": "親。耳聲、鼻香、舌味、身觸、意法有二：可親、不",
    "T01n0001_010:0065a10": "可親。世尊！如眼觀色，善法損減，不善法增，",
    "T01n0001_010:0065a11": "如此眼知色，我說不可親；耳聲、鼻香、舌味、",
    "T01n0001_010:0065a12": "身觸、意知法，善法損減，不善法增，我說不",
    "T01n0001_010:0065a13": "可親。世尊！如眼見色，善法增長，不善法減，",
    "T01n0001_010:0065a14": "如是眼知色，我說可親；耳聲、鼻香、舌味、身",
    "T01n0001_010:0065a15": "觸、意知法，善法增長，不善法減，我說可親。」",
    "T01n0001_010:0065a16": "佛告帝釋：「善哉！善哉！是名賢聖律諸根具",
    "T01n0001_010:0065a17": "足。」帝釋白佛言：「我聞佛所說，無復狐疑。」復",
    "T01n0001_010:0065a18": "白佛言：「齊幾比丘名為究竟、究竟梵行、究",
    "T01n0001_010:0065a19": "竟安隱、究竟無餘？」佛告帝釋：「為愛所苦，身",
    "T01n0001_010:0065a20": "得滅者，是為究竟、究竟梵行、究竟安隱、究",
    "T01n0001_010:0065a21": "竟無餘。」帝釋白佛言：「我本長夜，所懷疑網，",
    "T01n0001_010:0065a22": "今者如來開發所疑。」佛告帝釋：「汝昔頗曾",
    "T01n0001_010:0065a23": "詣沙門、婆羅門所問此義不？」帝釋白佛言：",
    "T01n0001_010:0065a24": "「我自憶念：昔者，曾詣沙門、婆羅門所諮問此",
    "T01n0001_010:0065a25": "義。昔我一時曾集講堂，與諸天眾共論：『如",
    "T01n0001_010:0065a26": "來為當出世，為未出世？』時共推求，不見如",
    "T01n0001_010:0065a27": "來出現于世，各自還宮，五欲娛樂。世尊！我",
    "T01n0001_010:0065a28": "復於後時見諸大神天，自恣五欲已，漸各",
    "T01n0001_010:0065a29": "命終。時我，世尊！懷大恐怖，衣毛為竪。時，",
    "T01n0001_010:0065b01": "見沙門、婆羅門處在閑靜，去家離欲，我尋",
    "T01n0001_010:0065b02": "至彼所問言：『云何名究竟？』我問此義，彼不",
    "T01n0001_010:0065b03": "能報。彼既不知，逆問我言：『汝為是誰？』我尋",
    "T01n0001_010:0065b04": "報言：『我是釋提桓因。』彼復問言：『汝是何釋？』我",
    "T01n0001_010:0065b05": "時答言：『我是天帝釋，心有所疑，故來相問",
    "T01n0001_010:0065b06": "耳。』時，我與彼如所知見，說於釋義。彼問",
    "T01n0001_010:0065b07": "我言：『更為我弟子，我今是佛弟子，得須陀",
    "T01n0001_010:0065b08": "洹道，不墮餘趣，極七往返，必成道果，唯願",
    "T01n0001_010:0065b09": "世尊記我為斯陀含。』說此語已，復作頌",
    "T01n0001_010:0065b10": "曰：",
    "T01n0001_010:0065b11": "「『由彼染穢想，　　故生我狐疑；",
    "T01n0001_010:0065b12": "長夜與諸天，　　推求於如來。",
    "T01n0001_010:0065b13": "見諸出家人，　　常在閑靜處；",
    "T01n0001_010:0065b14": "謂是佛世尊，　　故往󰨤首言：",
    "T01n0001_010:0065b15": "我今故來問，　　云何為究竟？",
    "T01n0001_010:0065b16": "問已不能報，　　道迹之所趣。",
    "T01n0001_010:0065b17": "今日無等尊，　　是我久所求；",
    "T01n0001_010:0065b18": "已觀察己行，　　心已正思惟。",
    "T01n0001_010:0065b19": "唯聖先已知，　　我心之所行；",
    "T01n0001_010:0065b20": "長夜所修業，　　願淨眼記之。",
    "T01n0001_010:0065b21": "歸命人中上，　　三界無極尊；",
    "T01n0001_010:0065b22": "能斷恩愛刺，　　今禮日光尊。』」",
    "T01n0001_010:0065b23": "佛告帝釋：「汝憶本得喜樂、念樂時不？」帝釋",
    "T01n0001_010:0065b24": "答曰：「如是，世尊！憶昔所得喜樂、念樂。世尊！",
    "T01n0001_010:0065b25": "我昔曾與阿須輪共戰，我時得勝，阿須輪",
    "T01n0001_010:0065b26": "退，我時則還，得歡喜、念樂，計此歡喜、念樂，",
    "T01n0001_010:0065b27": "離有穢惡刀杖喜樂、鬪訟喜樂。今我於佛",
    "T01n0001_010:0065b28": "所得喜、念樂，無有刀杖、諍訟之樂。」佛告",
    "T01n0001_010:0065b29": "帝釋：「汝今得喜樂、念樂，於中欲求何功德",
    "T01n0001_010:0065c01": "果？」爾時，帝釋白佛言：「我於喜樂、念樂中，欲",
    "T01n0001_010:0065c02": "求五功德果，何等五？」即說偈言：",
    "T01n0001_010:0065c03": "「我後若命終，　　捨於天上壽；",
    "T01n0001_010:0065c04": "處胎不懷患，　　使我心歡喜。",
    "T01n0001_010:0065c05": "佛度未度者，　　能說正真道；",
    "T01n0001_010:0065c06": "於三佛法中，　　我要修梵行。",
    "T01n0001_010:0065c07": "以智慧身居，　　心自見正諦；",
    "T01n0001_010:0065c08": "得達本所起，　　於是長解脫。",
    "T01n0001_010:0065c09": "但當勤修行，　　習佛真實智；",
    "T01n0001_010:0065c10": "設不獲道證，　　功德猶勝天。",
    "T01n0001_010:0065c11": "諸有神妙天，　　阿迦尼吒等；",
    "T01n0001_010:0065c12": "下至末後身，　　必當生彼處。",
    "T01n0001_010:0065c13": "我今於此處，　　受天清淨身；",
    "T01n0001_010:0065c14": "復得增壽命，　　淨眼我自知。」",
    "T01n0001_010:0065c15": "說此偈已，白佛言：「我於喜樂、念樂中，欲得",
    "T01n0001_010:0065c16": "如是五功德果。」爾時，帝釋語忉利諸天曰：「汝",
    "T01n0001_010:0065c17": "於忉利天上梵童子前恭敬禮事，今於佛",
    "T01n0001_010:0065c18": "前復設此敬者，不亦善哉！」其語未久，時，",
    "T01n0001_010:0065c19": "梵童子忽然於虛空中天眾上立，向天帝",
    "T01n0001_010:0065c20": "釋而說偈曰：",
    "T01n0001_010:0065c21": "「天王清淨行，　　多利益眾生；",
    "T01n0001_010:0065c22": "摩竭帝釋主，　　能問如來義。」",
    "T01n0001_010:0065c23": "時，梵童子說此偈已，忽然不現。是時，帝釋",
    "T01n0001_010:0065c24": "即從座起，禮世尊足，遶佛三匝，却行而退，",
    "T01n0001_010:0065c25": "忉利諸天及般遮翼亦禮佛足，却行而退。時，",
    "T01n0001_010:0065c26": "天帝釋少復前行，顧語般遮翼曰：「善哉！善",
    "T01n0001_010:0065c27": "哉！汝能先於佛前鼓琴娛樂，然後我及諸",
    "T01n0001_010:0065c28": "天於後方到，我今知汝補汝父位，於乾沓",
    "T01n0001_010:0065c29": "和中最為上首，當以彼拔陀乾沓和王",
    "T01n0001_010:0066a01": "女與汝為妻。」世尊說此法時，八萬四千",
    "T01n0001_010:0066a02": "諸天遠塵離垢，諸法法眼生。時，釋提桓因、忉",
    "T01n0001_010:0066a03": "利諸天及般遮翼聞佛所說，歡喜奉行。",
    "T01n0001_010:0066a04": "佛說長阿含經卷第十"
}