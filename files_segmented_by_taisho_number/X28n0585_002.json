{
    "X28n0585_002:0008c14": "讀教記卷第二",
    "X28n0585_002:0008c16": "天台沙門　法照",
    "X28n0585_002:0008c17": "玅玄(二)",
    "X28n0585_002:0008c18": "祕密教",
    "X28n0585_002:0008c19": "玄(一)(七)祕密不定其義不然如來於法得最自在若智",
    "X28n0585_002:0008c20": "若機若時若處三密四門無妨無礙此座說頓十方",
    "X28n0585_002:0008c21": "說漸說不定頓座不聞十方十方不聞頓座或十方",
    "X28n0585_002:0008c22": "說頓說不定此座說漸各各不相知聞於此是顯於",
    "X28n0585_002:0008c23": "彼是密或為一人說頓或為多人說漸說不定或為",
    "X28n0585_002:0008c24": "一人說漸為多人說頓各各不相知互為顯密或一",
    "X28n0585_002:0009a01": "座默十方說十方默一座說或俱默俱說各各不相",
    "X28n0585_002:0009a02": "知互為顯密。",
    "X28n0585_002:0009a03": "籤(一)(廿二)若智若機等者智謂大聖權謀機謂不同次",
    "X28n0585_002:0009a04": "第不擇時處身口意密隨何四門無礙自在適時稱",
    "X28n0585_002:0009a05": "會皆無虗設三正釋相中且寄三法以出其相何者",
    "X28n0585_002:0009a06": "以此三法對祕密故則化儀四教文義整足任運攝",
    "X28n0585_002:0009a07": "得三藏等四於中復二先約三說相對次約說默相",
    "X28n0585_002:0009a08": "對初三說中二先約十方相對次或為下於一方中",
    "X28n0585_002:0009a09": "多人相對一方既爾十方亦然二文各先正釋次各",
    "X28n0585_002:0009a10": "各下結次約說默相對中亦應具有十方及人二義",
    "X28n0585_002:0009a11": "不同無人相對者文略而言俱默俱說者理合如之",
    "X28n0585_002:0009a12": "前三法相對準此亦應云俱頓俱漸俱不定文無者",
    "X28n0585_002:0009a13": "亦略既云俱默俱說互不相知名之為密何妨俱頓",
    "X28n0585_002:0009a14": "互不相知各各下亦結也云互不相知者前文但云",
    "X28n0585_002:0009a15": "於此於彼者亦應互說舉一以例驗知不定與祕密",
    "X28n0585_002:0009a16": "但有互知與互不知以辨兩異此中顯露亦義通餘",
    "X28n0585_002:0009a17": "七以祕密不出此七故也故前文云顯露漸頓及顯",
    "X28n0585_002:0009a18": "露不定故七竝是顯露意也。",
    "X28n0585_002:0009a19": "籤(一)(十七)問華嚴鹿苑大小永隔纔說方等則同座並",
    "X28n0585_002:0009a20": "聞者何答若以祕密橫被無時不徧若約橫論豎則",
    "X28n0585_002:0009a21": "隱顯在機。",
    "X28n0585_002:0009a22": "籤云五味則一道豎進味味皆有半滿相成者彼",
    "X28n0585_002:0009a23": "南師偏用五味北師偏用半滿今約五味半滿相",
    "X28n0585_002:0009a24": "成而用則華嚴唯滿不半乃至法華廢半明滿非",
    "X28n0585_002:0009b01": "五味各有半滿也又云故至鹿苑方分顯密者此",
    "X28n0585_002:0009b02": "敘小始人天不歷華嚴故提謂猶屬顯露至鹿苑",
    "X28n0585_002:0009b03": "方分顯密。",
    "X28n0585_002:0009b04": "文句(一)(五)祕密者隱而不傳。",
    "X28n0585_002:0009b05": "玅記(一)(十七)祕密不傳者降佛已還非所述故尚非阿",
    "X28n0585_002:0009b06": "難能受豈弘教者所量又阿難非不傳祕赴機之密",
    "X28n0585_002:0009b07": "非所傳耳故祕密所用全是顯教是故傳祕秪名傳",
    "X28n0585_002:0009b08": "顯。",
    "X28n0585_002:0009b09": "玅玄(六)(十八)祕密既隱非世流布此置而不論",
    "X28n0585_002:0009b10": "籤(七)(十)祕在大聖赴機今且置而不說若欲說之秖名",
    "X28n0585_002:0009b11": "口密赴四機緣今其彼彼互不相知即是其意顯祕",
    "X28n0585_002:0009b12": "雖異教不出四是故不論。",
    "X28n0585_002:0009b13": "止觀(一)(八)教是聖人被下之言聖能顯祕兩說凡人宣",
    "X28n0585_002:0009b14": "述秖可傳顯不能傳祕聽者因何作觀或得者六根",
    "X28n0585_002:0009b15": "淨位能以一玅音徧滿三千界隨意悉能至則能傳",
    "X28n0585_002:0009b16": "祕教。",
    "X28n0585_002:0009b17": "輔行(一上)(卅三)正約化主論得不得密屬聖人聖能雙益",
    "X28n0585_002:0009b18": "今論凡師故闕於密故修觀者無密益義故云聽者",
    "X28n0585_002:0009b19": "因何作觀次或得下義立於得位雖在凡凡師多種",
    "X28n0585_002:0009b20": "五品已下猶名不得六根淨位雖無三輪口密之益",
    "X28n0585_002:0009b21": "能傳玅音徧大千界不同佛化故云能傳稟教之人",
    "X28n0585_002:0009b22": "仍無密益。",
    "X28n0585_002:0009b23": "玅玄(十)(十五)涅槃云我初成佛恒沙菩薩來問是義如",
    "X28n0585_002:0009b24": "汝無異諸大乘經如此意義類例皆名頓教相也。",
    "X28n0585_002:0009c01": "籤(十)(十八)初成道者且借祕密助入此中明鹿苑初成",
    "X28n0585_002:0009c02": "亦有頓義況諸經耶。",
    "X28n0585_002:0009c03": "玄(十)(廿三)大經云我坐道場菩提樹下初成正覺(云云)",
    "X28n0585_002:0009c04": "此則通至於前。",
    "X28n0585_002:0009c05": "止觀(九)(廿八)又復我說初成道十方菩薩已問此義即",
    "X28n0585_002:0009c06": "涅槃中約十二因緣有祕密教。",
    "X28n0585_002:0009c07": "輔行(九下)(十四)又復下引證祕密教(云云)故知漸初已有",
    "X28n0585_002:0009c08": "菩薩密聞斯義。",
    "X28n0585_002:0009c09": "涅槃疏(四)(十)舊解坐道場亦曾問者或言是華嚴中問",
    "X28n0585_002:0009c10": "翻經不盡其文未來或言是偏方不定教文亦不來",
    "X28n0585_002:0009c11": "或言是祕密教非顯露攝義皆不然今明道場乃是",
    "X28n0585_002:0009c12": "元初圓滿始坐非方便道場第二卷云我已久於無",
    "X28n0585_002:0009c13": "量劫來久已成佛亦如法華成佛已來甚大久遠昔",
    "X28n0585_002:0009c14": "諸菩薩曾問此義如今不異正對過去之問非一化",
    "X28n0585_002:0009c15": "之始不應據寂滅道場及偏方祕密。",
    "X28n0585_002:0009c16": "涅槃經大師引用非一或證頓或證祕密或證涅",
    "X28n0585_002:0009c17": "槃徧前也。",
    "X28n0585_002:0009c18": "十二部經",
    "X28n0585_002:0009c19": "玅玄(一)(十七)復次一一教中各各有十二部經亦用悉",
    "X28n0585_002:0009c20": "檀起之若十因緣法所成眾法樂聞正因緣世界事",
    "X28n0585_002:0009c21": "如來則為直說陰界入等假實之法是名修多羅或",
    "X28n0585_002:0009c22": "四五六七八九言偈重頌世界陰入等事是名祇夜",
    "X28n0585_002:0009c23": "或直記眾生未來事乃至記鴿雀成佛等是名和伽",
    "X28n0585_002:0009c24": "羅那或孤起偈說世界陰入等事是名伽陀或無人",
    "X28n0585_002:0010a01": "問自說世界事是名優陀那或約世界不善事而結",
    "X28n0585_002:0010a02": "禁戒是名尼陀那或以譬喻說世界事是名阿波陀",
    "X28n0585_002:0010a03": "那或說本昔世界事是名伊帝目多伽或說本昔受",
    "X28n0585_002:0010a04": "生事是名闍陀伽或說世界廣大事是名毗佛略或",
    "X28n0585_002:0010a05": "說世界未曾有事是名阿浮陀達磨或問難世界事",
    "X28n0585_002:0010a06": "是名優波提舍此是世界悉檀為悅眾生故起十二",
    "X28n0585_002:0010a07": "部經。",
    "X28n0585_002:0010a08": "玅玄(六)(十五)今依大智論標名者一修多羅此云法本",
    "X28n0585_002:0010a09": "亦云契經亦線經二祇夜此云重頌以偈頌修多羅",
    "X28n0585_002:0010a10": "也三和伽羅那此云授記四伽陀此云不重頌亦略",
    "X28n0585_002:0010a11": "言偈耳四句為頌如此間詩頌也五優陀那此云無",
    "X28n0585_002:0010a12": "問自說六尼陀那此云因緣七阿波陀那此云譬喻",
    "X28n0585_002:0010a13": "八伊帝目多伽此云如是語亦云本事九闍陀伽此",
    "X28n0585_002:0010a14": "云本生十毗佛略此云方廣十一阿浮陀達磨此云",
    "X28n0585_002:0010a15": "未曾有十二優波提舍此云論義部者部別各有類",
    "X28n0585_002:0010a16": "從也經者外國云修多羅此云線經線能貫穿經能",
    "X28n0585_002:0010a17": "經緯言能持法如線如經(云云)二明分法大小者此",
    "X28n0585_002:0010a18": "經指九部為入大之本則九部是小三部是大葢別",
    "X28n0585_002:0010a19": "語耳通而為言小亦有記莂六道因果又阿含中亦",
    "X28n0585_002:0010a20": "授彌勒當作佛記豈非授記經亦有自唱善哉無問",
    "X28n0585_002:0010a21": "而說聲聞經中以法空為大空故成論中云正欲明",
    "X28n0585_002:0010a22": "三藏中實義實義者空是阿毗曇所不申而成論申",
    "X28n0585_002:0010a23": "於空空即廣經當知小乘通具十二部也(云云)有人",
    "X28n0585_002:0010a24": "言大乘九部除因緣譬喻論義大乘人根利不假此",
    "X28n0585_002:0010b01": "三斯亦別論通語大乘何得無此三經耶有經言小",
    "X28n0585_002:0010b02": "乘但讓廣經一部有十一部無方廣者大乘說如來",
    "X28n0585_002:0010b03": "是常一切眾生皆有佛性正理為方包富為廣又理",
    "X28n0585_002:0010b04": "融無二亦名為等聲聞中所無但十一部耳若言小",
    "X28n0585_002:0010b05": "乘定有九不應復有十一部既取十一亦通有十二",
    "X28n0585_002:0010b06": "為緣別說或讓三或讓一以判大小乘(云云)。",
    "X28n0585_002:0010b07": "籤(七)(九)將大小俱十二望大小各九各九是別各十二",
    "X28n0585_002:0010b08": "是通各九之中緣喻事三局在於小廣問記三局在",
    "X28n0585_002:0010b09": "於大餘之六部通於大小(云云)又有說者名十一部",
    "X28n0585_002:0010b10": "菩薩純說大乘方等第十九云復有十一部經除毗",
    "X28n0585_002:0010b11": "佛略亦無如是甚深之義次明通別意者如上所說",
    "X28n0585_002:0010b12": "一往赴機據理應以通說為正。",
    "X28n0585_002:0010b13": "修多羅名名該三藏如達磨鬱多羅之論本亦名",
    "X28n0585_002:0010b14": "修多羅故又十二部中非局一部始終通名修多",
    "X28n0585_002:0010b15": "羅故止觀所引若律若論共成玅解故指前六云",
    "X28n0585_002:0010b16": "修多羅。",
    "X28n0585_002:0010b17": "通別申論",
    "X28n0585_002:0010b18": "玅玄(一)(十九)天親用兩番四悉檀造地論通華嚴(云云)",
    "X28n0585_002:0010b19": "籤(二)(六)地持釋華嚴十地品此下一代四時皆有論申",
    "X28n0585_002:0010b20": "唯方等部未有別論可以唯識通用申之無性之文",
    "X28n0585_002:0010b21": "全同敗種故也。",
    "X28n0585_002:0010b22": "玄(四)(卅二)又十地論攝大乘論地持論十住毗婆沙論",
    "X28n0585_002:0010b23": "大智度論並釋菩薩地位而多少出沒不同(云云)",
    "X28n0585_002:0010b24": "籤(五)(廿二)十地論唯釋華嚴十地品攝大乘第七釋第",
    "X28n0585_002:0010c01": "四因果勝相中亦但明歡喜等十地而已地持中明",
    "X28n0585_002:0010c02": "種性等六住。",
    "X28n0585_002:0010c03": "玄(十)(十九)地論第七地云一念心具十波羅蜜",
    "X28n0585_002:0010c04": "籤(十)(卅二)地論等者(云云)地持第七以十二住攝一切",
    "X28n0585_002:0010c05": "位。",
    "X28n0585_002:0010c06": "此文在十地論第九卷第七遠行地籤中云地持",
    "X28n0585_002:0010c07": "者持字誤。",
    "X28n0585_002:0010c08": "淨名玄(四)(十一)應有別申大集方等及此經論不來此士。",
    "X28n0585_002:0011a23": "或問淨名玄云如十地論別申華嚴經別圓兩教",
    "X28n0585_002:0011a24": "籤云十地論唯釋華嚴十地品籤文又云地持釋",
    "X28n0585_002:0011b01": "華嚴十地品何耶一云傳寫之誤應改持作論字",
    "X28n0585_002:0011b02": "二云文有兼正之殊若從正說地持論正是通申",
    "X28n0585_002:0011b03": "華嚴今云地持釋華嚴十地品者此兼釋十地品",
    "X28n0585_002:0011b04": "也兼正不同故得互舉予甞於嘉定壬午五月既",
    "X28n0585_002:0011b05": "望親撿大慈藏中地持與十地論乃持字之誤當",
    "X28n0585_002:0011b06": "改為論不然則錯認彌勒為天親甚相遼也。",
    "X28n0585_002:0011b07": "開權",
    "X28n0585_002:0011b08": "經(總諸佛章方便品)舍利弗諸佛隨宜說法意趣難解所以",
    "X28n0585_002:0011b09": "者何我以無量無數方便種種因緣譬喻言辭演說",
    "X28n0585_002:0011b10": "諸法。",
    "X28n0585_002:0011b11": "疏(四)(九)從隨宜所說下是開方便也(云云)初明佛道隨",
    "X28n0585_002:0011b12": "三種機宜說方便故言隨宜而佛意在實物不能解",
    "X28n0585_002:0011b13": "故言意趣難解也。",
    "X28n0585_002:0011b14": "記(四)(卅二)初明佛道至難知也者施權意也以諸教中",
    "X28n0585_002:0011b15": "無施名故今欲明開故先敘所開即所施是故玄文",
    "X28n0585_002:0011b16": "云為實施權意在於實開權顯實意在於權當知以",
    "X28n0585_002:0011b17": "實為權權名隱實開權顯實實外無餘潛之與顯利",
    "X28n0585_002:0011b18": "在物情常住本源未嘗增減故未開之前非但不說",
    "X28n0585_002:0011b19": "顯實之名都無施權之語故說宜權之言即須顯實",
    "X28n0585_002:0011b20": "故也。",
    "X28n0585_002:0011b21": "句(四)(十六)以無量無數方便者明開權也是法皆為一",
    "X28n0585_002:0011b22": "佛乘故明顯實也。",
    "X28n0585_002:0011b23": "記(五)(八)然三世章顯實皆云是法及釋迦章如此兩字",
    "X28n0585_002:0011b24": "並指權是實故云顯實何者在昔施權尚無權名何",
    "X28n0585_002:0011c01": "況有實故今開權權即是實故云是法皆為佛乘故",
    "X28n0585_002:0011c02": "知述其施權意在開也。",
    "X28n0585_002:0011c03": "經(方便品)諸佛所得法無量方便力而為眾生說(云云)",
    "X28n0585_002:0011c04": "句(四)(廿二)諸佛所得法者修道得於諸權法也",
    "X28n0585_002:0011c05": "記(五)(十四)修道得於諸權法者自行因滿所感權法正",
    "X28n0585_002:0011c06": "當自行體內權也即此法體亦不可說以方便故為",
    "X28n0585_002:0011c07": "眾生說成化他權(云云)故知立一開權之言於今乃",
    "X28n0585_002:0011c08": "成二意一者勝昔所施二為顯實之所不指所開無",
    "X28n0585_002:0011c09": "由說實況指權是權知非究竟既顯實已權全是實",
    "X28n0585_002:0011c10": "玄(一)(廿二)九開權顯實者一切諸法莫不皆玅一色一",
    "X28n0585_002:0011c11": "香無非中道眾生情隔於妙耳大悲順物不與世諍",
    "X28n0585_002:0011c12": "是故明諸權實不同(云云)今開方便門示真實相唯",
    "X28n0585_002:0011c13": "以一大事因緣但說無上道開佛知見悉使得入究",
    "X28n0585_002:0011c14": "竟實相除滅化城即是決麤皆至寶所即是入妙。",
    "X28n0585_002:0011c15": "籤(二)(九)初通明諸法本實次大悲下施權三今開下顯",
    "X28n0585_002:0011c16": "實初文者法既本妙麤由物情故知但開其情理自",
    "X28n0585_002:0011c17": "復本(云云)正開中又二初約法通開明施化本意次",
    "X28n0585_002:0011c18": "除滅下寄二乘難開以明開相麤既即是玅化城即",
    "X28n0585_002:0011c19": "是寶所故也。",
    "X28n0585_002:0011c20": "玄(十)(廿六)次從二以開二者元本是如來藏如來藏中",
    "X28n0585_002:0011c21": "備有半滿不思議之二眾生不解全生如乳又開出",
    "X28n0585_002:0011c22": "帶半之滿。",
    "X28n0585_002:0011c23": "籤(十)(廿九)本是如來藏者即是法華正體一實之理故",
    "X28n0585_002:0011c24": "名為藏實理之中備有同體權實之法名為半滿眾",
    "X28n0585_002:0012a01": "生不解是故開出帶半之滿(云云)此從不思議二開",
    "X28n0585_002:0012a02": "思議之二今合思議之二歸於不思議二不思議二",
    "X28n0585_002:0012a03": "純一醍醐。",
    "X28n0585_002:0012a04": "句(三)(廿二)若依今經文未曾向人說如此事。",
    "X28n0585_002:0012a05": "記(四)(七)言未曾說者通論教等前並未開別而論之教",
    "X28n0585_002:0012a06": "行理三前或已會若開人者前教所無故以前教所",
    "X28n0585_002:0012a07": "無而為品目故知非同體方便無以施開等也(此明可開",
    "X28n0585_002:0012a08": "之理)。",
    "X28n0585_002:0012a09": "句(六)(十九)記(七)(十)跨節為同當分為異是則同為同體異",
    "X28n0585_002:0012a10": "為異體異約施權同約開顯秖一吏民義當兩屬(開已",
    "X28n0585_002:0012a11": "知同)。",
    "X28n0585_002:0012a12": "止觀(六)(廿八)輔行(六下)(十三)於實法界頂開同體權髻與實",
    "X28n0585_002:0012a13": "相明珠(從應而說)。",
    "X28n0585_002:0012a14": "籤(六)(末)開前諸麤應中亦約教道須開兩教佛應。",
    "X28n0585_002:0012a15": "北峰師曰須知開權正為機情的開異體若論佛",
    "X28n0585_002:0012a16": "意無非同體但今開顯非為佛意正為機情良由",
    "X28n0585_002:0012a17": "如來藏中性具權實權實同體體元圓玅但由機",
    "X28n0585_002:0012a18": "緣不解是故如來方便順機為實施權設教分齊",
    "X28n0585_002:0012a19": "藏通則唯詮偏真別教則次第斷九機緣執之不",
    "X28n0585_002:0012a20": "能趣實不能即實名偏名麤異體權也至法華會",
    "X28n0585_002:0012a21": "機熟須開指其所執是我方便權說為實而施權",
    "X28n0585_002:0012a22": "即是實方知麤即是玅異即是同玄云元本是如",
    "X28n0585_002:0012a23": "來藏等也。",
    "X28n0585_002:0012a24": "指南曰正論異體為所開也須知祕密藏中權實",
    "X28n0585_002:0012b01": "體一眾生不了妄計遂生貪著小乘流浪五道欲",
    "X28n0585_002:0012b02": "使復性不免施權調熟機緣終令悟實故玄文一",
    "X28n0585_002:0012b03": "明諸法本實二大悲施權三開權顯實究論開異",
    "X28n0585_002:0012b04": "體者順機曾施故記主所謂若不先異何所論同",
    "X28n0585_002:0012b05": "良有以也。",
    "X28n0585_002:0012b06": "草錄曰考論法華正宗既開權已自妙為其佛已",
    "X28n0585_002:0012b07": "殷勤稱歎方便三周正體(云云)不知本經指上所",
    "X28n0585_002:0012b08": "說此經開方便門的指佛以方便力示以三乘教",
    "X28n0585_002:0012b09": "此本經略開之正文也聲聞言下近謂情盡功由",
    "X28n0585_002:0012b10": "於此經題玅法品目祕玅權皆已玅本無相違纔",
    "X28n0585_002:0012b11": "涉即實已非開權若分權實異體論判(文)意為佛",
    "X28n0585_002:0012b12": "歎權已而開即開同體妙權況佛方便力豈異體",
    "X28n0585_002:0012b13": "耶決疑開法體輔正開體內權今以四義評之一",
    "X28n0585_002:0012b14": "不識化意若論佛意本無同異但由眾生情隔於",
    "X28n0585_002:0012b15": "玅今若開權豈開佛意二不識自他且今開權為",
    "X28n0585_002:0012b16": "化他為自行若開化他豈非異耶故文句(三)(二十)三",
    "X28n0585_002:0012b17": "教若通若別當分皆是化他權實圓教若通若別",
    "X28n0585_002:0012b18": "當分皆是自行權實化他之三皆名為權自行皆",
    "X28n0585_002:0012b19": "名為實(文)此大師判權實文當思之三不識今昔",
    "X28n0585_002:0012b20": "所開屬昔名異體今經能開名同體故玄云開昔",
    "X28n0585_002:0012b21": "之異顯今之同正開異成同何將所執異體作能",
    "X28n0585_002:0012b22": "開同體耶四不識機情若開同者機情在何處知",
    "X28n0585_002:0012b23": "同耶若在無量義何故到略開斥作方便動執生",
    "X28n0585_002:0012b24": "疑若在五佛知同者正是開異成同何得直云同",
    "X28n0585_002:0012c01": "體耶。",
    "X28n0585_002:0012c02": "三經通別",
    "X28n0585_002:0012c03": "玅玄(二)(廿四)妙法蓮華名異眾典別也俱稱為經通也",
    "X28n0585_002:0012c04": "立此二名凡約三意謂教行理從緣故教別從說故",
    "X28n0585_002:0012c05": "教通從能契故行別從所契故行通理從名故別名",
    "X28n0585_002:0012c06": "從理故通。",
    "X28n0585_002:0012c07": "籤(二)(十一)初文者雖在今經與他對辨不無通別若妙",
    "X28n0585_002:0012c08": "法蓮華名之與義俱異他經經之一字名與他同義",
    "X28n0585_002:0012c09": "與他異今從名通故云通耳次立名意者以何緣故",
    "X28n0585_002:0012c10": "立此經名名既該乎一部一部意不逾三故名既通",
    "X28n0585_002:0012c11": "別不同三意亦隨名通別故釋此三意麤妙甄分教",
    "X28n0585_002:0012c12": "行理殊通別異轍(云云)一代聖教諸名之下無不具",
    "X28n0585_002:0012c13": "此教行理三無不以別而契於通無不以通而應於",
    "X28n0585_002:0012c14": "別故此三中通攝佛法故教則機應相對行則因果",
    "X28n0585_002:0012c15": "相對理則名實相對亦是事理相對若無此三雙通",
    "X28n0585_002:0012c16": "別虗設。",
    "X28n0585_002:0012c17": "玄(二)(廿四)今稱妙法之經即是教之通別名賜諸子等",
    "X28n0585_002:0012c18": "一大車乘是寶乘直至道場即行之通別或言實相",
    "X28n0585_002:0012c19": "或言佛知見大乘家業一地實事寶所繫珠平等大",
    "X28n0585_002:0012c20": "慧等即是理之通別。",
    "X28n0585_002:0012c21": "籤(二)(十二)今稱等者玅法是別異餘經故經即是通通",
    "X28n0585_002:0012c22": "名經故故知今經通別始自如是終乎而退莫非佛",
    "X28n0585_002:0012c23": "說俱是妙法從始至終咸別竝通於此教通別中詮",
    "X28n0585_002:0012c24": "於行理通別故知本迹無非因果及名實故不可徧",
    "X28n0585_002:0013a01": "引故略示方隅粗引譬喻以示行之通別及方便中",
    "X28n0585_002:0013a02": "實相等為理通別譬喻中者諸子習因不同即是行",
    "X28n0585_002:0013a03": "別等賜大車直至道場即是行通大車是所乘通理",
    "X28n0585_002:0013a04": "道場是所契實相乃至大慧之名亦是名別一一別",
    "X28n0585_002:0013a05": "名咸從理立即是理通此是今經理之通別。",
    "X28n0585_002:0013a06": "玅宗(上)(九)他釋經題皆以經字為能詮教餘字並是所",
    "X28n0585_002:0013a07": "詮之義作此分之甚違佛旨且人法譬皆是名字豈",
    "X28n0585_002:0013a08": "非能詮那得一向屬所詮義經字不可一向屬教如",
    "X28n0585_002:0013a09": "妙經云法華經藏深固幽遠無人能到又云為佛護",
    "X28n0585_002:0013a10": "念植眾德本入正定聚發救一切眾生之心成就四",
    "X28n0585_002:0013a11": "法必得是經疏釋此四是開示悟入佛之知見知見",
    "X28n0585_002:0013a12": "證理名為得經此二豈非以理為經金光明云十方",
    "X28n0585_002:0013a13": "諸佛常念是經豈令諸佛但念於教此例葢多不能",
    "X28n0585_002:0013a14": "備引故知諸師以能詮所詮釋眾經題失旨之甚今",
    "X28n0585_002:0013a15": "家皆用通別釋題方無所失(云云)今解諸經通別二",
    "X28n0585_002:0013a16": "名俱是能詮俱是所詮良以通別各自具於教行理",
    "X28n0585_002:0013a17": "故勿謂二名但在於教須知通別自有教名行名理",
    "X28n0585_002:0013a18": "名如一別題佛說是教觀即是行無量壽佛是理豈",
    "X28n0585_002:0013a19": "非別教別行別理以此三別對於經字即是通教通",
    "X28n0585_002:0013a20": "行通理(云云)彼釋籤中乃以因果判行通別須知其",
    "X28n0585_002:0013a21": "意非謂至果其行方通欲知意者據各修因名為行",
    "X28n0585_002:0013a22": "別約趣一果此別即通斯乃別時論通通時論別豈",
    "X28n0585_002:0013a23": "唯行爾教理亦然如以機應對教通別佛以一音演",
    "X28n0585_002:0013a24": "說法眾生隨類各得解各解則機別一音則應通各",
    "X28n0585_002:0013b01": "解不離一音一音不妨各解如金光明玄以能詮文",
    "X28n0585_002:0013b02": "字為教理以能詮所以為教別所以即是四悉檀也",
    "X28n0585_002:0013b03": "一一悉檀皆用文字一一文字不離悉檀如以名實",
    "X28n0585_002:0013b04": "對理通別多名不離一實一實不妨多名故三通別",
    "X28n0585_002:0013b05": "皆悉同時悉類樂中管色之韻約聲則通約曲則別",
    "X28n0585_002:0013b06": "通別二用不相妨礙(又十一紙)五時之內一一經題皆具",
    "X28n0585_002:0013b07": "通別若不用此教行理判徒分通別全無所以也然",
    "X28n0585_002:0013b08": "無量行會一常樂四教四門同詮一理若專方等未",
    "X28n0585_002:0013b09": "堪此聞乃是預取法華之意跨節而談於佛滅後解",
    "X28n0585_002:0013b10": "釋諸經不約法華寧窮一化(云云)欲使行者即此一",
    "X28n0585_002:0013b11": "題就說解教起能觀行見真佛理。",
    "X28n0585_002:0013b12": "釋籤大車是所乘下通理二字宜削去或問諸文",
    "X28n0585_002:0013b13": "明人理教行今何缺一曰教行理三消釋經題且",
    "X28n0585_002:0013b14": "論於法不論於人若以義求教行既以感應因果",
    "X28n0585_002:0013b15": "相對理亦應有又問諸文明教理智斷行位因果",
    "X28n0585_002:0013b16": "今何缺五曰智斷位因果並行中攝故不更明又",
    "X28n0585_002:0013b17": "問三經通別合五章否曰詞異意同何者教即初",
    "X28n0585_002:0013b18": "後二章理即經體行即宗用行之進趣曰宗行之",
    "X28n0585_002:0013b19": "伏斷曰用故大師云顯體是理宗用是行也。",
    "X28n0585_002:0013b20": "當分跨節",
    "X28n0585_002:0013b21": "玅玄(一)(廿四)問教主不同設教亦異云何而言金口梵",
    "X28n0585_002:0013b22": "聲名為教通答此有兩義一當分二跨節當分者如",
    "X28n0585_002:0013b23": "三藏佛赴種種緣說種種教緣異故教別主一故教",
    "X28n0585_002:0013b24": "通依此教行有能契所契種種名理理無種種(云云)",
    "X28n0585_002:0013c01": "此則身口行理齊分而說不得作餘解也通別圓等",
    "X28n0585_002:0013c02": "教行理當分亦爾斯義易解而理難融(云云)二跨節",
    "X28n0585_002:0013c03": "者何處別有四教主各各身各各口各各說秖隱其",
    "X28n0585_002:0013c04": "無量功德莊嚴之身現為丈六紫金輝(云云)若開方",
    "X28n0585_002:0013c05": "便門示真實相即向身是圓常之身向法是圓法向",
    "X28n0585_002:0013c06": "行向理皆即真實如此通是一音之教而大小差別",
    "X28n0585_002:0013c07": "能契有長短所契唯一極種種名名一究竟唯一究",
    "X28n0585_002:0013c08": "竟應於眾名作如此論教行理通別者相則難解理",
    "X28n0585_002:0013c09": "則易明(云云)。",
    "X28n0585_002:0013c10": "籤(二)(十二)問中所以但問教者教行理三展轉互通教",
    "X28n0585_002:0013c11": "既居初但從教問餘之二種憑教自顯初廣略二解",
    "X28n0585_002:0013c12": "汎通諸教是故通以一佛為通今即離為四佛不同",
    "X28n0585_002:0013c13": "佛佛自有諸門教別故云教主不同設教亦異云何",
    "X28n0585_002:0013c14": "下難者以前通途難今四別次答中意者即具富分",
    "X28n0585_002:0013c15": "跨節兩義應知兩義即與待絕二玅不殊又前二釋",
    "X28n0585_002:0013c16": "亦具二義何者若依施權即當分義若據佛意即跨",
    "X28n0585_002:0013c17": "節義雖具二義不譚其意而以此意汎釋復未甄衡",
    "X28n0585_002:0013c18": "二途其意似通而未灼然開顯以是義故故須分於",
    "X28n0585_002:0013c19": "二義而答當分通於一代於今便成相待跨節唯在",
    "X28n0585_002:0013c20": "今經佛意非適今也(云云)次秖隱下明當分意立當",
    "X28n0585_002:0013c21": "分者以施權竟權實相對故有四主各各不同故明",
    "X28n0585_002:0013c22": "意者無別當分秖是隱實施權且云當分初至金輝",
    "X28n0585_002:0013c23": "現當分身也(云云)若開下正明跨節相(云云)三結意",
    "X28n0585_002:0013c24": "中歷三意結初言通是一音之教而大小差別者今",
    "X28n0585_002:0014a01": "此是法華跨節一音不同小乘當分一音具如止觀",
    "X28n0585_002:0014a02": "第一記故依婆沙但三藏佛一音耳準例通別皆應",
    "X28n0585_002:0014a03": "有當分一音前當分義中分四教主各有所說所行",
    "X28n0585_002:0014a04": "理體故義易解理無種種何故四教各有所詮所詮",
    "X28n0585_002:0014a05": "異故理不應異故云難融跨節義中不分四教各別",
    "X28n0585_002:0014a06": "詮理故云易明諸經所說因果各別今越彼別義唯",
    "X28n0585_002:0014a07": "論一理故相難解若二義相成則理相俱易若二義",
    "X28n0585_002:0014a08": "隔越則二俱難明是故二義相須當分乃成今經相",
    "X28n0585_002:0014a09": "待義邊跨節乃成今經開權義邊又若方等般若及",
    "X28n0585_002:0014a10": "華嚴等當分義者仍是施權若來至法華當分義邊",
    "X28n0585_002:0014a11": "成判權實判已即廢廢已即開開廢相即不可異時",
    "X28n0585_002:0014a12": "籤(六)(七十三)跨節則諸教法門皆從圓生當分則各各",
    "X28n0585_002:0014a13": "自有無量法門生當教佛果。",
    "X28n0585_002:0014a14": "文句(五)(三)轉佛心中化他之法度入他心名轉法輪。",
    "X28n0585_002:0014a15": "玅樂(五)(卅二)轉佛等者此有二義若約跨節通四如來",
    "X28n0585_002:0014a16": "諸法具足隨扣而赴凡有所說無非化他對自證說",
    "X28n0585_002:0014a17": "若以圓自對三教他此即約法亦名為他今從當分",
    "X28n0585_002:0014a18": "約漸初說此佛內證故云心中證有權實權法利物",
    "X28n0585_002:0014a19": "故名為他。",
    "X28n0585_002:0014a20": "問跨節唯在今經何故妙樂云若約跨節通四如",
    "X28n0585_002:0014a21": "來曰法華之前隨機各說四教不同今以開權言",
    "X28n0585_002:0014a22": "之只一圓佛也看通字故四明別行玄記下云約",
    "X28n0585_002:0014a23": "跨節論只一圓佛被四種機說四教法。",
    "X28n0585_002:0014a24": "三法通局",
    "X28n0585_002:0014b01": "妙玄(二)(一)南嶽師舉三種謂眾生法佛法心法(云云)今",
    "X28n0585_002:0014b02": "依三法更廣分別若廣眾生法一往通論諸因果及",
    "X28n0585_002:0014b03": "一切法若廣佛法此則據果若廣心法此則據因。",
    "X28n0585_002:0014b04": "籤(二)(二十)次明大師依南嶽意更廣分別(云云)言若廣",
    "X28n0585_002:0014b05": "眾生法一往通論諸因果及一切法等者然眾生義",
    "X28n0585_002:0014b06": "通故云通論若其通論義非究竟故云一往一往雖",
    "X28n0585_002:0014b07": "通二往則局不通於佛及唯在因佛法及心不云一",
    "X28n0585_002:0014b08": "往者佛法定在於果心法定在於因故此三法得名",
    "X28n0585_002:0014b09": "各別何者如眾生身中佛法心法猶通因果況眾生",
    "X28n0585_002:0014b10": "名通通凡通聖若佛身中眾生心法亦定在果心法",
    "X28n0585_002:0014b11": "之中佛法眾生法此二在因若爾何故經中三無差",
    "X28n0585_002:0014b12": "別答理體無差差約事用此義廣明具如止觀十法",
    "X28n0585_002:0014b13": "成乘中說即是心法及眾生法彼佛法界亦兼於果",
    "X28n0585_002:0014b14": "而不專於果彼文寄果明理性故也。",
    "X28n0585_002:0014b15": "指要(上)(五)應知心法就迷就事而辨故釋籤云眾生法",
    "X28n0585_002:0014b16": "一往通因果二往唯局因佛法定在果心法定在因",
    "X28n0585_002:0014b17": "若約迷悟分之佛唯屬悟二皆在迷復就迷中眾生",
    "X28n0585_002:0014b18": "屬他通一切故心法屬己別指自心(云云)三法各具",
    "X28n0585_002:0014b19": "事理二造方無差別。",
    "X28n0585_002:0014b20": "止觀(五)(十)輔行(五中)(一)妙樂(四)(十五)續遺記下(四)。",
    "X28n0585_002:0014b21": "三法得名各別眾生法二往則局而不通於佛此",
    "X28n0585_002:0014b22": "對佛辨及唯在因此對心辨有云乃唯在因及字",
    "X28n0585_002:0014b23": "刀筆之誤有云眾生法及心法皆在因故云及夫",
    "X28n0585_002:0014b24": "法界之性無所而不徧無所而不在不在於佛則",
    "X28n0585_002:0014c01": "在眾生不在眾生則在於心是以得為三無差別",
    "X28n0585_002:0014c02": "故言妙也。",
    "X28n0585_002:0014c04": "讀教記卷第二"
}