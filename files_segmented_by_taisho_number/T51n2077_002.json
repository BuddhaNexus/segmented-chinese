{
    "T51n2077_002:0475a07": "續傳燈錄卷第二",
    "T51n2077_002:0475a09": "大鑑下第十世",
    "T51n2077_002:0475a10": "智門祚禪師法嗣智門祚禪師法嗣",
    "T51n2077_002:0475a11": "雪竇重顯禪師明州雪竇重顯禪師。遂寧府李氏子。依普安",
    "T51n2077_002:0475a12": "院仁詵上人出家。受具之後。橫經講席。究理",
    "T51n2077_002:0475a13": "窮玄。詰問鋒馳機辯無敵。咸知法器。貪指南",
    "T51n2077_002:0475a14": "遊首造智門。即伸問曰。不起一念云何有過。",
    "T51n2077_002:0475a15": "門召師近前。師纔近前。門以拂子驀口打。師",
    "T51n2077_002:0475a16": "擬開口。門又打。師豁然開悟。出住翠峯後遷",
    "T51n2077_002:0475a17": "雪竇。開堂日於法座前顧視大眾曰。若論本",
    "T51n2077_002:0475a18": "分相見。不必高陞法座。遂以手畫一畫曰。諸",
    "T51n2077_002:0475a19": "人隨山僧手看。無量諸佛國土一時現前。各",
    "T51n2077_002:0475a20": "各于細觀瞻。其或涯際未知。不免拕泥帶水。",
    "T51n2077_002:0475a21": "便陞座。上首白椎罷有僧方。出。師約住曰。如",
    "T51n2077_002:0475a22": "來正法眼藏委在今日。放行則瓦礫生光。把",
    "T51n2077_002:0475a23": "住則真金失色。權柄在手殺活臨時。其有作",
    "T51n2077_002:0475a24": "者共相證據。僧出問。遠離翠峯祖席已臨雪",
    "T51n2077_002:0475a25": "竇道場。未審是一是二。師曰。馬無千里謾追",
    "T51n2077_002:0475a26": "風。曰恁麼則雲散家家月。師曰。龍頭蛇尾漢。",
    "T51n2077_002:0475a27": "問德山臨濟棒喝已彰。和尚如何為人。師曰。",
    "T51n2077_002:0475a28": "放過一著。僧擬議。師便喝。僧曰。未審秖甚",
    "T51n2077_002:0475a29": "麼別有在。師曰。射虎不真徒勞沒羽。問吹大",
    "T51n2077_002:0475b01": "法螺擊大法鼓。朝宰臨筵如何即是。師曰。清",
    "T51n2077_002:0475b02": "風來未休。曰恁麼則得遇於師也。師曰。一",
    "T51n2077_002:0475b03": "言已出駟馬難追。僧禮拜。師曰。放過一著。乃",
    "T51n2077_002:0475b04": "普觀大眾曰。人天普集合。發明箇甚麼事。焉",
    "T51n2077_002:0475b05": "可互分賓主馳騁問答。便當宗乘去。廣大門",
    "T51n2077_002:0475b06": "風威德自在。輝騰今古把定乾坤。千聖秖言。",
    "T51n2077_002:0475b07": "自知五乘莫能建立。所以聲前悟旨猶迷顧",
    "T51n2077_002:0475b08": "鑒之端。言下知宗尚昧識情之表。諸人要知",
    "T51n2077_002:0475b09": "真實相為麼。但以上無攀仰下絕己躬。自然",
    "T51n2077_002:0475b10": "常光現前。箇箇壁立千仞。還辯明得也無。未",
    "T51n2077_002:0475b11": "辯辯取。未明明取。既辯明得能截生死流。同",
    "T51n2077_002:0475b12": "據佛祖位。妙圓超悟正在此時。堪報不報之",
    "T51n2077_002:0475b13": "恩。以助無為之化。問如何是佛法大意。師",
    "T51n2077_002:0475b14": "曰。祥雲五色。曰學人不會。師曰。頭上漫漫。",
    "T51n2077_002:0475b15": "問達磨未來時如何。師曰。猿啼古木。曰來後",
    "T51n2077_002:0475b16": "如何。師曰。鶴唳青霄。曰即今事作麼生。師",
    "T51n2077_002:0475b17": "曰。一不成二不是。問和尚未見智門時如何。",
    "T51n2077_002:0475b18": "師曰。爾鼻孔在我手裏。曰見後如何。師曰。穿",
    "T51n2077_002:0475b19": "過髑髏。有僧出禮拜起曰。請師答話。師便棒。",
    "T51n2077_002:0475b20": "僧曰。豈無方便。師曰罪不重科。復有一僧出",
    "T51n2077_002:0475b21": "禮拜起曰請師答話。師曰。兩重公案。曰請師",
    "T51n2077_002:0475b22": "不答話。師亦棒。問古人道北斗裏藏身意旨",
    "T51n2077_002:0475b23": "如何。師曰。千聞不如一見。曰此話大行。師",
    "T51n2077_002:0475b24": "曰。老鼠銜鐵。問古人道皎皎地絕一絲頭。秖",
    "T51n2077_002:0475b25": "如山河大地又且如何。師曰。面赤不如語直。",
    "T51n2077_002:0475b26": "曰學人未曉。師曰。遍問諸方。問如何是學人",
    "T51n2077_002:0475b27": "自己。師曰。乘槎斫額。曰莫秖這便是。師曰。",
    "T51n2077_002:0475b28": "浪死虛生。問如何是緣生義。師曰。金剛鑄鐵",
    "T51n2077_002:0475b29": "券。曰學人不會。師曰。鬧市裏牌。曰恁麼則行",
    "T51n2077_002:0475c01": "到水窮處坐看雲起時。師曰。列下。問四十九",
    "T51n2077_002:0475c02": "年說不盡底請師說。師曰。爭之不足。曰謝師",
    "T51n2077_002:0475c03": "答話。師曰。鐵棒自看。問如何是把定乾坤眼。",
    "T51n2077_002:0475c04": "師曰。拈却鼻孔。曰學人不會。師曰。一喜一",
    "T51n2077_002:0475c05": "悲。僧擬議。師曰苦。問如何是脫珍御服著弊",
    "T51n2077_002:0475c06": "垢衣。師曰。垂手不垂手。曰乞師方便。師曰。",
    "T51n2077_002:0475c07": "左眼挑筋。右眼抉肉。問龍門爭進舉那箇是",
    "T51n2077_002:0475c08": "登科。師曰。重遭點額。曰學人不會。師曰。退",
    "T51n2077_002:0475c09": "水藏鱗。問寂寂忘言誰是得者。師曰。卸帽穿",
    "T51n2077_002:0475c10": "雲去。曰如何領會。師曰。披簑帶雨歸。曰二十",
    "T51n2077_002:0475c11": "年後此話大行。師曰。一場酸澁。問坐斷毘盧",
    "T51n2077_002:0475c12": "底人師還接否。師曰。殷勤送別潚湘岸。曰恁",
    "T51n2077_002:0475c13": "麼則學人罪過也。師曰。天寬地窄太愁人。僧",
    "T51n2077_002:0475c14": "禮拜。師曰。苦屈之詞不妨難吐。問生死到來",
    "T51n2077_002:0475c15": "如何迴避。師曰。定花板上。曰莫便是他安身",
    "T51n2077_002:0475c16": "立命處也無。師曰。符到奉行。上堂僧問。如何",
    "T51n2077_002:0475c17": "是吹毛劍師曰苦。曰還許學人用也無。師噓",
    "T51n2077_002:0475c18": "一噓乃曰。大眾前共相唱酬。也須是箇漢始",
    "T51n2077_002:0475c19": "得。若也未有奔流度刃底眼。不勞拈出。所以",
    "T51n2077_002:0475c20": "道如大火聚。近著師燎却面門。亦如按太阿",
    "T51n2077_002:0475c21": "寶劍。衝前即喪身失命。乃曰太阿橫按祖堂",
    "T51n2077_002:0475c22": "寒。千里應須息萬端。莫待冷光輕閃爍。復云",
    "T51n2077_002:0475c23": "看看便下座。上堂僧問。如何是維摩一默。師",
    "T51n2077_002:0475c24": "曰。塞山訪拾得。曰恁麼則入不二之門。師噓",
    "T51n2077_002:0475c25": "一噓。復曰。維摩大士去何從。千古令人望",
    "T51n2077_002:0475c26": "莫窮。不二法門休更問。夜來明月上孤峯。上",
    "T51n2077_002:0475c27": "堂。春山疊亂青。春水漾虛碧。寥寥天地間。獨",
    "T51n2077_002:0475c28": "立望何極。便下座。却顧謂侍者曰。適來有人",
    "T51n2077_002:0475c29": "看方丈麼。者曰有。師曰。作賊人心虛。上堂。",
    "T51n2077_002:0476a01": "十方無壁落四面亦無門。古人向甚麼處見",
    "T51n2077_002:0476a02": "客。或若道得接手句。許爾天上天下。上堂。田",
    "T51n2077_002:0476a03": "地穩密底佛祖不敢近。為甚麼擡脚不起。神",
    "T51n2077_002:0476a04": "通游戲底鬼神不能測。為甚麼下脚不得。直",
    "T51n2077_002:0476a05": "饒十字縱橫。朝打三千暮打八百。上堂。大眾",
    "T51n2077_002:0476a06": "這一片田地分付來多時也。爾諸人四至界",
    "T51n2077_002:0476a07": "畔猶未識在。若要中心樹子我也不惜。問如",
    "T51n2077_002:0476a08": "何是諸佛本源。師曰。千峯寒色。曰本委向上",
    "T51n2077_002:0476a09": "更有也無。師曰。雨滴巖花。上堂。僧問。雪覆",
    "T51n2077_002:0476a10": "蘆花時如何。師曰點。曰恁麼則為祥為瑞去",
    "T51n2077_002:0476a11": "也。師曰。兩重公案。乃曰。雪覆蘆花欲暮天。",
    "T51n2077_002:0476a12": "謝家人不在漁船。白牛放却無尋處。空把山",
    "T51n2077_002:0476a13": "童贈鐵鞭。師一日遊山四顧周覽。謂侍者曰。",
    "T51n2077_002:0476a14": "何日復來於此。侍者哀乞遺偈。師曰平生唯",
    "T51n2077_002:0476a15": "患語之多矣。翌日出杖屨衣盂散及徒眾。乃",
    "T51n2077_002:0476a16": "曰。七月七日復相見耳。至期盥沐攝衣北首",
    "T51n2077_002:0476a17": "而逝。塔全身于寺之西塢。賜明覺大師。襄州",
    "T51n2077_002:0476a18": "延慶山子榮禪師。僧問。如何是隨色摩尼珠。",
    "T51n2077_002:0476a19": "師曰。三箇童兒弄花毬。曰恁麼則終朝盡日",
    "T51n2077_002:0476a20": "也。師曰。頭白齒落。上堂僧問。靈光隱隱月照",
    "T51n2077_002:0476a21": "寒窓。善法堂前請師舉唱。師曰聽。曰此猶",
    "T51n2077_002:0476a22": "是這邊事。那邊事作麼生。師曰。脚下毛生。問",
    "T51n2077_002:0476a23": "如何是佛。師曰。橫身彰十號入槨示雙趺。曰",
    "T51n2077_002:0476a24": "將何供養。師曰。合掌當胸。問如何是祖師西",
    "T51n2077_002:0476a25": "來意。師曰。穿耳胡僧不著鞋。",
    "T51n2077_002:0476a26": "百丈智映禪師洪州百丈智映寶月禪師。僧問。師唱誰家曲。",
    "T51n2077_002:0476a27": "宗風嗣阿誰。師曰。窣堵那吒掌上擎。曰恁麼",
    "T51n2077_002:0476a28": "則北塔的子韶石兒孫也。師曰。斫額望新羅。",
    "T51n2077_002:0476a29": "南華寶緣禪師韶州南華寶緣慈濟禪師。僧問。如何是祖師",
    "T51n2077_002:0476b01": "西來意。師曰。青山綠水。曰未來時還有意也",
    "T51n2077_002:0476b02": "無。師曰。高者高低者低。",
    "T51n2077_002:0476b03": "黃州護國壽禪師黃州護國院。壽禪師。僧問。如何是一路涅槃",
    "T51n2077_002:0476b04": "門。師曰。寒松青有千年色。一徑風飄四季香。",
    "T51n2077_002:0476b05": "問如何是靈山一會。師曰。如來纔一顧迦葉",
    "T51n2077_002:0476b06": "使低眉。",
    "T51n2077_002:0476b07": "九峯勤禪師瑞州九峯勤禪師。僧問。方便門中請師垂示。",
    "T51n2077_002:0476b08": "師曰。佛不奪眾生願。曰恁麼則謝師方便。師",
    "T51n2077_002:0476b09": "曰。却須喫棒。上堂曰。羅舌沸千喚萬喚。露柱",
    "T51n2077_002:0476b10": "因甚麼不回頭。良久曰。美食不中飽人喫。便",
    "T51n2077_002:0476b11": "下座。",
    "T51n2077_002:0476b12": "雲蓋繼鵬禪師潭州雲蓋繼鵬禪師。初謁雙泉雅禪師。泉令",
    "T51n2077_002:0476b13": "充侍者。示以芭蕉柱杖話。經久無省發。一日",
    "T51n2077_002:0476b14": "泉向火次師侍立。泉忽問。柱杖子話試舉。來",
    "T51n2077_002:0476b15": "與子商量。師擬舉。泉拈火筋便𢷾。師豁然大",
    "T51n2077_002:0476b16": "悟。住後僧問。如何是佛法大意。師曰。舌頭無",
    "T51n2077_002:0476b17": "骨。問如何是祖師西來意。師曰。湯瓶火裏煨。",
    "T51n2077_002:0476b18": "問佛未出世時如何。師曰天。曰出世後如何。",
    "T51n2077_002:0476b19": "師曰地。上堂。高不在絕頂。富不在福嚴。樂不",
    "T51n2077_002:0476b20": "在天堂。苦不在地獄。良久曰。相識滿天下知",
    "T51n2077_002:0476b21": "心能幾人。",
    "T51n2077_002:0476b22": "黃龍海禪師鄂州黃龍海禪師。僧問。如何是黃龍家風。師",
    "T51n2077_002:0476b23": "曰看。曰忽遇客來如何秖待。師以柱杖點之。",
    "T51n2077_002:0476b24": "問如何是最初一句。師曰。掘地討天。",
    "T51n2077_002:0476b25": "彰法澄泗禪師鼎州彰法澄泗禪師。僧問。如何是佛法大意。",
    "T51n2077_002:0476b26": "師曰。多少人摸索不著。曰忽然摸著又作麼",
    "T51n2077_002:0476b27": "生。師曰。堪作甚麼。",
    "T51n2077_002:0476b28": "雲臺省因禪師泉州雲臺因禪師。僧問。如何是和尚家風。師",
    "T51n2077_002:0476b29": "曰。嗔拳不打笑面。曰如何施設。師曰。天台則",
    "T51n2077_002:0476c01": "有南嶽則無。問如何是佛。師曰。月不破五。曰",
    "T51n2077_002:0476c02": "意旨如何。師曰。初三十一。問如何是佛法大",
    "T51n2077_002:0476c03": "意。師曰。今日好曬麥。曰意旨如何。師曰。問",
    "T51n2077_002:0476c04": "取磨頭上堂。菩薩子不在內不在外不在中",
    "T51n2077_002:0476c05": "間。且道落在甚麼處。良久曰。南贍部洲北欝",
    "T51n2077_002:0476c06": "單越。",
    "T51n2077_002:0476c07": "青山好禪師復州青山好禪師。僧問。師唱誰家曲宗風嗣",
    "T51n2077_002:0476c08": "阿誰。師曰。昔日靈山親授記。今朝汶水令方",
    "T51n2077_002:0476c09": "行。僧云。恁麼則雷布雲門洞雨灑景陵城去",
    "T51n2077_002:0476c10": "也。師曰。九宮八卦。",
    "T51n2077_002:0476c11": "慈雲紹詵禪師福州慈雲山紹詵禪師。僧問。如何是佛。師曰。",
    "T51n2077_002:0476c12": "額上汗出。問如何是慈雲山。師曰。徒勞仰面",
    "T51n2077_002:0476c13": "看。問如何是慈雲水。師曰急文殊真禪師法",
    "T51n2077_002:0476c14": "嗣。",
    "T51n2077_002:0476c16": "雲居作燈頭。見僧說泗洲大聖近在揚州出",
    "T51n2077_002:0476c17": "現。有設問曰。既是泗洲大聖。為甚麼却向揚",
    "T51n2077_002:0476c18": "州出現。師曰。君子愛財取之以道。後僧舉似",
    "T51n2077_002:0476c19": "蓮華峯祥菴主。主大驚曰。雲門兒孫猶在。中",
    "T51n2077_002:0476c20": "夜望雲居拜之。住後僧問。達磨未傳心地印。",
    "T51n2077_002:0476c21": "釋迦未解髻中珠。此時若問西來意。還有西",
    "T51n2077_002:0476c22": "來意也無。師曰。六月雨淋淋寬其萬姓心。曰",
    "T51n2077_002:0476c23": "恁麼則雲散家家月春來處處花。師曰。脚跟",
    "T51n2077_002:0476c24": "下到金剛水際是多少。僧無語。師曰。祖師西",
    "T51n2077_002:0476c25": "來特唱此事。自是上座不薦。所以從門入者",
    "T51n2077_002:0476c26": "不是家珍。認影迷頭豈非大錯。既是祖師西",
    "T51n2077_002:0476c27": "來特唱此事。又何必更對眾叨叨。珍重。問",
    "T51n2077_002:0476c28": "無根樹子向甚麼處栽。師曰。千年常住一朝",
    "T51n2077_002:0476c29": "僧。問如何是離聲色句。師曰。南贍部洲北欝",
    "T51n2077_002:0477a01": "單越。曰恁麼則學人知恩不昧也。師曰。四大",
    "T51n2077_002:0477a02": "海深多少。問古鏡未磨時如何。師曰。此去",
    "T51n2077_002:0477a03": "漢陽不遠。曰磨後如何。師曰。黃鶴樓前鸚鵡",
    "T51n2077_002:0477a04": "洲。問如何是佛。師曰。理長即就。上堂。教山",
    "T51n2077_002:0477a05": "僧道甚麼即得。古即是今。今即是古。所以楞",
    "T51n2077_002:0477a06": "嚴經道。松直棘曲鵠白烏玄。還知得麼。雖然",
    "T51n2077_002:0477a07": "如是未必是松一向直棘一向曲鵠便白烏便",
    "T51n2077_002:0477a08": "玄。洞山道。這裏也有曲底松。也有直底棘。也",
    "T51n2077_002:0477a09": "有玄底鵠。也有白底烏。久立。上堂僧問。學人",
    "T51n2077_002:0477a10": "進又不得退又不得時如何。師曰。抱首哭蒼",
    "T51n2077_002:0477a11": "天。僧無語。師曰。汝還知鉢盂饙子落處麼。汝",
    "T51n2077_002:0477a12": "若知得落處也從汝問。三十年後驀然問著",
    "T51n2077_002:0477a13": "也不定上堂舉。寒山云。井底生紅塵。高峯起",
    "T51n2077_002:0477a14": "白浪。石女生石兒。龜毛寸寸長。若要學菩提。",
    "T51n2077_002:0477a15": "但看此模樣。良久曰。還知落處也無。若也不",
    "T51n2077_002:0477a16": "知落處。看看菩提入僧堂裏去也。久立。上堂。",
    "T51n2077_002:0477a17": "春寒凝冱夜來好雪還見麼。大地雪漫漫。春",
    "T51n2077_002:0477a18": "風依舊寒。說禪說道易。成佛成祖難。珍重。上",
    "T51n2077_002:0477a19": "堂。晨雞報曉靈。粥後便天明。燈籠猶瞌睡。露",
    "T51n2077_002:0477a20": "柱却惺惺。復曰。惺惺直言惺惺。歷歷直言歷",
    "T51n2077_002:0477a21": "歷。明朝後日莫認奴作郎。珍重。因事示眾。天",
    "T51n2077_002:0477a22": "晴蓋却屋。乘乾刈却禾。早輸王稅了。鼓腹唱",
    "T51n2077_002:0477a23": "巴歌。問德山入門便棒。猶是起模畫樣。臨濟",
    "T51n2077_002:0477a24": "入門便喝。未免揑目生花。離此二途未審洞",
    "T51n2077_002:0477a25": "山如何為人。師曰。天晴久無雨近日有雲騰。",
    "T51n2077_002:0477a26": "曰他日若有人問洞山宗旨。教學人如何舉",
    "T51n2077_002:0477a27": "似。師曰。園蔬枯槁甚檐水潑菠薐。初比部郎",
    "T51n2077_002:0477a28": "中許公式出守南昌。過蓮華峯聞。祥公曰。聰",
    "T51n2077_002:0477a29": "道者在江西試尋訪之。此僧人天眼目也。許",
    "T51n2077_002:0477b01": "公既至聞聰住山家風。作詩寄之曰。語言渾",
    "T51n2077_002:0477b02": "不滯。高躡祖師蹤。夜坐連雲石。春栽帶雨松。",
    "T51n2077_002:0477b03": "境分金殿燭。山答月樓鐘。有問西來意。虛堂",
    "T51n2077_002:0477b04": "對遠峯。師一日不安。上堂辭眾述法身頌曰。",
    "T51n2077_002:0477b05": "參禪學道莫茫茫。問透法身北斗藏。余今老",
    "T51n2077_002:0477b06": "倒尫羸甚。見人無力得商量。唯有钁頭知我",
    "T51n2077_002:0477b07": "意。栽松時復上金剛。言訖而寂。又七日闍維",
    "T51n2077_002:0477b08": "得五色舍利。塔于金剛嶺。",
    "T51n2077_002:0477b09": "南臺勤禪師法嗣南臺勤禪師法嗣",
    "T51n2077_002:0477b10": "高陽法廣禪師汝州高陽法廣禪師。僧問。如何是大悲千手",
    "T51n2077_002:0477b11": "眼。師曰。墮坑落塹。",
    "T51n2077_002:0477b12": "石霜節誠禪師潭州石霜節誠禪師。僧問。古者道。捲簾當白",
    "T51n2077_002:0477b13": "晝。移榻對青山。如何是捲簾當白晝。師曰。過",
    "T51n2077_002:0477b14": "淨瓶來。曰如何是移榻對青山。師曰。却安舊",
    "T51n2077_002:0477b15": "處著。上堂。心外無法法外無心。隨緣蕩蕩更",
    "T51n2077_002:0477b16": "莫沈吟。爾等諸人纔上階道便好回去。更莫",
    "T51n2077_002:0477b17": "待第二杓惡水潑作甚麼。",
    "T51n2077_002:0477b18": "黑水璟禪師法嗣黑水璟禪師法嗣",
    "T51n2077_002:0477b19": "黑水義欽禪師峨眉黑水義欽禪師上堂。僧出禮拜。師曰。大",
    "T51n2077_002:0477b20": "地百雜碎。便下座。",
    "T51n2077_002:0477b21": "五祖戒禪師法嗣五祖戒禪師法嗣",
    "T51n2077_002:0477b22": "洞山自寶禪師瑞州洞山寶禪師壽州人。生娼室無姓氏。為",
    "T51n2077_002:0477b23": "人廉謹性慕佛乘。於硤石寺受業。修頭陀行",
    "T51n2077_002:0477b24": "糲食垢衣。參戒和尚發明心地大著名聲。常",
    "T51n2077_002:0477b25": "在五祖會主寺事。一日戒病。令行者於庫司",
    "T51n2077_002:0477b26": "取生薑煎藥。師叱之。行者白戒。戒令將錢回",
    "T51n2077_002:0477b27": "買。師方取薑付與。戒心重之。後遊叢林至洞",
    "T51n2077_002:0477b28": "山時。聰公居焉特加敬重。聰歿遺言令繼其",
    "T51n2077_002:0477b29": "席。適郡守亦以書矚戒。舉所知者主之。戒云。",
    "T51n2077_002:0477c01": "賣生薑漢住得也。遂開法於洞山。僧問。如何",
    "T51n2077_002:0477c02": "是佛。師曰。頭腦相似。或曰腰長脚短。問師唱",
    "T51n2077_002:0477c03": "誰家曲宗風嗣阿誰。師曰。言猶在耳。僧云。恁",
    "T51n2077_002:0477c04": "麼則五祖嫡子雲門兒孫也。師曰。日馳五百。",
    "T51n2077_002:0477c05": "示眾曰。總恁麼風恬浪靜那裏得來。忽遇洪",
    "T51n2077_002:0477c06": "波浩渺白浪滔天。當恁麼時覓箇水手也難。",
    "T51n2077_002:0477c07": "得眾中莫有把柁者也無。眾無對師曰。賺却",
    "T51n2077_002:0477c08": "一船人。移住歸宗。一日扶杖山門。見喝道來",
    "T51n2077_002:0477c09": "問。甚官。吏云。縣尉令避道。師立道左避。尉",
    "T51n2077_002:0477c10": "馬跪不行。師曰。這畜生却識人。尉知是師作",
    "T51n2077_002:0477c11": "禮馬乃行。復遷雲居。一夜山神與師肩輿遶",
    "T51n2077_002:0477c12": "寺。師呵曰。擡上方丈去。神直擡上方丈。師為",
    "T51n2077_002:0477c13": "人精嚴護持戒法。初行脚時宿旅店。一夕為",
    "T51n2077_002:0477c14": "娼女所迫與同寢榻。師坐禪至曉。娼女索宿",
    "T51n2077_002:0477c15": "錢。師與之。出門自燒被而去。娼女以實告其",
    "T51n2077_002:0477c16": "嫗。遂請歸置齋禮謝。謂真佛子也。然性好名",
    "T51n2077_002:0477c17": "事邊幅。初得法於戒和尚。戒暮年棄眾造焉。",
    "T51n2077_002:0477c18": "師以其行藏落人疑似弗為禮。上堂說偈譏",
    "T51n2077_002:0477c19": "之曰。嗟見世誵訛。言清行濁多。若無閻老子。",
    "T51n2077_002:0477c20": "誰人奈汝何。戒遂造大愚。一日於僧堂前倚",
    "T51n2077_002:0477c21": "柱杖談笑而化。師雖有盛名叢林。亦以是少",
    "T51n2077_002:0477c22": "之。師嘗作達磨祖師真讚。大為叢林所稱誦。",
    "T51n2077_002:0477c23": "序曰。師真圖邈三界無著。擬欲安排知君大",
    "T51n2077_002:0477c24": "錯。虛勞指點何處捫摸。要識師真乾坤廊落。",
    "T51n2077_002:0477c25": "讚曰。師相兮世所稀。師眉兮陣雲垂。師眼兮",
    "T51n2077_002:0477c26": "電光輝。師鼻兮聳須彌。師口門無齒兮過在",
    "T51n2077_002:0477c27": "誰。擬涉流沙兮何不自知非。彼此丈夫兮傳",
    "T51n2077_002:0477c28": "法與阿誰。更住少林兮懡㦬却西歸。遇衲僧",
    "T51n2077_002:0477c29": "兮好與一頓椎。雖然如是兮不會莫針錐。",
    "T51n2077_002:0478a01": "泐潭懷澄禪師洪州泐潭懷澄禪師。僧問。如何是佛。師曰。文",
    "T51n2077_002:0478a02": "不加點。問不與萬法為侶者是什麼人。師曰。",
    "T51n2077_002:0478a03": "觀世音菩薩。問如何是佛法大意。師曰。文殊",
    "T51n2077_002:0478a04": "自文殊。解脫自解脫。",
    "T51n2077_002:0478a05": "北塔思廣禪師復州北塔思廣禪師。僧問。如何是衲僧變通",
    "T51n2077_002:0478a06": "事。師曰。東涌西沒。僧云。變通後如何。師曰。",
    "T51n2077_002:0478a07": "地肥茄子嫰。僧云。如何是佛。師曰。左手書右",
    "T51n2077_002:0478a08": "手字。僧云。學人不會。師曰。拗頭折脚。",
    "T51n2077_002:0478a09": "雲蓋智顒禪師潭州雲蓋山志顒禪師。僧問。豹巖霧卷鳥道",
    "T51n2077_002:0478a10": "雲開。海眾咸臻潮音願振。師曰。月映千江白。",
    "T51n2077_002:0478a11": "僧云恁麼則五雲嶺秀三井風清。師曰。雲開",
    "T51n2077_002:0478a12": "萬里新。問如何是雲蓋境。師曰。山角金屏掩。",
    "T51n2077_002:0478a13": "松羅玉帳垂。僧云。如何是境中人。師曰。紫袍",
    "T51n2077_002:0478a14": "公子少雪頂野僧多。問如何是祖師西來意。",
    "T51n2077_002:0478a15": "師曰。古寺碑難讀。僧云。未審意旨如何。師",
    "T51n2077_002:0478a16": "曰。讀者盡攢眉。問如何是和尚家風。師曰。遮",
    "T51n2077_002:0478a17": "天蓋地。僧云。忽遇客來如何秖待。師曰。趙州",
    "T51n2077_002:0478a18": "道底。師顧視大眾喝一喝曰。諸禪德莫是賓",
    "T51n2077_002:0478a19": "主歷然麼。莫是先照後用麼。莫是照用同時",
    "T51n2077_002:0478a20": "麼。若恁麼會臨濟宗風平沈苦海。既不恁麼",
    "T51n2077_002:0478a21": "會作麼生商量。良久喝一喝。拍繩床一下。又",
    "T51n2077_002:0478a22": "上堂曰。昨日三今日四。把斷要津放開揑聚。",
    "T51n2077_002:0478a23": "無限禪徒特地罔措。喝一喝。",
    "T51n2077_002:0478a24": "翠峯慧顒禪師蘇州翠峯慧顒禪師。僧問。師唱誰家曲宗風",
    "T51n2077_002:0478a25": "嗣阿誰。師曰。門開東嶺上。僧云。恁麼則五祖",
    "T51n2077_002:0478a26": "嫡子也。師曰。猿嘯老松枝。",
    "T51n2077_002:0478a27": "四祖端禪師蘄州四祖山端禪師法身頌曰。燈心刺著石",
    "T51n2077_002:0478a28": "人脚。火急去請周醫博。路逢龐公相借問。六",
    "T51n2077_002:0478a29": "月日頭乾晒却。",
    "T51n2077_002:0478b01": "五祖秀禪師蘄州五祖山秀禪師。僧問。無法可說是名說",
    "T51n2077_002:0478b02": "法。有法可說又將何說。師曰。霜寒地凍。僧",
    "T51n2077_002:0478b03": "云。空生不解巖中坐。惹得天花動地來。師曰。",
    "T51n2077_002:0478b04": "日出氷消。僧擬議。師曰。何不進語。僧無語。",
    "T51n2077_002:0478b05": "師曰。車不橫推理不曲斷。",
    "T51n2077_002:0478b06": "天童懷清禪師明州天童山景德懷清禪師。僧問。如何是祖",
    "T51n2077_002:0478b07": "師西來意。師曰。眼裏不著沙。僧云。如何領",
    "T51n2077_002:0478b08": "會。師曰。耳裏不著水。僧云。恁麼則禮拜也。",
    "T51n2077_002:0478b09": "師曰。東家點燈西家暗坐。上堂曰。西湖隱出",
    "T51n2077_002:0478b10": "山峯秀。樓櫓參差若畫成。禪流共在祇園住。",
    "T51n2077_002:0478b11": "莫教虛度一平生。便下座。",
    "T51n2077_002:0478b12": "白馬辯禪師襄州白馬辯禪師。僧問。如何是佛。師曰。水來",
    "T51n2077_002:0478b13": "河漲。僧云。如何是法。師曰。風來樹動。",
    "T51n2077_002:0478b14": "水南智昱禪師隨州水南智昱禪師上堂曰。欲識解脫道。今",
    "T51n2077_002:0478b15": "日參較早。唯念路行難。水深魚不少。參又",
    "T51n2077_002:0478b16": "曰。欲識解脫道。雞鳴已天曉。趙州庭前柏。打",
    "T51n2077_002:0478b17": "落青州棗。喝一喝。",
    "T51n2077_002:0478b18": "海會通禪師舒州海會通禪師。僧問。如何是和尚為人一",
    "T51n2077_002:0478b19": "句。師曰。清光滿目。僧云。學人不會。師曰。搽",
    "T51n2077_002:0478b20": "灰抹土。問如何是佛法大意。師曰。柿桶蓋椶",
    "T51n2077_002:0478b21": "笠。僧云。學人不曉。師曰。行時頭戴頂坐則挂",
    "T51n2077_002:0478b22": "高閣。",
    "T51n2077_002:0478b23": "義臺子祥禪師蘄州義臺子祥禪師。僧問。如何是義臺境。師",
    "T51n2077_002:0478b24": "曰。路不拾遺。僧云如何是境中人。師曰。桀犬",
    "T51n2077_002:0478b25": "吠堯。問如何是祖師西來意。師曰。曾問幾人",
    "T51n2077_002:0478b26": "來。僧云。即今問和尚師曰。且莫虛頭。",
    "T51n2077_002:0478b27": "十王懷楚禪師蘄州十王懷楚禪師。僧問。如何是佛。師曰。巍",
    "T51n2077_002:0478b28": "巍堂堂。問如何是透法身句。師曰。大有人問",
    "T51n2077_002:0478b29": "了。僧云。意旨如何。師曰。靜處薩婆訶。",
    "T51n2077_002:0478c01": "定慧道海禪師蘇州定慧道海禪師。僧問。諸佛出世已涉繁",
    "T51n2077_002:0478c02": "辭。作麼生是的旨。師曰。逢人不得錯舉。僧",
    "T51n2077_002:0478c03": "云。不因一事不長一智。師曰。怪之不及。",
    "T51n2077_002:0478c04": "雁蕩文吉禪師溫州雁蕩山靈峯文吉禪師。僧問。祖祖相傳",
    "T51n2077_002:0478c05": "傳祖印。師今得法嗣何人。師曰。無角鐵牛眠",
    "T51n2077_002:0478c06": "少室。生兒石女老黃梅。僧云。恁麼則韶陽兒",
    "T51n2077_002:0478c07": "孫祖峯嫡于。師曰。雁蕩天台。僧云。祖意已蒙",
    "T51n2077_002:0478c08": "師指示。為人一句又如何。師曰。兩重公案。問",
    "T51n2077_002:0478c09": "昔日靈山分半座。飲光對面被搽糊。今朝此",
    "T51n2077_002:0478c10": "席又如是。還有完全句也無。師曰。一步兩步。",
    "T51n2077_002:0478c11": "僧云。金風吹落葉玉露滴青松。師曰。緊峭草",
    "T51n2077_002:0478c12": "鞋。僧云。一回舉著一回新。師便打。",
    "T51n2077_002:0478c13": "洞山妙圓禪師瑞州洞山妙圓禪師。僧問。如何是佛。師曰。頭",
    "T51n2077_002:0478c14": "腦相似。寶嚴叔芝禪師越州寶嚴叔芝禪師。僧問。如何是佛。",
    "T51n2077_002:0478c15": "師曰。土身木骨。曰意旨如何。師曰。五彩金",
    "T51n2077_002:0478c16": "裝。曰恁麼則頂禮去也。師曰。天台楖栗。",
    "T51n2077_002:0478c17": "福昌善禪師法嗣福昌善禪師法嗣",
    "T51n2077_002:0478c18": "上方齊嶽禪師安吉州上方齊岳禪師。僧問。如何是菩提。師",
    "T51n2077_002:0478c19": "曰。甎頭瓦子。曰意旨如何。師曰苦。上堂。旋",
    "T51n2077_002:0478c20": "収黃葉燒青煙。竹榻和衣半夜眠。粥後放參",
    "T51n2077_002:0478c21": "三下鼓。孰能更話祖師禪。便下座。",
    "T51n2077_002:0478c22": "育王常坦禪師明州育王常坦禪師僧問。如何是有中有。師",
    "T51n2077_002:0478c23": "曰。金河峯上。曰如何是無中無。師曰。般若堂",
    "T51n2077_002:0478c24": "前。上堂。千花競發百鳥啼春。是向上句。諸佛",
    "T51n2077_002:0478c25": "出世知識興慈。是向下句。作麼生是不涉二",
    "T51n2077_002:0478c26": "途句。若識得頂門上出氣。若識不得土牛耕",
    "T51n2077_002:0478c27": "石田。擊禪床下座。",
    "T51n2077_002:0478c28": "金山瑞新禪師潤州金山瑞新禪師。僧問。吾有大患為吾有",
    "T51n2077_002:0478c29": "身。父母未生未審此身在甚麼處。師曰。曠大",
    "T51n2077_002:0479a01": "劫來無處所。若論生滅盡成非。曰恁麼則周",
    "T51n2077_002:0479a02": "遍十方心不在一切處。師曰。泥裏撼椿。上堂。",
    "T51n2077_002:0479a03": "世間所貴者和氏之璧隋侯之珠。金山喚作",
    "T51n2077_002:0479a04": "驢屎馬糞。出世間所貴者真如解脫菩提涅",
    "T51n2077_002:0479a05": "槃。金山喚作𡱰沸碗鳴。且道恁麼說話落在",
    "T51n2077_002:0479a06": "甚麼處。故不是取舍心重信邪倒見。諸人要",
    "T51n2077_002:0479a07": "知麼。猛虎不顧几上肉。洪爐豈鑄囊中錐。",
    "T51n2077_002:0479a08": "福昌詢禪師江陵福昌詢禪師。僧問。如何是佛。師曰。花開",
    "T51n2077_002:0479a09": "金谷煖柳拂玉墀香。僧云。恁麼則春令既行",
    "T51n2077_002:0479a10": "萬方道泰。師曰。開口迷全體無言露半身。",
    "T51n2077_002:0479a11": "乾明信禪師法嗣乾明信禪師法嗣",
    "T51n2077_002:0479a12": "藥山彝肅禪師澧州藥山彝肅禪師。僧問。佛未出世時如何。",
    "T51n2077_002:0479a13": "師曰。大樹大皮裏。僧云。出世後如何。師曰。",
    "T51n2077_002:0479a14": "小樹小皮纏。問如何是不動尊。師曰。四王擡",
    "T51n2077_002:0479a15": "不起。",
    "T51n2077_002:0479a16": "西禪垂白禪師益州郫縣西禪垂白禪師。僧問。香煙纔起大",
    "T51n2077_002:0479a17": "眾雲臻。祖意西來請師垂示。師曰。心光自照。",
    "T51n2077_002:0479a18": "僧云。恁麼則一句於師親領得。永鎮郫城萬",
    "T51n2077_002:0479a19": "古傳。師曰。是人有分。",
    "T51n2077_002:0479a20": "福嚴雅禪師法嗣福嚴雅禪師法嗣",
    "T51n2077_002:0479a21": "北禪智賢禪師衡州常寧北禪智賢禪師。僧問。師唱誰家曲",
    "T51n2077_002:0479a22": "宗風嗣阿誰。師曰。擲盋峯巒秀名高海外傳。",
    "T51n2077_002:0479a23": "僧云。昔日福嚴親得旨。今朝此地化迷途。師",
    "T51n2077_002:0479a24": "曰。終是飽叢林。問如何是佛。師曰。匙挑不",
    "T51n2077_002:0479a25": "起。僧云。如何是道。師曰。險路架橋。除夕示",
    "T51n2077_002:0479a26": "眾曰。年窮歲盡。無可與大眾分歲。老僧烹一",
    "T51n2077_002:0479a27": "頭露地白牛。炊土田米飯。煮菜根燒榾柮火。",
    "T51n2077_002:0479a28": "與大眾圍爐唱歸田樂。何以如此。免得倚他",
    "T51n2077_002:0479a29": "門戶傍他牆致使時人喚作郎。下座。時有僧",
    "T51n2077_002:0479b01": "從後大呼曰。縣有吏至。師反顧問其所以。僧",
    "T51n2077_002:0479b02": "云。和尚殺牛未納皮角。師笑擲煖帽于地與",
    "T51n2077_002:0479b03": "之。僧就地拾得跪進云。天寒還和尚帽子。師",
    "T51n2077_002:0479b04": "顧問侍者倚遇曰。如何。遇云。近日城中紙貴",
    "T51n2077_002:0479b05": "一狀領過。又上堂良久曰。冤苦冤苦。作什麼",
    "T51n2077_002:0479b06": "百丈不在。老僧今日困下座。又上堂呵呵大",
    "T51n2077_002:0479b07": "笑曰。爭怪得老僧。",
    "T51n2077_002:0479b08": "衡嶽振禪師南嶽衡嶽寺振禪師示眾曰。阿呵呵。瘦松寒",
    "T51n2077_002:0479b09": "竹鎖清波。有時獨坐磐陀上。無人共唱太平",
    "T51n2077_002:0479b10": "歌。朝看白雲生洞口。暮觀明月照娑婆。有人",
    "T51n2077_002:0479b11": "問我居山事。三尺杖子攪黃河。",
    "T51n2077_002:0479b12": "開福賢禪師法嗣開福賢禪師法嗣",
    "T51n2077_002:0479b13": "日芳上座日芳上座。僧問。如何是函蓋乾坤句。師竪起",
    "T51n2077_002:0479b14": "柱杖。僧曰。如何是截斷眾流句。師橫按拄",
    "T51n2077_002:0479b15": "杖。僧曰。如何是隨波逐浪句。師擲下拄杖。僧",
    "T51n2077_002:0479b16": "曰。三句外請師道。師便起去。師贊開福真曰。",
    "T51n2077_002:0479b17": "清儀瘦兮可瞻可仰。仰之非親。妙筆圖兮可",
    "T51n2077_002:0479b18": "擬可像。像之非真。非親非真秋月盈輪。有言",
    "T51n2077_002:0479b19": "無味兮的中的。既往如在兮覓焉覓。當機隱",
    "T51n2077_002:0479b20": "顯兮絲髮誵訛。金烏卓午兮迅風霹靂。",
    "T51n2077_002:0479b21": "報慈嵩禪師法嗣報慈嵩禪師法嗣",
    "T51n2077_002:0479b22": "興陽遜禪師郢州興陽山遜禪師。僧問。如何是佛。師曰。髮",
    "T51n2077_002:0479b23": "白面皺。曰如何是法。師曰。暑往寒來。問如何",
    "T51n2077_002:0479b24": "是三界外事。師曰。洛陽千里餘。不得舊時書。",
    "T51n2077_002:0479b25": "德山遠禪師法嗣德山遠禪師法嗣",
    "T51n2077_002:0479b26": "開先善暹禪師廬山開先善暹禪師臨江軍人。操行清苦智",
    "T51n2077_002:0479b27": "識明達。遠禪師在德山。師往依之。一日遠",
    "T51n2077_002:0479b28": "陞堂顧視大眾云。師子頻呻象王回顧。師忽",
    "T51n2077_002:0479b29": "有省。入室陳解。遠云。子作麼生會。師回顧",
    "T51n2077_002:0479c01": "曰。後園驢喫草。遠然之。自此機辯迅捷。禪林",
    "T51n2077_002:0479c02": "目曰海上橫行暹道者。又參雪竇顯。顯愛其",
    "T51n2077_002:0479c03": "後逸留坐下數年。欲舉住明州金鵝。師聞之",
    "T51n2077_002:0479c04": "書二偈於壁而去。不是無心繼祖燈。道慚未",
    "T51n2077_002:0479c05": "廁嶺南能。三更月下離巖竇。眷眷無言戀碧",
    "T51n2077_002:0479c06": "層。三十餘年四海間。尋師擇友未嘗閑。今朝",
    "T51n2077_002:0479c07": "得到無心地。却被無心趁出山。後住開先嗣",
    "T51n2077_002:0479c08": "德山遠禪師。却通雪竇書。山前婆子見專使",
    "T51n2077_002:0479c09": "來問云。暹首座出世為誰燒香。專使云。德山",
    "T51n2077_002:0479c10": "遠和尚。婆子遂罵云。雪竇抖擻屎腸說禪為",
    "T51n2077_002:0479c11": "汝。得恁麼辜負恩德。開堂日上首白槌罷。師",
    "T51n2077_002:0479c12": "曰。千聖出來也秖是稽首讚歎。諸代祖師提",
    "T51n2077_002:0479c13": "挈不起。是故始從迦葉迄至山僧。二千餘年。",
    "T51n2077_002:0479c14": "月燭慧燈星排道樹。人天普照凡聖齊榮。且",
    "T51n2077_002:0479c15": "道承什麼人恩力。老胡也秖道。明星出現時",
    "T51n2077_002:0479c16": "我與大地有情同時成道。如是則彼既丈夫",
    "T51n2077_002:0479c17": "我亦爾。孰為不可。良由諸人不肯承當自生",
    "T51n2077_002:0479c18": "退屈。所以便推排一箇半箇。先達出來遞相",
    "T51n2077_002:0479c19": "開發。也秖是與諸人作箇證明。今日人天會",
    "T51n2077_002:0479c20": "上莫有久遊赤水夙在荊山懷袖有珍頂門有",
    "T51n2077_002:0479c21": "眼到處踐踏覺場底衲僧麼。却請為新出世",
    "T51n2077_002:0479c22": "長老作箇證明。還有麼。時有僧出。師曰。象駕",
    "T51n2077_002:0479c23": "崢嶸謾進途。誰信螳蜋能拒轍。問靈山一會",
    "T51n2077_002:0479c24": "何異今日。師曰。莫妄想。僧云。作家宗師。師",
    "T51n2077_002:0479c25": "曰。三十年後自有人知。問說佛說祖雪上加",
    "T51n2077_002:0479c26": "霜。如何是默默之機。師曰。口邊喫棒。僧擬",
    "T51n2077_002:0479c27": "議。師便喝。問一棒一喝猶是葛藤。瞬目揚眉",
    "T51n2077_002:0479c28": "拕泥帶水。如何是直截根源。師曰速。僧云。恁",
    "T51n2077_002:0479c29": "麼則祖師正宗和尚把定。師曰。野渡無人舟",
    "T51n2077_002:0480a01": "自橫。問如何是祖師西來意。師曰。洛陽城古。",
    "T51n2077_002:0480a02": "僧云。學人不會。師曰。少室山高。問達磨未來",
    "T51n2077_002:0480a03": "時如何。師曰。清貧長樂。僧云來後如何。師",
    "T51n2077_002:0480a04": "曰。濁富多憂。問如何是露地白牛。師曰瞎。問",
    "T51n2077_002:0480a05": "妙峯頂上即不問。半山相見事如何。師曰。把",
    "T51n2077_002:0480a06": "手過江來。僧云。高步出長安。師曰。脚下一句",
    "T51n2077_002:0480a07": "作麼生道。僧便喝。師曰。山腰裏走。問一雨所",
    "T51n2077_002:0480a08": "潤為什麼萬木不同。師曰。羊羹雖美眾口難",
    "T51n2077_002:0480a09": "調。問年窮歲盡時如何。師曰。依舊孟春猶寒。",
    "T51n2077_002:0480a10": "僧云。更深夜靜時如何。師曰。老鼠入燈籠。問",
    "T51n2077_002:0480a11": "瞥嗔瞥喜時如何。師曰。適來菩薩面。如今夜",
    "T51n2077_002:0480a12": "叉頭。師乃曰。選佛選祖今正是時。莫秖恁麼",
    "T51n2077_002:0480a13": "懷疑終日。如斯見解已過平生。幸逢勝集對",
    "T51n2077_002:0480a14": "眾決擇。然則此事亦非在爭鋒唇舌。所以道。",
    "T51n2077_002:0480a15": "併却咽喉唇物道將來。如此則便可以忘懷。",
    "T51n2077_002:0480a16": "自得取定方寸。自然常光現前。各各孤運其",
    "T51n2077_002:0480a17": "間。山河大地不礙見聞。萬象森羅尋常顯發。",
    "T51n2077_002:0480a18": "還有於此承當得底麼。既然各自孤運更教阿",
    "T51n2077_002:0480a19": "誰承當。草衣輸野客。木食屬山人。珍重。又上",
    "T51n2077_002:0480a20": "堂曰。一若是二即非東西南北人不知。休話",
    "T51n2077_002:0480a21": "指天兼指地。青山白雲徒爾為。以拄杖擊香",
    "T51n2077_002:0480a22": "臺一下。師住開先凡十八年。後示滅于本山。",
    "T51n2077_002:0480a23": "禾山楚材禪師吉州禾山楚材禪智禪師臨江軍人也。僧問。",
    "T51n2077_002:0480a24": "佛令祖令諸方並行。未審和尚如何。師曰。山",
    "T51n2077_002:0480a25": "僧退後。曰恁麼則諸方不別也。師曰。伏惟伏",
    "T51n2077_002:0480a26": "惟。問如何是離凡聖底句。師曰。山河安掌上。",
    "T51n2077_002:0480a27": "曰恁麼則逈超今古外。師曰。展縮在當人。問",
    "T51n2077_002:0480a28": "一毫未發時如何。師曰。海晏河清。曰發後如",
    "T51n2077_002:0480a29": "何。師曰。遍界無知己。問如何是和尚說法底",
    "T51n2077_002:0480b01": "口。師曰。放一線道。問抱璞投師請師雕琢。師",
    "T51n2077_002:0480b02": "曰。不雕琢。曰為甚麼不雕琢。師曰。弄巧翻",
    "T51n2077_002:0480b03": "成拙。",
    "T51n2077_002:0480b04": "資聖盛勤禪師秀州資聖院盛勤禪師。僧問。如何是正法眼。",
    "T51n2077_002:0480b05": "師曰。山青水綠。問四威儀中如何履踐。師曰。",
    "T51n2077_002:0480b06": "鷺鶿立雪。曰恁麼則聞鐘持鉢日上闌干。師",
    "T51n2077_002:0480b07": "曰。魚躍千江水。龍騰萬里雲。曰畢竟如何。師",
    "T51n2077_002:0480b08": "曰。山中逢猛獸。天上見文星。上堂。多生覺悟",
    "T51n2077_002:0480b09": "非干衲。一點分明不在燈。拈拄杖曰。拄杖",
    "T51n2077_002:0480b10": "頭上祖師。燈籠脚下彌勒。須彌山腰鼓細即",
    "T51n2077_002:0480b11": "不問。爾作麼生是分明一點。爾若道得。無邊",
    "T51n2077_002:0480b12": "剎境總在爾眉毛上。爾若道不得。作麼生過",
    "T51n2077_002:0480b13": "得羅剎橋。良久曰。水流千派月。山鎖一磎雲。",
    "T51n2077_002:0480b14": "卓拄杖下座。",
    "T51n2077_002:0480b15": "鹿苑圭禪師潭州鹿苑圭禪師桂州人也。僧問。如何是道。",
    "T51n2077_002:0480b16": "師曰。吳頭楚尾。曰如何是道中人。師曰。騎馬",
    "T51n2077_002:0480b17": "踏鐙不如步行。問如何是第一義諦。師曰。胡",
    "T51n2077_002:0480b18": "人讀漢書。上堂。凡有因緣須曉其宗。若曉其",
    "T51n2077_002:0480b19": "宗無是無不是。用則波騰海沸。全真體以運",
    "T51n2077_002:0480b20": "行。體則鏡淨水沈。舉隨緣而會寂。且道兜率",
    "T51n2077_002:0480b21": "天宮幾人行幾人坐。若向這裏辨得緇素。許",
    "T51n2077_002:0480b22": "爾諸人東西南北如雲似鶴。於此不明踏破",
    "T51n2077_002:0480b23": "草鞋未有了日在參。",
    "T51n2077_002:0480b24": "大中仁辯禪師興元府大中仁辯禪師。僧問。如何是焦崖境。",
    "T51n2077_002:0480b25": "師曰。庭前寒柏老。祖意不西來。僧云。如何是",
    "T51n2077_002:0480b26": "境中人。師曰。胡僧深碧眼。跣足躡階行。",
    "T51n2077_002:0480b27": "菩提桂芳禪師益州菩提桂芳禪師。僧問。諸佛出世。梵王前",
    "T51n2077_002:0480b28": "引帝釋後隨。和尚出世有何祥瑞。師曰。三春",
    "T51n2077_002:0480b29": "物象妍。僧云。學人未曉。師曰。溪花紅似錦。",
    "T51n2077_002:0480c01": "岸柳綠如藍。僧云。便恁麼去時如何。師曰。未",
    "T51n2077_002:0480c02": "曾騎竹馬。切忌跨金龍。",
    "T51n2077_002:0480c03": "西峯豁禪師法嗣西峯豁禪師法嗣",
    "T51n2077_002:0480c04": "南安巖自嚴尊者南安巖自嚴尊者。生鄭氏。泉州同安人。年十",
    "T51n2077_002:0480c05": "一棄家。依建興臥像寺沙門契緣為童子。年",
    "T51n2077_002:0480c06": "十七為大僧。遊方至廬陵謁西峯耆宿豁禪",
    "T51n2077_002:0480c07": "師。豁清涼明禪師高第雲門孫也。太宗皇",
    "T51n2077_002:0480c08": "帝甞詔至闕。館於北御園舍中習定。久之乞",
    "T51n2077_002:0480c09": "還山。師依止五年。密契心法。辭去渡懷仁江。",
    "T51n2077_002:0480c10": "有蛟每為行人害。師為說偈戒之而蛟去。過",
    "T51n2077_002:0480c11": "黃楊峽渴欲飲會溪涸。師以杖擿之而水流",
    "T51n2077_002:0480c12": "出。父老來聚觀。合爪以為神。師遯去。武平南",
    "T51n2077_002:0480c13": "黃石巖多蛇虎。師止住而蛇虎可使令。四遠",
    "T51n2077_002:0480c14": "聞之大驚爭敬事之。民以雨暘男女禱者隨",
    "T51n2077_002:0480c15": "其欲應念而獲。家畫其像飲食必祭。隣寺僧",
    "T51n2077_002:0480c16": "死。師不知法當告官。便自焚之。吏追捕坐庭",
    "T51n2077_002:0480c17": "中問狀。不答索紙作偈曰。雲外野僧死。雲外",
    "T51n2077_002:0480c18": "野僧燒。二法無差互。菩提路不遙。字畫險勁",
    "T51n2077_002:0480c19": "如擘窠大篆。吏大怒以為狂且慢。已去僧伽",
    "T51n2077_002:0480c20": "梨曝日中。既得釋因以布巾幪首而衣白服。",
    "T51n2077_002:0480c21": "師恨所說法聽者疑信各半。因不語者六年。",
    "T51n2077_002:0480c22": "巖寺當輸布而民歲代輸之。師不忍。置書布",
    "T51n2077_002:0480c23": "束中求免。吏得之愈怒追問。亦不答。以為妖",
    "T51n2077_002:0480c24": "焚其布帽。火盡而帽益明鮮。乃索紙作偈曰。",
    "T51n2077_002:0480c25": "一切慈忍力。皆吾心所生。王官苦拘束。佛法",
    "T51n2077_002:0480c26": "不流行。自後稍發語。後遊南康槃古山先是",
    "T51n2077_002:0480c27": "西竺波利尊者經始讖曰。却後當有白衣菩",
    "T51n2077_002:0480c28": "薩來興此山。師住三年而成叢林。乃還南安。",
    "T51n2077_002:0480c29": "江南。眠槎為行舟礙。師舟過焉摩挲之曰。去",
    "T51n2077_002:0481a01": "去莫與人為害。槎一夕蕩除。有僧自惠州來",
    "T51n2077_002:0481a02": "曰。河源有巨舟著沙。萬牛挽不可動。願得以",
    "T51n2077_002:0481a03": "載磚建塔於南海為眾生福田。師曰。此陰府",
    "T51n2077_002:0481a04": "之物。然付汝偈取之。偈曰。天零㶚水生。陰府",
    "T51n2077_002:0481a05": "船王移。莫立沙中久。納福廕菩提。僧即舟唱",
    "T51n2077_002:0481a06": "偈。而舟為動萬眾讙呼。至五羊有巨商從借",
    "T51n2077_002:0481a07": "以載。僧許之。方解繂俄風作失舟所在。有沙",
    "T51n2077_002:0481a08": "彌無多聞性。而事師謹愿。師憐之作偈使誦。",
    "T51n2077_002:0481a09": "久當聰明。偈曰。大智發於心。於心何處尋。成",
    "T51n2077_002:0481a10": "就一切義。無古亦無今。於是世間文字語言",
    "T51n2077_002:0481a11": "一覽誦念無所遺忘。偈語章句援筆立就。師",
    "T51n2077_002:0481a12": "示人多以偈。然題贈以之中四字於其後。莫",
    "T51n2077_002:0481a13": "有識其旨者。異迹甚著。所屬狀以聞。詔佳之。",
    "T51n2077_002:0481a14": "宰相王欽若大參趙安仁以下皆贈詩。師未",
    "T51n2077_002:0481a15": "嘗視置承塵上而已。淳化乙卯正月初六日",
    "T51n2077_002:0481a16": "集眾曰。吾此日生今正是時。遂右脇臥而化。",
    "T51n2077_002:0481a17": "諡曰定光圓應禪師。",
    "T51n2077_002:0481a18": "廣教志禪師法嗣廣教志禪師法嗣",
    "T51n2077_002:0481a19": "四面山懷清禪師舒州四面山懷清禪師。初住蘄口興化。僧問。",
    "T51n2077_002:0481a20": "臨濟三玄似石女向波中作舞。雲門關棙閃",
    "T51n2077_002:0481a21": "鑠如鷂子過新羅。去此二途興化當行何令。",
    "T51n2077_002:0481a22": "師曰。道什麼。僧云。恁麼則和尚與古人出氣。",
    "T51n2077_002:0481a23": "師曰。再犯不容。僧應喏。師以拄杖打禪床曰。",
    "T51n2077_002:0481a24": "若不點破將謂山僧瞌睡。",
    "T51n2077_002:0481a25": "石門遠禪師法嗣石門遠禪師法嗣",
    "T51n2077_002:0481a26": "清居浩昇禪師果州清居山浩昇禪師。僧問。師唱誰家曲。宗",
    "T51n2077_002:0481a27": "風嗣阿誰。師曰。金雞啼石戶。得意逐波清。曰",
    "T51n2077_002:0481a28": "未審是誰之子。師曰。謝汝就門罵詈。",
    "T51n2077_002:0481a29": "廣濟方禪師鄧州廣濟方禪師。僧問。如何是佛。師曰。騎牛",
    "T51n2077_002:0481b01": "趁春草。背却少年爺。問寶劍未磨時如何。師",
    "T51n2077_002:0481b02": "曰。烏龜㗖黑荳。曰。磨後如何。師曰。庭柱挂",
    "T51n2077_002:0481b03": "燈籠。曰如何是修行。師曰。庭柱傷寒。",
    "T51n2077_002:0481b04": "雲頂鑒禪師懷安軍雲頂鑒禪師。僧問。雪點紅爐請師驗",
    "T51n2077_002:0481b05": "的。師曰。王婆煮䭔。曰爭奈即今何。師曰。猶",
    "T51n2077_002:0481b06": "嫌少在。",
    "T51n2077_002:0481b07": "道吾契詮禪師潭州道吾契詮禪師。僧問。師唱誰家曲。宗風",
    "T51n2077_002:0481b08": "嗣阿誰。師曰。鳳嶺無私曲。如今天下傳。曰如",
    "T51n2077_002:0481b09": "何是道吾境。師曰。溪花含玉露。庭果落金臺。",
    "T51n2077_002:0481b10": "曰如何是境中人。師曰。擁爐披古衲。曝日枕",
    "T51n2077_002:0481b11": "山根。問牛頭未見四祖時如何。師曰。玉上青",
    "T51n2077_002:0481b12": "蠅。曰見後如何。師曰。紅爐焰裏氷。",
    "T51n2077_002:0481b13": "梁山觀禪師法嗣梁山觀禪師法嗣",
    "T51n2077_002:0481b14": "羅紋得珍山主鼎州羅紋得珍山主。僧問。親切處乞師指示。",
    "T51n2077_002:0481b15": "師曰。老僧元是廣南人。",
    "T51n2077_002:0481b16": "藥山利昱禪師澧州藥山利昱禪師。上堂。山河大地日月星",
    "T51n2077_002:0481b17": "辰。與諸上座同生。三世諸佛與諸上座同參。",
    "T51n2077_002:0481b18": "三藏聖教與諸上座同時。還信得及麼。若也",
    "T51n2077_002:0481b19": "信得及。陝府鐵牛吞却乾坤。雖然如是。被法",
    "T51n2077_002:0481b20": "身礙却轉身不得。須知有出身之路。作麼生",
    "T51n2077_002:0481b21": "是諸上座出身之路。道道。良久曰。若道不得",
    "T51n2077_002:0481b22": "永沈苦海。珍重。僧問。格外之談乞師垂示。師",
    "T51n2077_002:0481b23": "曰。要道也不難。曰。恁麼則萬仞碧潭許垂一",
    "T51n2077_002:0481b24": "線也。師曰。大眾笑爾。",
    "T51n2077_002:0481b25": "梁山巖禪師鼎州梁山巖禪師。僧問。如何是祖師西來意。",
    "T51n2077_002:0481b26": "師曰。新羅附子蜀地當歸。",
    "T51n2077_002:0481b27": "德山晏禪師法嗣德山晏禪師法嗣",
    "T51n2077_002:0481b28": "德山智先禪師鼎州德山志先禪師。僧問。見色便見心時如",
    "T51n2077_002:0481b29": "何。師曰。角弓彎似月。寶劍利如霜。曰如何領",
    "T51n2077_002:0481c01": "會。師曰。金甲似魚鱗。朱旗如火焰。問遠遠投",
    "T51n2077_002:0481c02": "師乞師一接。師曰。不接。曰恁麼則虛伸一問。",
    "T51n2077_002:0481c03": "師曰。少逢穿耳客。多遇刻舟人。問大通智勝",
    "T51n2077_002:0481c04": "佛十劫坐道場。為甚麼不得成佛道。師曰。貪",
    "T51n2077_002:0481c05": "觀天上月。失却掌中珠。問軍期急速時如何。",
    "T51n2077_002:0481c06": "師曰。十字街頭滿面塵。曰為甚麼如此。師曰。",
    "T51n2077_002:0481c07": "知而故犯。問如何是無為之談。師曰。石牛石",
    "T51n2077_002:0481c08": "虎喃喃語。曰是何言教。師曰。長行書不盡。短",
    "T51n2077_002:0481c09": "偈絕人聞。問如何是一稱南無佛。師曰。皆以",
    "T51n2077_002:0481c10": "成佛道。",
    "T51n2077_002:0481c11": "北禪感禪師法嗣北禪感禪師法嗣",
    "T51n2077_002:0481c12": "南禪聰禪師濠州南禪聰禪師。僧問。如何是西來意。師曰。",
    "T51n2077_002:0481c13": "冬月深林雨。三春平地風。問如何是大道根",
    "T51n2077_002:0481c14": "源。師曰。雲興當午夜。石虎叫連宵。",
    "T51n2077_002:0481c15": "谷隱儼禪師法嗣谷隱儼禪師法嗣",
    "T51n2077_002:0481c16": "谷隱契崇禪師襄州谷隱契崇禪師。僧問。如何是祖師西來",
    "T51n2077_002:0481c17": "意。師曰。番人皮裘胡人著。曰學人不會此理",
    "T51n2077_002:0481c18": "如何。師曰。聾人側耳瘂人歌。",
    "T51n2077_002:0481c19": "續傳燈錄卷第二",
    "T51n2077_002:0481c22": "大鑑下第十一世",
    "T51n2077_002:0481c24": "大鑑下第十一世",
    "T51n2077_002:0481c25": "汾陽昭禪師法嗣十六人",
    "T51n2077_002:0481c26": "石霜楚圓禪師琅邪慧覺禪師",
    "T51n2077_002:0481c27": "大愚守芝禪師石霜法永禪師",
    "T51n2077_002:0481c28": "法華全舉禪師芭蕉谷泉禪師",
    "T51n2077_002:0481c29": "龍華曉愚禪師天聖皓泰禪師",
    "T51n2077_002:0482a01": "龍潭智圓禪師投子圓修禪師",
    "T51n2077_002:0482a02": "太子道一禪師已上十一人見錄",
    "T51n2077_002:0482a03": "乾明了同禪師疎山曉珠禪師",
    "T51n2077_002:0482a04": "荊南竹園禪師湖州羅漢興禪師",
    "T51n2077_002:0482a05": "汾陽侍者立化已上五人無錄",
    "T51n2077_002:0482a06": "葉縣省禪師法嗣八人",
    "T51n2077_002:0482a07": "浮山法遠禪師寶應法昭禪師",
    "T51n2077_002:0482a08": "大乘慧果禪師已上三人見錄石門守進禪師",
    "T51n2077_002:0482a09": "廣慧懷慶禪師承天遐猛禪師",
    "T51n2077_002:0482a10": "什邡方水禪師",
    "T51n2077_002:0482a11": "香巖海仙禪師已上五人無錄"
}