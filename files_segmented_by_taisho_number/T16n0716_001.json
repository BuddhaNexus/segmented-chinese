{
    "T16n0716_001:0830b15": "No. 716 [No. 717]",
    "T16n0716_001:0830b16": "緣生初勝分法本經卷上",
    "T16n0716_001:0830b18": "隋天竺三藏達磨笈多譯",
    "T16n0716_001:0830b19": "如是我聞：一時婆伽婆在舍囉婆悉帝城勝",
    "T16n0716_001:0830b20": "林給孤獨園。爾時眾多比丘集坐住堂，作是",
    "T16n0716_001:0830b21": "議論言：「諸命者等，世尊曾以無量諸門，說",
    "T16n0716_001:0830b22": "十二分緣生，於彼最初演說無明以為緣體。",
    "T16n0716_001:0830b23": "有何因緣，一切煩惱諸行緣中，惟說無明以",
    "T16n0716_001:0830b24": "為緣體？於此無明見何勝異？」是諸比丘集坐",
    "T16n0716_001:0830b25": "住堂議論未竟。世尊晝日遊於定行，以天耳",
    "T16n0716_001:0830b26": "清淨過人，聞其議論，於日後分從定行起，詣",
    "T16n0716_001:0830b27": "彼住堂，到已在比丘眾前，於常所設座上坐。",
    "T16n0716_001:0830b28": "坐訖，世尊告諸比丘言：「比丘！何故集坐住",
    "T16n0716_001:0830b29": "堂議論未竟，有何議論於此集坐？」諸比丘言：",
    "T16n0716_001:0830c01": "「大德！此眾多比丘集坐在堂作是議論言：『諸",
    "T16n0716_001:0830c02": "命者等，世尊曾以無量諸門，說十二分緣生，",
    "T16n0716_001:0830c03": "於彼最初演說無明以為緣體。有何因緣，一",
    "T16n0716_001:0830c04": "切煩惱諸行緣中，惟說無明以為緣體？於此",
    "T16n0716_001:0830c05": "無明見何勝異？』大德！我等眾多比丘集坐住",
    "T16n0716_001:0830c06": "堂議論未竟，有如是議於此集坐。」如是語已，",
    "T16n0716_001:0830c07": "世尊告諸比丘：「有法門名緣生初勝分，善聽",
    "T16n0716_001:0830c08": "善思，當為汝說。何者緣生初勝分法門？諸",
    "T16n0716_001:0830c09": "比丘！有十一種勝異中勝異故，安立無明",
    "T16n0716_001:0830c10": "為緣生初緣。何者十一？所謂攀緣勝異、種",
    "T16n0716_001:0830c11": "相勝異、由緒勝異、等起勝異、轉生勝異、顛",
    "T16n0716_001:0830c12": "倒勝異、相勝異、業勝異、障礙勝異、順縛勝",
    "T16n0716_001:0830c13": "異、對治勝異。」",
    "T16n0716_001:0830c14": "爾時有異比丘，即從坐起整衣一髆，向世",
    "T16n0716_001:0830c15": "尊所合掌曲躬，白言：「大德！何者無明攀緣勝",
    "T16n0716_001:0830c16": "異？」佛言：「比丘！因果俱過惡一切染分、因果",
    "T16n0716_001:0830c17": "俱功德一切淨分，並為無明之所攀緣。比丘！",
    "T16n0716_001:0830c18": "此是無明攀緣勝異。」",
    "T16n0716_001:0830c19": "比丘白佛：「大德！何者無明種類勝異？」佛言：",
    "T16n0716_001:0830c20": "「比丘！覆於真實，顯不真實。比丘！此是無明",
    "T16n0716_001:0830c21": "種類勝異。」比丘白佛：「大德！何者無明由緒",
    "T16n0716_001:0830c22": "勝異？」佛言：「比丘！於一切煩惱染、業染、生染而",
    "T16n0716_001:0830c23": "作由緒根本住處故。」",
    "T16n0716_001:0830c24": "比丘白佛：「大德！何者一切煩惱染？」佛言：「比",
    "T16n0716_001:0830c25": "丘！略說三種煩惱，一切煩惱染，所謂無慧",
    "T16n0716_001:0830c26": "煩惱、疑慧煩惱、邪慧煩惱。」比丘白佛：「大德！",
    "T16n0716_001:0830c27": "何者一切業染？」佛言：「比丘！略說自相三種差",
    "T16n0716_001:0830c28": "別謂身、口、意也及障礙對治相三種差別障礙者非福也，對治",
    "T16n0716_001:0830c29": "者福及不動也，總攝業染。」",
    "T16n0716_001:0831a01": "比丘白佛：「大德！何者一切種生染？」佛言：「比",
    "T16n0716_001:0831a02": "丘！略說三受依止（所謂苦受、樂受、不苦不樂",
    "T16n0716_001:0831a03": "受）三種苦故（所謂苦苦、壞苦、行苦），總攝生",
    "T16n0716_001:0831a04": "染。」",
    "T16n0716_001:0831a05": "比丘白佛：「大德！云何此一切種煩惱染、業染、",
    "T16n0716_001:0831a06": "生染，皆以無明而作由緒根本住處？」佛言：「比",
    "T16n0716_001:0831a07": "丘！於實諦中二種愚故，未生煩惱染而令其",
    "T16n0716_001:0831a08": "生，若已生者漸大增多；未生業染而令其生，",
    "T16n0716_001:0831a09": "若已生者復隨積集；未生生染而令其生，若",
    "T16n0716_001:0831a10": "已生者不可移轉。是故說言一切種煩惱染、",
    "T16n0716_001:0831a11": "業染、生染，皆以無明而作由緒根本住處。比",
    "T16n0716_001:0831a12": "丘！此是無明由緒勝異。」",
    "T16n0716_001:0831a13": "比丘白佛：「大德！何者無明等起勝異？」佛言：",
    "T16n0716_001:0831a14": "「比丘！此無明於來世苦諦所攝更生之身，愚",
    "T16n0716_001:0831a15": "惑不了，於現在苦諦所攝已得之身，亦愚惑",
    "T16n0716_001:0831a16": "不了，由此愚惑故，攝聚緣生及轉出緣生，和",
    "T16n0716_001:0831a17": "合攝聚、和合轉出，此二種緣生及來世、現在",
    "T16n0716_001:0831a18": "二身愚惑，皆以無明為等起之緣。」",
    "T16n0716_001:0831a19": "比丘白佛：「大德！何者攝聚緣生和合攝聚？」佛",
    "T16n0716_001:0831a20": "言：「比丘！初無明緣行，行緣識，如是名色、六",
    "T16n0716_001:0831a21": "入、觸緣受，是名攝聚緣生和合攝聚。」",
    "T16n0716_001:0831a22": "比丘白佛：「大德！何者轉出緣生和合轉出？」佛",
    "T16n0716_001:0831a23": "言：「比丘！第二無明緣中，受緣愛，愛緣取，如",
    "T16n0716_001:0831a24": "是有緣生，乃至生緣老死，是名轉出緣生和",
    "T16n0716_001:0831a25": "合轉出。」",
    "T16n0716_001:0831a26": "比丘白佛：「大德！云何初無明於彼攝聚緣",
    "T16n0716_001:0831a27": "生和合攝聚而作起緣？」佛言：「比丘！此一於",
    "T16n0716_001:0831a28": "更生身，愚惑不了求於更生，以此愚惑求更",
    "T16n0716_001:0831a29": "生故，於更生中見其好事。然於現在愛不愛",
    "T16n0716_001:0831b01": "境，由執著分別故，作非福行，所謂於眾具",
    "T16n0716_001:0831b02": "生貪，於損惱生瞋相應故，則於好惡不持思",
    "T16n0716_001:0831b03": "量，便作放逸迷惑之行。他世惡事思念而不",
    "T16n0716_001:0831b04": "覺知，是故彼非福行無明作緣。若復於更",
    "T16n0716_001:0831b05": "生中或見好事，或見出道，乃作福行及不動",
    "T16n0716_001:0831b06": "行。或因說法覺知，或自修習靜念，彼覺念",
    "T16n0716_001:0831b07": "中雖有善心而非正思。彼以此故，則為更生",
    "T16n0716_001:0831b08": "迷惑之所牽引。所謂於更生中見其好事，不",
    "T16n0716_001:0831b09": "怯弱故，見其出道，不怯弱故。彼福、非福、不",
    "T16n0716_001:0831b10": "動行——惡對、對治相等，六識身中共生共滅，則",
    "T16n0716_001:0831b11": "於現在報識生滅之中，安置彼等諸行。熏習",
    "T16n0716_001:0831b12": "後新出生所有種子，攝取相應故。所有種",
    "T16n0716_001:0831b13": "子既皆攝取，後若出生則有次第，謂攝名色、",
    "T16n0716_001:0831b14": "六入、觸等，漸當出生。彼名色等於此現在報",
    "T16n0716_001:0831b15": "識之中，且生因相未是果相，是故說名攝",
    "T16n0716_001:0831b16": "聚緣生。比丘！此是第一無明於攝聚緣生和",
    "T16n0716_001:0831b17": "合攝聚而作起緣。」比丘白佛：「大德！云何後",
    "T16n0716_001:0831b18": "無明於彼轉出緣生和合轉出而作起緣？」佛",
    "T16n0716_001:0831b19": "言：「比丘！此一於現在身所起迷惑，以六入、觸",
    "T16n0716_001:0831b20": "作緣生受，即得其味。以得味故，當來還求此",
    "T16n0716_001:0831b21": "類之受。有所求時便起於取，於樂受中渴愛",
    "T16n0716_001:0831b22": "作緣則生欲取。言欲取者，分別欲故。彼為先",
    "T16n0716_001:0831b23": "首方有欲界煩惱。若復新受為緣，則生無有",
    "T16n0716_001:0831b24": "渴愛共厭離行，此與厭離相應未為道理，彼",
    "T16n0716_001:0831b25": "依渴愛，以非方便求無有時，則有出離邪見、",
    "T16n0716_001:0831b26": "決定邪見及彼二依止邪見依亦有二，合為四種，由彼令",
    "T16n0716_001:0831b27": "此渴愛緣取。若復彼取為依，未得離欲，如",
    "T16n0716_001:0831b28": "是死時，然此四見及欲界煩惱，以欲渴愛作",
    "T16n0716_001:0831b29": "緣生取，若復離欲離色，彼色界渴愛、無色",
    "T16n0716_001:0831c01": "界渴愛生得常有。若色界、無色界中煩惱生",
    "T16n0716_001:0831c02": "時，色界、無色界便起於取。彼色、無色界煩惱",
    "T16n0716_001:0831c03": "及此諸見，或以色界渴愛作緣生取，或以",
    "T16n0716_001:0831c04": "無色界渴愛作緣生取。如是渴愛緣取故，已",
    "T16n0716_001:0831c05": "得諸行熏習報識共取而生。彼取攝已，先所",
    "T16n0716_001:0831c06": "集行所有所有渴愛未滅，彼處彼處則當現",
    "T16n0716_001:0831c07": "前，為令自身轉出故。以是因緣有於出生，",
    "T16n0716_001:0831c08": "故說彼行為有，彼取力故。行既為有，於此",
    "T16n0716_001:0831c09": "死已先所攝聚，當出生者作緣轉出，是故說",
    "T16n0716_001:0831c10": "名有緣生。於轉出中，出生時相壞異於昔，復",
    "T16n0716_001:0831c11": "至彼邊則有死退壽命終盡，是故說名生緣",
    "T16n0716_001:0831c12": "老死。比丘！此是第二無明，於轉出緣生和",
    "T16n0716_001:0831c13": "合轉出而作起緣。」比丘白佛：「大德！何故轉",
    "T16n0716_001:0831c14": "出緣生中渴、取二種，而不說為諸行緣也？」佛",
    "T16n0716_001:0831c15": "言：「比丘！渴、取自界分齊斷故。如欲渴及取，",
    "T16n0716_001:0831c16": "不應作色界、無色界不動行緣，非境界故。如",
    "T16n0716_001:0831c17": "欲渴於不動行中，如是，色渴於無色界中、無",
    "T16n0716_001:0831c18": "色渴於欲界色界中、色渴於欲界中，亦爾。」",
    "T16n0716_001:0831c19": "比丘白佛：「大德！何故欲渴及取，不與福非",
    "T16n0716_001:0831c20": "福行為緣？」佛言：「比丘！於此現前所有境界，愛",
    "T16n0716_001:0831c21": "與不愛而為增上，以有欲渴起不善根作非",
    "T16n0716_001:0831c22": "福行。由於共因果非福行中不知其惡故，所",
    "T16n0716_001:0831c23": "謂心惡及所作惡，以不知故起非福行。而彼",
    "T16n0716_001:0831c24": "心及所作惡等，惟以無明為緣，非渴為緣，與",
    "T16n0716_001:0831c25": "不善根不共境界故。若以欲渴作於福行，依",
    "T16n0716_001:0831c26": "信乃作，謂信死必生、生必藉緣，以信攝故所",
    "T16n0716_001:0831c27": "有渴取，我但施設為障覆無記，若法障覆無",
    "T16n0716_001:0831c28": "記則不能起行。由於共因果福行中不知出",
    "T16n0716_001:0831c29": "離故，求可愛生便作福行，是故雖云福行，亦",
    "T16n0716_001:0832a01": "以無明為緣。」",
    "T16n0716_001:0832a02": "比丘白佛：「大德！何故色界渴取，不與色界",
    "T16n0716_001:0832a03": "不動行為緣？」佛言：「比丘！未離欲者，色渴未",
    "T16n0716_001:0832a04": "生未得住處；彼未有時未得住處故，不能為",
    "T16n0716_001:0832a05": "色界不動行緣，令其得起。如色界渴於色界",
    "T16n0716_001:0832a06": "不動行中，如是無色界渴於無色界不動行",
    "T16n0716_001:0832a07": "中亦爾。由於色界身、無色界身有過惡中見",
    "T16n0716_001:0832a08": "其好事，想而思惟，或因說法，或因教授法",
    "T16n0716_001:0832a09": "故，有此不正思惟，與彼行為緣。然此不正",
    "T16n0716_001:0832a10": "思惟，為無明所引，不正思惟果，共無明和",
    "T16n0716_001:0832a11": "合，與不動行為緣故，是故彼不動行，亦以",
    "T16n0716_001:0832a12": "無明為緣，應知。比丘！又一無有渴為依故，作",
    "T16n0716_001:0832a13": "諸福行及不動行，由無有渴故，則見諸有過",
    "T16n0716_001:0832a14": "惡，何肯更求當有？然復於無有中不如實知，",
    "T16n0716_001:0832a15": "以不如實知又未得對治道故，迷非對治為",
    "T16n0716_001:0832a16": "對治想，便作福行及不動行。比丘！以此因",
    "T16n0716_001:0832a17": "緣，應知惟以無明緣行，非渴、取為緣。」",
    "T16n0716_001:0832a18": "比丘白佛：「大德！若行於六識身中和合共",
    "T16n0716_001:0832a19": "生者，何故說言行緣於識？」佛言：「比丘！此六識",
    "T16n0716_001:0832a20": "身中福非福不動等行，和合共生共滅，即於",
    "T16n0716_001:0832a21": "果報識中安置諸行熏習，於後新異出生報",
    "T16n0716_001:0832a22": "識作引方便，是故說言行緣於識。」",
    "T16n0716_001:0832a23": "比丘白佛：「大德！名色、六入、觸、受諸分，於識",
    "T16n0716_001:0832a24": "中同時攝聚種子，何故說時隨次第說？」佛言：",
    "T16n0716_001:0832a25": "「比丘！未來次第生轉故。」比丘白佛：「大德！何",
    "T16n0716_001:0832a26": "故說名色、六入、觸、受等為禪磨，義翻為生，謂",
    "T16n0716_001:0832a27": "一報未死已前總名，非初受生？」佛言：「比丘！共",
    "T16n0716_001:0832a28": "因受用依止，及共因受用故。」",
    "T16n0716_001:0832a29": "比丘白佛：「大德！若惟名生無色，當有何過？」",
    "T16n0716_001:0832b01": "佛言：「比丘！若名不住色中者，禪磨續轉，則不",
    "T16n0716_001:0832b02": "相應。」",
    "T16n0716_001:0832b03": "比丘白佛：「大德！若惟色生無名，當有何過？」",
    "T16n0716_001:0832b04": "佛言：「比丘！色若不與名合，不被攝持，則當",
    "T16n0716_001:0832b05": "壞失不得增長。」",
    "T16n0716_001:0832b06": "比丘白佛：「大德！若惟識緣六入，當有何過？」",
    "T16n0716_001:0832b07": "佛言：「比丘！於其始時未滿六入，惟有身根及",
    "T16n0716_001:0832b08": "以意根，其所轉生未可得有。此兩根體，其",
    "T16n0716_001:0832b09": "惟名色在於初時，以為次第與彼六入滿足",
    "T16n0716_001:0832b10": "為緣，是故說言名色緣六入。」",
    "T16n0716_001:0832b11": "比丘白佛：「大德！若惟六入滿足則是禪磨究",
    "T16n0716_001:0832b12": "竟，何故復說觸及受也？」佛言：「比丘！此六入",
    "T16n0716_001:0832b13": "禪磨究竟者，是受用依止究竟而未受用，必",
    "T16n0716_001:0832b14": "受用究竟者，乃是共因領受，是故受用依止",
    "T16n0716_001:0832b15": "究竟及受用究竟，得名禪磨究竟，應知。」",
    "T16n0716_001:0832b16": "比丘白佛：「大德！此以無明緣渴，亦說受緣；",
    "T16n0716_001:0832b17": "若惟無明緣渴不以受緣，當有何過？」佛言：「比",
    "T16n0716_001:0832b18": "丘！三種渴、三種有，一時轉生故，然以受緣渴",
    "T16n0716_001:0832b19": "故，相待為力則不轉生，是故不惟無明緣渴。」",
    "T16n0716_001:0832b20": "比丘白佛：「大德！若惟受緣於渴，當有何過？」",
    "T16n0716_001:0832b21": "佛言：「比丘！一切諸渴皆以受為緣，然復有受",
    "T16n0716_001:0832b22": "非是渴緣，乃與諸渴而作滅緣，是故不惟受",
    "T16n0716_001:0832b23": "緣於渴。」",
    "T16n0716_001:0832b24": "比丘白佛：「大德！若惟渴緣於有，不以取緣，",
    "T16n0716_001:0832b25": "當有何過？」佛言：「比丘！渴名為求，於彼惡趣",
    "T16n0716_001:0832b26": "必無求者，然作非福之行，雖求善趣恒與相",
    "T16n0716_001:0832b27": "違，果轉生時非渴為緣，自以取緣令其轉生。",
    "T16n0716_001:0832b28": "比丘所云無有渴者，名無有求。此無有求，",
    "T16n0716_001:0832b29": "雖是相違，然作福不動行果亦轉生。比丘！以",
    "T16n0716_001:0832c01": "此因緣，不惟渴緣於有。」",
    "T16n0716_001:0832c02": "比丘白佛：「大德！若取緣有、有緣生者，何故",
    "T16n0716_001:0832c03": "不說彼取及有以為集諦？」佛言：「比丘！以渴能",
    "T16n0716_001:0832c04": "作四種業故：一者、於自身境界受中，作貪美",
    "T16n0716_001:0832c05": "縛業；二者、於渴取中作等起業；三者、於行有",
    "T16n0716_001:0832c06": "中作牽引業；四者、於死已後作相續縛業。是",
    "T16n0716_001:0832c07": "故惟說渴為集諦。」",
    "T16n0716_001:0832c08": "比丘白佛：「大德！有生有老有死，何故名色、",
    "T16n0716_001:0832c09": "六入、觸、受等禪磨之相，乃皆顯為老死之名？」",
    "T16n0716_001:0832c10": "佛言：「比丘！彼所有出生相者，以三苦順縛示",
    "T16n0716_001:0832c11": "現故。」",
    "T16n0716_001:0832c12": "比丘白佛：「大德！生以何苦示現？」佛言：「比丘！",
    "T16n0716_001:0832c13": "行苦示現。」",
    "T16n0716_001:0832c14": "比丘白佛：「大德！老以何苦示現？」佛言：「比丘！",
    "T16n0716_001:0832c15": "壞苦示現。」",
    "T16n0716_001:0832c16": "比丘白佛：「大德！死以何苦示現？」佛言：「比丘！",
    "T16n0716_001:0832c17": "苦苦示現。」",
    "T16n0716_001:0832c18": "比丘白佛：「大德！所有四種出生之相，與生",
    "T16n0716_001:0832c19": "老死有何差別？」佛言：「比丘！彼四種出生之相，",
    "T16n0716_001:0832c20": "隨次第生，若生隨相似生，彼出生中生相如",
    "T16n0716_001:0832c21": "是，應知。」",
    "T16n0716_001:0832c22": "比丘白佛：「大德！出生之相次第而生，當何",
    "T16n0716_001:0832c23": "所似？」佛言：「比丘！彼初下種即當有生，彼次",
    "T16n0716_001:0832c24": "第增長生；彼次第出胎生，彼次第增長生。彼",
    "T16n0716_001:0832c25": "增長已，能得受用世俗生。此次第生，復誰所",
    "T16n0716_001:0832c26": "生？眾界入生而無有我，何以故？五眾等增",
    "T16n0716_001:0832c27": "長遷流，以無常故；及命根、力、限量、時、住，亦",
    "T16n0716_001:0832c28": "為無常所生故。比丘！彼四種出生之相，時",
    "T16n0716_001:0832c29": "分破壞即作五種衰惡，說名為老。」比丘白佛：",
    "T16n0716_001:0833a01": "「大德！何者是五種衰惡？」佛言：「比丘！一者、髮",
    "T16n0716_001:0833a02": "衰惡，髮壞離色故；二者、依衰惡依謂身也，肉處色",
    "T16n0716_001:0833a03": "力衰惡故；三者、業衰惡，語時上氣喘息故，住",
    "T16n0716_001:0833a04": "時曲如牛脊曲故，坐時向前重身故，行時按",
    "T16n0716_001:0833a05": "杖故，意智繫縛及念弱少故；四者、受用衰惡，",
    "T16n0716_001:0833a06": "於現在眾具中受用下劣故，於諸遊戲所可",
    "T16n0716_001:0833a07": "憙中皆不受用故，於色根自境界中不速",
    "T16n0716_001:0833a08": "疾行及不行故；五者命根衰惡，壽盡死近，及",
    "T16n0716_001:0833a09": "少緣死不堪忍故。比丘！於彼四種出生相中，",
    "T16n0716_001:0833a10": "亦有六種死差別應知。一者盡竟死、二者不",
    "T16n0716_001:0833a11": "盡竟死、三者自相死、四者不盡竟死分、五者",
    "T16n0716_001:0833a12": "盡竟死分、六者非時時死。比丘！於中自相",
    "T16n0716_001:0833a13": "死者，識於身中移出別分，及色根滅沒，如",
    "T16n0716_001:0833a14": "是應知。比丘！名色等出生之相與生老死有",
    "T16n0716_001:0833a15": "此差別。」",
    "T16n0716_001:0833a16": "比丘白佛：「大德！三種渴愛，皆說緣生與生",
    "T16n0716_001:0833a17": "作因，何故惟說欲界生？」佛言：「比丘！以欲界生",
    "T16n0716_001:0833a18": "麁故，不可讚歎亦不可教知，以迴還非解脫",
    "T16n0716_001:0833a19": "法體故。」比丘白佛：「大德！若此攝聚緣生及",
    "T16n0716_001:0833a20": "以轉出說十二分，於中幾是能攝聚分，幾",
    "T16n0716_001:0833a21": "是所攝聚分？幾是能轉出分，幾是所轉出分？」",
    "T16n0716_001:0833a22": "佛言：「比丘！無明與行及一分識，是能攝聚分；",
    "T16n0716_001:0833a23": "彼一分識及名色、六入、觸、受，是所攝聚分。比",
    "T16n0716_001:0833a24": "丘！彼一分受及渴愛、取、有，是能轉出分；生、",
    "T16n0716_001:0833a25": "老死是所轉出分，及彼一分名色、六入、觸、受，",
    "T16n0716_001:0833a26": "亦是所轉出分，應知。」",
    "T16n0716_001:0833a27": "比丘白佛：「大德！此能攝聚分及此能轉出分，",
    "T16n0716_001:0833a28": "為一時生可見，為當次第？」佛言：「比丘！一時",
    "T16n0716_001:0833a29": "生，次第說。」",
    "T16n0716_001:0833b01": "比丘白佛：「大德！能攝聚分、能轉出分既一",
    "T16n0716_001:0833b02": "時生，何故初說能攝聚分，後說能轉出分？」佛",
    "T16n0716_001:0833b03": "言：「比丘！由所攝聚有更轉出，是故無不由",
    "T16n0716_001:0833b04": "所攝聚。」",
    "T16n0716_001:0833b05": "比丘白佛：「大德！無明緣不正思，何故說與",
    "T16n0716_001:0833b06": "無明作緣？」佛言：「比丘！以其無明由不正思",
    "T16n0716_001:0833b07": "牽已與行作緣，從無明生觸、受，及與渴愛作",
    "T16n0716_001:0833b08": "緣。」",
    "T16n0716_001:0833b09": "比丘白佛：「大德！幾相略說緣生可知？」佛言：",
    "T16n0716_001:0833b10": "「比丘！略說三相緣生可知：一者不動緣生相",
    "T16n0716_001:0833b11": "泥梨賀翻為不動，而是空義以空故無所動作，二者無常緣生相，三者堪",
    "T16n0716_001:0833b12": "能緣生相。」",
    "T16n0716_001:0833b13": "比丘白佛：「大德！有四種緣，世尊所說，謂因",
    "T16n0716_001:0833b14": "緣、無間緣舊名次第緣、攀緣、增上緣亦名生緣。大德！於",
    "T16n0716_001:0833b15": "中以何等緣，無明與行作緣？乃至以何等緣，",
    "T16n0716_001:0833b16": "生與老死作緣？」佛言：「比丘！諸行轉生同相",
    "T16n0716_001:0833b17": "故，我說四種緣。於此義中惟增上緣，我意",
    "T16n0716_001:0833b18": "說為無明緣行乃至生緣老死。彼增上緣，復",
    "T16n0716_001:0833b19": "有不相著及相著。」比丘白佛：「大德！何者是",
    "T16n0716_001:0833b20": "不相著增上緣？何者是相著增上緣？」佛言：「比",
    "T16n0716_001:0833b21": "丘！未生不正思中無明順眠，與諸行不相著",
    "T16n0716_001:0833b22": "而作緣；若生已即相著。比丘！其不正思與",
    "T16n0716_001:0833b23": "行和合，於六識身和合共生，生而未滅，與識",
    "T16n0716_001:0833b24": "不相著而作緣；若生滅已即相著。比丘！所有",
    "T16n0716_001:0833b25": "未到死時之識，與名色不相著而作緣識與名色相著",
    "T16n0716_001:0833b26": "作緣，梵本亦無此句，如識於名色，如是攝聚名色於轉出",
    "T16n0716_001:0833b27": "名色亦如是。如名色於名色，如是六入於六",
    "T16n0716_001:0833b28": "入、觸於觸、受於受，亦如是。如無明於行，如",
    "T16n0716_001:0833b29": "是無明於渴愛、渴愛於取、取於有，亦如是。",
    "T16n0716_001:0833c01": "如識於名色，名色等於名色等如是，有於生",
    "T16n0716_001:0833c02": "亦如是。又比丘！生中胎藏、童子、少年時，與",
    "T16n0716_001:0833c03": "老死不相著而作緣；若到根熟壽盡時中，相",
    "T16n0716_001:0833c04": "著作緣，應知。」",
    "T16n0716_001:0833c05": "比丘白佛：「大德！若世尊曾於共因共緣共由",
    "T16n0716_001:0833c06": "法門之中，因渴愛故說業，於中是何密意？」佛",
    "T16n0716_001:0833c07": "言：「比丘！有之所攝業者，因渴愛故說，此是",
    "T16n0716_001:0833c08": "密意。」",
    "T16n0716_001:0833c09": "比丘白佛：「大德！因以何義可見？緣以何義可",
    "T16n0716_001:0833c10": "見？由以何義可見？」佛言：「比丘！安置後生處",
    "T16n0716_001:0833c11": "種子故，因義可見；決定住持彼生轉出故，緣",
    "T16n0716_001:0833c12": "義可見；死已出向生處與生故，由義可見。」",
    "T16n0716_001:0833c13": "比丘白佛：「大德！緣生者，是何句義？」佛言：「比",
    "T16n0716_001:0833c14": "丘！各自有緣同聚相續，故此諸分生。」",
    "T16n0716_001:0833c15": "緣生初勝分法本經卷上"
}