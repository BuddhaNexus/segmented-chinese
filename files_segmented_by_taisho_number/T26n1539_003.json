{
    "T26n1539_003:0542a07": "阿毘達磨識身足論卷第三",
    "T26n1539_003:0542a09": "提婆設摩阿羅漢造",
    "T26n1539_003:0542a10": "三藏法師玄奘奉　詔譯",
    "T26n1539_003:0542a11": "補特伽羅蘊第二之二第一嗢拕南頌後",
    "T26n1539_003:0542a12": "補特伽羅論者作如是言：諦義勝義補特伽",
    "T26n1539_003:0542a13": "羅，可得、可證、現有、等有，是故定有補特伽",
    "T26n1539_003:0542a14": "羅。性空論者作是問言：汝然此不？謂契經中",
    "T26n1539_003:0542a15": "世尊善語善詞善說，如是三種補特伽羅決",
    "T26n1539_003:0542a16": "定安立不相雜亂，謂學補特伽羅、無學補特",
    "T26n1539_003:0542a17": "伽羅、非學非無學補特伽羅。彼答言：爾。法亦",
    "T26n1539_003:0542a18": "三種，謂學法、無學法、非學非無學法。彼答言：",
    "T26n1539_003:0542a19": "爾。復問彼言：汝然此不？先是非學非無學補",
    "T26n1539_003:0542a20": "特伽羅次成學，既成學已後成無學，成無",
    "T26n1539_003:0542a21": "學已復成學補特伽羅。彼答言：爾。復問彼言：",
    "T26n1539_003:0542a22": "汝然此不？先是非學非無學法次成學，既",
    "T26n1539_003:0542a23": "成學已後成無學，成無學已復成學法。答言：",
    "T26n1539_003:0542a24": "不爾。汝聽墮負。若先是非學非無學補特伽",
    "T26n1539_003:0542a25": "羅次成學，既成學已後成無學，成無學已復",
    "T26n1539_003:0542a26": "成學補持伽羅，是則應說先是非學非無學",
    "T26n1539_003:0542a27": "法次成學，既成學已後成無學，成無學已復",
    "T26n1539_003:0542a28": "成學法，汝作是言不應道理。若汝不說先是",
    "T26n1539_003:0542a29": "非學非無學法次成學，既成學已後成無學，",
    "T26n1539_003:0542b01": "成無學已復成學法，則不應說先是非學非",
    "T26n1539_003:0542b02": "無學補特伽羅次成學，既成學已後成無學，",
    "T26n1539_003:0542b03": "成無學已復成學補特伽羅；言先是非學非",
    "T26n1539_003:0542b04": "無學補特伽羅次成學，既成學已後成無學，",
    "T26n1539_003:0542b05": "成無學已復成學補特伽羅，不應道理。",
    "T26n1539_003:0542b06": "補特伽羅論者作如是言：有我、有情、命者、生",
    "T26n1539_003:0542b07": "者、養育、士夫、補特伽羅，由有補特伽羅故能",
    "T26n1539_003:0542b08": "造諸業，或順樂受、或順苦受、或順不苦不樂",
    "T26n1539_003:0542b09": "受。彼造順樂受業已領受樂受，造順苦受",
    "T26n1539_003:0542b10": "業已領受苦受，造順不苦不樂受業已領",
    "T26n1539_003:0542b11": "受不苦不樂受。性空論者作是問言：汝然此",
    "T26n1539_003:0542b12": "不？自作苦樂。答言：不爾。汝聽墮負。若有我、",
    "T26n1539_003:0542b13": "有情、命者、生者、養育、士夫、補特伽羅，由有補",
    "T26n1539_003:0542b14": "特伽羅故能造諸業，或順樂受、或順苦受、或",
    "T26n1539_003:0542b15": "順不苦不樂受。彼造順樂受業已領受樂",
    "T26n1539_003:0542b16": "受，造順苦受業已領受苦受，造順不苦",
    "T26n1539_003:0542b17": "不樂受業已受不苦不樂受，是則應說自",
    "T26n1539_003:0542b18": "作苦樂，汝作是言不應道理。若汝不說自",
    "T26n1539_003:0542b19": "作苦樂，則不應說有我、有情、命者、生者、養育、",
    "T26n1539_003:0542b20": "士夫、補特伽羅，由有補特伽羅故能造諸",
    "T26n1539_003:0542b21": "業，或順樂受、或順苦受、或順不苦不樂受。",
    "T26n1539_003:0542b22": "彼造順樂受業已領受樂受，造順苦受業",
    "T26n1539_003:0542b23": "已領受苦受，造順不苦不樂受業已受",
    "T26n1539_003:0542b24": "不苦不樂受；言有我、有情、命者、生者、養育、士",
    "T26n1539_003:0542b25": "夫、補特伽羅，由有補特伽羅故能造諸業，",
    "T26n1539_003:0542b26": "或順樂受、或順苦受、或順不苦不樂受。彼",
    "T26n1539_003:0542b27": "造順樂受業已領受樂受，造順苦受業已",
    "T26n1539_003:0542b28": "領受苦受，造順不苦不樂受業已受不苦不",
    "T26n1539_003:0542b29": "樂受，不應道理。若作是言：自作苦樂。應",
    "T26n1539_003:0542c01": "問彼言：汝然此不？謂契經中世尊善語善",
    "T26n1539_003:0542c02": "詞善說，為鉆部盧出家外道說，鉆部盧即受",
    "T26n1539_003:0542c03": "即領諸有欲令自作苦樂，此鉆部盧！我終不",
    "T26n1539_003:0542c04": "說。彼答言：爾。汝聽墮負。若自作苦樂，則不應",
    "T26n1539_003:0542c05": "言謂契經中世尊善語善詞善說，為鉆部盧出",
    "T26n1539_003:0542c06": "家外道說，鉆部盧即受即領諸有欲令自作苦",
    "T26n1539_003:0542c07": "樂，此鉆部盧！我終不說，汝作是言不應道理。",
    "T26n1539_003:0542c08": "汝今若說謂契經中世尊善語善詞善說，為鉆",
    "T26n1539_003:0542c09": "部盧出家外道說，鉆部盧即受即領諸有欲令",
    "T26n1539_003:0542c10": "自作苦樂，此鉆部盧！我終不說，則不應言",
    "T26n1539_003:0542c11": "自作苦樂；言自作苦樂，不應道理。若作是",
    "T26n1539_003:0542c12": "言：他作苦樂。應問彼言：汝然此不？謂契",
    "T26n1539_003:0542c13": "經中世尊善語善詞善說，為鉆部盧出家外道",
    "T26n1539_003:0542c14": "說，鉆部盧異受異領若有欲令他作苦樂，此",
    "T26n1539_003:0542c15": "鉆部盧！我終不說。彼答言！爾。汝聽墮負。若",
    "T26n1539_003:0542c16": "他作苦樂，則不應言謂契經中世尊善語善",
    "T26n1539_003:0542c17": "詞善說，為鉆部盧出家外道說，鉆部盧異受異",
    "T26n1539_003:0542c18": "領諸有欲令他作苦樂，此鉆部盧！我終不",
    "T26n1539_003:0542c19": "說，汝作是言不應道理。汝今若說謂契經中",
    "T26n1539_003:0542c20": "世尊善語善詞善說，為鉆部盧出家外道說，鉆",
    "T26n1539_003:0542c21": "部盧異受異領諸有欲令他作苦樂，此鉆部",
    "T26n1539_003:0542c22": "盧！我終不說，則不應言他作苦樂；言他作苦",
    "T26n1539_003:0542c23": "樂，不應道理。",
    "T26n1539_003:0542c24": "補特伽羅論者作如是言：有我、有情、命者、生",
    "T26n1539_003:0542c25": "者、養育、士夫、補特伽羅，由有補特伽羅故能",
    "T26n1539_003:0542c26": "造諸業，或順樂受、或順苦受、或順不苦不樂",
    "T26n1539_003:0542c27": "受。彼造順樂受業已領受樂受，造順苦受",
    "T26n1539_003:0542c28": "業已領受苦受，造順不苦不樂受業已領",
    "T26n1539_003:0542c29": "受不苦不樂受。性空論者作是問言：汝然",
    "T26n1539_003:0543a01": "此不？此作此受。答言：不爾。汝聽墮負。若",
    "T26n1539_003:0543a02": "有我、有情、命者、生者、養育、士夫、補特伽羅，由",
    "T26n1539_003:0543a03": "有補特伽羅故能造諸業，或順樂受、或順",
    "T26n1539_003:0543a04": "苦受、或順不苦不樂受。彼造順樂受業已",
    "T26n1539_003:0543a05": "領受樂受，造順苦受業已領受苦受，造順",
    "T26n1539_003:0543a06": "不苦不樂受業已領受不苦不樂受，是則",
    "T26n1539_003:0543a07": "應言此作此受，汝作是言不應道理。若汝",
    "T26n1539_003:0543a08": "不說此作此受，則不應言有我、有情、命者、生",
    "T26n1539_003:0543a09": "者、養育、士夫、補特伽羅，由有補特伽羅故能",
    "T26n1539_003:0543a10": "造諸業，或順樂受、或順苦受、或順不苦",
    "T26n1539_003:0543a11": "不樂受。彼造順樂受業已領受樂受，造",
    "T26n1539_003:0543a12": "順苦受業已領受苦受，造順不苦不樂受業",
    "T26n1539_003:0543a13": "已領受不苦不樂受；言有我、有情、命者、生者、",
    "T26n1539_003:0543a14": "養育、士夫、補特伽羅，由有補特伽羅故能造",
    "T26n1539_003:0543a15": "諸業，或順樂受、或順苦受、或順不苦不樂受。",
    "T26n1539_003:0543a16": "彼造順樂受業已領受樂受，造順苦受業已",
    "T26n1539_003:0543a17": "領受苦受，造順不苦不樂受業已領受不苦",
    "T26n1539_003:0543a18": "不樂受，不應道理。若作是言：此作此受。應問",
    "T26n1539_003:0543a19": "彼言：汝然此不？謂契經中世尊善語善詞善",
    "T26n1539_003:0543a20": "說，為一梵志說言，梵志！此作此受是墮常邊。",
    "T26n1539_003:0543a21": "彼答言：爾。汝聽墮負。若此作此受，則不應言",
    "T26n1539_003:0543a22": "謂契經中世尊善語善詞善說，為一梵志說",
    "T26n1539_003:0543a23": "言，梵志！此作此受是墮常邊，汝作是言不應",
    "T26n1539_003:0543a24": "道理。汝今若說謂契經中世尊善語善詞善",
    "T26n1539_003:0543a25": "說，為一梵志說言，梵志！此作此受是墮常",
    "T26n1539_003:0543a26": "邊，則不應言此作此受；言此作此受，不應",
    "T26n1539_003:0543a27": "道理。若作是言：異作異受。應問彼言：汝然此",
    "T26n1539_003:0543a28": "不？謂契經中世尊善語善詞善說，為一梵志",
    "T26n1539_003:0543a29": "說言，梵志！異作異受是墮斷邊。彼答言：爾。汝",
    "T26n1539_003:0543b01": "聽墮負。若異作異受，則不應言於契經中世",
    "T26n1539_003:0543b02": "尊善語善詞善說，為一梵志說言，梵志！異",
    "T26n1539_003:0543b03": "作異受是墮斷邊，汝作是言不應道理。汝今",
    "T26n1539_003:0543b04": "若說謂契經中世尊善語善詞善說，為一梵",
    "T26n1539_003:0543b05": "志說言，梵志！異作異受是墮斷邊，則不應",
    "T26n1539_003:0543b06": "言異作異受；言異作異受，不應道理。",
    "T26n1539_003:0543b07": "補特伽羅論者作如是言：有我、有情、命者、生",
    "T26n1539_003:0543b08": "者、養育、士夫、補特伽羅，由有補特伽羅故，於",
    "T26n1539_003:0543b09": "所見聞覺知法中，已得已求，意隨尋伺。性",
    "T26n1539_003:0543b10": "空論者作是問言：汝然此不？謂契經中世",
    "T26n1539_003:0543b11": "尊善語善詞善說，為本牧驢頞李瑟吒苾芻",
    "T26n1539_003:0543b12": "說言，苾芻！諸所見聞覺知法中，已得已求，",
    "T26n1539_003:0543b13": "意隨尋伺。如是一切非我我所亦非我我，",
    "T26n1539_003:0543b14": "如是如實正慧觀見。彼答言：爾。汝聽墮負。若",
    "T26n1539_003:0543b15": "有我、有情、命者、生者、養育、士夫、補特伽羅，由",
    "T26n1539_003:0543b16": "有補特伽羅故，於所見聞覺知法中，已得已",
    "T26n1539_003:0543b17": "求，意隨尋伺，則不應言謂契經中世尊善語",
    "T26n1539_003:0543b18": "善詞善說，為本牧驢頞李瑟吒苾芻說言，苾",
    "T26n1539_003:0543b19": "芻！諸所見聞覺知法中，已得已求，意隨尋",
    "T26n1539_003:0543b20": "伺。如是一切，非我我所亦非我我，如是如實",
    "T26n1539_003:0543b21": "正慧觀見，汝作是言不應道理。汝今若言謂",
    "T26n1539_003:0543b22": "契經中世尊善語善詞善說，為本牧驢頞李",
    "T26n1539_003:0543b23": "瑟吒苾芻說言，苾芻！諸所見聞覺知法中，已",
    "T26n1539_003:0543b24": "得已求，意隨尋伺。如是一切，非我我所亦非",
    "T26n1539_003:0543b25": "我我，如是如實正慧觀見，則不應言有我、有",
    "T26n1539_003:0543b26": "情、命者、生者、養育、士夫、補特伽羅，由有補特",
    "T26n1539_003:0543b27": "伽羅故，於所見聞覺知法中，已得已求，意隨",
    "T26n1539_003:0543b28": "尋伺；言有我、有情、命者、生者、養育、士夫、補特",
    "T26n1539_003:0543b29": "伽羅，由有補特伽羅故，於所見聞覺知法",
    "T26n1539_003:0543c01": "中，已得已求，意隨尋伺，不應道理。",
    "T26n1539_003:0543c02": "識身足論補特伽羅蘊第二中第二嗢拕",
    "T26n1539_003:0543c03": "南頌",
    "T26n1539_003:0543c04": "　言慈何所緣，　　識身與念住，",
    "T26n1539_003:0543c05": "　諸覺支可得，　　有為及無為。",
    "T26n1539_003:0543c06": "性空論者作如是言：諦義勝義補特伽羅，非",
    "T26n1539_003:0543c07": "可得、非可證、非現有、非等有，是故無有補特",
    "T26n1539_003:0543c08": "伽羅。補特伽羅論者問言：具壽！慈何所緣？",
    "T26n1539_003:0543c09": "答言：諸法性有等有，由想等想假說有情，",
    "T26n1539_003:0543c10": "於此義中慈緣執受諸蘊相續。彼問：汝說慈",
    "T26n1539_003:0543c11": "緣執受蘊相續耶？此答言：爾。彼復問言：汝",
    "T26n1539_003:0543c12": "然此不？謂契經中世尊善語善詞善說，當使",
    "T26n1539_003:0543c13": "有情具諸快樂，如是思惟入慈等至。此答言：",
    "T26n1539_003:0543c14": "爾。彼作是言：汝聽墮負。若慈緣執受諸蘊相",
    "T26n1539_003:0543c15": "續，則不應言謂契經中世尊善語善詞善說，",
    "T26n1539_003:0543c16": "當使有情具諸快樂，如是思惟入慈等至，汝",
    "T26n1539_003:0543c17": "作是言不應道理。汝今若說謂契經中世尊",
    "T26n1539_003:0543c18": "善語善詞善說，當使有情具諸快樂，如是",
    "T26n1539_003:0543c19": "思惟入慈等至，則不應言慈緣執受諸蘊相",
    "T26n1539_003:0543c20": "續；言慈緣執受諸蘊相續，不應道理。應問",
    "T26n1539_003:0543c21": "彼言：汝然此不？謂契經中世尊善語善詞善",
    "T26n1539_003:0543c22": "說，有六識身，眼識耳鼻舌身意識。彼答言：爾。",
    "T26n1539_003:0543c23": "問言：具壽！慈與何等識身相應？為眼識耶、為",
    "T26n1539_003:0543c24": "耳鼻舌身意識耶？若言眼識相應，則不緣有",
    "T26n1539_003:0543c25": "情，以諸眼識唯緣色故。若言耳識相應，",
    "T26n1539_003:0543c26": "則不緣有情，以諸耳識唯緣聲故。若言鼻識",
    "T26n1539_003:0543c27": "相應，則不緣有情，以諸鼻識唯緣香故。若言",
    "T26n1539_003:0543c28": "舌識相應，則不緣有情，以諸舌識唯緣味故。",
    "T26n1539_003:0543c29": "若言身識相應，則不緣有情，以諸身識唯緣",
    "T26n1539_003:0544a01": "觸故。若言意識相應，則不緣有情，以諸意",
    "T26n1539_003:0544a02": "識唯緣法故。若言不與眼識耳鼻舌身意識",
    "T26n1539_003:0544a03": "相應，即應別有第七有情之識慈與彼相應，",
    "T26n1539_003:0544a04": "此識世尊不現等覺。具壽！世尊於無畏中作",
    "T26n1539_003:0544a05": "如是說，我於諸法現正等覺，若有沙門或",
    "T26n1539_003:0544a06": "婆羅門天魔梵等如法詰難或令憶念，於是",
    "T26n1539_003:0544a07": "法中不現等覺。我於如是正見，無緣我正見，",
    "T26n1539_003:0544a08": "彼無有緣故，得安隱住無怖無畏，自稱我處",
    "T26n1539_003:0544a09": "大仙尊位轉大梵輪，於大眾中正師子吼。具",
    "T26n1539_003:0544a10": "壽！若爾，豈不難佛為無智耶？彼言：具壽！我",
    "T26n1539_003:0544a11": "不難佛以為無智，世尊於此雖現等覺而不",
    "T26n1539_003:0544a12": "宣說。具壽！世尊曾為具壽阿難陀說，汝阿難",
    "T26n1539_003:0544a13": "陀！我於諸法無間宣傳，謂四念住、四正斷、四",
    "T26n1539_003:0544a14": "如意足、五根、五力、七等覺支、八聖道支。汝阿",
    "T26n1539_003:0544a15": "難陀、如來於法無有師拳，謂自覆藏恐他知",
    "T26n1539_003:0544a16": "我無所識解。具壽！若爾，為不難佛有師拳耶？",
    "T26n1539_003:0544a17": "彼言：具壽！我不難佛以為無智，亦不難佛為",
    "T26n1539_003:0544a18": "有師拳，世尊於彼雖現等覺而不宣說。具壽！",
    "T26n1539_003:0544a19": "世尊昇攝波林契經中說，汝等苾芻乃至",
    "T26n1539_003:0544a20": "大地昇攝波林葉之齊量，我於彼法自然了",
    "T26n1539_003:0544a21": "知，雖現等覺不為他說。是故世尊於如是識，",
    "T26n1539_003:0544a22": "雖現等覺而不宣說。應問彼言：具壽！即彼契",
    "T26n1539_003:0544a23": "經為不更有餘廣句耶？謂世尊言，汝等苾芻！",
    "T26n1539_003:0544a24": "然彼諸法，不能引義、不能引善、不能引法、不",
    "T26n1539_003:0544a25": "引梵行、不證神通、不證等覺、不證涅槃。設有",
    "T26n1539_003:0544a26": "如是補特伽羅，不能引義、不能引善、不能引",
    "T26n1539_003:0544a27": "法、不引梵行、不證神通、不證等覺、不證涅",
    "T26n1539_003:0544a28": "槃，即無所用，是故無有補特伽羅。性空論者",
    "T26n1539_003:0544a29": "作如是言：諦義勝義補特伽羅，非可得、非可",
    "T26n1539_003:0544b01": "證、非現有、非等有，是故無有補特伽羅。補特",
    "T26n1539_003:0544b02": "伽羅論者問言：具壽！慈何所緣？答言：諸法性",
    "T26n1539_003:0544b03": "有等有，由想等想假說有情，於此義中慈緣",
    "T26n1539_003:0544b04": "執受諸蘊相續。彼問：汝說慈緣執受蘊相續",
    "T26n1539_003:0544b05": "耶？此答言？爾。彼復問言？汝然此不？謂契經中",
    "T26n1539_003:0544b06": "世尊善語善詞善說，當使有情具諸快樂，如",
    "T26n1539_003:0544b07": "是思惟入慈等至。此答言：爾。彼作是言：汝聽",
    "T26n1539_003:0544b08": "墮負。若慈緣執受諸蘊相續，則不應言謂契",
    "T26n1539_003:0544b09": "經中世尊善語善詞善說，當使有情具諸快",
    "T26n1539_003:0544b10": "樂，如是思惟入慈等至，汝作是言不應道理。",
    "T26n1539_003:0544b11": "汝今若說謂契經中世尊善語善詞善說，當",
    "T26n1539_003:0544b12": "使有情具諸快樂，如是思惟入慈等至，則不",
    "T26n1539_003:0544b13": "應言慈緣執受諸蘊相續；言慈緣執受諸蘊相",
    "T26n1539_003:0544b14": "續，不應道理。應問彼言：汝然此不？謂契經中",
    "T26n1539_003:0544b15": "世尊善語善詞善說，有四念住，身念住受心",
    "T26n1539_003:0544b16": "法念住。彼答言：爾。問言：具壽！慈與何等念住",
    "T26n1539_003:0544b17": "相應？為身念住耶、為受心法念住耶？若言身",
    "T26n1539_003:0544b18": "念住相應，則不緣有情，以身念住唯緣身故。",
    "T26n1539_003:0544b19": "若言受念住相應，則不緣有情，以受念住唯",
    "T26n1539_003:0544b20": "緣受故。若言心念住相應，則不緣有情，以",
    "T26n1539_003:0544b21": "心念住唯緣心故。若言法念住相應，則不緣",
    "T26n1539_003:0544b22": "有情，以法念住唯緣法故。若言不與身念住",
    "T26n1539_003:0544b23": "受心法念住相應，即應別有第五有情念住",
    "T26n1539_003:0544b24": "慈與彼相應，此念住世尊不現等覺。具壽！",
    "T26n1539_003:0544b25": "世尊於無畏中作如是說，我於諸法現正等",
    "T26n1539_003:0544b26": "覺，若有沙門或婆羅門天魔梵等如法詰難",
    "T26n1539_003:0544b27": "或令憶念，於是法中不現等覺。我於如是正",
    "T26n1539_003:0544b28": "見，無緣我正見，彼無有緣故，得安隱住無",
    "T26n1539_003:0544b29": "怖無畏，自稱我處大仙尊位轉大梵輪，於大",
    "T26n1539_003:0544c01": "眾中正師子吼。具壽！若爾，豈不難佛為無智",
    "T26n1539_003:0544c02": "耶？彼言：具壽！我不難佛以為無智，世尊於",
    "T26n1539_003:0544c03": "此雖現等覺而不宣說。具壽！世尊曾為具壽",
    "T26n1539_003:0544c04": "阿難陀說，汝阿難陀！我於諸法無間宣傳，謂",
    "T26n1539_003:0544c05": "四念住、四正斷、四如意足、五根、五力、七等覺支、",
    "T26n1539_003:0544c06": "八聖道支。汝阿難陀！如來於法無有師拳，謂",
    "T26n1539_003:0544c07": "自覆藏，恐他知我無所識解。具壽！若爾，為不",
    "T26n1539_003:0544c08": "難佛有師拳耶？彼言：具壽！我不難佛以為無",
    "T26n1539_003:0544c09": "智，亦不難佛為有師拳，世尊於彼雖現等覺",
    "T26n1539_003:0544c10": "而不宣說。具壽！世尊昇攝波林契經中說，",
    "T26n1539_003:0544c11": "汝等苾芻！乃至大地昇攝波林葉之齊量，我",
    "T26n1539_003:0544c12": "於彼法自然了知，雖現等覺不為他說。是故",
    "T26n1539_003:0544c13": "世尊於彼念住，雖現等覺而不宣說。應問彼",
    "T26n1539_003:0544c14": "言：具壽：即彼契經：為不更有餘廣句耶？謂",
    "T26n1539_003:0544c15": "世尊言，汝等苾芻！然彼諸法，不能引義、不能",
    "T26n1539_003:0544c16": "引善、不能引法、不引梵行、不證神通、不證等",
    "T26n1539_003:0544c17": "覺、不證涅槃。設有如是補特伽羅，不能引",
    "T26n1539_003:0544c18": "義、不能引善、不能引法、不引梵行、不證神",
    "T26n1539_003:0544c19": "通、不證等覺、不證涅槃，即無所用，是故無",
    "T26n1539_003:0544c20": "有補特伽羅。",
    "T26n1539_003:0544c21": "性空論者作如是言：諦義勝義補特伽羅，非",
    "T26n1539_003:0544c22": "可得、非可證、非現有、非等有，是故無有補特",
    "T26n1539_003:0544c23": "伽羅。補特伽羅論者問言：具壽！慈何所緣？答",
    "T26n1539_003:0544c24": "言：諸法性有等有，由想等想假說有情，於此",
    "T26n1539_003:0544c25": "義中慈緣執受諸蘊相續。彼問：汝說慈緣執",
    "T26n1539_003:0544c26": "受蘊相續耶？此答言：爾。彼復問言：汝然此不？",
    "T26n1539_003:0544c27": "謂契經中世尊善語善詞善說，當使有情具",
    "T26n1539_003:0544c28": "諸快樂，如是思惟入慈等至。此答言：爾。彼作",
    "T26n1539_003:0544c29": "是言：汝聽墮負。若慈緣執受諸蘊相續，則",
    "T26n1539_003:0545a01": "不應言謂契經中世尊善語善詞善說，當使",
    "T26n1539_003:0545a02": "有情具諸快樂，如是思惟入慈等至，汝作是",
    "T26n1539_003:0545a03": "言不應道理。汝今若說謂契經中世尊善語",
    "T26n1539_003:0545a04": "善詞善說，當使有情具諸快樂，如是思惟",
    "T26n1539_003:0545a05": "入慈等至，則不應言慈緣執受諸蘊相續；言",
    "T26n1539_003:0545a06": "慈緣執受諸蘊相續，不應道理。應問彼言：汝",
    "T26n1539_003:0545a07": "然此不？謂契經中世尊善語善詞善說，有七",
    "T26n1539_003:0545a08": "等覺支，念等覺支、擇法精進喜安定捨等覺",
    "T26n1539_003:0545a09": "支。彼答言：爾。問言：具壽！慈與何等覺支相",
    "T26n1539_003:0545a10": "應？為念等覺支耶、為擇法精進喜安定捨",
    "T26n1539_003:0545a11": "等覺支耶？若言念等覺支相應，則不緣有情，",
    "T26n1539_003:0545a12": "以念等覺支唯緣法故。若言擇法精進喜安",
    "T26n1539_003:0545a13": "定捨等覺支相應，則不緣有情，以捨等覺支",
    "T26n1539_003:0545a14": "唯緣法故。若言不與念等覺支擇法精進喜",
    "T26n1539_003:0545a15": "安定捨等覺支相應，即應別有第八有情等",
    "T26n1539_003:0545a16": "覺支慈與彼相應，此等覺支世尊不現等覺。",
    "T26n1539_003:0545a17": "具壽！世尊於無畏中作如是說，我於諸法現",
    "T26n1539_003:0545a18": "正等覺，若有沙門或婆羅門天魔梵等如",
    "T26n1539_003:0545a19": "法詰難或令憶念，於是法中不現等覺。我",
    "T26n1539_003:0545a20": "於如是正見，無緣我正見，彼無有緣故，得",
    "T26n1539_003:0545a21": "安隱住無怖無畏，自稱我處大仙尊位轉大",
    "T26n1539_003:0545a22": "梵輪，於大眾中正師子吼。具壽！若爾，豈不難",
    "T26n1539_003:0545a23": "佛為無智耶？彼言：具壽！我不難佛以為無智，",
    "T26n1539_003:0545a24": "世尊於此雖現等覺而不宣說。具壽！世尊曾",
    "T26n1539_003:0545a25": "為具壽阿難陀說，汝阿難陀！我於諸法無間",
    "T26n1539_003:0545a26": "宣傳，謂四念住、四正斷、四如意足、五根、五力、",
    "T26n1539_003:0545a27": "七等覺支、八聖道支。汝阿難陀！如來於法無",
    "T26n1539_003:0545a28": "有師拳，謂自覆藏，恐他知我無所識解。具",
    "T26n1539_003:0545a29": "壽！若爾，為不難佛有師拳耶？彼言：具壽！我不",
    "T26n1539_003:0545b01": "難佛以為無智，亦不難佛為有師拳，世尊於",
    "T26n1539_003:0545b02": "此雖現等覺而不宣說。具壽！世尊昇攝波林",
    "T26n1539_003:0545b03": "契經中說，汝等苾芻！乃至大地昇攝波林葉",
    "T26n1539_003:0545b04": "之齊量，我於彼法自然了知，雖現等覺不為",
    "T26n1539_003:0545b05": "他說。是故世尊於彼等覺支，雖現等覺而不",
    "T26n1539_003:0545b06": "宣說。應問彼言：具壽！即彼契經，為不更有餘",
    "T26n1539_003:0545b07": "廣句耶？謂世尊言，汝等苾芻！然彼諸法，不能",
    "T26n1539_003:0545b08": "引義、不能引善、不能引法、不引梵行、不證神",
    "T26n1539_003:0545b09": "通、不證等覺、不證涅槃。設有如是補特伽羅，",
    "T26n1539_003:0545b10": "不能引義、不能引善、不能引法、不引梵行、不",
    "T26n1539_003:0545b11": "證神通、不證等覺、不證涅槃，即無所用，是故",
    "T26n1539_003:0545b12": "無有補特伽羅。",
    "T26n1539_003:0545b13": "補特伽羅論者作如是言：有為可得、無為可",
    "T26n1539_003:0545b14": "得、補特伽羅亦有可得。性空論者問言：具壽！",
    "T26n1539_003:0545b15": "補特伽羅當言有為、當言無為？若言有為，應",
    "T26n1539_003:0545b16": "同有為可施設有生滅住異。若言無為，應同",
    "T26n1539_003:0545b17": "無為可施設無生滅住異。具壽！世尊為諸苾",
    "T26n1539_003:0545b18": "芻說有二物：一者有為：二者無為。為無為外",
    "T26n1539_003:0545b19": "無別有物，是故無有補特伽羅。",
    "T26n1539_003:0545b20": "識身足論補特伽羅蘊第二中第三嗢拕",
    "T26n1539_003:0545b21": "南頌",
    "T26n1539_003:0545b22": "　補特伽羅無有空，　　諸法和合各所作，",
    "T26n1539_003:0545b23": "　了知由幾俱生二，　　心性無常明愛緣。",
    "T26n1539_003:0545b24": "有六識身，謂眼識耳鼻舌身意識，眼色為緣",
    "T26n1539_003:0545b25": "生眼識，如是眼識唯能識諸色，非補特伽羅。",
    "T26n1539_003:0545b26": "此補特伽羅非眼識所識，唯有諸色為眼識",
    "T26n1539_003:0545b27": "所識，是故此眼識非補特伽羅識。又眼色為",
    "T26n1539_003:0545b28": "緣生眼識，三和合故有觸，如是眼觸唯能觸",
    "T26n1539_003:0545b29": "諸色，非補特伽羅。此補特伽羅非眼觸所觸，",
    "T26n1539_003:0545c01": "唯有諸色為眼觸所觸，是故此眼觸非補特",
    "T26n1539_003:0545c02": "伽羅觸。又眼色為緣生眼識，三和合故有觸，",
    "T26n1539_003:0545c03": "觸為緣故生受，如是眼觸所生受唯能受諸",
    "T26n1539_003:0545c04": "色，非補特伽羅。此補特伽羅非眼觸所生",
    "T26n1539_003:0545c05": "受所受，唯有諸色為眼觸所生受所受，是故",
    "T26n1539_003:0545c06": "此眼觸所生受非補特伽羅觸所生受。又眼",
    "T26n1539_003:0545c07": "色為緣生眼識，三和合故有觸，觸為緣故生",
    "T26n1539_003:0545c08": "想。如是眼觸所生想，唯能想諸色，非補特伽",
    "T26n1539_003:0545c09": "羅。此補特伽羅非眼觸所生想所想，唯有諸",
    "T26n1539_003:0545c10": "色為眼觸所生想所想，是故此眼觸所生想，",
    "T26n1539_003:0545c11": "非補特伽羅觸所生想。又眼色為緣生眼識，",
    "T26n1539_003:0545c12": "三和合故有觸，觸為緣故生思。如是眼觸所",
    "T26n1539_003:0545c13": "生思，唯能思諸色，非補特伽羅。此補特伽",
    "T26n1539_003:0545c14": "羅非眼觸所生思所思，唯有諸色為眼觸所",
    "T26n1539_003:0545c15": "生思所思，是故此眼觸所生思，非補特伽羅",
    "T26n1539_003:0545c16": "觸所生思。由此諸法觸為第五補特伽羅，非",
    "T26n1539_003:0545c17": "可得、非可證、非現有、非等有，是故無有補特",
    "T26n1539_003:0545c18": "伽羅。如眼識，耳鼻舌身意識亦爾。",
    "T26n1539_003:0545c19": "有六識身，為眼識耳鼻舌身意識。眼色為緣",
    "T26n1539_003:0545c20": "生眼識，此中若眼若色若眼識，皆非補特伽",
    "T26n1539_003:0545c21": "羅，唯有眼色為緣生眼識。又眼色為緣生眼",
    "T26n1539_003:0545c22": "識，三和合故有觸，此中若眼若色若眼識若",
    "T26n1539_003:0545c23": "眼觸，皆非補特伽羅，唯有眼色為緣生眼識，",
    "T26n1539_003:0545c24": "三和合故有觸。又眼色為緣生眼識，三和合",
    "T26n1539_003:0545c25": "故有觸，觸為緣故生受。此中若眼若色若",
    "T26n1539_003:0545c26": "眼識若眼觸若眼觸所生受，皆非補特伽羅，",
    "T26n1539_003:0545c27": "唯有眼色為緣生眼識，三和合故有觸，觸",
    "T26n1539_003:0545c28": "為緣故生受。又眼色為緣生眼識，三和合",
    "T26n1539_003:0545c29": "故有觸，觸為緣故生想。此中若眼若色若",
    "T26n1539_003:0546a01": "眼識若眼觸若眼觸所生想，皆非補特伽羅，",
    "T26n1539_003:0546a02": "唯有眼色為緣生眼識，三和合故有觸，觸",
    "T26n1539_003:0546a03": "為緣故生想。又眼色為緣生眼識，三和合故",
    "T26n1539_003:0546a04": "有觸，觸為緣故生思。此中若眼若色若眼識",
    "T26n1539_003:0546a05": "若眼觸若眼觸所生思，皆非補特伽羅，唯有",
    "T26n1539_003:0546a06": "眼色為緣生眼識，三和合故有觸，觸為緣故",
    "T26n1539_003:0546a07": "生思。由此諸法觸為第五補特伽羅，非可得、",
    "T26n1539_003:0546a08": "非可證、非現有、非等有，是故無有補特伽羅。",
    "T26n1539_003:0546a09": "如眼識，耳鼻舌身意識亦爾。",
    "T26n1539_003:0546a10": "有六識身，謂眼識耳鼻舌身意識。眼色為緣",
    "T26n1539_003:0546a11": "生眼識，此中眼生色生眼識不生，如是不可",
    "T26n1539_003:0546a12": "得。眼生色生眼識亦生，如是可得。此中眼滅",
    "T26n1539_003:0546a13": "色滅，眼識不滅，如是不可得。眼滅色滅，眼識",
    "T26n1539_003:0546a14": "亦滅，如是可得。又眼色為緣生眼識，三和合",
    "T26n1539_003:0546a15": "故有觸。此中眼生色生眼識生，眼觸不生，如",
    "T26n1539_003:0546a16": "是不可得。眼生色生眼識生眼觸亦生，如是",
    "T26n1539_003:0546a17": "可得。此中眼滅色滅眼識滅，眼觸不滅，如是",
    "T26n1539_003:0546a18": "不可得。眼滅色滅眼識滅，眼觸亦滅，如是可",
    "T26n1539_003:0546a19": "得。又眼色為緣生眼識，三和合故有觸，觸為",
    "T26n1539_003:0546a20": "緣故生受。此中眼生色生眼識生眼觸生，眼",
    "T26n1539_003:0546a21": "觸所生受不生，如是不可得。眼生色生眼",
    "T26n1539_003:0546a22": "識生眼觸生，眼觸所生受亦生，如是可得。",
    "T26n1539_003:0546a23": "此中眼滅色滅眼識滅眼觸滅，眼觸所生受",
    "T26n1539_003:0546a24": "不滅，如是不可得。眼滅色滅眼識滅眼",
    "T26n1539_003:0546a25": "觸滅，眼觸所生受亦滅，如是可得。又眼色",
    "T26n1539_003:0546a26": "為緣生眼識，三和合故有觸，觸為緣故生",
    "T26n1539_003:0546a27": "想。此中眼生色生眼識生眼觸生，眼觸所生",
    "T26n1539_003:0546a28": "想不生，如是不可得。眼生色生眼識生眼",
    "T26n1539_003:0546a29": "觸生，眼觸所生想亦生，如是可得。此中眼滅",
    "T26n1539_003:0546b01": "色滅眼識滅眼觸滅，眼觸所生想不滅，如是",
    "T26n1539_003:0546b02": "不可得。眼滅色滅眼識滅眼觸滅，眼觸所",
    "T26n1539_003:0546b03": "生想亦滅，如是可得。又眼色為緣生眼識，三",
    "T26n1539_003:0546b04": "和合故有觸，觸為緣故生思。此中眼生色生",
    "T26n1539_003:0546b05": "眼識生眼觸生，眼觸所生思不生，如是不可",
    "T26n1539_003:0546b06": "得。眼生色生眼識生眼觸生，眼觸所生思亦",
    "T26n1539_003:0546b07": "生，如是可得。此中眼滅色滅眼識滅眼觸滅，",
    "T26n1539_003:0546b08": "眼觸所生思不滅，如是不可得。眼滅色滅眼",
    "T26n1539_003:0546b09": "識滅眼觸滅，眼觸所生思亦滅，如是可得。",
    "T26n1539_003:0546b10": "如是諸法觸為第五，同生同住同滅，一生時",
    "T26n1539_003:0546b11": "一切生、一滅時一切滅。由此諸法觸為第五",
    "T26n1539_003:0546b12": "補特伽羅，非可得、非可證、非現有、非等有，是",
    "T26n1539_003:0546b13": "故無有補特伽羅。如眼識，耳鼻舌身意識亦",
    "T26n1539_003:0546b14": "爾。",
    "T26n1539_003:0546b15": "有六識身，謂眼識耳鼻舌身意識。眼色為",
    "T26n1539_003:0546b16": "緣生眼識，如是眼識能識諸色，非觸非受",
    "T26n1539_003:0546b17": "非想非思，由能識相是眼識故。又眼色為",
    "T26n1539_003:0546b18": "緣生眼識，三和合故有觸。如是眼觸能觸諸",
    "T26n1539_003:0546b19": "色，非受非想非思非識，由能觸相是眼觸",
    "T26n1539_003:0546b20": "故。又眼色為緣生眼識，三和合故有觸，觸為",
    "T26n1539_003:0546b21": "緣故生受。如是眼觸所生受能受諸色，非想",
    "T26n1539_003:0546b22": "非思非識非觸，由能受相是眼觸所生受故。",
    "T26n1539_003:0546b23": "又眼色為緣生眼識，三和合故有觸，觸為緣",
    "T26n1539_003:0546b24": "故生想。如是眼觸所生想能想諸色，非思非",
    "T26n1539_003:0546b25": "識非觸非受，由能想相是眼觸所生想故。又",
    "T26n1539_003:0546b26": "眼色為緣生眼識，三和合故有觸，觸為緣故",
    "T26n1539_003:0546b27": "生思。如是眼觸所生思能思諸色，非識非",
    "T26n1539_003:0546b28": "觸非受非想，由能思相是眼觸所生思故。",
    "T26n1539_003:0546b29": "如是諸法觸為第五，同生同住同滅，一生時",
    "T26n1539_003:0546c01": "一切生、一滅時一切滅。既生起已，各各別",
    "T26n1539_003:0546c02": "作自所作事，不作其餘他所作事。由此諸法",
    "T26n1539_003:0546c03": "觸為第五補特伽羅，非可得、非可證、非現有、",
    "T26n1539_003:0546c04": "非等有，是故無有補特伽羅。如眼識，耳鼻舌",
    "T26n1539_003:0546c05": "身意識亦爾。",
    "T26n1539_003:0546c06": "有六識身，謂眼識耳鼻舌身意識。問：眼識何",
    "T26n1539_003:0546c07": "所了別？答：眼識了別諸色。何所不了別？謂",
    "T26n1539_003:0546c08": "十一處。問：耳識何所了別？答：耳識了別諸聲。",
    "T26n1539_003:0546c09": "何所不了別？謂十一處。問：鼻識何所了別？答：",
    "T26n1539_003:0546c10": "鼻識了別諸香。何所不了別？謂十一處。問：",
    "T26n1539_003:0546c11": "舌識何所了別？答：舌識了別諸味。何所不了",
    "T26n1539_003:0546c12": "別？謂十一處。問：身識何所了別？答：身識了別",
    "T26n1539_003:0546c13": "諸觸。何所不了別？謂十一處。問：意識何所了",
    "T26n1539_003:0546c14": "別？答：意識了別眼色及眼識、耳聲及耳識、",
    "T26n1539_003:0546c15": "鼻香及鼻識、舌味及舌識、身觸及身識、意法",
    "T26n1539_003:0546c16": "及意識。如是六識身是能了別，有了別性，非",
    "T26n1539_003:0546c17": "無了別性。補特伽羅無如是性，是故無有補",
    "T26n1539_003:0546c18": "特伽羅。有十二處，謂眼處色處、耳處聲處、鼻",
    "T26n1539_003:0546c19": "處香處、舌處味處、身處觸處、意處法處。問：眼",
    "T26n1539_003:0546c20": "處幾識所識，乃至法處幾識所識？答：色處二",
    "T26n1539_003:0546c21": "識所識，謂眼識及意識。聲處二識所識，謂",
    "T26n1539_003:0546c22": "耳識及意識。香處二識所識，謂鼻識及意識。",
    "T26n1539_003:0546c23": "味處二識所識，謂舌識及意識。觸處二識所",
    "T26n1539_003:0546c24": "識，謂身識及意識。餘七處唯意識所識。如是",
    "T26n1539_003:0546c25": "十二處，是所識，有所識性，非無所識性。補特",
    "T26n1539_003:0546c26": "伽羅無如是性，是故無有補特伽羅。",
    "T26n1539_003:0546c27": "有六識身，謂眼識耳鼻舌身意識。眼色為緣",
    "T26n1539_003:0546c28": "生眼識，三和合故有觸，與觸俱生有受想",
    "T26n1539_003:0546c29": "思，由此識法觸為第五。補特伽羅，非可",
    "T26n1539_003:0547a01": "得、非可證、非現有、非等有，是故無有補特伽",
    "T26n1539_003:0547a02": "羅。如眼識，耳鼻舌身意識亦爾。",
    "T26n1539_003:0547a03": "於可愛事由無智故便生等貪，此中無智即",
    "T26n1539_003:0547a04": "是無明，等貪即行，了別事相即是其識，識",
    "T26n1539_003:0547a05": "俱四蘊即是名色，名色依根即是六處，六處",
    "T26n1539_003:0547a06": "和合即是其觸，此中領納即是其受，受生欣",
    "T26n1539_003:0547a07": "喜即是其愛，此愛增廣即名為取，能生後有",
    "T26n1539_003:0547a08": "業即名有，諸蘊現起則名為生，諸蘊成熟即",
    "T26n1539_003:0547a09": "名為老，諸蘊棄捨即名為死，於內熱惱即名",
    "T26n1539_003:0547a10": "為愁，發言怨嗟即名為歎，五識相應不平安",
    "T26n1539_003:0547a11": "受說名為苦，意識相應不平安受說名為",
    "T26n1539_003:0547a12": "憂，其心熱惱擾惱燋惱說名擾惱，等起謂生。",
    "T26n1539_003:0547a13": "言如是者，示現顯了開發增語，能生起故，說",
    "T26n1539_003:0547a14": "名積集。純謂至極，究竟圓滿。大苦蘊者，大災",
    "T26n1539_003:0547a15": "大橫大殃大惱，順大世分，眾苦法聚。",
    "T26n1539_003:0547a16": "又諸無明未斷未知，為因為緣諸行生起，謂",
    "T26n1539_003:0547a17": "隨福行、隨非福行、隨不動行。如是諸行未斷",
    "T26n1539_003:0547a18": "未知，為因為緣諸識生起，或往善趣或往惡",
    "T26n1539_003:0547a19": "趣。如是諸識未斷未知，為因為緣名色生起，",
    "T26n1539_003:0547a20": "或在此世或在後世。如是名色未斷未知，為",
    "T26n1539_003:0547a21": "因為緣六處生起，或有圓滿或不圓滿。六處",
    "T26n1539_003:0547a22": "和合故有其觸，隨觸領納故有其受，受生欣",
    "T26n1539_003:0547a23": "喜故有其愛，即愛增廣說名為取，能感後有",
    "T26n1539_003:0547a24": "業名為有，諸蘊現起說名為生，諸蘊成熟說",
    "T26n1539_003:0547a25": "名為老，諸蘊棄捨說名為死，於內熱惱說名",
    "T26n1539_003:0547a26": "為愁，發言怨嗟說名為歎，五識相應不平安",
    "T26n1539_003:0547a27": "受說名為苦，意識相應不平安受說名為憂，",
    "T26n1539_003:0547a28": "其心熱惱擾惱燋惱說名擾惱，等起謂生。言",
    "T26n1539_003:0547a29": "如是者，示現顯了開發增語，能生起故，說名",
    "T26n1539_003:0547b01": "積集。純謂至極，究竟圓滿。大苦蘊者，大災大",
    "T26n1539_003:0547b02": "橫大殃大惱，順大世分，眾苦法聚。",
    "T26n1539_003:0547b03": "由十四因，應知心性決定無常，謂加行故、相",
    "T26n1539_003:0547b04": "應故、威儀路故、工巧處故、身業故、語業故、",
    "T26n1539_003:0547b05": "意業故、因故、等無間故、所緣故、增上故、染",
    "T26n1539_003:0547b06": "不染故、受差別故、所作事業展轉異故。",
    "T26n1539_003:0547b07": "若心已生分明可了，或於今時或於餘時諸",
    "T26n1539_003:0547b08": "所憶念即所了知，如是心性不離前心。又此",
    "T26n1539_003:0547b09": "心性不離前心，由此道理諸心展轉，無前際",
    "T26n1539_003:0547b10": "來諸心次第，如是名為苦集聖諦。如是應觀",
    "T26n1539_003:0547b11": "苦集聖諦，如是觀者名為正觀，若異觀者名",
    "T26n1539_003:0547b12": "為邪智。",
    "T26n1539_003:0547b13": "若有諸愛未斷未知，為因為緣後苦生起。若",
    "T26n1539_003:0547b14": "有諸愛已斷已知，無因無緣可令後苦更得",
    "T26n1539_003:0547b15": "生起。設使諸愛已斷已知，為因為緣後苦生",
    "T26n1539_003:0547b16": "起，由此具壽應見應聞，如是具壽已離諸愛",
    "T26n1539_003:0547b17": "生於世間，然今諸愛已斷已知，無因無緣可",
    "T26n1539_003:0547b18": "令後苦更得生起，是故具壽不見不聞，如是",
    "T26n1539_003:0547b19": "具壽已離諸愛生於世間，如是名為苦滅聖",
    "T26n1539_003:0547b20": "諦。如是應觀苦滅聖諦，如是觀者名為正觀，",
    "T26n1539_003:0547b21": "若異觀者名為邪智。",
    "T26n1539_003:0547b22": "有六識身，謂眼識耳鼻舌身意識。眼識有四",
    "T26n1539_003:0547b23": "緣：一、因緣；二、等無間緣；三、所緣緣；四、增上",
    "T26n1539_003:0547b24": "緣。何等因緣？謂此俱有相應法等。何等等無",
    "T26n1539_003:0547b25": "間緣？謂若從彼諸心心法平等無間如是眼",
    "T26n1539_003:0547b26": "識已生正生。何等所緣緣？謂一切色。何等增",
    "T26n1539_003:0547b27": "上緣？謂除自性，餘一切法。是名眼識所有四",
    "T26n1539_003:0547b28": "緣，謂因緣、等無間緣、所緣緣、增上緣。如是眼",
    "T26n1539_003:0547b29": "識是誰因緣？謂此俱有相應法等。是誰等無",
    "T26n1539_003:0547c01": "間緣？謂從眼識平等無間已生正生諸心心",
    "T26n1539_003:0547c02": "法。是誰所緣緣？謂能緣此諸心心法。是誰增",
    "T26n1539_003:0547c03": "上緣？謂除自性，餘一切法。如眼識，耳鼻舌身",
    "T26n1539_003:0547c04": "意識亦爾。",
    "T26n1539_003:0547c05": "說一切有部識身足論卷第三"
}