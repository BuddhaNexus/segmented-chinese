{
    "T25n1509_016:0174a23": "大智度論釋初品中毘梨耶波羅",
    "T25n1509_016:0174a24": "蜜義第二十七卷第十六",
    "T25n1509_016:0174a26": "龍樹菩薩造",
    "T25n1509_016:0174a27": "後秦龜茲國三藏鳩摩羅什",
    "T25n1509_016:0174a28": "奉　詔譯",
    "T25n1509_016:0174a29": "27 毘梨耶波羅蜜義問曰：云何名精進相？答曰：於事必能，起發",
    "T25n1509_016:0174b01": "無難，志意堅強，心無疲惓，所作究竟，以",
    "T25n1509_016:0174b02": "此五事為精進相。復次，如佛所說：「精進相",
    "T25n1509_016:0174b03": "者，身、心不息故。」譬如釋迦牟尼佛，先世曾",
    "T25n1509_016:0174b04": "作賈客主，將諸賈人入嶮難處；是中有羅",
    "T25n1509_016:0174b05": "剎鬼，以手遮之言：「汝住莫動，不聽汝去！」賈",
    "T25n1509_016:0174b06": "客主即以右拳擊之，拳即著鬼，挽不可",
    "T25n1509_016:0174b07": "離；復以左拳擊之，亦不可離；以右足蹴",
    "T25n1509_016:0174b08": "之，足復粘著；復以左足蹴之，亦復如是；以",
    "T25n1509_016:0174b09": "頭衝之，頭即復著。鬼問言：「汝今如是，欲作",
    "T25n1509_016:0174b10": "何等？心休息未？」答言：「雖復五事被繫，我心",
    "T25n1509_016:0174b11": "終不為汝息也。當以精進力與汝相擊，",
    "T25n1509_016:0174b12": "要不懈退！」鬼時歡喜，心念此人膽力極大，即",
    "T25n1509_016:0174b13": "語人言：「汝精進力大，必不休息，放汝令去！」",
    "T25n1509_016:0174b14": "行者如是，於善法中，初夜、中夜、後夜，誦經、坐",
    "T25n1509_016:0174b15": "禪，求諸法實相，不為諸結使所覆，身心不",
    "T25n1509_016:0174b16": "懈，是名精進相。是精進名心數法，懃行不",
    "T25n1509_016:0174b17": "住相；隨心行，共心生；或有覺有觀，或無覺",
    "T25n1509_016:0174b18": "有觀，或無覺無觀。如阿毘曇法廣說。於一切",
    "T25n1509_016:0174b19": "善法中懃修不懈，是名精進相。於五根中，",
    "T25n1509_016:0174b20": "名精進根；根增長名精進力；心能開悟，名",
    "T25n1509_016:0174b21": "精進覺；能到佛道涅槃城，是名正精進；四",
    "T25n1509_016:0174b22": "念處中，能懃繫心，是精進分；四正懃，是精進",
    "T25n1509_016:0174b23": "門；四如意足中，欲、精進即是精進；六波羅",
    "T25n1509_016:0174b24": "蜜中，名精進波羅蜜。問曰：汝先讚精進，今",
    "T25n1509_016:0174b25": "說精進相，是名何精進？答曰：是一切善法",
    "T25n1509_016:0174b26": "中精進相。問曰：今說摩訶般若波羅蜜論議",
    "T25n1509_016:0174b27": "中，應說精進波羅蜜，何以故說一切善法",
    "T25n1509_016:0174b28": "中精進？答曰：初發心菩薩，於一切善法中精",
    "T25n1509_016:0174b29": "進，漸漸次第得精進波羅蜜。問曰：一切善法",
    "T25n1509_016:0174c01": "中精進多，今說精進波羅蜜，已入一切善法",
    "T25n1509_016:0174c02": "精進中。答曰：為佛道精進，名為波羅蜜；諸",
    "T25n1509_016:0174c03": "餘善法中精進，但名精進，不名波羅蜜。問",
    "T25n1509_016:0174c04": "曰：一切善法中懃，何以不名精進波羅蜜；而",
    "T25n1509_016:0174c05": "獨名菩薩精進為波羅蜜？答曰：波羅蜜名",
    "T25n1509_016:0174c06": "到彼岸。世間人及聲聞、辟支佛，不能具足",
    "T25n1509_016:0174c07": "行諸波羅蜜，是故不名為精進波羅蜜。",
    "T25n1509_016:0174c08": "復次，是人無大慈、大悲，棄捨眾生；不求十",
    "T25n1509_016:0174c09": "力、四無所畏、十八不共法、一切智，及無礙解脫、",
    "T25n1509_016:0174c10": "無量身、無量光明、無量音聲、無量持戒、禪定、",
    "T25n1509_016:0174c11": "智慧。以是故，是人精進不名波羅蜜。復次，",
    "T25n1509_016:0174c12": "菩薩精進，不休、不息，一心求佛道，如是行",
    "T25n1509_016:0174c13": "者，名為精進波羅蜜。如好施菩薩求如意",
    "T25n1509_016:0174c14": "珠，抒大海水，正使筋骨枯盡，終不懈廢；得",
    "T25n1509_016:0174c15": "如意珠，以給眾生，濟其身苦。菩薩如是難",
    "T25n1509_016:0174c16": "為能為，是為菩薩精進波羅蜜。復次，菩薩",
    "T25n1509_016:0174c17": "以精進力為首，行五波羅蜜，是時，名為菩",
    "T25n1509_016:0174c18": "薩精進波羅蜜。譬如眾藥和合，能治重病；菩",
    "T25n1509_016:0174c19": "薩精進亦如是，但行精進，不能行五波羅",
    "T25n1509_016:0174c20": "蜜，是不名菩薩精進波羅蜜。復次，菩薩精",
    "T25n1509_016:0174c21": "進，不為財利、富貴、力勢，亦不為身，不為生",
    "T25n1509_016:0174c22": "天、轉輪王、梵、釋、天王，亦不自為以求涅槃，",
    "T25n1509_016:0174c23": "但為佛道，利益眾生。如是相，名為菩薩精",
    "T25n1509_016:0174c24": "進波羅蜜。復次，菩薩精進，修行一切善法，大",
    "T25n1509_016:0174c25": "悲為首。如慈父愛子，唯有一子而得重",
    "T25n1509_016:0174c26": "病，一心求藥，救療其病；菩薩精進，以慈為",
    "T25n1509_016:0174c27": "首，亦復如是，救療一切，心無暫捨。復次，菩",
    "T25n1509_016:0174c28": "薩精進，以實相智慧為首，行六波羅蜜，是",
    "T25n1509_016:0174c29": "名菩薩精進波羅蜜。問曰：諸法實相無為無",
    "T25n1509_016:0175a01": "作；精進有為有作相，云何以實相為首？答",
    "T25n1509_016:0175a02": "曰：雖知諸法實相無為無作，以本願大悲",
    "T25n1509_016:0175a03": "欲度眾生故，於無作中，以精進力度脫",
    "T25n1509_016:0175a04": "一切。復次，若諸法實相，無為無作、如涅槃相、",
    "T25n1509_016:0175a05": "無一無二，汝云何言「實相與精進相異」",
    "T25n1509_016:0175a06": "耶？汝即不解諸法相。復次，爾時菩薩觀",
    "T25n1509_016:0175a07": "三界、五道眾生，各失所樂。無色界天，樂定",
    "T25n1509_016:0175a08": "心著，不覺命盡，墮在欲界中，受禽獸形。色",
    "T25n1509_016:0175a09": "界諸天，亦復如是，從清淨處墮，還受婬欲，",
    "T25n1509_016:0175a10": "在不淨中。欲界六天，樂著五欲，還墮地獄，",
    "T25n1509_016:0175a11": "受諸苦痛。見人道中，以十善福貿得人身，",
    "T25n1509_016:0175a12": "人身多苦少樂，壽盡多墮惡趣中。見諸畜生，",
    "T25n1509_016:0175a13": "受諸苦惱，鞭杖驅馳，負重涉遠，項領穿壞，熱",
    "T25n1509_016:0175a14": "鐵燒爍。此人宿行因緣，以繫縛眾生，鞭杖",
    "T25n1509_016:0175a15": "苦惱；如是等種種因緣故，受象、馬、牛、羊、麞、鹿",
    "T25n1509_016:0175a16": "畜獸之形。婬欲情重，無明偏多，受鵝、鴨、孔雀、",
    "T25n1509_016:0175a17": "鴛鴦、鳩、鴿、鷄、鷖、鸚鵡，百舌之屬，受此眾鳥，種",
    "T25n1509_016:0175a18": "類百千。婬行罪故，身生毛羽，隔諸細滑，嘴",
    "T25n1509_016:0175a19": "󰏷麁䩕，不別觸味。瞋恚偏多，受毒蛇、蝮",
    "T25n1509_016:0175a20": "蝎、蚑蜂、百足，含毒之虫。愚癡多故，受蚓蛾、",
    "T25n1509_016:0175a21": "蜣蜋、蟻螻、鵂鷖、角鵄之屬，諸騃虫鳥。憍慢、瞋",
    "T25n1509_016:0175a22": "恚多故，受師子、虎、豹諸猛獸身。邪慢緣故，",
    "T25n1509_016:0175a23": "受生驢、猪、駱駝之中。慳貪、嫉妬、輕躁、短促",
    "T25n1509_016:0175a24": "故，受獼猴、𤠙玃、熊、羆之形。邪貪、憎嫉業因",
    "T25n1509_016:0175a25": "緣故，受猫、狸、土虎諸獸之身。無愧、無慚、饕",
    "T25n1509_016:0175a26": "餮因緣故，受烏鵲、鵄鷲諸鳥之形。輕慢善人",
    "T25n1509_016:0175a27": "故，受鷄、狗、野干等身。大作布施，瞋恚、曲心，",
    "T25n1509_016:0175a28": "以此因緣故，受諸龍身。大修布施，心高陵",
    "T25n1509_016:0175a29": "瘧，苦惱眾生，受金翅鳥形。如是等種種結",
    "T25n1509_016:0175b01": "使業因緣故，受諸畜生禽獸之苦。菩薩得天",
    "T25n1509_016:0175b02": "眼，觀眾生輪轉五道，迴旋其中：天中死，人",
    "T25n1509_016:0175b03": "中生；人中死，天中生；天中死，生地獄中；地獄",
    "T25n1509_016:0175b04": "中死，生天上；天上死，生餓鬼中；餓鬼中死，還",
    "T25n1509_016:0175b05": "生天上；天上死，生畜生中；畜生中死，生天",
    "T25n1509_016:0175b06": "上；天上死，還生天上。地獄、餓鬼、畜生亦如是。",
    "T25n1509_016:0175b07": "欲界中死，色界中生；色界中死，欲界中生；欲",
    "T25n1509_016:0175b08": "界中死，無色界中生；無色界中死，欲界中生；",
    "T25n1509_016:0175b09": "欲界中死，欲界中生。色界、無色界亦如是。活",
    "T25n1509_016:0175b10": "地獄中死，黑繩地獄中生；黑繩地獄中死，活",
    "T25n1509_016:0175b11": "地獄中生；活地獄中死，還生活地獄中；合會",
    "T25n1509_016:0175b12": "地獄乃至阿鼻地獄，亦如是。炭坑地獄中死，",
    "T25n1509_016:0175b13": "沸𡱁地獄中生；沸屎地獄中死，炭坑地獄中",
    "T25n1509_016:0175b14": "生；炭坑地獄中死，還生炭坑地獄中。燒林地",
    "T25n1509_016:0175b15": "獄乃至摩訶波頭摩地獄，亦如是展轉生其",
    "T25n1509_016:0175b16": "中。卵生中死，胎生中生；胎生中死，卵生中生；",
    "T25n1509_016:0175b17": "卵生中死，還生卵生中。胎生、濕生、化生亦如",
    "T25n1509_016:0175b18": "是。閻浮提中死，弗婆提中生；弗婆提中死，閻",
    "T25n1509_016:0175b19": "浮提中生；閻浮提中死，還生閻浮提中。劬",
    "T25n1509_016:0175b20": "陀尼、欝怛羅越亦如是。四天處死，三十三天",
    "T25n1509_016:0175b21": "中生；三十三天中死，四天處生；四天處死，還",
    "T25n1509_016:0175b22": "生四天處。三十三天乃至他化自在天亦如",
    "T25n1509_016:0175b23": "是。梵眾天中死，梵輔天中生；梵輔天中死，梵",
    "T25n1509_016:0175b24": "眾天中生；梵眾天中死，還生梵眾天中。梵輔",
    "T25n1509_016:0175b25": "天，少光天、無量光、光音，少淨、無量淨、遍淨，阿",
    "T25n1509_016:0175b26": "那跋羅伽、得生、大果，虛空處、識處、無所有處、",
    "T25n1509_016:0175b27": "非有想非無想處亦如是。非有想非無想天",
    "T25n1509_016:0175b28": "中死，阿鼻地獄中生。如是展轉生五道中。菩",
    "T25n1509_016:0175b29": "薩見是已，生大悲心：「我於眾生為無所益，",
    "T25n1509_016:0175c01": "雖與世樂，樂極則苦；當以佛道涅槃常樂",
    "T25n1509_016:0175c02": "益於一切。云何而益？當懃大精進，乃得實",
    "T25n1509_016:0175c03": "智慧；得實智慧，知諸法實相，以餘波羅蜜",
    "T25n1509_016:0175c04": "助成，以益眾生。」是為菩薩精進波羅蜜。見",
    "T25n1509_016:0175c05": "餓鬼中飢渴故，兩眼陷，毛髮長，東西馳走。若",
    "T25n1509_016:0175c06": "欲趣水，護水諸鬼，以鐵杖逆打；設無守鬼，",
    "T25n1509_016:0175c07": "水自然竭；或時天雨，雨化為炭。或有餓鬼",
    "T25n1509_016:0175c08": "常被火燒，如劫盡時，諸山火出。或有餓鬼",
    "T25n1509_016:0175c09": "羸瘦狂走，毛髮蓬亂，以覆其身。或有餓鬼",
    "T25n1509_016:0175c10": "常食𡱁尿，涕唾歐吐，盪滌餘汁；或時至廁",
    "T25n1509_016:0175c11": "溷邊立，伺求不淨汁。或有餓鬼常求產婦",
    "T25n1509_016:0175c12": "藏血飲之，形如燒樹，咽如針孔；若與其水，",
    "T25n1509_016:0175c13": "千歲不足。或有餓鬼自破其頭，以手取腦",
    "T25n1509_016:0175c14": "而舐。或有餓鬼形如黑山，鐵鎖鎖頸，叩頭",
    "T25n1509_016:0175c15": "求哀，歸命獄卒。或有餓鬼先世惡口，好以",
    "T25n1509_016:0175c16": "麁語加彼眾生，眾生憎惡，見之如讎，以",
    "T25n1509_016:0175c17": "此罪故，墮餓鬼中。如是等種種罪故，墮餓",
    "T25n1509_016:0175c18": "鬼趣中，受無量苦痛。見八大地獄，苦毒萬",
    "T25n1509_016:0175c19": "端。活大地獄中諸受罪人，各各共鬪，惡心瞋",
    "T25n1509_016:0175c20": "諍，手捉利刀，互相割剝，以槊相刺，鐵叉",
    "T25n1509_016:0175c21": "相叉，鐵棒相棒，鐵杖相捶，鐵鏟相貫，而以",
    "T25n1509_016:0175c22": "利刀互相切膾，又以鐵爪而相爴裂，各以",
    "T25n1509_016:0175c23": "身血而相塗漫。痛毒逼切，悶無所覺；宿業",
    "T25n1509_016:0175c24": "因緣，冷風來吹，獄卒喚之：「咄！」諸罪人還活，",
    "T25n1509_016:0175c25": "以是故名活地獄；即時平復，復受苦毒。此",
    "T25n1509_016:0175c26": "中眾生，以宿行因緣，好殺物命，牛羊禽獸；",
    "T25n1509_016:0175c27": "為田業、舍宅、奴婢、妻子、國土、錢財故，而相殺",
    "T25n1509_016:0175c28": "害。如是等種種殺業報故，受此劇罪。見黑",
    "T25n1509_016:0175c29": "繩大地獄中罪人，為惡羅剎、獄卒、鬼匠，常以",
    "T25n1509_016:0176a01": "黑熱鐵繩，拼度罪人。以獄中鐵斧，煞之斫",
    "T25n1509_016:0176a02": "之：長者令短，短者令長；方者使圓，圓者使",
    "T25n1509_016:0176a03": "方。斬截四肢，却其耳鼻，落其手足。以大",
    "T25n1509_016:0176a04": "鐵鋸，解析揣截，破其肉分，臠臠稱之。此人",
    "T25n1509_016:0176a05": "宿行因緣，讒賊忠良，妄語、惡口、兩舌、無義",
    "T25n1509_016:0176a06": "語，枉殺無辜，或作姧吏，酷暴侵害。如是等",
    "T25n1509_016:0176a07": "種種惡口讒賊，故受此罪。見合會大地獄",
    "T25n1509_016:0176a08": "中，惡羅剎、獄卒作種種形：牛、馬、猪、羊、麞、鹿、狐、",
    "T25n1509_016:0176a09": "狗、虎、狼、師、子、六駮、大鳥、鵰鷲、鶉鳥，作此種種",
    "T25n1509_016:0176a10": "諸鳥獸頭而來，吞噉齩嚙，䶩掣罪人。兩山",
    "T25n1509_016:0176a11": "相合，大熱鐵輪轢諸罪人，令身破碎；熱鐵臼",
    "T25n1509_016:0176a12": "中搗之令碎，如笮蒲桃，亦如壓油；譬",
    "T25n1509_016:0176a13": "如蹂場，聚肉成𧂐，積頭如山，血流成池，",
    "T25n1509_016:0176a14": "鵰鷲、虎狼各來諍掣。此人宿業因緣，多殺牛、",
    "T25n1509_016:0176a15": "馬、猪、羊、麞、鹿、狐、兔、虎、狼、師子、六駮、大鳥、眾鳥，",
    "T25n1509_016:0176a16": "如是等種種鳥獸多殘賊故，還為此眾鳥",
    "T25n1509_016:0176a17": "獸頭來害罪人；又以力勢相陵，枉壓羸弱，",
    "T25n1509_016:0176a18": "受兩山相合罪；慳貪、瞋恚，愚癡、怖畏故，斷事",
    "T25n1509_016:0176a19": "輕重，不以正理，或破正道，轉易正法，受",
    "T25n1509_016:0176a20": "熱鐵輪轢，熱鐵臼搗。第四、第五，名叫喚、大叫",
    "T25n1509_016:0176a21": "喚。此大地獄，其中罪人，羅剎、獄卒頭黃如金，",
    "T25n1509_016:0176a22": "眼中火出，著赤色衣，身肉堅勁，走疾如風，",
    "T25n1509_016:0176a23": "手足長大，口出惡聲，捉三股叉，箭墮如雨，",
    "T25n1509_016:0176a24": "刺射罪人。罪人狂怖，叩頭求哀，小見放捨，",
    "T25n1509_016:0176a25": "小見憐愍。即時將入熱鐵地獄，縱廣百由旬，",
    "T25n1509_016:0176a26": "驅打馳走，足皆焦然，脂髓流出，如笮蘇油。",
    "T25n1509_016:0176a27": "鐵棒棒頭，頭破腦出，如破酪瓶。斫剉割剝，",
    "T25n1509_016:0176a28": "身體糜爛。而復將入鐵閣屋間，黑烟來熏，互",
    "T25n1509_016:0176a29": "相推壓，更相怨毒，皆言何以壓我？纔欲求",
    "T25n1509_016:0176b01": "出，其門以閉；大聲嘷呼，音常不絕。此人宿",
    "T25n1509_016:0176b02": "行因緣，皆由㪷秤欺誑，非法斷事，受寄不",
    "T25n1509_016:0176b03": "還，侵陵下劣，惱諸窮貧，令其號哭；破他",
    "T25n1509_016:0176b04": "城郭，壞人聚落，傷害劫剝，室家怨毒，舉城",
    "T25n1509_016:0176b05": "叫喚；有時譎詐欺誑，誘之令出而復害",
    "T25n1509_016:0176b06": "之。如是等種種因緣故，受如此罪。大叫",
    "T25n1509_016:0176b07": "喚地獄中人，皆坐熏殺穴居之類，幽閉囹",
    "T25n1509_016:0176b08": "圄，或闇烟窟中而熏殺之；或投井中，劫奪",
    "T25n1509_016:0176b09": "他財。如是等種種因緣，受大叫喚地獄罪。",
    "T25n1509_016:0176b10": "第六、第七，熱、大熱地獄中，有二大銅鑊：一",
    "T25n1509_016:0176b11": "名難陀，二名跋難陀秦言喜、大喜也。醎沸水滿",
    "T25n1509_016:0176b12": "中，羅剎鬼獄卒以罪人投中，如廚士烹",
    "T25n1509_016:0176b13": "肉；人在鑊中，腳上頭下，譬如煮豆熟爛，骨",
    "T25n1509_016:0176b14": "節解散，皮肉相離；知其已爛，以叉叉出，",
    "T25n1509_016:0176b15": "行業因緣，冷風吹活。復投炭坑中，或著沸",
    "T25n1509_016:0176b16": "屎中，譬如魚出於水而著熱沙中；又以",
    "T25n1509_016:0176b17": "濃血而自煎熬。從炭坑中出，投之焰床，",
    "T25n1509_016:0176b18": "強驅令坐，眼、耳、鼻、口及諸毛孔，一切火出。此",
    "T25n1509_016:0176b19": "人宿世惱亂父母、師長、沙門、婆羅門，於諸",
    "T25n1509_016:0176b20": "好人福田中惱令心熱；以此罪故，受熱地",
    "T25n1509_016:0176b21": "獄罪。或有宿世煮生繭，或生炙猪羊，或以",
    "T25n1509_016:0176b22": "木貫人而生炙之，或焚燒山野及諸聚落、",
    "T25n1509_016:0176b23": "佛圖、精舍，及天神等，或推眾生著火坑中。",
    "T25n1509_016:0176b24": "如是等種種因緣，生此地獄中。見阿鼻地",
    "T25n1509_016:0176b25": "獄，縱廣四千里，周迴鐵壁，於七地獄，其處",
    "T25n1509_016:0176b26": "最深。獄卒羅剎以大鐵椎椎諸罪人，如鍛",
    "T25n1509_016:0176b27": "師打鐵，從頭剝皮，乃至其足；以五百釘",
    "T25n1509_016:0176b28": "釘挓其身，如挓牛皮，互相掣挽，應手破",
    "T25n1509_016:0176b29": "裂。熱鐵火車，以轢其身。驅入火坑，令抱炭",
    "T25n1509_016:0176c01": "出。熱沸𡱁河，驅令入中；有鐵嘴毒虫，從",
    "T25n1509_016:0176c02": "鼻中入腳底出，從足下入口中出。竪劍道",
    "T25n1509_016:0176c03": "中，驅令馳走，足下破碎，如廚膾肉；利刀劍",
    "T25n1509_016:0176c04": "槊，飛入身中，譬如霜樹落葉，隨風亂墜；罪",
    "T25n1509_016:0176c05": "人手、足、耳、鼻、支節，皆被斫剝割截在地，流",
    "T25n1509_016:0176c06": "血成池。二大惡狗：一名賒摩，二名賒婆羅。",
    "T25n1509_016:0176c07": "鐵口猛毅，破人筋骨，力踰虎豹，猛如師",
    "T25n1509_016:0176c08": "子。有大刺林，驅逼罪人，強令上樹。罪人",
    "T25n1509_016:0176c09": "上時，刺便下向，下時刺便上向。大身毒蛇，蝮",
    "T25n1509_016:0176c10": "蝎惡虫，競來齧之。大鳥長嘴，破頭噉腦。入",
    "T25n1509_016:0176c11": "醎河中，隨流上下；出則蹈熱鐵地，行鐵刺",
    "T25n1509_016:0176c12": "上；或坐鐵杙，杙從下入。以鉗開口，灌以",
    "T25n1509_016:0176c13": "洋銅，吞熱鐵丸，入口口焦，入咽咽爛，入腹",
    "T25n1509_016:0176c14": "腹然，五藏皆焦，直過墮地。但見惡色，恒聞",
    "T25n1509_016:0176c15": "臭氣，常觸麁澁，遭諸苦痛，迷悶委頓；或狂",
    "T25n1509_016:0176c16": "逸唐突，或藏竄投擲，或顛匐墮落。此人宿行，",
    "T25n1509_016:0176c17": "多造大惡五逆重罪，斷諸善根，法言非法，",
    "T25n1509_016:0176c18": "非法言法，破因破果，憎嫉善人。以是罪",
    "T25n1509_016:0176c19": "故，入此地獄，受罪最劇。如是等種種八大",
    "T25n1509_016:0176c20": "地獄。周圍其外，復有十六小地獄為眷屬：",
    "T25n1509_016:0176c21": "八寒氷，八炎火，其中罪毒，不可見聞。八炎火",
    "T25n1509_016:0176c22": "地獄者：一名炭坑，二名沸屎，三名燒林，四",
    "T25n1509_016:0176c23": "名劍林，五名刀道，六名鐵刺林，七名醎河，",
    "T25n1509_016:0176c24": "八名銅橛，是為八。八寒氷地獄者：一名頞",
    "T25n1509_016:0176c25": "浮陀少多有孔，二名尼羅浮陀無孔，三名阿羅羅",
    "T25n1509_016:0177a01": "寒戰聲也，四名阿婆婆亦患寒聲，五名睺睺亦是患寒聲，六",
    "T25n1509_016:0177a02": "名漚波羅此地獄外壁似青蓮花也，七名波頭摩紅蓮花罪",
    "T25n1509_016:0177a03": "人生中受苦也，八名摩訶波頭摩，是為八。若破清",
    "T25n1509_016:0177a04": "淨戒出家法，令白衣輕賤佛道；或排眾生",
    "T25n1509_016:0177a05": "著火坑中，或眾生命未盡頃於火上炙之。",
    "T25n1509_016:0177a06": "如是等種種因緣，墮炭坑地獄中。大火炎炭",
    "T25n1509_016:0177a07": "至膝，燒罪人身。若沙門、婆羅門福田食，以",
    "T25n1509_016:0177a08": "不淨手觸，或先噉，或以不淨物著中；或以",
    "T25n1509_016:0177a09": "熱沸𡱁灌他身，破淨命，以邪命自活。如",
    "T25n1509_016:0177a10": "是等種種因緣，墮沸𡱁地獄中。沸𡱁深廣",
    "T25n1509_016:0177a11": "如大海水，中有虫，以鐵為嘴，破罪人頭",
    "T25n1509_016:0177a12": "噉腦，破骨食髓。若焚燒草木，傷害諸虫，或",
    "T25n1509_016:0177a13": "燒林大獵，為害彌廣。如是等種種因緣，墮",
    "T25n1509_016:0177a14": "燒林地獄中。草木火然，以燒罪人。若執持",
    "T25n1509_016:0177a15": "刀劍，鬪諍傷殺；若斫樹壓人，以報宿怨；若",
    "T25n1509_016:0177a16": "人以忠信誠告，而密相中陷。如是等種種因",
    "T25n1509_016:0177a17": "緣，墮劍林地獄中。此地獄罪人入中，風吹",
    "T25n1509_016:0177a18": "劍葉，割截手足、耳鼻，皆令墮落；是時，林中",
    "T25n1509_016:0177a19": "有烏鷲、惡狗，來食其肉。若以利刀刺人，",
    "T25n1509_016:0177a20": "若橛若槍傷人；若斷截道路，撥徹橋樑，",
    "T25n1509_016:0177a21": "破正法道，示以非法道，如是等種種因緣，",
    "T25n1509_016:0177a22": "墮利刀道地獄中。利刀道地獄者，於絕",
    "T25n1509_016:0177a23": "壁狹道中竪利刀，令罪人行上而過。若",
    "T25n1509_016:0177a24": "犯邪婬，侵他婦女，貪受樂觸，如是等種種",
    "T25n1509_016:0177a25": "因緣墮鐵刺林地獄中。刺樹高一由旬，上",
    "T25n1509_016:0177a26": "有大毒蛇，化作美女身，喚此罪人上來，共",
    "T25n1509_016:0177a27": "汝作樂；獄卒驅之令上，刺皆下向，貫刺罪",
    "T25n1509_016:0177a28": "人，身被刺害，入骨徹髓。既至林上，化女",
    "T25n1509_016:0177a29": "還復蛇身，破頭入腹，處處穿穴，皆悉破爛。",
    "T25n1509_016:0177b01": "忽復還活，身體平復；化女復在樹下喚之，獄",
    "T25n1509_016:0177b02": "卒以箭仰射，呼之令下，刺復仰刺；既得到",
    "T25n1509_016:0177b03": "地，化女身復毒蛇，破罪人身。如是久久，從",
    "T25n1509_016:0177b04": "熱鐵刺林出，遙見河水清涼快樂，走往趣",
    "T25n1509_016:0177b05": "之；入中變成熱沸醎水，罪人在中，須臾之",
    "T25n1509_016:0177b06": "頃，皮肉離散，骨立水中；獄卒羅剎以叉鉤",
    "T25n1509_016:0177b07": "出之，持著岸上。此人宿行因緣，傷殺水性",
    "T25n1509_016:0177b08": "魚鼈之屬，或時排人及諸眾生令沒水中，",
    "T25n1509_016:0177b09": "或投之沸湯，或投之氷水。如是等種種惡",
    "T25n1509_016:0177b10": "業因緣，故受此罪。若在銅橛地獄，獄卒羅",
    "T25n1509_016:0177b11": "剎問諸罪人：「汝何處來？」答言：「我苦悶不知",
    "T25n1509_016:0177b12": "來處，但患飢渴。」若言渴，是時，獄卒即驅逐",
    "T25n1509_016:0177b13": "罪人，令坐熱銅橛上，以鐵鉗開口，灌以洋",
    "T25n1509_016:0177b14": "銅；若言飢，坐之銅橛，吞以鐵丸。入口口焦，",
    "T25n1509_016:0177b15": "入咽咽爛，入腹腹然，五藏爛壞，直過墮地。",
    "T25n1509_016:0177b16": "此人宿行因緣，劫盜他財以自供口。諸出家",
    "T25n1509_016:0177b17": "人，或時詐病，多求酥油、石蜜；或無戒、無禪、",
    "T25n1509_016:0177b18": "無有智慧，而多受人施；或惡口傷人。如是",
    "T25n1509_016:0177b19": "等種種宿業因緣，墮銅橛地獄。若人墮頞",
    "T25n1509_016:0177b20": "浮陀地獄中，其處積氷，毒風來吹，令諸罪人",
    "T25n1509_016:0177b21": "皮毛裂落，筋肉斷絕，骨破髓出。即復完堅，受",
    "T25n1509_016:0177b22": "罪如初。此人宿業因緣，寒月剝人；或劫盜",
    "T25n1509_016:0177b23": "凍人薪火；或作惡龍瞋毒忿恚，放大雹雨，",
    "T25n1509_016:0177b24": "氷凍害人；或輕賤謗毀若佛及佛弟子持",
    "T25n1509_016:0177b25": "戒之人；或口四業作眾重罪。如是等種種因",
    "T25n1509_016:0177b26": "緣，墮頞浮陀地獄中。尼羅浮陀亦如是。頞",
    "T25n1509_016:0177b27": "浮陀少多有孔，時得出入；尼羅波絕無孔",
    "T25n1509_016:0177b28": "罅，無出入處。呵婆婆、呵羅羅、睺睺，此三地",
    "T25n1509_016:0177b29": "獄，寒風噤戰，口不能開，因其呼聲而以",
    "T25n1509_016:0177c01": "名獄。漚波羅獄中，凍氷浹渫，有似青蓮花。",
    "T25n1509_016:0177c02": "波頭摩，狀如此間赤蓮花。摩呵波頭摩，是中",
    "T25n1509_016:0177c03": "拘迦離住處。有智之人聞是驚言：「咄！以此",
    "T25n1509_016:0177c04": "無明恚愛法故，乃受此苦。出而復入，無窮",
    "T25n1509_016:0177c05": "無已！」菩薩見此，如是思惟：「此苦業因緣，皆",
    "T25n1509_016:0177c06": "是無明諸煩惱所作，我當精進懃修六度，",
    "T25n1509_016:0177c07": "集諸功德，斷除眾生五道中苦。」興發大哀，",
    "T25n1509_016:0177c08": "增益精進。如見父母幽閉囹圄，拷掠搒笞，",
    "T25n1509_016:0177c09": "憂毒萬端，方便求救，心不暫捨；菩薩見諸",
    "T25n1509_016:0177c10": "眾生受五道苦，念之如父，亦復如是。復次，",
    "T25n1509_016:0177c11": "菩薩精進，世世勤修，求諸財寶，給施眾生，",
    "T25n1509_016:0177c12": "心無懈廢。自有財物，能盡施與，心亦不懈。",
    "T25n1509_016:0177c13": "復次，精進持戒，若大、若小，一切能受、一切能",
    "T25n1509_016:0177c14": "持，不毀、不犯；大如毛髮，設有違失，即時發",
    "T25n1509_016:0177c15": "露，初不覆藏。復次，懃修忍辱，若人刀杖打害，",
    "T25n1509_016:0177c16": "罵詈毀辱，及恭敬供養，一切能忍，不受、不著；",
    "T25n1509_016:0177c17": "於深法中，其心不沒，亦不疑悔。復次，專精",
    "T25n1509_016:0177c18": "一心，修諸禪定，能住能守，得五神通，及四",
    "T25n1509_016:0177c19": "等心、勝處、背捨、十一切處，具諸功德；得四",
    "T25n1509_016:0177c20": "念處及諸菩薩見佛三昧。復次，菩薩精進求",
    "T25n1509_016:0177c21": "法，不懈身心，懃力供養法師，種種恭敬供",
    "T25n1509_016:0177c22": "給給使，初不違失，亦不廢退，不惜身命，",
    "T25n1509_016:0177c23": "以為法故。誦讀問答，初、中、後夜，思惟憶念，籌",
    "T25n1509_016:0177c24": "量分別，求其因緣，選擇同異，欲知實相：一",
    "T25n1509_016:0177c25": "切諸法自相、異相，總相、別相，一相，有相、無相，如",
    "T25n1509_016:0177c26": "實相，諸佛菩薩無量智慧，心不沒不退，是",
    "T25n1509_016:0177c27": "名菩薩精進。如是等種種因緣，能生能辦",
    "T25n1509_016:0177c28": "種種善法，是故名為精進波羅蜜。波羅蜜義，",
    "T25n1509_016:0177c29": "如先說。復次，菩薩精進，名為精進波羅蜜；",
    "T25n1509_016:0178a01": "餘人精進，不名波羅蜜。問曰：云何為精進",
    "T25n1509_016:0178a02": "滿足？答曰：菩薩生身、法性身，能具功德，是為",
    "T25n1509_016:0178a03": "精進波羅蜜滿足。滿足義，如上說。身、心精進，",
    "T25n1509_016:0178a04": "不廢息故。問曰：精進是心數法，經何以名",
    "T25n1509_016:0178a05": "身精進？答曰：精進雖是心數法，從身力出，",
    "T25n1509_016:0178a06": "故名為身精進。如受是心數法，而有五",
    "T25n1509_016:0178a07": "識相應受，是名身受；有意識相應受，是為",
    "T25n1509_016:0178a08": "心受。精進亦如是，身力懃修，若手布施，口",
    "T25n1509_016:0178a09": "誦法言，若講說法，如是等名為身口精",
    "T25n1509_016:0178a10": "進。復次，行布施、持戒，是為身精進；忍辱、禪",
    "T25n1509_016:0178a11": "定、智慧，是名心精進。復次，外事懃修，是為",
    "T25n1509_016:0178a12": "身精進；內自專精，是為心精進。麁精進名為",
    "T25n1509_016:0178a13": "身，細精進名為心。為福德精進名為身，為",
    "T25n1509_016:0178a14": "智慧精進是為心。若菩薩初發心，乃至得無",
    "T25n1509_016:0178a15": "生忍，於是中間名身精進，生身未捨故。",
    "T25n1509_016:0178a16": "得無生忍，捨肉身得法性身，乃至成佛，是",
    "T25n1509_016:0178a17": "為心精進。復次，菩薩初發心時，功德未足故，",
    "T25n1509_016:0178a18": "種三福因緣：布施、持戒、善心，漸得福報以",
    "T25n1509_016:0178a19": "施眾生。眾生未足，更廣修福，發大悲心：「一",
    "T25n1509_016:0178a20": "切眾生不足於財，多作眾惡，我以少財不",
    "T25n1509_016:0178a21": "能滿足其意；其意不滿，不能懃受教誨；",
    "T25n1509_016:0178a22": "不受道教，不能得脫生、老、病、死。我當作",
    "T25n1509_016:0178a23": "大方便，給足於財，令其充滿。」便入大海，求",
    "T25n1509_016:0178a24": "諸異寶；登山履危，以求妙藥；入深石窟，求",
    "T25n1509_016:0178a25": "諸異物，石汁、珍寶，以給眾生。或作薩陀婆，",
    "T25n1509_016:0178a26": "冒涉嶮道、劫賊、師子、虎、狼、惡獸，為布施眾",
    "T25n1509_016:0178a27": "生故，懃求財寶，不以為難。藥草、呪術，能令",
    "T25n1509_016:0178a28": "銅變為金，如是種種變化，致諸財物，及四",
    "T25n1509_016:0178a29": "方無主物，以給眾生，是為身精進。得五神",
    "T25n1509_016:0178b01": "通，能自變化，作諸美味，或至天上取自然",
    "T25n1509_016:0178b02": "食，如是等，名為心精進。能集財寶以用",
    "T25n1509_016:0178b03": "布施，是為身精進；以是布施之德，得至佛",
    "T25n1509_016:0178b04": "道，是為心精進。生身菩薩行六波羅蜜，是",
    "T25n1509_016:0178b05": "為身精進；法性身菩薩行六波羅蜜，是為",
    "T25n1509_016:0178b06": "心精進未得法身，心則隨身；已得法身，則心不隨身，身不累心也。",
    "T25n1509_016:0178b07": "復次，一切法中，皆能成辦，不惜身命，是為身",
    "T25n1509_016:0178b08": "精進；求一切禪定、智慧時，心不懈惓，是為",
    "T25n1509_016:0178b09": "心精進。復次，身精進者，受諸懃苦，終不懈",
    "T25n1509_016:0178b10": "廢。如說：「波羅柰國梵摩達王，遊獵於野林",
    "T25n1509_016:0178b11": "中。見二鹿群，群各有主，一主有五百群鹿。",
    "T25n1509_016:0178b12": "一主身七寶色，是釋迦牟尼菩薩；一主是提",
    "T25n1509_016:0178b13": "婆達多。菩薩鹿王見人王大眾殺其部黨，",
    "T25n1509_016:0178b14": "起大悲心，逕到王前。王人競射，飛矢如雨；",
    "T25n1509_016:0178b15": "王見此鹿直進趣已，無所忌憚，勅諸從人：",
    "T25n1509_016:0178b16": "『攝汝弓矢，無得斷其來意！』鹿王既至，跪",
    "T25n1509_016:0178b17": "白人王：『君以嬉遊逸樂小事故，群鹿一時",
    "T25n1509_016:0178b18": "皆受死苦；若以供膳，輒當差次，日送一",
    "T25n1509_016:0178b19": "鹿，以供王廚。』王善其言，聽如其意。於是",
    "T25n1509_016:0178b20": "二鹿群主，大集差次，各當一日，送應次者。",
    "T25n1509_016:0178b21": "是時，提婆達多鹿群中，有一鹿懷子，來白",
    "T25n1509_016:0178b22": "其主：『我身今日當應送死，而我懷子，子非",
    "T25n1509_016:0178b23": "次也；乞垂料理，使死者得次，生者不濫！』鹿",
    "T25n1509_016:0178b24": "王怒之言：『誰不惜命？次來但去，何得辭也？』",
    "T25n1509_016:0178b25": "「鹿母思惟：『我王不仁，不以理恕，不察我辭，橫",
    "T25n1509_016:0178b26": "見瞋怒，不足告也！』即至菩薩王所，以情具",
    "T25n1509_016:0178b27": "白。「王問此鹿：『汝主何言？』「鹿曰：『我主不仁，不",
    "T25n1509_016:0178b28": "見料理，而見瞋怒；大王仁及一切，故來歸",
    "T25n1509_016:0178b29": "命。如我今日，天地雖曠，無所控告！』菩薩思",
    "T25n1509_016:0178c01": "惟：『此甚可愍！若我不理，抂殺其子；若非次",
    "T25n1509_016:0178c02": "更差，次未及之，如何可遣？唯有我當代",
    "T25n1509_016:0178c03": "之。』思之既定，即自送身，遣鹿母還：『我今代",
    "T25n1509_016:0178c04": "汝，汝勿憂也！』鹿王逕到王門，眾人見之，怪",
    "T25n1509_016:0178c05": "其自來，以事白王。「王亦怪之，而命令前，問",
    "T25n1509_016:0178c06": "言：『諸鹿盡耶？汝何以來？』「鹿王言：『大王仁及",
    "T25n1509_016:0178c07": "群鹿，人無犯者，但有滋茂，何有盡時！我以",
    "T25n1509_016:0178c08": "異部群中，有一鹿懷子，以子垂產，身當殂",
    "T25n1509_016:0178c09": "割，子亦併命，歸告於我，我以愍之。非分更",
    "T25n1509_016:0178c10": "差，是亦不可；若歸而不救，無異木石。是身不",
    "T25n1509_016:0178c11": "久，必不免死；慈救苦厄，功德無量。若人無",
    "T25n1509_016:0178c12": "慈，與虎狼無異。』王聞是言，即從坐起，",
    "T25n1509_016:0178c13": "而說偈言：",
    "T25n1509_016:0178c14": "「我實是畜獸，　　名曰人頭鹿；",
    "T25n1509_016:0178c15": "汝雖是鹿身，　　名為鹿頭人！",
    "T25n1509_016:0178c16": "以理而言之，　　非以形為人；",
    "T25n1509_016:0178c17": "若能有慈惠，　　雖獸實是人。",
    "T25n1509_016:0178c18": "我從今日始，　　不食一切肉；",
    "T25n1509_016:0178c19": "我以無畏施，　　且可安汝意！」",
    "T25n1509_016:0178c20": "諸鹿得安，王得仁信。復次，如愛法梵志，十",
    "T25n1509_016:0178c21": "二歲遍閻浮提求知聖法而不能得；時世",
    "T25n1509_016:0178c22": "無佛，佛法亦盡。有一婆羅門言：「我有聖法",
    "T25n1509_016:0178c23": "一偈，若實愛法，當以與汝！」答言：「實愛法！」婆",
    "T25n1509_016:0178c24": "羅門言：「若實愛法，當以汝皮為紙，以身骨",
    "T25n1509_016:0178c25": "為筆，以血書之，當以與汝！」即如其言，破",
    "T25n1509_016:0178c26": "骨、剝皮，以血寫偈：",
    "T25n1509_016:0178c27": "「如法應修行，　　非法不應受；",
    "T25n1509_016:0178c28": "今世亦後世，　　行法者安隱！」",
    "T25n1509_016:0178c29": "復次，昔野火燒林，林中有一雉，懃身自力，",
    "T25n1509_016:0179a01": "飛入水中，漬其毛羽，來滅大火；火大水少，",
    "T25n1509_016:0179a02": "往來疲乏，不以為苦。是時，天帝釋來問之",
    "T25n1509_016:0179a03": "言：「汝作何等？」答言：「我救此林，愍眾生故！",
    "T25n1509_016:0179a04": "此林蔭育處廣，清涼快樂，我諸種類，及諸宗",
    "T25n1509_016:0179a05": "親，并諸眾生，皆依仰此。我有身力，云何懈怠",
    "T25n1509_016:0179a06": "而不救之？」天帝問言：「汝乃精懃，當至幾時？」",
    "T25n1509_016:0179a07": "雉言：「以死為期！」天帝言：「汝心雖爾，誰證知",
    "T25n1509_016:0179a08": "者？」即自立誓：「我心至誠，信不虛者，火即當",
    "T25n1509_016:0179a09": "滅！」是時，淨居天知菩薩弘誓，即為滅火。自",
    "T25n1509_016:0179a10": "古及今，唯有此林，常獨蔚茂，不為火燒。如",
    "T25n1509_016:0179a11": "是等種種宿世所行，難為能為，不惜身命、",
    "T25n1509_016:0179a12": "國財、妻子、象馬、七珍、頭目骨髓，懃施不惓。",
    "T25n1509_016:0179a13": "如說菩薩為諸眾生，一日之中千死千生，",
    "T25n1509_016:0179a14": "如檀、尸、忍、禪、般若波羅蜜中所行如是。菩薩",
    "T25n1509_016:0179a15": "本生經中種種因緣相，是為身精進。於諸善",
    "T25n1509_016:0179a16": "法修行信樂，不生疑悔而不懈怠，從一切",
    "T25n1509_016:0179a17": "賢聖，下至凡人，求法無厭，如海吞流，是",
    "T25n1509_016:0179a18": "為菩薩心精進。問曰：心無厭足，是事不然！",
    "T25n1509_016:0179a19": "所以者何？若所求事辦，所願已成，是則應",
    "T25n1509_016:0179a20": "足。若理不可求，事不可辦，亦應捨廢，云",
    "T25n1509_016:0179a21": "何恒無厭足？如人穿井求泉，用功轉多，轉",
    "T25n1509_016:0179a22": "無水相，則應止息；亦如行道，已到所在，",
    "T25n1509_016:0179a23": "不應復行，云何恒無厭足？答曰：菩薩精進，",
    "T25n1509_016:0179a24": "不可以世間譬喻為比，如穿井力少，則不",
    "T25n1509_016:0179a25": "能得水，非無水也；若此處無水，餘處必有。",
    "T25n1509_016:0179a26": "如有所至，必求至佛，至佛無厭，誨人不",
    "T25n1509_016:0179a27": "惓，故言無厭。復次，菩薩精進，志願弘曠，誓",
    "T25n1509_016:0179a28": "度一切；而眾生無盡，是故精進亦不可盡。",
    "T25n1509_016:0179a29": "汝言「事辦應止」，是事不然！雖得至佛，眾生",
    "T25n1509_016:0179b01": "未盡，不應休息。譬如火相若不滅，終不",
    "T25n1509_016:0179b02": "冷；菩薩精進亦復如是，未入滅度，終不休",
    "T25n1509_016:0179b03": "息。以是故，十八不共法中，欲及精進，二事常",
    "T25n1509_016:0179b04": "修。復次，菩薩不住法住般若波羅蜜中，不廢",
    "T25n1509_016:0179b05": "精進，是菩薩精進，非佛精進。復次，菩薩未",
    "T25n1509_016:0179b06": "得菩薩道，生死身以好事施眾生，眾生反",
    "T25n1509_016:0179b07": "更以不善事加之。或有眾生，菩薩讚美反",
    "T25n1509_016:0179b08": "更毀辱，菩薩恭敬而反輕慢，菩薩慈念反求",
    "T25n1509_016:0179b09": "其過，謀欲中傷；此眾生等，無有力勢，來",
    "T25n1509_016:0179b10": "惱菩薩。菩薩於此眾生，發弘誓願：「我得佛",
    "T25n1509_016:0179b11": "道，要當度此惡中之惡諸眾生輩！」於此惡",
    "T25n1509_016:0179b12": "中，其心不懈，生大悲心；譬如慈母憐其子",
    "T25n1509_016:0179b13": "病，憂念不捨。如是相，是為菩薩精進。復次，",
    "T25n1509_016:0179b14": "行布施波羅蜜時，十方種種乞兒來欲求",
    "T25n1509_016:0179b15": "索，不應索者皆來索之，及所愛重難捨",
    "T25n1509_016:0179b16": "之物，語菩薩言：「與我兩眼，與我頭腦骨髓、",
    "T25n1509_016:0179b17": "愛重妻子及諸貴價珍寶。」如是等難捨之物，",
    "T25n1509_016:0179b18": "乞者強索，其心不動，慳瞋不起，見疑心不",
    "T25n1509_016:0179b19": "生，一心為佛道故布施；譬如須彌山，四方",
    "T25n1509_016:0179b20": "風吹所不能動。如是種種相，是名精進波",
    "T25n1509_016:0179b21": "羅蜜。復次，菩薩精進，遍行五波羅蜜，是為",
    "T25n1509_016:0179b22": "精進波羅蜜。問曰：若行戒波羅蜜時，若有",
    "T25n1509_016:0179b23": "人來乞三衣鉢盂，若與之則毀戒。何以",
    "T25n1509_016:0179b24": "故？佛不聽故。若不與，則破檀波羅蜜，精進",
    "T25n1509_016:0179b25": "云何遍行五事？答曰：若新行菩薩，則不能",
    "T25n1509_016:0179b26": "一世一時遍行五波羅蜜。如菩薩行檀波羅",
    "T25n1509_016:0179b27": "蜜時，見餓虎飢急，欲食其子；菩薩是時興",
    "T25n1509_016:0179b28": "大悲心，即以身施。菩薩父母以失子故，憂",
    "T25n1509_016:0179b29": "愁懊惱，兩目失明；虎殺菩薩，亦應得罪。而",
    "T25n1509_016:0179c01": "不籌量父母憂苦、虎得殺罪；但欲滿檀，自",
    "T25n1509_016:0179c02": "得福德。又如持戒比丘，隨事輕重，擯諸犯",
    "T25n1509_016:0179c03": "法。被擯之人，愁苦懊惱。但欲持戒，不愍其",
    "T25n1509_016:0179c04": "苦。或時行世俗般若，息慈悲心。如釋迦牟",
    "T25n1509_016:0179c05": "尼菩薩，宿世為大國王太子。父王有梵志",
    "T25n1509_016:0179c06": "師，不食五穀，眾人敬信，以為奇特。太子",
    "T25n1509_016:0179c07": "思惟：「人有四體，必資五穀，而此人不食，必",
    "T25n1509_016:0179c08": "是曲取人心，非真法也！」父母告子：「此人精",
    "T25n1509_016:0179c09": "進不食五穀，是世希有，汝何愚甚而不敬",
    "T25n1509_016:0179c10": "之？」太子答言：「願小留意此人，不久證驗自",
    "T25n1509_016:0179c11": "出！」是時，太子求其住處，至林樹間，問林中",
    "T25n1509_016:0179c12": "牧牛人：「此人何所食噉？」牧牛者答言：「此人",
    "T25n1509_016:0179c13": "夜中，少多服酥以自全命。」太子知已還",
    "T25n1509_016:0179c14": "宮，欲出其證驗，即以種種諸下藥草，熏青",
    "T25n1509_016:0179c15": "蓮華。清旦梵志入宮，坐王邊，太子手執此",
    "T25n1509_016:0179c16": "花來供養之；拜已，授與。梵志歡喜自念：「王及",
    "T25n1509_016:0179c17": "夫人，內外大小，皆服事我，唯太子不見敬信；",
    "T25n1509_016:0179c18": "今日以好華供養，甚善無量！」得此好華，敬",
    "T25n1509_016:0179c19": "所來處，舉以向鼻嗅之。華中藥氣入腹，須",
    "T25n1509_016:0179c20": "臾腹內藥作，欲求下處。太子言：「梵志不食，何",
    "T25n1509_016:0179c21": "緣向廁？」急捉之。須臾便吐王邊，吐中純酥。",
    "T25n1509_016:0179c22": "證驗現已，王與夫人乃知其詐。太子言：「此",
    "T25n1509_016:0179c23": "人真賊！求名故以誑一國。」如是行世俗般",
    "T25n1509_016:0179c24": "若，但求滿智，寢憐愍心，不畏人瞋。或時",
    "T25n1509_016:0179c25": "菩薩行出世間般若，於持戒、布施心不染",
    "T25n1509_016:0179c26": "著。何以故？施者、受者、所施財物，於罪、不罪，於",
    "T25n1509_016:0179c27": "瞋、不瞋，於進、於怠，攝心、散心，不可得故。復",
    "T25n1509_016:0179c28": "次，菩薩行精進波羅蜜，於一切法，不生不",
    "T25n1509_016:0179c29": "滅，非常非無常，非苦非樂，非空非實，非我非無",
    "T25n1509_016:0180a01": "我，非一非異，非有非無；盡知一切諸法，因緣",
    "T25n1509_016:0180a02": "和合，但有名字，實相不可得。菩薩作如是",
    "T25n1509_016:0180a03": "觀，知一切有為，皆是虛誑，心息無為，欲滅",
    "T25n1509_016:0180a04": "其心，唯以寂滅為安隱。爾時，念本願憐愍",
    "T25n1509_016:0180a05": "眾生故，還行菩薩法，集諸功德。菩薩自念：",
    "T25n1509_016:0180a06": "「我雖知諸法虛誑，眾生不知是事，於五道",
    "T25n1509_016:0180a07": "中受諸苦痛，我今當具足行六波羅蜜。」菩",
    "T25n1509_016:0180a08": "薩報得神通，亦得佛道：三十二相、八十種",
    "T25n1509_016:0180a09": "好、一切智慧、大慈大悲、無礙解脫、十力、四無",
    "T25n1509_016:0180a10": "所畏、十八不共法、三達等無量諸佛法。得是",
    "T25n1509_016:0180a11": "法時，一切眾生皆得信淨，皆能受行愛樂佛",
    "T25n1509_016:0180a12": "法。能辦是事，皆是精進波羅蜜力。是為精",
    "T25n1509_016:0180a13": "進波羅蜜。如佛所說：「爾時，菩薩精進，不見",
    "T25n1509_016:0180a14": "身，不見心；身無所作，心無所念，身、心一等",
    "T25n1509_016:0180a15": "而無分別。所求佛道以度眾生，不見眾生",
    "T25n1509_016:0180a16": "為此岸、佛道為彼岸，一切身、心所作放捨；",
    "T25n1509_016:0180a17": "如夢所為，覺無所作。是名寂滅諸精進故，",
    "T25n1509_016:0180a18": "名為波羅蜜。所以者何？知一切精進皆是邪",
    "T25n1509_016:0180a19": "偽故。以一切作法皆是虛妄不實，如夢、如",
    "T25n1509_016:0180a20": "幻；諸法平等，是為真實。平等法中，不應有",
    "T25n1509_016:0180a21": "所求索，是故知一切精進皆是虛妄。雖知",
    "T25n1509_016:0180a22": "精進虛妄，而常成就不退，是名菩薩真實",
    "T25n1509_016:0180a23": "精進。」如佛言：「我於無量劫中，頭、目、髓、腦以",
    "T25n1509_016:0180a24": "施眾生，令其願滿。持戒、忍辱、禪定時，在山",
    "T25n1509_016:0180a25": "林中，身體乾枯；或持齋節食，或絕諸色味，",
    "T25n1509_016:0180a26": "或忍罵辱、刀杖之患，是故身體焦枯。又常",
    "T25n1509_016:0180a27": "坐禪，曝露懃苦，以求智慧；誦讀、思惟，問難、講",
    "T25n1509_016:0180a28": "說一切諸法；以智分別好惡、麁細、虛實、多少；",
    "T25n1509_016:0180a29": "供養無量諸佛，慇懃精進求此功德，欲具",
    "T25n1509_016:0180b01": "足五波羅蜜。我是時無所得，不得檀、尸、羼、",
    "T25n1509_016:0180b02": "精進、禪、智慧波羅蜜。見然燈佛，以五華散",
    "T25n1509_016:0180b03": "佛，布髮泥中，得無生法忍，即時六波羅蜜",
    "T25n1509_016:0180b04": "滿；於空中立，偈讚然燈佛，見十方無量諸",
    "T25n1509_016:0180b05": "佛，是時得實精進。」身精進平等故得心平等，",
    "T25n1509_016:0180b06": "心平等故得一切諸法平等。如是種種因緣",
    "T25n1509_016:0180b07": "相，名為精進波羅蜜。",
    "T25n1509_016:0180b08": "大智度論卷第十六"
}