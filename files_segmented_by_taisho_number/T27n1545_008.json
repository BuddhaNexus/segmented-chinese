{
    "T27n1545_008:0036a05": "阿毘達磨大毘婆沙論卷第八",
    "T27n1545_008:0036a07": "五百大阿羅漢等造",
    "T27n1545_008:0036a08": "三藏法師玄奘奉　詔譯",
    "T27n1545_008:0036a09": "7雜蘊第一中世第一法納息第一之七",
    "T27n1545_008:0036a10": "此二十句。薩迦耶見。幾我見幾我所見。乃至",
    "T27n1545_008:0036a11": "廣說。問何故作此論。答為欲分別契經義",
    "T27n1545_008:0036a12": "故。謂諸經中。佛說有二十句薩迦耶見。尊",
    "T27n1545_008:0036a13": "者舍利子。於池喻經中。雖略分別此二十",
    "T27n1545_008:0036a14": "句薩迦耶見。而皆未說幾是我見幾我所見。",
    "T27n1545_008:0036a15": "彼經是此論所依根本。彼所未說者。今欲",
    "T27n1545_008:0036a16": "說之故作斯論。復次為止他宗顯正義",
    "T27n1545_008:0036a17": "故。謂譬喻者。作如是說。薩迦耶見無實所",
    "T27n1545_008:0036a18": "緣。彼作是言。薩迦耶見計我我所。於勝義",
    "T27n1545_008:0036a19": "中無我我所。如人見繩謂是蛇。見杌謂",
    "T27n1545_008:0036a20": "是人等。此亦如是故無所緣。為止彼執。顯",
    "T27n1545_008:0036a21": "示此見實有所緣。故作斯論。問於勝義中",
    "T27n1545_008:0036a22": "無我我所。云何此見實有所緣。答薩迦耶",
    "T27n1545_008:0036a23": "見。緣五取蘊計我我所。如緣繩杌謂是",
    "T27n1545_008:0036a24": "蛇人。行相顛倒非無所緣。以五取蘊是實",
    "T27n1545_008:0036a25": "有故。此二十句薩迦耶見。幾我見幾我所見",
    "T27n1545_008:0036a26": "耶。答五我見。謂等隨觀色是我。受想行識是",
    "T27n1545_008:0036a27": "我。十五我所見。謂等隨觀我有色。色是我",
    "T27n1545_008:0036a28": "所。我在色中。我有受想行識。受想行識是",
    "T27n1545_008:0036a29": "我所。我在受想行識中。問如我見行相。緣",
    "T27n1545_008:0036b01": "五取蘊。有五我所見行相。緣五取蘊亦",
    "T27n1545_008:0036b02": "應有五。何故乃說有十五耶。答我見行相。",
    "T27n1545_008:0036b03": "緣五取蘊無差別故。但有五種。我所見行",
    "T27n1545_008:0036b04": "相。緣五取蘊有差別故。有十五種。謂我眾",
    "T27n1545_008:0036b05": "具於一一蘊。皆有三種差別相故。然此薩",
    "T27n1545_008:0036b06": "迦耶見。或應說一。謂五見中薩迦耶見。或",
    "T27n1545_008:0036b07": "應說二。謂我我所行相差別。說為我見及",
    "T27n1545_008:0036b08": "我所見。或應說三。謂欲色無色三界別故。",
    "T27n1545_008:0036b09": "或應說五。謂緣五蘊有差別故。或應說",
    "T27n1545_008:0036b10": "六。謂於三界各有我見我所見故。或應",
    "T27n1545_008:0036b11": "說九。謂從欲界乃至非想非非想處。九地",
    "T27n1545_008:0036b12": "別故。或應說十。謂緣五蘊各有我見我所",
    "T27n1545_008:0036b13": "見故。或應說十二。謂緣十二處有差別故。",
    "T27n1545_008:0036b14": "或應說十八。謂於九地各有我見我所見",
    "T27n1545_008:0036b15": "故。又緣十八界有差別故。或應說二十。謂",
    "T27n1545_008:0036b16": "分別緣蘊。我具行相差別。不分別所起處。如",
    "T27n1545_008:0036b17": "等隨觀。色是我我有色。色是我所。我在色",
    "T27n1545_008:0036b18": "中。受想行識亦爾。五蘊各四故有二十。或",
    "T27n1545_008:0036b19": "應說二十四。謂緣十二處。各有我見我",
    "T27n1545_008:0036b20": "所見故。或應說三十六。謂緣十八界。各有",
    "T27n1545_008:0036b21": "我見我所見故。或應說四十八。謂分別緣",
    "T27n1545_008:0036b22": "處。我具行相差別。不分別所起處。如等隨",
    "T27n1545_008:0036b23": "觀。眼處是我我有眼處。眼處是我所。我在",
    "T27n1545_008:0036b24": "眼處中。餘十一處亦爾。十二處各四故有四",
    "T27n1545_008:0036b25": "十八。或應說六十五。謂分別緣蘊。我具行",
    "T27n1545_008:0036b26": "相差別。亦分別所起處。如等隨觀。色是我",
    "T27n1545_008:0036b27": "受是我。瓔珞是我。僮僕是我器。如受有三。",
    "T27n1545_008:0036b28": "想行識亦爾。四三十二并觀色是我。總有十",
    "T27n1545_008:0036b29": "三。如觀色是我有十三。受想行識亦爾。五",
    "T27n1545_008:0036c01": "種十三。為六十五。或應說七十二。謂分別",
    "T27n1545_008:0036c02": "緣界。我具行相差別。不分別所起處。如等隨",
    "T27n1545_008:0036c03": "觀。眼界是我我有眼界。眼界是我所。我在",
    "T27n1545_008:0036c04": "眼界中。餘十七界亦爾。十八界各四故有七",
    "T27n1545_008:0036c05": "十二。或應說四百八。謂分別緣處。我具行",
    "T27n1545_008:0036c06": "相差別。亦分別所起處。如等隨觀。眼處是",
    "T27n1545_008:0036c07": "我。色處是我。瓔珞是我。僮僕是我器。如色",
    "T27n1545_008:0036c08": "處有三。餘十處亦爾。十一種三。有三十三。",
    "T27n1545_008:0036c09": "并觀眼處是我。總有三十四。如觀眼處是",
    "T27n1545_008:0036c10": "我有三十四。餘十一處亦爾。十二種三十",
    "T27n1545_008:0036c11": "四。為四百八。或應說九百三十六。謂分別",
    "T27n1545_008:0036c12": "緣界。我具行相差別。亦分別所起處。如等隨",
    "T27n1545_008:0036c13": "觀。眼界是我。色界是我。瓔珞是我。僮僕是我",
    "T27n1545_008:0036c14": "器。如色界有三。餘十六界亦爾。十七種三。",
    "T27n1545_008:0036c15": "有五十一。并觀眼界是我。總有五十二。十",
    "T27n1545_008:0036c16": "八種五十二。為九百三十六。如是緣蘊行",
    "T27n1545_008:0036c17": "相。界地分別。緣處行相。界地分別。緣界行",
    "T27n1545_008:0036c18": "相。界地分別。若以相續。若以世若以剎那。",
    "T27n1545_008:0036c19": "分別則有無量薩迦耶見。此中且說分別緣",
    "T27n1545_008:0036c20": "蘊我具行相差別。不分別所起處故。但有",
    "T27n1545_008:0036c21": "二十句薩迦耶見。問何故此中但依緣蘊。",
    "T27n1545_008:0036c22": "說二十句薩迦耶見。非界處耶。答彼作論",
    "T27n1545_008:0036c23": "者。意欲爾故。乃至廣說。復次亦應依界處",
    "T27n1545_008:0036c24": "說。而不說者。當知此義有餘。復次蘊在初",
    "T27n1545_008:0036c25": "故且依蘊說。界處不爾。復次此中。不應問",
    "T27n1545_008:0036c26": "作論者。以作論者依經造論。佛於經中但",
    "T27n1545_008:0036c27": "依蘊說薩迦耶見有二十句。故作論者依",
    "T27n1545_008:0036c28": "之造論問若爾置作論者。應問。何故世",
    "T27n1545_008:0036c29": "尊。但依蘊說薩迦耶見有二十句。非界",
    "T27n1545_008:0037a01": "處耶。答觀所化故。謂佛觀察所化有情。若",
    "T27n1545_008:0037a02": "依蘊說薩迦耶見有二十句。便得解了能",
    "T27n1545_008:0037a03": "辦所作。非依界處。設依界處。彼得解了",
    "T27n1545_008:0037a04": "能辦所作。佛亦說之。但不如是。故不為",
    "T27n1545_008:0037a05": "說。復次薩迦耶見多緣蘊。非界處故偏說",
    "T27n1545_008:0037a06": "之。問何故此中。但說薩迦耶見有二十句。",
    "T27n1545_008:0037a07": "不說餘見耶。答彼作論者。意欲爾故。乃至",
    "T27n1545_008:0037a08": "廣說。復次應知此中是有餘說。謂亦應說",
    "T27n1545_008:0037a09": "邊執見有二十。邪見有八十。見取亦爾。戒",
    "T27n1545_008:0037a10": "禁取有四十。而不說者當知有餘。復次薩",
    "T27n1545_008:0037a11": "迦耶見。於五見中最為上首。是以偏說。",
    "T27n1545_008:0037a12": "復次薩迦耶見。是十種空近所對治。所以",
    "T27n1545_008:0037a13": "偏說。十種空者。謂內空。外空。內外空。有為",
    "T27n1545_008:0037a14": "空。無為空。散壞空。本性空。無際空。勝義空。",
    "T27n1545_008:0037a15": "空空。問二十句者。句是何義。答是自性義。",
    "T27n1545_008:0037a16": "謂此見有二十自性。問等隨觀色是我。受想",
    "T27n1545_008:0037a17": "行識是我者。云何等隨觀色是我。受想行識",
    "T27n1545_008:0037a18": "是我耶。答諸所有色。若四大種。若四大種所",
    "T27n1545_008:0037a19": "造。彼一切等隨觀是我。乃至識隨所應當說。",
    "T27n1545_008:0037a20": "問薩迦耶見。唯有漏緣非無漏。自界地緣",
    "T27n1545_008:0037a21": "非他界地。自界地中亦非一切一時而緣。",
    "T27n1545_008:0037a22": "何故言彼一切等隨觀是我耶。答此一切言",
    "T27n1545_008:0037a23": "是少分一切。非一切一切。故無有失。復次",
    "T27n1545_008:0037a24": "此一切言。依自所行境界而說。是以無過。",
    "T27n1545_008:0037a25": "問頗有於一蘊執我我所耶。答有。謂色蘊",
    "T27n1545_008:0037a26": "行蘊中。各有多法。執一為我。餘為我所。",
    "T27n1545_008:0037a27": "受想識蘊。雖無多類。而有種種差別自性。",
    "T27n1545_008:0037a28": "是故亦得計一為我餘為我所。等隨觀我",
    "T27n1545_008:0037a29": "有色。乃至廣說者。云何等隨觀我有色。答",
    "T27n1545_008:0037b01": "於餘四蘊。展轉隨執一是我已。然後於色",
    "T27n1545_008:0037b02": "執為我有。如人有財有瓔珞等。云何等隨",
    "T27n1545_008:0037b03": "觀色是我所。答於餘四蘊。展轉隨執一是",
    "T27n1545_008:0037b04": "我已。然後於色執為我所。如人有侍有僮",
    "T27n1545_008:0037b05": "僕等。云何等隨觀我在色中。答於餘四蘊。",
    "T27n1545_008:0037b06": "展轉隨執一是我已。然後於色執為我器",
    "T27n1545_008:0037b07": "我處。其中如油在麻中。膩在摶中。蛇在",
    "T27n1545_008:0037b08": "篋中。刀在鞘中。酥在酪中。血在身中等。",
    "T27n1545_008:0037b09": "如等隨觀色有此三種。乃至等隨觀識應知",
    "T27n1545_008:0037b10": "亦爾。問執受等是我在於色中。是事可爾。",
    "T27n1545_008:0037b11": "以色是麁受等細故。執色是我在受等中。",
    "T27n1545_008:0037b12": "云何可爾。以麁法不應在細中故。脇尊者",
    "T27n1545_008:0037b13": "言。理不應責無明者愚盲者墮坑。有餘師",
    "T27n1545_008:0037b14": "說。若執色是我在受等中者。彼執色細受",
    "T27n1545_008:0037b15": "等是麁是故尊者世友說曰。遍四大種造色",
    "T27n1545_008:0037b16": "身中。隨與觸合皆能生受。此說何義。此說",
    "T27n1545_008:0037b17": "身中遍能起觸。亦遍生受。彼作是念。從足",
    "T27n1545_008:0037b18": "至頂既遍有受。故知色我在於受中。大德",
    "T27n1545_008:0037b19": "說曰。一切身分皆能生受。彼作是念。受遍",
    "T27n1545_008:0037b20": "身有身之一分。是我非餘。是故受中得容",
    "T27n1545_008:0037b21": "色我。如受乃至識亦如是。問為有緣一極",
    "T27n1545_008:0037b22": "微起薩迦耶見不。設爾何失。若有者此應",
    "T27n1545_008:0037b23": "是正見非薩迦耶見。所以者何。要真實行",
    "T27n1545_008:0037b24": "智。方見極微故。若無者六法論說。當云何",
    "T27n1545_008:0037b25": "通。如彼論說。極微是常各別住故。此各別",
    "T27n1545_008:0037b26": "住。非無常因。是故極微決定常住。彼說云",
    "T27n1545_008:0037b27": "何。證此見緣極微。彼說邊執見緣極微為",
    "T27n1545_008:0037b28": "境。證有身見亦緣極微。身邊二見所緣一",
    "T27n1545_008:0037b29": "故。答無緣一極微起薩迦耶見。問若爾",
    "T27n1545_008:0037c01": "六法論說當云何通。答彼論所說不順正",
    "T27n1545_008:0037c02": "理。不可引證此緣極微。謂彼論中更說多",
    "T27n1545_008:0037c03": "種不順理因。不可為證。有餘師說。有緣",
    "T27n1545_008:0037c04": "一極微起薩迦耶見。問若爾此應是正見",
    "T27n1545_008:0037c05": "非薩迦耶見。答此約所緣故說有。非約現",
    "T27n1545_008:0037c06": "起故說有。評曰。彼說非理。所以者何。如",
    "T27n1545_008:0037c07": "何此見。能住所緣。而不能起。是故前說",
    "T27n1545_008:0037c08": "於理為勝。問為有俱時總緣五蘊執為我",
    "T27n1545_008:0037c09": "不。設爾何失。若有者六法論說。當云何通。",
    "T27n1545_008:0037c10": "如彼論說。我體唯一無有五種。若有俱時",
    "T27n1545_008:0037c11": "總緣五蘊執為我者。我應有五。然蘊自相",
    "T27n1545_008:0037c12": "五種各別。彼所執我相無差別。以所執我",
    "T27n1545_008:0037c13": "無有細分。無差別相。常住不變。生老病死",
    "T27n1545_008:0037c14": "不能壞故。若無者諦語經說當云何通。如",
    "T27n1545_008:0037c15": "彼經說。諦語外道白佛言。喬答摩。我說色",
    "T27n1545_008:0037c16": "是我。受想行識是我。有作是說。無有俱時",
    "T27n1545_008:0037c17": "總緣五蘊執為我者。問若爾六法論說。便",
    "T27n1545_008:0037c18": "為善通。諦語經說當云何通。答彼憍慢故",
    "T27n1545_008:0037c19": "作非理說。實無此執。復次彼欲試佛故作",
    "T27n1545_008:0037c20": "如是不順理言。謂彼聞佛有勝智見。心不",
    "T27n1545_008:0037c21": "定信。作是念言。我今當試有此事不。故",
    "T27n1545_008:0037c22": "作是說。復次彼心驚怖故。作如是不順理",
    "T27n1545_008:0037c23": "說。謂彼先設多種方便。來詣佛所欲興論",
    "T27n1545_008:0037c24": "議。既見世尊身有殊勝大論師相。謂頷輪如",
    "T27n1545_008:0037c25": "師子。眼睫如牛王。其牙纖利具四十齒。梵",
    "T27n1545_008:0037c26": "音深妙。令人樂聞。彼見是已恐墮負處",
    "T27n1545_008:0037c27": "生大怖畏故作是說。復次佛威神力映蔽",
    "T27n1545_008:0037c28": "彼心。故作如是不順理說。謂彼外道為論",
    "T27n1545_008:0037c29": "議故來詣佛所。既見世尊威德熾盛。梵",
    "T27n1545_008:0038a01": "釋護世尚不能覩。見已驚惶故作是說。復",
    "T27n1545_008:0038a02": "次天龍藥叉。威神力故。令作如是不順理",
    "T27n1545_008:0038a03": "說。謂有信佛天龍藥叉。作如是念。此惡外",
    "T27n1545_008:0038a04": "道結搆言詞欲惱亂佛。當以勢力擾亂",
    "T27n1545_008:0038a05": "其心。令違理說速墮負處。如鄔波梨欲來",
    "T27n1545_008:0038a06": "罵佛。天神威力擾亂其心。翻成讚歎。此亦",
    "T27n1545_008:0038a07": "如是。復有說者。有於一時總緣五蘊而",
    "T27n1545_008:0038a08": "起我執。問若爾諦語經說便為善通。六法論",
    "T27n1545_008:0038a09": "說當云何通答彼於五蘊起一合想。執為",
    "T27n1545_008:0038a10": "一我故無有失。問若爾彼執何為我所。答",
    "T27n1545_008:0038a11": "若執內蘊為我。彼執外蘊為我所。若執",
    "T27n1545_008:0038a12": "外蘊為我。彼執內蘊為我所。故亦無失。",
    "T27n1545_008:0038a13": "問有五蘊外執有我不。設爾何失。若有者。",
    "T27n1545_008:0038a14": "契經所說當云何通。如契經說。諸有沙門",
    "T27n1545_008:0038a15": "或婆羅門。施設有我。一切皆緣五聚蘊起。",
    "T27n1545_008:0038a16": "若無者。云何說有第六我見。答無五蘊外",
    "T27n1545_008:0038a17": "執有我者。問若爾云何說有第六我見。答",
    "T27n1545_008:0038a18": "於思行蘊所起我見。於餘行蘊所起我見。各",
    "T27n1545_008:0038a19": "別建立故有六種。問梵網經說。六十二見趣。",
    "T27n1545_008:0038a20": "一切皆以有身見為本。師子吼經說。諸有",
    "T27n1545_008:0038a21": "沙門或婆羅門。多種異見皆依二見。謂依有",
    "T27n1545_008:0038a22": "見及無有見。此二經說有何差別。答依等",
    "T27n1545_008:0038a23": "起故說諸見趣以有身見為本。依推求故",
    "T27n1545_008:0038a24": "說諸異見。依有無有見。復次薩迦耶見。能",
    "T27n1545_008:0038a25": "引發諸見趣。有無有見能守護諸異見。是",
    "T27n1545_008:0038a26": "謂二經所說差別。若非常常見。於五見何",
    "T27n1545_008:0038a27": "見攝。何見所斷。乃至廣說。問何故作此論。",
    "T27n1545_008:0038a28": "答此諸見趣於生死中。與諸有情作大繫",
    "T27n1545_008:0038a29": "縛。作大衰患作大損伏。由有此故。令諸",
    "T27n1545_008:0038b01": "有情數於欲界色無色界受多苦惱輪轉生",
    "T27n1545_008:0038b02": "死。遠離慧明入母胎藏。住在生藏熟藏中",
    "T27n1545_008:0038b03": "間受諸迫迮。如重罪人禁在囹圄。欲令有",
    "T27n1545_008:0038b04": "情覺知如是見趣過失勤求解脫。故作此",
    "T27n1545_008:0038b05": "論。猶如世間繫縛衰患損伏之處。人若不知",
    "T27n1545_008:0038b06": "不能遠避。人若知之即能遠避。此亦如是。",
    "T27n1545_008:0038b07": "此論雜蘊智蘊見蘊。皆以二事尋求見趣。",
    "T27n1545_008:0038b08": "一以自性。二以對治。以自性者。謂如是見",
    "T27n1545_008:0038b09": "於五見何見攝。以對治者。謂如是見。何見",
    "T27n1545_008:0038b10": "所斷。生智論中。亦以此二事。尋求見趣。如",
    "T27n1545_008:0038b11": "彼論說外道謗佛言。沙門喬答摩。是大幻",
    "T27n1545_008:0038b12": "者誑惑世間。然世尊道已超於幻。彼言。是",
    "T27n1545_008:0038b13": "幻者是謗道邪見。見道所斷。謗道邪見者。",
    "T27n1545_008:0038b14": "顯彼自性。彼謗世尊超幻道故。見道所斷",
    "T27n1545_008:0038b15": "者。顯彼對治道。忍智生永斷彼故。又彼論",
    "T27n1545_008:0038b16": "說。有作是言。世尊何故。慳阿羅漢。然世尊",
    "T27n1545_008:0038b17": "道已超於慳。彼言。是慳者是謗道邪見見道",
    "T27n1545_008:0038b18": "所斷。此中二事如前應知。又於問論梵網",
    "T27n1545_008:0038b19": "經中。復以一事尋求見趣。謂如是見由何",
    "T27n1545_008:0038b20": "而起。如是總說。便以三事。尋求見趣。一",
    "T27n1545_008:0038b21": "以自性。二以對治。三以等起。脇尊者言。不",
    "T27n1545_008:0038b22": "應如是尋求見趣。如不應責無明者愚盲",
    "T27n1545_008:0038b23": "者墮坑。評曰。應以三事尋求見趣。所以者",
    "T27n1545_008:0038b24": "何。若以三事尋求見趣。則具縛異生。亦畢",
    "T27n1545_008:0038b25": "竟不起。如以聖道永斷遍知。此中應廣說",
    "T27n1545_008:0038b26": "實法師因緣。謂昔在此迦濕彌羅國中。有一",
    "T27n1545_008:0038b27": "阿練若處。諸瑜伽師。共會一處。論說諸見。",
    "T27n1545_008:0038b28": "作如是言。聖者於此無量過患。諸惡見趣。",
    "T27n1545_008:0038b29": "永不現行。甚為希有。時彼眾內。有一法師。",
    "T27n1545_008:0038c01": "名達臘婆。謂眾人曰。聖者於此諸惡見趣。",
    "T27n1545_008:0038c02": "已斷遍知。永不現前。有何希有。如我今者。",
    "T27n1545_008:0038c03": "具縛異生。以此三事。尋求見趣。設我後際",
    "T27n1545_008:0038c04": "流轉生死。如前際來。所經劫數。於此見趣",
    "T27n1545_008:0038c05": "更不現行。乃為希有。爾時眾中有阿羅漢。",
    "T27n1545_008:0038c06": "作如是念。具縛異生。乃能於此賢聖眾中。",
    "T27n1545_008:0038c07": "作師子吼。甚為希有。吾當後時驗彼所言。",
    "T27n1545_008:0038c08": "為實非實。然所積財必歸於盡。一切高貴",
    "T27n1545_008:0038c09": "必當墮落。一切合會必當別離。一切壽命必",
    "T27n1545_008:0038c10": "歸於死。此實法師。後命終已。還生本國婆",
    "T27n1545_008:0038c11": "羅門家。彼阿羅漢天眼見之。數往其家而",
    "T27n1545_008:0038c12": "問安不。如是荏苒至年長大。時阿羅漢為",
    "T27n1545_008:0038c13": "試驗之。取彼嚴具而問之言。此是誰許。彼",
    "T27n1545_008:0038c14": "默不答。其母謂曰。兒今何故不答師問。彼",
    "T27n1545_008:0038c15": "白母言。師所問者。世間所無當云何答。母",
    "T27n1545_008:0038c16": "曰。世間無何等物。彼言。無我。所以者何。以",
    "T27n1545_008:0038c17": "一切行皆無我。無有情無命者。無補特伽",
    "T27n1545_008:0038c18": "羅。無生者無養育者。無作者無受者。唯",
    "T27n1545_008:0038c19": "空行聚故不應答。時阿羅漢聞已歎言。甚",
    "T27n1545_008:0038c20": "為希有。雖經生死。而諸見趣猶不現行。汝",
    "T27n1545_008:0038c21": "於前世賢聖眾中作師子吼。具縛異生。若",
    "T27n1545_008:0038c22": "以三事尋求見趣。設經多劫亦不現前。斯",
    "T27n1545_008:0038c23": "言有實。是故應以所說三事尋求見趣。有",
    "T27n1545_008:0038c24": "大饒益。",
    "T27n1545_008:0038c25": "若非常常見。於五見何見攝。何見所斷。答",
    "T27n1545_008:0038c26": "邊執見常見攝。見苦所斷。問何謂非常。答",
    "T27n1545_008:0038c27": "諸有為法。問何緣外道計彼為常。答由二",
    "T27n1545_008:0038c28": "緣故。一見諸色法相似相續故。二見心心",
    "T27n1545_008:0038c29": "所法憶本事故。見諸色法相似相續故者。",
    "T27n1545_008:0039a01": "謂彼外道見老時色似小時色。見今日色",
    "T27n1545_008:0039a02": "似昨日色。便作是念。即小時色轉至老時。",
    "T27n1545_008:0039a03": "即昨日色轉至今日。見心心所法憶本事",
    "T27n1545_008:0039a04": "故者。謂彼外道見小時所作所習所受。老時",
    "T27n1545_008:0039a05": "能憶見。昨日所作所習所受。今日能憶便作",
    "T27n1545_008:0039a06": "是念。老時心心所法。即小時心心所法。今日",
    "T27n1545_008:0039a07": "心心所法。即昨日心心所法。由此二緣故",
    "T27n1545_008:0039a08": "彼外道於五取蘊妄計為常。尊者世友作",
    "T27n1545_008:0039a09": "如是說。彼諸外道於五取蘊相似相續覆",
    "T27n1545_008:0039a10": "故。不知非常威儀。將攝覆故不知是苦。",
    "T27n1545_008:0039a11": "薄皮莊飾覆故。不知不淨作用。我執覆故",
    "T27n1545_008:0039a12": "不知無我。由此外道起常等見。此中邊執",
    "T27n1545_008:0039a13": "見常見攝者顯彼自性。此於常斷二邊執中",
    "T27n1545_008:0039a14": "常邊攝故。見苦所斷者。顯彼對治。見苦諦",
    "T27n1545_008:0039a15": "時永斷彼故。謂於苦諦忍智。若生如是種",
    "T27n1545_008:0039a16": "類。不正尋思不正分別。顛倒見不平等取。",
    "T27n1545_008:0039a17": "永斷止息。如草端露日照則銷。彼亦如是",
    "T27n1545_008:0039a18": "以迷苦生見苦便斷。問善說法者。亦說諸",
    "T27n1545_008:0039a19": "法常有實體性相我事。何故所見不名為惡。",
    "T27n1545_008:0039a20": "外道亦然。獨稱惡見。答善說法者。雖說諸",
    "T27n1545_008:0039a21": "法有實體等。而無作用。外道所說兼有作",
    "T27n1545_008:0039a22": "用。有說。善說法者。唯說諸法暫起作用。",
    "T27n1545_008:0039a23": "彼說諸法數起作用。有說。善說法者。宣說",
    "T27n1545_008:0039a24": "諸法為生所生。為老所老。為滅所滅。彼說",
    "T27n1545_008:0039a25": "諸法非生所生。非老所老。非滅所滅。有說。",
    "T27n1545_008:0039a26": "善說法者。宣說諸法流轉三世。彼說諸法不",
    "T27n1545_008:0039a27": "經於世。有說。善說法者宣說諸法。依因託",
    "T27n1545_008:0039a28": "緣和合而生。彼說諸法非因緣生。有說。善",
    "T27n1545_008:0039a29": "說法者。宣說諸法生滅相應。有因有緣有",
    "T27n1545_008:0039b01": "為相合。彼說不爾。由如是等種種因緣。善",
    "T27n1545_008:0039b02": "說法者。所見非惡。外道所起獨稱惡見。問",
    "T27n1545_008:0039b03": "若於非常起常見者。決定誹謗無常因緣。",
    "T27n1545_008:0039b04": "彼見云何不名邪見。答無行相轉立邪見",
    "T27n1545_008:0039b05": "名。彼見不然故非邪見。有說。壞實事者",
    "T27n1545_008:0039b06": "立邪見名。彼乃增益故非邪見。問何故此見",
    "T27n1545_008:0039b07": "名邊執見。答執常邊故斷常乖中俱名為",
    "T27n1545_008:0039b08": "邊。執二邊見名邊執見。如世尊告迦多衍",
    "T27n1545_008:0039b09": "那。若以正智觀世是集。言無所有則更不",
    "T27n1545_008:0039b10": "行。無所有者即是斷見。若以正智觀世是",
    "T27n1545_008:0039b11": "滅。言有所有則更不行。有所有者即是常",
    "T27n1545_008:0039b12": "見。謂觀有情未來蘊起故非是斷。現在蘊",
    "T27n1545_008:0039b13": "滅故非是常。復次起我見者。猶是邊鄙世",
    "T27n1545_008:0039b14": "所訶責。況復於我執有斷常。此執邊鄙極",
    "T27n1545_008:0039b15": "可訶故名邊執見。",
    "T27n1545_008:0039b16": "若常非常見。於五見何見攝。何見所斷。答",
    "T27n1545_008:0039b17": "邪見攝。見滅所斷。問何謂為常。答寂滅涅",
    "T27n1545_008:0039b18": "槃。問何緣外道計彼非常。答外道執有四種",
    "T27n1545_008:0039b19": "解脫。一名無身。二名無邊意。三名淨聚。四",
    "T27n1545_008:0039b20": "名世間窣堵波。無身者。謂空無邊處。無邊意",
    "T27n1545_008:0039b21": "者。謂識無邊處。淨聚者。謂無所有處。世間",
    "T27n1545_008:0039b22": "窣堵波者。謂非想非非想處。然四無色雖久",
    "T27n1545_008:0039b23": "還退。彼作是念。我等解脫既有退墮。當知",
    "T27n1545_008:0039b24": "釋種所說涅槃亦有退墮。故於涅槃起非",
    "T27n1545_008:0039b25": "常見。此中邪見攝者。顯彼自性。以彼撥無",
    "T27n1545_008:0039b26": "常涅槃故。見滅所斷者。顯彼對治。見滅",
    "T27n1545_008:0039b27": "諦時永斷彼故。餘如前說。問為有邪見。能",
    "T27n1545_008:0039b28": "於寂滅涅槃。起非常行相不。設爾何失。若",
    "T27n1545_008:0039b29": "有者品類足說。當云何通。如彼說。云何邪",
    "T27n1545_008:0039c01": "見。謂謗因謗果。謗作用壞實事。諸忍樂慧",
    "T27n1545_008:0039c02": "觀見。若無者此中所說。當云何通。如說。若",
    "T27n1545_008:0039c03": "常非常見邪見攝。見滅所斷。答應作是說。",
    "T27n1545_008:0039c04": "有此邪見。問品類足說當云何通。答彼說邪",
    "T27n1545_008:0039c05": "見行相不盡。謂有所餘煩惱行相。彼不說",
    "T27n1545_008:0039c06": "故。有說。攝在彼所說中。謂謗因者謗集",
    "T27n1545_008:0039c07": "諦。謗果者謗苦諦。謗作用者謗道諦。壞",
    "T27n1545_008:0039c08": "實事者謗滅諦。有說。謗因謗果謗作用",
    "T27n1545_008:0039c09": "者。各謗三諦。壞實事者。唯謗滅諦。有餘",
    "T27n1545_008:0039c10": "師說。無此邪見。問此中所說。當云何通。答",
    "T27n1545_008:0039c11": "涅槃中有常相。若謗無涅槃。亦謗此常相。",
    "T27n1545_008:0039c12": "如指中有四處。若撥無指。亦撥四處。有",
    "T27n1545_008:0039c13": "說。義准故作是說。謂諸外道唯執有蘊是",
    "T27n1545_008:0039c14": "常住法。涅槃非蘊是故義准。彼定撥無。由",
    "T27n1545_008:0039c15": "此說有常非常見。然無邪見。能於寂滅涅",
    "T27n1545_008:0039c16": "槃。實起無常行相。",
    "T27n1545_008:0039c17": "若苦樂見。於五見何見攝。何見所斷。答取",
    "T27n1545_008:0039c18": "劣法為勝。見取攝。見苦所斷。問何謂為苦。",
    "T27n1545_008:0039c19": "答諸有漏法。問何緣外道計彼為樂。答愚",
    "T27n1545_008:0039c20": "於少時適意事故。如疲暫息。寒暫得暖。熱",
    "T27n1545_008:0039c21": "暫得冷。飢暫得食。渴暫得飲。便作是念。",
    "T27n1545_008:0039c22": "我今受樂。然諸蘊中。有少分樂如量而取亦",
    "T27n1545_008:0039c23": "非顛倒。外道於中增益而取同究竟樂。故",
    "T27n1545_008:0039c24": "成顛倒。此中取劣法為勝。見取攝者顯彼",
    "T27n1545_008:0039c25": "自性。取苦苦等為妙樂故。見苦所斷者顯",
    "T27n1545_008:0039c26": "彼對治。見苦諦時永斷彼故。餘如前說。問",
    "T27n1545_008:0039c27": "何故取苦為樂名為見取。取無常為常非",
    "T27n1545_008:0039c28": "見取耶。答取苦為樂者。一向取劣法為勝",
    "T27n1545_008:0039c29": "故。名見取。取無常為常者。非一向取",
    "T27n1545_008:0040a01": "劣法為勝故非見取。以常法中勝不勝法",
    "T27n1545_008:0040a02": "同為一聚。如虛空非擇滅。是無記故不名",
    "T27n1545_008:0040a03": "勝法。復有說者。於諸蘊中有少分樂。由觀",
    "T27n1545_008:0040a04": "彼故取苦為樂名為見取。非諸蘊中有少",
    "T27n1545_008:0040a05": "分常可觀彼故。取無常為常亦名見取。所",
    "T27n1545_008:0040a06": "以者何。色等五蘊剎那性故。體虛幻故。暫",
    "T27n1545_008:0040a07": "時住故。臨滅壞故。如說。云何滅時法。謂現",
    "T27n1545_008:0040a08": "在法。故取無常為常住者。名邊執見。不",
    "T27n1545_008:0040a09": "名見取。若樂苦見。於五見何見攝。何見所",
    "T27n1545_008:0040a10": "斷。答邪見攝。見滅所斷。問何謂為樂。答勝",
    "T27n1545_008:0040a11": "義樂唯涅槃。問何緣外道謂涅槃苦。答彼",
    "T27n1545_008:0040a12": "作是說。一根壞時。尚生於苦。況涅槃中諸",
    "T27n1545_008:0040a13": "根皆壞。是故涅槃必是極苦。對彼尊者世",
    "T27n1545_008:0040a14": "友說言。根是苦因。若一根在猶能生苦。況",
    "T27n1545_008:0040a15": "有多根。唯涅槃中諸根皆滅。無苦因故",
    "T27n1545_008:0040a16": "乃是極樂。此中邪見攝者顯彼自性。謗涅",
    "T27n1545_008:0040a17": "槃故。見滅所斷者。顯彼對治。見滅諦時永",
    "T27n1545_008:0040a18": "斷彼故。餘如前說。問道諦亦樂。如契經說。",
    "T27n1545_008:0040a19": "道依資糧。涅槃依道。由道樂故。得涅槃",
    "T27n1545_008:0040a20": "樂。何故唯說見滅所斷。答應知此中是有",
    "T27n1545_008:0040a21": "餘說。謂應說言。若樂苦見是邪見攝。此有",
    "T27n1545_008:0040a22": "二種。若謂滅為苦見滅所斷。若謂道為苦見",
    "T27n1545_008:0040a23": "道所斷。而不說者有別意趣。謂無漏道雖",
    "T27n1545_008:0040a24": "亦是樂而屬二分。屬樂分者得涅槃故。",
    "T27n1545_008:0040a25": "屬苦分者是無常故。如契經說。無常故苦。",
    "T27n1545_008:0040a26": "復有說者。道諦非樂。得涅槃故假說為樂。",
    "T27n1545_008:0040a27": "如說。由樂至樂涅槃。故此唯說見滅所",
    "T27n1545_008:0040a28": "斷。問為有邪見能於涅槃起苦行相不。設",
    "T27n1545_008:0040a29": "爾何失。此中難通。廣如前非常說。",
    "T27n1545_008:0040b01": "若不淨淨見。於五見何見攝何見所斷。答",
    "T27n1545_008:0040b02": "取劣法為勝見取攝。見苦所斷。問何謂不",
    "T27n1545_008:0040b03": "淨。答諸有漏法。問何緣外道計彼為淨。答",
    "T27n1545_008:0040b04": "愚於少時鮮淨事故。如治髮爪口齒皮等。",
    "T27n1545_008:0040b05": "令顯形色暫時鮮淨。便作是念。我身清淨。",
    "T27n1545_008:0040b06": "然諸蘊中有少分淨。如量而取亦非顛倒。",
    "T27n1545_008:0040b07": "外道於中增益而取。同究竟淨故成顛倒。",
    "T27n1545_008:0040b08": "此中取劣法為勝。見取攝者顯彼自性。取",
    "T27n1545_008:0040b09": "糞穢等為真淨故。見苦所斷者顯彼對治。",
    "T27n1545_008:0040b10": "見苦諦時永斷彼故。餘如前說。問現見九",
    "T27n1545_008:0040b11": "孔不淨常流。如何外道執身是淨。答彼作",
    "T27n1545_008:0040b12": "是念。已流出者。雖是不淨未流出者必應",
    "T27n1545_008:0040b13": "是淨。如堅叔迦樹花紅赤似肉。野干蹲下",
    "T27n1545_008:0040b14": "望之作如是念。我於今者定當食肉。須臾",
    "T27n1545_008:0040b15": "彼花有墮地者。便走嗅之乃知非肉。復作",
    "T27n1545_008:0040b16": "是念。已墮地者雖非是肉。餘未墮者必應",
    "T27n1545_008:0040b17": "是肉。外道亦爾。無明所迷故作是執。諸有漏",
    "T27n1545_008:0040b18": "法由二義故。說名不淨。一由煩惱。二由境",
    "T27n1545_008:0040b19": "界。諸染污法具由二義。不染污法但由境",
    "T27n1545_008:0040b20": "界。問若爾云何有漏善法亦名清淨。答少分",
    "T27n1545_008:0040b21": "淨故。謂彼雖是有垢有過有毒有濁。而違",
    "T27n1545_008:0040b22": "煩惱不雜煩惱壞煩惱故。復有說者。諸",
    "T27n1545_008:0040b23": "無漏法是勝義淨。有漏善法牽引順彼故亦",
    "T27n1545_008:0040b24": "名淨。問善說法者。於有漏法亦說有淨。如",
    "T27n1545_008:0040b25": "三淨業而不名惡。何故外道說彼為淨便",
    "T27n1545_008:0040b26": "名惡見。答善說法者。唯說妙行為淨。外",
    "T27n1545_008:0040b27": "道總說妙行惡行為淨。復次善說法者唯",
    "T27n1545_008:0040b28": "說善根為淨。外道總說善不善根為淨。復",
    "T27n1545_008:0040b29": "次善說法者唯說對治。結縛隨眠。隨煩惱",
    "T27n1545_008:0040c01": "纏諸法為淨。外道亦說結等為淨。復次善",
    "T27n1545_008:0040c02": "說法者。說有漏法有少分淨。外道說彼為",
    "T27n1545_008:0040c03": "究竟淨。是故外道所說是惡。善說法者不",
    "T27n1545_008:0040c04": "名惡見。",
    "T27n1545_008:0040c05": "若淨不淨見。於五見何見攝。何見所斷。答",
    "T27n1545_008:0040c06": "邪見攝。此有二種。若謂滅為不淨見滅所",
    "T27n1545_008:0040c07": "斷。若謂道為不淨見道所斷。問何謂為淨。",
    "T27n1545_008:0040c08": "答滅道二諦。問何緣外道計滅道諦為不",
    "T27n1545_008:0040c09": "淨耶。答彼說煩惱是真不淨。聖道斷之便",
    "T27n1545_008:0040c10": "成不淨。道所得滅亦成不淨。如以刀水割",
    "T27n1545_008:0040c11": "洗穢物。便成不淨。以此刀水割洗餘物。",
    "T27n1545_008:0040c12": "亦成不淨。滅道亦然故應不淨。此中邪見",
    "T27n1545_008:0040c13": "攝者顯彼自性。誹謗滅道是不淨故。見滅",
    "T27n1545_008:0040c14": "道所斷者顯彼對治。見滅道時永斷彼故。",
    "T27n1545_008:0040c15": "餘如前說。問為有見能於滅道二諦起不",
    "T27n1545_008:0040c16": "淨行相不。設爾何失。此中難通廣如前說。",
    "T27n1545_008:0040c17": "說一切有部發智大毘婆沙論卷第八"
}