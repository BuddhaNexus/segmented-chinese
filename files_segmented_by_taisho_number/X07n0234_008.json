{
    "X07n0234_008:0669b07": "大方廣佛華嚴經疏卷第八(入第二經下半)",
    "X07n0234_008:0669b08": "清涼山沙門　澄觀　述",
    "X07n0234_008:0669b09": "晉水沙門　(淨源)　錄疏注經",
    "X07n0234_008:0669b10": "△三知足天二。初長行得法。",
    "X07n0234_008:0669b11": "復次知足天王得一切佛出興世圓滿教輪解脫門。",
    "X07n0234_008:0669b12": "得總相法門。諸佛將興。皆生彼天。下生之時。普應",
    "X07n0234_008:0669b13": "法界。頓闡華嚴。為圓滿相。",
    "X07n0234_008:0669b14": "喜樂海髻天王得盡虗空界清淨光明身解脫門。",
    "X07n0234_008:0669b15": "光明色身。皆徧空界。了不可取。故云清淨。",
    "X07n0234_008:0669b16": "最勝功德幢天王得消滅世間苦淨願海解脫門。",
    "X07n0234_008:0669b17": "以淨願力。滅惑業苦。",
    "X07n0234_008:0669b18": "寂靜光天王(至)得普淨一切眾生界解脫門。",
    "X07n0234_008:0669b19": "△四五可知。",
    "X07n0234_008:0669b20": "寶峯月天王得普化世間常現前無盡藏解脫門。",
    "X07n0234_008:0669b21": "普即無偏。常即無間。示其真樂即如來藏。",
    "X07n0234_008:0669b22": "勇健力天王得開示一切佛正覺境界解脫門。",
    "X07n0234_008:0669b23": "自覺知境。佛已入之。故示物同悟。",
    "X07n0234_008:0669b24": "金剛妙光天王(至)菩提心令不可壞解脫門。",
    "X07n0234_008:0669c01": "謂以淨福。堅菩提心。",
    "X07n0234_008:0669c02": "星宿幢天王(至)調伏眾生方便解脫門。",
    "X07n0234_008:0669c03": "仰觀下化。",
    "X07n0234_008:0669c04": "妙莊嚴天王得一念悉知眾生心隨機應現解脫門。",
    "X07n0234_008:0669c05": "即照現迅疾也。△二偈頌讚佛。",
    "X07n0234_008:0669c06": "彌時知足天王(至)普觀一切知足天眾而說頌言。",
    "X07n0234_008:0669c07": "如來廣大徧法界(至)令入難思清淨法。",
    "X07n0234_008:0669c08": "前半。即出世義。上句。體智共徧。下句。悲用皆普。後",
    "X07n0234_008:0669c09": "半。即圓滿教輪。前句。即實之權為妙門。後句。會權",
    "X07n0234_008:0669c10": "入實為圓滿。",
    "X07n0234_008:0669c11": "佛身普現於十方(至)此喜髻天之所入。",
    "X07n0234_008:0669c12": "二中可知。",
    "X07n0234_008:0669c13": "如來往昔修諸行(至)勝德能知此方便。",
    "X07n0234_008:0669c14": "初二句。以行淨願。次句。雜染本空。故前令滅。佛法",
    "X07n0234_008:0669c15": "本具。故今令滿。妄盡真顯。二言相成。",
    "X07n0234_008:0669c16": "如來法身不思議(至)寂靜光天解脫門。",
    "X07n0234_008:0669c17": "初二句。依體普現。若月入百川。尋影之月。月體不",
    "X07n0234_008:0669c18": "分。即體之用。用彌法界。體用交徹。故不思議。次句",
    "X07n0234_008:0669c19": "稱根說法。",
    "X07n0234_008:0669c20": "眾生業惑所纏覆(至)善目照知心喜慶。",
    "X07n0234_008:0669c21": "前半。即所淨眾生。具三雜染故。上句標。下句略示",
    "X07n0234_008:0669c22": "惑相。慢是根本。憍逸隨惑。憍謂染自盛事。慢謂恃",
    "X07n0234_008:0669c23": "己陵他。放逸即是縱蕩。憍為染法所依。慢能長淪",
    "X07n0234_008:0669c24": "生死。放逸眾惑之本。故偏舉此三。蕩者動也。謂境",
    "X07n0234_008:0670a01": "風鼓擊。飄蕩馳散。次句。能淨法門。謂不取於相。當",
    "X07n0234_008:0670a02": "體寂故。",
    "X07n0234_008:0670a03": "一切世間真導師(至)妙光於此能觀察。",
    "X07n0234_008:0670a04": "上三可知。",
    "X07n0234_008:0670a05": "十方剎海微塵數(至)此莊嚴幢之所見。",
    "X07n0234_008:0670a06": "通顯。上既親近。必當敬養聞法。以聞調他。為真供",
    "X07n0234_008:0670a07": "養。列名中。云星宿幢。故令莊嚴。與長行互出。",
    "X07n0234_008:0670a08": "眾生心海不思議(至)妙莊嚴天斯善了。",
    "X07n0234_008:0670a09": "前半。所知眾生心。上句標深廣。下句顯相。念慮不",
    "X07n0234_008:0670a10": "住。多於草。故廣也。深有三義。一恒轉如流。故不住",
    "X07n0234_008:0670a11": "二本體寂然。故不動。三從緣妄起。無別所依。次句。",
    "X07n0234_008:0670a12": "即一念悉知。△四時分天二。初長行得法。",
    "X07n0234_008:0670a13": "復次時分天王(至)令永離憂惱解脫門。",
    "X07n0234_008:0670a14": "善根若發。憂惱自除。",
    "X07n0234_008:0670a15": "妙光天王得普入一切境界解脫門。",
    "X07n0234_008:0670a16": "以無限方便。普證法身之境。",
    "X07n0234_008:0670a17": "無盡慧功德幢天王得滅除一切患大悲輪解脫門。",
    "X07n0234_008:0670a18": "悲摧惑苦。故名為輪。",
    "X07n0234_008:0670a19": "善化端嚴天王得了知三世一切眾生心解脫門。",
    "X07n0234_008:0670a20": "以三達智。知機授法。",
    "X07n0234_008:0670a21": "總持大光明天王(至)憶持一切法無忘失解脫門。",
    "X07n0234_008:0670a22": "總持入理。故名為門。以慧為體。故云光明。若取助",
    "X07n0234_008:0670a23": "伴。則兼念定。念即明記。故能憶持。定無忘失。四無",
    "X07n0234_008:0670a24": "礙等一切諸法。皆是所持。",
    "X07n0234_008:0670b01": "不思議慧天王(至)不思議方便解脫門。",
    "X07n0234_008:0670b02": "可知。",
    "X07n0234_008:0670b03": "輪臍天王得轉法輪成熟眾生方便解脫門。",
    "X07n0234_008:0670b04": "轉法。示菩提之道。即是成熟眾生之方便。",
    "X07n0234_008:0670b05": "光燄天王得廣大眼普觀眾生而往調伏解脫門。",
    "X07n0234_008:0670b06": "十眼圓見。隨宜往調。",
    "X07n0234_008:0670b07": "光照天王得超出一切業障不隨魔所作解脫門。",
    "X07n0234_008:0670b08": "超出業障。使離惡因。不隨魔作。捨惡緣也。",
    "X07n0234_008:0670b09": "普觀察大名稱天王(至)令受行心清淨解脫門。",
    "X07n0234_008:0670b10": "等雨法雨。誘令進善。使彼受行。誨令斷惡。得心清",
    "X07n0234_008:0670b11": "淨。此就於天。偈通一切。△二偈頌讚佛。",
    "X07n0234_008:0670b12": "爾時時分天王(至)普觀一切時分天眾而說頌言。",
    "X07n0234_008:0670b13": "佛於無量久遠劫(至)永耀眾生智慧燈。",
    "X07n0234_008:0670b14": "通顯。前半。彰己已離。後半。開發能離善根。",
    "X07n0234_008:0670b15": "如來法身甚廣大(至)此是大光之解脫。",
    "X07n0234_008:0670b16": "文並可知。",
    "X07n0234_008:0670b17": "業性廣大無窮盡(至)如是慧天之所入。",
    "X07n0234_008:0670b18": "初句即業性。言廣大者。一念造一切故。無窮盡者。",
    "X07n0234_008:0670b19": "未得對治。無能止故。有多門故。次句善入。智了自",
    "X07n0234_008:0670b20": "入。開示令他入。次句。入門多種。",
    "X07n0234_008:0670b21": "轉不思議妙法輪(至)此是燄天之境界。",
    "X07n0234_008:0670b22": "文亦可知。",
    "X07n0234_008:0670b23": "若有眾生一見佛(至)光照天王所行道。",
    "X07n0234_008:0670b24": "初句。見佛為緣。次二。見佛二益。一正智生。必內超",
    "X07n0234_008:0670c01": "業障。二佛為真導。豈外逐魔緣。既不隨魔。安造魔",
    "X07n0234_008:0670c02": "業。十魔並離。故致諸言。",
    "X07n0234_008:0670c03": "一切眾會廣大海(至)此解脫門名稱入。",
    "X07n0234_008:0670c04": "十亦可知。△五。三十三天眾二。初長行十一法。",
    "X07n0234_008:0670c05": "復次釋迦因陀羅天王(至)皆明見大歡喜解脫門。",
    "X07n0234_008:0670c06": "承力故憶念。念過去佛者。曾入此天故。三世有二。",
    "X07n0234_008:0670c07": "一亦念未來。二過去自互相望。亦有三世。生大喜",
    "X07n0234_008:0670c08": "者。境殊勝故。慶自福故。",
    "X07n0234_008:0670c09": "普稱滿音天王(至)廣大世無能比解脫門。",
    "X07n0234_008:0670c10": "然佛身。無染淨大小。亦無勝劣。猶若虗空。雲屯即",
    "X07n0234_008:0670c11": "暗。日朗即明。色昏即劣。物隔言小。今妄雲盡。而智",
    "X07n0234_008:0670c12": "光照。故清淨。性空現故廣大。妙色顯故無比。皆解",
    "X07n0234_008:0670c13": "脫力。故曰能令。",
    "X07n0234_008:0670c14": "慈目寶髻天王得慈雲普覆解脫門。",
    "X07n0234_008:0670c15": "大慈不揀冤親。若雲無心而普覆。",
    "X07n0234_008:0670c16": "寶光幢名稱天王(至)現種種形相威德身解脫門。",
    "X07n0234_008:0670c17": "人天世主。多恃威德故。佛現超之。令其敬喜。",
    "X07n0234_008:0670c18": "發生喜樂髻天王(至)從何福業生解脫門。",
    "X07n0234_008:0670c19": "知其因果差別。使物勤修因果。並得名福。",
    "X07n0234_008:0670c20": "端正念天王得開示諸佛成熟眾生事解脫門。",
    "X07n0234_008:0670c21": "示佛調生。令菩薩倣習。",
    "X07n0234_008:0670c22": "高勝音天王得知一切世間成壞劫轉變相解脫門。",
    "X07n0234_008:0670c23": "初成後壞。住時轉變。乃至毛孔細剎。皆悉知之。言",
    "X07n0234_008:0670c24": "轉變者。福人出世。則琳琅現矣。薄福者出。則荊棘",
    "X07n0234_008:0671a01": "生焉。",
    "X07n0234_008:0671a02": "成就念天王得憶念當來菩薩調伏眾生行解脫門。",
    "X07n0234_008:0671a03": "佛毛現因調行。天憶則能思齊。",
    "X07n0234_008:0671a04": "淨華光天王得了知一切諸天快樂因解脫門。",
    "X07n0234_008:0671a05": "一切諸樂。以佛為因。具勝德故。就樂增勝。說諸天",
    "X07n0234_008:0671a06": "耳。",
    "X07n0234_008:0671a07": "知日眼天王(至)受生善根俾無癡惑解脫門。",
    "X07n0234_008:0671a08": "受生善根。即念佛力。開示令不迷惑。則去放逸而",
    "X07n0234_008:0671a09": "進修。",
    "X07n0234_008:0671a10": "自在光明天王(至)永斷種種疑解脫門。",
    "X07n0234_008:0671a11": "疑自疑他。疑理疑事。有多種種。如聞空疑斷。聞有",
    "X07n0234_008:0671a12": "疑常。聞雙是。則疑其兩分。聞雙非。疑無所據。又聞",
    "X07n0234_008:0671a13": "空疑有。聞有疑空等。互相疑也。今開之使悟。△二",
    "X07n0234_008:0671a14": "偈頌讚佛。",
    "X07n0234_008:0671a15": "爾時釋迦因陀羅天王(至)而說頌言。",
    "X07n0234_008:0671a16": "偈中。亦有十一。",
    "X07n0234_008:0671a17": "我念三世一切佛(至)以佛威神皆得見。",
    "X07n0234_008:0671a18": "云平等者。化儀同故。又但以世俗文字數故。說有",
    "X07n0234_008:0671a19": "三世。非謂如來有去來今。",
    "X07n0234_008:0671a20": "佛身廣大徧十方(至)此道普稱能觀見。",
    "X07n0234_008:0671a21": "初句廣大。次句無比。次句清淨。然古德明通有六",
    "X07n0234_008:0671a22": "義。一廣。謂總法界為身故。二徧。全徧一塵至十方",
    "X07n0234_008:0671a23": "故。三妙色。即無色。無色之色故。四勝。無有比故。五",
    "X07n0234_008:0671a24": "益。利物無涯故。六用。光破闇故。",
    "X07n0234_008:0671b01": "如來方便大慈海(至)寶髻天王斯悟了。",
    "X07n0234_008:0671b02": "前半即慈雲。上句果大。下句因深。一切佛法依慈",
    "X07n0234_008:0671b03": "悲。慈悲又依方便立。俱稱深廣。故致海言。次句即",
    "X07n0234_008:0671b04": "普覆也。",
    "X07n0234_008:0671b05": "我念法王功德海(至)此解脫處華王入。",
    "X07n0234_008:0671b06": "文並可知。",
    "X07n0234_008:0671b07": "若念如來少功德(至)智眼於此能深悟。",
    "X07n0234_008:0671b08": "初二句。即前善根。少功德者。以少況多。彰因為勝。",
    "X07n0234_008:0671b09": "次句。即人天受生故。離三惡怖。",
    "X07n0234_008:0671b10": "寂滅法中大神通(至)此光明王之所得。",
    "X07n0234_008:0671b11": "初句。即能開之法。是寂滅智通。次二句。由普應故。",
    "X07n0234_008:0671b12": "疑皆斷也。△六日天子二。初長行十一法。既為日",
    "X07n0234_008:0671b13": "天。多辨光益。",
    "X07n0234_008:0671b14": "復次日天子(至)盡未來劫常為利益解脫門。",
    "X07n0234_008:0671b15": "名及法門。皆是總也。謂佛身智光。猶如彼日。無私",
    "X07n0234_008:0671b16": "而照。是曰淨光。此光體也。次辨光用。略有四義。一",
    "X07n0234_008:0671b17": "約心。高下齊明。故名普照。二約處。則窮十方界。三",
    "X07n0234_008:0671b18": "約時。盡於未來。四約功用。常無間斷。如斯利益。即",
    "X07n0234_008:0671b19": "大智之功。",
    "X07n0234_008:0671b20": "光燄眼天子(至)令入智慧海解脫門。",
    "X07n0234_008:0671b21": "眾生本有佛智。如海潛流。今佛以隨彼彼類身。設",
    "X07n0234_008:0671b22": "種種方便。務在開悟。令其證入。",
    "X07n0234_008:0671b23": "須彌光歡喜幢天子(至)令勤修無邊淨功德解脫門。",
    "X07n0234_008:0671b24": "眾生愛染。漂泊無依。佛德無礙。應為其主。隨修絕",
    "X07n0234_008:0671c01": "染。名淨功德。一行契理。即曰無邊。況其具修耶。",
    "X07n0234_008:0671c02": "淨寶月天子得修一切苦行深心歡喜解脫門。",
    "X07n0234_008:0671c03": "以智導悲。為物受苦。故深歡喜。",
    "X07n0234_008:0671c04": "勇猛不退轉天子(至)益其精爽解脫門。",
    "X07n0234_008:0671c05": "體離障惑。用而遂通。故云無礙。若身若智。俱得稱",
    "X07n0234_008:0671c06": "光。周而不偏。故云普照。身心明利。是益精爽。爽明",
    "X07n0234_008:0671c07": "也。大集經云。國王護法。增長三種精氣。一地精氣。",
    "X07n0234_008:0671c08": "謂五穀豐熟。二眾生精氣。謂形貌端嚴。無諸疾疫。",
    "X07n0234_008:0671c09": "三善法精氣。謂修施戒信等。今文正在第三。益其",
    "X07n0234_008:0671c10": "福智。義兼前二。法力遠資故。",
    "X07n0234_008:0671c11": "妙華纓光明天子(至)令生歡喜信解海解脫門。",
    "X07n0234_008:0671c12": "身智二光。淨物身心。信解深廣。于何不喜。",
    "X07n0234_008:0671c13": "最勝幢光明天子(至)令成辦種種妙功德解脫門。",
    "X07n0234_008:0671c14": "晝則勤心修善業故。",
    "X07n0234_008:0671c15": "寶髻普光明天子(至)種種色相寶解脫門。",
    "X07n0234_008:0671c16": "謂無緣大悲。坐於道樹。出多奇寶故。色相寶者。應",
    "X07n0234_008:0671c17": "言寶色相。圓明可貴故。以寶為體。寶莊嚴故。具十",
    "X07n0234_008:0671c18": "蓮華藏塵數。故云種種。一一色相。用周法界。名現",
    "X07n0234_008:0671c19": "無邊境。如是皆從大悲海流。悲海包納。不揀賢愚",
    "X07n0234_008:0671c20": "故。",
    "X07n0234_008:0671c21": "光明眼天子(至)令見法界藏解脫門。",
    "X07n0234_008:0671c22": "慧除癡翳。法眼則淨。淨見法界。法界即藏。藏如前",
    "X07n0234_008:0671c23": "說。",
    "X07n0234_008:0671c24": "持德天子得發生清淨相續心令不失壞解脫門。",
    "X07n0234_008:0672a01": "於諸佛所。發生清淨心。曾一供養。能令其福續至",
    "X07n0234_008:0672a02": "菩提故。如出現品食金剛喻。況相續耶。",
    "X07n0234_008:0672a03": "普運行光明天子(至)令成就所作業解脫門。",
    "X07n0234_008:0672a04": "使物居業。莫越日光。令人進德。寧過法義。△二偈",
    "X07n0234_008:0672a05": "頌讚佛。亦有十一。",
    "X07n0234_008:0672a06": "爾時日天子承佛威力(至)而說頌言。",
    "X07n0234_008:0672a07": "如來廣大智慧光(至)種種調伏多方便。",
    "X07n0234_008:0672a08": "前半。淨光普照。後半。常為利益。滅惡生善。破愚為",
    "X07n0234_008:0672a09": "智等。為多方便。",
    "X07n0234_008:0672a10": "如來色相無有邊(至)如是法門歡喜得。",
    "X07n0234_008:0672a11": "二三可知。",
    "X07n0234_008:0672a12": "為利世間修苦行(至)寶月能知此方便。",
    "X07n0234_008:0672a13": "前半。即一切苦行。此有四難。一背己利世難。二行",
    "X07n0234_008:0672a14": "相唯苦難。三處經諸有難。四時劫無量難。於此具",
    "X07n0234_008:0672a15": "行。故云一切。次句。明深心歡喜。亦有四義。一為物",
    "X07n0234_008:0672a16": "苦行。滿本願故。義在初句。二智照苦性。本空寂故。",
    "X07n0234_008:0672a17": "即有光明照空。三徧淨無染。非雜毒故。即徧淨如",
    "X07n0234_008:0672a18": "空。四自他有果。非無利故。即第三句全。",
    "X07n0234_008:0672a19": "佛演妙音無障礙(至)此華纓天所入門。",
    "X07n0234_008:0672a20": "光網之義。如賢首品。",
    "X07n0234_008:0672a21": "世間所有諸光明(至)此勝幢光之解脫。",
    "X07n0234_008:0672a22": "通明。舉省顯勝。以辨難思。故能成辦諸妙功德。言",
    "X07n0234_008:0672a23": "世不及者。世雖多光。益非究竟。佛光雖少。必徹真",
    "X07n0234_008:0672a24": "源。不可盡故。以一況諸。",
    "X07n0234_008:0672b01": "一切諸佛法如是(至)此是德天方便力。",
    "X07n0234_008:0672b02": "文並可知。",
    "X07n0234_008:0672b03": "一法門中無量門(至)普運光天之所了。",
    "X07n0234_008:0672b04": "初句。即能照法門。猶一日宮。千光並照。隨舉一法。",
    "X07n0234_008:0672b05": "有無量門。然有二義。一約相類。如一無常門。有生",
    "X07n0234_008:0672b06": "老病死。聚散合離。得失成壞。三災四相。外器內身。",
    "X07n0234_008:0672b07": "剎那一期。生滅轉變。染淨隱顯。皆無常門。餘亦如",
    "X07n0234_008:0672b08": "是。二就性融。不可盡也。次二句。普運照義。一日周",
    "X07n0234_008:0672b09": "天。則日日無盡。一門歷事。則劫劫難窮。方便多門。",
    "X07n0234_008:0672b10": "終歸一極。廣者無邊。大者無生。△七月天子二。初",
    "X07n0234_008:0672b11": "長行得法。",
    "X07n0234_008:0672b12": "復次月天子得淨光普照法界攝化眾生解脫門。",
    "X07n0234_008:0672b13": "名法門。亦總稱也。光有身智二殊。法界亦事理兩",
    "X07n0234_008:0672b14": "別。事即機之身心。及所依剎。身光。照身令覺。照剎",
    "X07n0234_008:0672b15": "令淨。智光。照心破癡。照理令顯。身智二光相即。則",
    "X07n0234_008:0672b16": "所照四法亦融。以之稱普。並除惑障。俱得淨名。",
    "X07n0234_008:0672b17": "華王髻光明天子(至)令普入無邊法解脫門。",
    "X07n0234_008:0672b18": "悲心普觀。授以多法。令入無邊法界。",
    "X07n0234_008:0672b19": "眾妙淨光天子(至)種種攀緣轉解脫門。",
    "X07n0234_008:0672b20": "眾生藏識。皆名心海。前七轉識。名攀緣轉。轉謂轉",
    "X07n0234_008:0672b21": "生。亦流轉也。緣境非一。立種種名。故經云。藏識海",
    "X07n0234_008:0672b22": "常住。境界風所動。種種諸識浪。騰躍而轉生。喻云。",
    "X07n0234_008:0672b23": "洪波鼓溟壑。無有斷絕期。既知機殊。隨應授法。",
    "X07n0234_008:0672b24": "安樂世間心天子(至)令踊躍大歡喜解脫門。",
    "X07n0234_008:0672c01": "謂示物聖樂。令得初地。此樂本有。染而不染。為不",
    "X07n0234_008:0672c02": "思議。",
    "X07n0234_008:0672c03": "樹王眼光明天子(至)隨時守護令成就解脫門。",
    "X07n0234_008:0672c04": "謂以菩提心為家。二利為作業。並以身口為牛。利",
    "X07n0234_008:0672c05": "智為犂。耕於心地。下聞熏種。生信解芽。起正行莖。",
    "X07n0234_008:0672c06": "開諸覺華。獲菩提果。自利則以不放逸。隨時守護。",
    "X07n0234_008:0672c07": "利他則以能化大願守護。不令魔惑禽獸侵犯。從",
    "X07n0234_008:0672c08": "因至果。得成就也。",
    "X07n0234_008:0672c09": "出現淨光天子(至)令現見受苦受樂事解脫門。",
    "X07n0234_008:0672c10": "謂慈護現樂。悲救其苦。令見因果。斷惡修善。名真",
    "X07n0234_008:0672c11": "救護。",
    "X07n0234_008:0672c12": "普游不動光天子得能持清淨月普現十方解脫門。",
    "X07n0234_008:0672c13": "以佛智風。持大悲月。使明見正覺。離苦清涼。",
    "X07n0234_008:0672c14": "星宿王自在天子(至)無相無自性解脫門。",
    "X07n0234_008:0672c15": "一切法有二種。一是所迷。謂緣起不實故如幻。緣",
    "X07n0234_008:0672c16": "成故無性。二是能迷。謂徧計無物故如空。妄計故",
    "X07n0234_008:0672c17": "無相。又緣起法有二義。一無相如空。則蕩盡無所",
    "X07n0234_008:0672c18": "有。是相空也。二無自性如幻。則業果恒不失。即性",
    "X07n0234_008:0672c19": "空也。此二不二。為一緣起。是故兩喻共顯一法。既",
    "X07n0234_008:0672c20": "不迷能所。則悟真如。成正智火。",
    "X07n0234_008:0672c21": "淨覺月天子得普為一切眾生起大業用解脫門。",
    "X07n0234_008:0672c22": "悲願為物。現相好形。是大業也。",
    "X07n0234_008:0672c23": "大威德光明天子得普斷一切疑惑解脫門。",
    "X07n0234_008:0672c24": "毛光普演。何疑不斷。△二偈頌讚佛。",
    "X07n0234_008:0673a01": "爾時月天子承佛威力(至)而說頌言。",
    "X07n0234_008:0673a02": "佛放光明徧世間(至)華髻如是觀於佛。",
    "X07n0234_008:0673a03": "初二可知。",
    "X07n0234_008:0673a04": "眾生心海念念殊(至)此妙光明之解脫。",
    "X07n0234_008:0673a05": "初句。即心海攀緣轉。若以生滅八識。即彼第八。亦",
    "X07n0234_008:0673a06": "名為轉。以恒轉故。云念念殊。恒故非斷。轉故非常。",
    "X07n0234_008:0673a07": "新新而生。念念而滅。念念殊故。體恒不即。彼如來",
    "X07n0234_008:0673a08": "藏。功德常具。義亦不離。如彼瀑流。離水無流。離流",
    "X07n0234_008:0673a09": "無水。又如海波濤。有漂溺故。多畜養故。法合思之。",
    "X07n0234_008:0673a10": "次句明了知。謂此識深細。唯佛智知故。次句示心",
    "X07n0234_008:0673a11": "海性。即是佛智。不令外求。稱機故喜。",
    "X07n0234_008:0673a12": "眾生無有聖安樂(至)安樂思惟如是見。",
    "X07n0234_008:0673a13": "初二句。明失聖樂。聖安樂者。即聖智涅槃。本有今",
    "X07n0234_008:0673a14": "無故。沉迷妄苦。次句。明與示其性。有樂非苦外。名",
    "X07n0234_008:0673a15": "不思議。見性得樂。性即是門。",
    "X07n0234_008:0673a16": "如來希有大慈悲(至)此目光天所了知。",
    "X07n0234_008:0673a17": "但是法說。如來即田主也。悲佃物田。為利入有。是",
    "X07n0234_008:0673a18": "所作業。為利。同於求果。入有。似於耕犁。說法。即是",
    "X07n0234_008:0673a19": "下種。勸善。正當守護令熟。可知。",
    "X07n0234_008:0673a20": "世尊開闡法光明(至)淨光見此生歡喜。",
    "X07n0234_008:0673a21": "前悲救護。語其本心。此明智光。彰其所用。悲智相",
    "X07n0234_008:0673a22": "導。能真救也。",
    "X07n0234_008:0673a23": "佛為一切福所依(至)不動能知此方便。",
    "X07n0234_008:0673a24": "初句。佛為福依。月為涼本。次句。應言大風持宮。而",
    "X07n0234_008:0673b01": "今云爾。即是轉喻。大地如佛。宮室如福。次句。即照",
    "X07n0234_008:0673b02": "現義。亦清涼義。",
    "X07n0234_008:0673b03": "智火大明周法界(至)星宿王天悟斯道。",
    "X07n0234_008:0673b04": "八中可知。",
    "X07n0234_008:0673b05": "佛如虗空無自性(至)淨覺天王如是見。",
    "X07n0234_008:0673b06": "初句。佛如虗空。大業性也。次句。大業體也。不利眾",
    "X07n0234_008:0673b07": "生。非大業故。次句。大業相。依光有影。可以知動靜。",
    "X07n0234_008:0673b08": "依鏡有像可以辨妍媸。然彼影像無自性。如來相",
    "X07n0234_008:0673b09": "好。當知亦爾。",
    "X07n0234_008:0673b10": "佛身毛孔普演音(至)如是解脫光天悟。",
    "X07n0234_008:0673b11": "(入第三經)。△二八部四王眾八段。初四段。皆初一是天。",
    "X07n0234_008:0673b12": "義如前釋。初乾闥婆王二。初長行得法。",
    "X07n0234_008:0673b13": "復次持國乾闥婆王(至)攝一切眾生解脫門。",
    "X07n0234_008:0673b14": "即東方天王。謂攝受折伏。逆順多端。善巧應機。故",
    "X07n0234_008:0673b15": "名自在。",
    "X07n0234_008:0673b16": "樹光乾闥婆王得普見一切功德莊嚴解脫門。",
    "X07n0234_008:0673b17": "謂令眾生。見佛一切功德嚴。佛一毛而為利益。一",
    "X07n0234_008:0673b18": "一皆爾。故云普見。",
    "X07n0234_008:0673b19": "淨目乾闥婆王(至)憂苦出生歡喜藏解脫門。",
    "X07n0234_008:0673b20": "以慈愍方便。除憂則喜生。憂苦既如海廣深。喜樂",
    "X07n0234_008:0673b21": "亦難盡。名藏。然則世之憂喜。生乎利害。利害存乎",
    "X07n0234_008:0673b22": "情偽。苦樂存乎吉凶。吉凶存乎愛惡。愛惡盡則吉",
    "X07n0234_008:0673b23": "凶苦樂皆亡。情偽息則利害憂喜永斷。如此方為",
    "X07n0234_008:0673b24": "永斷憂苦。喜樂生焉。",
    "X07n0234_008:0673c01": "華冠乾闥婆王得永斷一切眾生邪見惑解脫門。",
    "X07n0234_008:0673c02": "謂得佛決定智光。則邪惑永斷。",
    "X07n0234_008:0673c03": "喜步普音乾闥婆王(至)澤一切眾生解脫門。",
    "X07n0234_008:0673c04": "謂慈雲普蔭。材與不材皆涼。慧澤廣雲。三草二木",
    "X07n0234_008:0673c05": "咸發。",
    "X07n0234_008:0673c06": "樂搖動美目乾闥婆王(至)令一切獲安樂解脫門。",
    "X07n0234_008:0673c07": "現身益物也。稱性普應。故廣大。具相清淨故妙好。",
    "X07n0234_008:0673c08": "妙音師子幢乾闥婆王(至)一切大名稱寶解脫門。",
    "X07n0234_008:0673c09": "佛出說法。是大名稱。佛法眾僧。俱稱為寶。令此遠",
    "X07n0234_008:0673c10": "聞義云普散。",
    "X07n0234_008:0673c11": "普放寶光明乾闥婆王(至)光明清淨身解脫門。",
    "X07n0234_008:0673c12": "身光普照。塵不能染。見者必歡。智光悅機。惑累不",
    "X07n0234_008:0673c13": "生。又歡喜也。故云大喜。",
    "X07n0234_008:0673c14": "金剛樹華幢乾闥婆王(至)令見者歡喜解脫門。",
    "X07n0234_008:0673c15": "法水徧滋菩提實行。行既樹立。見者必歡。無復二",
    "X07n0234_008:0673c16": "乘。一切皆菩提樹也。",
    "X07n0234_008:0673c17": "普現莊嚴乾闥婆王(至)與眾生安樂解脫門。",
    "X07n0234_008:0673c18": "一多無礙。名為佛境。天王智達。故云善入。△二偈",
    "X07n0234_008:0673c19": "頌讚佛。",
    "X07n0234_008:0673c20": "爾時持國乾闥婆王(至)而說頌言。",
    "X07n0234_008:0673c21": "諸佛境界無量門(至)此道普音能悟入。",
    "X07n0234_008:0673c22": "前五可知。",
    "X07n0234_008:0673c23": "佛身清淨皆樂見(至)美目於斯善開示。",
    "X07n0234_008:0673c24": "初句現身。次句一切獲安樂。世間。即一切也。無盡",
    "X07n0234_008:0674a01": "樂。總顯也。謂佛現於世。足履影覆。若在人天。現增",
    "X07n0234_008:0674a02": "快樂。若在下苦。七日之中身心安樂。乃至終獲涅",
    "X07n0234_008:0674a03": "槃之樂。故云無盡。次句。別示出世因果之樂。先因",
    "X07n0234_008:0674a04": "後果。先世後出世。皆次第義。又總取偈意。佛身清",
    "X07n0234_008:0674a05": "淨。是解脫因。生無盡樂。是解脫果。世無盡樂。又解",
    "X07n0234_008:0674a06": "脫因。能現淨身。又解脫果。又佛身清淨是樂見因。",
    "X07n0234_008:0674a07": "樂見即為清淨身果。眾生樂見是安樂因。無盡安",
    "X07n0234_008:0674a08": "樂是樂見果。無盡安樂是淨身因。能現淨業是無",
    "X07n0234_008:0674a09": "盡果。如是展轉因果。名次第成。",
    "X07n0234_008:0674a10": "眾生迷惑常流轉(至)師子幢王能演暢。",
    "X07n0234_008:0674a11": "初二句。寶所濟機。堅謂難壞。密謂無隙間。無空處",
    "X07n0234_008:0674a12": "智不得生。次句正散寶也。",
    "X07n0234_008:0674a13": "如來普現妙色身(至)妙音如是觀於佛。",
    "X07n0234_008:0674a14": "結句應云普放寶光如是見。而云妙音。譯者之誤。",
    "X07n0234_008:0674a15": "妙音。屬前師子幢故。",
    "X07n0234_008:0674a16": "大智方便無量門(至)此金剛幢善觀察。",
    "X07n0234_008:0674a17": "初二句。法水普滋。次句。道樹普榮也。又方便多門。",
    "X07n0234_008:0674a18": "是開權也。入菩提行。是顯實也。種種方便但為一",
    "X07n0234_008:0674a19": "乘。是普滋也。",
    "X07n0234_008:0674a20": "一剎那中百千劫(至)此樂莊嚴之解脫。",
    "X07n0234_008:0674a21": "初二句佛境也。次句安樂也。佛力能現。無所動者。",
    "X07n0234_008:0674a22": "遮妄見也。非促多劫就一剎那。非展剎那受於多",
    "X07n0234_008:0674a23": "劫。本相如故。名無所動。隨應度者。佛力令見。△二",
    "X07n0234_008:0674a24": "鳩茶王二。初長行得法。",
    "X07n0234_008:0674b01": "復次增長鳩槃茶王得滅一切冤害力解脫門。",
    "X07n0234_008:0674b02": "即南方天王。謂內惑外讐。皆名冤害。安住忍力。並",
    "X07n0234_008:0674b03": "能伏之。",
    "X07n0234_008:0674b04": "龍主鳩槃茶王得脩習無邊行門海解脫門。",
    "X07n0234_008:0674b05": "二利之行。趣果曰門。深廣難窮。名無邊海。",
    "X07n0234_008:0674b06": "莊嚴幢鳩槃茶王得知一切眾生心所樂解脫門。",
    "X07n0234_008:0674b07": "知其現欲。如應化伏。",
    "X07n0234_008:0674b08": "饒益行鳩槃茶王(至)大光明所作業解脫門。",
    "X07n0234_008:0674b09": "鈍識者。現之以通。利智者。示之以法。徧世多劫。名",
    "X07n0234_008:0674b10": "普成就。並如虗空。故云清淨。俱能照世。即是光明。",
    "X07n0234_008:0674b11": "三輪化生。是所作業。",
    "X07n0234_008:0674b12": "可怖畏鳩槃茶王(至)安隱無畏道解脫門。",
    "X07n0234_008:0674b13": "世間惑苦。可畏不安。菩提涅槃。安隱無畏。萬行為",
    "X07n0234_008:0674b14": "其因道。則畏滅果成矣。",
    "X07n0234_008:0674b15": "妙莊嚴鳩槃茶王得消竭一切眾生愛欲海解脫門。",
    "X07n0234_008:0674b16": "愛欲漂流。深廣如海。智日赫照。則妄竭真明。",
    "X07n0234_008:0674b17": "高峯慧鳩槃茶王得普現諸趣光明雲解脫門。",
    "X07n0234_008:0674b18": "謂於諸趣普現身雲。曜通明等之電光也。",
    "X07n0234_008:0674b19": "勇健臂鳩槃茶王得普放光明滅如山重障解脫門。",
    "X07n0234_008:0674b20": "身智光明。遣除二障。",
    "X07n0234_008:0674b21": "無邊淨華眼鳩槃茶王(至)不退轉大悲藏解脫門。",
    "X07n0234_008:0674b22": "多劫修悲。究竟滅苦。為不退轉。悲多方便。故復名",
    "X07n0234_008:0674b23": "藏。為安眾生。所以開示。",
    "X07n0234_008:0674b24": "廣大面鳩槃茶王得普現諸趣流轉身解脫門。",
    "X07n0234_008:0674c01": "稱性神通。無來去而流轉。△二偈頌讚佛。",
    "X07n0234_008:0674c02": "爾時增長鳩槃茶王(至)而說頌言。",
    "X07n0234_008:0674c03": "成就忍力世導師(至)是故其身最嚴淨。",
    "X07n0234_008:0674c04": "通明。佛已滅冕。冕之大者。莫越憍慢。有之則卑陋。",
    "X07n0234_008:0674c05": "滅之則端嚴。",
    "X07n0234_008:0674c06": "佛昔普修諸行海(至)可畏能觀此法門。",
    "X07n0234_008:0674c07": "上四可知。",
    "X07n0234_008:0674c08": "欲海漂淪具眾苦(至)此妙莊嚴之所悟。",
    "X07n0234_008:0674c09": "初句欲海。欲為苦本。云具眾苦。次二句消竭。既欲",
    "X07n0234_008:0674c10": "惡止。當說善行。",
    "X07n0234_008:0674c11": "佛身普應無不見(至)如是法門高慧入。",
    "X07n0234_008:0674c12": "初句普現身雲。次句明等電光。故云種種。次句兼",
    "X07n0234_008:0674c13": "明雷雨。雷有二義。一遠震。二發生。謂蟄蟲發動。草",
    "X07n0234_008:0674c14": "木發萌。圓音之雷。可以思準。",
    "X07n0234_008:0674c15": "清淨光明不唐發(至)此廣面王心所了。",
    "X07n0234_008:0674c16": "△三龍王眾。準偈及梵本。皆有十一。長行脫第五。",
    "X07n0234_008:0674c17": "但有十法。初長行得法。",
    "X07n0234_008:0674c18": "復次毗樓博叉龍王(至)示現無量眾生身解脫門。",
    "X07n0234_008:0674c19": "初一即西方天王。法門及第二。如偈當釋。",
    "X07n0234_008:0674c20": "雲音幢龍王(至)說佛無邊名號海解脫門。",
    "X07n0234_008:0674c21": "與偈文通有六義。一諸趣。是化處。二淨音。是化具。",
    "X07n0234_008:0674c22": "三佛名。是化法。四神通。是化本。五眾生。是化機。六",
    "X07n0234_008:0674c23": "隨樂。是化意。",
    "X07n0234_008:0674c24": "燄口龍王得普現無邊佛世界建立差別解脫門。",
    "X07n0234_008:0675a01": "謂一毛普現無邊依正。以毛稱性能廣容故。廣容",
    "X07n0234_008:0675a02": "即是普徧故。能現之佛。還自住於毛孔所現剎中。",
    "X07n0234_008:0675a03": "能所無雜。依正區分。大小宛然。名建立差別。五靜",
    "X07n0234_008:0675a04": "法云。準梵本。有燄龍王。得一切眾生瞋癡蓋纏如",
    "X07n0234_008:0675a05": "來慈愍令除滅解脫門。謂大慈居懷。則三毒俱滅。",
    "X07n0234_008:0675a06": "然有本云。燄口龍王。得普現無邊佛世界建立差",
    "X07n0234_008:0675a07": "別解脫門。今依有本。建立差別者。隨機化故。",
    "X07n0234_008:0675a08": "雲幢龍王得開示一切眾生大喜樂福德海解脫門。",
    "X07n0234_008:0675a09": "佛大慈悲。是福德海。二資粮滿。然後得故。眾生慈",
    "X07n0234_008:0675a10": "福。即是百川。佛毛示現。以表同體。既知同體。自然",
    "X07n0234_008:0675a11": "朝宗。因示悟入故。得大喜樂。",
    "X07n0234_008:0675a12": "德叉迦龍王(至)滅除一切怖畏解脫門。",
    "X07n0234_008:0675a13": "慈音智俱。故云清淨。淨無貪愛。何畏何憂。",
    "X07n0234_008:0675a14": "無邊步龍王(至)佛色身及住劫次第解脫門。",
    "X07n0234_008:0675a15": "謂於身中。現身土也。",
    "X07n0234_008:0675a16": "清淨色速疾龍王(至)大愛樂歡喜海解脫門。",
    "X07n0234_008:0675a17": "觀佛昔行深廣故。愛樂歡喜。海言通二。謂歡喜。供",
    "X07n0234_008:0675a18": "養。",
    "X07n0234_008:0675a19": "普行大音龍王(至)悅意無礙音解脫門。",
    "X07n0234_008:0675a20": "為眾演音。故云示現。音有四義。一類多。謂一切。二",
    "X07n0234_008:0675a21": "普徧。謂平等。三稱根清雅。故云悅意。四一音隨類。",
    "X07n0234_008:0675a22": "故云無礙。無礙即方便也。",
    "X07n0234_008:0675a23": "無熱惱龍王(至)滅一切世間苦解脫門。",
    "X07n0234_008:0675a24": "謂此無熱龍。住清涼池。出香美水。流注四海。導引",
    "X07n0234_008:0675b01": "百川。時布慈雲。降霔甘澤。是故能滅諸世間苦。△",
    "X07n0234_008:0675b02": "二偈頌讚佛。",
    "X07n0234_008:0675b03": "爾時毗樓博叉龍王(至)而說頌言。",
    "X07n0234_008:0675b04": "偈有十一。",
    "X07n0234_008:0675b05": "汝觀如來法常爾(至)㧞彼畏塗淪墜者。",
    "X07n0234_008:0675b06": "諸龍有四熱惱。名熾然苦。今並有治。一金翅所食",
    "X07n0234_008:0675b07": "苦。初句為治。以觀佛法。同三歸故。二行欲時。復本",
    "X07n0234_008:0675b08": "身苦。三鱗甲細蟲苦。並第二句為治。學佛等利故。",
    "X07n0234_008:0675b09": "四熱砂著身苦。後二句為治。以不堪蟲癢。熱砂中",
    "X07n0234_008:0675b10": "[馬*展]。今大慈哀愍。故能治之。有說。四苦無鱗甲細蟲。",
    "X07n0234_008:0675b11": "而有風吹寶衣露身之苦。亦以第二句治之。就龍",
    "X07n0234_008:0675b12": "且說龍趣。末句約佛通㧞畏塗。",
    "X07n0234_008:0675b13": "一切眾生種種別(至)婆竭如是觀於佛。",
    "X07n0234_008:0675b14": "此就佛論示現。前約龍云能轉。又前一念時促。今",
    "X07n0234_008:0675b15": "一毛處小。二文影略。",
    "X07n0234_008:0675b16": "佛以神通無限力(至)無熱大龍能悟此。",
    "X07n0234_008:0675b17": "餘九可知。但第五偈。即前所脫。△四夜叉眾二。初",
    "X07n0234_008:0675b18": "長行得法。",
    "X07n0234_008:0675b19": "復次毗沙門夜叉王(至)救護惡眾生解脫門。",
    "X07n0234_008:0675b20": "即北方天王。得以無邊等者。謂善者自樂。不待加",
    "X07n0234_008:0675b21": "哀。惡者必苦。心則偏重。巧救多門。故云無邊。又此",
    "X07n0234_008:0675b22": "天。能伏惡鬼。令不犯眾生。是救護也。",
    "X07n0234_008:0675b23": "自在音夜叉王得普觀察眾生方便救護解脫門。",
    "X07n0234_008:0675b24": "智觀悲救。救苦護善。不滯空有。故云方便。",
    "X07n0234_008:0675c01": "嚴持器仗夜叉王(至)一切甚羸惡眾生解脫門。",
    "X07n0234_008:0675c02": "惡業障重。名甚羸惡。又羸無善力。謂一闡提。惡即",
    "X07n0234_008:0675c03": "弊惡。謗方等經者。明示妙理。是謂資益。",
    "X07n0234_008:0675c04": "大智慧夜叉王得稱揚一切聖功德海解脫門。",
    "X07n0234_008:0675c05": "倣佛歎佛。得名聞果。",
    "X07n0234_008:0675c06": "燄眼主夜叉王得普觀察一切眾生大悲智解脫門。",
    "X07n0234_008:0675c07": "悲智二照。合為一心。與法身俱。故恒觀察。",
    "X07n0234_008:0675c08": "金剛眼夜叉王(至)利益安樂一切眾生解脫門。",
    "X07n0234_008:0675c09": "妙音說法。利益多端。唯應度者。聲暨能益。",
    "X07n0234_008:0675c10": "勇健臂夜叉王得普入一切諸法義解脫門。",
    "X07n0234_008:0675c11": "教廣理深。一句能演。即是普入。",
    "X07n0234_008:0675c12": "勇敵大軍夜叉王(至)令住於道無空過者解脫門。",
    "X07n0234_008:0675c13": "令物離邪。則能住正。為守護矣。然住正道者。則不",
    "X07n0234_008:0675c14": "分別是邪是正。云不思議。",
    "X07n0234_008:0675c15": "富財夜叉王(至)令恒受快樂解脫門。",
    "X07n0234_008:0675c16": "集福德因。受快樂果。由身智光得增長也。",
    "X07n0234_008:0675c17": "力壞高山夜叉王(至)出生佛力智光明解脫門。",
    "X07n0234_008:0675c18": "念佛修因。生十力果。天未證極。故云隨順。△二偈",
    "X07n0234_008:0675c19": "頌讚佛。",
    "X07n0234_008:0675c20": "爾時多門大夜叉王(至)而說頌言。",
    "X07n0234_008:0675c21": "眾生罪惡深可怖(至)此高幢王所了知。",
    "X07n0234_008:0675c22": "偈十。文顯可知。△五摩睺羅伽眾二。初長行得法。",
    "X07n0234_008:0675c23": "復次善慧摩睺羅伽王(至)令眾生集功德解脫門。",
    "X07n0234_008:0675c24": "普現威光。名為神通。不動性淨示涅槃因。故云方",
    "X07n0234_008:0676a01": "便。依因集德。必得無依涅槃。",
    "X07n0234_008:0676a02": "淨威音摩睺羅伽王(至)得清涼悅樂解脫門。",
    "X07n0234_008:0676a03": "除惑契寂。是清涼因。清涼悅樂。是涅槃果。",
    "X07n0234_008:0676a04": "勝悲莊嚴髻摩睺羅伽王(至)入清淨法解脫門。",
    "X07n0234_008:0676a05": "善者善之。不善者。佛示善之。善覺示亡。乃入本淨。",
    "X07n0234_008:0676a06": "妙目主摩睺羅伽王(至)福德自在平等相解脫門。",
    "X07n0234_008:0676a07": "福非福相。染不可著。非福現福。名自在相。佛佛無",
    "X07n0234_008:0676a08": "二。是平等相。",
    "X07n0234_008:0676a09": "燈幢摩睺羅伽王(至)令離黑闇怖畏道解脫門。",
    "X07n0234_008:0676a10": "無智黑因。如燈開示。怖畏苦果。如幢為歸。",
    "X07n0234_008:0676a11": "最勝光明幢摩睺羅伽王(至)生歡喜解脫門。",
    "X07n0234_008:0676a12": "以知佛德同空。齊己一性。故歡喜也。",
    "X07n0234_008:0676a13": "師子臆摩睺羅伽王(至)救護主解脫門。",
    "X07n0234_008:0676a14": "見理決斷。聞深不怖。聞淺不疑。聞非深非淺。意而",
    "X07n0234_008:0676a15": "有勇。八風不傾。為勇猛力。既以自正。必能正他。為",
    "X07n0234_008:0676a16": "救護主。",
    "X07n0234_008:0676a17": "眾妙莊嚴音摩睺羅伽王(至)生無邊喜樂解脫門。",
    "X07n0234_008:0676a18": "往修喜因故。見念皆喜。",
    "X07n0234_008:0676a19": "須彌臆摩睺羅伽王(至)到彼岸滿足解脫門。",
    "X07n0234_008:0676a20": "見理智成。則緣不動。智為行本。諸度悉圓。亦猶海",
    "X07n0234_008:0676a21": "納百川。更不流矣。",
    "X07n0234_008:0676a22": "可愛樂光明摩睺羅伽王(至)開示平等道解脫門。",
    "X07n0234_008:0676a23": "開生等理。示佛等應。破情不等。令悟性等。為平等",
    "X07n0234_008:0676a24": "道。△二偈頌讚佛。",
    "X07n0234_008:0676b01": "爾時善慧威光摩睺羅伽(至)而說頌言。",
    "X07n0234_008:0676b02": "汝觀如來性清淨(至)此妙光明能善入。",
    "X07n0234_008:0676b03": "十偈如次。文顯可知。",
    "X07n0234_008:0676b05": "大方廣佛華嚴經疏卷第八"
}