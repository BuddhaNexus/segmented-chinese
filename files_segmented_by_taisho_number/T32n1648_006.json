{
    "T32n1648_006:0424a20": "解脫道論卷第六",
    "T32n1648_006:0424a22": "阿羅漢優波底沙梁言大光造",
    "T32n1648_006:0424a23": "梁扶南三藏僧伽婆羅譯",
    "T32n1648_006:0424a24": "3行門品之三",
    "T32n1648_006:0424a25": "問：云何虛空一切入？何修？何相？何味？何處？何",
    "T32n1648_006:0424a26": "功德？云何取其相？答：虛空一切入，有二種：",
    "T32n1648_006:0424a27": "有虛空離色、有虛空不離色。虛空入處相，",
    "T32n1648_006:0424a28": "所謂離色虛空。井穴虛空相，此謂不離色",
    "T32n1648_006:0424a29": "虛空。彼修此想，心住不亂，此謂修。於虛空想",
    "T32n1648_006:0424b01": "放意為相，不離虛空想為味，作意無二為處。",
    "T32n1648_006:0424b02": "何功德者，不共二功德，於虛空入，障礙處",
    "T32n1648_006:0424b03": "所不能礙。若牆壁山等，身行無礙，自在無畏。",
    "T32n1648_006:0424b04": "云何取其相者，於虛空入取虛空相，若作處、",
    "T32n1648_006:0424b05": "若自然處，舊坐禪人於自然處取相，能於處",
    "T32n1648_006:0424b06": "處見，或於孔穴、或欞窓間、或樹枝間。從彼",
    "T32n1648_006:0424b07": "常見，隨樂不樂，即見彼分虛空相即起，不",
    "T32n1648_006:0424b08": "如新坐禪人。新坐禪人於作處取相，不能於",
    "T32n1648_006:0424b09": "非作處。彼坐禪人，或於屋內、或於屋外不障",
    "T32n1648_006:0424b10": "礙處，作圓孔穴作虛空想，以三行取相：以等",
    "T32n1648_006:0424b11": "觀、以方便、以離亂。於虛空一切入，生四禪五",
    "T32n1648_006:0424b12": "禪，餘如初廣說虛空一切入已竟。",
    "T32n1648_006:0424b13": "問：云何識一切入？答：曰識處定，此謂識一切",
    "T32n1648_006:0424b14": "入，餘如初廣說十一切入已竟。",
    "T32n1648_006:0424b15": "問：於是一切入，云何散句？答：若一相得自在，",
    "T32n1648_006:0424b16": "一切餘相隨其作意。若於一處一切入，於初",
    "T32n1648_006:0424b17": "禪得自在。堪任餘一切入，能起第二禪。如",
    "T32n1648_006:0424b18": "是第二禪得自在，能起第三禪。第三禪得自",
    "T32n1648_006:0424b19": "在，能起第四禪。問：於諸一切入，云何最勝？答：",
    "T32n1648_006:0424b20": "四色一切入是為最勝，成解脫故，得除入",
    "T32n1648_006:0424b21": "故，曰一切入勝。作光明故，心得自在。於八",
    "T32n1648_006:0424b22": "一切入及於八定，以入十六行安詳而起。",
    "T32n1648_006:0424b23": "隨所樂處，其所樂定隨意無障，次第上次第",
    "T32n1648_006:0424b24": "下，次第上下令一一增長，或俱令增長，或中",
    "T32n1648_006:0424b25": "少、或分少、或事少、或分事少、或分俱、或事俱、",
    "T32n1648_006:0424b26": "或分事俱。隨其所樂處者，或於村、或於阿蘭",
    "T32n1648_006:0424b27": "若，是斯所樂處入於三昧。如所樂者，是",
    "T32n1648_006:0424b28": "其所樂禪，入於禪定如其所樂。時者，隨意所",
    "T32n1648_006:0424b29": "樂時入於三昧，或多時入正受。次第上者，",
    "T32n1648_006:0424c01": "於初禪入定次第，乃至非非想處。次第下者，",
    "T32n1648_006:0424c02": "從初入非非想定，次第乃至初禪。次第上下",
    "T32n1648_006:0424c03": "者，越於往還，從初禪入第三禪，從第三禪入",
    "T32n1648_006:0424c04": "第二禪，從第二禪入第四禪，如是乃至入非",
    "T32n1648_006:0424c05": "非想定。令一一增長者，以次第入第四禪，",
    "T32n1648_006:0424c06": "或上或下。俱令增長者，入第四禪，從此虛空",
    "T32n1648_006:0424c07": "入第三禪，如是二種入定。中少者，已入初",
    "T32n1648_006:0424c08": "禪，從此入非非想處，從此入第二禪，從此入",
    "T32n1648_006:0424c09": "無所有處。如是現入正受，能辨虛空處。分少",
    "T32n1648_006:0424c10": "者，一禪於八一切入入定。事少者，於三一",
    "T32n1648_006:0424c11": "切入入於八定分。事少者，所謂二定及一切",
    "T32n1648_006:0424c12": "入。分俱者，於三一切入入二二禪。事俱者，",
    "T32n1648_006:0424c13": "於二二一切入入二禪。分事俱者，是此二句",
    "T32n1648_006:0424c14": "散句已竟。",
    "T32n1648_006:0424c15": "問：云何增長相？何修？何相？何味？何處？何功德？",
    "T32n1648_006:0424c16": "云何取其相？答：增長相者，滿一切處。猶如",
    "T32n1648_006:0424c17": "排囊滿中臭穢死屍，此謂膖脹。於膖脹相",
    "T32n1648_006:0424c18": "以正智知，此謂膖脹想。彼修此想心住不",
    "T32n1648_006:0424c19": "亂，此謂修。於膖脹想相隨觀為相，厭膖脹想",
    "T32n1648_006:0424c20": "為味，臭穢不淨作意為處。何功德者，膖脹",
    "T32n1648_006:0424c21": "想有九功德：得念內身、得無常想、得死相、",
    "T32n1648_006:0424c22": "多厭患伏婬欲、斷色憍、斷無病憍、向善趣、向",
    "T32n1648_006:0424c23": "醍醐。云何取其相者，新坐禪人現取膖脹不",
    "T32n1648_006:0424c24": "淨想，以無二行，以念不動不愚癡、以諸根內",
    "T32n1648_006:0424c25": "入、以心不出外，以往彼處。是處不淨有諸死",
    "T32n1648_006:0424c26": "屍，住於彼處離於逆風，對不淨相不遠不近，",
    "T32n1648_006:0424c27": "或倚或坐。彼坐禪人，若倚若坐近不淨處，若",
    "T32n1648_006:0424c28": "石若土埵、或樹或杌或藤，為作相作事思惟：",
    "T32n1648_006:0424c29": "此石不淨。此不淨相。此石，如是土埵等，已",
    "T32n1648_006:0425a01": "為作相、已作事。以十行膖脹不淨相，從其自",
    "T32n1648_006:0425a02": "性修行當觀：以色、以男女形、以方、以處、以分",
    "T32n1648_006:0425a03": "別、以節、以穴、以坑、以平地，以平等觀於一切",
    "T32n1648_006:0425a04": "處。以色者，若黑以觀黑，若不黑不白以觀不",
    "T32n1648_006:0425a05": "黑不白，若白以觀白，若臭皮觀以臭皮。以形",
    "T32n1648_006:0425a06": "者，若女形若男形，隨觀若少若長若老。隨",
    "T32n1648_006:0425a07": "觀者，若長以長，若短以短，若肥以肥，若小",
    "T32n1648_006:0425a08": "以小隨而觀之。以方者，於此方擲頭，於此方",
    "T32n1648_006:0425a09": "擲手，於此方以脚，於此方以背，於此方以",
    "T32n1648_006:0425a10": "腹，於此方我所坐，於此方不淨相。如是隨",
    "T32n1648_006:0425a11": "觀以光明處，於此光明處是擲手處，於此光",
    "T32n1648_006:0425a12": "明是擲脚處，於此光明是擲頭處，於此光明",
    "T32n1648_006:0425a13": "是我坐處，於此光明是不淨相處。以分別觀，",
    "T32n1648_006:0425a14": "從頭至足、從下至頭，髮皮為邊，是一屎聚。以",
    "T32n1648_006:0425a15": "分別觀觀以節者，於二手六節，於二脚六節，",
    "T32n1648_006:0425a16": "髖節、項節，此謂十四大節。以空穴者，謂口",
    "T32n1648_006:0425a17": "或開或閉，隨觀眼或開或閉，隨觀手間脚間",
    "T32n1648_006:0425a18": "孔穴。以坑以平等地者，不淨相隨其處所，",
    "T32n1648_006:0425a19": "或於空處或於地上，是處隨觀。復次我在空",
    "T32n1648_006:0425a20": "處，不淨相地上，或不淨相在下，我於地上隨",
    "T32n1648_006:0425a21": "觀，以一切處從我，不取近遠若二尋三尋隨",
    "T32n1648_006:0425a22": "觀。彼坐禪人如是一切正隨觀見彼相，善哉",
    "T32n1648_006:0425a23": "善哉，如是受持，以善自安。彼坐禪人已善",
    "T32n1648_006:0425a24": "取相、已善受持、已善自安，一無二行，以念",
    "T32n1648_006:0425a25": "不動，心不愚癡，諸根內入，心不出外。去來道",
    "T32n1648_006:0425a26": "路若行若坐，觀彼不淨心常受持。無二行者",
    "T32n1648_006:0425a27": "何義？為得身寂寂。令念不動者，以不愚癡，以",
    "T32n1648_006:0425a28": "諸根內入心不出外。去來道路者何義？為得",
    "T32n1648_006:0425a29": "身寂寂。離逆風者何義？為離臭氣。坐不取遠",
    "T32n1648_006:0425b01": "近者何義？若取遠不成除相，若取近不成其",
    "T32n1648_006:0425b02": "厭，不見其性。以不見其性，彼相不起，是故不",
    "T32n1648_006:0425b03": "取遠不取近。坐遍觀一切相者何義？為不愚",
    "T32n1648_006:0425b04": "癡，名不愚癡。若坐禪人入寂寂處，見不淨相",
    "T32n1648_006:0425b05": "如在其前，心起驚怖。是故坐禪人，若死屍起",
    "T32n1648_006:0425b06": "逐，不起心思惟，如是已知念正智受持。已觀",
    "T32n1648_006:0425b07": "相遍，是其遍相。如是作意，是名不愚癡。問：取",
    "T32n1648_006:0425b08": "十種行相何義？答：為於心縛。觀去來道路者",
    "T32n1648_006:0425b09": "何義？為起次第法。名次第法者，若坐禪人入",
    "T32n1648_006:0425b10": "寂寂處，有時心亂，以不常觀不起不淨相，是",
    "T32n1648_006:0425b11": "故坐禪人攝一切心，當觀去來道路、當觀於",
    "T32n1648_006:0425b12": "坐禪處、當觀遍相、當觀十種取相。彼坐禪",
    "T32n1648_006:0425b13": "人如是數數現觀，復更起相，如以眼見，此謂",
    "T32n1648_006:0425b14": "起次第法。初坐禪人於此死屍成珍寶想，如",
    "T32n1648_006:0425b15": "是歡喜心得受持，心常修行滅於諸蓋，禪分",
    "T32n1648_006:0425b16": "成起。彼坐禪人已離欲、已離不善法，有覺有",
    "T32n1648_006:0425b17": "觀寂寂所成，有喜樂入初禪定及膖脹相。問：",
    "T32n1648_006:0425b18": "何故以不淨行起於初禪，非起餘禪？答：此行",
    "T32n1648_006:0425b19": "未作觀故、此成縛處故，常隨覺觀。覺觀恒現",
    "T32n1648_006:0425b20": "其相得起，非離覺觀其心得安，是故初禪起",
    "T32n1648_006:0425b21": "非餘禪。復說：此不淨相色形等，以不一行思",
    "T32n1648_006:0425b22": "惟令起，於行思惟者，是覺觀事不能堪任",
    "T32n1648_006:0425b23": "離於覺觀為思惟行，是故唯初禪起非餘禪。",
    "T32n1648_006:0425b24": "復說：此不淨相不可耐事，於不耐事不能舉",
    "T32n1648_006:0425b25": "心。於不淨處，心由喜樂故，除覺觀方便。以覺",
    "T32n1648_006:0425b26": "觀方便力，是時修行由如臭屎，是故唯初禪",
    "T32n1648_006:0425b27": "起非餘禪。問：於不耐事云何起喜樂？答：不耐",
    "T32n1648_006:0425b28": "事非因，為起喜樂。復次善斷蓋熱故、以修心",
    "T32n1648_006:0425b29": "自在故，起喜樂行。餘如初廣說膖脹相已竟。",
    "T32n1648_006:0425c01": "問：云何青淤相？何修？何相？何味？何處？何功德？",
    "T32n1648_006:0425c02": "云何取其相？答：青淤者，或死一宿、或二三",
    "T32n1648_006:0425c03": "宿，成青淤相。如青所染色隨生，此謂青淤",
    "T32n1648_006:0425c04": "相。彼青淤，是謂青相。以正智知，此謂青淤",
    "T32n1648_006:0425c05": "相，心住不亂此謂修，受持青相為相，厭為",
    "T32n1648_006:0425c06": "味，作意不耐為處，等膖脹相功德。修其相者，",
    "T32n1648_006:0425c07": "如初廣說青淤相已竟。",
    "T32n1648_006:0425c08": "問：云何潰爛相？何修？何相？何味？何處？何功德？",
    "T32n1648_006:0425c09": "云何取相？答：潰爛者，或死二三宿潰爛膿出，",
    "T32n1648_006:0425c10": "猶如灌酪，身成潰爛，此謂潰爛。於潰爛相以",
    "T32n1648_006:0425c11": "正智知，是謂潰爛相。心住不亂此謂修，受持",
    "T32n1648_006:0425c12": "潰爛為相，厭為味，作意不耐為處，等膖脹相",
    "T32n1648_006:0425c13": "功德。取相如初廣說潰爛相可知，潰爛相已竟。",
    "T32n1648_006:0425c14": "問：云何斬斫離散相？何修？何相？何味？何？處何",
    "T32n1648_006:0425c15": "功德？云何取其相？答：斬斫離散者，或以刀劍",
    "T32n1648_006:0425c16": "斬斫身體離散。復說所擲死屍，此謂斬斫離",
    "T32n1648_006:0425c17": "散。於斬斫離散是正智知，此謂斬斫離散想。",
    "T32n1648_006:0425c18": "心住不亂此謂修，斬斫離散想為相，厭為",
    "T32n1648_006:0425c19": "味，作意不淨為處，等膖脹相功德。問：云何取",
    "T32n1648_006:0425c20": "其相？答：於兩耳二指作片片想、作斬斫離散",
    "T32n1648_006:0425c21": "想，如是取相。於一二上取其空相，餘如初廣",
    "T32n1648_006:0425c22": "說斬斫離散相已竟。",
    "T32n1648_006:0425c23": "問：云何食噉想？何修？何相？何味？何處？何功德？",
    "T32n1648_006:0425c24": "云何取其相？答：食噉者，或烏鵲鵄梟雕鷲、",
    "T32n1648_006:0425c25": "猪狗狐狼虎豹食噉死屍，此謂食噉。於彼食",
    "T32n1648_006:0425c26": "噉是相。以正智知，此謂食噉想。心住不亂",
    "T32n1648_006:0425c27": "此謂修，食噉想為相，厭為味，作意不淨為處，",
    "T32n1648_006:0425c28": "等膖脹想功德。餘如初廣說食噉相已竟。",
    "T32n1648_006:0425c29": "問：云何棄擲想？何修？何相？何味？何處？何功德？",
    "T32n1648_006:0426a01": "云何取其相？答：棄擲者，於處處方散擲手",
    "T32n1648_006:0426a02": "足，此謂棄擲。於棄擲想，是正智知，此謂棄擲",
    "T32n1648_006:0426a03": "想。心住不亂此謂修，受持棄擲想為想，厭為",
    "T32n1648_006:0426a04": "味，作意不淨為處，膖脹想等功德。云何取其",
    "T32n1648_006:0426a05": "相者，一切身分聚在一處，安諸分節相離二",
    "T32n1648_006:0426a06": "寸，安已作棄擲想取相，餘如初廣說棄擲想已竟。",
    "T32n1648_006:0426a07": "問：云何殺戮棄擲想？何修？何相？何味？何處？何",
    "T32n1648_006:0426a08": "功德？云何取其相？答：被殺棄擲者，或以刀",
    "T32n1648_006:0426a09": "杖、或以弓箭，於處處斬斫殺戮死屍，此謂",
    "T32n1648_006:0426a10": "殺戮棄擲。於殺戮棄擲，是想是正智知，此謂",
    "T32n1648_006:0426a11": "殺戮棄擲想。心住不亂此謂修，受持殺戮棄",
    "T32n1648_006:0426a12": "擲想為相，厭為味，作意不淨為處，等膖脹",
    "T32n1648_006:0426a13": "功德。云何取其相者，如初廣說殺戮棄擲想已竟。",
    "T32n1648_006:0426a14": "問：云何血塗染想？何修？何相？何味？何處？何功",
    "T32n1648_006:0426a15": "德？云何取其相？答：血塗染者，或斬截手足形",
    "T32n1648_006:0426a16": "分，出血塗身，此謂血塗染。於血塗染相，是",
    "T32n1648_006:0426a17": "正智知，此謂血塗染想。心住不亂此謂修，受",
    "T32n1648_006:0426a18": "持血塗染想為相，厭為味，作意不淨為處，等",
    "T32n1648_006:0426a19": "膖脹想功德。云何取其相者，如初廣說血塗染相已竟。",
    "T32n1648_006:0426a20": "問：云何虫臭想？何修？何相？何味？何處？何功德？",
    "T32n1648_006:0426a21": "云何取其相？答：虫臭者，諸虫生滿其身，猶",
    "T32n1648_006:0426a22": "如白珠純是虫聚，此謂虫臭。於虫臭想，以正",
    "T32n1648_006:0426a23": "智知，此謂虫臭想。心住不亂此謂修，受持",
    "T32n1648_006:0426a24": "虫臭想為相，厭為味，作意不淨為處，等膖脹",
    "T32n1648_006:0426a25": "想功德。云何取其相者，如初廣說虫臭想已竟。",
    "T32n1648_006:0426a26": "問：云何骨想？何修？何相？何味？何處？何功德？云",
    "T32n1648_006:0426a27": "何取其相？答：骨者，謂鉤鎖相連、或肉血筋",
    "T32n1648_006:0426a28": "脈所縛、或無血肉但有筋纏、或無肉血，此謂",
    "T32n1648_006:0426a29": "骨。於此骨想，以正智知，此謂骨想。心住不亂",
    "T32n1648_006:0426b01": "此謂修，受持骨想為相，厭為味，作意不淨為",
    "T32n1648_006:0426b02": "處，等膖脹想功德。云何取其相者，如初廣說",
    "T32n1648_006:0426b03": "骨想已竟。",
    "T32n1648_006:0426b04": "問：於不淨處，云何散句？答：初坐禪人有重煩",
    "T32n1648_006:0426b05": "惱，於不種類不應取相。不種類者，如男女身。",
    "T32n1648_006:0426b06": "若不淨業人，不淨相不應作意。何故？常觀事",
    "T32n1648_006:0426b07": "故不成厭。於畜生身，不起淨想。以一骨起起",
    "T32n1648_006:0426b08": "相自在，於骨取亦復如是。若不淨相以色",
    "T32n1648_006:0426b09": "起，由一切入當觀。若以空起以界當觀者，",
    "T32n1648_006:0426b10": "以不淨起以不淨當觀。問：何故十不淨不多",
    "T32n1648_006:0426b11": "不少？答：身失有十種故。復由十人故成十想：",
    "T32n1648_006:0426b12": "欲人當修膖脹想，色愛欲人當修青淤想，如",
    "T32n1648_006:0426b13": "淨欲人當修壞爛想，餘亦可知。復次不淨",
    "T32n1648_006:0426b14": "相不可得故、一切不淨想欲對治故。若欲",
    "T32n1648_006:0426b15": "行人是其所得，彼當取相，是故說一切不淨",
    "T32n1648_006:0426b16": "為十種不淨想。問：何故不令增長？答：若人樂",
    "T32n1648_006:0426b17": "厭欲，令起自性身想。何故？若有自性身想，",
    "T32n1648_006:0426b18": "於想速得厭，彼分故。已令增長不淨想，是其",
    "T32n1648_006:0426b19": "身相得除。已除自身想，不速得厭，是故不應",
    "T32n1648_006:0426b20": "令增長。又說若得無欲，為修大心成令增",
    "T32n1648_006:0426b21": "長。如阿毘曇說：處離欲等，初禪正受住膖脹，",
    "T32n1648_006:0426b22": "及起無量事。如大德摨狗父說偈：",
    "T32n1648_006:0426b23": "比丘佛家財，　　於怖畏林處，",
    "T32n1648_006:0426b24": "既已修骨想，　　普令滿此地；",
    "T32n1648_006:0426b25": "我知彼比丘，　　速當斷欲染十不淨已竟。",
    "T32n1648_006:0426b26": "問：云何念佛？何修？何相？何味？何處？何功德？云",
    "T32n1648_006:0426b27": "何修行？答：佛者，世尊自然無師，於未聞法",
    "T32n1648_006:0426b28": "正覺正諦，能知一切得力自在，此謂為佛。念",
    "T32n1648_006:0426b29": "佛世尊正遍知道菩提功德，念、隨念、念持、念",
    "T32n1648_006:0426c01": "不忘、念根、念力、正念，此謂念佛。心住不亂此",
    "T32n1648_006:0426c02": "謂修，令起佛功德為相，恭敬為味，增長信為",
    "T32n1648_006:0426c03": "處。若修行念佛，成得十八功德：信增長、念增",
    "T32n1648_006:0426c04": "長、慧增長、恭敬增長、功德增長、多歡喜、堪任",
    "T32n1648_006:0426c05": "苦行、離於怖畏、於受惡法得生慚愧、常與師",
    "T32n1648_006:0426c06": "共住、心樂佛地、行向善趣、最後醍醐。如說",
    "T32n1648_006:0426c07": "修多羅涅底里句。若人欲念佛、其可恭敬如",
    "T32n1648_006:0426c08": "佛像處。云何修行？初坐禪人，往寂寂處攝",
    "T32n1648_006:0426c09": "心不亂。以不亂心念如來，世尊、應供、正遍知、",
    "T32n1648_006:0426c10": "明行足、善逝、世間解、無上士、調御丈夫、天人師、",
    "T32n1648_006:0426c11": "佛世尊。於是彼者到一切功德彼岸。世尊者，",
    "T32n1648_006:0426c12": "得世稱譽故名世尊、復得妙法故名世尊、復",
    "T32n1648_006:0426c13": "得供養故名世尊、得福具足故名世尊、道法",
    "T32n1648_006:0426c14": "之主故名世尊，以是因故得名世尊。以彼因",
    "T32n1648_006:0426c15": "故受供養，名阿羅漢。殺煩惱怨，名阿羅漢。",
    "T32n1648_006:0426c16": "折生死輪輻，名阿羅漢。正遍知者，以一切",
    "T32n1648_006:0426c17": "行正知一切諸法，名正遍覺。復殺無明，名正",
    "T32n1648_006:0426c18": "遍覺。以獨覺無上菩提，名正遍覺。明行足",
    "T32n1648_006:0426c19": "者，明者三明：宿命智明、眾生生死智明、漏盡",
    "T32n1648_006:0426c20": "智明。世尊以宿命智明，斷殺過去無明；以眾",
    "T32n1648_006:0426c21": "生生死智明，斷殺未來無明；以漏盡智明，斷",
    "T32n1648_006:0426c22": "殺現在無明。已斷殺過去無明故，以一切行",
    "T32n1648_006:0426c23": "一切過去法，世尊應念即現；已斷殺未來無",
    "T32n1648_006:0426c24": "明故，以一切行一切未來法，世尊應念即現；",
    "T32n1648_006:0426c25": "已斷殺現在無明故，以一切行一切現在法，",
    "T32n1648_006:0426c26": "世尊應念即現。行者，戒定足具。戒者，謂一切",
    "T32n1648_006:0426c27": "善法處，故言明行。足者，謂一切神通處，故名",
    "T32n1648_006:0426c28": "明行足。具者，謂一切定。於是世尊以一切",
    "T32n1648_006:0426c29": "智、以三明、以行得大慈悲，以作世間饒益。明",
    "T32n1648_006:0427a01": "得自在，以知處故，以起論道，無人能勝。滅諸",
    "T32n1648_006:0427a02": "煩惱，以清淨正行，以明具足成世間眼，現饒",
    "T32n1648_006:0427a03": "益不饒益故。以行具足成世間依，作救怖",
    "T32n1648_006:0427a04": "畏。以明解脫，於第一義已得通達。以行成",
    "T32n1648_006:0427a05": "濟渡，作世間義，於一切事自然無師，所行",
    "T32n1648_006:0427a06": "平等得無上寂寂。以明行足世尊成就，此謂",
    "T32n1648_006:0427a07": "明行具足。善逝者，到善路故，名曰善逝。不",
    "T32n1648_006:0427a08": "復更來到。於醍醐界，無為涅槃，故名善逝。",
    "T32n1648_006:0427a09": "復說法不顛倒，故名善逝。復說法不僻，故名",
    "T32n1648_006:0427a10": "善逝。復說法無過患，故名善逝。復說法不多",
    "T32n1648_006:0427a11": "不少，故名善逝。世間解者，世間有二種，謂",
    "T32n1648_006:0427a12": "眾生世間、行世間。世尊以一切行，知眾生世",
    "T32n1648_006:0427a13": "間，以知眾生種種欲樂。以根差別，以宿命、以",
    "T32n1648_006:0427a14": "天眼、以從去來、以和合、以成就、以種種可化、",
    "T32n1648_006:0427a15": "以種種堪不堪、以種種生、以種種趣、以種",
    "T32n1648_006:0427a16": "種地、以種種業、以種種煩惱、以種種果報、",
    "T32n1648_006:0427a17": "以種種善惡、以種種縛解，以如是等行，世",
    "T32n1648_006:0427a18": "尊悉知眾生世間。復說行世間者，世尊亦知。",
    "T32n1648_006:0427a19": "以一切業，亦知諸行，以定相、以隨其自相因",
    "T32n1648_006:0427a20": "緣、善不善無記、以種種陰、以種種界、以種種",
    "T32n1648_006:0427a21": "入、以智明了、以無常苦無我、以生不生，如是",
    "T32n1648_006:0427a22": "等行，世尊悉知世間諸行，此謂世間解。無上",
    "T32n1648_006:0427a23": "者，世無有上，此謂無上。復次無人與等，復次",
    "T32n1648_006:0427a24": "最勝無比，餘不能過，故名無上。調御丈夫",
    "T32n1648_006:0427a25": "者，有三種人，或聞法即悟，或說因緣，或說",
    "T32n1648_006:0427a26": "宿命。世尊御八解脫道，調伏眾生故，名調御",
    "T32n1648_006:0427a27": "丈夫。天人師者，世尊能度天人，從生老死怖",
    "T32n1648_006:0427a28": "畏園林，故名天人師。復次教誡見思惟道，",
    "T32n1648_006:0427a29": "名天人師。如是以此門、以此行，當念如來。復",
    "T32n1648_006:0427b01": "次如本師說：以四種行修念世尊，本昔因緣、",
    "T32n1648_006:0427b02": "以起自身、以得勝法、以作世間饒益。從初所",
    "T32n1648_006:0427b03": "願乃至最後，生於此中間久遠之時，二十",
    "T32n1648_006:0427b04": "阿僧祇劫。一百千億觀凡夫根，念根所初，",
    "T32n1648_006:0427b05": "慈哀世間：我已得脫，當令彼脫。我已得調，",
    "T32n1648_006:0427b06": "當令彼調。我已得安，當令彼安。我已入涅槃，",
    "T32n1648_006:0427b07": "當令彼得入涅槃。施、戒、出、忍、諦、受持、慈、捨、精",
    "T32n1648_006:0427b08": "進、智慧，皆令滿足，為得菩提。世尊為菩薩",
    "T32n1648_006:0427b09": "時，說本生因緣，作兔子身，常行布施，當念",
    "T32n1648_006:0427b10": "可護生；戒摩瞿頻陀生，當念出離生、忍辱",
    "T32n1648_006:0427b11": "生，當念忍普明生，當念實語、當念噁蹇生，",
    "T32n1648_006:0427b12": "當念受持、當念帝釋慈悲、當念毛竪捨、當念",
    "T32n1648_006:0427b13": "商主正真、當念麋生、當念長壽生、逐父語",
    "T32n1648_006:0427b14": "當念六牙白象恭敬仙人、當念白馬生往羅",
    "T32n1648_006:0427b15": "剎國渡諸眾生、當念鹿生護彼壽命捨自壽",
    "T32n1648_006:0427b16": "命、當念猴生令得解脫所屬大苦。復次當念",
    "T32n1648_006:0427b17": "猴生，見人落坑以慈心拔出，設樹根菓以為",
    "T32n1648_006:0427b18": "供養。彼人樂肉以破我頭，以慈悲說法語其",
    "T32n1648_006:0427b19": "善道。如是以眾願門，當念世尊本生功德。",
    "T32n1648_006:0427b20": "云何當念世尊自拔身功德？世尊有如是等",
    "T32n1648_006:0427b21": "本生具足，為年少時斷一切居止著、斷兒婦",
    "T32n1648_006:0427b22": "父母親友著，以捨難捨，獨住空閑無所有處，",
    "T32n1648_006:0427b23": "欲求無為泥洹寂滅，於摩伽陀國渡尼連禪",
    "T32n1648_006:0427b24": "河，坐菩提樹，降伏魔王及諸鬼兵，於初夜",
    "T32n1648_006:0427b25": "時自憶宿命，於中夜分修得天眼，於後夜中",
    "T32n1648_006:0427b26": "知苦斷集，得證醍醐界。修行八正道，分作",
    "T32n1648_006:0427b27": "證漏盡，得菩提覺。從於世間拔出自身，住",
    "T32n1648_006:0427b28": "第一清淨漏盡之地。如是以眾行門，當念世",
    "T32n1648_006:0427b29": "尊自拔身功德。云何當念世尊得勝法功德？",
    "T32n1648_006:0427c01": "如是世尊有解脫、心解脫，以如來十力、以十",
    "T32n1648_006:0427c02": "四佛智慧、以十八佛法，已與不一禪法成就，",
    "T32n1648_006:0427c03": "到自在彼岸當念。云何世尊成就十力？如",
    "T32n1648_006:0427c04": "來知是處非處，如實而知；如來知過去未來",
    "T32n1648_006:0427c05": "現在善業因緣，以戒以因，若果報等，如實",
    "T32n1648_006:0427c06": "而知；如來知至一切處具足，如實而知；如",
    "T32n1648_006:0427c07": "來知不以一戒、種種戒世間，如實而知；如來",
    "T32n1648_006:0427c08": "知眾生種種欲樂，如實而知；如來知眾生種",
    "T32n1648_006:0427c09": "種諸根，如實而知；如來知禪解脫定正受有",
    "T32n1648_006:0427c10": "煩惱無煩惱，如實而知；如來知宿命，如實而",
    "T32n1648_006:0427c11": "知；如來知眾生生死，如實而知；如來知漏",
    "T32n1648_006:0427c12": "盡，如實而知。以此十力，世尊成就。云何世",
    "T32n1648_006:0427c13": "尊成就十四佛智慧？謂苦智、集智、滅智、道",
    "T32n1648_006:0427c14": "智、義辯智、法辯智、辭辯智、樂說辯智、諸根",
    "T32n1648_006:0427c15": "智、眾生欲樂煩惱使智、雙變智、大慈悲定智、",
    "T32n1648_006:0427c16": "一切智、不障礙智。以此十四智，世尊成就。云",
    "T32n1648_006:0427c17": "何世尊成就十八法？於過去佛智不障礙，未",
    "T32n1648_006:0427c18": "來佛智不障礙，現在佛智不障礙，隨於佛智",
    "T32n1648_006:0427c19": "遍起身業，隨於佛智遍起口業，隨於佛智遍",
    "T32n1648_006:0427c20": "起意業。以此六法世尊成就，欲無退、精進無",
    "T32n1648_006:0427c21": "退、念無退、定無退、慧無退、解脫無退。以此",
    "T32n1648_006:0427c22": "十二法，世尊成就，無可疑事、無誣師事、無不",
    "T32n1648_006:0427c23": "分明、無有急事、無隱覆處、無不觀捨。無可疑",
    "T32n1648_006:0427c24": "事者，無有威儀為於狡獪。誣師事者，無急速",
    "T32n1648_006:0427c25": "威儀。無不分明者，以知無不觸。無急事者，",
    "T32n1648_006:0427c26": "無威儀以急事。無隱覆者，心行無有非不憶",
    "T32n1648_006:0427c27": "智。無不觀捨者，無有不知捨。以此十八佛法，",
    "T32n1648_006:0427c28": "世尊成就。復次世尊以四無畏、以四念處、",
    "T32n1648_006:0427c29": "以四正勤、以四如意足、以五根、以五力、以六",
    "T32n1648_006:0428a01": "神通、以七菩提分、以八聖道分、以八除入、以",
    "T32n1648_006:0428a02": "八解脫、以九次第定、以十聖居止、以十漏盡",
    "T32n1648_006:0428a03": "力、以餘不一善法，世尊成就到自在彼岸。",
    "T32n1648_006:0428a04": "如是以此門、以此行，當念世尊得勝法功德。",
    "T32n1648_006:0428a05": "云何當念世尊作饒益世間功德？世尊成就",
    "T32n1648_006:0428a06": "一切行，到一切功德彼岸，為慈悲眾生所轉",
    "T32n1648_006:0428a07": "法輪，世間所不能轉。以密護無內外，開醍",
    "T32n1648_006:0428a08": "醐門。已作無量天人於沙門果，無量眾生",
    "T32n1648_006:0428a09": "得功德分，能令功德具足。以三種變，身變、",
    "T32n1648_006:0428a10": "說變、教變，令世間信。已伏邪見諸相呪師、",
    "T32n1648_006:0428a11": "已覆惡道、已開善趣、已往天上得解脫果、已",
    "T32n1648_006:0428a12": "安聲聞住聲聞法、已制諸戒、已說波羅提木",
    "T32n1648_006:0428a13": "叉、已得勝利養、得佛勝法、已得自在遍滿",
    "T32n1648_006:0428a14": "世間，一切眾生恭敬尊重，乃至天人皆悉聞",
    "T32n1648_006:0428a15": "知。安住不動，慈悲世間，饒益世間所作，世",
    "T32n1648_006:0428a16": "尊已作。以此門此行，當念世尊已作世間饒",
    "T32n1648_006:0428a17": "益功德。彼坐禪人以此門此行，已此功德現",
    "T32n1648_006:0428a18": "念如來，其心成信。以信自在、以念自在，心常",
    "T32n1648_006:0428a19": "不亂。若心不亂，滅蓋禪分起，內行禪成住。問：",
    "T32n1648_006:0428a20": "何故念佛起內行非安？答：佛功德者，於第一",
    "T32n1648_006:0428a21": "義深智行處。第一義事於深智行處，心不得",
    "T32n1648_006:0428a22": "安，以細微故。復次當念不一功德。若坐禪",
    "T32n1648_006:0428a23": "人憶念不一功德，心種種緣作意共起，心成",
    "T32n1648_006:0428a24": "不安，是相為一切外行行處。問：若念不一功",
    "T32n1648_006:0428a25": "德，心既不一，外行禪不當成；若專一心，外",
    "T32n1648_006:0428a26": "行禪成住。答：若念如來功德，及念佛成一心，",
    "T32n1648_006:0428a27": "是故無過。復說以念佛，四禪亦起念佛已竟。",
    "T32n1648_006:0428a28": "問：云何念法？何修？何相？何味？何處？云何修行？",
    "T32n1648_006:0428a29": "答：法者，謂泥洹及修行至泥洹。云何泥洹？",
    "T32n1648_006:0428b01": "滅一切行，出離一切煩惱，滅愛、無染、寂滅，此",
    "T32n1648_006:0428b02": "謂泥洹。云何修行至泥洹？謂四念處、四正",
    "T32n1648_006:0428b03": "勤、四如意足、五根、五力、七覺分、八正道分，",
    "T32n1648_006:0428b04": "此謂修行至泥洹。念法出離功德乘功德，彼",
    "T32n1648_006:0428b05": "念、隨念、正念，此謂念法。彼心住不亂此謂修，",
    "T32n1648_006:0428b06": "起功德法為相，擇法為味，解義為處，念佛",
    "T32n1648_006:0428b07": "功德等。云何修者，初坐禪人入寂寂坐，攝一",
    "T32n1648_006:0428b08": "切心。以不亂心念法者，善說世尊法，現證",
    "T32n1648_006:0428b09": "無時節、來見乘無時節、來見乘相應、智慧人",
    "T32n1648_006:0428b10": "現證可知。善說世尊法者，離兩邊故，名為善",
    "T32n1648_006:0428b11": "說。不異故，名為善說。不謬故、三種善故，名善",
    "T32n1648_006:0428b12": "說。滿清淨故，名善說。令現泥洹及修行至泥",
    "T32n1648_006:0428b13": "洹，故名善說。現證者，次第得道果，故名現",
    "T32n1648_006:0428b14": "證。作證泥洹及道果，故為現證。無時節者，不",
    "T32n1648_006:0428b15": "異時得果，故名現證。來見者，汝來我處，見",
    "T32n1648_006:0428b16": "我善法性堪教他，是名來見。乘相應者，若人",
    "T32n1648_006:0428b17": "受降伏，成入醍醐界，名為乘相應。向沙門",
    "T32n1648_006:0428b18": "果，名乘相應。智慧人現證可知者，若人受降",
    "T32n1648_006:0428b19": "伏不受他教，起於滅智、無生智、解脫智，是名",
    "T32n1648_006:0428b20": "智慧現證。以餘行當念法者，是眼、是智、是安",
    "T32n1648_006:0428b21": "樂、是醍醐乘門，是出離、是方便、是至滅、是至",
    "T32n1648_006:0428b22": "醍醐，無有墮落是醍醐。無為寂寂微妙，非相",
    "T32n1648_006:0428b23": "師所行，是妙智人所知。濟渡彼岸，是歸依處。",
    "T32n1648_006:0428b24": "彼坐禪人以此門、以此行、以此功德，現念於",
    "T32n1648_006:0428b25": "法，其心成信。由其信念，心住不亂。以不亂心，",
    "T32n1648_006:0428b26": "滅於諸蓋，禪分得起，外行禪成住。餘如初廣",
    "T32n1648_006:0428b27": "說念法已竟。",
    "T32n1648_006:0428b28": "問：云何念僧？何相？何味？何處？何功德？云何為",
    "T32n1648_006:0428b29": "修？答：僧者，聖人和合，此謂為僧。現念僧修",
    "T32n1648_006:0428c01": "行功德，彼念、隨念、正念，此謂念僧。彼念住",
    "T32n1648_006:0428c02": "不亂此謂修，念起僧功德為相，心恭敬為",
    "T32n1648_006:0428c03": "味，歡喜和合功德為處，念佛功德等。云何修",
    "T32n1648_006:0428c04": "者，初坐禪人入寂寂坐，攝一切心，不亂心念",
    "T32n1648_006:0428c05": "想，善能修行。世尊沙門眾隨從軟善，世尊沙",
    "T32n1648_006:0428c06": "門眾隨從如法，世尊聖眾隨從和合，世尊聖",
    "T32n1648_006:0428c07": "眾所謂四雙八輩，世尊沙門眾堪可恭敬供",
    "T32n1648_006:0428c08": "養、堪可合掌、無上世間福田，於是善修行。世",
    "T32n1648_006:0428c09": "尊沙門眾者隨從善說法故，名修行隨從。",
    "T32n1648_006:0428c10": "為自他饒益故，名修行隨從。已至具足故，",
    "T32n1648_006:0428c11": "名修行隨從。無怨具足故，名修行隨從。離",
    "T32n1648_006:0428c12": "二邊中具足故，名修行隨從。離幻諂故，名",
    "T32n1648_006:0428c13": "軟善。離身口邪曲惡故，名軟善。隨從如者，",
    "T32n1648_006:0428c14": "八正聖道。彼隨從故，名如隨從。復次如者謂",
    "T32n1648_006:0428c15": "泥洹，為隨從得泥洹故如修行。世尊所說四",
    "T32n1648_006:0428c16": "聖諦，隨從如智故，名如修行。隨從和合者，隨",
    "T32n1648_006:0428c17": "從沙門和合具足故，名隨從和合。若如是隨",
    "T32n1648_006:0428c18": "從作和合事成大果，大功德如是隨從，故名",
    "T32n1648_006:0428c19": "隨從和合。四雙八輩者，住須陀洹道及住其",
    "T32n1648_006:0428c20": "果故為一雙，住斯陀含道及住其果故為一",
    "T32n1648_006:0428c21": "雙，住阿那含道及住其果故為一雙，住阿",
    "T32n1648_006:0428c22": "羅漢道及住其果故為一雙。此謂四雙者，彼",
    "T32n1648_006:0428c23": "住道及道果，故名四雙。八輩者，四向四果，此",
    "T32n1648_006:0428c24": "謂八輩。沙門者，從聞成就，故名沙門。僧者，",
    "T32n1648_006:0428c25": "聖和合眾，可請、可供養、可施、可恭敬，無上",
    "T32n1648_006:0428c26": "世間福田。可請者，堪受請，名為可請。可供",
    "T32n1648_006:0428c27": "養者，於眾施成大果，堪受供養。可施者，若",
    "T32n1648_006:0428c28": "於眾施，得大果報。可恭敬者，堪受恭敬事，名",
    "T32n1648_006:0428c29": "可恭敬。無上者，最多功德，故名無上。世間福",
    "T32n1648_006:0429a01": "田者，是眾生功德處故，名世間福田。以餘",
    "T32n1648_006:0429a02": "行當念眾生，如是勝眾真實眾是名醍醐，戒",
    "T32n1648_006:0429a03": "具足、定具足、慧具足、解脫具足、解脫知見具",
    "T32n1648_006:0429a04": "足。彼坐禪人以此門以此行，以現念眾功德。",
    "T32n1648_006:0429a05": "如是現念眾功德，其心成信，由於信念心成",
    "T32n1648_006:0429a06": "不亂，以不亂心能滅諸蓋，禪分得起，外禪",
    "T32n1648_006:0429a07": "成住，如初廣說念僧已竟。",
    "T32n1648_006:0429a08": "問：云何念戒？何修？何相？何？味何處？何功德？云",
    "T32n1648_006:0429a09": "何修行？答：以功德念清淨戒，彼念、隨念、正念，",
    "T32n1648_006:0429a10": "此謂念戒。念戒住不亂，此謂修。令起戒功",
    "T32n1648_006:0429a11": "德為相，見過患怖為味，歡喜無過樂是處。若",
    "T32n1648_006:0429a12": "人修行念戒成，得十二功德成，尊重師、重",
    "T32n1648_006:0429a13": "法、重僧、重戒學、重供養、重不放逸、於細微過",
    "T32n1648_006:0429a14": "患常見憂怖、護自身亦護他、從此世怖畏解",
    "T32n1648_006:0429a15": "脫、彼世怖畏解脫、多歡喜可愛。一切戒功德，",
    "T32n1648_006:0429a16": "是念戒功德。云何修行者，初坐禪人入寂寂",
    "T32n1648_006:0429a17": "坐，攝一切心，不亂心念，自身戒無偏、無穿、無",
    "T32n1648_006:0429a18": "點、無垢、無雜、自在智慧所嘆、無所觸令起",
    "T32n1648_006:0429a19": "定。若無偏是無穿，若無穿是不點，如是一",
    "T32n1648_006:0429a20": "切可知。復次若滿清淨戒，是善法住處故，",
    "T32n1648_006:0429a21": "名不偏不穿。作姓稱譽故，名無點無垢。以",
    "T32n1648_006:0429a22": "斷愛故，名為自在。聖所樂故，無有過患。智",
    "T32n1648_006:0429a23": "慧所嘆離戒盜故，故名無所觸。成不退處，",
    "T32n1648_006:0429a24": "故令起定。以餘行當念戒。名戒者，是樂無過",
    "T32n1648_006:0429a25": "患、是姓可貴，以財物自在。如先所說戒功",
    "T32n1648_006:0429a26": "德，如是廣說可知。彼坐禪人以此門以此行",
    "T32n1648_006:0429a27": "以此功德，現念戒，由信念心不亂，以不亂心",
    "T32n1648_006:0429a28": "滅於諸蓋，禪分成起，外行禪成住。餘如初廣",
    "T32n1648_006:0429a29": "說念戒已竟。",
    "T32n1648_006:0429b01": "問：云何念施？何修？何相？何味？何處？何功德？云",
    "T32n1648_006:0429b02": "何為修？答：施者，為利他故，樂饒益他。為他人",
    "T32n1648_006:0429b03": "得，捨自財物，此謂施。以念施功德現念捨，",
    "T32n1648_006:0429b04": "彼念、隨念、正念，此謂念施。彼念住不亂，此謂",
    "T32n1648_006:0429b05": "修。令起施功德為相，不蓄為味，不慳為處。",
    "T32n1648_006:0429b06": "若人修行念施，成得十功德。如是施隨樂無",
    "T32n1648_006:0429b07": "慳無貪意，為多人念，善取他意，於眾不畏，多",
    "T32n1648_006:0429b08": "歡喜慈悲心，向善趣，向醍醐。云何修行者，初",
    "T32n1648_006:0429b09": "坐禪人入寂寂坐，攝一切心，不亂心自念施，",
    "T32n1648_006:0429b10": "以所捨物我有利、我善得利。世人為慳垢所",
    "T32n1648_006:0429b11": "牽，我住無慳垢心，我常施與、常樂行施、常",
    "T32n1648_006:0429b12": "供給、常分布。彼坐禪人以此門以此行以此",
    "T32n1648_006:0429b13": "功德，現念施，彼心成信。由信由念故，心常",
    "T32n1648_006:0429b14": "不亂。以不亂心，滅於諸蓋，禪分成起，外行",
    "T32n1648_006:0429b15": "禪成住。餘如初廣說念施已竟。",
    "T32n1648_006:0429b16": "問：云何念天？何修？何相？何味？何處？何功德？云",
    "T32n1648_006:0429b17": "何修行？答：依生天功德，念自身功德。彼念、",
    "T32n1648_006:0429b18": "隨念、正念，此謂念天。彼念住不亂，此謂修。",
    "T32n1648_006:0429b19": "令起自身功德、天功德等為相，於功德愛敬",
    "T32n1648_006:0429b20": "為味，信功德果為處。若人修行念天，成得",
    "T32n1648_006:0429b21": "八功德。如是彼人五法增長，所謂信、戒、聞、施、",
    "T32n1648_006:0429b22": "慧，成天人所念愛敬。於說功德果報，大歡",
    "T32n1648_006:0429b23": "喜踊躍，自重其身，及天人所貴。念戒念施以",
    "T32n1648_006:0429b24": "入其內，向善趣、向醍醐。云何修行者，初坐",
    "T32n1648_006:0429b25": "禪人入寂寂坐，攝一切心。以不亂心，念天",
    "T32n1648_006:0429b26": "有四王天、有三十三天、有焰摩天、有兜率天、",
    "T32n1648_006:0429b27": "有化樂天、有他化自在天，有梵身天、有天常",
    "T32n1648_006:0429b28": "生。以信成就，諸天從此生彼；我復如是有",
    "T32n1648_006:0429b29": "信。如是戒、如是聞、如是施、如是慧，成就彼諸",
    "T32n1648_006:0429c01": "天，從此生彼；我復如是有慧。當念其身、當念",
    "T32n1648_006:0429c02": "諸天，信、戒、聞、施、慧。彼坐禪人以此門以此行",
    "T32n1648_006:0429c03": "以功德現念天，彼心成信。以由信由念，心成",
    "T32n1648_006:0429c04": "不亂。以不亂心，滅於諸蓋，禪分成起，外行禪",
    "T32n1648_006:0429c05": "成住。問：何故念天功德，不念人功德？答：諸天",
    "T32n1648_006:0429c06": "功德最妙、生最妙、地成妙處、心於妙處修行",
    "T32n1648_006:0429c07": "成妙，是故念天功德，不念人功德。餘如初廣",
    "T32n1648_006:0429c08": "說念天已竟。",
    "T32n1648_006:0429c09": "解脫道論卷第六"
}