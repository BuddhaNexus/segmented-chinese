{
    "T07n0220_536:0751a02": "大般若波羅蜜多經卷第五百三",
    "T07n0220_536:0751a03": "十六",
    "T07n0220_536:0751a05": "三藏法師玄奘奉　詔譯",
    "T07n0220_536:0751a06": "第三分佛國品第三十之二",
    "T07n0220_536:0751a07": "「復次，善現！此諸菩薩摩訶薩眾應修如是嚴",
    "T07n0220_536:0751a08": "淨佛土，謂彼土中恒不聞有三種惡趣，亦不",
    "T07n0220_536:0751a09": "聞有諸惡見趣，亦不聞有貪、瞋、癡毒，亦不聞",
    "T07n0220_536:0751a10": "有男女形相，亦不聞有聲聞、獨覺，亦不聞有",
    "T07n0220_536:0751a11": "無常、苦等不如意事，亦不聞有攝受資具，亦",
    "T07n0220_536:0751a12": "不聞有我、我所執，亦不聞有隨眠、纏、結，亦不",
    "T07n0220_536:0751a13": "聞有顛倒執著，亦不聞有施設有情果位差",
    "T07n0220_536:0751a14": "別。唯聞說空、無相、無願、無生、無滅、無性等聲。",
    "T07n0220_536:0751a15": "謂隨有情意樂差別，於樹林等內外物中，常",
    "T07n0220_536:0751a16": "有微風更相衝擊，發起種種微妙音聲。諸音",
    "T07n0220_536:0751a17": "聲中說：『一切法皆無自性，無性故空，空故無",
    "T07n0220_536:0751a18": "相，無相故無願，無願故無生，無生故無滅。由",
    "T07n0220_536:0751a19": "此諸法本來寂靜、自性涅槃，如來出世、若不",
    "T07n0220_536:0751a20": "出世，諸法法性法爾常住。』謂一切法無性、空",
    "T07n0220_536:0751a21": "等，彼佛土中諸有情類若晝、若夜、若立、若行、",
    "T07n0220_536:0751a22": "若臥、若坐，常聞如是妙法音聲。「善現當知！此",
    "T07n0220_536:0751a23": "諸菩薩摩訶薩眾各住所居嚴淨佛土，證得",
    "T07n0220_536:0751a24": "無上正等覺時，十方如來、應、正等覺，皆共稱",
    "T07n0220_536:0751a25": "讚彼彼佛名，若諸有情得聞如是諸佛名者，",
    "T07n0220_536:0751a26": "必於無上正等菩提得不退轉。是諸菩薩摩",
    "T07n0220_536:0751a27": "訶薩眾各住所居嚴淨佛土，證得無上正等",
    "T07n0220_536:0751a28": "覺時，為諸有情宣說正法。有情聞已定不生",
    "T07n0220_536:0751a29": "疑，謂為是法、為非法等。所以者何？彼有情類",
    "T07n0220_536:0751b01": "達一切法皆即真如、法界、法性，一切是法無",
    "T07n0220_536:0751b02": "非法等。如是，善現！此諸菩薩摩訶薩眾皆能",
    "T07n0220_536:0751b03": "嚴淨如是佛土。「復次，善現！是諸菩薩摩訶薩",
    "T07n0220_536:0751b04": "眾有所化生具不善根，未於諸佛、菩薩、獨覺",
    "T07n0220_536:0751b05": "及聲聞等種諸善根，為惡知識所攝受故，離",
    "T07n0220_536:0751b06": "善友故，不聞正法，常為種種我、有情見及諸",
    "T07n0220_536:0751b07": "見趣之所攝藏，墮在斷、常二邊偏執。彼有情",
    "T07n0220_536:0751b08": "類，自起邪執，亦常教他令起邪執，於非三寶",
    "T07n0220_536:0751b09": "起三寶想，於三寶中謂非三寶，毀謗正法讚",
    "T07n0220_536:0751b10": "歎邪法。由是因緣，身壞命終墮諸惡趣受種",
    "T07n0220_536:0751b11": "種苦。是諸菩薩摩訶薩眾各住自土證得無",
    "T07n0220_536:0751b12": "上正等菩提，見彼有情輪迴生死受無量苦，",
    "T07n0220_536:0751b13": "以神通力方便化導，令捨惡見住正見中，從",
    "T07n0220_536:0751b14": "惡趣出生於人趣。復以種種神通方便，化導",
    "T07n0220_536:0751b15": "令住正定聚中，畢竟不復墮諸惡趣。復令修",
    "T07n0220_536:0751b16": "習殊勝善根，命終得生嚴淨佛土，受用淨土",
    "T07n0220_536:0751b17": "大乘法樂。「如是，善現！此諸菩薩摩訶薩眾皆",
    "T07n0220_536:0751b18": "能如是嚴淨佛土。由所居土極清淨故，生彼",
    "T07n0220_536:0751b19": "有情於一切法不起虛妄分別猶豫，謂此是",
    "T07n0220_536:0751b20": "善法、此是非善法，此是有記法、此是無記法，",
    "T07n0220_536:0751b21": "此是世間法、此是出世間法，此是有漏法、此",
    "T07n0220_536:0751b22": "是無漏法，此是有為法、此是無為法。諸如是",
    "T07n0220_536:0751b23": "等分別猶豫畢竟不生。由是因緣，彼有情類，",
    "T07n0220_536:0751b24": "定得無上正等菩提，轉妙法輪度有情眾。「善",
    "T07n0220_536:0751b25": "現當知！是為菩薩摩訶薩嚴淨佛土功德之",
    "T07n0220_536:0751b26": "相，利益安樂一切有情。」",
    "T07n0220_536:0751b27": "第三分宣化品第三十一之一",
    "T07n0220_536:0751b28": "爾時，善現便白佛言：「是菩薩摩訶薩為住定",
    "T07n0220_536:0751b29": "聚、不定聚耶？」佛告善現：「是菩薩摩訶薩皆住",
    "T07n0220_536:0751c01": "定聚。」具壽善現復白佛言：「是菩薩摩訶薩住",
    "T07n0220_536:0751c02": "何定聚？聲聞乘耶？獨覺乘耶？無上乘耶？」佛",
    "T07n0220_536:0751c03": "告善現：「是菩薩摩訶薩住無上乘。」具壽善現",
    "T07n0220_536:0751c04": "復白佛言：「是菩薩摩訶薩為於何時名住定",
    "T07n0220_536:0751c05": "聚？初發心耶？不退位耶？最後有耶？」佛告善",
    "T07n0220_536:0751c06": "現：「是菩薩摩訶薩若初發心、若不退位、若",
    "T07n0220_536:0751c07": "最後有，皆住定聚。」具壽善現復白佛言：「此",
    "T07n0220_536:0751c08": "住定聚諸菩薩摩訶薩墮惡趣不？」佛告善現：",
    "T07n0220_536:0751c09": "「諸菩薩摩訶薩若住定聚，決定不墮諸惡趣",
    "T07n0220_536:0751c10": "中。」復告善現：「於意云何？第八、預流、一來、不",
    "T07n0220_536:0751c11": "還、阿羅漢、獨覺墮惡趣不？」善現對曰：「不也！世",
    "T07n0220_536:0751c12": "尊！」佛告善現：「諸菩薩摩訶薩亦復如是，從",
    "T07n0220_536:0751c13": "初發心修行布施乃至般若波羅蜜多及餘無",
    "T07n0220_536:0751c14": "量無邊佛法，伏斷一切惡不善法。由此因緣，",
    "T07n0220_536:0751c15": "墮諸惡趣必無是處。生長壽天亦無是處，謂",
    "T07n0220_536:0751c16": "於彼處諸勝善法不得現行。是菩薩摩訶薩",
    "T07n0220_536:0751c17": "若生邊鄙，或生達絮、蔑戾車中，亦無是處，謂",
    "T07n0220_536:0751c18": "於彼處，不能修行殊勝善法，多起惡見不信",
    "T07n0220_536:0751c19": "因果，常樂習行諸穢惡業，不聞三寶亦無四",
    "T07n0220_536:0751c20": "眾。是菩薩摩訶薩生邪見家，亦無是處，謂生",
    "T07n0220_536:0751c21": "彼家執著種種諸惡見趣，撥無妙行、惡行及",
    "T07n0220_536:0751c22": "果，不修諸善樂作眾惡故，諸菩薩不生彼家。",
    "T07n0220_536:0751c23": "復次，善現！諸菩薩摩訶薩初發無上正等覺",
    "T07n0220_536:0751c24": "心，以勝意樂受行十種不善業道，亦無是處。」",
    "T07n0220_536:0751c25": "具壽善現便白佛言：「若菩薩摩訶薩從初發",
    "T07n0220_536:0751c26": "心成就如是善根功德不生惡處。何故世尊",
    "T07n0220_536:0751c27": "每為眾說自本生事多百千種，於中亦有生",
    "T07n0220_536:0751c28": "諸惡處，爾時善根為何所在？」佛告善現：「諸",
    "T07n0220_536:0751c29": "菩薩摩訶薩不由穢業受惡處身，但為利樂",
    "T07n0220_536:0752a01": "諸有情類，由故思願而受彼身，是故不應引",
    "T07n0220_536:0752a02": "之為難。」復告善現：「於意云何？有諸獨覺或",
    "T07n0220_536:0752a03": "阿羅漢，方便善巧如諸菩薩摩訶薩眾，成就",
    "T07n0220_536:0752a04": "殊勝方便善巧，受傍生身，有獵者來欲為損",
    "T07n0220_536:0752a05": "害，便起無上安忍慈悲，欲令彼人得利樂故，",
    "T07n0220_536:0752a06": "自捨身命不害彼不？」善現對曰：「諸獨覺等無",
    "T07n0220_536:0752a07": "如是事。」佛告善現：「由此因緣，當知菩薩為欲",
    "T07n0220_536:0752a08": "利樂諸有情故，為大慈悲速圓滿故，為疾證",
    "T07n0220_536:0752a09": "得大菩提故，雖受種種傍生之身，而非傍生",
    "T07n0220_536:0752a10": "過失所染。」具壽善現復白佛言：「諸菩薩摩訶",
    "T07n0220_536:0752a11": "薩住何善根，為欲利樂諸有情故受惡處身？」",
    "T07n0220_536:0752a12": "佛告善現：「諸菩薩摩訶薩有何善根不應圓",
    "T07n0220_536:0752a13": "滿？然諸菩薩摩訶薩眾為得無上正等菩提，",
    "T07n0220_536:0752a14": "一切善根皆應圓滿，謂諸菩薩摩訶薩眾從",
    "T07n0220_536:0752a15": "初發心乃至安坐妙菩提座，無有善根不應",
    "T07n0220_536:0752a16": "圓滿。要具圓滿一切善法，乃得無上正等菩",
    "T07n0220_536:0752a17": "提，若一善法未能圓滿，而得無上正等菩提，",
    "T07n0220_536:0752a18": "定無是處。是故，善現！諸菩薩摩訶薩從初發",
    "T07n0220_536:0752a19": "心乃至安坐妙菩提座，於其中間常學圓滿",
    "T07n0220_536:0752a20": "一切善法，學已當得一切相智，永斷一切習",
    "T07n0220_536:0752a21": "氣相續，乃能證得一切智智。」",
    "T07n0220_536:0752a22": "爾時，善現便白佛言：「諸菩薩摩訶薩云何成",
    "T07n0220_536:0752a23": "就種種白淨聖無漏法，而生惡趣受傍生身？」",
    "T07n0220_536:0752a24": "佛告善現：「於意云何？如來成就一切白淨聖",
    "T07n0220_536:0752a25": "無漏不？」善現對曰：「如來成就一切白淨聖無",
    "T07n0220_536:0752a26": "漏法。」佛告善現：「於意云何？如來化作傍生",
    "T07n0220_536:0752a27": "趣身，利樂有情作佛事不？」善現對曰：「如來",
    "T07n0220_536:0752a28": "化作傍生趣身，利樂有情作諸佛事。」佛告善",
    "T07n0220_536:0752a29": "現：「於意云何？如來化作傍生身時，是實傍",
    "T07n0220_536:0752b01": "生受彼苦不？」善現對曰：「如來化作傍生身時，",
    "T07n0220_536:0752b02": "非實傍生不受彼苦。」佛告善現：「諸菩薩摩訶",
    "T07n0220_536:0752b03": "薩亦復如是，雖具成就種種白淨聖無漏法，",
    "T07n0220_536:0752b04": "而為成熟諸有情類，以故思願受傍生身，如",
    "T07n0220_536:0752b05": "應成熟諸有情類。「復次，善現！於意云何？有阿",
    "T07n0220_536:0752b06": "羅漢諸漏永盡，能化作身起諸事業，由彼事",
    "T07n0220_536:0752b07": "業生他喜不？」善現對曰：「有阿羅漢諸漏永盡，",
    "T07n0220_536:0752b08": "能化作身起諸事業，由彼事業令他生喜。」佛",
    "T07n0220_536:0752b09": "告善現：「諸菩薩摩訶薩亦復如是，雖具成就",
    "T07n0220_536:0752b10": "種種白淨聖無漏法，而為利樂諸有情類，以",
    "T07n0220_536:0752b11": "故思願受傍生身作諸佛事。雖受彼身而不",
    "T07n0220_536:0752b12": "同彼受諸苦惱，亦不為彼過失所污。「復次，",
    "T07n0220_536:0752b13": "善現！於意云何？有巧幻師或彼弟子，幻作種",
    "T07n0220_536:0752b14": "種象、馬等事，令眾人見歡喜踊躍，於彼有實",
    "T07n0220_536:0752b15": "象、馬等不？」善現對曰：「於彼無實象、馬等事。」佛",
    "T07n0220_536:0752b16": "告善現：「諸菩薩摩訶薩亦復如是，雖具成就",
    "T07n0220_536:0752b17": "種種白淨聖無漏法，而為利樂諸有情類，以",
    "T07n0220_536:0752b18": "故思願受傍生身。雖受彼身而實非彼，亦不",
    "T07n0220_536:0752b19": "為彼過失所污。」具壽善現復白佛言：「諸菩薩",
    "T07n0220_536:0752b20": "摩訶薩如是廣大方便善巧，雖具成就種種",
    "T07n0220_536:0752b21": "白淨聖無漏法而為有情，以故思願方便善",
    "T07n0220_536:0752b22": "巧受種種身，隨其所宜現作饒益。世尊！諸",
    "T07n0220_536:0752b23": "菩薩摩訶薩住何等法，能作如是方便善巧，",
    "T07n0220_536:0752b24": "雖受種種傍生等身，而不為彼過失所污？」佛",
    "T07n0220_536:0752b25": "告善現：「諸菩薩摩訶薩住深般若波羅蜜多，",
    "T07n0220_536:0752b26": "能作如是方便善巧。由此方便善巧力故，雖",
    "T07n0220_536:0752b27": "往十方殑伽沙等諸佛世界，現種種身利益",
    "T07n0220_536:0752b28": "安樂諸有情類，而於其中不起染著。所以者",
    "T07n0220_536:0752b29": "何？是菩薩摩訶薩於一切法都無所得，謂都",
    "T07n0220_536:0752c01": "不得能染、所染及染因緣。何以故？以一切法",
    "T07n0220_536:0752c02": "自性空故。「善現當知！空性不能染著空性，空",
    "T07n0220_536:0752c03": "亦不能染著餘法，亦無餘法能染著空。所以",
    "T07n0220_536:0752c04": "者何？空中空性尚不可得，況有餘法而可得",
    "T07n0220_536:0752c05": "者！如是名為不可得空，諸菩薩摩訶薩安住",
    "T07n0220_536:0752c06": "此中，能證無上正等菩提，轉妙法輪度有情",
    "T07n0220_536:0752c07": "眾。」具壽善現復白佛言：「諸菩薩摩訶薩為但",
    "T07n0220_536:0752c08": "安住甚深般若波羅蜜多，能作如是方便善",
    "T07n0220_536:0752c09": "巧，為亦安住諸餘法耶？」佛告善現：「豈有餘",
    "T07n0220_536:0752c10": "法，非深般若波羅蜜多之所攝受，而汝今者",
    "T07n0220_536:0752c11": "復為此問？」具壽善現便白佛言：「甚深般若波",
    "T07n0220_536:0752c12": "羅蜜多自性既空，云何可說甚深般若波羅",
    "T07n0220_536:0752c13": "蜜多攝一切法？非空法中可說有法攝、與不",
    "T07n0220_536:0752c14": "攝。」佛告善現：「豈不諸法自性皆空。」善現對",
    "T07n0220_536:0752c15": "曰：「如是！如是！」佛告善現：「若一切法自性皆",
    "T07n0220_536:0752c16": "空，豈不空中攝一切法？」善現對曰：「如是！如",
    "T07n0220_536:0752c17": "是！」佛告善現：「由此因緣，甚深般若波羅蜜多",
    "T07n0220_536:0752c18": "攝一切法，當知菩薩摩訶薩眾住深般若波",
    "T07n0220_536:0752c19": "羅蜜多，能作如是方便善巧利益有情。」",
    "T07n0220_536:0752c20": "爾時，善現復白佛言：「云何菩薩摩訶薩行深",
    "T07n0220_536:0752c21": "般若波羅蜜多時，住一切法自性空中，引發",
    "T07n0220_536:0752c22": "神通波羅蜜多，住此神通波羅蜜多，能至十",
    "T07n0220_536:0752c23": "方殑伽沙等諸佛世界，供養恭敬諸佛世尊，",
    "T07n0220_536:0752c24": "於諸佛所聽受正法種諸善根？」佛告善現：「若",
    "T07n0220_536:0752c25": "菩薩摩訶薩行深般若波羅蜜多，遍觀十方",
    "T07n0220_536:0752c26": "殑伽沙等諸佛世界及諸佛眾并所說法自",
    "T07n0220_536:0752c27": "性皆空，但有世俗施設名字說為世界、佛眾",
    "T07n0220_536:0752c28": "及法，如是世俗施設名字自性亦空。「善現當",
    "T07n0220_536:0752c29": "知！若十方界及諸佛眾并所說法施設名字",
    "T07n0220_536:0753a01": "自性不空，則所說空應成少分，以所說空非",
    "T07n0220_536:0753a02": "成少分故，一切法自性皆空，其理周圓無二、",
    "T07n0220_536:0753a03": "無別。「善現當知！是菩薩摩訶薩行深般若波",
    "T07n0220_536:0753a04": "羅蜜多，由遍觀空方便善巧，便能引發殊勝",
    "T07n0220_536:0753a05": "神通波羅蜜多。住此神通波羅蜜多，復能引",
    "T07n0220_536:0753a06": "發天眼、天耳、神境、他心、宿住隨念及知漏盡微",
    "T07n0220_536:0753a07": "妙通慧。「善現當知！諸菩薩摩訶薩非離神通",
    "T07n0220_536:0753a08": "波羅蜜多，有能自在成熟有情、嚴淨佛土，證得",
    "T07n0220_536:0753a09": "無上正等菩提。是故神通波羅蜜多是菩提",
    "T07n0220_536:0753a10": "道，諸菩薩摩訶薩皆依此道求趣無上正等",
    "T07n0220_536:0753a11": "菩提，於求趣時，能自圓滿一切善法，亦能勸",
    "T07n0220_536:0753a12": "他修諸善法，雖作是事而於其中無所執著。",
    "T07n0220_536:0753a13": "所以者何？是菩薩摩訶薩知諸善法自性皆",
    "T07n0220_536:0753a14": "空，非自性空有所執著，若有執著則有愛味，",
    "T07n0220_536:0753a15": "由無執著亦無愛味。自性空中無愛味故，能",
    "T07n0220_536:0753a16": "味、所味及味因緣，於空法中皆不可得。「善現",
    "T07n0220_536:0753a17": "當知！是菩薩摩訶薩行深般若波羅蜜多，安",
    "T07n0220_536:0753a18": "住神通波羅蜜多，引發天眼清淨過人，用此",
    "T07n0220_536:0753a19": "天眼觀一切法自性皆空。見一切法自性空",
    "T07n0220_536:0753a20": "故，不依法相造作諸業，雖為有情說如是法，",
    "T07n0220_536:0753a21": "而亦不得諸有情相及彼施設。是菩薩摩訶",
    "T07n0220_536:0753a22": "薩以無所得而為方便，引發菩薩殊勝神通，",
    "T07n0220_536:0753a23": "用此神通作所應作一切事業。「善現當知！是",
    "T07n0220_536:0753a24": "菩薩摩訶薩以極清淨過人天眼，遍觀十方",
    "T07n0220_536:0753a25": "殑伽沙等諸佛世界，見已引發神境智通往",
    "T07n0220_536:0753a26": "彼饒益諸有情類，或以布施乃至般若波羅",
    "T07n0220_536:0753a27": "蜜多而作饒益，或以三十七種菩提分法而",
    "T07n0220_536:0753a28": "作饒益，或以靜慮、無量、無色而作饒益，或",
    "T07n0220_536:0753a29": "以解脫、等持、等至而作饒益，或以空、無相、無",
    "T07n0220_536:0753b01": "願解脫門而作饒益，或以諸餘殊勝善法而",
    "T07n0220_536:0753b02": "作饒益，或以聲聞、獨覺、菩薩及諸佛法而作",
    "T07n0220_536:0753b03": "饒益。「是菩薩摩訶薩遊十方界，若見有情慳",
    "T07n0220_536:0753b04": "貪多者，深生憐愍說如是法：『汝等有情當行",
    "T07n0220_536:0753b05": "布施。諸慳貪者受貧窮苦，由貧窮故無有威",
    "T07n0220_536:0753b06": "德，不能自益，況能益他！是故汝等當勤布施，",
    "T07n0220_536:0753b07": "既自安樂亦安樂他，莫以貧窮更相食噉，俱",
    "T07n0220_536:0753b08": "不解脫諸惡趣苦。』「若見有情毀淨戒者，深生",
    "T07n0220_536:0753b09": "憐愍說如是法：『汝等有情當持淨戒，諸破戒",
    "T07n0220_536:0753b10": "者受惡趣苦，破戒之人無有威德，不能自益，",
    "T07n0220_536:0753b11": "況能益他！破戒因緣墮諸惡趣，受苦異熟楚",
    "T07n0220_536:0753b12": "毒難忍，不能自濟，況能濟他！是故汝等當持",
    "T07n0220_536:0753b13": "淨戒，不應容納犯戒之心經一念頃，況經多",
    "T07n0220_536:0753b14": "時！莫縱自心後生憂悔。』「若見有情更相瞋忿，",
    "T07n0220_536:0753b15": "展轉結恨互相損惱，深生憐愍說如是法：『汝",
    "T07n0220_536:0753b16": "等有情當修安忍，莫相瞋忿結恨相害。諸忿",
    "T07n0220_536:0753b17": "恨心不順善法，增長惡法招現衰損。汝等由",
    "T07n0220_536:0753b18": "此忿恨心故，身壞命終當墮惡趣，受諸劇苦",
    "T07n0220_536:0753b19": "難有出期，是故汝等不應容納忿恨之心經",
    "T07n0220_536:0753b20": "一念頃，何況令其多時相續！汝等今者展轉",
    "T07n0220_536:0753b21": "相緣，應起慈悲作饒益事。』「若見有情懈怠懶",
    "T07n0220_536:0753b22": "惰，深生憐愍說如是法：『汝等有情當勤精",
    "T07n0220_536:0753b23": "進，莫於善法懈怠懶惰，諸懶惰者於諸善",
    "T07n0220_536:0753b24": "法及諸勝事皆不能成。汝等由斯墮諸惡趣",
    "T07n0220_536:0753b25": "受無邊苦，是故汝等不應容納懶惰之心經",
    "T07n0220_536:0753b26": "一念頃，何況令其多時相續！』「若見有情失念",
    "T07n0220_536:0753b27": "散亂心不寂靜，深生憐愍說如是法：『汝等有",
    "T07n0220_536:0753b28": "情當修靜慮，莫起失念散亂之心，如是之心",
    "T07n0220_536:0753b29": "不順善法，增長惡法招現衰損。汝等由此身",
    "T07n0220_536:0753c01": "壞命終，當墮惡趣受無邊苦，是故汝等不應",
    "T07n0220_536:0753c02": "容納失念散亂相應之心經一念頃，何況令",
    "T07n0220_536:0753c03": "其多時相續！』「若見有情愚癡惡慧，深生憐愍",
    "T07n0220_536:0753c04": "說如是法：『汝等有情當修勝慧莫起惡慧，起",
    "T07n0220_536:0753c05": "惡慧者於諸善趣尚不能往，況得解脫！汝等",
    "T07n0220_536:0753c06": "由此惡慧因緣，當墮惡趣受無邊苦，是故汝",
    "T07n0220_536:0753c07": "等不應容納愚癡惡慧相應之心經一念頃，何",
    "T07n0220_536:0753c08": "況令其多時相續！』「若見有情貪欲多者，深生",
    "T07n0220_536:0753c09": "憐愍，方便令其修不淨觀。若見有情瞋恚多",
    "T07n0220_536:0753c10": "者，深生憐愍，方便令其修慈悲觀。若見有情",
    "T07n0220_536:0753c11": "愚癡多者，深生憐愍，方便令其修緣起觀。若",
    "T07n0220_536:0753c12": "見有情憍慢多者，深生憐愍，方便令其修諸",
    "T07n0220_536:0753c13": "界觀。若見有情尋伺多者，深生憐愍，方便令",
    "T07n0220_536:0753c14": "其修持息念。若見有情失正道者，深生憐愍，",
    "T07n0220_536:0753c15": "方便令其趣入正道，謂聲聞道、或獨覺道、或",
    "T07n0220_536:0753c16": "菩薩道、或如來道，方便為彼說如是法：『汝等",
    "T07n0220_536:0753c17": "所執自性皆空，非空法中可有所執，以無所",
    "T07n0220_536:0753c18": "執為空相故。』「如是，善現！諸菩薩摩訶薩行深",
    "T07n0220_536:0753c19": "般若波羅蜜多，要住神通波羅蜜多，方能",
    "T07n0220_536:0753c20": "自在宣說正法，利益安樂諸有情類。善現當",
    "T07n0220_536:0753c21": "知！若菩薩摩訶薩遠離神通波羅蜜多，不能",
    "T07n0220_536:0753c22": "自在宣說正法，與諸有情作利樂事。善現當",
    "T07n0220_536:0753c23": "知！如鳥無翼，不能自在飛翔虛空遠有所至，",
    "T07n0220_536:0753c24": "諸菩薩摩訶薩亦復如是，若無神通波羅蜜",
    "T07n0220_536:0753c25": "多，不能自在宣說正法，與諸有情作利樂事。",
    "T07n0220_536:0753c26": "是故，善現！諸菩薩摩訶薩行深般若波羅蜜",
    "T07n0220_536:0753c27": "多，應引發神通波羅蜜多，若引發神通波羅",
    "T07n0220_536:0753c28": "蜜多，即能自在宣說正法，隨意利樂諸有情",
    "T07n0220_536:0753c29": "類。「善現當知！諸菩薩摩訶薩以最清淨過人",
    "T07n0220_536:0754a01": "天眼，遍觀十方殑伽沙等諸佛世界，及觀生",
    "T07n0220_536:0754a02": "彼諸有情類，見已引發神境智通，經須臾間",
    "T07n0220_536:0754a03": "往至彼界，以他心智如實了知彼諸有情心、",
    "T07n0220_536:0754a04": "心所法，隨其所應為說法要，謂說布施乃至",
    "T07n0220_536:0754a05": "般若波羅蜜多，或說四念住乃至八聖道支，",
    "T07n0220_536:0754a06": "或說四靜慮、四無量、四無色定，或說空、無相、",
    "T07n0220_536:0754a07": "無願解脫門，或說八解脫乃至十遍處，或說",
    "T07n0220_536:0754a08": "陀羅尼門、三摩地門，或說內空乃至無性自",
    "T07n0220_536:0754a09": "性空，或說真如乃至不思議界，或說苦、集、滅、",
    "T07n0220_536:0754a10": "道聖諦，或說因緣乃至增上緣，或說從緣所",
    "T07n0220_536:0754a11": "生諸法，或說無明乃至老死，或說種種蘊、處、",
    "T07n0220_536:0754a12": "界門，或說聲聞道，或說獨覺道，或說菩薩",
    "T07n0220_536:0754a13": "道，或說菩提，或說涅槃，令彼有情聞此法",
    "T07n0220_536:0754a14": "已皆獲殊勝利益安樂。「善現當知！是菩薩摩",
    "T07n0220_536:0754a15": "訶薩以最清淨過人天耳，能聞一切人非人",
    "T07n0220_536:0754a16": "聲。由此天耳，遍聞十方殑伽沙等諸佛世界",
    "T07n0220_536:0754a17": "一切如來、應、正等覺所說正法，聞已受持思",
    "T07n0220_536:0754a18": "惟義趣，隨所聞法能為有情如實宣說，或說",
    "T07n0220_536:0754a19": "布施乃至般若波羅蜜多，廣說乃至或說菩",
    "T07n0220_536:0754a20": "提，或說涅槃，令彼有情聞此法已皆獲殊勝",
    "T07n0220_536:0754a21": "利益安樂。「善現當知！是菩薩摩訶薩以最",
    "T07n0220_536:0754a22": "清淨他心智通，如實了知諸有情類心、心所",
    "T07n0220_536:0754a23": "法，隨其所應為說法要，謂說布施乃至般若",
    "T07n0220_536:0754a24": "波羅蜜多，廣說乃至或說菩提，或說涅槃，令",
    "T07n0220_536:0754a25": "彼有情聞此法已，皆獲殊勝利益安樂。「善現",
    "T07n0220_536:0754a26": "當知！是菩薩摩訶薩以淨宿住隨念智通，如",
    "T07n0220_536:0754a27": "實念知過去諸佛及弟子眾名等差別，若諸",
    "T07n0220_536:0754a28": "有情樂聞過去諸宿住事而獲益者，便為宣",
    "T07n0220_536:0754a29": "說諸宿住事，因斯方便為說正法，謂說布施",
    "T07n0220_536:0754b01": "乃至般若波羅蜜多，廣說乃至或說菩提，或",
    "T07n0220_536:0754b02": "說涅槃，令彼有情聞此法已皆獲殊勝利益",
    "T07n0220_536:0754b03": "安樂。「善現當知！是菩薩摩訶薩以極迅疾神",
    "T07n0220_536:0754b04": "境智通，往至十方殑伽沙等諸佛世界，親近",
    "T07n0220_536:0754b05": "供養諸佛世尊，於諸佛所種諸善根，還歸本",
    "T07n0220_536:0754b06": "土為有情說諸佛土事，因斯方便為說正法，",
    "T07n0220_536:0754b07": "謂說布施乃至般若波羅蜜多，廣說乃至或",
    "T07n0220_536:0754b08": "說菩提，或說涅槃，令彼有情聞此法已，皆獲",
    "T07n0220_536:0754b09": "殊勝利益安樂。「善現當知！是菩薩摩訶薩以",
    "T07n0220_536:0754b10": "隨所得漏盡智通，如實了知諸有情類漏盡",
    "T07n0220_536:0754b11": "未盡，亦如實知漏盡方便，為未盡者宣說法",
    "T07n0220_536:0754b12": "要，謂說布施乃至般若波羅蜜多，廣說乃至",
    "T07n0220_536:0754b13": "或說菩提，或說涅槃，令彼有情聞此法已皆",
    "T07n0220_536:0754b14": "獲殊勝利益安樂。「如是，善現！諸菩薩摩訶",
    "T07n0220_536:0754b15": "薩行深般若波羅蜜多，應引發神通波羅蜜",
    "T07n0220_536:0754b16": "多。是菩薩摩訶薩修習神通波羅蜜多得圓",
    "T07n0220_536:0754b17": "滿故，隨意所樂受種種身，不為苦樂過失所",
    "T07n0220_536:0754b18": "染，如佛化身雖能施作種種事業，而不為彼",
    "T07n0220_536:0754b19": "苦樂過失之所雜染。「如是，善現！諸菩薩摩訶",
    "T07n0220_536:0754b20": "薩行深般若波羅蜜多，應遊戲神通波羅蜜",
    "T07n0220_536:0754b21": "多，若遊戲神通波羅蜜多，則能成熟有情、嚴",
    "T07n0220_536:0754b22": "淨佛土，疾能證得一切智智。善現當知！若菩",
    "T07n0220_536:0754b23": "薩摩訶薩不成熟有情、嚴淨佛土，終不能得",
    "T07n0220_536:0754b24": "一切智智。所以者何？諸菩薩摩訶薩菩提資",
    "T07n0220_536:0754b25": "糧若未圓滿，必不能得一切智智。」",
    "T07n0220_536:0754b26": "爾時，善現便白佛言：「何等名為諸菩薩摩訶",
    "T07n0220_536:0754b27": "薩菩提資糧；諸菩薩摩訶薩圓滿如是菩提",
    "T07n0220_536:0754b28": "資糧，方能證得一切智智？」佛告善現：「一切善",
    "T07n0220_536:0754b29": "法皆是菩薩菩提資糧，諸菩薩摩訶薩圓滿",
    "T07n0220_536:0754c01": "如是菩提資糧，方能證得一切智智。」具壽善",
    "T07n0220_536:0754c02": "現復白佛言：「何等名為一切善法？」佛告善現：",
    "T07n0220_536:0754c03": "「諸菩薩摩訶薩從初發心修行布施乃至般",
    "T07n0220_536:0754c04": "若波羅蜜多，於中都無分別執著，謂作是念：",
    "T07n0220_536:0754c05": "『此是布施乃至般若波羅蜜多，由此、為此而",
    "T07n0220_536:0754c06": "修布施乃至般若波羅蜜多。』是三分別執著",
    "T07n0220_536:0754c07": "都無，知一切法自性空故。由此所修布施",
    "T07n0220_536:0754c08": "等六波羅蜜多，能自饒益，亦能饒益一切有",
    "T07n0220_536:0754c09": "情令出生死得涅槃故，說為善法，亦名菩薩",
    "T07n0220_536:0754c10": "菩提資糧，亦名菩薩摩訶薩道。過去未來現",
    "T07n0220_536:0754c11": "在菩薩摩訶薩眾行此道故，已得今得當得",
    "T07n0220_536:0754c12": "無上正等菩提，亦令有情已、當、今度生死大",
    "T07n0220_536:0754c13": "海證涅槃樂。「復次，善現！諸菩薩摩訶薩從初",
    "T07n0220_536:0754c14": "發心修四靜慮及四無量、四無色定，修四念",
    "T07n0220_536:0754c15": "住乃至八聖道支，安住內空乃至無性自性",
    "T07n0220_536:0754c16": "空，安住真如乃至不思議界，安住苦、集、滅、道",
    "T07n0220_536:0754c17": "聖諦，修空、無相、無願解脫門，修八解脫乃至",
    "T07n0220_536:0754c18": "十遍處，修諸菩薩摩訶薩地，修陀羅尼門、三",
    "T07n0220_536:0754c19": "摩地門，修佛十力乃至十八佛不共法，修大",
    "T07n0220_536:0754c20": "慈、大悲、大喜、大捨，修無忘失法、恒住捨性，修",
    "T07n0220_536:0754c21": "一切智、道相智、一切相智，於中都無分別執",
    "T07n0220_536:0754c22": "著，謂作是念：『此是四靜慮廣說乃至一切相",
    "T07n0220_536:0754c23": "智，由此、為此而修四靜慮廣說乃至一切相",
    "T07n0220_536:0754c24": "智。』是三分別執著都無，知一切法自性空故。",
    "T07n0220_536:0754c25": "由此所修四靜慮等，能自饒益，亦能饒益一",
    "T07n0220_536:0754c26": "切有情令出生死得涅槃故，說為善法，亦名",
    "T07n0220_536:0754c27": "菩薩菩提資糧，亦名菩薩摩訶薩道。過去未",
    "T07n0220_536:0754c28": "來現在菩薩摩訶薩眾行此道故，已得當得",
    "T07n0220_536:0754c29": "今得無上正等菩提，亦令有情已、今、當度生",
    "T07n0220_536:0755a01": "死大海證涅槃樂。「善現當知！復有無量諸菩",
    "T07n0220_536:0755a02": "薩眾所修功德，皆名善法，亦名菩薩菩提資",
    "T07n0220_536:0755a03": "糧，亦名菩薩摩訶薩道。諸菩薩摩訶薩要修",
    "T07n0220_536:0755a04": "如是諸勝善法令極圓滿，方能證得一切智",
    "T07n0220_536:0755a05": "智，要已證得一切智智，乃能無倒轉正法輪，",
    "T07n0220_536:0755a06": "令諸有情脫生死苦證得究竟常樂涅槃。」",
    "T07n0220_536:0755a07": "爾時，善現便白佛言：「若此諸法是菩薩法，復",
    "T07n0220_536:0755a08": "有何等名佛法耶？」佛告善現：「即菩薩法亦名",
    "T07n0220_536:0755a09": "佛法。謂諸菩薩於一切法覺一切相，由此當",
    "T07n0220_536:0755a10": "得一切相智，永斷一切習氣相續。若諸如來、",
    "T07n0220_536:0755a11": "應、正等覺，於一切法以一剎那相應般若現",
    "T07n0220_536:0755a12": "等覺已，證得無上正等菩提。是名菩薩與佛",
    "T07n0220_536:0755a13": "有異。如二聖者雖俱是聖，而有行向、住果差",
    "T07n0220_536:0755a14": "別，所成就法非不有異。如是，善現！若無間",
    "T07n0220_536:0755a15": "道中行於一切法，未離闇障，未到彼岸，未得",
    "T07n0220_536:0755a16": "自在，未得果時，名為菩薩。若解脫道中行",
    "T07n0220_536:0755a17": "於一切法，已離闇障、已到彼岸，已得自在，",
    "T07n0220_536:0755a18": "已得果時，乃名為佛。是為菩薩與佛有異，由",
    "T07n0220_536:0755a19": "位有異法非無別，而不可說法性有異。」具",
    "T07n0220_536:0755a20": "壽善現便白佛言：「若一切法自相皆空，自",
    "T07n0220_536:0755a21": "相空中云何得有種種差別，謂此是地獄乃",
    "T07n0220_536:0755a22": "至此是天，此是種性廣說乃至此是如來？如",
    "T07n0220_536:0755a23": "是所說補特伽羅既不可得，彼所造業亦不",
    "T07n0220_536:0755a24": "可得，如所造業既不可得，彼異熟果亦不可",
    "T07n0220_536:0755a25": "得。云何得有種種差別？」佛告善現：「如是！如",
    "T07n0220_536:0755a26": "是！如汝所說。一切法自相空，自相空中補",
    "T07n0220_536:0755a27": "特伽羅既無所有，業果異熟亦無所有，無所",
    "T07n0220_536:0755a28": "有中無差別相。然諸有情於一切法自相空",
    "T07n0220_536:0755a29": "理不能盡知，造作諸業或善、或惡、或復無漏，",
    "T07n0220_536:0755b01": "由於善業造作增長，生天、人中，由於惡業造",
    "T07n0220_536:0755b02": "作增長，墮三惡趣。於善業中，由於定業造作",
    "T07n0220_536:0755b03": "增長，得生色界或無色界，由無漏業加行根",
    "T07n0220_536:0755b04": "本，有種性等賢聖差別。由此因緣，諸菩薩摩",
    "T07n0220_536:0755b05": "訶薩修行布施乃至般若波羅蜜多，乃至修",
    "T07n0220_536:0755b06": "行一切相智及餘無量無邊佛法。「是菩薩摩",
    "T07n0220_536:0755b07": "訶薩於此所說菩提分法，無間無缺修令圓",
    "T07n0220_536:0755b08": "滿。既圓滿已，便能引發近助菩提金剛喻定，",
    "T07n0220_536:0755b09": "證得無上正等菩提，與諸有情作大饒益常",
    "T07n0220_536:0755b10": "無失壞，無失壞故，令諸有情解脫生死證得",
    "T07n0220_536:0755b11": "常樂清涼涅槃。」具壽善現復白佛言：「佛證",
    "T07n0220_536:0755b12": "無上正等覺已，為得諸趣生死法耶？」佛言：「不",
    "T07n0220_536:0755b13": "爾！」具壽善現復白佛言：「佛證無上正等覺已，",
    "T07n0220_536:0755b14": "為得黑業、白業、黑白業、非黑白業耶？」佛言：「不",
    "T07n0220_536:0755b15": "爾！」具壽善現復白佛言：「若佛不得諸趣生死",
    "T07n0220_536:0755b16": "及業差別，云何施設此是地獄乃至人、天，此",
    "T07n0220_536:0755b17": "是種性乃至如來分位差別？」佛告善現：「諸",
    "T07n0220_536:0755b18": "有情類自知諸法自相空不？」善現對曰：「不也！",
    "T07n0220_536:0755b19": "世尊！」佛告善現：「若諸有情自知諸法自相空",
    "T07n0220_536:0755b20": "者，諸菩薩摩訶薩便於無上正等菩提，不應",
    "T07n0220_536:0755b21": "求證方便善巧，拔諸有情惡趣生死。以諸有",
    "T07n0220_536:0755b22": "情不知諸法自相空故，輪迴諸趣受無邊苦。",
    "T07n0220_536:0755b23": "是故菩薩從諸佛所聞一切法自相空已，為",
    "T07n0220_536:0755b24": "欲饒益諸有情故，求證無上正等菩提，方便",
    "T07n0220_536:0755b25": "善巧拔諸有情惡趣生死。「善現當知！諸菩薩",
    "T07n0220_536:0755b26": "摩訶薩常作是念：『非一切法實有自相，如諸",
    "T07n0220_536:0755b27": "愚夫異生所執。然彼分別顛倒力故，非實有",
    "T07n0220_536:0755b28": "中起實有想，於無我中起於我想，廣說乃至",
    "T07n0220_536:0755b29": "無見者中起見者想。又無色中起於色想，無",
    "T07n0220_536:0755c01": "受、想、行、識中起受、想、行、識想，廣說乃至無無",
    "T07n0220_536:0755c02": "為中起無為想。如是分別顛倒力故，非實有",
    "T07n0220_536:0755c03": "中起實有想，虛妄執著倒亂其心，造身、語、意",
    "T07n0220_536:0755c04": "善、不善業，不能解脫惡趣生死，我當拔濟令",
    "T07n0220_536:0755c05": "得解脫。』是菩薩摩訶薩作此念已，行深般若",
    "T07n0220_536:0755c06": "波羅蜜多，以諸善法攝在其中，無倒修行諸",
    "T07n0220_536:0755c07": "菩薩行，漸次圓滿菩提資糧。菩提資糧得圓",
    "T07n0220_536:0755c08": "滿已，證得無上正等菩提。得菩提已，為諸有",
    "T07n0220_536:0755c09": "情宣說開示分別建立四聖諦義，謂此是苦",
    "T07n0220_536:0755c10": "聖諦，此是苦集聖諦，此是苦滅聖諦，此是",
    "T07n0220_536:0755c11": "趣苦滅道聖諦。復以一切菩提分法，攝在如",
    "T07n0220_536:0755c12": "是四聖諦中。復依一切菩提分法，施設建立",
    "T07n0220_536:0755c13": "佛、法、僧寶，由此三寶出現世間，諸有情類解",
    "T07n0220_536:0755c14": "脫生死。若諸有情不能歸信佛、法、僧寶，造作",
    "T07n0220_536:0755c15": "諸業輪迴諸趣受苦無窮故，應歸依佛、法、僧",
    "T07n0220_536:0755c16": "寶，勤求自他利益安樂。」",
    "T07n0220_536:0755c17": "爾時，善現便白佛言：「為由苦、集、滅、道聖諦，諸",
    "T07n0220_536:0755c18": "有情類證般涅槃？為由苦、集、滅、道聖智，諸有",
    "T07n0220_536:0755c19": "情類證般涅槃？」佛告善現：「非由苦、集、滅、道聖",
    "T07n0220_536:0755c20": "諦，諸有情類證般涅槃；非由苦、集、滅、道聖智，",
    "T07n0220_536:0755c21": "諸有情類證般涅槃。善現！我說四聖諦平等",
    "T07n0220_536:0755c22": "性即是涅槃，如是涅槃非由苦、集、滅、道諦證，",
    "T07n0220_536:0755c23": "非由苦、集、滅、道智證，但由般若波羅蜜多證",
    "T07n0220_536:0755c24": "平等性名證涅槃。」具壽善現復白佛言：「何",
    "T07n0220_536:0755c25": "等名為四聖諦平等性？」佛告善現：「若於是處，",
    "T07n0220_536:0755c26": "無苦、集、滅、道諦，無苦、集、滅、道智，名四聖諦平",
    "T07n0220_536:0755c27": "等之性，此平等性即四聖諦。所有真如廣",
    "T07n0220_536:0755c28": "說乃至不思議界，如來出世、若不出世，性相",
    "T07n0220_536:0755c29": "常住無失壞、無變易，如是名為四聖諦平等",
    "T07n0220_536:0756a01": "性。諸菩薩摩訶薩行深般若波羅蜜多時，為",
    "T07n0220_536:0756a02": "欲隨覺此四聖諦平等性故，行深般若波羅蜜",
    "T07n0220_536:0756a03": "多。若能隨覺此四聖諦平等性時，名真隨覺",
    "T07n0220_536:0756a04": "一切聖諦，速證無上正等菩提。」具壽善現復",
    "T07n0220_536:0756a05": "白佛言：「云何菩薩摩訶薩行深般若波羅蜜",
    "T07n0220_536:0756a06": "多時，為欲隨覺此四聖諦平等性故，行深般",
    "T07n0220_536:0756a07": "若波羅蜜多。若能隨覺此四聖諦平等性時，",
    "T07n0220_536:0756a08": "名真隨覺一切聖諦，不墮聲聞、獨覺等地，趣",
    "T07n0220_536:0756a09": "入菩薩正性離生？」佛告善現：「諸菩薩摩訶薩",
    "T07n0220_536:0756a10": "行深般若波羅蜜多時，無有少法不如實見。",
    "T07n0220_536:0756a11": "於一切法如實見時，於一切法都無所得。於",
    "T07n0220_536:0756a12": "一切法無所得時，則如實見一切法空，謂如",
    "T07n0220_536:0756a13": "實見四諦所攝及所不攝諸法皆空。如是見",
    "T07n0220_536:0756a14": "時，能入菩薩正性離生。由能入菩薩正性離",
    "T07n0220_536:0756a15": "生故，便住菩薩種性地中。既住菩薩種性地",
    "T07n0220_536:0756a16": "中，則能決定不從頂墮，若從頂墮應墮聲聞",
    "T07n0220_536:0756a17": "或獨覺地。是菩薩摩訶薩安住菩薩種性地",
    "T07n0220_536:0756a18": "中，起四靜慮及四無量、四無色定。是菩薩摩",
    "T07n0220_536:0756a19": "訶薩安住如是奢摩他地，便能決擇一切法",
    "T07n0220_536:0756a20": "性，及能隨悟四聖諦理。爾時，菩薩雖遍知苦",
    "T07n0220_536:0756a21": "而能不起緣執苦心，雖永斷集，而能不起緣",
    "T07n0220_536:0756a22": "執集心，雖能證滅而能不起緣執滅心，雖能",
    "T07n0220_536:0756a23": "修道而能不起緣執道心。但起隨順、趣向、臨",
    "T07n0220_536:0756a24": "入菩提之心，如實覺知諸法實相。」",
    "T07n0220_536:0756a25": "大般若波羅蜜多經卷第五百三十六"
}