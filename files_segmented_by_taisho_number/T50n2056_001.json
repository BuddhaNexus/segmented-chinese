{
    "T50n2056_001:0292b03": "大唐故大德贈司空大辨正廣",
    "T50n2056_001:0292b04": "智不空三藏行狀",
    "T50n2056_001:0292b06": "前試左領軍衛兵曹參",
    "T50n2056_001:0292b07": "軍輸林待詔臣趙遷",
    "T50n2056_001:0292b08": "皇帝灌頂大師法號不空。以普賢行願。傳大",
    "T50n2056_001:0292b09": "菩提心金剛智印。奉佛教令。拔濟群品。持大",
    "T50n2056_001:0292b10": "法寶。為時而來。翼贊三朝。近三十載。大師本",
    "T50n2056_001:0292b11": "西良府。北天竺之波羅門族也。先門早逝。育",
    "T50n2056_001:0292b12": "于舅氏。便隨母姓。初母康氏之未娠也。有善",
    "T50n2056_001:0292b13": "相者言曰。爾後畢生菩提薩埵。言訖不見。大",
    "T50n2056_001:0292b14": "奇之。遂沐浴換衣。斷語持念。未經三日。坐而",
    "T50n2056_001:0292b15": "假寐。夢佛微笑。雙目光流。入母人頂。忽而",
    "T50n2056_001:0292b16": "驚寤。遍體流汗。因覺有身。香燈已後。夜室如",
    "T50n2056_001:0292b17": "晝。十二月而生。生而能言。風神出凡。精氣殊",
    "T50n2056_001:0292b18": "眾。六波羅密。四無量心。宛若生知。非關師授。",
    "T50n2056_001:0292b19": "唯佛與佛。乃能究焉。昔者婆伽梵毘盧遮那。",
    "T50n2056_001:0292b20": "以金剛頂瑜伽祕密教王真言法印。付屬金",
    "T50n2056_001:0292b21": "剛手菩薩。垂近千載。傳龍猛菩薩。數百年後。",
    "T50n2056_001:0292b22": "龍猛傳龍智阿遮梨耶。後數百年。龍智傳金",
    "T50n2056_001:0292b23": "剛智阿遮利耶。金剛智傳今之大師。雖源一",
    "T50n2056_001:0292b24": "流派分。蓋數十人而已。家嫡相繼。我師承其",
    "T50n2056_001:0292b25": "六焉。初大師隨外氏觀風大國。生年十歲。周",
    "T50n2056_001:0292b26": "遊巡歷武威太原。十三事大弘教。祖師道悉",
    "T50n2056_001:0292b27": "談章波羅門語論。輒背文而諷誦。剋日而洞",
    "T50n2056_001:0292b28": "悟。祖師大奇。他日與授菩提心戒。引入金剛",
    "T50n2056_001:0292b29": "界大曼茶羅。驗之擲花。知有後矣。十五初落",
    "T50n2056_001:0292c01": "髮。二十進具戒。善一切有部律。曉諸國語。識",
    "T50n2056_001:0292c02": "異國書。先翻經常使譯語。對唐梵之輕重。酌",
    "T50n2056_001:0292c03": "文義之精華。討習聲論十二年功六月而畢。",
    "T50n2056_001:0292c04": "誦文殊願。一載之限。再夕而終。後於祖師處。",
    "T50n2056_001:0292c05": "哀祈瑜伽五部三密。求之三載。未遂夙心。為",
    "T50n2056_001:0292c06": "法之故。欲歸天竺。是日宿于新豐逆旅。祖師",
    "T50n2056_001:0292c07": "此夜偶然而夢。京城諸寺佛菩薩像。悉皆東",
    "T50n2056_001:0292c08": "行。忽而驚悟。令疾命還。及聞迴至。祖師大",
    "T50n2056_001:0292c09": "喜。我之法藏。盡將付汝。次於他晨。為與傳授",
    "T50n2056_001:0292c10": "五部之法。灌頂護摩阿闍梨教。大日經悉地",
    "T50n2056_001:0292c11": "儀軌。諸佛頂部眾真言行。一一傳持。皆盡其",
    "T50n2056_001:0292c12": "妙。後數年。祖師奉詔歸國。大師隨侍。至河南",
    "T50n2056_001:0292c13": "府。祖師示疾而終。是時開元二十九年仲秋",
    "T50n2056_001:0292c14": "矣。影塔既成。以先奉先師遺言。令往師子國。",
    "T50n2056_001:0292c15": "至天實初。到南海郡。信舶未至。採訪劉巨鱗。",
    "T50n2056_001:0292c16": "三請大師。哀求灌頂。我師許之。權於法性寺。",
    "T50n2056_001:0292c17": "建立道場。因劉公也。四眾咸賴。度人億千。大",
    "T50n2056_001:0292c18": "師之未往也。入曼荼羅。對本尊像。金剛三密。",
    "T50n2056_001:0292c19": "以加持。念誦經行。未踰旬日。文殊師利現身。",
    "T50n2056_001:0292c20": "因誠大願不孤。夙心已遂。便率門人含光惠",
    "T50n2056_001:0292c21": "辯僧俗三七。杖錫登舟。採訪已下。舉州士庶",
    "T50n2056_001:0292c22": "大會。陳設杳花。遍于海浦。蠡梵栝于天涯。奉",
    "T50n2056_001:0292c23": "送大師。凡數百里。初至訶陵國界。遇大黑風。",
    "T50n2056_001:0292c24": "眾商惶怖。作本天法。[橠多+(口/一)]之無効稽首膜拜。哀",
    "T50n2056_001:0292c25": "求大師。惠辯小師。亦隨慟叫。大師告曰。今吾",
    "T50n2056_001:0292c26": "有法。爾等勿憂。遂右執五智菩提心杵。左持",
    "T50n2056_001:0292c27": "般若佛母經。申作法加持。誦大隨求。纔經一",
    "T50n2056_001:0292c28": "遍。惠辯亦怪之。風優海澄。師之力也。後又遇",
    "T50n2056_001:0292c29": "疾風。大鯨出海。噴浪若山。有甚前患。商人之",
    "T50n2056_001:0293a01": "輩。甘心輸命。大師哀愍。如舊念持。亦令惠",
    "T50n2056_001:0293a02": "辯。誦娑竭羅龍王經。未移時剋。眾難俱弭。次",
    "T50n2056_001:0293a03": "達海口城。師子國王。遣使迎之。大師見王。王",
    "T50n2056_001:0293a04": "大悅。便請大師住宮。七日供養。每日常以真",
    "T50n2056_001:0293a05": "金浴斛。滿貯香水。王為大師。躬自澡浴。次及",
    "T50n2056_001:0293a06": "太子后妃輔相。如王禮大師。他日尋普賢阿",
    "T50n2056_001:0293a07": "闍梨等。奉獻金寶錦繡之屬。請開十八會金",
    "T50n2056_001:0293a08": "剛頂瑜伽法門毘盧遮那大悲胎藏。建立壇",
    "T50n2056_001:0293a09": "法。并許門人含光惠辯。同授五部灌頂。大師",
    "T50n2056_001:0293a10": "自爾。覺無常師。遍更討尋諸真言教。并諸經",
    "T50n2056_001:0293a11": "論五百餘部。本三昧諸尊密印。儀形色像。壇",
    "T50n2056_001:0293a12": "法標幟。文義性相。無不盡源。他日王作調象",
    "T50n2056_001:0293a13": "戲。以示國人。登高望之。無敢近目。大師密誦",
    "T50n2056_001:0293a14": "佛眼真言。并結大印。住於慈定。當衢而立。狂",
    "T50n2056_001:0293a15": "象十餘。數步之內。頓倒忙走。舉國奇之。又遊",
    "T50n2056_001:0293a16": "五天。巡歷諸國。事跡數繁。闕而不記。天寶五",
    "T50n2056_001:0293a17": "載。還歸上京。進師子國王尸羅迷伽表。及金",
    "T50n2056_001:0293a18": "瓔珞。般若梵甲。諸寶白[疊*毛]等。奉勅令權住鴻",
    "T50n2056_001:0293a19": "臚寺。他日有詔。請大師入內。建立曼荼羅。",
    "T50n2056_001:0293a20": "為玄宗皇帝。五部灌頂。是年移住淨影寺。",
    "T50n2056_001:0293a21": "是歲也終夏愆陽。帝請大師入內祈雨。制日",
    "T50n2056_001:0293a22": "時不得賖。雨不得暴。大師奏大孔雀明王經",
    "T50n2056_001:0293a23": "壇法。未盡三日。膏澤彌洽。皇帝大悅。自持寶",
    "T50n2056_001:0293a24": "箱。賜大師紫袈裟。帝為披擐。并賜絹二百疋。",
    "T50n2056_001:0293a25": "後有大風卒起。勅令大師止風。大師請一銀",
    "T50n2056_001:0293a26": "瓶。作加持法。須臾風止。帝殊器重。後有池",
    "T50n2056_001:0293a27": "鵝。誤觸瓶倒。風擊如前。勅令再止。隨止隨",
    "T50n2056_001:0293a28": "効。帝倍加敬。恩命號為智藏。八載恩旨。許歸",
    "T50n2056_001:0293a29": "本國。垂驛騎之五疋。到南海郡。後勅令且住。",
    "T50n2056_001:0293b01": "十二載。　勅令赴河瀧節度御史大夫哥舒翰",
    "T50n2056_001:0293b02": "所請。十三載。到武威。住開元寺。節度已下。",
    "T50n2056_001:0293b03": "至于一命。皆授灌頂。士庶之類。數千人眾。咸",
    "T50n2056_001:0293b04": "登道場。與僧弟子含光。授五部法。次與今之",
    "T50n2056_001:0293b05": "功德使開府李元琮。授五部灌頂。并授金剛",
    "T50n2056_001:0293b06": "界大曼茶羅。是日也道場地大動。大師感而",
    "T50n2056_001:0293b07": "謂曰。此即汝心之誠所致也。十五載夏。奉詔",
    "T50n2056_001:0293b08": "還京。住大興善寺。至德中。鑾駕在靈武風翔。",
    "T50n2056_001:0293b09": "大師常密使人問道。奉表起居。又頻論剋復",
    "T50n2056_001:0293b10": "之策。肅宗皇帝。亦頻密諜使者。到大師處。求",
    "T50n2056_001:0293b11": "祕密法。并定收京之日。果如所料。乾元中。帝",
    "T50n2056_001:0293b12": "請大師。於內建立道場。及護摩法。帝授轉輪",
    "T50n2056_001:0293b13": "王七寶灌頂。上元末。皇帝聖躬不康。請大師。",
    "T50n2056_001:0293b14": "以大隨求真言。拂除七遍。聖躬萬福。帝特加",
    "T50n2056_001:0293b15": "殊禮。大師表請入山。李輔國勅令終南山智",
    "T50n2056_001:0293b16": "矩寺修功德。念誦之夕。大樂薩埵。舒毫發光。",
    "T50n2056_001:0293b17": "以相驗之。位隣悉地。大師又曰。眾生未度。吾",
    "T50n2056_001:0293b18": "安自度之。遂已先聖登遐。今皇御宇。渥恩日",
    "T50n2056_001:0293b19": "甚。錫賚便繁。今略述而已。仁王密嚴二經。皇",
    "T50n2056_001:0293b20": "帝特製經序。勅命頒行之日。慶雲大現。舉朝",
    "T50n2056_001:0293b21": "表賀。編之國史。永泰元年十一月一日。制授",
    "T50n2056_001:0293b22": "大師特進試鴻臚卿。號大廣智三藏。大曆三",
    "T50n2056_001:0293b23": "年。大師於興善寺立道場。賜瑞錦褥十二領。",
    "T50n2056_001:0293b24": "繡羅幡三十二口。價直千萬。又賜二七日入",
    "T50n2056_001:0293b25": "道場大眾齋糧。近侍大臣諸禁軍使。勅令入",
    "T50n2056_001:0293b26": "灌頂道場。道俗之流。別有五千餘眾。四年冬。",
    "T50n2056_001:0293b27": "大師奏。天下寺食堂中。特置文殊師利為上",
    "T50n2056_001:0293b28": "座。恩制許之。須宣宇內。五年夏五月。詔請大",
    "T50n2056_001:0293b29": "師。往太原臺山修功德。是歲也有彗出焉。法",
    "T50n2056_001:0293c01": "事告終。妖星自伏。季秋屆于京師。皇上以所",
    "T50n2056_001:0293c02": "乘師子。聽并御鞍轡。遣中使出城迎大師。大",
    "T50n2056_001:0293c03": "師固辭。恩命不許。乃乘之入對。皇上大悅。并",
    "T50n2056_001:0293c04": "僧俗弟子。咸賜內殿齋飯。錫賚束帛甚厚。六",
    "T50n2056_001:0293c05": "年春玉二月。　勅賜大師道場繡羅幡二十四",
    "T50n2056_001:0293c06": "口。繡縵天一。并繡額一。十月聖誕日。大師進",
    "T50n2056_001:0293c07": "前後所譯經。有勅宣示中外。編入一切經目",
    "T50n2056_001:0293c08": "籙。并僧俗弟子等。都賜物五百一十疋。七年",
    "T50n2056_001:0293c09": "春。勅賜絹一百疋。是歲春夏旱。有詔。請大師",
    "T50n2056_001:0293c10": "祈雨。中使李憲誠。奉宣恩旨。若三日內雨足。",
    "T50n2056_001:0293c11": "是和上功。非過三日關和尚事。大師受制。建",
    "T50n2056_001:0293c12": "立道場。一日已終。及依法祈請。亦不過限。大",
    "T50n2056_001:0293c13": "雨豐足。皇帝大悅。設千僧齋。并僧弟子衣七",
    "T50n2056_001:0293c14": "副。以報功也。冬大師奏。造文殊閣。聖上自為",
    "T50n2056_001:0293c15": "閣主。貴妃韓王。華陽公主贊之。凡出正庫財。",
    "T50n2056_001:0293c16": "約三千萬數。特為修崇。八年春。賜大師絹二",
    "T50n2056_001:0293c17": "百疋。充乳藥。五月奉勅。譯薩路荼王經一卷。",
    "T50n2056_001:0293c18": "賜絹二百二十疋。冬十二月十四日。上文殊",
    "T50n2056_001:0293c19": "閣梁。一切費用。皆是恩旨。別有錫賚。相望道",
    "T50n2056_001:0293c20": "路。九年春正月。賜綵六十疋。夏四月。賜絹三",
    "T50n2056_001:0293c21": "百疋。充衣鉢。六月十一日。有詔。就加開府儀",
    "T50n2056_001:0293c22": "同三司。封肅國公。食邑三千戶。餘如故。累讓",
    "T50n2056_001:0293c23": "不許。諸弟子相次馳賀。大師不悅曰。聖眾儼",
    "T50n2056_001:0293c24": "如。舒手相慰。白月圓滿。吾之去時。柰何臨",
    "T50n2056_001:0293c25": "終。更竊名位。附令懇讓。大師自去。冬臘中",
    "T50n2056_001:0293c26": "夜。命弟子趙遷。持筆硯。吾欲略一涅槃荼毘",
    "T50n2056_001:0293c27": "儀軌。使爾後代。准此送終。遷稽首三請。伏乞",
    "T50n2056_001:0293c28": "慈悲。且久住世。大師笑而不許。自春及夏。停",
    "T50n2056_001:0293c29": "飧輟寢。宣揚妙法。誡勗門人。每語乃普賢行",
    "T50n2056_001:0294a01": "願出生無邊門經。勸令誦持。再三歎息。其先",
    "T50n2056_001:0294a02": "受法者。偏使屬意觀菩提心本尊大印真詮",
    "T50n2056_001:0294a03": "阿字。了法不生證大覺身。若指諸掌。慰誨勤",
    "T50n2056_001:0294a04": "勤悲喜交集。汝等於法。宜踰身命。是所聞",
    "T50n2056_001:0294a05": "者斯不易焉。吾思往日。涉險冐危。為法委",
    "T50n2056_001:0294a06": "身。窮歷拜國。周遊往返。十餘萬里。爾等當思",
    "T50n2056_001:0294a07": "此意。速此修行。無殉利以辱身。勿為名而喪",
    "T50n2056_001:0294a08": "道奉我臨終之誠。成爾書紳之勗。以大曆九",
    "T50n2056_001:0294a09": "年六月十五日午時。浴香水。換新服。端居正",
    "T50n2056_001:0294a10": "容。命草辭表。北面瞻望。東首倚臥。住大印身",
    "T50n2056_001:0294a11": "定中便去。神雖往而容貌如舊。氣將盡而色",
    "T50n2056_001:0294a12": "澤逾鮮。斯法力之加。豈死相而能壞。行年七",
    "T50n2056_001:0294a13": "十。僧臘五十。僧弟子惠朗。次承灌頂之位。餘",
    "T50n2056_001:0294a14": "知法者。蓋數十人而已。聖上哀悼。輟朝三日。",
    "T50n2056_001:0294a15": "念師資之啟沃。觀遺跡而惻愴。絹三百匹布",
    "T50n2056_001:0294a16": "二百端。米麵四百石。油七石。柴十五車。炭三",
    "T50n2056_001:0294a17": "車。賜錢四十萬。又賜造塔錢二百餘萬。齋七",
    "T50n2056_001:0294a18": "供養。仍別支給。日日中使予慰存問。勅功德",
    "T50n2056_001:0294a19": "使李元琮知喪事。初大師之將終。眾相先現。",
    "T50n2056_001:0294a20": "諸僧夢千仞寶幢。無故摧倒。文殊新閣。忽然",
    "T50n2056_001:0294a21": "崩壞。大振院宇。比至驚悟。聲猶在耳。金剛智",
    "T50n2056_001:0294a22": "杵飛空上。大興善寺後。池水盡枯涸。林竹生",
    "T50n2056_001:0294a23": "實。庭花變色。諸事異相。近數十條今略序之。",
    "T50n2056_001:0294a24": "餘皆不錄。昔者如來滅度。雙林改白。文宣歿",
    "T50n2056_001:0294a25": "世。泗水逆流。雖古今之有殊。驗徵應之不異",
    "T50n2056_001:0294a26": "也。七月六日。就塔所。具荼毘之禮。隨喜者億",
    "T50n2056_001:0294a27": "千萬數。是日有詔。使高品[利禾+登]仙鶴就致祭。并",
    "T50n2056_001:0294a28": "贈司空諡曰大辨正廣智不空三藏和上。尊",
    "T50n2056_001:0294a29": "其德也。荼毘火滅。於餘燼中。凡得舍利數百",
    "T50n2056_001:0294b01": "粒。八十粒進入內。又於頂骨中。有一粒。半隱",
    "T50n2056_001:0294b02": "半現。後有勅。令於大興善寺舊住院中。起舍",
    "T50n2056_001:0294b03": "利塔。特賜造塔錢萬餘貫。承後諸弟子在院",
    "T50n2056_001:0294b04": "者。聖恩愛及如大師在日。皇上據四海之圖",
    "T50n2056_001:0294b05": "籍。十有三年矣。所賜大師手詔數十首。皆聖",
    "T50n2056_001:0294b06": "人密旨。並却進奉。遠自先朝。至今聖代。所有",
    "T50n2056_001:0294b07": "黑制卷軸盈篋。錫賚束帛。不知其數。累年繫",
    "T50n2056_001:0294b08": "月。積若岳。未甞言貯畜。輒不謀於生計。今並",
    "T50n2056_001:0294b09": "不書。每在中禁。建立道場。頗積年歲。傳授法",
    "T50n2056_001:0294b10": "印。加持護摩。殄除災異。增益吉祥。祕密之",
    "T50n2056_001:0294b11": "事。大師未曾輒有宣爾。今並不列於行狀。諸",
    "T50n2056_001:0294b12": "類事跡。其徒寔繁。蓋存於別傳。付法弟子。輸",
    "T50n2056_001:0294b13": "誠國家。則在於遺書進奉。陳博情蓋題於辭",
    "T50n2056_001:0294b14": "表。大師自開元。至今大曆。翻譯經法。凡一百",
    "T50n2056_001:0294b15": "二十餘卷。諸佛示權。摧魔護國。非臣下堪聞",
    "T50n2056_001:0294b16": "者。緘在於天宮。普賢行門。菩提般若。是瑜伽",
    "T50n2056_001:0294b17": "修行者。須宣於人代。大師據灌頂師位。四十",
    "T50n2056_001:0294b18": "餘年。入壇弟子。授法門人。三朝宰臣。五京大",
    "T50n2056_001:0294b19": "德。緇素士流。方牧岳主。農商庶類。蓋億萬",
    "T50n2056_001:0294b20": "計。其登戒壇。二千弟子。一切有部。獨為宗",
    "T50n2056_001:0294b21": "師。嗚呼大師。訓人之道。其徒不一。泯合二",
    "T50n2056_001:0294b22": "諦。適于眾因。先觀性以示方。非妄投而虛",
    "T50n2056_001:0294b23": "力。以大海之法寶。隨所受而適心。以雪山",
    "T50n2056_001:0294b24": "之妙藥。故應病而令服。是以有蘇悉地毘盧",
    "T50n2056_001:0294b25": "遮那金剛頂經諸真言部。若戒定慧。頓漸半",
    "T50n2056_001:0294b26": "滿。大師之教也。如是大師。其存也三朝帝師。",
    "T50n2056_001:0294b27": "其歿也萬人哀痛。教法懸於日月。生死霑於",
    "T50n2056_001:0294b28": "雨露。二七僧人。常入天宮之會。三千門士。猶",
    "T50n2056_001:0294b29": "承聖上之恩。且佛教東來。向近二千載。傳勝",
    "T50n2056_001:0294c01": "法。沐光榮。實未有與大師同年而語者也。諸",
    "T50n2056_001:0294c02": "弟子等所痛。夜室光沈。釋門喪寶。天柱中折。",
    "T50n2056_001:0294c03": "濟舟忽覆。氾氾苦海。將何所依。淚盡繼血。心",
    "T50n2056_001:0294c04": "摧魄喪。小子遷執巾棒錫九載于茲。握筆持",
    "T50n2056_001:0294c05": "硯八年而已。叨居翻譯之次。竊承祕奧之躅。",
    "T50n2056_001:0294c06": "大師所有行化之由。會親稟受。平生之日。命",
    "T50n2056_001:0294c07": "令序述。在於侍奉。未暇修纂。況乃奉臨終遺",
    "T50n2056_001:0294c08": "言。固辭不獲。臨之氣盡。悲淚難裁。乩諸故",
    "T50n2056_001:0294c09": "事。十無在一。謹狀。",
    "T50n2056_001:0294c10": "應安三年二月一日以或本令寫之重以保",
    "T50n2056_001:0294c11": "壽院古本校點了　權少僧都賢寶(生卅八)",
    "T50n2056_001:0294c12": "延享四丁卯歲夷刻　八修補畢"
}