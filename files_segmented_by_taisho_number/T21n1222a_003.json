{
    "T21n1222a_003:0114c17": "聖迦抳忿怒金剛童子菩薩成就",
    "T21n1222a_003:0114c18": "儀軌經卷下",
    "T21n1222a_003:0114c20": "大興善寺三藏沙門大廣智",
    "T21n1222a_003:0114c21": "不空奉　詔譯",
    "T21n1222a_003:0114c22": "我今說聖迦抳忿怒金剛童子縛撲印法。先",
    "T21n1222a_003:0114c23": "以瞿摩夷塗一圓壇一肘量。取七八歲童男",
    "T21n1222a_003:0114c24": "或童女著新淨衣。先令潔淨三日或七日。立",
    "T21n1222a_003:0114c25": "於壇中燒安悉香。先加持香七遍然後燒之。",
    "T21n1222a_003:0114c26": "又更取花加持七遍。置童子掌中令掩面。然",
    "T21n1222a_003:0114c27": "後行者結契誦真言。行者面向東。童子面向",
    "T21n1222a_003:0114c28": "西。其印相以二手內相叉作拳。二小指相鉤。",
    "T21n1222a_003:0114c29": "以二大指並竪。捻如鉤鎖形。安於額牢握。彼",
    "T21n1222a_003:0115a01": "童男童女即語。以二大指向外撥。童子即却",
    "T21n1222a_003:0115a02": "後遠行。二大指向身招。童子即向前來即成",
    "T21n1222a_003:0115a03": "鉤召。以印左右揮。其童子即隨印左右撲。舉",
    "T21n1222a_003:0115a04": "印向上童子即立。問其吉凶三世之事一一",
    "T21n1222a_003:0115a05": "皆實。所作一切事業速疾成就。",
    "T21n1222a_003:0115a06": "爾時金剛手菩薩以偈頌曰。",
    "T21n1222a_003:0115a07": "　此金剛童子　　從我三昧生",
    "T21n1222a_003:0115a08": "　成辦一切事　　忿怒王大力",
    "T21n1222a_003:0115a09": "　即我金剛手　　調伏難調者",
    "T21n1222a_003:0115a10": "　能滅除諸罪　　暴惡諸藥叉",
    "T21n1222a_003:0115a11": "　及諸羅剎眾　　惱害修行者",
    "T21n1222a_003:0115a12": "　令彼速除滅　　忿怒大威德",
    "T21n1222a_003:0115a13": "　悉除不應疑　　梵王及帝釋",
    "T21n1222a_003:0115a14": "　水天諸天王　　及餘威德者",
    "T21n1222a_003:0115a15": "　剎那令滅壞　　修羅王眷屬",
    "T21n1222a_003:0115a16": "　自在那羅延　　龍王三界尊",
    "T21n1222a_003:0115a17": "　威猛無能制　　受持者應當",
    "T21n1222a_003:0115a18": "　入忿怒王定　　威德加金剛",
    "T21n1222a_003:0115a19": "　能伏難調者　　悉皆令順伏",
    "T21n1222a_003:0115a20": "又法取蓮華或有香氣花護摩。所求皆得。",
    "T21n1222a_003:0115a21": "又法結印誦吽字真言。即得山岳摧倒。亦能",
    "T21n1222a_003:0115a22": "枯竭河水。亦能破阿修羅關鍵。此聖迦抳忿",
    "T21n1222a_003:0115a23": "怒金剛童子。有無量威德大神通力。",
    "T21n1222a_003:0115a24": "爾時金剛手菩薩告大眾言。此忿怒王善能",
    "T21n1222a_003:0115a25": "調伏難調者。為調伏故示諸方便。從於三昧",
    "T21n1222a_003:0115a26": "生此菩薩。適纔憶念。一切鬼魅悉皆馳走。一",
    "T21n1222a_003:0115a27": "切惡心眾生皆當損壞。一切災禍悉皆除滅。",
    "T21n1222a_003:0115a28": "若有人受持此金剛童子菩薩真言者。自然",
    "T21n1222a_003:0115a29": "成受三昧耶戒。若求悉地悉得成就無能沮",
    "T21n1222a_003:0115b01": "壞。一切世間人天常應供養。不墮諸惡趣速",
    "T21n1222a_003:0115b02": "證菩薩地成無上菩提。所說漫荼羅忿怒王",
    "T21n1222a_003:0115b03": "大威德者。若有修行應入此漫茶羅受灌頂。",
    "T21n1222a_003:0115b04": "此曼茶羅名為聖迦抳忿怒金剛童子壇。爾",
    "T21n1222a_003:0115b05": "時金剛手祕密主。說聖迦抳金剛童子修行",
    "T21n1222a_003:0115b06": "法。有纔誦一遍。則能除一切災禍。能禁制象",
    "T21n1222a_003:0115b07": "馬水牛虎狼師子惡龍等。加持土塊擲彼身",
    "T21n1222a_003:0115b08": "上。則不能為害。被日月五星逼近本命宿者。",
    "T21n1222a_003:0115b09": "若能常念誦不招災禍。若除他人災者。以白",
    "T21n1222a_003:0115b10": "芥子和乳。稱彼人名護摩。則得息災。",
    "T21n1222a_003:0115b11": "又法彼羅剎鬼所持。纔憶念誦真言。即得解",
    "T21n1222a_003:0115b12": "脫。",
    "T21n1222a_003:0115b13": "又法若為怨家所逼害。當念誦真言。怨家即",
    "T21n1222a_003:0115b14": "慈心相向不能為害。",
    "T21n1222a_003:0115b15": "又法若有鬪諍言訟。取蘇摩那花護摩七夜。",
    "T21n1222a_003:0115b16": "每夜誦真言一百八遍。一擲火中。鬪諍言訟",
    "T21n1222a_003:0115b17": "即得消滅。",
    "T21n1222a_003:0115b18": "爾時金剛手祕密主菩薩。加持聖迦抳忿怒",
    "T21n1222a_003:0115b19": "金剛童子。若說漫茶羅。當分地拼線。阿闍",
    "T21n1222a_003:0115b20": "梨應淨其地以五色線拼壇。其壇八肘或十",
    "T21n1222a_003:0115b21": "二肘或十六肘。如先所說壇儀軌。則四方四",
    "T21n1222a_003:0115b22": "門。於中央畫蘇嚕蘇嚕大忿怒王金剛。於東",
    "T21n1222a_003:0115b23": "邊畫金剛手明王手持金剛杵。金剛手明王",
    "T21n1222a_003:0115b24": "右邊畫金剛於中金剛鉤明妃。左邊畫大抱",
    "T21n1222a_003:0115b25": "誐縛底明妃。南邊畫步擲金剛大恐怖眼等。",
    "T21n1222a_003:0115b26": "右邊畫難覩十大忿怒金剛。亦云菩薩。所謂",
    "T21n1222a_003:0115b27": "難覩忿怒金剛。水中忿怒金剛。降伏阿波羅",
    "T21n1222a_003:0115b28": "羅忿怒金剛。摧天忿怒金剛。恐怖天忿怒金",
    "T21n1222a_003:0115b29": "剛。須彌忿怒金剛。頂行忿怒金剛。寶峯忿怒",
    "T21n1222a_003:0115c01": "金剛。降三世忿怒金剛。光明熾盛忿怒金剛。",
    "T21n1222a_003:0115c02": "北邊青棒等十金剛。所謂青棒金剛。謨持",
    "T21n1222a_003:0115c03": "迦羅金剛。劫比羅金剛。大笑金剛。勇健步金",
    "T21n1222a_003:0115c04": "剛。舉足步金剛。魔醯首羅步金剛。一霹靂金",
    "T21n1222a_003:0115c05": "剛。摧伏金剛。大棒金剛。西邊畫難勝等八大",
    "T21n1222a_003:0115c06": "金剛。所謂難勝金剛忿怒金剛難持金剛。恐",
    "T21n1222a_003:0115c07": "怖金剛。極忿怒金剛。三世金剛。成就金剛大",
    "T21n1222a_003:0115c08": "忿怒金剛。若欲於他怨敵惡人得勝者。於壇",
    "T21n1222a_003:0115c09": "內四門。各各門右邊畫金剛恐怖忿怒菩薩。",
    "T21n1222a_003:0115c10": "左邊畫軍吒利金剛。於外四門。右邊畫霹靂",
    "T21n1222a_003:0115c11": "忿怒金剛。左邊畫金剛鎖忿怒金剛。於二忿",
    "T21n1222a_003:0115c12": "怒金剛首。應畫天阿修羅諸龍及諸魔。作",
    "T21n1222a_003:0115c13": "恐怖受降伏勢。於壇外界道畫諸天眾。以塗",
    "T21n1222a_003:0115c14": "香時花燒香飲食燈明置壇四邊。供養一切",
    "T21n1222a_003:0115c15": "諸菩薩金剛真言明主。各各聖者皆以本真",
    "T21n1222a_003:0115c16": "言迎請。迎請已獻閼迦供養。結印通誦諸聖",
    "T21n1222a_003:0115c17": "者真言。各各呈本三昧耶印。然後引弟子入",
    "T21n1222a_003:0115c18": "壇擲花。隨花著處聖者。便授與本尊真言。即",
    "T21n1222a_003:0115c19": "應灌頂。於此大忿怒漫荼羅。所求勝願及",
    "T21n1222a_003:0115c20": "破他敵則得滿足。由入此漫荼羅。一切疾病",
    "T21n1222a_003:0115c21": "鬼魅一切障難悉皆消滅。於此壇亦能成就",
    "T21n1222a_003:0115c22": "一切藥物安怛但那。入阿修羅宮悉皆成就。",
    "T21n1222a_003:0115c23": "爾時金剛祕密主見未來一切有情。為利益",
    "T21n1222a_003:0115c24": "安樂故。略說成辦一切漫茶羅。以少財寶",
    "T21n1222a_003:0115c25": "以少時分。須臾日月持誦者。但清淨住戒。兼",
    "T21n1222a_003:0115c26": "助伴清淨修行。或於白月一日或二日。或五",
    "T21n1222a_003:0115c27": "日或六日或八日或十四日。或於滿月十五",
    "T21n1222a_003:0115c28": "日。取如是等日起首修曼茶羅。或於城內",
    "T21n1222a_003:0115c29": "或於城外。或寺中或村邑聚落。於東北方花",
    "T21n1222a_003:0116a01": "菓茂盛。樹木叢林名花軟草寂靜處。於神通",
    "T21n1222a_003:0116a02": "月建立曼荼羅。如瞿呬耶經所說。治地淨地",
    "T21n1222a_003:0116a03": "兼分位已。應畫聖迦抳忿怒金剛童子曼荼",
    "T21n1222a_003:0116a04": "羅。此曼茶羅能成就一切事有大威德。若修",
    "T21n1222a_003:0116a05": "行者具諸律儀。依蘇悉地教主及依最勝經。",
    "T21n1222a_003:0116a06": "若求成就不久當得。所有鬼魅作障礙者。修",
    "T21n1222a_003:0116a07": "行者纔憶念誦持。以聖金剛童子威德。及餘",
    "T21n1222a_003:0116a08": "九執聖凡種種相貌。纔稱彼名四散馳走。若",
    "T21n1222a_003:0116a09": "見此曼荼羅得灌頂已。則得三昧耶戒。然後",
    "T21n1222a_003:0116a10": "從師受得真言印契儀軌。克獲成就如前所",
    "T21n1222a_003:0116a11": "說金剛明王經中法。若有勤勇者成就無疑。",
    "T21n1222a_003:0116a12": "我已曾說十種金剛女使者成就法。并六十",
    "T21n1222a_003:0116a13": "四種小金剛使者法。求成就時亦依前經中",
    "T21n1222a_003:0116a14": "儀則。",
    "T21n1222a_003:0116a15": "爾時金剛手祕密主在大眾中坐。告諸大眾",
    "T21n1222a_003:0116a16": "言。於當來世末法之時。有諸有情修行此教",
    "T21n1222a_003:0116a17": "者。有懈怠嬾惰不具真言律儀者。或惡龍損",
    "T21n1222a_003:0116a18": "害雷震作聲。或有迅疾諸魔變現種種身形。",
    "T21n1222a_003:0116a19": "惱亂持誦者。及諸布單那鬼吸人精氣鬼。并",
    "T21n1222a_003:0116a20": "於天趣之中。犯羅剎及諸母天眾等。或在須",
    "T21n1222a_003:0116a21": "彌山及諸寶山莊嚴之處。山峯河側巖窟林",
    "T21n1222a_003:0116a22": "野。大江池沼大樹大海。大河之間雲霧陂澤。",
    "T21n1222a_003:0116a23": "悅意花菓樹下。及興雲降雨山處故園故廟。",
    "T21n1222a_003:0116a24": "鳩盤荼鬼及諸使者一切鬼神。多依如上諸",
    "T21n1222a_003:0116a25": "處而住。欲作障難伺求人過。若持誦者不依",
    "T21n1222a_003:0116a26": "軌法。即為彼魔之所得便。為如是等種種有",
    "T21n1222a_003:0116a27": "情故說斯法。令持誦者不為眾魔之所得便。",
    "T21n1222a_003:0116a28": "我金剛手菩薩為愍念有情。示現真言王忿",
    "T21n1222a_003:0116a29": "怒形。由此真言威力。一切藥叉羅剎天眾。見",
    "T21n1222a_003:0116b01": "我者皆大怖畏。於一切求成就法中。一切真",
    "T21n1222a_003:0116b02": "言忿怒使者眾中。我為最勝王。金剛手菩薩。",
    "T21n1222a_003:0116b03": "哀愍難調於諸有情作障難者。為調伏彼故",
    "T21n1222a_003:0116b04": "說是真言。於三昧中示現此形從額流出。",
    "T21n1222a_003:0116b05": "是故一切真言。無比大威德大忿怒。大怖畏",
    "T21n1222a_003:0116b06": "大名稱。為護王及正法故。我祕密主說聖迦",
    "T21n1222a_003:0116b07": "抳金剛童子法。於此教中常作息災增益敬",
    "T21n1222a_003:0116b08": "愛等法。若有於佛教中起邪見。起瞋毒心滅",
    "T21n1222a_003:0116b09": "正法者。應作猛利心作降伏法。若彼降伏受",
    "T21n1222a_003:0116b10": "諸苦惱欲令除者。應用乳木作護摩。即得息",
    "T21n1222a_003:0116b11": "災。我今又說求悉地時能成辦諸事印加持",
    "T21n1222a_003:0116b12": "所成就物真言曰。",
    "T21n1222a_003:0116b14": "唵(一)(引)　迦　抳　矩嚕(二合引)　馱(二)　薩　嚩　薩　怛嚩(二合)",
    "T21n1222a_003:0116b16": "婆(去)　孕　羯　囉(三)　囉　乞灑(二合)　囉乞灑(二合)(四)",
    "T21n1222a_003:0116b18": "薩　嚩　捺囉(二合)　尾野(二合引)　抳　娑嚩(二合引)",
    "T21n1222a_003:0116b20": "賀",
    "T21n1222a_003:0116b21": "澡洗印。准前獨股杵印。二大指並入掌。手腕",
    "T21n1222a_003:0116b22": "相著即成。真言曰。",
    "T21n1222a_003:0116b24": "唵(一)(引)　迦　抳　矩嚕(二合引)　馱(二)　薩　嚩　薩",
    "T21n1222a_003:0116b26": "怛嚩(二合引)　婆(去)　野　鉢囉(二合)　娜　娑曩(二合引)",
    "T21n1222a_003:0116b28": "曩　迦　黎(四)　悉　朕　銘　鉢囉(二合)　拽　蹉(五)",
    "T21n1222a_003:0116c01": "娑嚩(二合引)　賀",
    "T21n1222a_003:0116c02": "道場掃地真言曰。",
    "T21n1222a_003:0116c04": "唵(一)(引)　迦　抳　麼(引)　囉　野(二)　吽(引)(三)",
    "T21n1222a_003:0116c05": "求成就時。縛難調者印。准前根本印。以二",
    "T21n1222a_003:0116c06": "大指。於掌中交即成。真言曰。",
    "T21n1222a_003:0116c08": "唵(一)(引)　迦　抳　戍(引)　灑　野(二)　薩　嚩　弩　瑟鷠(二合引)(三)",
    "T21n1222a_003:0116c10": "滿　馱　野　滿　馱　野(四)　吽(五)　發　吒",
    "T21n1222a_003:0116c11": "廣大金剛心印。准前獨股杵印。以二大指掌",
    "T21n1222a_003:0116c12": "中相握即成。",
    "T21n1222a_003:0116c13": "廣大金剛隨心印。准前心印。以二大指並竪",
    "T21n1222a_003:0116c14": "即成。亦名蓮華金剛印。",
    "T21n1222a_003:0116c15": "最勝心印。准前最勝印。屈二小指。頭相拄即",
    "T21n1222a_003:0116c16": "成此印若種種障難家中不祥。結此印念誦",
    "T21n1222a_003:0116c17": "即皆消散。",
    "T21n1222a_003:0116c18": "最勝隨心印。准前最勝印。舒二無名指及二",
    "T21n1222a_003:0116c19": "小指即成。此印能辦一切事。若入阿修羅",
    "T21n1222a_003:0116c20": "宮時。亦用此印有大威力。",
    "T21n1222a_003:0116c21": "次說大鉤印。二手內相叉。二頭指屈如鉤即",
    "T21n1222a_003:0116c22": "成。此印三界中所有眾生之類。皆能召得。",
    "T21n1222a_003:0116c23": "若阿修羅女。於七日中聞召即來。",
    "T21n1222a_003:0116c24": "又說解拏吉儞印。如前獨股印。舒二小指二",
    "T21n1222a_003:0116c25": "頭指頭相合。餘六指內相叉。以二大指數數",
    "T21n1222a_003:0116c26": "開之。名為解拏吉儞印。非但解拏吉儞。亦",
    "T21n1222a_003:0116c27": "能除地居一切鬼魅。法此印應用根本真",
    "T21n1222a_003:0116c28": "言。",
    "T21n1222a_003:0116c29": "又說調伏一切龍印。准前獨股杵印。屈大指",
    "T21n1222a_003:0117a01": "入掌。以甲正相向。想彼龍在大指節間即成。",
    "T21n1222a_003:0117a02": "此印能伏一切龍祈雨止雨。一切諸龍見此",
    "T21n1222a_003:0117a03": "印如金翅鳥。若龍女見此印馳散遠去。纔結",
    "T21n1222a_003:0117a04": "此印亦能除一切毒虫所囓。由此印威力不",
    "T21n1222a_003:0117a05": "被傷害。若已被傷者即得除差。",
    "T21n1222a_003:0117a06": "又說驅擯一切難調有情印。二手內相叉。以",
    "T21n1222a_003:0117a07": "二大指面相合即成。此印有大威力。諸大力",
    "T21n1222a_003:0117a08": "天及惡鬼神。不順教者悉能驅逐。結此印用",
    "T21n1222a_003:0117a09": "根本真言。",
    "T21n1222a_003:0117a10": "常以峯印護自身。牆印護他身。以根本真言",
    "T21n1222a_003:0117a11": "心及隨心真言。能開山破修羅關鍵。及驅擯",
    "T21n1222a_003:0117a12": "一切惡人。",
    "T21n1222a_003:0117a13": "又法於掌中。以阿落得迦(唐云胭脂)書彼人名。",
    "T21n1222a_003:0117a14": "於掌中火炙掌。念誦真言。句中加彼人名。",
    "T21n1222a_003:0117a15": "須臾頃彼人被鉤召即至。",
    "T21n1222a_003:0117a16": "又法若持根本真言滿十萬遍。然後取安息",
    "T21n1222a_003:0117a17": "香作十萬丸作護摩。諸藥叉女毘舍支女皆",
    "T21n1222a_003:0117a18": "能召來。生恭敬心任種種驅使。",
    "T21n1222a_003:0117a19": "又法對忿怒像前。取屍林中燒屍灰。揑作彼",
    "T21n1222a_003:0117a20": "人鬼形。書彼名於彼形心上。置於忿怒像前",
    "T21n1222a_003:0117a21": "坐劫波羅。燒安息香護摩七夜每誦真言",
    "T21n1222a_003:0117a22": "一千八遍。一遍一擲火中。即召得諸類鬼神",
    "T21n1222a_003:0117a23": "來隨意驅使。",
    "T21n1222a_003:0117a24": "又法欲驅擯惡人出界者。燒糠護摩三日日",
    "T21n1222a_003:0117a25": "三時。每時誦真言一千八遍。一遍一投火",
    "T21n1222a_003:0117a26": "中。即得出界。",
    "T21n1222a_003:0117a27": "又法若有災難及恐怖處。誦真言八千遍。則",
    "T21n1222a_003:0117a28": "得災滅離諸怖畏。",
    "T21n1222a_003:0117a29": "又法被囚禁杻械枷鎖者。誦真言一千遍。枷",
    "T21n1222a_003:0117b01": "鎖自落皆得解脫。",
    "T21n1222a_003:0117b02": "又法對忿怒王像前。以粳米飯和蘇護摩。則",
    "T21n1222a_003:0117b03": "得家中飲食無盡。",
    "T21n1222a_003:0117b04": "又法加持牛黃一百八遍點於額上。一切",
    "T21n1222a_003:0117b05": "人見者皆歡喜。",
    "T21n1222a_003:0117b06": "又法取護摩灰點於頂上。入軍陣不被刀杖",
    "T21n1222a_003:0117b07": "所傷。於他敵得勝。",
    "T21n1222a_003:0117b08": "又法結忿怒童子根本印。對像前念誦真",
    "T21n1222a_003:0117b09": "言。句中加彼人名。誦一千八遍。則得百由旬",
    "T21n1222a_003:0117b10": "外所有一切有情類。皆來降伏。",
    "T21n1222a_003:0117b11": "又法穿掘取伏藏時。誦真言一千八遍。護惜",
    "T21n1222a_003:0117b12": "伏藏諸障難者。一切皆除。伏藏不變恣意取",
    "T21n1222a_003:0117b13": "得。",
    "T21n1222a_003:0117b14": "又法燒諸香護摩。則取七顆毘梨勒燒取灰。",
    "T21n1222a_003:0117b15": "又取屍陀林間帛和灰。揑作彼人形。對像前",
    "T21n1222a_003:0117b16": "坐彼形上。念誦三日日三時。每時誦真言一",
    "T21n1222a_003:0117b17": "千八遍。所召一切天龍八部鬼神。皆來驅使",
    "T21n1222a_003:0117b18": "悉得成辦。",
    "T21n1222a_003:0117b19": "又法鹽和芥子護摩七夜。別誦真言一千八",
    "T21n1222a_003:0117b20": "遍。大怨家即降伏。",
    "T21n1222a_003:0117b21": "又法取麻油粳米和酥蜜酪護摩。誦真言一",
    "T21n1222a_003:0117b22": "千八遍。所求皆得。",
    "T21n1222a_003:0117b23": "又法取嚼棄齒木燃火。取迦囉尾囉花(出嶺南人",
    "T21n1222a_003:0117b24": "呼名俱那衛花)一千八枚搵酥護摩。誦真言一千八",
    "T21n1222a_003:0117b25": "遍。一遍一擲火中。即得一切降伏。",
    "T21n1222a_003:0117b26": "又法若城邑聚落有疫病。入水念誦七夜。夜",
    "T21n1222a_003:0117b27": "別一千八遍。諸疫病悉除。",
    "T21n1222a_003:0117b28": "又法欲得降伏一切摩怒沙。心念誦真言即",
    "T21n1222a_003:0117b29": "至。",
    "T21n1222a_003:0117c01": "又法被一切毒藥所中。加持水七遍令飲即",
    "T21n1222a_003:0117c02": "得除差。",
    "T21n1222a_003:0117c03": "又法若求財寶。著新淨衣對像前。香埿塗一",
    "T21n1222a_003:0117c04": "小壇燒安悉香。誦真言一萬遍。則得財寶如",
    "T21n1222a_003:0117c05": "意。",
    "T21n1222a_003:0117c06": "又法對像前。以瞿摩夷塗壇誦真言。則設咄",
    "T21n1222a_003:0117c07": "嚕摧伏。",
    "T21n1222a_003:0117c08": "又法加持劍七遍。斫於厭禱處地。彼法則",
    "T21n1222a_003:0117c09": "破。",
    "T21n1222a_003:0117c10": "又法求豐財。安像於趣海河側。對像前取蓮",
    "T21n1222a_003:0117c11": "華。搵酥蜜酪護摩。誦真言十萬遍。一遍一",
    "T21n1222a_003:0117c12": "擲水中。則得豐財如意。",
    "T21n1222a_003:0117c13": "又法對像前專注意。誦真言三十萬遍。即見",
    "T21n1222a_003:0117c14": "聖者所求皆得。",
    "T21n1222a_003:0117c15": "又法天久霖雨。加持白芥子一百八遍。一遍",
    "T21n1222a_003:0117c16": "一擲上散虛空。霖雨即止。",
    "T21n1222a_003:0117c17": "又法取一男子死屍未損壞者。於屍陀林中",
    "T21n1222a_003:0117c18": "或四衢道。先與藥瀉以水灌洗。令瀉膓中",
    "T21n1222a_003:0117c19": "惡物出已。又以香湯洗身令淨。以香塗遍身。",
    "T21n1222a_003:0117c20": "帛繒纏胯覆形。花鬘嚴飾。取佉陀羅木作橛。",
    "T21n1222a_003:0117c21": "誦真言七遍。加持橛釘於頭邊。以髮繫橛上。",
    "T21n1222a_003:0117c22": "即持誦者於屍心上坐。面向東起慈心。勇",
    "T21n1222a_003:0117c23": "銳無恐怖。四方應置解念誦者四人執劍。持",
    "T21n1222a_003:0117c24": "誦者手持小鐵杓。酌鐵末寫屍口中。不間斷",
    "T21n1222a_003:0117c25": "念誦。其死屍即出舌。以利刀截取舌。右手把",
    "T21n1222a_003:0117c26": "變成劍色如青蓮。則兼諸眷屬飛騰虛空。為",
    "T21n1222a_003:0117c27": "持明仙王壽命一大劫。已後命終當生金剛",
    "T21n1222a_003:0117c28": "手菩薩宮中。",
    "T21n1222a_003:0117c29": "又法取吉祥木護摩。誦真言一千八遍。一遍",
    "T21n1222a_003:0118a01": "一擲火中。即得一切人降伏。",
    "T21n1222a_003:0118a02": "又法於屍陀林中共鬼交易賣。摩訶莽娑與",
    "T21n1222a_003:0118a03": "鬼。取長年藥安怛那藥寶劍伏藏金銀七寶。",
    "T21n1222a_003:0118a04": "當作法時用此金剛童子真言。護自身及助",
    "T21n1222a_003:0118a05": "伴皆得無礙。不被鬼幻惑。所求皆得成就。",
    "T21n1222a_003:0118a06": "又法欲破他敵者。將帥已下名。一一皆以真",
    "T21n1222a_003:0118a07": "言加持七遍。護身他敵即破。或以真言加持",
    "T21n1222a_003:0118a08": "水一千八遍。散灑軍眾不被傷害得勝。彼敵",
    "T21n1222a_003:0118a09": "退散。",
    "T21n1222a_003:0118a10": "又法以四瓷瓶底不黑者。取河流水滿盛。及",
    "T21n1222a_003:0118a11": "著少分諸香及諸藥。對像前誦真言加持一",
    "T21n1222a_003:0118a12": "百八遍。頂上澆灌。彼人念誦或自或他。久致",
    "T21n1222a_003:0118a13": "功夫由無現驗被諸魔嬈惱者及不祥鬼魅所",
    "T21n1222a_003:0118a14": "持。由作此灌頂澡洗法故。諸魔鬼等悉皆遠",
    "T21n1222a_003:0118a15": "離。福德熾盛速疾成就。",
    "T21n1222a_003:0118a16": "又法以真言加持香水一千八遍。身上散灑",
    "T21n1222a_003:0118a17": "鬼瘧皆得除愈。",
    "T21n1222a_003:0118a18": "又法於恒河岸側寂靜處。應作沙塔一千八",
    "T21n1222a_003:0118a19": "枚。高如來一搩量。隨力於塔前供養。一一",
    "T21n1222a_003:0118a20": "塔前應誦真言一千八遍。則神通自在得大",
    "T21n1222a_003:0118a21": "富貴。",
    "T21n1222a_003:0118a22": "又法於舍利塔前安像。誦真言一千八遍。所",
    "T21n1222a_003:0118a23": "求皆得。",
    "T21n1222a_003:0118a24": "又法取孔雀尾一莖。誦真言加持一百八遍。",
    "T21n1222a_003:0118a25": "若人被毒所中。以孔雀尾拂彼身上。皆得除",
    "T21n1222a_003:0118a26": "差。",
    "T21n1222a_003:0118a27": "又法取七蚯蚓糞塗小圓壇。於上坐誦真言",
    "T21n1222a_003:0118a28": "一萬遍。即先行法成就(先行者即真言法成功效神驗)然後不",
    "T21n1222a_003:0118a29": "擇時日宿直七日念誦。每日誦真言一千八",
    "T21n1222a_003:0118b01": "遍。即得金錢一千枚。",
    "T21n1222a_003:0118b02": "又法對像前取婆羅門蘭香葉護摩。誦真言",
    "T21n1222a_003:0118b03": "一千八遍。則所求皆得。",
    "T21n1222a_003:0118b04": "又法誦真言加持索帶誦一遍結一結。或灑",
    "T21n1222a_003:0118b05": "水則成護身。誦兩遍則成結方隅界。誦三遍",
    "T21n1222a_003:0118b06": "護助伴誦四遍護漫荼羅。",
    "T21n1222a_003:0118b07": "又法於黑月八日一日一夜不食。取乳牛母",
    "T21n1222a_003:0118b08": "子同色者。瞿摩夷未墮地者。和土作童子像。",
    "T21n1222a_003:0118b09": "塗一小壇置像於中。其壇上廣設供養。對像",
    "T21n1222a_003:0118b10": "誦真言十萬遍。其像頭動或現餘應驗。當知",
    "T21n1222a_003:0118b11": "法成。所思念事皆得成就。金剛童子當於夢",
    "T21n1222a_003:0118b12": "中。現身示教應作不應作事。",
    "T21n1222a_003:0118b13": "又法取薰陸香。護摩三日日三時。時別誦真",
    "T21n1222a_003:0118b14": "言一千八遍。即得金錢一百。",
    "T21n1222a_003:0118b15": "又法於黑月八日一日一夜不食。取芥子和",
    "T21n1222a_003:0118b16": "酥護摩。誦真言一千八遍。則得一千銀錢。",
    "T21n1222a_003:0118b17": "并得一所莊。",
    "T21n1222a_003:0118b18": "又法取室麗瑟漫得迦木然火。以骨屢草苗．",
    "T21n1222a_003:0118b19": "護摩。誦真言十萬遍。一誦真言一擲火中。即",
    "T21n1222a_003:0118b20": "得牛一千頭。",
    "T21n1222a_003:0118b21": "爾時金剛手菩薩摩訶薩。為利益安樂諸有",
    "T21n1222a_003:0118b22": "情故。說普通儀軌。欲為未來末法之時。淨信",
    "T21n1222a_003:0118b23": "修行樂大乘者。及懈怠嬾惰不具慧方便者。",
    "T21n1222a_003:0118b24": "速集福德智慧修真言行。為護持正法帝王。",
    "T21n1222a_003:0118b25": "令加持國界人民豐樂。無諸災禍吉祥福德。",
    "T21n1222a_003:0118b26": "是故說此妙真言門。時金剛手菩薩。即從眉",
    "T21n1222a_003:0118b27": "間出於光明。照觸加持聖迦抳忿怒金剛童",
    "T21n1222a_003:0118b28": "子菩薩已。即告伊舍那等梵王魔醯首羅諸",
    "T21n1222a_003:0118b29": "天等言。汝應頂受我之所說大忿怒明王金",
    "T21n1222a_003:0118c01": "剛童子。息災增益降伏敬愛。入修羅宮安怛",
    "T21n1222a_003:0118c02": "但那騰空等成就法。如上等儀汝等助護。速",
    "T21n1222a_003:0118c03": "令成就此聖迦抳忿怒金剛童子之法。勿生",
    "T21n1222a_003:0118c04": "疑惑如法奉行。",
    "T21n1222a_003:0118c05": "我今說補沙鐵法。",
    "T21n1222a_003:0118c06": "船釘鐵　鬪戰人身臂釧嚴具等鐵",
    "T21n1222a_003:0118c07": "　篸子鐵　連鎖鐵　孩子臂釧鐵　象身上草",
    "T21n1222a_003:0118c08": "帶等鐵　象牙衝擊鐵　床釘床子釘鐵　鬪",
    "T21n1222a_003:0118c09": "戰刀鐵(曾傷人者)　門釘鐵　努鐵　犁鐵　傘蓋",
    "T21n1222a_003:0118c10": "上鐵　藥臼鐵　馬銜鐵　脚鎙鐵　箭鏃鐵",
    "T21n1222a_003:0118c11": "　天象等鐵(已上鐵各等分合和打作金剛杵輪鉤劍鉞斧鉢徵婆等)",
    "T21n1222a_003:0118c12": "連鎖長如來一搩量。鉢徵娑長十二指量。杵",
    "T21n1222a_003:0118c13": "長(十六指)鉤十二指。輪一搩量(其輪圍遶輪有火焰)。",
    "T21n1222a_003:0118c14": "雄黃五兩(上品五兩中品三兩下品一兩餘藥准之)。",
    "T21n1222a_003:0118c15": "牛黃一兩。雌黃二兩。安膳那三分(乳研)酥七",
    "T21n1222a_003:0118c16": "兩。以五淨研。雄黃雌黃(以乳研)牛黃以酥研。",
    "T21n1222a_003:0118c17": "酥以香水灑。",
    "T21n1222a_003:0118c18": "聖迦抳忿怒金剛童子經法卷下"
}