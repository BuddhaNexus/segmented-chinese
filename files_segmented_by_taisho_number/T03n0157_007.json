{
    "T03n0157_007:0209a08": "5悲華經卷第七",
    "T03n0157_007:0209a10": "北涼天竺三藏曇無讖譯",
    "T03n0157_007:0209a11": "諸菩薩本授記品第四之五",
    "T03n0157_007:0209a12": "「『世尊！我成阿耨多羅三藐三菩提已，一音說",
    "T03n0157_007:0209a13": "法，或有眾生學聲聞乘，聞佛說法，即得",
    "T03n0157_007:0209a14": "知聲聞法藏；或有修學辟支佛乘，聞佛說",
    "T03n0157_007:0209a15": "法，便得解於辟支佛法；或有修學無上大",
    "T03n0157_007:0209a16": "乘，聞佛說法，便得解了大乘之法純一無",
    "T03n0157_007:0209a17": "雜；若有修集助菩提法欲得菩提，聞佛",
    "T03n0157_007:0209a18": "說法，即得捨財，行於布施；若有眾生離諸",
    "T03n0157_007:0209a19": "功德，悕求天上、人中快樂，聞佛說法，即得",
    "T03n0157_007:0209a20": "持戒；若有眾生互相怖畏，有愛瞋心，聞佛",
    "T03n0157_007:0209a21": "說法，即得相於生親厚心；若有眾生憙",
    "T03n0157_007:0209a22": "為殺業，聞佛說法，即得悲心；若有眾生常",
    "T03n0157_007:0209a23": "為慳悋、嫉妬覆心，聞佛說法，即修喜心；若",
    "T03n0157_007:0209a24": "有眾生端正無病，貪著於色，心生放逸，聞",
    "T03n0157_007:0209a25": "佛說法，即得捨心；若有眾生婬欲熾盛，其",
    "T03n0157_007:0209a26": "心放逸，聞佛說法，即觀不淨；若有眾生學",
    "T03n0157_007:0209a27": "大乘者，為掉蓋所覆，聞佛說法，即得身念",
    "T03n0157_007:0209a28": "處法；若有眾生常自稱讚，能大論議，其智",
    "T03n0157_007:0209a29": "慧明猶如抴電，聞佛說法，即解甚深十二",
    "T03n0157_007:0209b01": "因緣；若有眾生寡聞少見，自稱能論，聞佛",
    "T03n0157_007:0209b02": "說法，即得不奪不失諸陀羅尼；若有眾生",
    "T03n0157_007:0209b03": "入邪見山，聞佛說法，即解諸法甚深空門；",
    "T03n0157_007:0209b04": "若有眾生諸覺覆心，聞佛說法，即得深解",
    "T03n0157_007:0209b05": "無相法門；若有眾生諸不淨願覆蔽其心，",
    "T03n0157_007:0209b06": "聞佛說法，即得深解無作法門；若有眾生",
    "T03n0157_007:0209b07": "心不清淨，聞佛說法，心得清淨；若有眾生",
    "T03n0157_007:0209b08": "以多緣覆心，聞佛說法，得解不失菩提心",
    "T03n0157_007:0209b09": "法；若有眾生瞋恚覆心，聞佛說法，解真實",
    "T03n0157_007:0209b10": "相得受記莂；若有眾生依猗覆心，聞佛",
    "T03n0157_007:0209b11": "說法，深解諸法無所依猗；若有眾生愛",
    "T03n0157_007:0209b12": "染覆心，聞佛說法，疾解諸法無垢清淨；若",
    "T03n0157_007:0209b13": "有眾生忘失善心，聞佛說法，深解日光三",
    "T03n0157_007:0209b14": "昧；若有眾生行諸魔業，聞佛說法，速得解",
    "T03n0157_007:0209b15": "了清淨之法；若有眾生邪論覆心，聞佛說",
    "T03n0157_007:0209b16": "法，即得深解增益正法；若有眾生煩惱覆",
    "T03n0157_007:0209b17": "心，聞佛說法，即得解了離煩惱法；若有眾",
    "T03n0157_007:0209b18": "生行諸惡道，聞佛說法，即得迴反；若有眾",
    "T03n0157_007:0209b19": "生於大乘法讚說邪法，以為吉妙，聞佛說",
    "T03n0157_007:0209b20": "法，即於邪法生退轉心，而得正解；若有菩",
    "T03n0157_007:0209b21": "薩厭於生死，聞佛說法，即於生死心生愛",
    "T03n0157_007:0209b22": "樂；若有眾生不知善地，聞佛說法，即得",
    "T03n0157_007:0209b23": "覺了善地之法；若有眾生見他為善不生",
    "T03n0157_007:0209b24": "好樂，生於妬嫉，聞佛說法，即得心喜；若有",
    "T03n0157_007:0209b25": "眾生其心各各共相違反，聞佛說法，即得",
    "T03n0157_007:0209b26": "無閡光明；若有眾生行諸惡業，聞佛說法，",
    "T03n0157_007:0209b27": "深解惡業所得果報；若有眾生怖畏大眾，",
    "T03n0157_007:0209b28": "聞佛說法，深得解了師子相三昧；若有眾",
    "T03n0157_007:0209b29": "生四魔覆心，聞佛說法，疾得首楞嚴三昧；",
    "T03n0157_007:0209c01": "若有眾生不見諸佛國土光明，聞佛說法，",
    "T03n0157_007:0209c02": "即得深解種種莊嚴光明三昧；若有眾生",
    "T03n0157_007:0209c03": "有憎愛心，聞佛說法即得捨心；若有眾生",
    "T03n0157_007:0209c04": "未得佛法光明，聞佛說法，即得法幢三",
    "T03n0157_007:0209c05": "昧；若有眾生離大智慧，聞佛說法，即得法",
    "T03n0157_007:0209c06": "炬三昧；若有眾生癡闇覆心，聞佛說法，",
    "T03n0157_007:0209c07": "即得日燈光明三昧；若有眾生口無辯才，",
    "T03n0157_007:0209c08": "聞佛說法，即得種種功德應辯；若有眾生",
    "T03n0157_007:0209c09": "觀色和合，無有堅固，猶如水沫，聞佛說",
    "T03n0157_007:0209c10": "法，即得那羅延三昧；若有眾生心亂不定，",
    "T03n0157_007:0209c11": "聞佛說法，即得堅牢決定三昧；若有眾生",
    "T03n0157_007:0209c12": "欲觀佛頂，聞佛說法，即得須彌幢三昧；若",
    "T03n0157_007:0209c13": "有眾生放捨本願，聞佛說法，即得堅牢三",
    "T03n0157_007:0209c14": "昧；若有眾生退失諸通，聞佛說法，即得金",
    "T03n0157_007:0209c15": "剛三昧；若有眾生於菩提場而生疑惑，聞",
    "T03n0157_007:0209c16": "佛說法，即得了達金剛道場；若有眾生一",
    "T03n0157_007:0209c17": "切法中無厭離心，聞佛說法，即得金剛三",
    "T03n0157_007:0209c18": "昧；若有眾生不知他心，聞佛說法，即知",
    "T03n0157_007:0209c19": "他心；若有眾生於諸根中不知利鈍，聞",
    "T03n0157_007:0209c20": "佛說法，即知利鈍；若有眾生各各種類不",
    "T03n0157_007:0209c21": "相解語，聞佛說法，即得解了音聲三昧；",
    "T03n0157_007:0209c22": "若有眾生未得法身，聞佛說法，即得",
    "T03n0157_007:0209c23": "解了分別諸身；若有眾生不見佛身，聞",
    "T03n0157_007:0209c24": "佛說法，即得不眴三昧；若有眾生分",
    "T03n0157_007:0209c25": "別諸緣，聞佛說法，即得無諍三昧；若有",
    "T03n0157_007:0209c26": "眾生於轉法輪，心生疑惑，聞佛說法，於",
    "T03n0157_007:0209c27": "轉法輪得心清淨；若有眾生起無因邪",
    "T03n0157_007:0209c28": "行，聞佛說法，即得法明隨順因緣；若有眾",
    "T03n0157_007:0209c29": "生於一佛世界起於常見，聞佛說法，即得",
    "T03n0157_007:0210a01": "善別無量佛土；若有眾生未種諸相善根，",
    "T03n0157_007:0210a02": "聞佛說法，即得種種莊嚴三昧；若有眾生",
    "T03n0157_007:0210a03": "不能善別一切言語，聞佛說法，即得解了",
    "T03n0157_007:0210a04": "分別種種言音三昧；若有眾生專心求於一",
    "T03n0157_007:0210a05": "切智慧，聞佛說法，即得無所分別法界三",
    "T03n0157_007:0210a06": "昧；若有眾生退轉於法，聞佛說法，即得堅",
    "T03n0157_007:0210a07": "固三昧；若有眾生不知法界，聞佛說法，即",
    "T03n0157_007:0210a08": "得大智慧；若有眾生離本誓願，聞佛說法，",
    "T03n0157_007:0210a09": "即得不失三昧；若有眾生分別諸道，聞佛",
    "T03n0157_007:0210a10": "說法，即得一道無所分別；若有眾生推求",
    "T03n0157_007:0210a11": "智慧，欲同虛空，聞佛說法，即得無所有三",
    "T03n0157_007:0210a12": "昧；若有眾生未得具足諸波羅蜜，聞佛說",
    "T03n0157_007:0210a13": "法，即得住於淨波羅蜜；若有眾生未得",
    "T03n0157_007:0210a14": "具足四攝之法，聞佛說法，即得妙善攝取",
    "T03n0157_007:0210a15": "三昧；若有眾生分別四無量心，聞佛說法，",
    "T03n0157_007:0210a16": "即得平等勤心精進；若有眾生未得具足",
    "T03n0157_007:0210a17": "三十七助菩提法，聞佛說法，即得住不出",
    "T03n0157_007:0210a18": "世三昧；若有眾生其心失念及善智慧，聞",
    "T03n0157_007:0210a19": "佛說法，即得大海智印三昧；若有眾生其",
    "T03n0157_007:0210a20": "心疑惑，未生法忍，聞佛說法，即得諸法決",
    "T03n0157_007:0210a21": "定三昧，以一法相故；若有眾生忘所聞法，",
    "T03n0157_007:0210a22": "聞佛說法，即得不失念三昧；若有眾生各",
    "T03n0157_007:0210a23": "各說法，不相憙樂，聞佛說法，即得清淨慧",
    "T03n0157_007:0210a24": "眼，無有疑網；若有眾生於三寶中不生",
    "T03n0157_007:0210a25": "信心，聞佛說法，即得功德增長三昧；若有",
    "T03n0157_007:0210a26": "眾生渴乏法雨，聞佛說法，即得法雨三昧；",
    "T03n0157_007:0210a27": "若有眾生於三寶中起斷滅見，聞佛說法，",
    "T03n0157_007:0210a28": "即得諸寶莊嚴三昧；若有眾生不作智業，",
    "T03n0157_007:0210a29": "不勤精進，聞佛說法，即得金剛智慧三昧；",
    "T03n0157_007:0210b01": "若有眾生為諸煩惱之所繫縛，聞佛說法，",
    "T03n0157_007:0210b02": "即得虛空印三昧；若有眾生計我我所，聞",
    "T03n0157_007:0210b03": "佛說法，即得智印三昧；若有眾生不知如",
    "T03n0157_007:0210b04": "來具足功德，聞佛說法，即得世間解脫三",
    "T03n0157_007:0210b05": "昧；若有眾生於過去世未供養佛，聞佛說",
    "T03n0157_007:0210b06": "法，即得種種神足變化；若有眾生一法界",
    "T03n0157_007:0210b07": "門於未來世無量劫中未得說之，聞佛說",
    "T03n0157_007:0210b08": "法，即得解說一切諸法同一法界；若有眾",
    "T03n0157_007:0210b09": "生於諸一切修多羅中未得選擇，聞佛",
    "T03n0157_007:0210b10": "說法，即得諸法平等實相三昧；若有眾生",
    "T03n0157_007:0210b11": "離六和法，聞佛說法，即得解了諸法三昧；",
    "T03n0157_007:0210b12": "若有眾生於不可思議解脫法門不勤精",
    "T03n0157_007:0210b13": "進，聞佛說法，於諸通中，即得師子遊戲三",
    "T03n0157_007:0210b14": "昧；若有眾生欲分別入於如來藏，聞佛說",
    "T03n0157_007:0210b15": "法，更不從他聞，即得分別入如來藏；若",
    "T03n0157_007:0210b16": "有眾生於菩薩道不勤精進，聞佛說法，即",
    "T03n0157_007:0210b17": "得智慧，勤行精進；若有眾生未曾得見本",
    "T03n0157_007:0210b18": "生經，聞佛說法，即得一切在在處處三昧；",
    "T03n0157_007:0210b19": "若有眾生行道未竟，聞佛說法，即得受記",
    "T03n0157_007:0210b20": "三昧；若有眾生未得具足如來十力，聞佛",
    "T03n0157_007:0210b21": "說法，即得無壞三昧；若有眾生未得具足",
    "T03n0157_007:0210b22": "四無所畏，聞佛說法，即得無盡意三昧；若",
    "T03n0157_007:0210b23": "有眾生未得具足佛不共法，聞佛說法，即",
    "T03n0157_007:0210b24": "得不共法三昧；若有眾生未得具足無愚",
    "T03n0157_007:0210b25": "癡見，聞佛說法，即得願句三昧；若有眾生",
    "T03n0157_007:0210b26": "未覺一切佛法之門，聞佛說法，即得鮮白無",
    "T03n0157_007:0210b27": "垢淨印三昧；若有眾生未得具足一切",
    "T03n0157_007:0210b28": "智者，聞佛說法，即得善了三昧；若有眾",
    "T03n0157_007:0210b29": "生未得成就一切佛事，聞佛說法，即得無",
    "T03n0157_007:0210c01": "量不盡意三昧；如是等眾生，於佛法中各",
    "T03n0157_007:0210c02": "得信解。「『有諸菩薩，其心質直無有諂曲，聞",
    "T03n0157_007:0210c03": "佛說法，即得八萬四千諸法門、八萬四千諸",
    "T03n0157_007:0210c04": "三昧門、七萬五千陀羅尼門。有無量無邊阿",
    "T03n0157_007:0210c05": "僧祇菩薩摩訶薩修集大乘者，聞是說法，",
    "T03n0157_007:0210c06": "亦得如是無量功德，安止住於不退轉地。",
    "T03n0157_007:0210c07": "是故諸菩薩摩訶薩，欲得種種莊嚴堅牢",
    "T03n0157_007:0210c08": "故，發不可思議願，增益不可思議知見，以",
    "T03n0157_007:0210c09": "自莊嚴，以三十二相莊嚴故，得八十隨形",
    "T03n0157_007:0210c10": "好，以妙音莊嚴故，隨諸眾生所憙說法，",
    "T03n0157_007:0210c11": "令聞法者滿足知見；以心莊嚴故，得諸三",
    "T03n0157_007:0210c12": "昧，不生退轉；以念莊嚴故，不失一切諸",
    "T03n0157_007:0210c13": "陀羅尼；以心莊嚴故，得分別諸法；以念莊",
    "T03n0157_007:0210c14": "嚴故，得解微塵等義；以善心莊嚴故，得堅",
    "T03n0157_007:0210c15": "固誓願，牢堅精進，如其所願到於彼岸；以",
    "T03n0157_007:0210c16": "專心莊嚴故，次第過住；以布施莊嚴故，於",
    "T03n0157_007:0210c17": "諸所須，悉能放捨；以持戒莊嚴故，令心善",
    "T03n0157_007:0210c18": "白，清淨無垢；以忍辱莊嚴故，於諸眾生，心",
    "T03n0157_007:0210c19": "無障閡；以精進莊嚴故，一切佐助，悉得成",
    "T03n0157_007:0210c20": "就；以禪定莊嚴故，於一切三昧中得師子",
    "T03n0157_007:0210c21": "遊戲；以智慧莊嚴故，知諸煩惱習；以慈莊",
    "T03n0157_007:0210c22": "嚴故，專心念於一切眾生；以悲莊嚴故，悉",
    "T03n0157_007:0210c23": "能拔出眾生之苦；以喜莊嚴故，於一切法，",
    "T03n0157_007:0210c24": "心無疑惑；以捨莊嚴故，得離憍慢心，心",
    "T03n0157_007:0210c25": "無高下；以諸通莊嚴故，於一切法得師子",
    "T03n0157_007:0210c26": "遊戲；以功德莊嚴故，得不可盡藏寶手；以",
    "T03n0157_007:0210c27": "智莊嚴故，知諸眾生所有諸心；以意莊嚴",
    "T03n0157_007:0210c28": "故，方便惺悟一切眾生；以光明莊嚴故，",
    "T03n0157_007:0210c29": "得智慧眼明；以諸辯莊嚴故，令眾生得法",
    "T03n0157_007:0211a01": "義應辭；以無畏莊嚴故，一切諸魔不能留",
    "T03n0157_007:0211a02": "難；以功德莊嚴故，得諸佛世尊所有功德；",
    "T03n0157_007:0211a03": "以法莊嚴故，得無閡辯，常為眾生演說",
    "T03n0157_007:0211a04": "妙法；以光明莊嚴故，得一切佛法光明；以",
    "T03n0157_007:0211a05": "照明莊嚴故，能遍照於諸佛世界；以他心",
    "T03n0157_007:0211a06": "莊嚴故，得正智無亂；以教誡莊嚴故，得",
    "T03n0157_007:0211a07": "如所說護持禁戒；以神足莊嚴故，得如意",
    "T03n0157_007:0211a08": "足到於彼岸；以受持一切諸如來莊嚴故，",
    "T03n0157_007:0211a09": "得入如來無量法藏；以尊法莊嚴故，得不",
    "T03n0157_007:0211a10": "隨他智慧；以隨行一切善法莊嚴故，得如",
    "T03n0157_007:0211a11": "說而行，欲令如是眾生悉得如是等功德",
    "T03n0157_007:0211a12": "利益。若有無量無邊阿僧祇菩薩摩訶薩修",
    "T03n0157_007:0211a13": "集大乘，以我說一句法故，悉具如是白",
    "T03n0157_007:0211a14": "淨善法，皆使充足，以是故，諸菩薩摩訶薩",
    "T03n0157_007:0211a15": "於諸法中所得智慧，不從他聞，得成就大",
    "T03n0157_007:0211a16": "法光明，成阿耨多羅三藐三菩提。「『世尊！若",
    "T03n0157_007:0211a17": "眾生於他方世界作五逆罪，乃至犯四重",
    "T03n0157_007:0211a18": "禁，燒滅善法，若學聲聞、緣覺、大乘，以願",
    "T03n0157_007:0211a19": "力故，欲來生我世界，既來生已，復取一切",
    "T03n0157_007:0211a20": "諸不善業，麤朴弊惡，其心憙求強梁難調，",
    "T03n0157_007:0211a21": "專以四倒貪著慳悋。如是等眾生，八萬四",
    "T03n0157_007:0211a22": "千異性亂心，我當為其各各異性，廣說八",
    "T03n0157_007:0211a23": "萬四千法聚。「『世尊！若有眾生學無上大乘，",
    "T03n0157_007:0211a24": "我當為其具足廣說六波羅蜜，所謂檀波",
    "T03n0157_007:0211a25": "羅蜜，乃至般若波羅蜜。若有眾生學聲聞",
    "T03n0157_007:0211a26": "乘未種善根，願求諸佛以為其師，我當",
    "T03n0157_007:0211a27": "安止於三歸依，然後勸令住六波羅蜜。若",
    "T03n0157_007:0211a28": "有眾生憙為殺害，我當安止於不殺中。",
    "T03n0157_007:0211a29": "若有眾生專行惡貪，我當安住於不盜",
    "T03n0157_007:0211b01": "中。若有眾生非法邪婬，我當安止不邪婬",
    "T03n0157_007:0211b02": "中。若有眾生各各故作誹謗妄語，我當安",
    "T03n0157_007:0211b03": "止不妄語中。若有眾生樂為狂癡，我當安",
    "T03n0157_007:0211b04": "止不飲酒中。若有眾生犯此五事，我當令",
    "T03n0157_007:0211b05": "受優婆塞五戒。若有眾生於諸善法不生",
    "T03n0157_007:0211b06": "憙樂，我當令其一日一夜受持八戒。若有",
    "T03n0157_007:0211b07": "眾生少於善根，於善根中心生愛樂，我",
    "T03n0157_007:0211b08": "當令其於未來世，在佛法中出家學道，安",
    "T03n0157_007:0211b09": "止令住梵淨十戒。若有眾生悕心求於",
    "T03n0157_007:0211b10": "諸善根法，我當安止善根法中，令得成",
    "T03n0157_007:0211b11": "就梵行具足大戒。如是等眾生，作五逆罪，",
    "T03n0157_007:0211b12": "乃至慳悋，為是眾生，以種種門，示現神足，",
    "T03n0157_007:0211b13": "說諸句義，開示陰、界、諸入、苦、空、無常、無我，令",
    "T03n0157_007:0211b14": "住善妙安隱寂滅無畏涅槃，為如是四眾",
    "T03n0157_007:0211b15": "比丘、比丘尼、優婆塞、優婆夷說法。若有眾生",
    "T03n0157_007:0211b16": "求聞論議，我當說正法論，乃至有求解",
    "T03n0157_007:0211b17": "脫之者，我當為說空無之論。若有眾生其",
    "T03n0157_007:0211b18": "心不樂於正善法，我當為說營作眾事。若",
    "T03n0157_007:0211b19": "有眾生於正善法其心愛樂，我當為說空",
    "T03n0157_007:0211b20": "三昧定示正解脫。「『世尊！我為如是一一眾",
    "T03n0157_007:0211b21": "生，要當過於百千由旬不以神足，而以開",
    "T03n0157_007:0211b22": "示無量無邊種種方便，為解句義，示現神足，",
    "T03n0157_007:0211b23": "乃至涅槃，心不生厭。「『世尊！我以三昧力故，",
    "T03n0157_007:0211b24": "捨第五分所得壽命而般涅槃，我於是時，",
    "T03n0157_007:0211b25": "自分其身如半葶藶子，為憐愍眾生故，",
    "T03n0157_007:0211b26": "求般涅槃。般涅槃後，所有正法住世千歲，像",
    "T03n0157_007:0211b27": "法住世滿五百歲。我涅槃後，若有眾生，以",
    "T03n0157_007:0211b28": "珍寶、伎樂供養舍利，乃至禮拜、右繞一匝，",
    "T03n0157_007:0211b29": "合掌稱歎、一莖華散，以是因緣隨其志願，",
    "T03n0157_007:0211c01": "於三乘中各不退轉。「『世尊！我般涅槃後，若",
    "T03n0157_007:0211c02": "有眾生於我法中，乃至一戒，如我所說能",
    "T03n0157_007:0211c03": "堅持之，乃至讀誦一四句偈為他人說，令",
    "T03n0157_007:0211c04": "彼聽者心生歡喜，供養法師，乃至一華一",
    "T03n0157_007:0211c05": "禮，以是因緣，隨其志願於三乘中各不退",
    "T03n0157_007:0211c06": "轉，乃至法炬滅、法幢倒。正法滅已，我之舍利",
    "T03n0157_007:0211c07": "尋沒於地至金剛際，爾時娑婆世界空無",
    "T03n0157_007:0211c08": "珍寶，我之舍利變為意相琉璃寶珠，其明焰",
    "T03n0157_007:0211c09": "盛從金剛際出於世間，上至阿迦尼吒天，",
    "T03n0157_007:0211c10": "雨種種華曼陀羅華、摩訶曼陀羅華、波利質",
    "T03n0157_007:0211c11": "多華、曼殊沙華、摩訶曼殊沙華，有淨光明",
    "T03n0157_007:0211c12": "大如車輪，百葉、千葉，或百千葉，或百千華，",
    "T03n0157_007:0211c13": "其光遍照。復有好香微妙常敷，觀者無厭。",
    "T03n0157_007:0211c14": "其明焰盛不可稱計，微妙之香無量無邊，純",
    "T03n0157_007:0211c15": "雨如是無量諸華。當其雨時，復出種種微",
    "T03n0157_007:0211c16": "妙音聲，佛聲、法聲、比丘僧聲、三歸依聲、優婆",
    "T03n0157_007:0211c17": "塞戒聲、成就八戒聲、出家十戒聲、布施聲、持",
    "T03n0157_007:0211c18": "戒聲、清淨梵行具大戒聲、佐助眾事聲、讀",
    "T03n0157_007:0211c19": "經聲、禪思惟聲、觀不淨聲、念出入息聲、非想",
    "T03n0157_007:0211c20": "非非想聲、有想無想聲、識處聲、空處聲、八勝",
    "T03n0157_007:0211c21": "處聲、十一切入聲、定慧聲、空聲、無相聲、無",
    "T03n0157_007:0211c22": "作聲、十二因緣聲、具足聲聞藏聲、學緣覺",
    "T03n0157_007:0211c23": "聲、具足大乘六波羅蜜聲，於其華中出如",
    "T03n0157_007:0211c24": "是等聲，色界諸天皆悉聞之，本昔所作諸善",
    "T03n0157_007:0211c25": "根本，各自憶念，所有不善尋自悔責，即便來",
    "T03n0157_007:0211c26": "下娑婆世界，教化世間無量眾生，悉令得",
    "T03n0157_007:0211c27": "住於十善中。欲界諸天亦得聞受，所有愛結",
    "T03n0157_007:0211c28": "貪喜五欲，諸心數法悉得寂靜，本昔所作",
    "T03n0157_007:0211c29": "諸善根本，各自憶念，所有不善尋自悔責，即",
    "T03n0157_007:0212a01": "便來下娑婆世界，教化世間無量眾生，悉",
    "T03n0157_007:0212a02": "令得住於十善中。「『世尊！如是諸華於虛空",
    "T03n0157_007:0212a03": "中，復當化作種種珍寶，金銀、摩尼、真珠、琉",
    "T03n0157_007:0212a04": "璃、珂貝、璧玉、真寶、偽寶、馬瑙、珊瑚、天冠、寶飾，",
    "T03n0157_007:0212a05": "如雨而下，一切遍滿娑婆世界。爾時，人民其",
    "T03n0157_007:0212a06": "心和悅，無諸鬪諍、飢餓、疾病，他方怨賊、惡口",
    "T03n0157_007:0212a07": "諸毒，一切消滅皆得寂靜。爾時，世界有如",
    "T03n0157_007:0212a08": "是樂，若有眾生見諸珍寶，若觸若用，於",
    "T03n0157_007:0212a09": "三乘中無有退轉。是諸珍寶作是利益，作",
    "T03n0157_007:0212a10": "利益已，還沒於地，至本住處金剛際上。「『世",
    "T03n0157_007:0212a11": "尊！娑婆世界兵劫起時，我身舍利復當化作",
    "T03n0157_007:0212a12": "紺琉璃珠從地而出，上至阿迦尼吒天，雨",
    "T03n0157_007:0212a13": "種種華，曼陀羅華、摩訶曼陀羅華、波利質多",
    "T03n0157_007:0212a14": "華，乃至還沒於地，至本住處金剛際，亦復",
    "T03n0157_007:0212a15": "如是。世尊！如刀兵劫，飢餓疾疫，亦復如是。",
    "T03n0157_007:0212a16": "「『世尊！如是大賢劫中，我般涅槃後，是諸舍利",
    "T03n0157_007:0212a17": "作如是佛事，調伏無量無邊眾生，於三乘",
    "T03n0157_007:0212a18": "中得不退轉，如是當於五佛世界微塵數",
    "T03n0157_007:0212a19": "等大劫之中，調伏無量無邊眾生，令於三",
    "T03n0157_007:0212a20": "乘得不退轉。「『世尊！若後滿千恒沙等阿僧",
    "T03n0157_007:0212a21": "祇劫，於十方無量無邊阿僧祇餘世界，成佛",
    "T03n0157_007:0212a22": "出世者，悉是我修阿耨多羅三藐三菩提時，",
    "T03n0157_007:0212a23": "所教化初發阿耨多羅三藐三菩提心，安",
    "T03n0157_007:0212a24": "止令住六波羅蜜者。「『世尊！我成阿耨多羅",
    "T03n0157_007:0212a25": "三藐三菩提已，所可勸化令發阿耨多羅",
    "T03n0157_007:0212a26": "三藐三菩提心，安止令住六波羅蜜，及涅槃",
    "T03n0157_007:0212a27": "後舍利變化，所化眾生令發阿耨多羅三藐",
    "T03n0157_007:0212a28": "三菩提心者，是諸眾生過千恒河沙等阿僧",
    "T03n0157_007:0212a29": "祇劫，於十方無量無邊阿僧祇世界成佛出",
    "T03n0157_007:0212b01": "世，皆當稱我名字而說讚歎：「過去久遠有",
    "T03n0157_007:0212b02": "劫名賢，初入劫時，第四世尊名曰某甲，",
    "T03n0157_007:0212b03": "彼佛世尊勸化我等，初發阿耨多羅三藐三",
    "T03n0157_007:0212b04": "菩提心。我等爾時燒滅善心，集不善根，作",
    "T03n0157_007:0212b05": "五逆罪乃至邪見，彼佛爾時勸化我等，令",
    "T03n0157_007:0212b06": "得安住六波羅蜜，因是即得解了一切陀",
    "T03n0157_007:0212b07": "羅尼門，轉正法輪，離生死縛，令無量無邊",
    "T03n0157_007:0212b08": "百千眾生，安住勝果，復令無量百千眾生，",
    "T03n0157_007:0212b09": "安止天人乃至解脫果。」若有眾生求菩提",
    "T03n0157_007:0212b10": "道，聞讚歎我已，各問於佛：「彼佛世尊見何",
    "T03n0157_007:0212b11": "義利，於重五濁惡世之中，成阿耨多羅三藐",
    "T03n0157_007:0212b12": "三菩提？」是諸世尊，即便向是求菩提道善",
    "T03n0157_007:0212b13": "男子、善女人，說我往昔所成大悲，初發阿",
    "T03n0157_007:0212b14": "耨多羅三藐三菩提心，莊嚴世界及妙善願",
    "T03n0157_007:0212b15": "本起因緣。是人聞已，其心驚愕歎未曾有，尋",
    "T03n0157_007:0212b16": "發妙願，於諸眾生生大悲心，如我無異，",
    "T03n0157_007:0212b17": "作是願言：「其有如是重五濁世，其中眾生",
    "T03n0157_007:0212b18": "作五逆罪，乃至成就諸不善根，我當於中",
    "T03n0157_007:0212b19": "而調伏之。」彼諸世尊，以是諸人成就大悲，",
    "T03n0157_007:0212b20": "於五濁世發諸善願，隨其所求而與授",
    "T03n0157_007:0212b21": "記。「『世尊！彼佛世尊，復為修學大乘諸人，說",
    "T03n0157_007:0212b22": "我舍利所作變化本起因緣：「過去久遠有佛",
    "T03n0157_007:0212b23": "世尊號字某甲，般涅槃後，刀兵疾病飢餓劫",
    "T03n0157_007:0212b24": "起，我等爾時於其劫中受諸苦惱，是佛舍利",
    "T03n0157_007:0212b25": "為我等故，作種種神足師子遊戲，是故我",
    "T03n0157_007:0212b26": "等即得發阿耨多羅三藐三菩提心，種諸善",
    "T03n0157_007:0212b27": "根，精勤修集於六波羅蜜，如上廣說。」』」佛告",
    "T03n0157_007:0212b28": "寂意菩薩：「善男子！爾時，寶海梵志在寶藏",
    "T03n0157_007:0212b29": "佛所，諸天大眾人非人前，尋得成就大悲之",
    "T03n0157_007:0212c01": "心廣大無量，作五百誓願已，復白佛言：『世",
    "T03n0157_007:0212c02": "尊！若我所願不成不得己利者，我則不於",
    "T03n0157_007:0212c03": "未來賢劫重五濁惡、互共鬪諍、末世盲癡、無",
    "T03n0157_007:0212c04": "所師諮、無有教誡、墮於諸見、大黑闇中作五",
    "T03n0157_007:0212c05": "逆惡，如上說中成就所願，作於佛事。我今",
    "T03n0157_007:0212c06": "則捨菩提之心，亦不願於他方佛土殖",
    "T03n0157_007:0212c07": "諸善根。世尊！我今如是專心，不以是善根",
    "T03n0157_007:0212c08": "成阿耨多羅三藐三菩提，亦不願求辟支佛",
    "T03n0157_007:0212c09": "乘，亦復不願作聲聞乘、天王、人王，貪樂五",
    "T03n0157_007:0212c10": "欲生天人中，不求乾闥婆、阿修羅、迦樓羅、",
    "T03n0157_007:0212c11": "緊那羅、摩睺羅伽、夜叉、羅剎、諸龍王等，以是",
    "T03n0157_007:0212c12": "善根不求如是諸處。世尊！若得大富以",
    "T03n0157_007:0212c13": "施為因，若得生天以戒為因，若得大智",
    "T03n0157_007:0212c14": "以廣學為因，若斷煩惱以思惟為因，如",
    "T03n0157_007:0212c15": "佛言曰：「如是等事皆是己利功德之人，則能",
    "T03n0157_007:0212c16": "隨其所求皆悉得之。」世尊！若我善根成就",
    "T03n0157_007:0212c17": "得己利者，我之所有布施持戒，多聞思惟悉",
    "T03n0157_007:0212c18": "當成就，以是果報皆為地獄一切眾生，若",
    "T03n0157_007:0212c19": "有眾生墮阿鼻地獄，以是善根，當拔濟",
    "T03n0157_007:0212c20": "之，令生人中，聞佛說法即得開解，成阿",
    "T03n0157_007:0212c21": "羅漢速入涅槃。是諸眾生若業報未盡，我",
    "T03n0157_007:0212c22": "當捨壽，入阿鼻獄代受苦惱。願令我身數",
    "T03n0157_007:0212c23": "如一佛世界微塵，一一身如須彌山等，是一",
    "T03n0157_007:0212c24": "一身覺諸苦樂，如我今身所覺苦樂，一一",
    "T03n0157_007:0212c25": "身受如一佛世界微塵數等，種種重惡苦惱之",
    "T03n0157_007:0212c26": "報，如今一佛世界微塵等，十方諸佛世界",
    "T03n0157_007:0212c27": "所有眾生，作五逆惡起不善業，乃至當墮",
    "T03n0157_007:0212c28": "阿鼻地獄，若後過如一佛世界微塵等大劫，",
    "T03n0157_007:0212c29": "十方諸佛世界微塵數等所有眾生，作五逆",
    "T03n0157_007:0213a01": "惡起不善業，當墮阿鼻地獄者，我當為",
    "T03n0157_007:0213a02": "是一切眾生，於阿鼻地獄代受諸苦，令不",
    "T03n0157_007:0213a03": "墮地獄，值遇諸佛諮受妙法，出於生死，",
    "T03n0157_007:0213a04": "入涅槃城。我今要當代是眾生，久久常處",
    "T03n0157_007:0213a05": "阿鼻地獄。復次，如一佛世界微塵數等，十方",
    "T03n0157_007:0213a06": "世界所有眾生惡業成就，當必受果，墮火",
    "T03n0157_007:0213a07": "炙地獄，如阿鼻地獄、所說炙地獄、摩訶盧",
    "T03n0157_007:0213a08": "獦地獄、逼迫地獄、黑繩地獄、想地獄，及種",
    "T03n0157_007:0213a09": "種畜生、餓鬼、貧窮、夜叉、拘槃茶、毘舍遮、阿",
    "T03n0157_007:0213a10": "修羅、迦樓羅等，皆亦如是。「『世尊！若有如一",
    "T03n0157_007:0213a11": "佛世界微塵數等，十方世界，所有眾生，成就",
    "T03n0157_007:0213a12": "惡業，必當受報，生於人中，聾盲、瘖瘂、無手、",
    "T03n0157_007:0213a13": "無脚、心亂失念、食噉不淨，我亦當代如是",
    "T03n0157_007:0213a14": "眾生，受於諸罪，如上所說。復次，若有眾生",
    "T03n0157_007:0213a15": "墮阿鼻地獄受諸苦惱，我當久久代是眾",
    "T03n0157_007:0213a16": "生受諸苦惱，如生死眾生所受陰、界、諸入，",
    "T03n0157_007:0213a17": "畜生、餓鬼、貧窮、夜叉、拘辦茶、毘舍遮、阿修羅、",
    "T03n0157_007:0213a18": "迦樓羅等，皆亦如是。「『世尊！若我所願成就",
    "T03n0157_007:0213a19": "逮得己利，成阿耨多羅三藐三菩提，如上",
    "T03n0157_007:0213a20": "所願者，十方無量無邊阿僧祇世界，在在處",
    "T03n0157_007:0213a21": "處現在諸佛，為眾生說法，悉當為我作證，",
    "T03n0157_007:0213a22": "亦是諸佛之所知見。世尊！惟願今者與我",
    "T03n0157_007:0213a23": "阿耨多羅三藐三菩提記，於賢劫中，人壽百",
    "T03n0157_007:0213a24": "二十歲時，成佛出世，如來、應供、正遍知，乃至",
    "T03n0157_007:0213a25": "天人師、佛、世尊。世尊！若我必能成就如是佛",
    "T03n0157_007:0213a26": "事，如我願者，令此大眾，及諸天龍、阿修",
    "T03n0157_007:0213a27": "羅等，若處地虛空，唯除如來，其餘一切皆",
    "T03n0157_007:0213a28": "當涕泣，悉於我前，頭面作禮讚言：「善哉！善",
    "T03n0157_007:0213a29": "哉！大悲成就無能及也。得念甚深，為諸眾",
    "T03n0157_007:0213b01": "生，生是深悲，發堅固誓願。汝今所作不由",
    "T03n0157_007:0213b02": "他教，以專心大悲覆護一切，攝取五逆諸",
    "T03n0157_007:0213b03": "不善人。汝之善願我今悉知，汝初發阿耨多",
    "T03n0157_007:0213b04": "羅三藐三菩提心時，已為眾生作大良藥，",
    "T03n0157_007:0213b05": "為作歸依擁護舍宅，為令眾生得解脫故，",
    "T03n0157_007:0213b06": "作是誓願。汝今所願得己利者，如來為汝",
    "T03n0157_007:0213b07": "授阿耨多羅三藐三菩提記。」』「『說是語已，時",
    "T03n0157_007:0213b08": "轉輪聖王無量清淨，尋從座起悲泣淚出，叉",
    "T03n0157_007:0213b09": "手合掌，向是梵志，頭面敬禮，而說偈言：",
    "T03n0157_007:0213b10": "「『汝今所願，　　堅固甚深，",
    "T03n0157_007:0213b11": "放捨己樂，　　為諸眾生，",
    "T03n0157_007:0213b12": "起大悲心，　　為我等現，",
    "T03n0157_007:0213b13": "諸法真實，　　妙勝之相。』",
    "T03n0157_007:0213b14": "「爾時，觀世音菩薩說偈讚言：",
    "T03n0157_007:0213b15": "「『眾生多所著，　　汝今無所著，",
    "T03n0157_007:0213b16": "於上下諸根，　　久已得自在，",
    "T03n0157_007:0213b17": "故能隨眾生，　　根願具足與，",
    "T03n0157_007:0213b18": "未來世當得，　　陀羅尼智藏。』",
    "T03n0157_007:0213b19": "「爾時，得大勢菩薩說偈讚言：",
    "T03n0157_007:0213b20": "「『無量億眾生，　　為善故集聚，",
    "T03n0157_007:0213b21": "見知汝大悲，　　一切皆啼泣，",
    "T03n0157_007:0213b22": "所作諸苦行，　　昔來未曾有。』",
    "T03n0157_007:0213b23": "「爾時，文殊師利菩薩復說偈讚言：",
    "T03n0157_007:0213b24": "「『精進三昧，　　甚堅牢固，",
    "T03n0157_007:0213b25": "妙勝智慧，　　善能分別，",
    "T03n0157_007:0213b26": "若以華香，　　供養汝者，",
    "T03n0157_007:0213b27": "汝於今日，　　則能堪受。』",
    "T03n0157_007:0213b28": "「爾時，虛空印菩薩復說偈讚言：",
    "T03n0157_007:0213b29": "「『汝為眾生，　　成就大悲，",
    "T03n0157_007:0213c01": "捨財布施，　　於濁惡世，",
    "T03n0157_007:0213c02": "嚴持諸相，　　微妙第一，",
    "T03n0157_007:0213c03": "為諸天人，　　作調御師。』",
    "T03n0157_007:0213c04": "「爾時，金剛智慧光明菩薩復說偈讚言：",
    "T03n0157_007:0213c05": "「『汝今大悲心，　　廣大如虛空，",
    "T03n0157_007:0213c06": "欲為眾生親，　　故現行菩提。』",
    "T03n0157_007:0213c07": "「爾時，虛空日菩薩復說偈讚言：",
    "T03n0157_007:0213c08": "「『汝所成就，　　大悲功德，",
    "T03n0157_007:0213c09": "勝妙智慧，　　善別法相，",
    "T03n0157_007:0213c10": "除佛世尊，　　餘無能及。』",
    "T03n0157_007:0213c11": "「爾時，師子香菩薩復說偈讚言：",
    "T03n0157_007:0213c12": "「『汝未來世，　　於賢劫中，",
    "T03n0157_007:0213c13": "多煩惱處，　　得大名稱，",
    "T03n0157_007:0213c14": "復令無量，　　諸眾生等，",
    "T03n0157_007:0213c15": "斷除苦惱，　　得妙解脫。』",
    "T03n0157_007:0213c16": "「爾時，普賢菩薩復說偈讚言：",
    "T03n0157_007:0213c17": "「『一切眾生，　　勤心修集，",
    "T03n0157_007:0213c18": "生死飢餓，　　涉邪見山，",
    "T03n0157_007:0213c19": "互相食噉，　　無有善心，",
    "T03n0157_007:0213c20": "汝以大悲，　　故能攝取。』",
    "T03n0157_007:0213c21": "「爾時，阿閦菩薩復說偈讚言：",
    "T03n0157_007:0213c22": "「『燒滅善心，　　專作逆惡，",
    "T03n0157_007:0213c23": "墮大無明，　　黑闇之中，",
    "T03n0157_007:0213c24": "無由得出，　　煩惱淤泥，",
    "T03n0157_007:0213c25": "汝已攝取，　　如是眾生。』",
    "T03n0157_007:0213c26": "「爾時，香手菩薩復說偈讚言：",
    "T03n0157_007:0213c27": "「『汝今審見，　　未來之世，",
    "T03n0157_007:0213c28": "多諸恐怖，　　如觀鏡像，",
    "T03n0157_007:0213c29": "其中眾生，　　毀壞正法，",
    "T03n0157_007:0214a01": "皆悉燒滅，　　一切善心。』",
    "T03n0157_007:0214a02": "「爾時，寶相菩薩復說偈讚言：",
    "T03n0157_007:0214a03": "「『汝今純以，　　智慧持戒，",
    "T03n0157_007:0214a04": "三昧慈悲，　　莊嚴其心，",
    "T03n0157_007:0214a05": "故能攝取，　　燒滅善法，",
    "T03n0157_007:0214a06": "誹謗聖人，　　如是眾生。』",
    "T03n0157_007:0214a07": "「爾時，離恐怖莊嚴菩薩復說偈讚言：",
    "T03n0157_007:0214a08": "「『汝今所修，　　無量苦行，",
    "T03n0157_007:0214a09": "皆為攝取，　　當來眾生，",
    "T03n0157_007:0214a10": "燒滅善心，　　依邪見者。』",
    "T03n0157_007:0214a11": "「爾時，華手菩薩復說偈讚言：",
    "T03n0157_007:0214a12": "「『汝今大悲，　　智慧精進，",
    "T03n0157_007:0214a13": "於此大眾，　　無能及者，",
    "T03n0157_007:0214a14": "是故攝取，　　邪見諸心，",
    "T03n0157_007:0214a15": "為老病死，　　之所逼者。』",
    "T03n0157_007:0214a16": "「爾時，智稱菩薩復說偈讚言：",
    "T03n0157_007:0214a17": "「『無量眾生，　　多諸病苦，",
    "T03n0157_007:0214a18": "常為煩惱，　　惡風所吹。",
    "T03n0157_007:0214a19": "汝今能以，　　大智慧水，",
    "T03n0157_007:0214a20": "消滅諸魔，　　破其力勢。』",
    "T03n0157_007:0214a21": "「爾時，地印菩薩復說偈讚言：",
    "T03n0157_007:0214a22": "「『汝今已得，　　堅固精進，",
    "T03n0157_007:0214a23": "能盡煩惱，　　而得解脫，",
    "T03n0157_007:0214a24": "我等志薄，　　不能及是。』",
    "T03n0157_007:0214a25": "「爾時，月華菩薩復說偈讚言：",
    "T03n0157_007:0214a26": "「『堅固修習，　　精進用意，",
    "T03n0157_007:0214a27": "依止功德，　　生憐愍心；",
    "T03n0157_007:0214a28": "是故來世，　　能為眾生，",
    "T03n0157_007:0214a29": "斷於三世，　　三有結縛。』",
    "T03n0157_007:0214b01": "「爾時，無垢月菩薩復說偈讚言：",
    "T03n0157_007:0214b02": "「『菩薩所行道，　　大悲為最上，",
    "T03n0157_007:0214b03": "所說非相立，　　是故我稽首。』",
    "T03n0157_007:0214b04": "「爾時，持力菩薩復說偈讚言：",
    "T03n0157_007:0214b05": "「『五濁惡世，　　多煩惱病，",
    "T03n0157_007:0214b06": "汝依菩提，　　發堅固願，",
    "T03n0157_007:0214b07": "為諸眾生，　　斷煩惱根。』",
    "T03n0157_007:0214b08": "「爾時，火鬘菩薩復說偈讚言：",
    "T03n0157_007:0214b09": "「『汝之智慧，　　猶如寶藏，",
    "T03n0157_007:0214b10": "所發誓願，　　清淨無垢，",
    "T03n0157_007:0214b11": "所可修行，　　無上菩提，",
    "T03n0157_007:0214b12": "但為眾生，　　作大醫王。』",
    "T03n0157_007:0214b13": "「爾時，現力菩薩悲泣涕淚，在梵志前，頭面作",
    "T03n0157_007:0214b14": "禮，合掌叉手，說偈讚言：",
    "T03n0157_007:0214b15": "「『汝今以此，　　大智慧炬，",
    "T03n0157_007:0214b16": "為諸眾生，　　斷煩惱病，",
    "T03n0157_007:0214b17": "亦為貧窮，　　窮乏眾生，",
    "T03n0157_007:0214b18": "斷除一切，　　無量諸苦。』",
    "T03n0157_007:0214b19": "「善男子！爾時，一切大眾、天龍、鬼神、乾闥婆、人",
    "T03n0157_007:0214b20": "及非人，在梵志前，頭面作禮，禮已起立，合掌",
    "T03n0157_007:0214b21": "恭敬，以種種讚法而讚歎之。」",
    "T03n0157_007:0214b22": "佛告寂意菩薩：「善男子！爾時，寶海梵志於",
    "T03n0157_007:0214b23": "如來前右膝著地，是時大地六種震動，一切",
    "T03n0157_007:0214b24": "十方如一佛世界微塵數等諸佛世界，亦六",
    "T03n0157_007:0214b25": "種震動，有大光明遍照世間，雨種種華：曼",
    "T03n0157_007:0214b26": "陀羅華、摩訶曼陀羅華、波利質多華、曼殊沙",
    "T03n0157_007:0214b27": "華、摩訶曼殊沙華，乃至有無量光明遍照",
    "T03n0157_007:0214b28": "十方，如一佛世界微塵等若淨不淨諸世界",
    "T03n0157_007:0214b29": "中，在在處處現在諸佛，為諸眾生說於正",
    "T03n0157_007:0214c01": "法，是諸佛所，各有菩薩坐而聽法，是諸菩",
    "T03n0157_007:0214c02": "薩見此大地六種震動，放大光明，雨種種",
    "T03n0157_007:0214c03": "華，見是事已，前白佛言：『世尊！何因緣故而",
    "T03n0157_007:0214c04": "此大地六種震動，有大光明，雨種種華？』「爾",
    "T03n0157_007:0214c05": "時，東方去此一恒河沙等，有佛世界名選",
    "T03n0157_007:0214c06": "擇珍寶，是中有佛號寶月如來、應、正遍知、",
    "T03n0157_007:0214c07": "明行足、善逝、世間解、無上士、調御丈夫、天人師、",
    "T03n0157_007:0214c08": "佛、世尊，今現在與無量無邊阿僧祇等諸大",
    "T03n0157_007:0214c09": "菩薩，恭敬圍繞說大乘法。有二菩薩，一名",
    "T03n0157_007:0214c10": "寶相，二名月相，向寶月佛，合掌恭敬而白",
    "T03n0157_007:0214c11": "佛言：『世尊！何因緣故，六種震動，有大光",
    "T03n0157_007:0214c12": "明，雨種種華？』爾時，彼佛告二菩薩：『善男子！",
    "T03n0157_007:0214c13": "西方去此如一恒河沙等，彼有世界名刪",
    "T03n0157_007:0214c14": "提嵐，有佛世尊號曰寶藏如來，乃至佛世",
    "T03n0157_007:0214c15": "尊，今現在與無量無邊諸菩薩等，授阿耨多",
    "T03n0157_007:0214c16": "羅三藐三菩提記，說諸國土，開示諸佛所有",
    "T03n0157_007:0214c17": "世界莊嚴善願三昧境界陀羅尼門如是等",
    "T03n0157_007:0214c18": "經。彼大會中有一大悲菩薩摩訶薩，作如是",
    "T03n0157_007:0214c19": "願：「我今當以大悲熏心，授阿耨多羅三",
    "T03n0157_007:0214c20": "藐三菩提記，為諸菩薩摩訶薩故示現善",
    "T03n0157_007:0214c21": "願。」是以先令無量無邊諸菩薩等發大誓",
    "T03n0157_007:0214c22": "願，取於種種莊嚴世界調伏眾生，是菩薩",
    "T03n0157_007:0214c23": "所成大悲，於諸大眾無能及者，於五濁世",
    "T03n0157_007:0214c24": "調伏弊惡多煩惱者，攝取一切五逆之人，乃",
    "T03n0157_007:0214c25": "至集聚諸不善根，燒滅善心，彼諸大眾天龍、",
    "T03n0157_007:0214c26": "鬼神、人及非人，不供養佛，悉共供養，最後成",
    "T03n0157_007:0214c27": "就大悲菩薩。頭面禮已，起立，恭敬合掌說偈",
    "T03n0157_007:0214c28": "讚歎。是時大悲菩薩在於佛前，右膝著地",
    "T03n0157_007:0214c29": "聽佛授記，彼佛世尊即便微笑，以是因緣",
    "T03n0157_007:0215a01": "令此十方如一佛剎微塵數等諸世界地，六",
    "T03n0157_007:0215a02": "種震動，放大光明，雨種種華，惺悟一切諸",
    "T03n0157_007:0215a03": "菩薩等，亦復示現諸菩薩道。彼佛世尊悉",
    "T03n0157_007:0215a04": "令十方如一佛剎微塵數等諸菩薩皆共集",
    "T03n0157_007:0215a05": "會，為如是等諸大菩薩，說諸三昧陀羅尼",
    "T03n0157_007:0215a06": "門、無畏法門，是故彼佛示現如是種種變化。』",
    "T03n0157_007:0215a07": "「善男子！時二菩薩聞是事已，即白佛言：『世",
    "T03n0157_007:0215a08": "尊！是大悲菩薩發心已來為經幾時？行菩",
    "T03n0157_007:0215a09": "薩道復齊幾時？何時當於五濁惡世，調伏",
    "T03n0157_007:0215a10": "攝取厚重煩惱、互共鬪諍、多作五逆，成就一",
    "T03n0157_007:0215a11": "切諸不善根，燒滅善心，如是眾生？』爾時，彼",
    "T03n0157_007:0215a12": "佛告二菩薩：『善男子！是大悲菩薩，今日初",
    "T03n0157_007:0215a13": "發阿耨多羅三藐三菩提心。善男子！汝今",
    "T03n0157_007:0215a14": "可往見寶藏佛，恭敬、供養、禮拜、圍繞，聽說",
    "T03n0157_007:0215a15": "三昧陀羅尼門、無畏法門如是等經，并見大",
    "T03n0157_007:0215a16": "悲菩薩摩訶薩，汝以我聲作如是言：「寶月",
    "T03n0157_007:0215a17": "如來致意問訊，以此月光淨華作信與汝。",
    "T03n0157_007:0215a18": "又讚汝言：『善哉！善哉！善男子！汝初發心已能",
    "T03n0157_007:0215a19": "成就如是大悲，汝今已有無量名稱，遍滿",
    "T03n0157_007:0215a20": "十方如一佛剎微塵數等諸佛世界，皆言大",
    "T03n0157_007:0215a21": "悲菩薩，汝初發心已能成就如是大悲。是",
    "T03n0157_007:0215a22": "故善男子！我今讚汝，善哉！善哉！復次，善男",
    "T03n0157_007:0215a23": "子！汝為當來諸菩薩等，成就大悲故，說是",
    "T03n0157_007:0215a24": "大悲不斷善願，竪立法幢，是故復讚，善哉！善",
    "T03n0157_007:0215a25": "哉！復次，善男子！汝之名稱未來世住，當如一",
    "T03n0157_007:0215a26": "佛剎微塵數等阿僧祇劫，教百千億無量無",
    "T03n0157_007:0215a27": "邊阿僧祇眾生，安止令住阿耨多羅三藐三",
    "T03n0157_007:0215a28": "菩提，至於佛所得不退轉，或發善願，或",
    "T03n0157_007:0215a29": "取淨土，攝取眾生隨而調伏，復令未來得",
    "T03n0157_007:0215b01": "受阿耨多羅三藐三菩提記。如是眾生於",
    "T03n0157_007:0215b02": "未來世，過如一佛剎微塵數劫，當於十方",
    "T03n0157_007:0215b03": "如一佛剎微塵數劫，當於十方如一佛剎",
    "T03n0157_007:0215b04": "微塵數等諸佛世界得成阿耨多羅三藐",
    "T03n0157_007:0215b05": "三菩提，轉正法輪，復當讚歎大悲菩薩。是",
    "T03n0157_007:0215b06": "故以此三讚歎法讚歎於汝，善哉！善哉！』」』「善",
    "T03n0157_007:0215b07": "男子！爾時，彼土有九十二億諸菩薩摩訶薩，",
    "T03n0157_007:0215b08": "異口同聲作如是言：『世尊！我等欲往刪提",
    "T03n0157_007:0215b09": "嵐界，見寶藏佛，禮拜、供養、恭敬、圍遶，聽諸",
    "T03n0157_007:0215b10": "三昧陀羅尼門、無畏法門如是等經，并欲見",
    "T03n0157_007:0215b11": "於大悲菩薩。』爾時，彼佛以此三讚歎法及月",
    "T03n0157_007:0215b12": "光淨華，與二菩薩而告之曰：『宜知是時。』「爾",
    "T03n0157_007:0215b13": "時，寶相菩薩、月相菩薩於彼佛所，取月光淨",
    "T03n0157_007:0215b14": "華，并與九十二億菩薩摩訶薩，發彼世界，",
    "T03n0157_007:0215b15": "如電光發沒，彼即到刪提嵐剎閻浮園中",
    "T03n0157_007:0215b16": "寶藏佛所。到佛所已，頭面禮足，以諸菩薩",
    "T03n0157_007:0215b17": "所得種種師子遊戲，供養佛已，見寶海梵",
    "T03n0157_007:0215b18": "志為此大眾所共恭敬合掌讚歎，見是事",
    "T03n0157_007:0215b19": "已即便思惟：『今此大士，或當即是大悲菩",
    "T03n0157_007:0215b20": "薩，是故能令寶月如來送此寶華。』是二菩",
    "T03n0157_007:0215b21": "薩尋於佛前旋向梵志，即以華與，作如是",
    "T03n0157_007:0215b22": "言：『寶月如來以此妙華與汝為信，并三讚",
    "T03n0157_007:0215b23": "法，如上所說。』「如是東方無量無邊阿僧祇諸",
    "T03n0157_007:0215b24": "佛世界，亦遣無量菩薩摩訶薩，至刪提嵐",
    "T03n0157_007:0215b25": "界，皆以月光淨華三讚歎法，餘如上說。「善",
    "T03n0157_007:0215b26": "男子！爾時，南方去此七萬七千百千億佛世",
    "T03n0157_007:0215b27": "界，有佛世界名寶樓師子吼，有佛号師",
    "T03n0157_007:0215b28": "子相尊王如來、應、正遍知、明行足、善逝、世間",
    "T03n0157_007:0215b29": "解、無上士、調御丈夫、天人師、佛、世尊，今現在",
    "T03n0157_007:0215c01": "為諸菩薩說大乘法。有二菩薩摩訶薩，一",
    "T03n0157_007:0215c02": "名金剛智相，二名師子金剛相，是二菩薩",
    "T03n0157_007:0215c03": "白佛言：『世尊！何因緣故，地六種動，有大光",
    "T03n0157_007:0215c04": "明，雨種種華？』皆如東方諸菩薩比。復次，南",
    "T03n0157_007:0215c05": "方無量無邊諸佛，遣無量菩薩至刪提嵐",
    "T03n0157_007:0215c06": "界亦如是。「爾時，西方去此八萬九千百千億",
    "T03n0157_007:0215c07": "世界，有世界名安樂，有佛號攝諸根淨目",
    "T03n0157_007:0215c08": "如來，今現在為四部眾說三乘法。有二菩",
    "T03n0157_007:0215c09": "薩，一名賢日光明，二名師子吼身，是二菩",
    "T03n0157_007:0215c10": "薩白佛言：『世尊！何因緣故，地六種動，有大",
    "T03n0157_007:0215c11": "光明，雨種種華？』餘如上說。如是西方無量",
    "T03n0157_007:0215c12": "世界，亦復如是。「爾時，北方過九萬百千億世",
    "T03n0157_007:0215c13": "界，彼有世界名勝真寶，有佛號世間尊",
    "T03n0157_007:0215c14": "王如來，今現在為諸菩薩說大乘法。有二",
    "T03n0157_007:0215c15": "菩薩，一名不動住，二名得智慧世間尊王，",
    "T03n0157_007:0215c16": "是二菩薩白佛言：『世尊！何因緣故，地六種",
    "T03n0157_007:0215c17": "動？』餘如上說。北方無量世界亦如是。「爾時，",
    "T03n0157_007:0215c18": "下方過九萬八千百千億那由他世界，有",
    "T03n0157_007:0215c19": "世界名離闇霧，有佛號離恐怖圍遶音，今",
    "T03n0157_007:0215c20": "現在為四部眾說三乘法。有二菩薩，一名",
    "T03n0157_007:0215c21": "日尊，二名虛空日，是二菩薩白佛言：『世尊！",
    "T03n0157_007:0215c22": "何因緣故，地六種動？』餘如上說。下方世界亦",
    "T03n0157_007:0215c23": "復如是。",
    "T03n0157_007:0215c24": "悲華經卷第七"
}