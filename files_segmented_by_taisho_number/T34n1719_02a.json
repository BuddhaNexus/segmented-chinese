{
    "T34n1719_02a:0172b02": "folio_2a 2法華文句記卷第二上",
    "T34n1719_02a:0172b04": "唐天台沙門湛然述",
    "T34n1719_02a:0172b05": "迦葉緣起，《傳》中最廣，豈可具書？迦葉是姓故",
    "T34n1719_02a:0172b06": "云氏也。負圖者，如此方河圖。《十二遊經》云：",
    "T34n1719_02a:0172b07": "「佛成道第三年始度五人，第四年化大迦葉",
    "T34n1719_02a:0172b08": "及三兄弟，第五年化目連、身子。」「聚落」，多人所",
    "T34n1719_02a:0172b09": "居，但勝人當名。「畏勝王」者，民物不合勝",
    "T34n1719_02a:0172b10": "王耳。「三捨」者，捨此已下是也。「後時佛語」等者，",
    "T34n1719_02a:0172b11": "《增一》云：「佛在迦蘭陀與五百比丘俱，時迦",
    "T34n1719_02a:0172b12": "葉乞食前至佛所，却坐一面。佛言：汝年老",
    "T34n1719_02a:0172b13": "長大志衰根弊，可捨乞食及十二頭陀，亦",
    "T34n1719_02a:0172b14": "可受請并受長衣。迦葉曰：我不從佛教，若",
    "T34n1719_02a:0172b15": "如來不成佛，我作辟支佛，辟支佛法盡壽行",
    "T34n1719_02a:0172b16": "蘭若行。佛言：善哉！善哉！多所饒益。若迦葉",
    "T34n1719_02a:0172b17": "行頭行在世者，我法久住增益人天，三惡",
    "T34n1719_02a:0172b18": "道滅成三乘道。」《十住婆沙》十二頭陀一一各",
    "T34n1719_02a:0172b19": "具十種功德，廣在第十四卷〈十二頭陀品〉中。",
    "T34n1719_02a:0172b20": "《增一》四十六在增十一文中，樹下、露坐合之",
    "T34n1719_02a:0172b21": "為一，故知法相不可一準。《大論》四十九，說",
    "T34n1719_02a:0172b22": "無生忍為十二頭陀，屬通非藏，故今約教",
    "T34n1719_02a:0172b23": "極在涅槃。有無同異具如《止觀》第四記。「四神",
    "T34n1719_02a:0172b24": "三昧」者，四神足定也，由四神足有此四用。「無",
    "T34n1719_02a:0172b25": "形」者，能隱沒故。「無量意」者，知他心故。「清淨",
    "T34n1719_02a:0172b26": "積」者，能變穢故。「不退」者，能入惡故。言四定",
    "T34n1719_02a:0172b27": "者，此是必定定得諸禪及以無漏，能善簡擇",
    "T34n1719_02a:0172b28": "戒法具足，由是諸事得無退轉。「文陀竭王」",
    "T34n1719_02a:0172b29": "者，頂生王也。「天人咸等」者，《增一》云：「迦葉聞",
    "T34n1719_02a:0172c01": "天人稱為佛師，起鳴佛足云：佛是我師，",
    "T34n1719_02a:0172c02": "我是弟子。」「又迦葉」下，如《別譯阿含》第二十云：",
    "T34n1719_02a:0172c03": "「佛在迦蘭陀，迦葉共阿難入城乞食。阿難",
    "T34n1719_02a:0172c04": "云：日時未至，且往比丘尼精舍。迦葉如言，",
    "T34n1719_02a:0172c05": "諸尼遙見來，歡喜敷坐具竟，迦葉即為尼",
    "T34n1719_02a:0172c06": "說法。時偷羅難陀心不甘樂，即私云：長老",
    "T34n1719_02a:0172c07": "迦葉在阿難前說法，如販針兒至針師門",
    "T34n1719_02a:0172c08": "求欲賣針，終不可售。迦葉亦爾，在阿難前",
    "T34n1719_02a:0172c09": "而說於法。迦葉天耳遙聞，語阿難言：何足",
    "T34n1719_02a:0172c10": "可怪？迦葉於比丘尼前作師子吼，從座而",
    "T34n1719_02a:0172c11": "起即還所止。」今文從「迦葉語尼言」去文，即",
    "T34n1719_02a:0172c12": "迦葉師子吼文也。又《別譯阿含》乞食法，從家",
    "T34n1719_02a:0172c13": "至家不足便止。有云：至七家，不足便止。「四",
    "T34n1719_02a:0172c14": "大弟子」者，迦葉、賓頭盧、羅云、軍屠鉢漢。文",
    "T34n1719_02a:0172c15": "列七大，若并本族大及諸天戀慕為慈悲",
    "T34n1719_02a:0172c16": "大，合為九大。若以此為四悉者，姓及捨受",
    "T34n1719_02a:0172c17": "即世界；三行大即為人，聞名覩行皆生善；",
    "T34n1719_02a:0172c18": "故第四印可即是對治，以佛印可息疑怪",
    "T34n1719_02a:0172c19": "故；位與慈悲即第一義，見理入位故。集法",
    "T34n1719_02a:0172c20": "持法並入位之功。集法中引肇公者，明集",
    "T34n1719_02a:0172c21": "法功多。又文中「位大」者，不獨論無學位也，",
    "T34n1719_02a:0172c22": "以德高望重所掌職大。「云云」者，因緣縱多並",
    "T34n1719_02a:0172c23": "為四悉攝盡。次約教中先約事境，次「且約」",
    "T34n1719_02a:0172c24": "下乃約諦觀以分教別。事境中云「離五怖」",
    "T34n1719_02a:0172c25": "者，王、賊、水、火、惡子。「二是衣」等者，從初次第以",
    "T34n1719_02a:0172c26": "數對之，但文中闕次第乞。下之三教並以",
    "T34n1719_02a:0172c27": "初事為境，說者須委。解十二頭陀各作八",
    "T34n1719_02a:0172c28": "十八使、三十七品等，頭陀既爾，況餘劣行。忝",
    "T34n1719_02a:0172c29": "預道流，聞此勝法而不自省心行耶？「相似",
    "T34n1719_02a:0173a01": "相續」者，念念生滅迷謂相續，凡夫不了妄謂",
    "T34n1719_02a:0173a02": "為常。三受俱苦，適意之受其實苦也。動非",
    "T34n1719_02a:0173a03": "自在，動故無我。通教者，事境指前，但約行",
    "T34n1719_02a:0173a04": "相以辨諦觀，亦應可見。別教，法身為所依",
    "T34n1719_02a:0173a05": "者，期心法身修二德故。文後「云云」者，不委",
    "T34n1719_02a:0173a06": "明橫豎位位抖擻，別位橫豎自他門戶不可",
    "T34n1719_02a:0173a07": "卒備故也。圓教既云住處即二，驗知即是本",
    "T34n1719_02a:0173a08": "有三德，修得亦然。「一即一切」等者，不出三",
    "T34n1719_02a:0173a09": "德：一即一切行，衣也；一切即一慧，食也；非一",
    "T34n1719_02a:0173a10": "非一切身，處也。「云云」者，未明行相，且對頭",
    "T34n1719_02a:0173a11": "陀。約本迹中云「捨法愛」者，既云與如來",
    "T34n1719_02a:0173a12": "同得，即捨真似兩愛也。乃至隨在何地，地",
    "T34n1719_02a:0173a13": "地離愛，故論久本本地三德，迹示五味頭",
    "T34n1719_02a:0173a14": "陀事中衣等。凡釋本迹大旨，如前明數中",
    "T34n1719_02a:0173a15": "辨。「觀」下「云云」者，亦不暇具述諸觀次第。圓",
    "T34n1719_02a:0173a16": "頭陀者，正當不生不生之三德也。故下三人",
    "T34n1719_02a:0173a17": "復對三德，其理宛同。「剎」者，應云剎摩，此云",
    "T34n1719_02a:0173a18": "田，即一佛所王土也。今名「剎柱」者，表田域",
    "T34n1719_02a:0173a19": "故，故諸經中多云「表剎」。若欲明四悉者，初",
    "T34n1719_02a:0173a20": "是世界，族姓住處不同故；「毘婆尸」下為人也，",
    "T34n1719_02a:0173a21": "共立剎柱以為善因；「佛作」下是對治，見佛",
    "T34n1719_02a:0173a22": "即能除惡故也；「佛即語云」下第一義，能於小",
    "T34n1719_02a:0173a23": "乘見真理故。「佛作十神變」者，文中一往且",
    "T34n1719_02a:0173a24": "列十事，然《律》、《論》文不專此十。又文中雖列，事",
    "T34n1719_02a:0173a25": "未委悉，《增一》、《瑞應》廣明其事，今略出之使文",
    "T34n1719_02a:0173a26": "可見。《增一》云：「佛入迦葉窟，毒龍放火等，佛",
    "T34n1719_02a:0173a27": "收毒龍住於盋內，至迦葉所。迦葉請住，三",
    "T34n1719_02a:0173a28": "月供養。時至請食，佛言：前去。便往閻浮樹",
    "T34n1719_02a:0173a29": "取閻浮果。乃至云：沙門雖神不如我道真。",
    "T34n1719_02a:0173b01": "次往東弗婆提，取毘梨勒果；次往瞿耶尼，",
    "T34n1719_02a:0173b02": "取呵梨勒果；次往欝單越，取自然粳糧皆如",
    "T34n1719_02a:0173b03": "前云沙門等。又於閻浮提，取呵摩勒果。欲作大",
    "T34n1719_02a:0173b04": "祀，五百弟子欲破薪斧舉不下，迦葉問佛，",
    "T34n1719_02a:0173b05": "佛言：欲得下耶？斧即下。下又不舉如前。欲",
    "T34n1719_02a:0173b06": "然火，火不然；欲滅火，火不滅如前。迦葉念",
    "T34n1719_02a:0173b07": "欲大祀，必有諸王貴人來，瞿曇端正，若人",
    "T34n1719_02a:0173b08": "見者令我失利；若明日不來我則大幸。佛",
    "T34n1719_02a:0173b09": "知已，且往北方取粳糧，瞿耶尼取乳汁，往",
    "T34n1719_02a:0173b10": "阿耨池食。暮還石窟中，迦葉問：昨何不來？",
    "T34n1719_02a:0173b11": "佛言：我知汝心，我不來。具為說前事。又因",
    "T34n1719_02a:0173b12": "四天王來聽法夜有光明，明日問佛，佛具為",
    "T34n1719_02a:0173b13": "說。次帝釋、梵王來亦爾。迦葉問：能令我祖父",
    "T34n1719_02a:0173b14": "來聽法不？佛便令來云云。恒水卒長，迦葉恐",
    "T34n1719_02a:0173b15": "佛為水所溺，使弟子往看，水不沒足，在水",
    "T34n1719_02a:0173b16": "上行如前。佛言：汝是盲人，目無所覩如是神",
    "T34n1719_02a:0173b17": "變，固云道真。佛云：汝能水上行不？今方共水",
    "T34n1719_02a:0173b18": "上行云云。汝若不捨邪見，令汝長劫受苦。",
    "T34n1719_02a:0173b19": "聞已頭面禮佛求悔，乃告弟子：合隨所宜，",
    "T34n1719_02a:0173b20": "我師世尊。語弟子言：我見降龍時已有心",
    "T34n1719_02a:0173b21": "歸佛。乃至五百弟子皆聞善來得成沙門",
    "T34n1719_02a:0173b22": "果，並以術具投之於水，隨流而下。二弟復",
    "T34n1719_02a:0173b23": "有五百弟子，見火具下云云。亦皆善來以成",
    "T34n1719_02a:0173b24": "沙門。佛欲至迦毘羅衛，問佛：何以至彼？佛",
    "T34n1719_02a:0173b25": "言：一切諸佛俱有五事，一轉法輪，二為父",
    "T34n1719_02a:0173b26": "說法，三為母說法，四當導凡夫立菩薩",
    "T34n1719_02a:0173b27": "行，五授菩薩記。是以至彼為父說法。父王",
    "T34n1719_02a:0173b28": "因令千釋出家，以自圍繞。」約教者，亦應具",
    "T34n1719_02a:0173b29": "列四教解三人行德，而列五味者，味攝教",
    "T34n1719_02a:0173c01": "故。約本迹中以三人對三德者，圓德必一",
    "T34n1719_02a:0173c02": "人具三，但一人偏從所表一德為名，既是",
    "T34n1719_02a:0173c03": "共表體同性一故也。觀中亦爾，初得中道、次",
    "T34n1719_02a:0173c04": "遮邊倒、後照邊諦，故知三德即不思議圓無",
    "T34n1719_02a:0173c05": "生也。釋舍利子引《生經》等，亦具四悉，初是",
    "T34n1719_02a:0173c06": "世界，以明宿世及胎中故；「難陀」下生善，以",
    "T34n1719_02a:0173c07": "令國人生信及見頞鞞能生善故；「調達」下",
    "T34n1719_02a:0173c08": "對治，能治調達及度差故；「中含」下第一義，",
    "T34n1719_02a:0173c09": "歎與佛等故。「昔者」等者，彼經五卷，出第一",
    "T34n1719_02a:0173c10": "卷，今更略出令文可見。彼釋著我所中云：",
    "T34n1719_02a:0173c11": "「昔無數劫，甥舅俱為官御織師，見藏中好物",
    "T34n1719_02a:0173c12": "便生貪心，即共議云：吾等織作勤苦，具知藏",
    "T34n1719_02a:0173c13": "物好醜，寧可共取用解貧乏。後人定間盜",
    "T34n1719_02a:0173c14": "得無貲。監覺白王下如疏文。後時復來，甥語舅",
    "T34n1719_02a:0173c15": "言：舅年衰弱恐為守者所得，令從地窟却",
    "T34n1719_02a:0173c16": "入，如他人見，我力強壯便能濟舅。果如甥言，",
    "T34n1719_02a:0173c17": "甥知不濟恐明人識，輒截頭留身而去。王",
    "T34n1719_02a:0173c18": "令棄屍如疏。王令微伺，伺之不密，甥因教",
    "T34n1719_02a:0173c19": "童兒執火舞戲猥鬧投火，伺者不覺如疏。王",
    "T34n1719_02a:0173c20": "復出女嚴飾璣珠，安置房舍於大水邊如疏。",
    "T34n1719_02a:0173c21": "王先教女如疏，女執其衣，其曰：用執衣為？",
    "T34n1719_02a:0173c22": "汝執我手。其甥凶黠先備死人如疏。王曰：如",
    "T34n1719_02a:0173c23": "此方便無雙，當奈之何？女妊娠十月，生男",
    "T34n1719_02a:0173c24": "端正，使乳母抱周遍國界，令有鳴者捉之。",
    "T34n1719_02a:0173c25": "終日不獲。甥為餅師住爐下，小兒啼哭，餅",
    "T34n1719_02a:0173c26": "師與餅而鳴。乳母白王。王云：何不縛來？乳",
    "T34n1719_02a:0173c27": "母曰：兒飢，餅師與餅，不意是賊。王又令如",
    "T34n1719_02a:0173c28": "近兒者捉來。甥又沽醇酒，喚乳母及伺者",
    "T34n1719_02a:0173c29": "飲，伺者大醉，盜兒而去如疏。前後各二百五",
    "T34n1719_02a:0174a01": "十騎，甥在中央不下，王因往入騎中捉",
    "T34n1719_02a:0174a02": "之，云：汝是前盜不？前後捉汝何不得耶？稽",
    "T34n1719_02a:0174a03": "首答曰：乞此餘命。王曰：卿聰黠天下無雙，",
    "T34n1719_02a:0174a04": "隨卿所願如疏。」「兼則相不祥」者，在道以相",
    "T34n1719_02a:0174a05": "則之，所則之相凡屬己者皆悉不祥。「師事",
    "T34n1719_02a:0174a06": "沙然梵志」等者，《增一》云：「舍利子與目連二人",
    "T34n1719_02a:0174a07": "求道無剋，乃問師。師云：我自歷年求道無",
    "T34n1719_02a:0174a08": "剋，為道無耶？他日師疾，舍利弗在頭，目連",
    "T34n1719_02a:0174a09": "在脚，命欲終時乃笑，二人俱問笑意如疏。",
    "T34n1719_02a:0174a10": "二人筆受如疏，由是發誓，若得甘露必與共",
    "T34n1719_02a:0174a11": "甞。」「中含第二至寧可盡」者，彼《七車喻經》云：",
    "T34n1719_02a:0174a12": "「舍利子見滿慈子」如疏彼第二〈七法品〉中，廣",
    "T34n1719_02a:0174a13": "述緣起。言「生處安居」者，經云「生地」，即本生",
    "T34n1719_02a:0174a14": "處也。生處諸比丘白佛，稱說滿慈子等如疏。",
    "T34n1719_02a:0174a15": "「白晢」音析光悅也。若析音，美色也。二義俱通。「戒",
    "T34n1719_02a:0174a16": "淨」等者，準《淨名疏》云，戒淨者正語、業、命，心淨",
    "T34n1719_02a:0174a17": "者正精進、念、定，見淨者正見、正思惟，斷疑淨",
    "T34n1719_02a:0174a18": "者是見道。知道非道淨者亦名分別淨，道迹",
    "T34n1719_02a:0174a19": "知見淨者亦名行淨，此二是修道。道迹智斷",
    "T34n1719_02a:0174a20": "淨亦名涅槃淨，即無學道。至約教中方分",
    "T34n1719_02a:0174a21": "教別，後二須用同體見思，此以「有餘稱無",
    "T34n1719_02a:0174a22": "餘」者，七淨始從事戒終至智斷皆是有餘，",
    "T34n1719_02a:0174a23": "報終入滅方證無餘。七淨乃是無餘之門，若",
    "T34n1719_02a:0174a24": "即以七淨為無餘者，故知乃以有餘稱無",
    "T34n1719_02a:0174a25": "餘耳。無餘必假七淨方至，故云離七亦無。",
    "T34n1719_02a:0174a26": "「拘薩羅」者，舍衛。「婆雞帝」者，地名，未知里數。",
    "T34n1719_02a:0174a27": "「作師子吼」者，《雜含．舍利子師子吼經》中，佛說",
    "T34n1719_02a:0174a28": "一句義，三問身子，三不能答。佛少開已入",
    "T34n1719_02a:0174a29": "於靜室，舍利子集諸比丘，語言：佛未示我",
    "T34n1719_02a:0174b01": "事端即不能答，我於七日七夜演其法而",
    "T34n1719_02a:0174b02": "不能窮。「佛命目連往祇洹喚身子」等者，",
    "T34n1719_02a:0174b03": "佛在阿耨達泉五百比丘俱，阿難侍佛坐金",
    "T34n1719_02a:0174b04": "蓮華，七寶為莖，五百皆集。時龍王云：此眾",
    "T34n1719_02a:0174b05": "空缺不見舍利弗，願佛遣一比丘喚。時舍",
    "T34n1719_02a:0174b06": "利弗在祇洹補故衣五納祇是雜色。舍利弗曰：汝先",
    "T34n1719_02a:0174b07": "去至彼，我即來。目連云：汝神力可勝我耶？",
    "T34n1719_02a:0174b08": "乃令前去。目連曰：若不時去，吾捉汝臂將",
    "T34n1719_02a:0174b09": "向彼泉。舍利弗言：目連試弄我。舍利弗即",
    "T34n1719_02a:0174b10": "解衣帶著地，語目連言：汝能舉此衣帶",
    "T34n1719_02a:0174b11": "不？然後捉吾臂將去。於時目連念：舍利弗",
    "T34n1719_02a:0174b12": "輕弄於我。目連曰：此必有意事不徒然。申",
    "T34n1719_02a:0174b13": "手取帶不動一毫，盡其神力亦不能動。舍",
    "T34n1719_02a:0174b14": "利弗取帶繫閻浮樹枝令舉，時閻浮提地",
    "T34n1719_02a:0174b15": "一切皆動。舍利弗言：目連尚能動閻浮提地，",
    "T34n1719_02a:0174b16": "何況此帶？今當繫餘天下。乃至三天下皆",
    "T34n1719_02a:0174b17": "能動之如動輕衣。次繫須彌山小千中千",
    "T34n1719_02a:0174b18": "大千，皆能動之。是時天地大動，唯佛座及",
    "T34n1719_02a:0174b19": "阿耨達池不動。龍王問佛：何故地動？佛答",
    "T34n1719_02a:0174b20": "如疏。龍王曰：誰神力勝？佛言：舍利弗勝。龍王",
    "T34n1719_02a:0174b21": "曰：前何故云目連神通第一？佛言：目連能",
    "T34n1719_02a:0174b22": "住一劫，舍利弗住多劫。他云邊際定者，秖",
    "T34n1719_02a:0174b23": "此定耳。舍利弗入三昧，目連不知名。舍利",
    "T34n1719_02a:0174b24": "弗復作是念：目連動於大地，蠕動死者無數，",
    "T34n1719_02a:0174b25": "我躬聞佛說如來座者不可移動，今以此",
    "T34n1719_02a:0174b26": "帶繫之。目連復舉所以不動，今云他方佛",
    "T34n1719_02a:0174b27": "座脚小異耳。目連自念：不於神力有退乎？",
    "T34n1719_02a:0174b28": "欲往佛所而問其事。目連捨至世尊所，遙",
    "T34n1719_02a:0174b29": "見舍利弗在佛前坐。又念：佛弟子中我神",
    "T34n1719_02a:0174c01": "力第一，然今不如舍利弗耶？便往問佛：將",
    "T34n1719_02a:0174c02": "無不失神力耶？我前發今在後到。佛言：",
    "T34n1719_02a:0174c03": "汝神力不退，但舍利弗所入汝不識耳。龍王",
    "T34n1719_02a:0174c04": "聞此甚大歡喜。諸比丘私論：佛弟子中目連",
    "T34n1719_02a:0174c05": "神力第一，今不如舍利弗。便於目連起輕",
    "T34n1719_02a:0174c06": "薄心。佛告目連：汝現神力。目連禮佛，即於",
    "T34n1719_02a:0174c07": "佛前，往東方七恒沙界，佛名奇光，往盋緣",
    "T34n1719_02a:0174c08": "上行。彼眾見謂蟲，示彼佛。彼佛云：西方七",
    "T34n1719_02a:0174c09": "恒沙界云云，彼佛令現神力，莫令諸比丘起",
    "T34n1719_02a:0174c10": "輕想。乃至令盋囊盛五百等著梵天，一足",
    "T34n1719_02a:0174c11": "蹋梵天、一足蹋須彌，說偈聲滿祇園。諸比",
    "T34n1719_02a:0174c12": "丘聞，不知所在。問佛，佛言：在彼界云云。諸比",
    "T34n1719_02a:0174c13": "丘白佛，令目連歸云云。彼比丘欲來，佛令將",
    "T34n1719_02a:0174c14": "來，佛為說六界法令還，目連送歸云云。「如般",
    "T34n1719_02a:0174c15": "若中說」者，彼經富樓那說破菩提見，故是",
    "T34n1719_02a:0174c16": "通意。「諸賢聖自說己法」等者，此中釋通教，",
    "T34n1719_02a:0174c17": "因引《般若》共菩薩行必破菩提法輪等見，方",
    "T34n1719_02a:0174c18": "名菩薩。故引諸大乘經中凡諸菩薩自說己",
    "T34n1719_02a:0174c19": "證，皆為利生或對佛述解，非如凡夫自",
    "T34n1719_02a:0174c20": "謂己見而稱己能，故云「妄有所說」。釋目連",
    "T34n1719_02a:0174c21": "中「吉占」等者，父名吉占，其父初生時，相者占",
    "T34n1719_02a:0174c22": "之言吉，因以為名。「目伽略兮度」五字，並是",
    "T34n1719_02a:0174c23": "西音，故論第十釋如來語密中，引目連尋",
    "T34n1719_02a:0174c24": "聲，彼佛告云：目伽路子度何故來此？目連乃",
    "T34n1719_02a:0174c25": "答言等。乃是彼佛稱此五字而命目連，即",
    "T34n1719_02a:0174c26": "是二土音輕重耳。文中「路」字者誤作「略」字，「子」",
    "T34n1719_02a:0174c27": "字誤作「兮」字。「同名者多」者，如《中含》三十五",
    "T34n1719_02a:0174c28": "云：「有算數目連，善知算法」。彼經佛在舍衛",
    "T34n1719_02a:0174c29": "鹿母堂，算數目連中後仿佯至佛所問訊，",
    "T34n1719_02a:0175a01": "却坐白佛：願有所問，佛言：恣汝所問。乃至",
    "T34n1719_02a:0175a02": "云，我以算法存命，歸佛出家存本俗業故",
    "T34n1719_02a:0175a03": "云也。瞿墨善知法相。目連不一，故別標大。",
    "T34n1719_02a:0175a04": "見貴與取重，文語從異，其義一也，皆以德",
    "T34n1719_02a:0175a05": "行重之耳。舍利弗才高而智明，目揵連族豪",
    "T34n1719_02a:0175a06": "而神爽，爽亦明也。藝謂六藝，略如《釋籤》，然",
    "T34n1719_02a:0175a07": "西方智藝有殊此土，以有得禪者故，故四",
    "T34n1719_02a:0175a08": "韋陀所攝甚廣。此中因緣亦具四悉：初是世",
    "T34n1719_02a:0175a09": "界，「釋論」去為人，「外道」下對治，「涅槃」下第一義。",
    "T34n1719_02a:0175a10": "「左面弟子」者，所以以身子、目連為轉法輪",
    "T34n1719_02a:0175a11": "左右弟子者，通因定生即定慧一雙，以此",
    "T34n1719_02a:0175a12": "二法為一切法之根本，亦是福慧一雙；悲多",
    "T34n1719_02a:0175a13": "現通，亦是悲智一雙，成破法輪準此可知。",
    "T34n1719_02a:0175a14": "「簸峨」者，傾側貌也。有作「𧿽𨁟」、有作「𧿽𨁟」，並",
    "T34n1719_02a:0175a15": "不見所出，準《文選．江海賦》云：「陽侯砐硪以",
    "T34n1719_02a:0175a16": "岸起」，砐字五合切今作簸者，扇動意耳。「難陀」等",
    "T34n1719_02a:0175a17": "者，《增一》二十八云：「佛在給孤獨園，帝釋白",
    "T34n1719_02a:0175a18": "佛：如來在世應行五事，母在三十三天",
    "T34n1719_02a:0175a19": "須行說法。佛默然受云云。於是便往云云。龍嗔",
    "T34n1719_02a:0175a20": "放火大風，閻浮提洞然，阿難白佛：云何有此",
    "T34n1719_02a:0175a21": "大煙火耶？佛具答。迦葉、那律等各起白佛，欲",
    "T34n1719_02a:0175a22": "降此龍，佛皆言：此龍力暴難可化度，卿可",
    "T34n1719_02a:0175a23": "安坐。目連白佛，佛亦止之。又問：汝云何降？",
    "T34n1719_02a:0175a24": "答言：先以極大身恐怯，次以極小身鑽齧，",
    "T34n1719_02a:0175a25": "然後以常身降之。佛言：善哉！汝能堪任。佛",
    "T34n1719_02a:0175a26": "復誡言：固心勿亂，恐為所嬈。目連禮佛足",
    "T34n1719_02a:0175a27": "至山上，現十四頭，繞山十四匝。龍見恐怖，",
    "T34n1719_02a:0175a28": "自相謂言：我今試降為勝我不？二龍即以",
    "T34n1719_02a:0175a29": "尾擲大海水，不至忉利；目連以尾擲水，水",
    "T34n1719_02a:0175b01": "至梵宮，并灑二龍。二龍知劣，極大嗔恚，雷",
    "T34n1719_02a:0175b02": "電霹靂放大火焰。目連自念：夫龍鬪者皆以",
    "T34n1719_02a:0175b03": "煙火霹靂，設我亦爾，閻浮叨利悉皆被害。乃",
    "T34n1719_02a:0175b04": "化為小形云云。二龍伏退，念言：四生龍中無",
    "T34n1719_02a:0175b05": "出家者，此龍威力乃爾，身毛皆竪。尊者知龍",
    "T34n1719_02a:0175b06": "心伏，乃復常身於龍眼𥇒上行，二龍於是",
    "T34n1719_02a:0175b07": "始知非龍。歎曰：甚奇！甚奇！白目連曰：何為",
    "T34n1719_02a:0175b08": "相惱？何所誡耶？目連曰：汝昨有念云：此禿",
    "T34n1719_02a:0175b09": "沙門恒飛我上耶？龍曰：如是。目連曰：須彌",
    "T34n1719_02a:0175b10": "山者是諸天路，非汝居處。龍曰：願恕其過，",
    "T34n1719_02a:0175b11": "從今已去願為弟子。目連曰：汝莫歸我；歸",
    "T34n1719_02a:0175b12": "我所歸。龍曰：我歸如來。目連將二龍至舍",
    "T34n1719_02a:0175b13": "衛。目連曰：世尊今為無量大眾說法，莫作",
    "T34n1719_02a:0175b14": "汝形。龍曰：如是。乃作端正人，佛為說法，為",
    "T34n1719_02a:0175b15": "優婆塞。時波斯匿王來問煙火事云云。佛具答",
    "T34n1719_02a:0175b16": "云云。王見二龍不起，二龍嗔，復念：國中人民於",
    "T34n1719_02a:0175b17": "我無惡云云。二龍便於匿王宮上現大霹靂",
    "T34n1719_02a:0175b18": "等，尊者變為優曇華；龍嗔復雨大山，復變",
    "T34n1719_02a:0175b19": "為餅食；龍倍嗔而雨刀劍，復變為好衣；龍",
    "T34n1719_02a:0175b20": "更嗔，復變為七寶。匿王不知，便云：閻浮有",
    "T34n1719_02a:0175b21": "德不過於我，宮內常有如是等物，當作輪",
    "T34n1719_02a:0175b22": "王乎？龍又自念：何無勢力一至如斯？念已",
    "T34n1719_02a:0175b23": "始復知是目連之力，見已便去。王得七寶飯",
    "T34n1719_02a:0175b24": "等不敢自受，將至佛所以事白佛。佛令",
    "T34n1719_02a:0175b25": "供養目連，王得目連力。王問：何故爾耶？佛",
    "T34n1719_02a:0175b26": "具答。王方知云云。」「調達引五百」等者，《增一》四",
    "T34n1719_02a:0175b27": "十七云：「佛在拘留園，時提婆達兜三白佛",
    "T34n1719_02a:0175b28": "欲出家，佛再不許，便作是言：此沙門懷嫉",
    "T34n1719_02a:0175b29": "妬心，我今宜自剃頭修梵行，何用是沙門",
    "T34n1719_02a:0175c01": "為？有一比丘名修陀，頭陀乞食，達兜往彼",
    "T34n1719_02a:0175c02": "頭面禮足，願教威儀，比丘便教。次從學通，",
    "T34n1719_02a:0175c03": "此比丘教云：當知心意識輕重，知已復知",
    "T34n1719_02a:0175c04": "四大輕重，知已當修自在三昧，次修勇猛",
    "T34n1719_02a:0175c05": "三昧，次修心意三昧，次修自識三昧，如是",
    "T34n1719_02a:0175c06": "不久便得神足。依言修習名稱遠聞，至三",
    "T34n1719_02a:0175c07": "十三天，採優盋羅華上太子膝上云云，廣受",
    "T34n1719_02a:0175c08": "供養。」欲破僧行舍羅等，具如《止觀》第一記。",
    "T34n1719_02a:0175c09": "時舍利弗、目連自相謂曰：試共往彼聽說何",
    "T34n1719_02a:0175c10": "等？彼見歡喜謂來歸之，一切諸人咸有此念。",
    "T34n1719_02a:0175c11": "語舍利弗：汝能為諸比丘說法不？我今背",
    "T34n1719_02a:0175c12": "痛。便累足而臥。舍利弗為說法已，目連將",
    "T34n1719_02a:0175c13": "諸比丘去云云。後因造逆云云，為火所燒遂入",
    "T34n1719_02a:0175c14": "阿鼻。阿難問佛：當生何處？佛答云云。「雜含二",
    "T34n1719_02a:0175c15": "十九」等者，彼文甚廣。又《增一》四十四亦云：「佛",
    "T34n1719_02a:0175c16": "在給孤獨，阿難問佛：如毘婆尸佛弟子幾",
    "T34n1719_02a:0175c17": "時生瑕穢？佛言：初八萬四千年，後八十七六",
    "T34n1719_02a:0175c18": "三二十至十二，次第對七佛。」「帝釋與修羅",
    "T34n1719_02a:0175c19": "戰」，具如《止觀》第五記。「佛梵聲深遠」，如《止觀》第",
    "T34n1719_02a:0175c20": "一記。「佛求侍者」，如《止觀》第六記。約教中「十",
    "T34n1719_02a:0175c21": "四變化」者，具如《釋籤》，故以十四變化釋四",
    "T34n1719_02a:0175c22": "禪耳，此乃一切羅漢並得。次「觀」等，四俱解脫",
    "T34n1719_02a:0175c23": "人方乃具之，以具觀禪必得滅受想定。次",
    "T34n1719_02a:0175c24": "「十一切」，欲令神通廣普故耳。「練熏修」如《止",
    "T34n1719_02a:0175c25": "觀》第九及法界次第中，十一切具如法界次",
    "T34n1719_02a:0175c26": "第。「事禪」具如《玄》文及《次第禪門》。「十八變」如《止",
    "T34n1719_02a:0175c27": "觀》第十記。又有人云：十八變者謂震動等，今",
    "T34n1719_02a:0175c28": "為頌曰：震動及熾然，流布與示現，轉變及",
    "T34n1719_02a:0175c29": "來往，卷舒眾像身，往同趣隱顯，自在并制他，",
    "T34n1719_02a:0176a01": "施辨與憶念，施安及放光。又有人云：身上出",
    "T34n1719_02a:0176a02": "火等。「依空起慧」者，空即諦境，依境生智通",
    "T34n1719_02a:0176a03": "屬智性，故云「以空慧心」。「次第」等者，三諦功",
    "T34n1719_02a:0176a04": "用通名神通，初地已去別名感應，三諦次第",
    "T34n1719_02a:0176a05": "故云深入，獨菩薩法故且云「過於二乘」，其",
    "T34n1719_02a:0176a06": "實超於兩教三乘。言「不以二相」等者，不二即",
    "T34n1719_02a:0176a07": "實相，見土即神通，依理而見故云不二相",
    "T34n1719_02a:0176a08": "見也。言「云云」者，令分別之，前二修得、後二",
    "T34n1719_02a:0176a09": "發得，藏依事禪、通依真理，別地前助、圓任",
    "T34n1719_02a:0176a10": "運發。前二名通名化，後二名密名應；前二",
    "T34n1719_02a:0176a11": "調伏物，後二見物機；前二可破壞，後二不",
    "T34n1719_02a:0176a12": "可壞；前二在教道，後二在證道；前二身通",
    "T34n1719_02a:0176a13": "唯現在，後二通三世；前二聖位方修通，後",
    "T34n1719_02a:0176a14": "二凡位俱修通；前二隨依皆可修，後二必",
    "T34n1719_02a:0176a15": "須有勝依。「願得通」應在前文因緣釋中，然",
    "T34n1719_02a:0176a16": "亦可以四願表教。今文中初教從事、通教",
    "T34n1719_02a:0176a17": "從真，後二在理故從容在此。言「云云」者，更",
    "T34n1719_02a:0176a18": "有多緣皆在願得，亦有不願任緣得者，即",
    "T34n1719_02a:0176a19": "如那律箭挑燈緣。「引令入極云云」者，分別",
    "T34n1719_02a:0176a20": "五味如前。觀心中「欻有」等者，三觀意也。實",
    "T34n1719_02a:0176a21": "相是中境，無有無心契中境，故云「通至」。次",
    "T34n1719_02a:0176a22": "釋旃延中，初因緣具四悉者：初是世界，「增",
    "T34n1719_02a:0176a23": "一」去為人，「與外道論」，對治及第一義，斷見及",
    "T34n1719_02a:0176a24": "世典各有破邪及得道故也。言「文飾」者，善",
    "T34n1719_02a:0176a25": "讚詠故。言「扇繩」者，若作「肩乘」二字並誤，以",
    "T34n1719_02a:0176a26": "其生時父已去世，此兒礙母不得再嫁，如",
    "T34n1719_02a:0176a27": "扇繫繩，亦可言好肩，好肩胛故。言「思勝」者，",
    "T34n1719_02a:0176a28": "思是慧數，論義功強得思勝名。所引《長含》十",
    "T34n1719_02a:0176a29": "重問答者，借彼迦葉童女比丘破弊宿文，",
    "T34n1719_02a:0176b01": "以之為例。計斷者計死後神滅，故以不滅",
    "T34n1719_02a:0176b02": "為難，若計常者反增其計，故應別以念念",
    "T34n1719_02a:0176b03": "不住破之。第一重中言「今之日月」等者，初",
    "T34n1719_02a:0176b04": "反質答者，如今日月為自立耶？為為他",
    "T34n1719_02a:0176b05": "耶？若為他者，為天為人？秖緣天人他故，故",
    "T34n1719_02a:0176b06": "有明日。若無他世應唯今日，若無明日亦",
    "T34n1719_02a:0176b07": "無昨日，以今日即是昨之明日。言「析薪」者，",
    "T34n1719_02a:0176b08": "具緣有火如有神，緣謝無火如無神，豈",
    "T34n1719_02a:0176b09": "析無神之身而能見神？如析闕緣之本",
    "T34n1719_02a:0176b10": "而欲見火者，遠矣。言「貝聲」者，人身是色為",
    "T34n1719_02a:0176b11": "眼所見，神則非色云何可見？如貝可見聲",
    "T34n1719_02a:0176b12": "不可見，若欲於可見中求不可見者，須",
    "T34n1719_02a:0176b13": "更具緣。緣既闕已更反轉求，終無得理，神亦",
    "T34n1719_02a:0176b14": "如是，緣具在身緣闕神去。至第八番無理",
    "T34n1719_02a:0176b15": "可難，但云執久拒而固違。第九答中「兩商",
    "T34n1719_02a:0176b16": "人」者，正邪二見，鬼如汝師，汝師雖僻亦假",
    "T34n1719_02a:0176b17": "稱智，故詐為人像說邪干正，以邪涅槃",
    "T34n1719_02a:0176b18": "而云安樂，故云前路豐米草也。舊米草者，",
    "T34n1719_02a:0176b19": "世正見也。新米草者，出世正見。人是能乘行",
    "T34n1719_02a:0176b20": "者，牛是所乘之智，信邪師鬼言，如汝棄舊，",
    "T34n1719_02a:0176b21": "尚失人天況復涅槃？故云人牛皆死為邪",
    "T34n1719_02a:0176b22": "所噉，壞世出世故云皆噉。次一商者，世正",
    "T34n1719_02a:0176b23": "見人，得出世正見方棄人天有漏諸法，我",
    "T34n1719_02a:0176b24": "說正見汝何不棄，辭理既窮固拒亦息。又",
    "T34n1719_02a:0176b25": "「世典」者，《增一》第八云：「佛在釋翅尼拘留園與",
    "T34n1719_02a:0176b26": "五百人俱，集普義堂。時世典婆羅門往釋",
    "T34n1719_02a:0176b27": "種所，作如是言：諸君頗有人能與我論不？",
    "T34n1719_02a:0176b28": "諸釋言：此中二人正覺眾中無黠無聞，言語",
    "T34n1719_02a:0176b29": "醜拙不別去就，若與論者當供與千兩純",
    "T34n1719_02a:0176c01": "金。世典心念：此國中人多諸虛偽，設得勝",
    "T34n1719_02a:0176c02": "者何足為奇？或得我便，乃為愚者所伏。",
    "T34n1719_02a:0176c03": "思是事已。乃云：我不論。語已便去，道逢槃",
    "T34n1719_02a:0176c04": "特。世典念言：我今當往問彼人義。便往問",
    "T34n1719_02a:0176c05": "曰：汝字何等如疏迦旃延天耳遙聞，作槃特",
    "T34n1719_02a:0176c06": "形而語之曰：汝若言我但有神足不堪論",
    "T34n1719_02a:0176c07": "者，吾當報汝向義，更引喻汝汝字何等？世",
    "T34n1719_02a:0176c08": "典曰：梵天。又問：丈夫乎？答丈夫。又問：人乎？",
    "T34n1719_02a:0176c09": "答是人。又問：人亦丈夫豈非繁重，盲與無",
    "T34n1719_02a:0176c10": "目此義不同。世典曰：何名為盲？答：猶如不",
    "T34n1719_02a:0176c11": "見。今世後世生者滅者，善業惡業不如實",
    "T34n1719_02a:0176c12": "知，永無所覩稱之曰盲。云何無目？答：即是",
    "T34n1719_02a:0176c13": "無有如上智眼。世典曰如疏。又問：五陰有緣",
    "T34n1719_02a:0176c14": "生無緣生？答：有，非無緣。又問：五陰何緣？答：",
    "T34n1719_02a:0176c15": "愛為緣。又問：何者是愛？答：生是。又問：何者",
    "T34n1719_02a:0176c16": "是生？答：愛是生如疏。世典聞已得果，命終，槃特",
    "T34n1719_02a:0176c17": "報諸釋，令辦薪而闍維之，為起偷婆。」又《長",
    "T34n1719_02a:0176c18": "含》中外道諸計甚廣，如云：不得手障形，不",
    "T34n1719_02a:0176c19": "得兩臂中間食、二人中間食、二刀中間食、二",
    "T34n1719_02a:0176c20": "杵中間食、二家中間食。又云：先言義者不",
    "T34n1719_02a:0176c21": "得食，不得兩器食，一餐一咽至七餐止，",
    "T34n1719_02a:0176c22": "更益不過三度，或一日一食二日，或至七",
    "T34n1719_02a:0176c23": "日一食，食米食菜牛糞鹿糞樹根華果等，自",
    "T34n1719_02a:0176c24": "落者食，或草衣樹衣毛衣皮衣莎衣、留鬢留",
    "T34n1719_02a:0176c25": "鬚等，當舉一足、常坐座今世已有、常蹲臥棘臥",
    "T34n1719_02a:0176c26": "糞臥瓜，三日一浴、一夜三浴，如是等於我",
    "T34n1719_02a:0176c27": "法中名不淨法。如是等略須識之。比有執",
    "T34n1719_02a:0176c28": "專坐者，未契大道。言專坐者，以不臥為",
    "T34n1719_02a:0176c29": "功，不以不行為德，豈有居暗室，乃四儀",
    "T34n1719_02a:0177a01": "同凡，覩來眾則端拱若聖，君子之行尚闕，",
    "T34n1719_02a:0177a02": "菩薩之道永虧，自任胸襟無教可準，使後",
    "T34n1719_02a:0177a03": "輩不鑒者許之尚之，覩行動者輕若芻芥；",
    "T34n1719_02a:0177a04": "佛猶四儀動作，豈未學者過之？夫道在心不",
    "T34n1719_02a:0177a05": "在事法、由己非由人，既不能縮德露疵",
    "T34n1719_02a:0177a06": "且顯晦均等。約教釋中皆云「破斷常」者，凡",
    "T34n1719_02a:0177a07": "云論者，以破邪為先，故各於當宗以立",
    "T34n1719_02a:0177a08": "能破。「依總持四辯」者，且以俗諦三昧而為",
    "T34n1719_02a:0177a09": "總持。「四辯」者，具如《法界次第》，以藥逗病。「破",
    "T34n1719_02a:0177a10": "斷常」者，入愛見假先破斷常故。又破斷",
    "T34n1719_02a:0177a11": "常有二種義：一以諸觀共破界內見惑斷",
    "T34n1719_02a:0177a12": "常，則四教皆以見惑為境，具如《止觀》第十。",
    "T34n1719_02a:0177a13": "二者展轉長短不同，則三教皆破界內見惑，",
    "T34n1719_02a:0177a14": "唯有別教先破界內斷常，次破空有斷常，",
    "T34n1719_02a:0177a15": "後破空假斷常，圓教一念破三斷常。觀心論",
    "T34n1719_02a:0177a16": "義中言「往復」者，智研境為往，境發智為",
    "T34n1719_02a:0177a17": "復，數觀數發數往數復。釋阿㝹樓馱中，種",
    "T34n1719_02a:0177a18": "姓等廣在《賢劫》等經。《大論》亦廣釋，姓剎利也。",
    "T34n1719_02a:0177a19": "若言「瞿曇」者，具如下述。若作四悉者，初",
    "T34n1719_02a:0177a20": "是世界，「仁賢劫」下為人，「那律」下對治，「佛廣」下",
    "T34n1719_02a:0177a21": "第一義。言「無獵」者，免非獵得故云也，具如",
    "T34n1719_02a:0177a22": "後文。稗飯雖輕，以盡所有及田勝故，故得",
    "T34n1719_02a:0177a23": "勝報，亦可於此廣明施相，但於此中非",
    "T34n1719_02a:0177a24": "急。始「民主」至「善思」者，善思生懿摩并及四",
    "T34n1719_02a:0177a25": "鐵輪，合八萬四千二百一十王，具如《律》中。言",
    "T34n1719_02a:0177a26": "「草創」者，草亦初也。如布衣初遇，汝當解王",
    "T34n1719_02a:0177a27": "衣者，令脫王服被瞿曇衣，使隨師姓。此",
    "T34n1719_02a:0177a28": "方古俗皆從師為姓，如竺道生本不姓竺，",
    "T34n1719_02a:0177a29": "但事竺法汰為弟子耳。自安公來，令同一",
    "T34n1719_02a:0177b01": "釋種，譯《十誦律》乃見其文。《律》云：「四河入海",
    "T34n1719_02a:0177b02": "無復河名，四姓出家同一釋種」。四子被猜者，",
    "T34n1719_02a:0177b03": "是次母之子為長母所猜。「賢愚經」者，彼經具",
    "T34n1719_02a:0177b04": "列宿昔施食遇兔等緣，略如今文。「眠是眼",
    "T34n1719_02a:0177b05": "食」者，如《止觀》第四記。「佛與八百為作衣」者，",
    "T34n1719_02a:0177b06": "佛在舍衛，那律語阿難言：「倩諸比丘作三",
    "T34n1719_02a:0177b07": "衣，我衣壞。」阿難房房語諸比丘。又往娑羅",
    "T34n1719_02a:0177b08": "邏巖中，俱薩羅，梵音不同。",
    "T34n1719_02a:0177b09": "諸比丘如言。佛見阿難問言：「汝作何事？」阿",
    "T34n1719_02a:0177b10": "難具答。佛言：「汝何不倩佛？」佛與諸比丘為",
    "T34n1719_02a:0177b11": "舒張截割，諸比丘縫一日即成，因說迦絺那",
    "T34n1719_02a:0177b12": "云云。約教中兩重者，初重論發，次重論修。四",
    "T34n1719_02a:0177b13": "教通論發者，意明修成，雖少不等大體不",
    "T34n1719_02a:0177b14": "殊，肉眼雖失天眼復成，望後故論次第不",
    "T34n1719_02a:0177b15": "次第，具如《止觀》第五記。亦應明開顯等，此",
    "T34n1719_02a:0177b16": "中正明天眼兼明四眼耳。觀心中不云慧",
    "T34n1719_02a:0177b17": "眼者，闕耳。應云「觀因緣定心即天眼，空心",
    "T34n1719_02a:0177b18": "即慧眼」。釋劫賓那中，初是世界，「是比丘」下",
    "T34n1719_02a:0177b19": "為人，「中夜」下對治，「豁然」下第一義。「禱星」等者，",
    "T34n1719_02a:0177b20": "《爾雅》云：「天駟房」。注云：「龍為天馬，故房四星",
    "T34n1719_02a:0177b21": "謂之天駟星也。」即東方七宿中第四宿也。若",
    "T34n1719_02a:0177b22": "準西方宿復不定，具如《止觀》第十記。約教",
    "T34n1719_02a:0177b23": "中皆云「棲」者，依如來所證處以釋宿也，則",
    "T34n1719_02a:0177b24": "當教明佛分齊不同。釋「憍梵」中，初文含四",
    "T34n1719_02a:0177b25": "悉故不分之，至後自結。「翻牛呞」者，過去",
    "T34n1719_02a:0177b26": "世時曾作比丘，過他粟田摘看生熟，後五",
    "T34n1719_02a:0177b27": "百歲作牛償之，今得無學尚有餘習。結四",
    "T34n1719_02a:0177b28": "悉名在中間，總釋前後文也。故「又云」去，重",
    "T34n1719_02a:0177b29": "釋前四悉意也。次「佛滅」去，重更別釋第一",
    "T34n1719_02a:0177c01": "義也。「水說偈」者，論云：「憍梵般提稽首禮，妙",
    "T34n1719_02a:0177c02": "眾第一大德僧，聞佛滅度我隨去，如大象",
    "T34n1719_02a:0177c03": "去象子隨」。約教中皆著「示」者，若作垂示義",
    "T34n1719_02a:0177c04": "兼本迹，若作教示正當約教。約觀心中正",
    "T34n1719_02a:0177c05": "用丈夫牛王，而通取白牛引駕。釋「離婆多」",
    "T34n1719_02a:0177c06": "因緣中，初是世界，「假和合」去為人、對治，「增一」",
    "T34n1719_02a:0177c07": "去第一義。故且約爭屍一緣秖具二悉，若",
    "T34n1719_02a:0177c08": "依爭屍緣自具四悉者，「假和」合世界也，「易",
    "T34n1719_02a:0177c09": "度」即為人，「問人」即對治，「聞說」即第一義。二",
    "T34n1719_02a:0177c10": "鬼爭屍緣在《止觀》第七記。引《增一》，重證第",
    "T34n1719_02a:0177c11": "一義耳。有口失緣在金藏經。約教中還寄",
    "T34n1719_02a:0177c12": "爭屍，以為義本。別教云「非己有」等者，凡",
    "T34n1719_02a:0177c13": "別教中立佛界者，有其三意：一者以理性",
    "T34n1719_02a:0177c14": "為佛界，二者以果頭為佛界，三者以初地",
    "T34n1719_02a:0177c15": "去分名佛界。今言十界皆非己者，指初地",
    "T34n1719_02a:0177c16": "去分佛界耳；若指果頭應云九界非己有",
    "T34n1719_02a:0177c17": "耳。圓教中「非我非他」者，非真非緣復非共",
    "T34n1719_02a:0177c18": "離。又非己有不同前兩，非他有不同別",
    "T34n1719_02a:0177c19": "教，前約教則寄假合，今本迹觀心並約星宿，",
    "T34n1719_02a:0177c20": "皆隨便耳。「見佛如星」，《般舟》中意。「觀心」下「云",
    "T34n1719_02a:0177c21": "云」者，應廣引《般舟三昧》云云。釋「畢陵伽」廣明",
    "T34n1719_02a:0177c22": "慢緣，在《止觀》第二記。若約此為四悉者，「五",
    "T34n1719_02a:0177c23": "百世」世界也。「懺悔」具二悉，引《增一》即第一",
    "T34n1719_02a:0177c24": "義。「觀心」後「云云」者，三觀總別俱是第一義，所",
    "T34n1719_02a:0177c25": "破之惑俱得是麁說等也。釋「薄拘羅」因緣",
    "T34n1719_02a:0177c26": "中，初文是世界，「年一百六十」去生善，「身樂」去",
    "T34n1719_02a:0177c27": "是對治，故「增一云壽命」等是第一義。「昔施呵",
    "T34n1719_02a:0177c28": "梨勒」者，過去毘婆尸佛時，以呵梨勒施一",
    "T34n1719_02a:0177c29": "頭痛比丘，自是已來而常無病。言「持一戒",
    "T34n1719_02a:0178a01": "四戒莊嚴」者，少分優婆塞受時俱五，期心多",
    "T34n1719_02a:0178a02": "少。增一云：「佛語優迦尼：夫食者長善滅惡",
    "T34n1719_02a:0178a03": "可以食之；若長惡滅善則不可食。持戒破",
    "T34n1719_02a:0178a04": "戒亦復如是。」「多毀犯」下「云云」者，應分別之。",
    "T34n1719_02a:0178a05": "如云：若破一戒當墮地獄，若持一戒得",
    "T34n1719_02a:0178a06": "生人中。再三問能持不者，令三自歸，故",
    "T34n1719_02a:0178a07": "持一戒得名少分，乃至滿分。《報恩》第六，五",
    "T34n1719_02a:0178a08": "戒不許五種販賣：一、畜生直賣者得，二、弓箭，",
    "T34n1719_02a:0178a09": "三、沽酒，四、壓油，五、五大染色。罽賓已來麻中",
    "T34n1719_02a:0178a10": "無蟲處聽，流沙諸國染多殺生，秦地染青",
    "T34n1719_02a:0178a11": "亦多殺蟲，前四皆云不販者得。藏中有一",
    "T34n1719_02a:0178a12": "卷《五戒經》，分為五品，甚是持五戒者所要。",
    "T34n1719_02a:0178a13": "「塔猶有是力」者二義，一者舍利之力，二者護",
    "T34n1719_02a:0178a14": "塔神力。本迹中「大寂定」者，秖是大般涅槃。「長",
    "T34n1719_02a:0178a15": "壽」去，寄迹事以立本德，本住真常迹現長",
    "T34n1719_02a:0178a16": "壽，本居極樂迹示無病，本八自在迹居不",
    "T34n1719_02a:0178a17": "夭，本住圓淨迹示閑靜。釋「俱絺羅」因緣中，",
    "T34n1719_02a:0178a18": "雖對身子為成舅德且從舅說，族姓即世",
    "T34n1719_02a:0178a19": "界，「見姊」即為人，「棄家」至「墮負」對治，「即低頭」",
    "T34n1719_02a:0178a20": "去並屬第一義。《中含》五十八，舍利子與俱絺",
    "T34n1719_02a:0178a21": "羅論有多番。初舍利子問：云何不善？云何",
    "T34n1719_02a:0178a22": "不善根？俱絺羅答：身是不善，貪等是不善根。",
    "T34n1719_02a:0178a23": "問：何者是智慧？答：四諦是。問：何者是識？知色",
    "T34n1719_02a:0178a24": "聲香味觸法者是。問：識何所依？答：依壽。問：",
    "T34n1719_02a:0178a25": "壽何所依？答：不別有依。依壽有燸如因",
    "T34n1719_02a:0178a26": "油有燈。更有多番。釋「難陀」因緣文甚略，「亦",
    "T34n1719_02a:0178a27": "云放牛」者，《大論》云：「頻婆娑羅王請佛及比",
    "T34n1719_02a:0178a28": "丘僧三月安居，語放牛人令近處住，令日",
    "T34n1719_02a:0178a29": "日送乳酪酥等。終竟三月，王甚慚之令其",
    "T34n1719_02a:0178b01": "見佛，其乃與諸同輩議云，曾聞一切智人",
    "T34n1719_02a:0178b02": "即淨飯王子，彼生在王宮頗知放牛事不？",
    "T34n1719_02a:0178b03": "乃入竹園端坐問佛，佛為說十一事等。」具",
    "T34n1719_02a:0178b04": "如《止觀》第二記。因發心出家成無學果，從",
    "T34n1719_02a:0178b05": "本為名故云放牛。言「善歡喜」者，從初慕",
    "T34n1719_02a:0178b06": "道為名，歡喜中勝，故云善也。「欣樂」是善喜之",
    "T34n1719_02a:0178b07": "別名耳。若以此義立四悉者，翻名即世界，",
    "T34n1719_02a:0178b08": "十萬釋即為人，佛說放牛事即對治，得果即",
    "T34n1719_02a:0178b09": "第一義。約教中云「歡喜住」者，住無歡喜之名，",
    "T34n1719_02a:0178b10": "但約別地，證道既同故借地以名住。釋「孫",
    "T34n1719_02a:0178b11": "陀羅難陀」因緣中，初是世界，「四月」下為人，「婦",
    "T34n1719_02a:0178b12": "即」下對治，云云者，文略，義當後時得道是",
    "T34n1719_02a:0178b13": "第一義。「彌沙塞」者，彼《律》乃是跋難陀，且以名",
    "T34n1719_02a:0178b14": "同釋之，俱端正故。「地獄天堂」已後文，廣如",
    "T34n1719_02a:0178b15": "《止觀》第二記。本迹觀心如前者，如前難陀中。",
    "T34n1719_02a:0178b16": "釋「富樓那」因緣中，初是世界，「是人」去為人，「增",
    "T34n1719_02a:0178b17": "一」下第一義，「欲還」本去對治。歎滿者，重舉第",
    "T34n1719_02a:0178b18": "一義。「須菩提」中，初文，世界，「常修」下為人。空是",
    "T34n1719_02a:0178b19": "最勝行即業也。現報復勝故云善吉。「住無諍」",
    "T34n1719_02a:0178b20": "去對治，「佛忉利」下即第一義。觀心中列四句",
    "T34n1719_02a:0178b21": "者，雖通諸觀，於修空行其義更便。言「法",
    "T34n1719_02a:0178b22": "身」者，且順前第一義中意，非獨此中必云",
    "T34n1719_02a:0178b23": "法身。釋「阿難」因緣中，初是世界，「中含」下為",
    "T34n1719_02a:0178b24": "人，「自誓」下對治，「育王」下第一義。「宗社」者，具",
    "T34n1719_02a:0178b25": "如《止觀》第四記。本迹中約歡喜地以釋本",
    "T34n1719_02a:0178b26": "住，地即住也。約觀中「相似」乃至「相應」者，亦",
    "T34n1719_02a:0178b27": "可通取名字。言「云云」者，具述觀相。釋「羅睺",
    "T34n1719_02a:0178b28": "羅」因緣中，約往世今世及祖王歡喜，並世界",
    "T34n1719_02a:0178b29": "也；諸能破障邊多是為人；諸所破障邊多是",
    "T34n1719_02a:0178c01": "對治；後得道是第一義。準《雜寶藏經》，羅云",
    "T34n1719_02a:0178c02": "是佛得道夜生，以羅云六年在胎，若佛十九",
    "T34n1719_02a:0178c03": "出家，乃成二十四得道；若三十成道，乃成二",
    "T34n1719_02a:0178c04": "十五出家。不同見別不須和會，乃至諸釋起",
    "T34n1719_02a:0178c05": "謗及息謗等，具在彼經事不可具，《未曾有",
    "T34n1719_02a:0178c06": "經》復甚委悉。「寶女等」者，瞿毘羅云：「我常與耶",
    "T34n1719_02a:0178c07": "輸進止共俱，未曾有過。」言「寶女」者，是天種",
    "T34n1719_02a:0178c08": "不孕，佛不出家當為輪王，天送寶女以",
    "T34n1719_02a:0178c09": "為侍者；或云是羅剎女。如天帝釋亦妻修",
    "T34n1719_02a:0178c10": "羅女。《大論》十九云：「耶輸陀羅，菩薩出家時自",
    "T34n1719_02a:0178c11": "覺有娠，菩薩六年苦行，故懷妊亦六年，乃",
    "T34n1719_02a:0178c12": "令諸釋有疑。因佛還國，羅云以一器百味",
    "T34n1719_02a:0178c13": "飲食及歡喜丸以上於佛，佛變五百羅漢",
    "T34n1719_02a:0178c14": "與佛不殊，羅云送食直至佛所，諸比丘空",
    "T34n1719_02a:0178c15": "盋而坐。」章安云：「寶女能生千子。《法顯傳》云：",
    "T34n1719_02a:0178c16": "『王妃生肉團如瓜，瓜有千㼑，㼑生一子，",
    "T34n1719_02a:0178c17": "有千子。』此與《大論》文復小異。」「而佛索令出",
    "T34n1719_02a:0178c18": "家」者，《未曾有經》佛令目連從瞿姨索，瞿姨",
    "T34n1719_02a:0178c19": "不肯，空聲告曰：「汝遇定光佛世買華之時，",
    "T34n1719_02a:0178c20": "願為他妻好醜不離，所有盡捨唯留父母。",
    "T34n1719_02a:0178c21": "今何以惜子？」問：文中何故不云瞿姨，但云",
    "T34n1719_02a:0178c22": "耶輸？答：昔時瞿姨是今日耶輸，今日瞿姨乃",
    "T34n1719_02a:0178c23": "是天女故。「羅云以沙彌之年」者，《中含》第三",
    "T34n1719_02a:0178c24": "云：「佛乞食訖至溫泉羅云住處，羅云為敷坐",
    "T34n1719_02a:0178c25": "具汲水洗足，佛取水器瀉留少水。問羅",
    "T34n1719_02a:0178c26": "云：見不？答：見。佛言：我說彼道少亦復如是。",
    "T34n1719_02a:0178c27": "次令水盡，次令器覆，皆答佛。佛言：彼道盡，",
    "T34n1719_02a:0178c28": "彼道覆。皆語羅云：當作是意不得戲笑妄",
    "T34n1719_02a:0178c29": "語。而說偈言：人狂一往謂妄語是，不畏後",
    "T34n1719_02a:0179a01": "世無惡不作。說是頌已，問羅云曰：如人",
    "T34n1719_02a:0179a02": "照鏡，欲見其面見淨不淨。如是羅云，將",
    "T34n1719_02a:0179a03": "己身業觀於彼淨及以不淨、善不善、已作當",
    "T34n1719_02a:0179a04": "作，皆當受善惡果報，乃至口意亦復如是",
    "T34n1719_02a:0179a05": "一一觀察。」四大羅漢名，如前。佛勅云：「吾法",
    "T34n1719_02a:0179a06": "滅盡然後涅槃。」準《寶雲經》第七，佛記十六羅",
    "T34n1719_02a:0179a07": "漢令持佛法，至後佛出方得入滅。彼經一",
    "T34n1719_02a:0179a08": "一皆列住處人名眾數等，故諸聖者皆於佛",
    "T34n1719_02a:0179a09": "前各發誓言：我等以神力故，弘護是經",
    "T34n1719_02a:0179a10": "不般涅槃。賓頭盧、羅云在十六數，却不云",
    "T34n1719_02a:0179a11": "迦葉。本迹中云「八種障」等者，意云，本住無",
    "T34n1719_02a:0179a12": "障迹示十障。「障涅槃」者，謂生死障使不",
    "T34n1719_02a:0179a13": "得入涅槃故，即前文中初八番是。「一種障",
    "T34n1719_02a:0179a14": "生死」者，障使不得至於生死，即第九是。次",
    "T34n1719_02a:0179a15": "被佛勅不得涅槃，故障無餘即第十是。又",
    "T34n1719_02a:0179a16": "前八文障義小異，一二三兼六年在胎，為胎",
    "T34n1719_02a:0179a17": "等障故云覆障；第四謂宿世常障故云覆",
    "T34n1719_02a:0179a18": "障；第五為疑所障故云障；第六約父不許，",
    "T34n1719_02a:0179a19": "為父所障故云障，餘準可知。「觀心例前」者，",
    "T34n1719_02a:0179a20": "具如諸文，今應云「即假故障涅槃，即空故",
    "T34n1719_02a:0179a21": "障生死，即中故障非生死非涅槃，乃至三",
    "T34n1719_02a:0179a22": "惑，能障三觀所障之惑，有思議不思議等。」",
    "T34n1719_02a:0179a23": "法華文句記卷第二上"
}