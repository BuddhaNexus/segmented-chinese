{
    "X61n1165_002:0789c01": "西方合論卷之二",
    "X61n1165_002:0789c03": "第二緣起門",
    "X61n1165_002:0789c04": "夫樂鮑肆者不念檀旃非實不念以不厭故乍使引",
    "X61n1165_002:0789c05": "之晤室爇旃灸沉不終日而悲其昔之穢厭離之不",
    "X61n1165_002:0789c06": "早也夫生死臭穢愈於鮑肆眾生貪嗜倍彼蠅蚋諸",
    "X61n1165_002:0789c07": "佛為鬻香長者見一輩人天沒溺濁海能不惻然是",
    "X61n1165_002:0789c08": "故阿彌導師廣開香嚴之肆釋迦慈父確指淨域之",
    "X61n1165_002:0789c09": "門盡大地無非貧兒一佛號便為資本欲騐誠言莫",
    "X61n1165_002:0789c10": "離十念塞鼻膻腥久當自厭今約西方起教略分十",
    "X61n1165_002:0789c11": "義。",
    "X61n1165_002:0789c12": "一一大事故二宿因深故三顯果德故",
    "X61n1165_002:0789c13": "四依因性故五順眾生故六穢相空故",
    "X61n1165_002:0789c14": "七勝方便故八導二乘故九堅忍力故",
    "X61n1165_002:0789c15": "十示真法故",
    "X61n1165_002:0789c16": "一一大事者眾生處五濁世如囚處獄但以罪之輕",
    "X61n1165_002:0789c17": "重受等不等罰或干小法或投極網辜雖不同至於",
    "X61n1165_002:0789c18": "縲絏之苦笞杖之罰未有一人得免者何也以入獄",
    "X61n1165_002:0789c19": "者皆罪人處人天者皆是業報分段之身故也然罪",
    "X61n1165_002:0789c20": "人一入獄未有時刻不求出離者則以知獄之煎苦",
    "X61n1165_002:0789c21": "難忍難堪棘墻之外更有許大安樂世界故也今眾",
    "X61n1165_002:0789c22": "生以煩惱為家以生死為園觀繫心衣冠之囚長適",
    "X61n1165_002:0789c23": "情金玉之桁楊豈知大銕圍山是我棘墻三界法場",
    "X61n1165_002:0789c24": "之外各各自有家鄉田地也諸佛憫此酸心痛骨是",
    "X61n1165_002:0790a01": "故為分別淨穢指以脫歸路程而歲久拋業之人了",
    "X61n1165_002:0790a02": "無歸處諸佛又大建宅舍以安之一則往來獄門為",
    "X61n1165_002:0790a03": "治道途一則長伺獄外修飾旅館如是之恩何身可",
    "X61n1165_002:0790a04": "報嗟夫燭三界之長夜揭億生之覆盆諸佛既不惜",
    "X61n1165_002:0790a05": "垂手眾生獨何苦戀戀也經曰如來為一大事出現",
    "X61n1165_002:0790a06": "於世大事者即此事也眾生種種反戀此毛頭許事",
    "X61n1165_002:0790a07": "以小易大甘心瘦死何哉。",
    "X61n1165_002:0790a08": "二宿因深者有三一者正因二者正願三者正行一",
    "X61n1165_002:0790a09": "正因者即是三世諸佛與諸有情自清淨體如萬象",
    "X61n1165_002:0790a10": "依空山川依地榖依種子花果依仁若無此因佛果",
    "X61n1165_002:0790a11": "不成何以故一切悲智純依此因而得建立故長者",
    "X61n1165_002:0790a12": "合論曰如來藏身即法身也諸福智海莫不居中故",
    "X61n1165_002:0790a13": "稱為藏若不見法身一切福智大慈大悲悉皆不辦",
    "X61n1165_002:0790a14": "總屬生滅法身者即正因是二正願者如本經法藏",
    "X61n1165_002:0790a15": "比丘於自在王如來所發四十八大願一願不成不",
    "X61n1165_002:0790a16": "取菩提此是依自性無量悲智發如是不可思議願",
    "X61n1165_002:0790a17": "力非是心外見有眾生發願欲度以眾生非心外故",
    "X61n1165_002:0790a18": "三正行者如本經言發是願已如是安住種種功德",
    "X61n1165_002:0790a19": "修習如是菩薩行經於無量無數億那由他百千劫",
    "X61n1165_002:0790a20": "內又如一向出生菩薩經云阿彌陀佛皆為太子聞",
    "X61n1165_002:0790a21": "此微妙法門奉持精進七千歲中脅不至席不念愛",
    "X61n1165_002:0790a22": "欲財寶不問他事常獨處止意不傾動復教化八千",
    "X61n1165_002:0790a23": "億萬那由他人得不退轉此是自性行持自性精進",
    "X61n1165_002:0790a24": "非是有作有為功德雖歷億劫不離一念以微妙法",
    "X61n1165_002:0790b01": "門離一切行一切劫故是謂正因正行正願如伊三",
    "X61n1165_002:0790b02": "點缺一不成非是作得非不作得故先德云根深果",
    "X61n1165_002:0790b03": "茂源遠流長宿因既深教起亦大誠然乎哉。",
    "X61n1165_002:0790b04": "三顯果德者如華嚴經普賢行願品云諸佛如來因",
    "X61n1165_002:0790b05": "於眾生而起大悲因於大悲生菩提心因菩提心成",
    "X61n1165_002:0790b06": "等正覺譬如曠野沙磧之中有大樹王若根得水枝",
    "X61n1165_002:0790b07": "葉華果悉皆繁茂生死曠野菩提樹王亦復如是一",
    "X61n1165_002:0790b08": "切眾生而為樹根諸佛菩薩而為華果以大悲水饒",
    "X61n1165_002:0790b09": "益眾生則能成就諸佛菩薩智慧華果是故當知一",
    "X61n1165_002:0790b10": "切諸佛取佛果者依於眾生若無眾生佛果不成譬",
    "X61n1165_002:0790b11": "如漢王以救民故而有百戰以百戰故登大寶位登",
    "X61n1165_002:0790b12": "寶位故百姓樂業若無百姓即無如上等事究而論",
    "X61n1165_002:0790b13": "之凡行一德一事一利一名者若無眾生皆悉不成",
    "X61n1165_002:0790b14": "是故我無眾生即不成我眾生是依我即是正眾生",
    "X61n1165_002:0790b15": "是正我即是依人我平等依正無礙是法爾故法爾",
    "X61n1165_002:0790b16": "者即自然果德故若向外建立即不成果義。",
    "X61n1165_002:0790b17": "四依因性者一切眾生皆有如是淨性譬一精金冶",
    "X61n1165_002:0790b18": "為釵釧及溺器等金性是一溺器者是器具穢非金",
    "X61n1165_002:0790b19": "穢故若加銷冶為種種玩好等物金亦不易生佛亦",
    "X61n1165_002:0790b20": "然同一淨性但以釵釧溺器而有差別非是性異是",
    "X61n1165_002:0790b21": "故博地凡夫十念即生者以本淨故阿彌陀佛欲攝",
    "X61n1165_002:0790b22": "受是眾生即攝受者以眾生本淨故如鏡中之光不",
    "X61n1165_002:0790b23": "從磨得生淨土者非是行願及與念力所能成就何",
    "X61n1165_002:0790b24": "以故念行如鑪錘等但能銷金無別有金生故。",
    "X61n1165_002:0790c01": "五順眾生者謂樂兒童者當以餅果樂婦女者必用",
    "X61n1165_002:0790c02": "綺羅一切眾生所重惟寶玉衣食是故有自然七寶",
    "X61n1165_002:0790c03": "及與樓閣妙麗衣服飲食等事譬諸火宅諸兒非羊",
    "X61n1165_002:0790c04": "鹿等車決不肯出出已純與大車今釋迦如來順眾",
    "X61n1165_002:0790c05": "生情見說阿彌陀七寶淨土祗為眾生見境如是合",
    "X61n1165_002:0790c06": "如是說眾生生已各各自見細妙淨相無可比喻方",
    "X61n1165_002:0790c07": "知琉璃[王*車]璖瑪瑙猶如瓦礫如達官貴人向田舍兒",
    "X61n1165_002:0790c08": "說王宮精嚴姑就彼人所極珍異者為比向非情量",
    "X61n1165_002:0790c09": "所及如對生盲說色亦無所用其方比矣。",
    "X61n1165_002:0790c10": "六穢相空者如智論曰譬如人有一子喜在不淨中",
    "X61n1165_002:0790c11": "戲聚土為糓以草木為鳥獸而生愛著人有奪者瞋",
    "X61n1165_002:0790c12": "恚啼哭其父知已思惟此子今雖愛著此事易離小",
    "X61n1165_002:0790c13": "大自[但日+木]何以故此物非真故菩薩亦如是觀眾生愛",
    "X61n1165_002:0790c14": "著不淨臭身及種種五欲若信等五根成就時即能",
    "X61n1165_002:0790c15": "捨離若小兒所著實是真物雖復等至百歲著之轉",
    "X61n1165_002:0790c16": "深若眾生所著物實有者雖得五根亦不能捨以諸",
    "X61n1165_002:0790c17": "法皆空誑不實故故得捨離如來為眾生說淨土亦",
    "X61n1165_002:0790c18": "爾以眾生所著非實即易為訓化故如人少時悅色",
    "X61n1165_002:0791a01": "壯歲營官老年嗜利若是實可好者不應年變月易",
    "X61n1165_002:0791a02": "以變易故說淨土時亦悅亦營亦嗜如夢中人喚之",
    "X61n1165_002:0791a03": "即醒若夢實者雖喚無益以俱非實是故諸佛為一",
    "X61n1165_002:0791a04": "切眾生說如是法門。",
    "X61n1165_002:0791a05": "七勝方便者為此方便非是自力亦非他力緣自性",
    "X61n1165_002:0791a06": "海中具有如是自在功德一切現成是故一句聖號",
    "X61n1165_002:0791a07": "無復煩詞十念功成頓超多劫如萬竅怒號力在扶",
    "X61n1165_002:0791a08": "搖因竅顯故如幽谷洞明功在晨曦因谷見故如一",
    "X61n1165_002:0791a09": "綫之蟻孔能穿連山之堤是水之力非蟻力故又如",
    "X61n1165_002:0791a10": "一葉之葦席能運萬斛之舟是風之力非葦力故總",
    "X61n1165_002:0791a11": "之皆是法界性海無作無為不思議力所現非自非",
    "X61n1165_002:0791a12": "他一切具足故有如是殊勝方便是謂捷中之捷徑",
    "X61n1165_002:0791a13": "中之徑舍此不修是真愚癡。",
    "X61n1165_002:0791a14": "八導二乘者二乘避境趨寂證假涅槃不得如來法",
    "X61n1165_002:0791a15": "身受業惑苦一者無明住地不得至見煩惱垢濁習",
    "X61n1165_002:0791a16": "氣臰穢究竟滅盡淨波羅蜜果二者因無明住地有",
    "X61n1165_002:0791a17": "虗妄行未除滅故不得至見無作無行我波羅蜜果",
    "X61n1165_002:0791a18": "三者因微細虗妄起無漏業意生諸陰未除盡故不",
    "X61n1165_002:0791a19": "得至見極滅遠離樂波羅蜜果四者變易生死斷續",
    "X61n1165_002:0791a20": "流滅不得至見極無變易常波羅蜜果以是四種業",
    "X61n1165_002:0791a21": "惑未證真理如來憫之教令回斷惑心修淨土行令",
    "X61n1165_002:0791a22": "知即空不斷即有不常乘大乘智入涅槃海。",
    "X61n1165_002:0791a23": "九堅忍力者龍樹菩薩曰童子過四歲以上未滿二",
    "X61n1165_002:0791a24": "十名為鳩摩羅伽(此云賢固)地若菩薩初生菩薩家者(初悟菩薩之道)如嬰兒",
    "X61n1165_002:0791b01": "得無生法忍乃至十住地離諸惡事名為鳩摩羅伽",
    "X61n1165_002:0791b02": "地欲得如是地當學般若波羅蜜常欲不離諸佛問",
    "X61n1165_002:0791b03": "曰菩薩當化眾生何故常欲不離諸佛答曰有菩薩",
    "X61n1165_002:0791b04": "未入菩薩位未得阿鞞跋致受記莂故若遠離諸佛",
    "X61n1165_002:0791b05": "便壞諸善根沒在煩惱自不能度安能度人如人乘",
    "X61n1165_002:0791b06": "船中流壞敗欲度他人反自沒水又如少湯投大氷",
    "X61n1165_002:0791b07": "池雖消少處反更成氷菩薩未入法位若遠離諸佛",
    "X61n1165_002:0791b08": "以少功德無方便力欲化眾生雖少利益反更墜落",
    "X61n1165_002:0791b09": "以是故新學菩薩不應遠離諸佛問曰若爾者何以",
    "X61n1165_002:0791b10": "不說不離聲聞辟支佛聲聞辟支佛亦能利益菩薩",
    "X61n1165_002:0791b11": "答曰菩薩大心聲聞辟支佛雖有涅槃利益無一切",
    "X61n1165_002:0791b12": "智故不能教道菩薩諸佛一切種智故能教導菩薩",
    "X61n1165_002:0791b13": "如象沒泥非象不能出菩薩亦如是若入非道中唯",
    "X61n1165_002:0791b14": "佛能救同大道故故說菩薩常欲不離諸佛復次菩",
    "X61n1165_002:0791b15": "薩作是念我未得佛眼故如盲無異若不為佛所引",
    "X61n1165_002:0791b16": "導則無所趣錯入餘道設聞佛法異處行者未知教",
    "X61n1165_002:0791b17": "化時節行法多少復次菩薩見佛得種種利益或眼",
    "X61n1165_002:0791b18": "見心清淨若聞所說心則樂法得大智慧隨法修行",
    "X61n1165_002:0791b19": "而得解脫如是等值佛無量益利豈不一心常欲見",
    "X61n1165_002:0791b20": "佛譬如嬰兒不應離母又如行道不離糧食如大熱",
    "X61n1165_002:0791b21": "時不離冷風凉水如大寒時不欲離火如度深水不",
    "X61n1165_002:0791b22": "應離船譬如病人不離良醫菩薩不離諸佛過於上",
    "X61n1165_002:0791b23": "事何以故父母親屬知識人天王等皆不能如佛益",
    "X61n1165_002:0791b24": "利佛益利諸菩薩離諸苦處住世尊之地以是因緣",
    "X61n1165_002:0791c01": "故菩薩常不離佛問曰有為之法欺誑不真皆不可",
    "X61n1165_002:0791c02": "信云何得如願不離諸佛答曰福德智慧具足故乃",
    "X61n1165_002:0791c03": "應得佛何況不離諸佛眾生有無量劫罪因緣故不",
    "X61n1165_002:0791c04": "得如願雖行福德而智慧薄少雖行智慧而福德薄",
    "X61n1165_002:0791c05": "少故所願不成菩薩求佛道故要行二忍生忍法忍",
    "X61n1165_002:0791c06": "行生忍故一切眾生中發慈悲心滅無量劫罪得無",
    "X61n1165_002:0791c07": "量福德行法忍故破諸法無明得無量智慧二行合",
    "X61n1165_002:0791c08": "和故何願不得以是故菩薩世世常不離諸佛復次",
    "X61n1165_002:0791c09": "菩薩常愛樂念佛故捨身受身恒得值佛譬如眾生",
    "X61n1165_002:0791c10": "習欲心重受婬鳥身所謂孔雀鴛鴦等習瞋恚偏多",
    "X61n1165_002:0791c11": "生毒蟲中所謂惡龍羅剎蜈蚣毒蛇等是菩薩心不",
    "X61n1165_002:0791c12": "貴轉輪聖王人天福樂但念諸佛是故隨心所重而",
    "X61n1165_002:0792a01": "受身形復次菩薩常善修念佛三昧因緣故所生常",
    "X61n1165_002:0792a02": "值諸佛天如或問曰禪宗悟達之士既曰見性成佛",
    "X61n1165_002:0792a03": "焉肯復求淨土答曰悟達之士政願求生汝但未悟",
    "X61n1165_002:0792a04": "使汝既悟淨土之趨萬牛莫挽問曰學者但患大事",
    "X61n1165_002:0792a05": "不明大事既明當行佛教隨髏化身入泥入水不避",
    "X61n1165_002:0792a06": "生死廣度生霛何故求生淨土厭苦趨樂答曰汝將",
    "X61n1165_002:0792a07": "謂一悟之後習漏永除便得不退轉耶將謂一悟之",
    "X61n1165_002:0792a08": "後更無偏學佛法修行證果等事耶將謂一悟之後",
    "X61n1165_002:0792a09": "便可上齊諸佛入生死不受障緣之所撓耶審如是",
    "X61n1165_002:0792a10": "則諸大菩薩修六度萬行動經恒河沙數劫者是皆",
    "X61n1165_002:0792a11": "媿汝古教有云聲聞尚有出胎之昧菩薩亦有隔陰",
    "X61n1165_002:0792a12": "之昏況近時薄解淺悟自救不了者縱有悟處深遠",
    "X61n1165_002:0792a13": "見地高明行解相應志在度人者奈何未登不退力",
    "X61n1165_002:0792a14": "用未充居此濁惡化此剛強此亦先聖之所未許如",
    "X61n1165_002:0792a15": "以未完不固之舟濟多人於惡海自他俱溺其理必",
    "X61n1165_002:0792a16": "然故往生論云欲遊戲地獄門者必生彼土得無生",
    "X61n1165_002:0792a17": "忍已還入生死救苦眾生以此因緣求生淨土又先",
    "X61n1165_002:0792a18": "聖有云未得不退轉位不可混俗度生未得無生法",
    "X61n1165_002:0792a19": "忍要須常不離佛譬如嬰兒常不離母又如弱羽只",
    "X61n1165_002:0792a20": "可傅枝今此國中釋迦已滅彌勒未生四惡趣苦因",
    "X61n1165_002:0792a21": "果牽纏外道邪魔是非扇亂美色淫聲之相惑惡緣",
    "X61n1165_002:0792a22": "穢觸之交侵既無現佛可依又被境緣所撓初心悟",
    "X61n1165_002:0792a23": "達之人尠有不遭其退敗者所以世尊殷勤指歸極",
    "X61n1165_002:0792a24": "樂良有以也盖彼彌陀現在說法樂土境緣種種清",
    "X61n1165_002:0792b01": "淨倘依彼佛忍力易成高證佛階親蒙授記然後出",
    "X61n1165_002:0792b02": "化眾生去來無礙多見今之禪者不究如來之了義",
    "X61n1165_002:0792b03": "不知達磨之玄機空腹高心習為狂妄見修淨土則",
    "X61n1165_002:0792b04": "笑之曰彼學愚夫愚婦之所為余嘗論其非鄙愚夫",
    "X61n1165_002:0792b05": "愚婦乃鄙文殊普賢龍樹馬鳴等也非特自迷正道",
    "X61n1165_002:0792b06": "自失善根自喪慧身自亡佛種且成謗法之業又招",
    "X61n1165_002:0792b07": "鄙聖之殃佛祖視為可哀憐者於是永明和尚深憐",
    "X61n1165_002:0792b08": "痛哀剖出心肝主張淨土既以自修又以化世故其",
    "X61n1165_002:0792b09": "臨終有種種殊勝相現舍利鱗砌徑生極樂上品乃",
    "X61n1165_002:0792b10": "至閻羅以為希有圖像禮敬夫永明既悟達磨直指",
    "X61n1165_002:0792b11": "之禪又能致身於極樂上品以此解禪者之執情以",
    "X61n1165_002:0792b12": "此為末法之勸信是真大有功於宗教者豈特永明",
    "X61n1165_002:0792b13": "為然如死心新禪師作勸修淨土之文又如真歇了",
    "X61n1165_002:0792b14": "禪師作淨土說有云洞下一宗皆務密修其故何哉",
    "X61n1165_002:0792b15": "良以念佛法門徑路修行正按大藏接上上根器傍",
    "X61n1165_002:0792b16": "引中下之機又云宗門大匠已悟不空有法秉志孜",
    "X61n1165_002:0792b17": "孜於淨業者以淨業見佛簡易于宗門故又云乃佛",
    "X61n1165_002:0792b18": "乃祖在教在禪皆修淨業同歸一源入得此門無量",
    "X61n1165_002:0792b19": "法門悉皆能入至如天衣懷禪師圓照本禪師慈受",
    "X61n1165_002:0792b20": "深禪師南嶽思禪師法照禪師淨靄禪師淨慈大通",
    "X61n1165_002:0792b21": "禪師天台懷玉禪師梁道珍禪師唐道綽禪師毗陵",
    "X61n1165_002:0792b22": "法真禪師姑蘇守納禪師北磵簡禪師天目禮禪師",
    "X61n1165_002:0792b23": "等諸大老皆是禪門宗匠究其密修顯化發揚淨土",
    "X61n1165_002:0792b24": "之旨則不約而同廣如彼文不能盡錄是故當知禪",
    "X61n1165_002:0792c01": "宗密修不離淨土初心頓悟未出童真入此門者方",
    "X61n1165_002:0792c02": "為堅固不退之門。",
    "X61n1165_002:0792c03": "十示真法者一切修行法門言空即斷言有即常未",
    "X61n1165_002:0792c04": "為究竟唯此念佛三昧即念而淨淨非是無即淨而",
    "X61n1165_002:0792c05": "念念非是有達淨無依即是念體了念本離即是淨",
    "X61n1165_002:0792c06": "用是故非淨外有念能念于淨若淨外有念念即有",
    "X61n1165_002:0792c07": "所所非淨故非念外有淨能入諸念若念外有淨淨",
    "X61n1165_002:0792c08": "即有二二非淨故當知諸佛順寂滅心而嚴淨土是",
    "X61n1165_002:0792c09": "故念淨土者當入一切寂滅門諸佛順常樂我淨心",
    "X61n1165_002:0792c10": "而嚴淨土是故念淨土者當入一切常樂我淨門諸",
    "X61n1165_002:0792c11": "佛順平等眾生心而嚴淨土是故念淨土者當入一",
    "X61n1165_002:0792c12": "切平等眾生門諸佛順大悲智業而嚴淨土是故念",
    "X61n1165_002:0792c13": "淨土者當入一切大悲智業門諸佛順無作無為不",
    "X61n1165_002:0792c14": "可思議業而嚴淨土是故念淨土者當入一切無作",
    "X61n1165_002:0792c15": "無為不可思議門諸佛順塵勞煩惱性而嚴淨土是",
    "X61n1165_002:0792c16": "故念淨土者當入一切塵勞煩惱門諸佛順微塵芥",
    "X61n1165_002:0792c17": "子相而嚴淨土是故念淨土者當入一切微塵芥子",
    "X61n1165_002:0792c18": "門以上諸大法門但一聲阿彌陀佛皆悉證入亦無",
    "X61n1165_002:0792c19": "能證所證之相若不爾者則是有餘之淨念佛三昧",
    "X61n1165_002:0792c20": "即不如是。",
    "X61n1165_002:0792c22": "西方合論卷之二"
}