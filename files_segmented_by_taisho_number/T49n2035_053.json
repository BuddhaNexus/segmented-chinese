{
    "T49n2035_053:0460c03": "佛祖統紀卷第五十三",
    "T49n2035_053:0460c05": "宋咸淳四明福泉沙門志磐撰",
    "T49n2035_053:0460c06": "歷代會要志第十九之三",
    "T49n2035_053:0460c07": "北天佛牙　　鄮山舍利　　鳳翔佛骨",
    "T49n2035_053:0460c08": "陳留佛指　　瑞像應世　　聖賢出化",
    "T49n2035_053:0460c09": "立壇受戒　　設像置經　　建寺造塔",
    "T49n2035_053:0460c10": "西天求法　　東土譯經　　經目僧數",
    "T49n2035_053:0460c11": "天台傳教　　禪苑傳燈　　律宗垂範",
    "T49n2035_053:0460c12": "神尼異行　　名山勝迹　　聖教感通",
    "T49n2035_053:0460c13": "持誦功深　　西遊樂國",
    "T49n2035_053:0460c14": "北天佛牙",
    "T49n2035_053:0460c15": "唐高宗。宣律師在西明寺行道。北天王太子",
    "T49n2035_053:0460c16": "以佛牙上於師○代宗。勅問文綱律師。親",
    "T49n2035_053:0460c17": "傳先師宣律師釋迦佛牙。宜詣右門進上。",
    "T49n2035_053:0460c18": "副朕瞻禮。",
    "T49n2035_053:0460c19": "宋太宗。建啟聖禪寺。奉優填聖瑞像釋迦",
    "T49n2035_053:0460c20": "佛牙。大祖親緘銀塔中。初太祖疑佛牙非",
    "T49n2035_053:0460c21": "真。取自洛以火煆之。色不變。遂製發願",
    "T49n2035_053:0460c22": "文。太宗復驗以火。親製偈讚。真宗迎供瞻",
    "T49n2035_053:0460c23": "禮。神光洞發。遂製讚。仁宗以三朝敬事。迎",
    "T49n2035_053:0460c24": "置禁中。於穴中得一舍利。因為製讚。慶歷",
    "T49n2035_053:0460c25": "三年久旱。迎佛牙入內殿祈禱。須臾雨大",
    "T49n2035_053:0460c26": "注。復製發願文○英宗勅大相國寺造三",
    "T49n2035_053:0460c27": "朝御製佛牙讚碑。學士王珪撰文○徽宗勅",
    "T49n2035_053:0460c28": "迎三朝御讚佛牙入內供養。隔水晶匣舍",
    "T49n2035_053:0460c29": "利出如雨。因為製讚。",
    "T49n2035_053:0461a01": "鄮山舍利",
    "T49n2035_053:0461a02": "周厲王。佛滅後百年。中天竺阿育王。取釋",
    "T49n2035_053:0461a03": "迦舍利作八萬四千寶塔。勅鬼神於閻浮",
    "T49n2035_053:0461a04": "提城邑。滿一億家為立一塔。",
    "T49n2035_053:0461a05": "漢明帝問摩騰曰。白馬寺東有光怪。民呼",
    "T49n2035_053:0461a06": "聖塚。騰曰。昔阿育王藏舍利八萬四千塔。震",
    "T49n2035_053:0461a07": "旦之境有十九處。此其一也。帝俱往禮拜。詔",
    "T49n2035_053:0461a08": "造塔其上。九層二百尺。",
    "T49n2035_053:0461a09": "晉武帝。劉薩訶入地獄。見觀音大士謂曰。",
    "T49n2035_053:0461a10": "可往洛陽(聖[塚豖+(一/豖)]舍利)臨淄建鄴(建康長干塔)鄮陰(今育王山舍利)",
    "T49n2035_053:0461a11": "成都五處有阿育王塔。頂禮悔罪。既蘇出家",
    "T49n2035_053:0461a12": "名惠達。至鄮縣烏石山聞鐘聲。斵土求",
    "T49n2035_053:0461a13": "之。得舍利寶塔。飛至一山。乃即其地建剎",
    "T49n2035_053:0461a14": "奉塔(今阿育王山舍利殿。即其處也)○安帝勅鄮山造塔亭禪",
    "T49n2035_053:0461a15": "室。度二七僧住持守護。",
    "T49n2035_053:0461a16": "宋文帝。遣僧道祐廣興創建。鑿基得大石",
    "T49n2035_053:0461a17": "凾。頗黎鍾。金合銀罌。安三法身舍利。",
    "T49n2035_053:0461a18": "梁武帝。勅造木浮圖。堂殿房廊。賜額阿育",
    "T49n2035_053:0461a19": "王寺○岳陽王蕭詧。修木浮圖為五層。鑄",
    "T49n2035_053:0461a20": "金銅像五百軀。",
    "T49n2035_053:0461a21": "陳宣帝。遙敬寶塔。度二七僧。",
    "T49n2035_053:0461a22": "唐中宗。敬仰寶塔。勅送供施。委沙門棲曠",
    "T49n2035_053:0461a23": "如法香火○國清智晞至寺禮八萬四千拜。",
    "T49n2035_053:0461a24": "忽感紫文印右臂。終身不沒○肅宗內供奉",
    "T49n2035_053:0461a25": "子璘母亡。岳神令往鄮山禮塔。可免母罪。",
    "T49n2035_053:0461a26": "璘至寺禮至四萬拜。母現身塔前曰。吾承",
    "T49n2035_053:0461a27": "汝力已生忉利○宣宗。四明道俗八千人。",
    "T49n2035_053:0461a28": "於育王寺供舍利塔。天花紛墜放五色光",
    "T49n2035_053:0461a29": "○懿宗。觀察使楊嚴奏舍利寶塔靈異。勅度",
    "T49n2035_053:0461b01": "三十七僧。嚴奉香火。",
    "T49n2035_053:0461b02": "梁末帝。吳越王錢鏐遣弟鏵。往迎育王山舍",
    "T49n2035_053:0461b03": "利塔。夜放光明。浙江如晝。",
    "T49n2035_053:0461b04": "周世宗。勅翰林承旨陶轂。入寺禮敬。見舍",
    "T49n2035_053:0461b05": "利紅色。",
    "T49n2035_053:0461b06": "宋太宗。吳越王入朝。僧統贊寧奉釋迦舍利",
    "T49n2035_053:0461b07": "塔。入見滋福殿○高宗。親洒宸翰賜佛頂",
    "T49n2035_053:0461b08": "光明之塔○孝宗遣內侍李裕文。至育王",
    "T49n2035_053:0461b09": "山迎佛舍利塔。詣行在所奉安觀堂。焚",
    "T49n2035_053:0461b10": "香瞻禮。見塔上有月輪相及水晶珠。皇太",
    "T49n2035_053:0461b11": "子請至東宮瞻禮。見相輪纍纍然如水晶",
    "T49n2035_053:0461b12": "珠。上書妙勝之殿。以安塔所○皇子魏王",
    "T49n2035_053:0461b13": "來鎮四明。往寺瞻禮寶塔。見豪光青赤交",
    "T49n2035_053:0461b14": "眩。因造金塔奉安舍利塔。於中作贊四",
    "T49n2035_053:0461b15": "章。刻於塔之四旁○寺東一里有聖井靈",
    "T49n2035_053:0461b16": "鰻。欲出則有二紅蟹若前軀者。錢武肅王",
    "T49n2035_053:0461b17": "迎塔至錢唐。夢一菩薩首戴結縵華冠。兩",
    "T49n2035_053:0461b18": "掖挾蟹云。是育王聖井靈鰻。來護塔耳(已上並見",
    "T49n2035_053:0461b19": "寧僧統所作舍利塔傳靈鰻傳)。",
    "T49n2035_053:0461b20": "鳳翔佛骨",
    "T49n2035_053:0461b21": "唐高宗。詔迎岐州法門寺護國真身塔釋迦",
    "T49n2035_053:0461b22": "佛指骨。至洛陽大內供養。皇后以金函九",
    "T49n2035_053:0461b23": "重。命宣律師送還岐山○肅宗。詔迎法門",
    "T49n2035_053:0461b24": "寺佛骨。至禁中禮敬。傳至諸寺瞻禮○德",
    "T49n2035_053:0461b25": "宗。詔迎法門寺佛骨。入禁中禮敬。歷送京",
    "T49n2035_053:0461b26": "城十寺。世傳三十年當一開。則歲豐人安。韓",
    "T49n2035_053:0461b27": "愈上表諫。貶潮州○文宗。岐山法門寺佛",
    "T49n2035_053:0461b28": "骨塔。慶雲見。",
    "T49n2035_053:0461b29": "懿宗。詔迎佛骨。三百里間車馬不絕。公私",
    "T49n2035_053:0461c01": "音樂。儀衛之盛。過於南郊。上降樓迎拜。",
    "T49n2035_053:0461c02": "陳留佛指",
    "T49n2035_053:0461c03": "宋仁宗。勅迎陳留佛指入內。試以烈火擊",
    "T49n2035_053:0461c04": "以金鎚。了無所損。俄而舍利流出。乃製發",
    "T49n2035_053:0461c05": "願文送還本寺。初是有梵僧來陳留闡教",
    "T49n2035_053:0461c06": "寺。施天竺佛指。瑞光屢發○徽宗。方士盛",
    "T49n2035_053:0461c07": "言。陳留佛指乃海狗骨。詔取驗之火焚鐵捶",
    "T49n2035_053:0461c08": "十餘日。色不變。乃加禮送還。",
    "T49n2035_053:0461c09": "瑞像應世",
    "T49n2035_053:0461c10": "晉愍帝。吳朱膺於松江得二石像。銘曰維",
    "T49n2035_053:0461c11": "衛佛。迦葉佛。迎至通玄。後漁者得二石鉢。",
    "T49n2035_053:0461c12": "見佛像在鉢際。遂送寺中○明帝。海上網",
    "T49n2035_053:0461c13": "得文殊金像。陶侃迎至江州溺水中。後遠",
    "T49n2035_053:0461c14": "法師起東林神運閣。至江禱之得其像。",
    "T49n2035_053:0461c15": "成帝。高悝望江浦五色光。得金像置長干",
    "T49n2035_053:0461c16": "寺。後網得銅華趺。梵書云。阿育王第四女造",
    "T49n2035_053:0461c17": "○孝武。沙門曇翼見江陵城北五色光。得一",
    "T49n2035_053:0461c18": "銅像。題云阿育王造。",
    "T49n2035_053:0461c19": "宋高祖。司徒王謐見東掖門地有光得金",
    "T49n2035_053:0461c20": "佛。高七尺二寸○文帝都人孫彥曾妾王惠",
    "T49n2035_053:0461c21": "稱。見江浦有光。得金佛一軀○孝武。盧陵",
    "T49n2035_053:0461c22": "太守周湛進金像高九尺三寸。言僧法均至",
    "T49n2035_053:0461c23": "三曲江。見光浮水面。因獲此像。",
    "T49n2035_053:0461c24": "梁武帝。夢釋迦檀像入國。乃遣郝騫等西",
    "T49n2035_053:0461c25": "行求像至舍衛國。天監十年負像東還。帝",
    "T49n2035_053:0461c26": "率百僚迎入太極殿○西天沙門自圖形",
    "T49n2035_053:0461c27": "於吳中靈岩寺。像夜起行道。梵僧云。是智",
    "T49n2035_053:0461c28": "積菩薩。",
    "T49n2035_053:0461c29": "唐宣宗。會昌毀寺。二僧負東林文殊像藏",
    "T49n2035_053:0462a01": "錦繡谷峯頂寺。復訪像不獲。忽圓光涌於",
    "T49n2035_053:0462a02": "空表。自是峯頂天池常見聖燈百千文殊出",
    "T49n2035_053:0462a03": "沒。",
    "T49n2035_053:0462a04": "宋太宗。陸澤人王緒。見白兔逐之入穴。見",
    "T49n2035_053:0462a05": "石佛五十身。勅就邑寺奉之○通利軍建",
    "T49n2035_053:0462a06": "城掘地得大石佛十身。詔建淳化寺奉",
    "T49n2035_053:0462a07": "其像○真宗。詔送金欄加沙往羅浮中閣",
    "T49n2035_053:0462a08": "寺。奉釋迦瑞像。此像來自西天○神宗。詔",
    "T49n2035_053:0462a09": "迎衡州玉塔入京師。阿育王所造第九塔也",
    "T49n2035_053:0462a10": "○哲宗。袁州仰山舍利石塔。自然出現○袁",
    "T49n2035_053:0462a11": "州木平山舍利石塔出現。夏旱。太守王古禱",
    "T49n2035_053:0462a12": "於木平塔。白衣大士出現。復往仰山塔。泗州",
    "T49n2035_053:0462a13": "大士維摩居士出現○袁州東山羅漢像出現",
    "T49n2035_053:0462a14": "○徽宗。金州奏。獲石羅漢大放光明。",
    "T49n2035_053:0462a15": "聖賢出化",
    "T49n2035_053:0462a16": "室利房。秦始皇時自西域齎佛經來化。帝",
    "T49n2035_053:0462a17": "以異俗囚之(云云)○摩騰竺法蘭。漢明帝時。",
    "T49n2035_053:0462a18": "以白馬馱經自天竺來(後人有經來白馬寺之句)○宋真",
    "T49n2035_053:0462a19": "宗。瞻摩騰真身製讚○康僧會。魏齊王時。",
    "T49n2035_053:0462a20": "自西域至吳(後人有僧到赤烏年之句)唐高宗時(云云)○祇",
    "T49n2035_053:0462a21": "域。晉武帝。自西域至洛陽○佛圖澄。晉懷",
    "T49n2035_053:0462a22": "帝時。自西竺至洛陽。石勒奉之○單道開。",
    "T49n2035_053:0462a23": "晉穆帝時○杯渡。宋文帝時○誌公觀音化",
    "T49n2035_053:0462a24": "身。始宋明帝十一年終梁武天監十三年○",
    "T49n2035_053:0462a25": "達磨觀音化身。梁武大通元年。自南天竺來",
    "T49n2035_053:0462a26": "○北魏文帝大統元年。自梁入魏○傅大士",
    "T49n2035_053:0462a27": "彌勒化身。出婺州烏傷縣。梁武帝中大通",
    "T49n2035_053:0462a28": "六年(云云)大同元年(云云)○陳文帝。天嘉二",
    "T49n2035_053:0462a29": "年(云云)○宣帝。大建年間(云云)○陸法和。",
    "T49n2035_053:0462b01": "梁武太清(云云)○北齊天保(云云)○稠禪師。",
    "T49n2035_053:0462b02": "北齊天保(云云)○法喜。隋煬帝(云云)○豐干",
    "T49n2035_053:0462b03": "彌陀化現。寒山文殊化現。拾得普賢化現。唐",
    "T49n2035_053:0462b04": "太宗正觀七年(云云)○杜順文殊化現。唐正",
    "T49n2035_053:0462b05": "觀年(云云)○寶掌。高宗顯慶○萬回觀音化",
    "T49n2035_053:0462b06": "身。高宗咸亨○中宗神龍○睿宗景雲○泗",
    "T49n2035_053:0462b07": "州觀音化身。中宗神龍○代宗大歷○僖宗",
    "T49n2035_053:0462b08": "四年○宋太宗。僧伽塔放光○真宗。諡普照",
    "T49n2035_053:0462b09": "明覺大師○徽宗。京師大水。僧伽立空中。",
    "T49n2035_053:0462b10": "旁侍慧岸木叉。一白衣跪於前。既而水退",
    "T49n2035_053:0462b11": "○一行。玄宗開元三年九年○万山李長者。",
    "T49n2035_053:0462b12": "玄宗開元七年○宋哲宗。張商英至万山昭",
    "T49n2035_053:0462b13": "化院。得華嚴決疑論○無畏。玄宗開元四年",
    "T49n2035_053:0462b14": "○宋真宗。瞻無畏塔製讚○金剛智。玄宗開",
    "T49n2035_053:0462b15": "元七年○不空。玄宗開元八年○韋老師。玄",
    "T49n2035_053:0462b16": "宗開元八年○馬郎婦。憲宗元和。普賢化身",
    "T49n2035_053:0462b17": "○隨洪大聖。文宗太和○宋仁宗。祈雨加封",
    "T49n2035_053:0462b18": "○草衣。德宗建中○嬾殘。德宗貞元○傅大",
    "T49n2035_053:0462b19": "士。宣宗曾志願開塔○晉少帝。吳越王問塔",
    "T49n2035_053:0462b20": "○湘山無量壽。懿宗八年。湘山全真禪師阿",
    "T49n2035_053:0462b21": "彌陀佛化身○龜洋二真身。僖宗三年。泉",
    "T49n2035_053:0462b22": "州無了禪師及弟子惠忠二塔○鰕子。昭宗",
    "T49n2035_053:0462b23": "天復○岳林布袋彌勒化現。五代梁○道賢。",
    "T49n2035_053:0462b24": "五代唐○扣氷古佛。五代唐○麻衣。周太祖",
    "T49n2035_053:0462b25": "廣順○宋太祖建隆○婁道者。宋太宗。淳化",
    "T49n2035_053:0462b26": "蹈寶華佛化身○真宗召見○四世界。婁道",
    "T49n2035_053:0462b27": "者云。是日光菩薩化身。言法華。宋太宗○",
    "T49n2035_053:0462b28": "仁宗。默祝請齋○峨眉茂貞。真宗召見○南",
    "T49n2035_053:0462b29": "安岩主。真宗時。定光佛化身○龜山智悟。",
    "T49n2035_053:0462c01": "真宗時祈雨斷臂。云是五百羅漢中一○戒",
    "T49n2035_053:0462c02": "香瘂女。仁宗時。四明戒香維衛古佛○李士",
    "T49n2035_053:0462c03": "寧。仁宗時。於洛陽謂衛開曰。戒香瘂女是",
    "T49n2035_053:0462c04": "維衛佛○蔡君謨。病目夢龍樹○潘盎。神",
    "T49n2035_053:0462c05": "宗時。言法華云。是日光佛○趙棠。神宗時。",
    "T49n2035_053:0462c06": "從潘盎遊○佛陀波利。哲宗時。潁州太守蘇",
    "T49n2035_053:0462c07": "軾乞賜塔院額曰光梵。",
    "T49n2035_053:0462c08": "立壇受戒",
    "T49n2035_053:0462c09": "漢明帝。司空劉峻等並求出家(此時但受三歸)魏齊",
    "T49n2035_053:0462c10": "王西天曇摩迦羅至洛陽譯僧祇律立大僧",
    "T49n2035_053:0462c11": "羯磨受戒○高貴卿公曇摩迦羅乞行受法",
    "T49n2035_053:0462c12": "戒沙門朱士行為受戒之始(此受具足戒始)。",
    "T49n2035_053:0462c13": "晉康帝。尼淨檢於本法得戒(此但從比丘尼眾受戒)。",
    "T49n2035_053:0462c14": "宋文帝。僧伽跋摩至建康。為沙門惠照等",
    "T49n2035_053:0462c15": "於船中再受具戒(此開重受戒)○求那跋摩。於",
    "T49n2035_053:0462c16": "南林寺立戒壇。為僧尼受戒。尼惠果等。於",
    "T49n2035_053:0462c17": "戒壇依二眾重受具戒(十僧十尼為二眾)。",
    "T49n2035_053:0462c18": "寧僧統僧史略云。漢度阿潘受三歸也。晉",
    "T49n2035_053:0462c19": "度淨檢從一眾也。二眾得戒慧果始也。",
    "T49n2035_053:0462c20": "梁武帝。從約法師受具足戒。太子公卿道",
    "T49n2035_053:0462c21": "俗。從師受戒者四萬八千人(此應受菩薩戒)沙門耆",
    "T49n2035_053:0462c22": "艾亦重受戒法(此受具足戒)。",
    "T49n2035_053:0462c23": "唐高宗。宣律師於淨業寺建石戒壇。為岳",
    "T49n2035_053:0462c24": "瀆沙門再受具戒。撰壇經○代宗。勅大興",
    "T49n2035_053:0462c25": "善寺建方等戒壇○穆宗。中書令王智興。",
    "T49n2035_053:0462c26": "於泗州建方等戒壇。請遇聖誕度僧○敬",
    "T49n2035_053:0462c27": "宗。勅兩街建方等戒壇。左街安國寺。右街",
    "T49n2035_053:0462c28": "興福寺。○宣宗。以會昌沙汰。勅上都荊揚汴",
    "T49n2035_053:0462c29": "益。立方等戒壇。為僧尼再度者重受戒法",
    "T49n2035_053:0463a01": "○懿宗。勅兩街四寺。各建戒壇度僧。",
    "T49n2035_053:0463a02": "宋太祖。以僧尼無間。勅尼寺置壇受戒。",
    "T49n2035_053:0463a03": "尼大德主之○真宗。昇州崇勝寺。賜名甘露",
    "T49n2035_053:0463a04": "戒壇○詔京師立奉先甘露戒壇。天下諸路",
    "T49n2035_053:0463a05": "皆立戒壇。凡七十二所。京師別立大乘戒",
    "T49n2035_053:0463a06": "壇。",
    "T49n2035_053:0463a07": "設像置經",
    "T49n2035_053:0463a08": "周穆王子於沁水石窟造迦葉佛像。",
    "T49n2035_053:0463a09": "秦繆公。造佛銅像。",
    "T49n2035_053:0463a10": "漢桓帝。鑄黃金浮圖老子像。",
    "T49n2035_053:0463a11": "晉武帝。侍中荀勗。於洛陽造金像十二○",
    "T49n2035_053:0463a12": "孝武。安法師於檀溪寺造銅像。能自起行。",
    "T49n2035_053:0463a13": "放光燭天○處士戴逵。自造無量壽佛像",
    "T49n2035_053:0463a14": "置靈寶寺。郄超撮香作禮。勃然烟上○安",
    "T49n2035_053:0463a15": "帝。江夷託戴顒造觀音。夜夢人令改造",
    "T49n2035_053:0463a16": "彌勒。觸手成妙○恭帝。詔瓦官寺鑄丈六",
    "T49n2035_053:0463a17": "金像。放光滿寺○宋文帝。徐州造丈六金",
    "T49n2035_053:0463a18": "佛。有寇難則像身流汗○孝武。路太后於",
    "T49n2035_053:0463a19": "中興寺造普賢像。",
    "T49n2035_053:0463a20": "梁武帝。幸同泰寺鑄十方佛金銅像。",
    "T49n2035_053:0463a21": "北魏獻文。勅為太祖下五帝。鑄丈六釋迦佛",
    "T49n2035_053:0463a22": "五軀○孝明。為太后胡氏建永寧寺丈六",
    "T49n2035_053:0463a23": "金像浮圖九層高九十丈。詔諸郡立五級浮",
    "T49n2035_053:0463a24": "圖○孝莊。孟仲暉造夾紵佛。每夜遶座行",
    "T49n2035_053:0463a25": "道○孝武。於平等寺建浮圖設萬僧齋。石",
    "T49n2035_053:0463a26": "佛俯首終日。",
    "T49n2035_053:0463a27": "唐高祖。為太祖下造等身佛三身○太宗",
    "T49n2035_053:0463a28": "夢虞世南。勅造佛像一軀。以資冥福○高",
    "T49n2035_053:0463a29": "宗。勅洛陽龍門山鐫石龕盧舍那佛高八十",
    "T49n2035_053:0463b01": "五尺。沙門智運於龍門山鑿石佛一萬五千",
    "T49n2035_053:0463b02": "身○武后。斂天下僧尼日一錢。作大像於",
    "T49n2035_053:0463b03": "白司馬坂○玄宗。勅諸郡開元寺。鑄皇帝等",
    "T49n2035_053:0463b04": "身金銅佛像○沙門海通。於嘉州大江鑿",
    "T49n2035_053:0463b05": "石為彌勒佛高三百六十尺。覆閣九層。",
    "T49n2035_053:0463b06": "晉天福。天竺沙門道翊。獲奇木造觀音像。",
    "T49n2035_053:0463b07": "持古佛舍利置豪相中。白光煥發○宣徽將",
    "T49n2035_053:0463b08": "朱崇。掘地得大石佛。舍家為寺○開運初。",
    "T49n2035_053:0463b09": "勅為高祖寫大藏經。奉安明聖寺。",
    "T49n2035_053:0463b10": "漢高祖。上柱國郭令威。立石碑金剛經於",
    "T49n2035_053:0463b11": "壽春。",
    "T49n2035_053:0463b12": "宋太祖。勅益州雕大藏經板○勅往峨眉",
    "T49n2035_053:0463b13": "山粧飾佛像○真宗封泰山。詔修眾像三",
    "T49n2035_053:0463b14": "十二身。御製修像記○勅沙門栖演修龍門",
    "T49n2035_053:0463b15": "山石龕佛一萬七千身○哲宗。勅往東林",
    "T49n2035_053:0463b16": "妝神運五殿佛像○蘇軾繪水陸像。作贊",
    "T49n2035_053:0463b17": "十六篇○蘇軾得張氏畫十八羅漢為贊。",
    "T49n2035_053:0463b18": "以授弟轍○高宗。給事中憑檝造大藏經四",
    "T49n2035_053:0463b19": "十八所。",
    "T49n2035_053:0463b20": "建寺造塔",
    "T49n2035_053:0463b21": "周穆王子於鼓山建竹林寺。",
    "T49n2035_053:0463b22": "漢明帝。始造白馬寺。雒陽京城內外十寺。白",
    "T49n2035_053:0463b23": "馬寺東造佛舍利塔。",
    "T49n2035_053:0463b24": "魏吳王孫權。武昌造昌樂寺。潘夫人。造惠",
    "T49n2035_053:0463b25": "寶寺。尚書令闞澤。舍宅為德潤寺(今普濟寺是)。",
    "T49n2035_053:0463b26": "晉惠帝。會稽諸葛氏造靈寶寺○成帝。尚書",
    "T49n2035_053:0463b27": "令李邈。以句容宅靈耀寺王羲之廬山寺為",
    "T49n2035_053:0463b28": "歸宗寺○許詢建塔四層乏相輪。一朝風",
    "T49n2035_053:0463b29": "雨輪盤自備○康帝。中書令何充舍宅為建",
    "T49n2035_053:0463c01": "福寺○哀帝。詔建瓦官寺○廢帝。詔為",
    "T49n2035_053:0463c02": "支遁法師建沃州寺○簡文帝。詔為尼道",
    "T49n2035_053:0463c03": "容建新林寺。勅長干寺造三級塔○孝武",
    "T49n2035_053:0463c04": "帝。潯陽刺史陶範。舍所居為永法師建西",
    "T49n2035_053:0463c05": "林寺。九江刺史桓伊。為遠法師建東林寺",
    "T49n2035_053:0463c06": "○荊州牧桓沖。命曇翼法師建東西二寺。",
    "T49n2035_053:0463c07": "常及萬僧。",
    "T49n2035_053:0463c08": "宋高祖。范秦建祇洹寺。謝靈運建招提寺",
    "T49n2035_053:0463c09": "○文帝。為高祖建報恩寺○勅沙門道祜。",
    "T49n2035_053:0463c10": "往鄮縣建浮圖三級○沙門曇摩密多。於",
    "T49n2035_053:0463c11": "鄮縣建阿育王塔。",
    "T49n2035_053:0463c12": "齊高帝。沙門玄暢建齊隆寺。感青衣神人遶",
    "T49n2035_053:0463c13": "山守護○武帝。居士明僧紹。以攝山宅為",
    "T49n2035_053:0463c14": "棲霞寺。",
    "T49n2035_053:0463c15": "梁武帝。舊宅七夜放光。勅建光宅寺○詔",
    "T49n2035_053:0463c16": "修長干塔。得琉璃瓶盛舍利爪髮○同泰",
    "T49n2035_053:0463c17": "寺浮圖災。更建十二層浮圖○華陽真人陶",
    "T49n2035_053:0463c18": "弘景。於三茅山建浮圖白塔○岳陽王蕭",
    "T49n2035_053:0463c19": "詧鎮越州。重修甎木二塔。知前身是許詢。",
    "T49n2035_053:0463c20": "北魏文成。大復佛法。詔郡縣各建浮圖一",
    "T49n2035_053:0463c21": "區○勅建鹿野寺。與禪僧數百習學禪定",
    "T49n2035_053:0463c22": "○孝文。為太后建報德寺。為羅釋法師。",
    "T49n2035_053:0463c23": "舊居草堂建三級浮圖○宣武。洛陽段輝聞",
    "T49n2035_053:0463c24": "地下鍾聲得金佛一菩薩二。遂舍宅為寺",
    "T49n2035_053:0463c25": "○北周。常念寺藏舍利。光明自瓶出。建",
    "T49n2035_053:0463c26": "浮圖奉安之○隋文帝。詔相州戰地。為軍",
    "T49n2035_053:0463c27": "士死事者建寺薦福○辛彥之立十五層浮",
    "T49n2035_053:0463c28": "圖。張元神遊天上見一堂。天人曰。辛刺史",
    "T49n2035_053:0463c29": "當居此○詔天下名藩建靈塔。奉藏舍利。",
    "T49n2035_053:0464a01": "凡百十一塔。靈瑞之迹備在僧傳○唐公李",
    "T49n2035_053:0464a02": "淵。舍宅為清禪寺○詔建禪定寺。召曇遷",
    "T49n2035_053:0464a03": "法師。集名德百二十人居之○智者禪師",
    "T49n2035_053:0464a04": "至玉泉。感關王役神兵造寺○真觀禪師",
    "T49n2035_053:0464a05": "於虎林山建天竺寺○煬帝。智者遺言。於",
    "T49n2035_053:0464a06": "天台山造國清寺。",
    "T49n2035_053:0464a07": "唐高祖。為沙門景暉立勝業寺。為沙門曇",
    "T49n2035_053:0464a08": "獻立慈悲寺。為并州起義立義興寺○太",
    "T49n2035_053:0464a09": "宗。詔以皇家舊宅為興聖寺○詔於建義",
    "T49n2035_053:0464a10": "以來交兵之處各建寺。破劉武周於汾州",
    "T49n2035_053:0464a11": "立弘濟寺。李百藥撰碑(廿七寺云云)○詔以慶善",
    "T49n2035_053:0464a12": "宮為穆太后建慈德寺。為皇太子承乾建",
    "T49n2035_053:0464a13": "普光寺○詔以洛陽舊宅為天宮寺○詔",
    "T49n2035_053:0464a14": "為穆太后建弘福寺○皇太子為文德皇",
    "T49n2035_053:0464a15": "后建慈恩寺○高宗。勅建西明寺大殿十",
    "T49n2035_053:0464a16": "三所○睿宗。詔以沙門惠雲所造汴州建國",
    "T49n2035_053:0464a17": "寺為大相國寺(帝從相王龍飛故以為名)○玄宗。勅以寢",
    "T49n2035_053:0464a18": "殿材建安國寺彌勒殿○勅天下諸郡建開",
    "T49n2035_053:0464a19": "元寺龍興寺○肅宗。上皇幸成都。沙門英幹",
    "T49n2035_053:0464a20": "施粥救貧餒。願國運再清。勅建大聖慈寺",
    "T49n2035_053:0464a21": "九十六院八千五百區○尚書右丞王維與",
    "T49n2035_053:0464a22": "弟縉奉佛。母喪以輞川第為寺○代宗夢",
    "T49n2035_053:0464a23": "遊山寺。翌日瑯琊山建剎進圖。賜名寶",
    "T49n2035_053:0464a24": "應寺○帝夢牛首山辟支佛來見。勅山中建",
    "T49n2035_053:0464a25": "七級浮圖○淮西兵馬使李重倩。舍宅為佛",
    "T49n2035_053:0464a26": "經坊賜名寶應○宣宗。勅天下諸寺修治",
    "T49n2035_053:0464a27": "諸祖師塔○昭宗勅羅什譯經處重建草堂",
    "T49n2035_053:0464a28": "寺。",
    "T49n2035_053:0464a29": "晉曹山有梵僧群集山頂。飛行而去。勅建",
    "T49n2035_053:0464b01": "荷玉禪寺○宋太祖。吳越王俶。造金銅八萬",
    "T49n2035_053:0464b02": "四千塔。布散國內○太宗。周廢龍興寺為",
    "T49n2035_053:0464b03": "官倉。寺僧擊鼓求復。勅復為寺○賜天下",
    "T49n2035_053:0464b04": "無名寺額。曰太平興國。曰乾明○勅往五",
    "T49n2035_053:0464b05": "臺造金銅文殊萬菩薩像○詔建開聖禪",
    "T49n2035_053:0464b06": "寺。奉天竺栴檀瑞像釋迦佛牙誌公真身○",
    "T49n2035_053:0464b07": "勅往天台山重建壽昌寺。造羅漢像五百",
    "T49n2035_053:0464b08": "十六身○開寶寺建塔。十一層三十六丈。上",
    "T49n2035_053:0464b09": "手藏舍利塔。放光照天地○真宗。詔賜金",
    "T49n2035_053:0464b10": "修峨眉普賢寺○沙門繼全自西天還。得",
    "T49n2035_053:0464b11": "佛舍利建塔揚州○勅江寧府長干寺塔。賜",
    "T49n2035_053:0464b12": "名聖感○詔并州建資聖院。為將士戰亡",
    "T49n2035_053:0464b13": "追福○仁宗。勅京師建慈化寺。為先帝薦",
    "T49n2035_053:0464b14": "福○勅再建靈感塔○內侍李允寧奏。以第",
    "T49n2035_053:0464b15": "宅創十方淨因寺。詔璉禪師居之。",
    "T49n2035_053:0464b16": "英宗。勅天下私造寺院。並賜壽聖之額○神",
    "T49n2035_053:0464b17": "宗。勅開寶寺靈感塔。御篆鴻福圓成之塔○",
    "T49n2035_053:0464b18": "哲宗。四明延慶沙門介然創十六觀堂。陳瓘",
    "T49n2035_053:0464b19": "為記○徽宗。雲居祐禪師作三塔。白雲端禪",
    "T49n2035_053:0464b20": "師建祖堂。洪覺範論之曰。雲居白雲識度高",
    "T49n2035_053:0464b21": "遠。斯可為天下法○高宗。勅天下州郡立",
    "T49n2035_053:0464b22": "報恩寺。為徽宗追嚴○勅西湖北山建天申",
    "T49n2035_053:0464b23": "萬壽圓覺寺○孝宗。賜內帑於上竺建藏",
    "T49n2035_053:0464b24": "殿○勅賜錢於上竺建十六觀堂。內翰樓",
    "T49n2035_053:0464b25": "鑰記○勅於禁中建內觀堂。一遵上竺制",
    "T49n2035_053:0464b26": "度。",
    "T49n2035_053:0464b27": "西天求法",
    "T49n2035_053:0464b28": "魏高貴鄉公。沙門朱士。西遊于闐得放光",
    "T49n2035_053:0464b29": "般若。",
    "T49n2035_053:0464c01": "晉安帝。沙門法顯。自西域往五天竺得經",
    "T49n2035_053:0464c02": "像。泛南海而還。",
    "T49n2035_053:0464c03": "宋高祖。曇無竭往西竺。二十年還。揚都譯",
    "T49n2035_053:0464c04": "經○後廢帝。沙門法獻西遊于闐。得提婆",
    "T49n2035_053:0464c05": "品○梁沙門智宣。往西竺得梵經還。",
    "T49n2035_053:0464c06": "陳宣帝。沙門智圓往西竺。隋文帝時得梵",
    "T49n2035_053:0464c07": "經還。",
    "T49n2035_053:0464c08": "北魏孝明。遣使者宋雲沙門法力。往西天。",
    "T49n2035_053:0464c09": "得梵經百七十部還。",
    "T49n2035_053:0464c10": "北齊後主。沙門寶暹等往西天。得梵本還。",
    "T49n2035_053:0464c11": "隋文帝。陳朝沙門智周等。西竺求經還。",
    "T49n2035_053:0464c12": "唐太宗。勅李義表王元策使西竺。登耆山",
    "T49n2035_053:0464c13": "刻碑。紀唐威德○玄奘三藏自西天求經",
    "T49n2035_053:0464c14": "還。召見。詔撰西域記。○武后。初義淨三藏",
    "T49n2035_053:0464c15": "自南海附舶。往西竺求法。至是將梵本",
    "T49n2035_053:0464c16": "寄佛逝國。述南海寄歸傳。求法高僧傳○",
    "T49n2035_053:0464c17": "玄宗。沙門惠日往西天還。召見說法。賜號",
    "T49n2035_053:0464c18": "慈愍三藏法師○梁太祖。沙門智宣往西竺",
    "T49n2035_053:0464c19": "求經還。進佛骨梵經。○宋太祖。沙門道圓",
    "T49n2035_053:0464c20": "遊五天竺還。進舍利梵經○沙門行勤等。",
    "T49n2035_053:0464c21": "應詔往西竺求法。所經諸國並賜詔書。令",
    "T49n2035_053:0464c22": "遣人前導○沙門建盛自西竺還。進貝葉",
    "T49n2035_053:0464c23": "梵經○真宗。開封府陳恕言。沙門往西天",
    "T49n2035_053:0464c24": "取經者。宜察人材○仁宗。沙門懷問乞往",
    "T49n2035_053:0464c25": "西竺。為今上建塔於佛金剛座側○沙門",
    "T49n2035_053:0464c26": "懷問得濟永定等自中天竺還。進佛骨舍利",
    "T49n2035_053:0464c27": "貝葉梵經西天碑十九本。",
    "T49n2035_053:0464c28": "東土譯經",
    "T49n2035_053:0464c29": "漢明帝。摩騰竺法蘭至。始譯四十二章經。法",
    "T49n2035_053:0465a01": "蘭又譯佛本行經五部○桓帝。支讖譯般舟",
    "T49n2035_053:0465a02": "三昧經等二十一部○靈帝。竺佛朔譯道行",
    "T49n2035_053:0465a03": "般若經。終漢之世。譯經三百餘部○信士嚴",
    "T49n2035_053:0465a04": "佛調。譯古維摩經。",
    "T49n2035_053:0465a05": "魏齊王。曇摩迦羅譯僧祇律。曇無德譯四分",
    "T49n2035_053:0465a06": "戒本。",
    "T49n2035_053:0465a07": "康僧鎧譯無量壽經○高貴鄉公沙門帛延",
    "T49n2035_053:0465a08": "至洛陽。譯無量清淨平等覺經。",
    "T49n2035_053:0465a09": "○沙門朱士行。至于闐得放光般若經。",
    "T49n2035_053:0465a10": "晉武帝。竺法護譯正法華涅槃經等○孝武。",
    "T49n2035_053:0465a11": "鳩摩羅釋至秦。譯大品般若經○安帝。羅",
    "T49n2035_053:0465a12": "釋在秦。譯妙法華經遺教經維摩經大智",
    "T49n2035_053:0465a13": "度論○曇無讖至涼。譯悲華經大般涅槃",
    "T49n2035_053:0465a14": "經(四十卷)○佛陀耶舍在秦。譯四分律○佛陀",
    "T49n2035_053:0465a15": "跋陀羅。於建康譯華嚴經(六十卷)惠嚴惠觀",
    "T49n2035_053:0465a16": "筆受。",
    "T49n2035_053:0465a17": "○宋少帝。佛陀釋譯五分律○文帝。曇摩",
    "T49n2035_053:0465a18": "密多譯普賢行法經。畺良耶舍譯無量壽佛",
    "T49n2035_053:0465a19": "經。",
    "T49n2035_053:0465a20": "齊高帝。曇摩耶舍譯無量義經。",
    "T49n2035_053:0465a21": "梁武帝。沙門眾善譯文殊般若經。帝親筆受",
    "T49n2035_053:0465a22": "○真諦譯金光明經○簡文帝。真諦譯起信",
    "T49n2035_053:0465a23": "論俱舍論。",
    "T49n2035_053:0465a24": "北魏宣武。菩提流支於紫極殿譯經。帝親",
    "T49n2035_053:0465a25": "筆受。",
    "T49n2035_053:0465a26": "陳文帝。闍那崛多譯佛本行經三十二部。學",
    "T49n2035_053:0465a27": "士費長房筆受。",
    "T49n2035_053:0465a28": "隋文帝。笈多崛多重譯法華經(八卷者名添品)。",
    "T49n2035_053:0465a29": "唐太宗。玄奘三藏上新譯菩薩藏經顯揚聖",
    "T49n2035_053:0465b01": "教論等○奘法師譯瑜伽師地論。勅頒賜",
    "T49n2035_053:0465b02": "九道總管。御製聖教序○高宗。佛陀多羅",
    "T49n2035_053:0465b03": "譯圓覺經。勅左僕射於志寧。吏部尚書來",
    "T49n2035_053:0465b04": "濟。兼譯經潤文○詔玄奘三藏譯大般若經",
    "T49n2035_053:0465b05": "六百卷○沙門會寧泛海至訶陵國。遇智",
    "T49n2035_053:0465b06": "賢對譯涅槃後分經二卷○勅三藏日照杜",
    "T49n2035_053:0465b07": "行顗。共譯佛頂尊勝呪。勅不避國諱○武",
    "T49n2035_053:0465b08": "后。遣使往于闐國迎實叉難陀。至東都。重",
    "T49n2035_053:0465b09": "譯華嚴經八十卷(此第二次譯)○中宗。宰相房融",
    "T49n2035_053:0465b10": "至南海。遇般剌密諦譯首楞嚴經。融親筆",
    "T49n2035_053:0465b11": "受○詔義淨三藏譯藥師七佛經。上親筆受",
    "T49n2035_053:0465b12": "○詔菩提流志。於佛光殿譯經。上親筆受。",
    "T49n2035_053:0465b13": "百僚侍坐○菩提流志譯寶積經。修文館學",
    "T49n2035_053:0465b14": "士武平一充翻經使。盧藏用等潤文○菩提",
    "T49n2035_053:0465b15": "流志進新譯經。賜齋林光殿。勅畫工圖翻",
    "T49n2035_053:0465b16": "經大德於殿壁○睿宗。菩提流志譯寶積",
    "T49n2035_053:0465b17": "經。宰相張說。侍郎陸象先。博士賀知章等潤",
    "T49n2035_053:0465b18": "文○德宗。菩提流志進寶積經百二十卷。御",
    "T49n2035_053:0465b19": "製聖教序○般若三藏譯烏荼國進本華嚴",
    "T49n2035_053:0465b20": "淨行品。帝親預譯場。臨文裁正○般若三藏",
    "T49n2035_053:0465b21": "澄觀法師進新譯華嚴經四十卷(此第三次譯)○",
    "T49n2035_053:0465b22": "憲宗。勅諫議孟簡等。於醴泉宮監護譯經",
    "T49n2035_053:0465b23": "潤文。",
    "T49n2035_053:0465b24": "宋太祖。天竺沙門法天譯聖無量壽經。王龜",
    "T49n2035_053:0465b25": "從潤文○太宗召法天入京師。始興譯事",
    "T49n2035_053:0465b26": "○三藏天息災施護至。勅赴闕召見○詔建",
    "T49n2035_053:0465b27": "譯經院。令天息災等居之。述譯經儀式。自",
    "T49n2035_053:0465b28": "譯主至潤文。凡九位。車駕親幸。賜坐尉諭",
    "T49n2035_053:0465b29": "○真宗。上幸譯經院觀譯經○知制誥朱",
    "T49n2035_053:0465c01": "子昂兼譯經潤文官○侍郎陳恕言。譯經院",
    "T49n2035_053:0465c02": "久費供億。乞罷之。上以先朝盛典不許○",
    "T49n2035_053:0465c03": "宰相王欽若兼譯經潤文使○宰相丁謂兼",
    "T49n2035_053:0465c04": "譯經潤文使。翰林學士晁逈李維兼潤文官",
    "T49n2035_053:0465c05": "○仁宗。三藏惟淨乞停罷譯經。上曰。三聖舊",
    "T49n2035_053:0465c06": "典焉敢即廢。且琛貢之籍非鴻臚則不可",
    "T49n2035_053:0465c07": "識○宰相章得象兼譯經潤文使○宰相文",
    "T49n2035_053:0465c08": "彥博兼譯經潤文使○翰林夏竦等。進新譯",
    "T49n2035_053:0465c09": "經音義七十卷○右僕射譯經潤文使呂夷",
    "T49n2035_053:0465c10": "簡。參知政事潤文官宋綬。奉詔修法寶錄",
    "T49n2035_053:0465c11": "○宰相富弼兼譯經潤文使○徽宗。譯經三",
    "T49n2035_053:0465c12": "藏金總持。南遊江浙。",
    "T49n2035_053:0465c13": "經目僧數",
    "T49n2035_053:0465c14": "唐玄宗。沙門智昇撰開元釋教錄。凡五千",
    "T49n2035_053:0465c15": "四十八卷。宋仁宗。三藏惟淨進天聖釋教錄。",
    "T49n2035_053:0465c16": "凡六千一百九十七卷。",
    "T49n2035_053:0465c17": "北魏孝靜。僧尼二百萬人。寺三萬所。",
    "T49n2035_053:0465c18": "北齊文宣。僧尼四百萬人。寺四萬所。",
    "T49n2035_053:0465c19": "宋真宗。僧三十九萬七千六百十五人。尼六",
    "T49n2035_053:0465c20": "萬一千二百四十人○仁宗。僧三十八萬五",
    "T49n2035_053:0465c21": "千五百二十人。尼四萬八千七百四十人○",
    "T49n2035_053:0465c22": "神宗。僧二十二萬六百六十人。尼三萬四千",
    "T49n2035_053:0465c23": "三十人○高宗。僧二十萬。",
    "T49n2035_053:0465c24": "天台傳教",
    "T49n2035_053:0465c25": "北齊。河南文禪師悟龍樹一心三智之旨。為",
    "T49n2035_053:0465c26": "思禪師說三觀口訣。",
    "T49n2035_053:0465c27": "陳文帝。思禪師於大蘇山為顗禪師說四",
    "T49n2035_053:0465c28": "安樂行。示普賢道場○廢帝。思禪師來居",
    "T49n2035_053:0465c29": "南岳。為岳君授戒法○宣帝。顗禪師於金",
    "T49n2035_053:0466a01": "陵瓦官寺。為儀同沈君理等開法華經題",
    "T49n2035_053:0466a02": "○少帝。詔瓦官禪師赴太極殿。開大智度",
    "T49n2035_053:0466a03": "論題仁王般若經題○詔瓦官禪師居光宅",
    "T49n2035_053:0466a04": "寺。帝幸寺聽講仁王經○光宅禪師講法",
    "T49n2035_053:0466a05": "華經。章安頂禪師預聽。",
    "T49n2035_053:0466a06": "隋文帝。晉王廣於揚州迎禪師授菩薩戒。",
    "T49n2035_053:0466a07": "上師號曰智者○智者禪師。於玉泉山為",
    "T49n2035_053:0466a08": "關王父子授菩薩戒○智者於玉泉山說",
    "T49n2035_053:0466a09": "法華玄義。章安預聽○智者於玉泉山說摩",
    "T49n2035_053:0466a10": "訶止觀。章安預聽○恭帝。章安於天台國清",
    "T49n2035_053:0466a11": "為法華威禪師說止觀。",
    "T49n2035_053:0466a12": "唐高宗。法華為天宮威禪師說止觀○武",
    "T49n2035_053:0466a13": "后。天宮為左溪朗禪師說止觀○玄宗。左",
    "T49n2035_053:0466a14": "溪為荊溪然禪師說止觀○代宗。荊溪於",
    "T49n2035_053:0466a15": "佛隴為邃法師說止觀○德宗。邃法師於",
    "T49n2035_053:0466a16": "國清為修法師說止觀○文宗。修法師於",
    "T49n2035_053:0466a17": "禪林為外法師說止觀○僖宗。外法師於",
    "T49n2035_053:0466a18": "國清為琇法師說止觀○昭宗。琇法師於",
    "T49n2035_053:0466a19": "國清為竦法師說止觀。",
    "T49n2035_053:0466a20": "晉高祖。竦法師於國清為寂法師說止觀。",
    "T49n2035_053:0466a21": "宋太祖。寂法師於螺溪為通法師說止觀",
    "T49n2035_053:0466a22": "諸法門。",
    "T49n2035_053:0466a23": "太宗。通法師於寶雲為禮法師說止觀諸",
    "T49n2035_053:0466a24": "法門。",
    "T49n2035_053:0466a25": "真宗。禮法師於南湖保恩答日本源信法師",
    "T49n2035_053:0466a26": "問目。賜保恩額為延慶。同異聞師作誡誓",
    "T49n2035_053:0466a27": "辭二篇。俾為長講天台教法之地○禮法師",
    "T49n2035_053:0466a28": "結十僧。修法華懺三年。焚身供法。翰林",
    "T49n2035_053:0466a29": "楊億貽書勸請住世○詔賜東掖山智者教",
    "T49n2035_053:0466b01": "文印本四千六百二十卷○都尉李遵勗奏。",
    "T49n2035_053:0466b02": "四明禮法師高行遺身。上嘉歎。賜號法智",
    "T49n2035_053:0466b03": "○詔遣內侍俞源清。往四明延慶請法智",
    "T49n2035_053:0466b04": "領眾修懺祈福。為述修懺要旨○章懿太后",
    "T49n2035_053:0466b05": "遣使詣天竺。請式法師。為國行懺。師上",
    "T49n2035_053:0466b06": "金光明護國儀。因奏天台教卷乞入大藏○",
    "T49n2035_053:0466b07": "仁宗。勅內侍楊懷古詣天竺。為國祈福。式",
    "T49n2035_053:0466b08": "法師復乞天台教文入藏○延慶法智。於佛",
    "T49n2035_053:0466b09": "生日縱魚鳥。述放生文。郡守曾會以聞。勅",
    "T49n2035_053:0466b10": "樞密劉筠撰文立石寺門○延慶法智。策",
    "T49n2035_053:0466b11": "試生徒名開幃。四十二章至今為法○詔",
    "T49n2035_053:0466b12": "賜天台教文入藏。飯靈山千眾○東掖山",
    "T49n2035_053:0466b13": "如法師集百僧修長懺。都尉馬遵勗聞於",
    "T49n2035_053:0466b14": "朝。賜號神照。與郡守章得象諸賢。結白蓮",
    "T49n2035_053:0466b15": "社○神宗。海月大師惠辨居天竺靈山。郡",
    "T49n2035_053:0466b16": "補都僧正。凡管內寺院虛席。會諸剎英俊",
    "T49n2035_053:0466b17": "開問義科場。餬名考校○孝宗。勅福州東",
    "T49n2035_053:0466b18": "禪。依天聖二年降旨。天台教部鏤板入藏",
    "T49n2035_053:0466b19": "○寧宗。荊門軍乞加封玉泉智者。勅賜靈惠",
    "T49n2035_053:0466b20": "大師○理宗。靈山守愚奏。法智大師所著記",
    "T49n2035_053:0466b21": "鈔二百餘卷乞入藏。制可。",
    "T49n2035_053:0466b22": "禪苑傳燈",
    "T49n2035_053:0466b23": "梁武帝大通元年。菩提達磨汎海至廣州。詔",
    "T49n2035_053:0466b24": "入見。問如何是聖諦第一義。師云。廓然無聖。",
    "T49n2035_053:0466b25": "帝曰。對朕者誰。師云。不識。帝不契。師渡",
    "T49n2035_053:0466b26": "江入魏。",
    "T49n2035_053:0466b27": "北魏孝明武泰元年。達磨自梁入魏。止嵩高",
    "T49n2035_053:0466b28": "山少林面壁。三詔不至○文帝大統元年。達",
    "T49n2035_053:0466b29": "磨傳法及袈裟於惠可。端坐示滅。葬熊耳",
    "T49n2035_053:0466c01": "山定林寺。",
    "T49n2035_053:0466c02": "隋文帝。二祖惠可先傳法於僧粲。往正勅",
    "T49n2035_053:0466c03": "寺說法。有和法師謗於邑加以非法。先",
    "T49n2035_053:0466c04": "謂粲曰。吾有宿累今當償之○煬帝。三祖",
    "T49n2035_053:0466c05": "僧粲居皖公山。傳法於沙彌道信。儼立而",
    "T49n2035_053:0466c06": "化。",
    "T49n2035_053:0466c07": "唐太宗。四祖道信居黃梅山。四徵不起○四",
    "T49n2035_053:0466c08": "祖居破頭山。有老僧號栽松道者。寄生周",
    "T49n2035_053:0466c09": "氏女。見四祖令出家。是為弘忍○四祖望",
    "T49n2035_053:0466c10": "破頭山。紫氣如蓋。下有白氣橫分六道。忍",
    "T49n2035_053:0466c11": "曰。莫是和上他日橫出一枝佛法否。祖曰。",
    "T49n2035_053:0466c12": "如是○高宗。五祖弘忍見行者惠能壁間書",
    "T49n2035_053:0466c13": "偈。夜召能告之曰。佛以正法眼藏展轉傳",
    "T49n2035_053:0466c14": "授。吾今授汝并所傳袈裟。用以表信。能通",
    "T49n2035_053:0466c15": "夕南邁。明上座追至庾嶺。能擲衣鉢於石",
    "T49n2035_053:0466c16": "上。明舉之不動(云云)○高宗。牛頭融禪師得",
    "T49n2035_053:0466c17": "法於五祖。應橫出一枝佛法之記○慧能至",
    "T49n2035_053:0466c18": "廣州值印宗禪師。為其落髮受戒。大開東",
    "T49n2035_053:0466c19": "山法門。明年歸曹溪○中宗。遣使迎六祖",
    "T49n2035_053:0466c20": "入京行道。表辭以疾○肅宗。勅使往韶州",
    "T49n2035_053:0466c21": "迎六祖衣鉢。入內供養○代宗。夢六祖請",
    "T49n2035_053:0466c22": "衣鉢還山。勅劉景頂戴送還。○詔忠國師",
    "T49n2035_053:0466c23": "入見。問太白山人。識山識地。識字善算(云云)",
    "T49n2035_053:0466c24": "○憲宗。江州刺史李渤問歸宗常禪師。如何",
    "T49n2035_053:0466c25": "是芥子納須彌(云云)○居士龐蘊問馬祖",
    "T49n2035_053:0466c26": "云。不與萬法為侶是什麼人(云云)○龐公",
    "T49n2035_053:0466c27": "謂州牧于頔曰。但願空諸所有。謹勿實諸",
    "T49n2035_053:0466c28": "所無○百丈海禪師。始創禪居。稱長老上",
    "T49n2035_053:0466c29": "堂升座主賓問酬(云云)。後世廣之名禪苑",
    "T49n2035_053:0467a01": "清規○穆宗。侍郎白居易見歸宗。值師泥",
    "T49n2035_053:0467a02": "壁(云云)○白居易知杭州。問道鳥窠禪師",
    "T49n2035_053:0467a03": "(云云)○文宗。觀察使陸亘。請南泉入郡問",
    "T49n2035_053:0467a04": "道(云云)○宣宗。勅鹽官齊安禪師。以師禮",
    "T49n2035_053:0467a05": "召。力辭○召弘辯禪師。入見問道○懿宗。",
    "T49n2035_053:0467a06": "雪峯存禪師。居山四十年。法席冠天下",
    "T49n2035_053:0467a07": "(云云)○昭宗。仰山寂禪師稟法於溈山。世",
    "T49n2035_053:0467a08": "稱溈仰宗。○趙王見趙州諗禪師(云云)。",
    "T49n2035_053:0467a09": "梁太祖。玄沙備禪師。閩王待以師禮。",
    "T49n2035_053:0467a10": "唐莊宗。召三聖惠然禪師。入內殿問禪法",
    "T49n2035_053:0467a11": "(云云)。",
    "T49n2035_053:0467a12": "周世宗。江南唐後主。以師禮待益禪師。諡",
    "T49n2035_053:0467a13": "大法眼。",
    "T49n2035_053:0467a14": "宋太祖。勅韶州開視雲門塔。真身如生。迎",
    "T49n2035_053:0467a15": "赴闕供養○仁宗。眉山蘇洵。謁祖印訥禪",
    "T49n2035_053:0467a16": "師問法○大覺璉禪師乞歸老山中進頌",
    "T49n2035_053:0467a17": "(云云)○英宗。璉禪師乞歸育王山。建宸奎閣。",
    "T49n2035_053:0467a18": "奉先朝聖製。蘇軾作記○神宗。詔革廬山",
    "T49n2035_053:0467a19": "東林為禪席。命總禪師居之。應遠公七百",
    "T49n2035_053:0467a20": "年之讖○哲宗。韶陽南華重辯。請蘇軾書",
    "T49n2035_053:0467a21": "柳宗元六祖碑(云云)○四明大梅山英禪師",
    "T49n2035_053:0467a22": "稱。照律師分慈愍三藏集謗禪宗為異見",
    "T49n2035_053:0467a23": "著空。作解謗以詰之○徽宗。知和禪師至",
    "T49n2035_053:0467a24": "四明正言陳禾招居東湖二靈山。一虎為侍",
    "T49n2035_053:0467a25": "者(云云)。",
    "T49n2035_053:0467a26": "律宗垂範",
    "T49n2035_053:0467a27": "梁武帝。度律師眾聖點記。",
    "T49n2035_053:0467a28": "陳宣帝。文律師上書。免僧侶轉輸之役○瑗",
    "T49n2035_053:0467a29": "律師。勅總知國內初受戒者參律五夏。",
    "T49n2035_053:0467b01": "北魏孝文。法聰律師專講四分律。門人道覆。",
    "T49n2035_053:0467b02": "錄為義疏。",
    "T49n2035_053:0467b03": "隋文帝。靈藏律師。帝手勅曰。弟子是俗人天",
    "T49n2035_053:0467b04": "子。律師是道人天子。由是度人至數萬。",
    "T49n2035_053:0467b05": "唐高宗。宣律師在西明寺行道足跌。有聖",
    "T49n2035_053:0467b06": "者扶其足曰。北天王太子那吒奉命來衛。",
    "T49n2035_053:0467b07": "及獻佛。師與天人廣問律相西天勝迹。",
    "T49n2035_053:0467b08": "作天人感通傳○智光律師。於廣州與行",
    "T49n2035_053:0467b09": "者惠能授滿分戒○中宗。勅文綱律師入",
    "T49n2035_053:0467b10": "大內。安居行道○詔道岸律師入宮。為妃",
    "T49n2035_053:0467b11": "主授歸戒。命圖形林光宮。製御讚○玄宗。",
    "T49n2035_053:0467b12": "日本國沙門榮睿至揚州。律師鑒真與睿附",
    "T49n2035_053:0467b13": "舶而去。王迎勞之館毘盧殿。請授歸戒。日",
    "T49n2035_053:0467b14": "本律學始此。",
    "T49n2035_053:0467b15": "宋仁宗。杭州允堪律師。述會正記。釋南山",
    "T49n2035_053:0467b16": "律文○徽宗。杭州元照律師。約法華開顯。",
    "T49n2035_053:0467b17": "作資持記。釋南山律文○理宗。明慶思律",
    "T49n2035_053:0467b18": "師奏。南山大智律文乞入藏。制可。",
    "T49n2035_053:0467b19": "神尼異行",
    "T49n2035_053:0467b20": "晉康帝。比丘尼淨檢。於本法得戒。有天女",
    "T49n2035_053:0467b21": "下庭。忻然携手。躡光升天○廢帝。洛陽東",
    "T49n2035_053:0467b22": "寺尼道馨說法華維摩。聽者如市○簡文帝。",
    "T49n2035_053:0467b23": "召烏江寺尼道容授八關齋戒○孝武帝。",
    "T49n2035_053:0467b24": "桓溫在姑熟。有異尼來見求浴。以刀破腹",
    "T49n2035_053:0467b25": "斷兩足。謂溫曰。卿若作天子。亦當如是",
    "T49n2035_053:0467b26": "(云云)。",
    "T49n2035_053:0467b27": "宋文帝。尼道壽誦法華。有寶蓋垂覆頂上。",
    "T49n2035_053:0467b28": "明帝。尼淨秀感龍王諸天驅使。",
    "T49n2035_053:0467b29": "梁武帝。剡川尼法宣誦法華。見帳蓋覆其",
    "T49n2035_053:0467c01": "上。郡守請為越城母師。",
    "T49n2035_053:0467c02": "陳武帝。高郵尼誦法華。十爪生華。號華手",
    "T49n2035_053:0467c03": "尼。",
    "T49n2035_053:0467c04": "隋文帝。始生。般若寺尼智仙視育之。及長",
    "T49n2035_053:0467c05": "密告之曰。汝當大貴。佛法暫廢。賴汝而興。",
    "T49n2035_053:0467c06": "唐武后。絳州二女亡。旦詣墳號哭。忽生蓮花",
    "T49n2035_053:0467c07": "五莖。后聞召一女。親為落髮○德宗。安國",
    "T49n2035_053:0467c08": "寺二尼持法惠忍。同修法華三昧。忽有尼",
    "T49n2035_053:0467c09": "號空姑。來止宿。中夜身光赫然。人謂是普",
    "T49n2035_053:0467c10": "賢。",
    "T49n2035_053:0467c11": "名山勝迹",
    "T49n2035_053:0467c12": "阿育王山。晉武帝時。劉薩訶至鄮山求",
    "T49n2035_053:0467c13": "舍利塔。始建精含。因號阿育王山○太白",
    "T49n2035_053:0467c14": "山。晉惠帝。沙門義興廬於山中。太白化童",
    "T49n2035_053:0467c15": "子給侍。因號天童太白山○唐玄宗。高僧",
    "T49n2035_053:0467c16": "法睿案故迹。立精舍誦法華。太白化童子",
    "T49n2035_053:0467c17": "送供。因號太白禪師。名其山曰天童○天",
    "T49n2035_053:0467c18": "竺山。晉成帝。沙門竺惠理至虎林山(唐時避諱改為武林)",
    "T49n2035_053:0467c19": "驚曰。中天竺靈鷲小嶺。何年飛來。因名天竺",
    "T49n2035_053:0467c20": "山飛來峯靈隱寺○石城山。齊武帝。沙門僧",
    "T49n2035_053:0467c21": "護於剡縣石城山鑿石造彌勒佛。後有僧",
    "T49n2035_053:0467c22": "淑僧祐相繼鑿成。高十一丈。天神謂宣律",
    "T49n2035_053:0467c23": "師。即護淑祐後身。世稱為三生石佛○唐昭",
    "T49n2035_053:0467c24": "宗。吳越王建瑞相寺。以奉石像○羅浮山。",
    "T49n2035_053:0467c25": "唐玄宗。勅羅淨山是華首菩薩住處。特立延",
    "T49n2035_053:0467c26": "祥寺○五臺山。記云。山形五峙周五百里。中",
    "T49n2035_053:0467c27": "臺高四十里。上有文殊彌勒石像。東南有清",
    "T49n2035_053:0467c28": "涼寺。文殊所居(宋太宗太平五年所引)唐高宗。勅沙門",
    "T49n2035_053:0467c29": "會賾詣五臺。見金光滿殿。空聲善哉○罽",
    "T49n2035_053:0468a01": "賓沙門佛陀波利至五臺遇老人。令還西",
    "T49n2035_053:0468a02": "土取佛頂尊勝呪。(云云)○代宗。沙門法照",
    "T49n2035_053:0468a03": "謁五臺。見金門樓觀文殊普賢分座說法。因",
    "T49n2035_053:0468a04": "建竹林寺○憲宗。無著禪師入五臺。見山",
    "T49n2035_053:0468a05": "翁牽牛隨入一寺。呼均提童子進玳瑁盃。",
    "T49n2035_053:0468a06": "對飲酥酪○穆宗。裴度奏。五臺文殊見從者",
    "T49n2035_053:0468a07": "萬眾○宋太宗。勅內侍往五臺。造金銅文",
    "T49n2035_053:0468a08": "殊萬菩薩像。重修真容華嚴十寺○太洪山。",
    "T49n2035_053:0468a09": "唐文宗善信大師斷足而化。張武陵父子侍",
    "T49n2035_053:0468a10": "立亦解化。人稱大聖二聖云○峨眉山志云。",
    "T49n2035_053:0468a11": "昔蒲翁入山。見普賢大士真相。自茲顯迹",
    "T49n2035_053:0468a12": "○宋太祖。勅往峨眉山莊嚴佛像。因嘉州",
    "T49n2035_053:0468a13": "奏。普賢見相○太宗。勅往成都鑄金銅普",
    "T49n2035_053:0468a14": "賢像。安峨眉山白水寺。三峨高出五岳。秀",
    "T49n2035_053:0468a15": "甲九州為震旦第一山○通判王袞往峨",
    "T49n2035_053:0468a16": "眉。見瓦屋山皆變金色中有普賢○勅送",
    "T49n2035_053:0468a17": "寶冠袈裟往峨眉普賢寺。見大士乘紫雲",
    "T49n2035_053:0468a18": "行空中○雁蕩山。山頂大池相傳為雁蕩。",
    "T49n2035_053:0468a19": "下二潭為龍湫。諾矩羅尊者所居(見真宗祥符初)○",
    "T49n2035_053:0468a20": "補陀山。唐宣宗。補陀山在大海中。去鄞城",
    "T49n2035_053:0468a21": "東南水道六百里。大悲經所謂補陀落迦山",
    "T49n2035_053:0468a22": "觀世音宮殿。山有潮音洞。洞前石橋。瞻禮者",
    "T49n2035_053:0468a23": "或見大士善財淨瓶頻伽。(云云)(天下名山不止於此。今但取通塞",
    "T49n2035_053:0468a24": "志所引故爾)。",
    "T49n2035_053:0468a25": "聖教感通",
    "T49n2035_053:0468a26": "魏正始。康居沙門康僧會入吳。吳主令求",
    "T49n2035_053:0468a27": "舍利。潔齋懇求三七日。鏗然有聲(云云)。",
    "T49n2035_053:0468a28": "晉成帝。蘇峻亂焚燒宮室。獨樂賢堂所畫釋",
    "T49n2035_053:0468a29": "迦像不壞。",
    "T49n2035_053:0468b01": "宋文帝。將軍王玄謨將刑。夢人教念十句觀",
    "T49n2035_053:0468b02": "音經。遂得免。北齊武成。孫敬德有罪當死。",
    "T49n2035_053:0468b03": "夢僧教誦經千遍。臨刑刀三折。宋嘉祐龍",
    "T49n2035_053:0468b04": "學梅摯妻失目。夢白衣教誦十句觀音經。雙",
    "T49n2035_053:0468b05": "目復明(此經前後三驗)。",
    "T49n2035_053:0468b06": "齊武帝。劉霽母疾。誦觀音數萬。夢僧曰。夫人",
    "T49n2035_053:0468b07": "算盡。當為申延六十日○竟陵王。夢中作",
    "T49n2035_053:0468b08": "維摩一契詠之群鶴飛舞○晉安王七歲母",
    "T49n2035_053:0468b09": "病。請僧行道。銅罌蓮花鮮紅七日○明帝。",
    "T49n2035_053:0468b10": "滕曇恭五歲母病思瓜。俄有僧遺一瓜。",
    "T49n2035_053:0468b11": "北魏文成。疏勒國進佛袈裟長二丈帝命焚",
    "T49n2035_053:0468b12": "試。終日不然○孝莊。永寧寺浮圖災。東萊人",
    "T49n2035_053:0468b13": "見在海中。",
    "T49n2035_053:0468b14": "隋煬帝。為智者設千僧齋。嚫溢一人。咸謂",
    "T49n2035_053:0468b15": "化身來受國供。開視靈塔。唯空床虛帳。",
    "T49n2035_053:0468b16": "唐高祖。李錄事亡往餘法師處聽法。與人",
    "T49n2035_053:0468b17": "言曰。人頭以上便是鬼神諸天充滿○高宗。",
    "T49n2035_053:0468b18": "英禪師修設梁武水陸。感秦莊襄王張儀等",
    "T49n2035_053:0468b19": "致謝(云云)○憲宗。法師智辯炊飯散郊外。",
    "T49n2035_053:0468b20": "祝之曰。食吾飯者願為法侶。後二十年往",
    "T49n2035_053:0468b21": "鄴城開講。座下千眾皆年少○官軍與吳元",
    "T49n2035_053:0468b22": "濟戰。鄧隱峯振錫飛空。兩軍仰觀歎異○",
    "T49n2035_053:0468b23": "懿宗。禁中設萬僧齋。有長眉僧。來應供受",
    "T49n2035_053:0468b24": "嚫畢。陵空而去○昭宗。文矩禪師。謁西院",
    "T49n2035_053:0468b25": "時。五百僧俱染時疾。師以杖點之。隨杖而",
    "T49n2035_053:0468b26": "起。",
    "T49n2035_053:0468b27": "宋太祖。至相國寺見僧醉嘔。密令小璫取",
    "T49n2035_053:0468b28": "吐物。則真乳香○上親征揚州。以固拒欲",
    "T49n2035_053:0468b29": "阬之。有沙門稱清範。來乞恩宥。翌日幸",
    "T49n2035_053:0468c01": "龍興寺。見殿上羅漢手擎草表○真宗。開",
    "T49n2035_053:0468c02": "寶寺金色光見。上幸敬觀地上。獲舍利五千",
    "T49n2035_053:0468c03": "粒○仁宗。夢龍蟠景德寺地。遣使視之。僧",
    "T49n2035_053:0468c04": "道隆臥門外。召見為建院(云云)相州發塔",
    "T49n2035_053:0468c05": "基得佛髮舍利。引之甚長。人從中過往來",
    "T49n2035_053:0468c06": "不斷○神宗。雷峯才法師為靈芝元照等",
    "T49n2035_053:0468c07": "授菩薩戒。見觀音像放光○朱壽昌刺血",
    "T49n2035_053:0468c08": "書經。求母五十年。得於同州○哲宗。張商",
    "T49n2035_053:0468c09": "英遊五臺。見文殊在金光中○楊傑詣雙",
    "T49n2035_053:0468c10": "林禮大士。輪藏自轉○登封令樓异修少林",
    "T49n2035_053:0468c11": "道場。產芝草十二本。雨甘露。夜有光屬天",
    "T49n2035_053:0468c12": "○徽宗。楊州奏。泗州大聖見於普慧塔○詔",
    "T49n2035_053:0468c13": "移釋迦像至御容殿。像俛首過橫梁。又持",
    "T49n2035_053:0468c14": "紙度像足○道法師流道州。郡守夢佛像",
    "T49n2035_053:0468c15": "荷枷入城。守知其異。令善待之○孝宗。魏",
    "T49n2035_053:0468c16": "公史浩。初攝昌國鹽監謁補陀山。見大士",
    "T49n2035_053:0468c17": "金色雙齒。有長身僧來見。語公歷官至太",
    "T49n2035_053:0468c18": "師。",
    "T49n2035_053:0468c19": "持誦功深",
    "T49n2035_053:0468c20": "晉安帝。沙門曇翼誦法華。感普賢來試。(云",
    "T49n2035_053:0468c21": "云)○沙門法莊誦法華。房門神兵衛護○沙",
    "T49n2035_053:0468c22": "門曇邃。赴曰塢神祠。請講法華九十日。",
    "T49n2035_053:0468c23": "宋孝武。沙門僧瑜。常持法華。是年入柴龕",
    "T49n2035_053:0468c24": "焚身。所居生雙桐樹○沙門惠益誦法華",
    "T49n2035_053:0468c25": "焚身。帝駕往勸止。不從。詔焚處建藥王",
    "T49n2035_053:0468c26": "寺。",
    "T49n2035_053:0468c27": "梁武帝。庾詵誦法華。舉家聞上行先生已",
    "T49n2035_053:0468c28": "生淨土。",
    "T49n2035_053:0468c29": "元帝。琰法師誦般若經獲延年。",
    "T49n2035_053:0469a01": "北魏。博士盧景祐繫獄。至心誦經枷鎖自脫。",
    "T49n2035_053:0469a02": "隋文帝。沙門惠盈講法華。五道大神請授戒",
    "T49n2035_053:0469a03": "法。",
    "T49n2035_053:0469a04": "唐高祖。書生苟倩。空中書金剛經曰。擬諸",
    "T49n2035_053:0469a05": "天讀誦。後大雨。其地丈餘不濕。異僧曰。此",
    "T49n2035_053:0469a06": "地空中有經。諸天以寶蓋覆之○太宗。岑",
    "T49n2035_053:0469a07": "文本常念普門品。乘舟吳江。舟覆隨波至",
    "T49n2035_053:0469a08": "岸。後於家設齋。一僧曰。天下方亂。君幸不",
    "T49n2035_053:0469a09": "預。災終至富貴。太宗朝為中書令○玄宗。",
    "T49n2035_053:0469a10": "沙門楚金誦法華經。至寶塔品。塔忽現前○",
    "T49n2035_053:0469a11": "遂州任善病亡。同一僧至閻王所。僧曰。常",
    "T49n2035_053:0469a12": "誦金剛經。忽有五色雲迎僧升天。冥官謂",
    "T49n2035_053:0469a13": "善曰。汝亦曾誦。即令放還。漣水趙壁路逢",
    "T49n2035_053:0469a14": "亡妻言。今受苦。可取衣裝造金剛經。一",
    "T49n2035_053:0469a15": "部將畢。因過墓所。老人云。汝妻已生天○",
    "T49n2035_053:0469a16": "蘇珪合家常誦金剛經。姜崔氏以瘦瘁竊食",
    "T49n2035_053:0469a17": "肉。為骨骾氣絕見閻王。責曰。汝夫是肉身",
    "T49n2035_053:0469a18": "菩薩。汝何為食肉。賴有誦經功延壽二十",
    "T49n2035_053:0469a19": "年。遂蘇○肅宗。沙門抱玉入京受戒。帝夢",
    "T49n2035_053:0469a20": "吳僧誦法華。口出五色光(云云)○代宗。沙",
    "T49n2035_053:0469a21": "門道遵置法華經院。舉高行十四人常持",
    "T49n2035_053:0469a22": "法華。以燭繼晝○別駕周伯達常持金剛",
    "T49n2035_053:0469a23": "經。忽見梵僧自稱須菩提。謂曰。汝誦經何",
    "T49n2035_053:0469a24": "不斷肉。伯達竦懼。即蔬素。祥感屢見○文",
    "T49n2035_053:0469a25": "宗。尚食厨烹雞子。忽群卵呼觀音菩薩。勅",
    "T49n2035_053:0469a26": "不得用雞子。又一日食蛤蜊。有擘不開",
    "T49n2035_053:0469a27": "者。俄變為大士形。因詔天下寺院皆立觀",
    "T49n2035_053:0469a28": "音像。",
    "T49n2035_053:0469a29": "宋太祖。詔沈義倫以金銀字寫金剛經。召",
    "T49n2035_053:0469b01": "沙門崇蘊入內講演○孝宗。四明沃承璋。",
    "T49n2035_053:0469b02": "行雪月大師般若經關(云云)○光宗。都官陸",
    "T49n2035_053:0469b03": "沅日誦法華三部。及殮蓮花香氣自口鼻",
    "T49n2035_053:0469b04": "而出。",
    "T49n2035_053:0469b05": "西遊樂國",
    "T49n2035_053:0469b06": "晉廬山東林遠法師。與西林永法師劉遺民",
    "T49n2035_053:0469b07": "宗炳雷次宗十八賢。結社念佛。",
    "T49n2035_053:0469b08": "梁武帝。庾詵家人聞空聲云。上行先生已",
    "T49n2035_053:0469b09": "生淨土。",
    "T49n2035_053:0469b10": "北魏太武。縊沙門玄高惠崇殺之。弟子法",
    "T49n2035_053:0469b11": "進號呼。即見高於空中。問和上與崇公當",
    "T49n2035_053:0469b12": "生何所。高曰。我往惡處度生。崇公已歸淨",
    "T49n2035_053:0469b13": "土。",
    "T49n2035_053:0469b14": "唐太宗。善導法師至京師造彌陀經十餘",
    "T49n2035_053:0469b15": "萬卷。畫淨土變相三百餘壁。滿長安中並",
    "T49n2035_053:0469b16": "從其化(云云)○德宗。法照法師於并州行",
    "T49n2035_053:0469b17": "五會。教人念佛。帝聞東北方有念佛聲。遣",
    "T49n2035_053:0469b18": "使尋至太原。乃迎入禁中。教宮人念佛。亦",
    "T49n2035_053:0469b19": "及五會○沙門少康往新定化郡人念佛。",
    "T49n2035_053:0469b20": "每升座唱佛。眾見一佛從口出。連唱十聲。",
    "T49n2035_053:0469b21": "則見十佛。後放異光數道而逝○宣宗。白",
    "T49n2035_053:0469b22": "居易畫西方淨土一部。晝夜供養。一夕念佛",
    "T49n2035_053:0469b23": "而化○懿宗。湘山全真禪師坐亡。世稱無量",
    "T49n2035_053:0469b24": "壽佛化現。",
    "T49n2035_053:0469b25": "宋太祖。吳越王錢氏。請壽禪師居永明。日",
    "T49n2035_053:0469b26": "暮往別峯念佛。後焚香告眾加趺而化○",
    "T49n2035_053:0469b27": "仁宗。文彥博在京師。與嚴禪師結僧俗十",
    "T49n2035_053:0469b28": "萬人念佛○哲宗。楊傑繪丈六阿彌陀佛隨",
    "T49n2035_053:0469b29": "身觀念。感佛來迎○蘇軾嘗携阿彌陀佛一",
    "T49n2035_053:0469c01": "軸曰。此軾往生西方公據也○高宗。金虜破",
    "T49n2035_053:0469c02": "四明逼湖心肇律師北行。至京口謂人曰。",
    "T49n2035_053:0469c03": "否西歸矣。即聞笙歌之聲。一時軍民咸見",
    "T49n2035_053:0469c04": "師西望念佛而化○侍郎吳秉信被召至蕭",
    "T49n2035_053:0469c05": "山驛舍。聞天樂聲即曰。金臺已至。言訖而",
    "T49n2035_053:0469c06": "化○孝宗。龍舒王日休念佛。日千拜。一夕云。",
    "T49n2035_053:0469c07": "佛來接我也。屹然立化。為淨土文行於世",
    "T49n2035_053:0469c08": "(若欲知古今往生事迹。常尋淨土立教志四卷觀之)。",
    "T49n2035_053:0469c09": "佛祖統紀卷第五十三(終)"
}