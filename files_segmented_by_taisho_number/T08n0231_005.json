{
    "T08n0231_005:0711b12": "勝天王般若波羅蜜經卷第五",
    "T08n0231_005:0711b14": "陳優禪尼國王子月婆首那譯",
    "T08n0231_005:0711b15": "8 無所得品無所得品第八",
    "T08n0231_005:0711b16": "爾時，眾中有一菩薩摩訶薩，名須真胝，白勝",
    "T08n0231_005:0711b17": "天王言：「如來為大王授記乎？」勝天王答善思",
    "T08n0231_005:0711b18": "惟菩薩言：「善男子！我授記如夢相。」又問：「大",
    "T08n0231_005:0711b19": "王！如此授記當得何法？」答曰：「善男子！佛授",
    "T08n0231_005:0711b20": "我記，竟無所得。」又問：「無所得者為是何法？」答",
    "T08n0231_005:0711b21": "曰：「不得眾生、壽者、人、養育，陰，界，入悉無所得。",
    "T08n0231_005:0711b22": "若善不善，若染若淨，若有漏若無漏，若世間",
    "T08n0231_005:0711b23": "若出世間，若有為若無為，若生死若涅槃，悉",
    "T08n0231_005:0711b24": "無所得。」又問：「若無所得，用受記為？」答曰：「善",
    "T08n0231_005:0711b25": "男子！無所得故則得受記。」又問：「若如大王所",
    "T08n0231_005:0711b26": "說義者，則有二智：一、無所得，二、得受記。」答曰：",
    "T08n0231_005:0711b27": "「若有二者則無授記。何以故？佛智無二。諸佛",
    "T08n0231_005:0711b28": "世尊以不二智受菩薩記。」又問：「若智不二，",
    "T08n0231_005:0711b29": "云何而有授記、得記？」答曰：「得記、授記，其際不",
    "T08n0231_005:0711c01": "二。」又問：「不二際者，云何有記？」答曰：「通達不",
    "T08n0231_005:0711c02": "二際即是受記。」又問：「大王住何際中而得",
    "T08n0231_005:0711c03": "授記？」答曰：「住我際得授記，住眾生際、壽命",
    "T08n0231_005:0711c04": "際、人際得授記。」又問：「我際當於何求？」答曰：",
    "T08n0231_005:0711c05": "「當於如來解脫際求。」又問：「如來解脫際復於",
    "T08n0231_005:0711c06": "何求？」答曰：「當於無明有愛際求。」又問：「無明",
    "T08n0231_005:0711c07": "有愛當於何求？」答曰：「當於畢竟不生際求。」",
    "T08n0231_005:0711c08": "又問：「畢竟不生際當於何求？」答曰：「當於無",
    "T08n0231_005:0711c09": "知際求。」又問：「無知者為無所知，云何於此",
    "T08n0231_005:0711c10": "際求？」答曰：「若有所知，求不可得，以無知故",
    "T08n0231_005:0711c11": "於此際求。」又問：「此際無言，云何可求？」答曰：",
    "T08n0231_005:0711c12": "「以言語斷，是故可求。」又問：「云何言語斷？」答",
    "T08n0231_005:0711c13": "曰：「諸法依義不依語。」又問：「云何依義？」答曰：",
    "T08n0231_005:0711c14": "「不見義相。」又問：「云何不見？」答曰：「不生分別",
    "T08n0231_005:0711c15": "義是可依，我為能依，無此二事故名通達。」又",
    "T08n0231_005:0711c16": "問：「若不見義，此何所求？」答曰：「不見不取，故",
    "T08n0231_005:0711c17": "名為求。」又問：「若法可求，即是有求。」答曰：「不",
    "T08n0231_005:0711c18": "爾！夫求法者是無所求。何以故？若是可求則",
    "T08n0231_005:0711c19": "為非法。」又問：「何者是法？」答曰：「法無文字亦",
    "T08n0231_005:0711c20": "離言語。」又問：「離文言中，何者是法？」答曰：「文",
    "T08n0231_005:0711c21": "言性離，心行處滅，是名為法。一切諸法皆不",
    "T08n0231_005:0711c22": "可說，其不可說亦不可說。善男子！若有所",
    "T08n0231_005:0711c23": "說，即是虛妄，中無實法。」又問：「諸佛菩薩常",
    "T08n0231_005:0711c24": "有言說，皆虛妄乎？」答曰：「諸佛菩薩從始至終",
    "T08n0231_005:0711c25": "不說一字，云何虛妄？」又問：「若有所說，云何",
    "T08n0231_005:0711c26": "過咎？」答曰：「謂言語過。」又問：「言語何咎？」答",
    "T08n0231_005:0711c27": "曰：「謂思量過。」又問：「何法無咎？」答曰：「無說",
    "T08n0231_005:0711c28": "所說，不見二相，是則無咎。」又問：「過何為本？」",
    "T08n0231_005:0711c29": "答曰：「能執為本。」又問：「執何為本？」答曰：「著心",
    "T08n0231_005:0712a01": "為本。」又問：「著何為本？」答曰：「虛妄分別。」又問：",
    "T08n0231_005:0712a02": "「虛妄分別以何為本？」答曰：「攀緣為本。」又問：",
    "T08n0231_005:0712a03": "「何所攀緣？」答曰：「緣色、聲、香、味、觸、法。」又問：「云何",
    "T08n0231_005:0712a04": "不緣？」答曰：「若離愛、取則無所緣。以是義故，",
    "T08n0231_005:0712a05": "如來常說諸法平等。」說此法門時，眾中五千",
    "T08n0231_005:0712a06": "比丘得遠塵離垢法眼淨，一萬二千菩薩得",
    "T08n0231_005:0712a07": "無生法忍，無量無邊眾生發阿耨多羅三藐",
    "T08n0231_005:0712a08": "三菩提心。爾時，勝天王即從座起，偏袒右肩",
    "T08n0231_005:0712a09": "右膝著地，合掌向佛頭面作禮，而白佛言：「世",
    "T08n0231_005:0712a10": "尊！善男子、善女人，聞是般若波羅蜜，云何",
    "T08n0231_005:0712a11": "未發阿耨多羅三藐三菩提心者即能發心，",
    "T08n0231_005:0712a12": "皆悉成就得不退轉，行常勝進而無墮落？」佛",
    "T08n0231_005:0712a13": "告勝天王言：「大王！諦聽，善思念之，當為王",
    "T08n0231_005:0712a14": "說。善男子、善女人，聞般若波羅蜜，行得勝進，",
    "T08n0231_005:0712a15": "無有退墮。」勝天王言：「善哉，世尊！唯然願聞。」",
    "T08n0231_005:0712a16": "佛告勝天王言：「大王！若善男子、善女人，聞",
    "T08n0231_005:0712a17": "般若波羅蜜，以清淨意發阿耨多羅三藐三",
    "T08n0231_005:0712a18": "菩提心，具足正信、親近賢聖、樂聞正法，遠離",
    "T08n0231_005:0712a19": "嫉妬，無有慳悋，常修寂靜，好行布施，心無隔",
    "T08n0231_005:0712a20": "礙恒離穢濁，正信業果，心不疑惑知黑白報，",
    "T08n0231_005:0712a21": "設為身命，不應作者終不為之。大王！善男子、",
    "T08n0231_005:0712a22": "善女人，如是行般若波羅蜜，則遠離殺生、不",
    "T08n0231_005:0712a23": "與取、邪婬、妄語、兩舌、惡口、綺語、貪、瞋、邪見，心",
    "T08n0231_005:0712a24": "常繫念此十善法。「大王！善男子、善女人行般",
    "T08n0231_005:0712a25": "若波羅蜜，以方便力，若見沙門、婆羅門，正",
    "T08n0231_005:0712a26": "行精進戒品清潔，多聞解義常起正念，心性",
    "T08n0231_005:0712a27": "調伏寂靜不散，口恒愛語遠離諸惡不善之",
    "T08n0231_005:0712a28": "法，修習眾善，不自矜高於他不下，不作惡",
    "T08n0231_005:0712a29": "口及無義語，不捨念處其心調直，能斷有流，",
    "T08n0231_005:0712b01": "善拔毒箭，捨離重擔，超出有難已度後有。大",
    "T08n0231_005:0712b02": "王！善男子、善女人行般若波羅蜜，若見如是",
    "T08n0231_005:0712b03": "菩薩摩訶薩，則應親近依止是人為善知",
    "T08n0231_005:0712b04": "識。菩薩摩訶薩以方便力而為說法：『善男",
    "T08n0231_005:0712b05": "子！施得大富，持戒生天，聽法大智。』又復告言：",
    "T08n0231_005:0712b06": "『此是布施，此是施報；此是嫉妬，是嫉妬",
    "T08n0231_005:0712b07": "報；此是忍辱，是忍辱報；此是精進，是精進",
    "T08n0231_005:0712b08": "報；此是禪定，是禪定報；此是般若，是般若",
    "T08n0231_005:0712b09": "報；此是愚癡，是愚癡報；是身善業，身善業",
    "T08n0231_005:0712b10": "報；是身惡業，身惡業報；是口善業，口善業報，",
    "T08n0231_005:0712b11": "是口惡業，口惡業報；是意善業，意善業報；是",
    "T08n0231_005:0712b12": "意惡業，意惡業報。諸善男子、善女人，此法應",
    "T08n0231_005:0712b13": "作，此不應作，若如是修致長夜樂，不如是作",
    "T08n0231_005:0712b14": "得長夜苦。』「大王！善男子、善女人，以方便力",
    "T08n0231_005:0712b15": "親近善知識，得聞如是次第說法。菩薩摩訶",
    "T08n0231_005:0712b16": "薩若知彼人是法器者，則應為說甚深般若",
    "T08n0231_005:0712b17": "波羅蜜，所謂空、無相、無願、無作，無生無滅，無",
    "T08n0231_005:0712b18": "我、無眾生、無命、無人，而說甚深因緣法——因",
    "T08n0231_005:0712b19": "此法彼法生，此法滅彼法滅——所謂無明緣",
    "T08n0231_005:0712b20": "行、行緣識、識緣名色、名色緣六入、六入緣",
    "T08n0231_005:0712b21": "觸、觸緣受、受緣愛、愛緣取、取緣有、有緣生、",
    "T08n0231_005:0712b22": "生緣老死憂悲苦惱；無明滅則行滅、行滅則",
    "T08n0231_005:0712b23": "識滅、識滅則名色滅、名色滅則六入滅、六入",
    "T08n0231_005:0712b24": "滅則觸滅、觸滅則受滅、受滅則愛滅、愛滅則",
    "T08n0231_005:0712b25": "取滅、取滅則有滅、有滅則生滅、生滅則老死",
    "T08n0231_005:0712b26": "憂悲苦惱滅。「大王！菩薩摩訶薩行般若波羅",
    "T08n0231_005:0712b27": "蜜，以方便力作如是說，於真實中無有一法可",
    "T08n0231_005:0712b28": "生可滅。何以故？世間諸法皆因緣生，無我、作",
    "T08n0231_005:0712b29": "者，因緣和合，無一實法受生滅者；虛妄分別，",
    "T08n0231_005:0712c01": "於三界中但有假名，隨業煩惱而受果報。若",
    "T08n0231_005:0712c02": "以般若波羅蜜如實觀察一切諸法，無生無",
    "T08n0231_005:0712c03": "滅，無作、受者，若法無作是亦無行，則於諸法",
    "T08n0231_005:0712c04": "心無所著，謂不著色、受、想、行、識，不著眼色識，",
    "T08n0231_005:0712c05": "不著意法識。大王！菩薩摩訶薩作如是說，一",
    "T08n0231_005:0712c06": "切諸法自性空離，不取不著。善男子、善女人，",
    "T08n0231_005:0712c07": "因如是說則無退失。「大王！菩薩摩訶薩行般",
    "T08n0231_005:0712c08": "若波羅蜜，樂見諸佛，樂聞正法，不墮卑賤，在",
    "T08n0231_005:0712c09": "所生處不離見佛，聽受正法，供養眾僧，面見",
    "T08n0231_005:0712c10": "諸佛，勇猛精進志求正法，不著有為，妻子、僕",
    "T08n0231_005:0712c11": "隷、生生所資，悉不貪著不染諸欲。常依正教",
    "T08n0231_005:0712c12": "憶念諸佛，離俗出家如聞修行，轉為他說心",
    "T08n0231_005:0712c13": "無求望，見聽法眾常生大慈，一切眾生而起",
    "T08n0231_005:0712c14": "大悲，多聞廣學不惜身命，少欲知足常樂遠",
    "T08n0231_005:0712c15": "離，但採義理不滯言辭，說法修行不為自身，",
    "T08n0231_005:0712c16": "唯化眾生得無上樂——所謂佛智。「大王！菩薩",
    "T08n0231_005:0712c17": "摩訶薩行般若波羅蜜，如是修行，遠離放逸",
    "T08n0231_005:0712c18": "攝護諸根，若眼見色不著色相，如實觀察此",
    "T08n0231_005:0712c19": "色過患，耳聲、鼻香、舌味、身觸、意法亦爾。若縱",
    "T08n0231_005:0712c20": "諸根名為放逸，若能攝護名不放逸。菩薩摩",
    "T08n0231_005:0712c21": "訶薩行般若波羅蜜，調伏自心、將護他意，名",
    "T08n0231_005:0712c22": "不放逸；遠離貪欲，心順善法，覺觀瞋癡不善",
    "T08n0231_005:0712c23": "根本，身惡口惡及以邪念，一切不善皆悉遠",
    "T08n0231_005:0712c24": "離名不放逸。菩薩摩訶薩行般若波羅蜜，心",
    "T08n0231_005:0712c25": "常正念，名不放逸。「大王。菩薩摩訶薩行般若",
    "T08n0231_005:0712c26": "波羅蜜，一切諸法信為其首，正信之人不生",
    "T08n0231_005:0712c27": "惡趣，心不行惡，聖人所讚。大王！菩薩摩訶薩",
    "T08n0231_005:0712c28": "行般若波羅蜜，如法修行，在在生處常得值",
    "T08n0231_005:0712c29": "佛，遠離二乘安住正道，得大自在成就大事——",
    "T08n0231_005:0713a01": "如來正智。菩薩摩訶薩行般若波羅蜜，欲求",
    "T08n0231_005:0713a02": "安樂，當勤隨順薩婆若路。「大王！今此大眾得",
    "T08n0231_005:0713a03": "聞深般若波羅蜜，已於過去無量百千萬劫，",
    "T08n0231_005:0713a04": "供養諸佛，修習善根，是故應當勤加精進，勿",
    "T08n0231_005:0713a05": "令退失。大王！若天若人，能制諸根不著五欲，",
    "T08n0231_005:0713a06": "遠離世間常修出世，三業清淨習助道法，名",
    "T08n0231_005:0713a07": "不放逸。大王！菩薩摩訶薩行般若波羅蜜，正",
    "T08n0231_005:0713a08": "信具足心不放逸，勤修精進令得勝法，名不",
    "T08n0231_005:0713a09": "放逸。大王！菩薩摩訶薩欲具正信，心不放逸，",
    "T08n0231_005:0713a10": "精進正念，當學般若波羅蜜。因是念智，能速",
    "T08n0231_005:0713a11": "成就阿耨多羅三藐三菩提法。「大王！菩薩摩",
    "T08n0231_005:0713a12": "訶薩行般若波羅蜜，具足正信，心不放逸，勤",
    "T08n0231_005:0713a13": "修精進即得正念，用是念智知有知無。云何",
    "T08n0231_005:0713a14": "有無？若修正行得正解脫，是名為有；若修邪",
    "T08n0231_005:0713a15": "行得正解脫，是名為無。眼、耳、鼻、舌、身、意，世",
    "T08n0231_005:0713a16": "諦為有；真實中無。菩薩摩訶薩勤修精進能",
    "T08n0231_005:0713a17": "得菩提，是名為有；懶惰菩薩得菩提者，是",
    "T08n0231_005:0713a18": "名為無。若說五陰皆從虛妄顛倒而生，是名",
    "T08n0231_005:0713a19": "為有；若謂世法不從因緣自然生者，是名為",
    "T08n0231_005:0713a20": "無。色是無常、苦、敗壞法，是名為有；若言常",
    "T08n0231_005:0713a21": "樂、非敗壞法，是名為無。受、想、行、識亦復如",
    "T08n0231_005:0713a22": "是。無明緣行，是名為有；若離無明而行生",
    "T08n0231_005:0713a23": "者，是名為無。行緣識乃至生緣老死憂悲苦",
    "T08n0231_005:0713a24": "惱皆亦如是。施得大富，是名為有；施得貧",
    "T08n0231_005:0713a25": "窮，是名為無。清淨持戒得生善道，是名為",
    "T08n0231_005:0713a26": "有；若生惡趣，是名為無。乃至般若波羅蜜",
    "T08n0231_005:0713a27": "能得成聖，是名為有；修行般若波羅蜜作凡",
    "T08n0231_005:0713a28": "夫者，是名為無。若修多聞能得大智，是名",
    "T08n0231_005:0713a29": "為有；得愚癡者，是名為無。若修正念能得",
    "T08n0231_005:0713b01": "出離，是名為有；不得為無。若行邪念不得",
    "T08n0231_005:0713b02": "出離，是名為有；得者為無。無我、我所能得",
    "T08n0231_005:0713b03": "解脫，是名為有；有我、我所而得解脫，是名為",
    "T08n0231_005:0713b04": "無。若言虛空遍一切處，是名為有；五陰中",
    "T08n0231_005:0713b05": "我，是名為無。如實修智能得解脫，是名為",
    "T08n0231_005:0713b06": "有；若著邪智而得解脫，是名為無。若離我",
    "T08n0231_005:0713b07": "見、眾生見、壽者見、人見能得空智，是名為有，",
    "T08n0231_005:0713b08": "著我、眾生、壽者、人見能得空智，是名為無。大",
    "T08n0231_005:0713b09": "王！菩薩摩訶薩行般若波羅蜜，如是知世有",
    "T08n0231_005:0713b10": "無，能修平等，了知諸法因緣而生，世諦故有",
    "T08n0231_005:0713b11": "不起常見，知因緣法本性自空不生斷見，於",
    "T08n0231_005:0713b12": "諸佛教如實通達。「大王。諸佛如來略為菩薩",
    "T08n0231_005:0713b13": "說是四法：世間沙門、婆羅門及長壽天心皆",
    "T08n0231_005:0713b14": "著常，為破此執說行無常；有諸天、人多貪著",
    "T08n0231_005:0713b15": "樂，為破此計說一切苦；外道邪見著身中我，",
    "T08n0231_005:0713b16": "為破此執而說無我；又復為破增上慢人，是",
    "T08n0231_005:0713b17": "故而說涅槃寂靜。說無常者，令其志求究竟",
    "T08n0231_005:0713b18": "之法；為說苦者，令離願求；說無我者，為顯空",
    "T08n0231_005:0713b19": "門；說寂靜者，令達無相。大王！菩薩摩訶薩",
    "T08n0231_005:0713b20": "行般若波羅蜜，如是修學，於諸善法終無退",
    "T08n0231_005:0713b21": "墮，速成阿耨多羅三藐三菩提。」爾時勝天王",
    "T08n0231_005:0713b22": "白佛言：「世尊！菩薩摩訶薩行般若波羅蜜，修",
    "T08n0231_005:0713b23": "何等行擁護正法？」佛告勝天王言：「大王！菩",
    "T08n0231_005:0713b24": "薩摩訶薩行般若波羅蜜，行不違言，敬重尊",
    "T08n0231_005:0713b25": "長隨順正法，心行調直諸根寂靜，遠離眾惡",
    "T08n0231_005:0713b26": "不善之法，修習善根，名護正法。大王！菩薩摩",
    "T08n0231_005:0713b27": "訶薩行般若波羅蜜，修身業慈悲、口業慈悲、",
    "T08n0231_005:0713b28": "意業慈悲，不求名利，持戒清白遠離諸見，名",
    "T08n0231_005:0713b29": "護正法。大王！菩薩摩訶薩行般若波羅蜜，不",
    "T08n0231_005:0713c01": "隨愛行、不隨瞋行、不隨癡行、不隨畏行，名",
    "T08n0231_005:0713c02": "護正法。大王！菩薩摩訶薩行般若波羅蜜，修",
    "T08n0231_005:0713c03": "習慚愧，名護正法。大王！菩薩摩訶薩行般",
    "T08n0231_005:0713c04": "若波羅蜜，說法修行悉如所聞，名護正法。大",
    "T08n0231_005:0713c05": "王！三世諸佛為護正法，是故擁護天王、人王，",
    "T08n0231_005:0713c06": "令法久住，說是陀羅尼：",
    "T08n0231_005:0713c07": "「『多姪他　阿吼羅理我反，下悉同吼羅婆蒲我反，下悉同底都履反，下",
    "T08n0231_005:0713c08": "悉同厚羅拏弩假反，下悉同莎臼茶杜假反　柘柘柘柘柘　禰",
    "T08n0231_005:0713c09": "寧履反，下悉同富拏簉多覩餓反，下悉同叉多　叉延多叉也莎",
    "T08n0231_005:0713c10": "摩暮舸反，下悉同　奢摩禰柯羅甌樓甌樓婆底",
    "T08n0231_005:0713c11": "杞枯履反羅婆底金季侵反　阿毘彭履反奢底禰莎羅",
    "T08n0231_005:0713c12": "禰𥝟闍𥝟𥝟摩底　阿婆柂禰婆柂跋多",
    "T08n0231_005:0713c13": "跋多羺莎履裒多羺悉蜜履底　提婆多羺",
    "T08n0231_005:0713c14": "悉蜜履底』",
    "T08n0231_005:0713c15": "「若龍、夜叉、乾闥婆、阿修羅、迦樓羅、緊那羅、摩睺",
    "T08n0231_005:0713c16": "羅伽，一切眾生皆得安隱。大王！此大神呪，三",
    "T08n0231_005:0713c17": "世諸佛為護正法，擁護天王、人王，宜應誦",
    "T08n0231_005:0713c18": "持，怨賊惡難魔障正法皆悉消滅。諸佛如來",
    "T08n0231_005:0713c19": "為令正法久住世故，護天、人王，使其護法。」說",
    "T08n0231_005:0713c20": "是般若波羅蜜神呪法門時，一切天宮、大地、",
    "T08n0231_005:0713c21": "諸山、大海皆悉震動，眾中八萬眾生發阿耨",
    "T08n0231_005:0713c22": "多羅三藐三菩提心。爾時，勝天王以七寶網",
    "T08n0231_005:0713c23": "彌覆佛上，而白佛言：「世尊！菩薩摩訶薩行",
    "T08n0231_005:0713c24": "般若波羅蜜，修何等法，於阿耨多羅三藐三",
    "T08n0231_005:0713c25": "菩提心不移動？」佛告勝天王言：「大王！菩薩",
    "T08n0231_005:0713c26": "摩訶薩行般若波羅蜜，修無礙大慈、無厭大",
    "T08n0231_005:0713c27": "悲，成辦大事。勤加精進學空三昧、修平等智，",
    "T08n0231_005:0713c28": "以方便力則能通達清淨大智，明了如實三",
    "T08n0231_005:0714a01": "世平等無有障礙，履三世佛所行之道。大王！",
    "T08n0231_005:0714a02": "菩薩摩訶薩行般若波羅蜜，修如是法於阿",
    "T08n0231_005:0714a03": "耨多羅三藐三菩提心不移動。」勝天王白佛",
    "T08n0231_005:0714a04": "言：「世尊！菩薩摩訶薩云何行般若波羅蜜，聞",
    "T08n0231_005:0714a05": "佛不思議事，不怖不畏、不驚不悔？」佛告勝天",
    "T08n0231_005:0714a06": "王言：「大王！菩薩宜應具足般若、具足闍那，近",
    "T08n0231_005:0714a07": "善知識，樂聞深法，了知諸法皆悉如幻，悟世",
    "T08n0231_005:0714a08": "非常，心不住著猶如虛空，知一切法生必有",
    "T08n0231_005:0714a09": "滅。大王！菩薩摩訶薩行般若波羅蜜！修如",
    "T08n0231_005:0714a10": "是法，聞佛不思議事，不怖不畏、不驚不悔。」勝",
    "T08n0231_005:0714a11": "天王白佛言：「世尊！云何菩薩摩訶薩行般若",
    "T08n0231_005:0714a12": "波羅蜜，於一切處而得自在？」佛告勝天王言：",
    "T08n0231_005:0714a13": "「大王！菩薩摩訶薩行般若波羅蜜，修五神通，",
    "T08n0231_005:0714a14": "具足無礙諸解脫門、四禪、四無量心、方便般",
    "T08n0231_005:0714a15": "若波羅蜜，於一切處而得自在。」勝天王白佛",
    "T08n0231_005:0714a16": "言：「世尊！菩薩摩訶薩行般若波羅蜜，得何等",
    "T08n0231_005:0714a17": "門？」佛告勝天王言：「大王！菩薩摩訶薩行般若",
    "T08n0231_005:0714a18": "波羅蜜，得闍那門，能入眾生諸根利鈍；得",
    "T08n0231_005:0714a19": "般若門，分別句義；得陀羅尼門，總知一切語",
    "T08n0231_005:0714a20": "言音聲；得無礙門，說法不盡。大王！是名菩",
    "T08n0231_005:0714a21": "薩摩訶薩行般若波羅蜜得是諸門。」勝天王",
    "T08n0231_005:0714a22": "白佛言：「世尊！菩薩摩訶薩行般若波羅蜜，得",
    "T08n0231_005:0714a23": "何等力？」佛告勝天王言：「大王！得寂靜力，成",
    "T08n0231_005:0714a24": "就大悲故；得精進力，成就阿鞞跋致故；得",
    "T08n0231_005:0714a25": "多聞力，成就大智故；得信樂力，成就解脫",
    "T08n0231_005:0714a26": "故；得修行力，成就出離故；得忍辱力，愛護",
    "T08n0231_005:0714a27": "眾生故；得菩提心力，斷除我見故；得大",
    "T08n0231_005:0714a28": "悲力，教化眾生故；得無生忍力，成就十力",
    "T08n0231_005:0714a29": "故。大王！菩薩摩訶薩行般若波羅蜜，成就",
    "T08n0231_005:0714b01": "如是等力。」說是法門時，眾中五百菩薩得無",
    "T08n0231_005:0714b02": "生法忍，八千天子得阿鞞跋致，一萬二千天",
    "T08n0231_005:0714b03": "子得遠塵離垢法眼淨，四萬人天發阿耨多",
    "T08n0231_005:0714b04": "羅三藐三菩提心。",
    "T08n0231_005:0714b05": "9 證勸品勝天王般若波羅蜜經證勸品第九",
    "T08n0231_005:0714b06": "爾時，佛告勝天王言：「過去之世阿僧祇阿僧",
    "T08n0231_005:0714b07": "祇劫，不可數不可思量，此時有佛，名功德",
    "T08n0231_005:0714b08": "寶王如來、應供、正遍知、明行足、善逝、世間解、無",
    "T08n0231_005:0714b09": "上士、調御丈夫、天人師、佛、世尊，國名寶莊嚴，",
    "T08n0231_005:0714b10": "劫名善觀。時世豐樂無諸疾惱，人天往來不",
    "T08n0231_005:0714b11": "相隔礙，地平如掌，無有山陵堆阜荊蕀；生",
    "T08n0231_005:0714b12": "諸細草，柔軟青紺如孔雀毛，長可四寸，下足",
    "T08n0231_005:0714b13": "則靡、舉步隨昇；種種名花，須摩那花、薝蔔",
    "T08n0231_005:0714b14": "伽花，及餘軟草皆悉周遍。不寒不熱，四時調",
    "T08n0231_005:0714b15": "和。純青琉璃以成其地。世界眾生，心性柔",
    "T08n0231_005:0714b16": "和，善伏三毒，不隨之行。時功德寶王佛，有聲",
    "T08n0231_005:0714b17": "聞眾一萬二千那由他人，菩薩摩訶薩眾六十",
    "T08n0231_005:0714b18": "二億人，時人壽命三十六億那由他歲，無復",
    "T08n0231_005:0714b19": "中夭。有一國土名無垢莊嚴，其城南北廣一",
    "T08n0231_005:0714b20": "百二十八由旬，東西八十由旬，十千園苑以",
    "T08n0231_005:0714b21": "為嚴飾，十千小國周遍圍繞。轉輪聖王名曰",
    "T08n0231_005:0714b22": "治世，七寶具足王四天下，已曾供養無量諸",
    "T08n0231_005:0714b23": "佛，深種善根，不退阿耨多羅三藐三菩提心。",
    "T08n0231_005:0714b24": "有四園苑，妙花莊嚴功德悅意，孔雀遊戲四",
    "T08n0231_005:0714b25": "時適樂。城壁厚十六由旬，門堞樓觀悉用七",
    "T08n0231_005:0714b26": "寶。有四大池皆廣半由旬，七寶為岸，閻浮檀",
    "T08n0231_005:0714b27": "金以成階道，底布金沙，池中之水具八功德，",
    "T08n0231_005:0714b28": "生寶蓮華，鳧、鴈、鵝、鶴、鴛鴦、猩猩遊戲其中。",
    "T08n0231_005:0714b29": "岸列諸樹——白檀、赤檀、尸梨沙等——上有鸚鵡、舍",
    "T08n0231_005:0714c01": "利、迦鳥翔集遊戲。王之內宮七十千人，相貌",
    "T08n0231_005:0714c02": "端正承事寶女，咸悉發心向阿耨多羅三藐",
    "T08n0231_005:0714c03": "三菩提。王有千子，大力勇健能摧怨敵，具",
    "T08n0231_005:0714c04": "二十八大丈夫相莊嚴其身，悉已發心向阿",
    "T08n0231_005:0714c05": "耨多羅三藐三菩提。「爾時功德寶王如來，與",
    "T08n0231_005:0714c06": "無量天、龍、夜叉、揵闥婆、阿修羅、迦樓羅、緊那",
    "T08n0231_005:0714c07": "羅、摩睺羅伽、人非人等，前後圍繞，入無垢莊",
    "T08n0231_005:0714c08": "嚴大城。治世聖王即與七寶千子、宮人奉迎",
    "T08n0231_005:0714c09": "世尊，施設種種微妙供養。「爾時，世尊及諸大",
    "T08n0231_005:0714c10": "眾，受供養已，還歸本處。王與七寶千子、內人，",
    "T08n0231_005:0714c11": "出城奉送亦即還宮。時治世王忽自歎曰：『人",
    "T08n0231_005:0714c12": "身無常，富貴如夢，諸根不缺正信甚難，值佛",
    "T08n0231_005:0714c13": "聞法如優曇華。』時彼千子知其父王戀仰世",
    "T08n0231_005:0714c14": "尊，樂聞正法，即為營造牛頭栴檀七寶莊嚴",
    "T08n0231_005:0714c15": "妙臺——其香一兩直閻浮提——此臺東西廣十由",
    "T08n0231_005:0714c16": "旬，南北十三由旬，四角大柱眾寶莊嚴。一",
    "T08n0231_005:0714c17": "千寶輪諸子將送奉獻聖王。時王受已而讚",
    "T08n0231_005:0714c18": "歎曰：『善哉，諸子！我欲詣佛聽受正法。』「爾時，",
    "T08n0231_005:0714c19": "千子於此臺中造師子座，安處聖王及諸宮",
    "T08n0231_005:0714c20": "人，其臺四邊懸繒幡蓋，覆七寶網角垂金鈴，",
    "T08n0231_005:0714c21": "種種諸華——薝蔔伽華、須摩那華、優鉢羅",
    "T08n0231_005:0714c22": "華、拘勿頭華、分陀利華、迦摩羅華——而散",
    "T08n0231_005:0714c23": "臺上。燒無價香，泥香塗之，末香以散。爾時，",
    "T08n0231_005:0714c24": "千子共捧此臺，人各一輪，飛騰虛空猶如鵝",
    "T08n0231_005:0714c25": "王，往詣佛所安詳不搖，至地徐下即到佛",
    "T08n0231_005:0714c26": "前。頭頂禮足，右遶世尊及諸大眾凡七匝",
    "T08n0231_005:0714c27": "已，退立一面。爾時，聖王及諸宮人從寶臺下，",
    "T08n0231_005:0714c28": "王脫寶冠，各脫革屣，至世尊前頂禮佛足，右",
    "T08n0231_005:0714c29": "繞世尊及諸大眾凡七匝已，退坐一面。「爾時，",
    "T08n0231_005:0715a01": "寶莊嚴王佛即告之言：『聖王！今來聽正法",
    "T08n0231_005:0715a02": "乎？』「爾時，治世聖王即從座起，齊整衣服，頭頂",
    "T08n0231_005:0715a03": "禮足，而白佛言：『世尊！所說正法，何者是乎？』「爾",
    "T08n0231_005:0715a04": "時，世尊讚治世王言：『善哉，善哉！能為利益無",
    "T08n0231_005:0715a05": "量天人作是深問。如來、應供、正遍知當為大",
    "T08n0231_005:0715a06": "王分別解說。』「治世聖王即白佛言：『世尊！唯",
    "T08n0231_005:0715a07": "然願聞。』「爾時，佛告治世聖王言：『大王！菩薩",
    "T08n0231_005:0715a08": "摩訶薩行般若波羅蜜，通達一切法，名為正",
    "T08n0231_005:0715a09": "法。所謂四念處、四正勤、四如意足、五根、五力、",
    "T08n0231_005:0715a10": "七覺分、八聖道分，空，無相，無願，通達平等，名",
    "T08n0231_005:0715a11": "為正法。』「治世聖王白佛言：『世尊！菩薩摩訶薩",
    "T08n0231_005:0715a12": "云何行般若波羅蜜，於大乘中恒得勝進而",
    "T08n0231_005:0715a13": "不退墮？』「佛告治世聖王言：『大王！菩薩摩訶",
    "T08n0231_005:0715a14": "薩行般若波羅蜜，因正信故而得勝進。何者",
    "T08n0231_005:0715a15": "正信？知一切法，不生不滅自性寂靜，常能親",
    "T08n0231_005:0715a16": "近正行之人，不應作法終不造作，心離散亂",
    "T08n0231_005:0715a17": "聽受正法，不見說者不見我聽，勤修精進令",
    "T08n0231_005:0715a18": "得神通，身心輕舉教化眾生，不見我有神通",
    "T08n0231_005:0715a19": "能化、眾生受化。何以故？大王！菩薩摩訶薩",
    "T08n0231_005:0715a20": "行般若波羅蜜，不見我、不見眾生，二處平等，",
    "T08n0231_005:0715a21": "則得勝進而不退墮。大王！菩薩摩訶薩行般",
    "T08n0231_005:0715a22": "若波羅蜜，攝護諸根不令取著，一切資生起",
    "T08n0231_005:0715a23": "無常想，知法寂靜，命如假借。大王！菩薩摩",
    "T08n0231_005:0715a24": "訶薩如是行般若波羅蜜，於大乘中心不放",
    "T08n0231_005:0715a25": "逸。大王！菩薩摩訶薩行般若波羅蜜！於其",
    "T08n0231_005:0715a26": "夢中尚不忘失菩提之心！教化眾生令修佛",
    "T08n0231_005:0715a27": "道！一切善根迴向阿耨多羅三藐三菩提！見",
    "T08n0231_005:0715a28": "佛神力歡喜讚歎。大王！菩薩摩訶薩如是",
    "T08n0231_005:0715a29": "行般若波羅蜜，則能速成阿耨多羅三藐三",
    "T08n0231_005:0715b01": "菩提。是故，大王！當勤精進，莫生放逸。菩薩",
    "T08n0231_005:0715b02": "摩訶薩欲求法者，勿著五欲。大王！一切凡",
    "T08n0231_005:0715b03": "夫於欲無厭，得聖智者則能捨棄。人身無常",
    "T08n0231_005:0715b04": "壽命短促。是故，大王！應離世間求出世道。大",
    "T08n0231_005:0715b05": "王今者供養如來所得善根，應作如是四種",
    "T08n0231_005:0715b06": "迴向：自在無盡、法無盡、智無盡、辯才無盡。",
    "T08n0231_005:0715b07": "此四迴向，與般若波羅蜜同，皆悉無盡。大王！",
    "T08n0231_005:0715b08": "菩薩摩訶薩行般若波羅蜜，應淨身、口、意戒。",
    "T08n0231_005:0715b09": "何以故？為聞思修故，以方便力教化眾生，",
    "T08n0231_005:0715b10": "以般若力降伏諸魔，願力成就行不違言。』「爾",
    "T08n0231_005:0715b11": "時，治世轉輪聖王聞佛所說甚深般若波羅",
    "T08n0231_005:0715b12": "蜜，心生歡喜，得未曾有。即取寶冠，自解纓絡，",
    "T08n0231_005:0715b13": "供養如來，捨四天下皆以奉佛，作如是願：『常",
    "T08n0231_005:0715b14": "修梵行，學此甚深般若波羅蜜，以決定心趣",
    "T08n0231_005:0715b15": "向阿耨多羅三藐三菩提。』王宮女人聞佛說",
    "T08n0231_005:0715b16": "法，皆生歡喜，發菩提心，脫上分衣及寶纓絡，",
    "T08n0231_005:0715b17": "供養如來。治世聖王即捨寶臺以奉上佛，而",
    "T08n0231_005:0715b18": "求出家。「爾時，功德莊嚴王佛讚治世轉輪聖",
    "T08n0231_005:0715b19": "王言：『善哉，善哉！大王！今日所行，不違昔願。",
    "T08n0231_005:0715b20": "大王善修布施、持戒、忍辱、精進、禪定、智慧，過",
    "T08n0231_005:0715b21": "去諸佛已修此法得成佛道，未來諸佛亦修",
    "T08n0231_005:0715b22": "此法當得成佛。』「爾時，治世聖王白佛言：『世尊！",
    "T08n0231_005:0715b23": "菩薩摩訶薩修行布施，為與般若波羅蜜異",
    "T08n0231_005:0715b24": "不？』「佛告治世聖王言：『大王！夫布施者，若無",
    "T08n0231_005:0715b25": "般若波羅蜜，但名為檀，非波羅蜜。以般若波",
    "T08n0231_005:0715b26": "羅蜜故，乃得名為檀波羅蜜。持戒、忍辱、精進、",
    "T08n0231_005:0715b27": "禪定、智慧，亦復如是。何以故？般若波羅蜜性",
    "T08n0231_005:0715b28": "平等故，功德莊嚴故。』「佛說是法時，治世聖",
    "T08n0231_005:0715b29": "王得無生法忍。」佛告勝天王言：「菩薩摩訶薩",
    "T08n0231_005:0715c01": "行般若波羅蜜，應如彼王。爾時治世轉輪聖",
    "T08n0231_005:0715c02": "王，即然燈佛是；其王千子，賢劫千佛是。」爾時，",
    "T08n0231_005:0715c03": "勝天王白佛言：「世尊！云何菩薩摩訶薩行般",
    "T08n0231_005:0715c04": "若波羅蜜，修學速成阿耨多羅三藐三菩提",
    "T08n0231_005:0715c05": "道？」佛告勝天王言：「大王！菩薩摩訶薩行般",
    "T08n0231_005:0715c06": "若波羅蜜，修習大慈，於諸眾生不起惱心，具",
    "T08n0231_005:0715c07": "足勤行諸波羅蜜，及以四攝、四無量心助菩",
    "T08n0231_005:0715c08": "提法，修學神通了達優波憍舍羅，一切善法",
    "T08n0231_005:0715c09": "無不修滿，如是行者則能速成阿耨多羅三",
    "T08n0231_005:0715c10": "藐三菩提。大王！菩提道者，所謂信心、清淨",
    "T08n0231_005:0715c11": "心、離諂曲心、行平等心、施無畏心，令諸眾",
    "T08n0231_005:0715c12": "生咸悉親附，勤行布施果報不盡，堅持淨戒",
    "T08n0231_005:0715c13": "而無障礙，修行忍辱離諸瞋惱，勤加精進修",
    "T08n0231_005:0715c14": "行則易，以有禪定不起散亂，具足般若能善",
    "T08n0231_005:0715c15": "通達，有大悲故終無退轉，有大喜故能悅彼",
    "T08n0231_005:0715c16": "心，修行大捨不起分別，無三毒故離諸棘",
    "T08n0231_005:0715c17": "刺，不著色、聲、香、味、觸故滅諸戲論，無煩惱故",
    "T08n0231_005:0715c18": "遠離怨敵，捨二乘念其心廣大，具一切智能",
    "T08n0231_005:0715c19": "出眾寶。大王！菩薩摩訶薩行般若波羅蜜，如",
    "T08n0231_005:0715c20": "是學者，速成阿耨多羅三藐三菩提。」爾時，勝",
    "T08n0231_005:0715c21": "天王白佛言：「世尊！菩薩摩訶薩行般若波羅",
    "T08n0231_005:0715c22": "蜜，現何色貌教化眾生？」佛告勝天王言：「菩",
    "T08n0231_005:0715c23": "薩摩訶薩行般若波羅蜜，示現色形無有定",
    "T08n0231_005:0715c24": "相。何以故？隨諸眾生心之所樂，即見菩薩",
    "T08n0231_005:0715c25": "色貌如是，或現金色、或現銀色，或頗梨色、",
    "T08n0231_005:0715c26": "或琉璃色、或馬瑙色、或車𤦲色、或真珠",
    "T08n0231_005:0715c27": "色、青色、黃色、赤色、白色，或日月色、火色、焰",
    "T08n0231_005:0715c28": "色，帝釋色、梵王色，霜色，雌黃色，朱色，薝",
    "T08n0231_005:0715c29": "蔔伽色、須摩那色、婆利師迦色、波頭摩色、",
    "T08n0231_005:0716a01": "拘勿頭色、分陀利色、功德天色、鵝色、孔雀",
    "T08n0231_005:0716a02": "色、珊瑚色、如意珠色、虛空色；天見是天，人",
    "T08n0231_005:0716a03": "見是人。大王！十方恒河沙世界中，一切眾",
    "T08n0231_005:0716a04": "生色形相貌，菩薩摩訶薩悉現如是。何以故？",
    "T08n0231_005:0716a05": "菩薩摩訶薩行般若波羅蜜，不捨一眾生故，",
    "T08n0231_005:0716a06": "遍能攝取。何以故？一切眾生心各不同，是",
    "T08n0231_005:0716a07": "故菩薩種種示現。何以故？菩薩摩訶薩過",
    "T08n0231_005:0716a08": "去世中有大願力，隨諸眾生心所樂見而受",
    "T08n0231_005:0716a09": "化者，即為示現所欲見身。大王！如淨明鏡",
    "T08n0231_005:0716a10": "本無影像，隨諸外色若好若醜種種悉現，亦",
    "T08n0231_005:0716a11": "不分別我體明淨、能現眾色。菩薩摩訶薩行",
    "T08n0231_005:0716a12": "般若波羅蜜亦復如是，無功用心隨眾生樂，",
    "T08n0231_005:0716a13": "種種示現悉令悅彼，而不分別我能現身。大",
    "T08n0231_005:0716a14": "王！菩薩摩訶薩行般若波羅蜜，於一座中隨",
    "T08n0231_005:0716a15": "諸聽眾，或見菩薩說法、或見佛說法、或見",
    "T08n0231_005:0716a16": "辟支佛說法、或見聲聞說法，或見帝釋、或見",
    "T08n0231_005:0716a17": "梵王、或見摩醯首羅、或見圍紐天、或見四",
    "T08n0231_005:0716a18": "天王、或見轉輪聖王，或見沙門、或見婆羅",
    "T08n0231_005:0716a19": "門、或見剎利、或見毘舍首陀、或見居士、或見",
    "T08n0231_005:0716a20": "長者，或見坐寶臺中、或見坐蓮華上、或見",
    "T08n0231_005:0716a21": "行在地上、或見飛騰虛空，或見說法、或入",
    "T08n0231_005:0716a22": "三昧。大王！菩薩摩訶薩行般若波羅蜜，為度",
    "T08n0231_005:0716a23": "眾生，無一形相及一威儀不示現者。大王！般",
    "T08n0231_005:0716a24": "若波羅蜜無形無相，猶如虛空遍一切處，",
    "T08n0231_005:0716a25": "譬如虛空無諸戲論，般若波羅蜜亦復如是，",
    "T08n0231_005:0716a26": "過諸語言。又如虛空世所受用，般若波羅蜜",
    "T08n0231_005:0716a27": "亦復如是，一切凡聖之所受用。又如虛空無",
    "T08n0231_005:0716a28": "有分別，般若波羅蜜亦復如是，無分別心。譬",
    "T08n0231_005:0716a29": "如虛空容受眾色，般若波羅蜜亦能容受一",
    "T08n0231_005:0716b01": "切佛法。譬如虛空能現眾色，般若波羅蜜亦",
    "T08n0231_005:0716b02": "復能現一切佛法。譬如空中，一切草木眾藥",
    "T08n0231_005:0716b03": "華果依之增長，般若波羅蜜亦復如是，一切",
    "T08n0231_005:0716b04": "善根依之增長。譬如虛空非常無常、非言語",
    "T08n0231_005:0716b05": "法，般若波羅蜜亦復如是，非常無常，悉離言",
    "T08n0231_005:0716b06": "語。大王！世間沙門、婆羅門，若釋若梵，無能",
    "T08n0231_005:0716b07": "思量般若波羅蜜者。大王！般若波羅蜜無有",
    "T08n0231_005:0716b08": "一法可為譬喻，若善男子、善女人，信受般若",
    "T08n0231_005:0716b09": "波羅蜜者，所獲功德不可思量。若此功德有",
    "T08n0231_005:0716b10": "色形者，空界不容。何以故？般若波羅蜜出生",
    "T08n0231_005:0716b11": "世間及出世間一切善法，若人若天，若天、人",
    "T08n0231_005:0716b12": "王，若須陀洹向、須陀洹果，乃至阿羅漢向、阿",
    "T08n0231_005:0716b13": "羅漢果，辟支佛道，菩薩十地，十波羅蜜，諸",
    "T08n0231_005:0716b14": "佛阿耨多羅三藐三菩提，一切種智，十力、四",
    "T08n0231_005:0716b15": "無畏、十八不共法，皆從般若波羅蜜生。」說",
    "T08n0231_005:0716b16": "是法門時，眾中五萬菩薩摩訶薩得不退轉，",
    "T08n0231_005:0716b17": "一萬五千天子得無生法忍，一萬二千天人",
    "T08n0231_005:0716b18": "得遠塵離垢得法眼淨，恒河沙數眾生發",
    "T08n0231_005:0716b19": "阿耨多羅三藐三菩提心。諸天空中作眾伎",
    "T08n0231_005:0716b20": "樂不鼓自鳴，散眾天華供養如來般若波羅",
    "T08n0231_005:0716b21": "蜜，天、龍、夜叉、乾闥婆、阿修羅、迦樓羅、緊那羅、",
    "T08n0231_005:0716b22": "摩睺羅伽、人非人等，散種種華及諸寶物，供",
    "T08n0231_005:0716b23": "養世尊般若波羅蜜，異口同音一時讚曰：「善",
    "T08n0231_005:0716b24": "哉，善哉！世尊！快說般若波羅蜜。」",
    "T08n0231_005:0716b25": "勝天王般若波羅蜜經卷第五"
}