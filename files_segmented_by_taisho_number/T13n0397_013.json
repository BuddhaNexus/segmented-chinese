{
    "T13n0397_013:0083c17": "◎大方等大集經卷第十三",
    "T13n0397_013:0083c19": "北涼天竺三藏曇無讖譯",
    "T13n0397_013:0083c20": "不可說菩薩品第七",
    "T13n0397_013:0083c21": "爾時，世尊故在欲色二界中間大寶坊中，與",
    "T13n0397_013:0083c22": "諸大眾圍遶說法。是時，會中有一菩薩名不",
    "T13n0397_013:0083c23": "可說，從座而起更整衣服，偏袒右肩，前禮佛",
    "T13n0397_013:0083c24": "足，長跪合掌，而說偈言：",
    "T13n0397_013:0083c25": "「無礙智慧無礙行，　　如虛空性不可說，",
    "T13n0397_013:0083c26": "　三世平等無覺觀，　　我今敬禮無上尊。",
    "T13n0397_013:0083c27": "　觀於無相樂寂靜，　　調伏諸根遠離相，",
    "T13n0397_013:0083c28": "　了諸法性無有二，　　我禮人中師子王。",
    "T13n0397_013:0083c29": "　觀眾生性及法性，　　如是二性無差別，",
    "T13n0397_013:0084a01": "　等心觀於諸眾生，　　今我永斷一切性，",
    "T13n0397_013:0084a02": "　所得菩提無所得，　　如菩提性色亦爾，",
    "T13n0397_013:0084a03": "　無相莊嚴莊嚴相，　　我今敬禮無上尊。",
    "T13n0397_013:0084a04": "　一切法界無覺觀，　　凡夫觀之有相行，",
    "T13n0397_013:0084a05": "　法界之性不破壞，　　佛真實智故我禮，",
    "T13n0397_013:0084a06": "　如來身業不可說，　　口意等業亦如是。",
    "T13n0397_013:0084a07": "　一切法性及眾生，　　無上勝尊了了知，",
    "T13n0397_013:0084a08": "　如來住於真實地，　　所可演說無聲字，",
    "T13n0397_013:0084a09": "　眾生樂聞得大利，　　是故如來難思議。",
    "T13n0397_013:0084a10": "　所說諸法無相貌，　　調伏眾生斷諸有，",
    "T13n0397_013:0084a11": "　善說眾生法性空，　　是故我禮大丈夫。」",
    "T13n0397_013:0084a12": "爾時，不可說菩薩偈讚佛已，白佛言：「世尊！此",
    "T13n0397_013:0084a13": "會菩薩各各當已已諮請竟，我今於是大集",
    "T13n0397_013:0084a14": "經中復欲少問，唯願如來垂哀聽許。」佛言：「善",
    "T13n0397_013:0084a15": "哉，善哉！善男子！隨疑致問，吾當為汝分別解",
    "T13n0397_013:0084a16": "說。」爾時，不可說菩薩既蒙許可即入定意，入",
    "T13n0397_013:0084a17": "定意已悉令大眾處大寶臺，上虛空中雨散",
    "T13n0397_013:0084a18": "華香種種伎樂而以供養，復出是聲：「是不可",
    "T13n0397_013:0084a19": "說菩薩摩訶薩，今於是中欲問大事。」爾時，不",
    "T13n0397_013:0084a20": "可說菩薩摩訶薩白佛言：「世尊！諸佛菩提清",
    "T13n0397_013:0084a21": "淨寂靜，大靜無垢無闇大光，真實如爾其性",
    "T13n0397_013:0084a22": "平等，微妙甚深無有覺觀，遠離諸垢不可宣",
    "T13n0397_013:0084a23": "說。無字無句無有音聲，廣大無量無有邊際，",
    "T13n0397_013:0084a24": "離一切邊不增不減，不前不却無有住止。無",
    "T13n0397_013:0084a25": "峻無平無有無無，堅固無壞無我我所，無取",
    "T13n0397_013:0084a26": "無捨無廣無狹，無法無眾生，無盡畢竟盡。",
    "T13n0397_013:0084a27": "不空空性，非處非非處，非心非作非生非滅，",
    "T13n0397_013:0084a28": "如地水火風無有邊際不可度量，平等遍有",
    "T13n0397_013:0084a29": "無有障礙猶如虛空，非眼識界乃至非意識",
    "T13n0397_013:0084b01": "界，斷一切有不可譬喻離一切喻，如一切佛",
    "T13n0397_013:0084b02": "真實知故非不是如。何以故？一切眾生皆悉",
    "T13n0397_013:0084b03": "得故。非異於如。何以故？一切眾生悉平等故。",
    "T13n0397_013:0084b04": "其性是有。何以故？是實性故。其性是實。何以",
    "T13n0397_013:0084b05": "故？無有去來現在節故。無作無受無色無",
    "T13n0397_013:0084b06": "心，無想無受斷一切受，無想斷想，無行",
    "T13n0397_013:0084b07": "斷行，無識斷識，無陰入界斷陰入界，無初",
    "T13n0397_013:0084b08": "中後離諸魔業，無有流布無漏非攝。非行非",
    "T13n0397_013:0084b09": "訟無諍無罪，常住自性無有分別，無生無能",
    "T13n0397_013:0084b10": "生，無滅無能滅，無有根本無上無下，無有屋",
    "T13n0397_013:0084b11": "宅無方無間，非智非慧亦非慧行，非諦所攝",
    "T13n0397_013:0084b12": "非生死攝，無有對治無具功德遠離諸相。「世",
    "T13n0397_013:0084b13": "尊！若如是義名菩提者，即無變句，即無覺",
    "T13n0397_013:0084b14": "句，即無貪句，即無諍句，即堅固句，即不壞",
    "T13n0397_013:0084b15": "句，即不動句，即不作句，即無身句，即無生",
    "T13n0397_013:0084b16": "句，即無智句，即平等句，即無二句，即是實",
    "T13n0397_013:0084b17": "句，有句，真句，第一義句，無分別句，一味句，",
    "T13n0397_013:0084b18": "一事句，一乘句，無盡句，三世平等句，分別三",
    "T13n0397_013:0084b19": "世句，空句，無相句，無願句，無行句，寂靜句，",
    "T13n0397_013:0084b20": "性句，如句，無生句，無出句，盡句，無屋宅句，",
    "T13n0397_013:0084b21": "法句，實性句，自身性句，無身句，無作句，無",
    "T13n0397_013:0084b22": "想句，無諍句，無斷句，無常句，十二因緣句，",
    "T13n0397_013:0084b23": "可觀句，定句，上句，勝句，無罪咎句，無上句，",
    "T13n0397_013:0084b24": "畢竟句，淨句，無頂句，無勝句，無等句，無依",
    "T13n0397_013:0084b25": "句，念句，無相似句，勝一切世間句，無句句，",
    "T13n0397_013:0084b26": "一切句之所依句。「如是菩提，非青非黃非赤",
    "T13n0397_013:0084b27": "非白非色非非色，非長非短非圓非方無有",
    "T13n0397_013:0084b28": "規矩。非三界攝，非道非畢竟非行非到，非有",
    "T13n0397_013:0084b29": "處所非取非捨。離諸煩惱無有愁畏，斷一切",
    "T13n0397_013:0084c01": "喜無真無化，離一切入。無我我所，無有眾生、",
    "T13n0397_013:0084c02": "壽命、士夫，無量無邊不可思議。無有分界猶",
    "T13n0397_013:0084c03": "如虛空，其性畢竟不可宣說，成就如是無量",
    "T13n0397_013:0084c04": "之法，乃名菩提。」說是法時，三千大千世界大",
    "T13n0397_013:0084c05": "地六種震動，一切諸天大設供養香華伎樂，",
    "T13n0397_013:0084c06": "各作是言：「善哉，善哉！善男子！快作是說。」爾時",
    "T13n0397_013:0084c07": "會中有八萬四千菩薩得無盡器陀羅尼，一",
    "T13n0397_013:0084c08": "切法自在三昧無礙解脫法門。若有人能如",
    "T13n0397_013:0084c09": "是信者，是人亦當得是法利。",
    "T13n0397_013:0084c10": "爾時，不可說菩薩復白佛言：「世尊！菩薩之戒",
    "T13n0397_013:0084c11": "不可宣說。何以故？身之本性不可說故，是故",
    "T13n0397_013:0084c12": "身戒不可宣說。口之本性亦不可說，是故口",
    "T13n0397_013:0084c13": "戒不可宣說。意之本性亦不可說，是故意戒",
    "T13n0397_013:0084c14": "不可宣說。「世尊！若有菩薩修行無上菩提道",
    "T13n0397_013:0084c15": "時，護十善法亦不可說。若以十善勸諸眾生，",
    "T13n0397_013:0084c16": "所勸眾生亦不可說。修集慈悲喜捨之心亦",
    "T13n0397_013:0084c17": "不可說。何以故？修集慈心觀無眾生，修",
    "T13n0397_013:0084c18": "集悲心無作無受，修集喜心離憍慢醉，修",
    "T13n0397_013:0084c19": "集捨心遠離二相。世尊！若有菩薩如是修",
    "T13n0397_013:0084c20": "集四無量心，即是修於清淨梵行、住於梵",
    "T13n0397_013:0084c21": "道，是梵方便勝一切梵，常為諸梵之所供養。",
    "T13n0397_013:0084c22": "何以故？勝出一切諸梵行故，不修眾生因緣",
    "T13n0397_013:0084c23": "慈故，不修諸法因緣悲故，不修二相因緣喜",
    "T13n0397_013:0084c24": "故，不修內外因緣捨故。遠離一切世間行故，",
    "T13n0397_013:0084c25": "捨棄世間諸梵行故，是故常為一切諸梵之",
    "T13n0397_013:0084c26": "所供養。「世尊！以是因緣，菩薩之戒不可宣說。",
    "T13n0397_013:0084c27": "菩薩戒者，終不自誑亦不誑佛。何以故？自即",
    "T13n0397_013:0084c28": "無性，無性即無無、即無出無出、即是無有因",
    "T13n0397_013:0084c29": "緣。無因緣者即是無字，無字者即是不可",
    "T13n0397_013:0085a01": "言說。若有菩薩能如是學，即不自誑。云何名",
    "T13n0397_013:0085a02": "為不誑諸佛、如來？覺了一切諸法非法非非",
    "T13n0397_013:0085a03": "法，若非法非非法者即是平等，如是平等不",
    "T13n0397_013:0085a04": "可宣說。若有菩薩作如是學，是名不誑諸佛、",
    "T13n0397_013:0085a05": "如來。「復次，自者即是無我、無有我所，知亦",
    "T13n0397_013:0085a06": "無我、無有我所。若能如是修集學者，亦是無",
    "T13n0397_013:0085a07": "我、無有我所。若能如是思惟觀者即不自誑，",
    "T13n0397_013:0085a08": "又如來者能隨於如，隨於如者即隨眾生，隨",
    "T13n0397_013:0085a09": "眾生者即是隨順一切諸法，隨一切法即是",
    "T13n0397_013:0085a10": "不出不滅不住，若法不出不滅不住即是",
    "T13n0397_013:0085a11": "無為。是故說言無為之法有三種相，所謂無",
    "T13n0397_013:0085a12": "出、無滅、無住。以是義故名為無為。無為即聖，",
    "T13n0397_013:0085a13": "聖名無怨。如來遠離一切怨故，故名為聖。怨",
    "T13n0397_013:0085a14": "者所謂無明，如來永離一切無明，是故不為",
    "T13n0397_013:0085a15": "一切怨讎之所侵害。凡夫之人具無明故，是",
    "T13n0397_013:0085a16": "故常為怨讐所害。如來、世尊能觀怨界及智",
    "T13n0397_013:0085a17": "慧界，知煩惱界及寂靜界，知生死界及涅槃",
    "T13n0397_013:0085a18": "界，知眾生界及法界，了知魔界及以佛界。",
    "T13n0397_013:0085a19": "觀於色界及以眼界，耳界、聲界、鼻界、香界、舌",
    "T13n0397_013:0085a20": "界、味界、身界、觸界、意界、法界，知無明界及智",
    "T13n0397_013:0085a21": "慧界皆悉平等，即是平等佛界、不可說界。",
    "T13n0397_013:0085a22": "生死、涅槃二界平等，即是佛界、不可說界。名",
    "T13n0397_013:0085a23": "色界知名色界皆悉平等，即是佛界、不可說",
    "T13n0397_013:0085a24": "界。知六入界、六神通界皆悉平等，即是佛界、",
    "T13n0397_013:0085a25": "不可說界。觸界、滅界皆悉平等，即是佛界、不",
    "T13n0397_013:0085a26": "可說界。受界、滅界皆悉平等，即是佛界、不可",
    "T13n0397_013:0085a27": "說界。愛界、滅界皆悉平等，即是佛界、不可說",
    "T13n0397_013:0085a28": "界。取界、滅界皆悉平等，即是佛界、不可說界。",
    "T13n0397_013:0085a29": "有界、滅界皆悉平等，即是佛界、不可說界。生",
    "T13n0397_013:0085b01": "界、滅界皆悉平等，即是佛界、不可說界。老病",
    "T13n0397_013:0085b02": "死界及以滅界皆悉平等，即是平等佛界、不",
    "T13n0397_013:0085b03": "可說界。「世尊！菩薩若能作如是等觀，即得入",
    "T13n0397_013:0085b04": "於一切諸界。菩薩若入如是等界，見有貪者",
    "T13n0397_013:0085b05": "不生瞋恚，見斷貪者亦不生愛，見有瞋者不",
    "T13n0397_013:0085b06": "生瞋心；見斷瞋者不生愛心，見有癡者不生",
    "T13n0397_013:0085b07": "恚心，見斷癡者不生愛心。何以故？菩薩摩訶",
    "T13n0397_013:0085b08": "薩於如是等三種界中了了知故，如是菩薩",
    "T13n0397_013:0085b09": "了知三聚。「世尊！菩薩若欲作是學者，不誑如",
    "T13n0397_013:0085b10": "來。何以故？知諸如來所覺諸法，而是菩薩",
    "T13n0397_013:0085b11": "隨順學故，是故菩薩不誑如來。」",
    "T13n0397_013:0085b12": "爾時，眾中有一菩薩名無所畏，問不可說菩",
    "T13n0397_013:0085b13": "薩言：「善男子！菩薩摩訶薩云何而學，名誑如",
    "T13n0397_013:0085b14": "來？」不可說菩薩言：「善男子！若有菩薩自作是",
    "T13n0397_013:0085b15": "言：『我是持戒，彼是破戒。』如是菩薩名誑如來。",
    "T13n0397_013:0085b16": "『我是施者，彼是慳貪。我是修忍，彼是瞋恚。我",
    "T13n0397_013:0085b17": "是精進，彼是懈怠。我是定者，彼是亂者。我是",
    "T13n0397_013:0085b18": "智慧，彼是愚癡。我是知足少欲之人，樂於寂",
    "T13n0397_013:0085b19": "靜易養易滿，乞食糞衣唯畜三衣不處眾中。",
    "T13n0397_013:0085b20": "多聞諍語所言柔軟，眾生樂受具念智慧，淨",
    "T13n0397_013:0085b21": "諸威儀及以口業，具四攝法慈悲喜捨，真語",
    "T13n0397_013:0085b22": "實語如說而作。知魔境界知已遠離，常能",
    "T13n0397_013:0085b23": "修學六波羅蜜，能善說法為諸眾生發大誓",
    "T13n0397_013:0085b24": "願，能化眾生不令放逸。』若作如是自讚己身，",
    "T13n0397_013:0085b25": "毀呰他者，是名菩薩誑於如來。「復次，善男子！",
    "T13n0397_013:0085b26": "菩薩若言：『我能觀察如是等法遠離修滅。』是",
    "T13n0397_013:0085b27": "亦名為誑於如來。何以故？諸佛出世及不出",
    "T13n0397_013:0085b28": "世法性常住，以常住故一切法界不可知見、",
    "T13n0397_013:0085b29": "不可遠離、不可修滅。菩薩若說我及我所，是",
    "T13n0397_013:0085c01": "亦名為誑於如來。何以故？無二相故。若有說",
    "T13n0397_013:0085c02": "言我已得證我能遠離，是亦名為誑於如來。",
    "T13n0397_013:0085c03": "何以故？性清淨故。若言我有四念處者，是亦",
    "T13n0397_013:0085c04": "名為誑於如來。何以故？如來覺了一切諸法",
    "T13n0397_013:0085c05": "無有念故。若言我有四正勤者，是亦名為誑",
    "T13n0397_013:0085c06": "於如來。何以故？如來覺了一切諸法本性離",
    "T13n0397_013:0085c07": "故。若言我有四如意分，是亦名為誑於如來。",
    "T13n0397_013:0085c08": "何以故？如來覺了一切諸法無分別故。若言",
    "T13n0397_013:0085c09": "我具根力覺道，是亦名為誑於如來。何以故？",
    "T13n0397_013:0085c10": "如來世尊性無為故。若有說言我異道異，是",
    "T13n0397_013:0085c11": "亦名為誑於如來。何以故？身即是道故。若言",
    "T13n0397_013:0085c12": "無明異於有愛，是亦名為誑於如來。何以故？",
    "T13n0397_013:0085c13": "無明與愛，即是智慧即解脫故。若言三毒異",
    "T13n0397_013:0085c14": "三解脫門，是亦名為誑於如來。何以故？空無",
    "T13n0397_013:0085c15": "相願，即是貪欲瞋恚癡故。若言四倒異四果",
    "T13n0397_013:0085c16": "者，是亦名為誑於如來。何以故？四倒即是四",
    "T13n0397_013:0085c17": "道果故。若言八邪異於八正，是亦名為誑於",
    "T13n0397_013:0085c18": "如來。何以故？為壞八邪修八正故。若言眾",
    "T13n0397_013:0085c19": "生九居止處異九次第，是亦名為誑於如來。",
    "T13n0397_013:0085c20": "何以故？無二性故。若有說言十善異於無學",
    "T13n0397_013:0085c21": "十善，是亦名為誑於如來。何以故？一切諸",
    "T13n0397_013:0085c22": "法無修學故。善男子！菩薩若學如是等法，是",
    "T13n0397_013:0085c23": "名為誑諸佛如來。「善男子！一切眾生及一眾",
    "T13n0397_013:0085c24": "生無二無別。何以故？性無我故。言一眾生一",
    "T13n0397_013:0085c25": "切諸法無二無別，若言一法一切法界無二",
    "T13n0397_013:0085c26": "無別，一佛世尊一切法界無二無別。言一佛",
    "T13n0397_013:0085c27": "界、一切佛界無二無別，言一福田、一切福田",
    "T13n0397_013:0085c28": "無二無別，一切福田及以虛空無二無別。一",
    "T13n0397_013:0085c29": "切聖人遠離煩惱、一切凡夫無二無別，本性",
    "T13n0397_013:0086a01": "清淨。一眾生心一切眾生心，無二無別本性",
    "T13n0397_013:0086a02": "清淨。一界一切界，一入一切入，一眾生行一",
    "T13n0397_013:0086a03": "切眾生行無二無別。「若言諸法乃至無有一",
    "T13n0397_013:0086a04": "念暫住，不造眾惡、不著善法、不生憍慢，於不",
    "T13n0397_013:0086a05": "得中不作得想，於不證中不作證想。知於生",
    "T13n0397_013:0086a06": "死及以涅槃無作無受，知諸煩惱無有根本",
    "T13n0397_013:0086a07": "無生無長，隨於戒戒心戒慧戒，遠離煩惱不",
    "T13n0397_013:0086a08": "捨眾生。淨檀波羅蜜，無戒於戒。淨尸波羅",
    "T13n0397_013:0086a09": "蜜，無人於人及無有我。淨羼提波羅蜜，無作",
    "T13n0397_013:0086a10": "於作。淨毘梨耶波羅蜜，無淨於淨。淨禪波",
    "T13n0397_013:0086a11": "羅蜜，無行於行。淨般若波羅蜜，無盡無生獲",
    "T13n0397_013:0086a12": "得忍辱。得無記心而受記莂，不入正位亦不",
    "T13n0397_013:0086a13": "退轉。「一生不生兜率陀天，不從天下而處母",
    "T13n0397_013:0086a14": "胎，於一切法心無所住，亦不自說我已過於",
    "T13n0397_013:0086a15": "生老病死。不行七步，亦不自言我是世間無",
    "T13n0397_013:0086a16": "上之尊。不處中宮婇女娛樂，不習世間技藝",
    "T13n0397_013:0086a17": "之事，示現老人為壞貪身，示現病苦為壞貪",
    "T13n0397_013:0086a18": "壽，示現死相為壞貪欲及我我所，示現沙門",
    "T13n0397_013:0086a19": "為令眾生不求釋梵、人、天之身。勤求出世無",
    "T13n0397_013:0086a20": "上之法，踰出宮城，示現出離三界繫縛及示",
    "T13n0397_013:0086a21": "悲果，前後顧視示無瞋愛。三十二相莊嚴其",
    "T13n0397_013:0086a22": "身，為示眾生良祐福田，剃除周羅棄捨瓔珞，",
    "T13n0397_013:0086a23": "遣馬揵陟放闡陀還，示現遠離一切煩惱。「現",
    "T13n0397_013:0086a24": "剃髭髮示不貪著於一切法，受著袈裟示",
    "T13n0397_013:0086a25": "調眾生，從欝陀伽、阿羅邏邊諮問受法，示現",
    "T13n0397_013:0086a26": "破壞自高之心。六年苦行為壞外道，現受飲",
    "T13n0397_013:0086a27": "食示隨世法，現受槀草示於知足，坐草蓐",
    "T13n0397_013:0086a28": "上示壞憍慢。諸天龍神讚歎戴仰，示現功德",
    "T13n0397_013:0086a29": "莊嚴果報。降伏魔怨示勇猛力，右手指地示",
    "T13n0397_013:0086b01": "往福力，大地震動示報恩故。獲得無上菩提",
    "T13n0397_013:0086b02": "之道，示現了知一切法相，觀諸法等名之為",
    "T13n0397_013:0086b03": "佛。「佛之智慧無能勝者，以是義故名為如來。",
    "T13n0397_013:0086b04": "了了知見善不善法名薩婆若，真實語故名",
    "T13n0397_013:0086b05": "天人師。不出諸法名轉法輪，無轉無說故名",
    "T13n0397_013:0086b06": "轉說。無入之入名為法入，無門之門名為法",
    "T13n0397_013:0086b07": "門。無作之作名為法作，無禪之禪名為正禪。",
    "T13n0397_013:0086b08": "無脫之脫名正解脫，一切法性無繫無縛。若",
    "T13n0397_013:0086b09": "是滅法即是過去，即是不生，是名佛出；無",
    "T13n0397_013:0086b10": "出之出即名佛出。若有菩薩能作是學，是名",
    "T13n0397_013:0086b11": "不誑諸佛如來。」◎爾時，世尊讚不可說菩薩",
    "T13n0397_013:0086b12": "摩訶薩言：「善哉，善哉！善男子！善能分別如來",
    "T13n0397_013:0086b13": "出世。若有能信如是佛出，是人不覺一法微",
    "T13n0397_013:0086b14": "相。若不覺者，乃能了知如來出世。何以故？無",
    "T13n0397_013:0086b15": "出之出即是佛出，無作無作者、無受無受",
    "T13n0397_013:0086b16": "者、無漏無漏者，無諍無見、無入無轉、無生無",
    "T13n0397_013:0086b17": "滅，無有菩提、無諂無誑、無心意識、無眼無",
    "T13n0397_013:0086b18": "二，無有眼行乃至意行，無說無教，是名佛出。」",
    "T13n0397_013:0086b19": "爾時，無畏菩薩白佛言：「世尊！如佛所說，如來",
    "T13n0397_013:0086b20": "出世及不可說，所說佛出誰當信之？」爾時，寶",
    "T13n0397_013:0086b21": "女語無畏言：「法兄！如來出世不可思議，難可",
    "T13n0397_013:0086b22": "莊嚴難可證得。若人懈怠心不真正、虛偽諂",
    "T13n0397_013:0086b23": "曲憍慢喜瞋嫉妬慳貪，不知恩義受恩不報，",
    "T13n0397_013:0086b24": "三戒不淨貪著三界三垢所污，不敬三寶不",
    "T13n0397_013:0086b25": "修三脫，麁獷惡口樂說無義不知慚愧，為利",
    "T13n0397_013:0086b26": "養故外現細行，自誑誑他貪於供養諸根不",
    "T13n0397_013:0086b27": "調，樂求聲聞辟支佛乘，心不真實寡聞愚癡，",
    "T13n0397_013:0086b28": "無念喜忘不知方便，不修慈悲喜捨之心",
    "T13n0397_013:0086b29": "常行魔界，貪著於人眾生壽命，說無因果無",
    "T13n0397_013:0086c01": "業行緣，其心放逸樂為惡行，捨離頭陀樂行",
    "T13n0397_013:0086c02": "世法，自讚己身毀呰他身，貪於身命色等五",
    "T13n0397_013:0086c03": "法，樂於睡眠，喜聞世法，不知時節，親近惡友，",
    "T13n0397_013:0086c04": "不能修行四攝之法。法兄！如是等人不知佛",
    "T13n0397_013:0086c05": "出、不信佛出。」無畏菩薩言：「寶女！汝今已得遠",
    "T13n0397_013:0086c06": "離如是惡法不耶？」寶女言：「法兄！我已遠離如",
    "T13n0397_013:0086c07": "是惡法。云何遠離？如不貪節。云何不貪？猶如",
    "T13n0397_013:0086c08": "貪節。云何貪節？如真實節？云何實節如",
    "T13n0397_013:0086c09": "我見節？云何我見如過去節。云何過去？如",
    "T13n0397_013:0086c10": "無明節。云何無明？如貪愛節。云何無明貪",
    "T13n0397_013:0086c11": "愛等節？猶如智慧解脫等節。云何智慧解",
    "T13n0397_013:0086c12": "脫等節？猶如幻節。」無畏菩薩言：「寶女！幻者",
    "T13n0397_013:0086c13": "非心非意，智慧解脫即是心意。」「法兄！一切眾",
    "T13n0397_013:0086c14": "生心意智慧及以解脫，悉皆如幻。」無畏菩薩",
    "T13n0397_013:0086c15": "言：「寶女！如不可說菩薩所說。汝能信不？」寶女",
    "T13n0397_013:0086c16": "言：「法兄！不可說者終無所說，如其說者非不",
    "T13n0397_013:0086c17": "可說。若不可說有所說者，云何得名不可說",
    "T13n0397_013:0086c18": "耶？即應是說。以不可說實無所說，是故名",
    "T13n0397_013:0086c19": "為不可說也。若不可說實無所說，我於今者",
    "T13n0397_013:0086c20": "為何所聞？若無所聞，何所信耶？」無畏菩薩言：",
    "T13n0397_013:0086c21": "「寶女！是不可說實有所說，今有證知，所謂大",
    "T13n0397_013:0086c22": "眾。一切大眾皆悉得聞是不可說之所宣說。」",
    "T13n0397_013:0086c23": "寶女言：「法兄！此大眾中若有言：『我聞不可說",
    "T13n0397_013:0086c24": "之所說』者，即是虛妄。何以故？是不可說實無",
    "T13n0397_013:0086c25": "所說。云何大眾而言聞耶？」無畏菩薩言：「寶",
    "T13n0397_013:0086c26": "女！汝於今者信佛語不？」「法兄！若有世間無信",
    "T13n0397_013:0086c27": "之人，即是佛也。何以故？信者即是貪欲瞋恚，",
    "T13n0397_013:0086c28": "如來無有貪欲瞋恚，是故無信。若無信者，即",
    "T13n0397_013:0086c29": "是無證。法兄！空無相願真實無證，是故如",
    "T13n0397_013:0087a01": "來亦無有證。法兄！法界實性無作無為，虛空",
    "T13n0397_013:0087a02": "等法真實無證，是故如來亦無有證。」無畏",
    "T13n0397_013:0087a03": "菩薩言：「寶女！以何為證？」寶女言：「法兄！若有",
    "T13n0397_013:0087a04": "不見無量佛法，如是之人可以為證。」無畏菩",
    "T13n0397_013:0087a05": "薩言：「寶女！此舍利弗、目揵連等是證信不？」",
    "T13n0397_013:0087a06": "寶女言：「法兄！如是，如是！是證是信。何以故？聲",
    "T13n0397_013:0087a07": "聞人戒則有邊際，如來之戒無有邊際，定、慧、",
    "T13n0397_013:0087a08": "解脫、解脫知見亦復如是。」爾時，舍利弗語寶",
    "T13n0397_013:0087a09": "女言：「寶女！聲聞亦有三解脫門，如來亦有三",
    "T13n0397_013:0087a10": "解脫門。汝今何故以聲聞人而為證信，不以",
    "T13n0397_013:0087a11": "如來？」寶女言：「大德！如阿耨達池有八味水雨",
    "T13n0397_013:0087a12": "閻浮提，而已一切草木叢林悉得增長。如",
    "T13n0397_013:0087a13": "是雨水有差別不？」舍利弗言：「不也。寶女！」「大德！",
    "T13n0397_013:0087a14": "如阿耨達池水本一味，德人用之則有種種",
    "T13n0397_013:0087a15": "微妙甘味，薄德之人用其味則一麁惡不美。",
    "T13n0397_013:0087a16": "大德！如來、聲聞三解脫亦復如是。是故如來、",
    "T13n0397_013:0087a17": "聲聞之人則有差別，而法界性實無差別。」爾",
    "T13n0397_013:0087a18": "時，世尊讚寶女言：「善哉，善哉！寶女善能分別",
    "T13n0397_013:0087a19": "宣說是義。」寶女說是法時，天與人三萬二千",
    "T13n0397_013:0087a20": "發阿耨多羅三藐三菩提心。寶女復語舍利",
    "T13n0397_013:0087a21": "弗言：「大德！譬如大海其水一味，多有諸寶，亦",
    "T13n0397_013:0087a22": "有水精下價之珠。法界亦爾，雖復平等，諸佛",
    "T13n0397_013:0087a23": "學之得無價寶，聲聞學之得下價寶。「大德！如",
    "T13n0397_013:0087a24": "須彌山上有諸天人多受快樂，或復有天少",
    "T13n0397_013:0087a25": "受快樂，而須彌山實無差別。法界亦爾，雖復",
    "T13n0397_013:0087a26": "無差，如來處之受無量樂，聲聞處之受有量",
    "T13n0397_013:0087a27": "樂。「大德！如轉輪王，雖有千子皆亦不得稱紹",
    "T13n0397_013:0087a28": "尊位。聲聞之人亦復如是，雖有智慧不名為",
    "T13n0397_013:0087a29": "佛。「大德！如然燈器，金則黃光、銅則赤光，其",
    "T13n0397_013:0087b01": "色雖異燈無差別。法界亦爾，諸佛然之智光",
    "T13n0397_013:0087b02": "無邊，聲聞然之智光有邊，而法界性實無差",
    "T13n0397_013:0087b03": "別。「大德！如轉輪王入城邑時一切悉知，薄",
    "T13n0397_013:0087b04": "福之人入城邑時，乃至親厚猶不覺知。如來",
    "T13n0397_013:0087b05": "世尊入法界時亦復如是，一切天人皆悉覺",
    "T13n0397_013:0087b06": "知，障覆一切外道異學，勝諸聲聞辟支佛等；",
    "T13n0397_013:0087b07": "聲聞之人入法界時，聲聞猶尚不覺不知，況",
    "T13n0397_013:0087b08": "復餘人！「大德！譬如山間有師子吼，瞿枳羅鳥、",
    "T13n0397_013:0087b09": "迦陵頻伽、孔雀等聲，人聲、牛聲、驢聲、馬聲，",
    "T13n0397_013:0087b10": "響隨聲發，而是響者實無差別，隨聲發故響",
    "T13n0397_013:0087b11": "則不同。如來、聲聞三解脫門亦復如是，如來",
    "T13n0397_013:0087b12": "能壞一切魔眾，能勝一切外道邪見，能知一",
    "T13n0397_013:0087b13": "切眾生心念，能知眾生種種所行，能調聲聞",
    "T13n0397_013:0087b14": "辟支佛等，能出諸佛如來音聲；聲聞之人雖",
    "T13n0397_013:0087b15": "同法界，則不能同作如是等事。「大德！譬如甘",
    "T13n0397_013:0087b16": "蔗其味雖一，與白石蜜為福德人，出黑石蜜",
    "T13n0397_013:0087b17": "為薄福德人。法界亦爾，菩薩摩訶薩則得大",
    "T13n0397_013:0087b18": "智甘露之味，不雜聲聞辟支佛味；聲聞唯得",
    "T13n0397_013:0087b19": "有邊智味。「大德！譬如三千大千世界多有大",
    "T13n0397_013:0087b20": "海，為利無量無邊眾生，亦有小河利少眾",
    "T13n0397_013:0087b21": "生；法界亦爾。「大德！如日月星宿俱遊虛空，而",
    "T13n0397_013:0087b22": "星宿明不及日月，是虛空性實無差別。法界",
    "T13n0397_013:0087b23": "亦爾，如來、聲聞雖俱遊止，智慧光明實不同",
    "T13n0397_013:0087b24": "等，而法界性亦無差別。「大德！譬如二人同學",
    "T13n0397_013:0087b25": "一業，一則工巧多得利益，一則疎拙獲利無",
    "T13n0397_013:0087b26": "幾。如來、聲聞法界亦爾。「大德！如一疊華無有",
    "T13n0397_013:0087b27": "差別，巧方便故得上價衣，拙方便故得下價",
    "T13n0397_013:0087b28": "衣。法界一性亦復如是，如來乃以智慧方便",
    "T13n0397_013:0087b29": "大慈大悲業因緣故，得大寂靜無價智慧；聲",
    "T13n0397_013:0087c01": "聞之人得下智慧而不清淨。「大德！如大海中",
    "T13n0397_013:0087c02": "有羅睺羅阿修羅王，亦有其餘眾生之類，唯",
    "T13n0397_013:0087c03": "阿修羅王能得其底餘則不得。法界亦爾，如",
    "T13n0397_013:0087c04": "來則得畢竟智慧；聲聞不得。「大德！譬如大地",
    "T13n0397_013:0087c05": "生千葉華及七葉華，諸天世人見千葉華悉",
    "T13n0397_013:0087c06": "生歡喜。如來、聲聞法界亦爾，諸天世人見佛",
    "T13n0397_013:0087c07": "歡喜心生愛樂，非聲聞也。「大德！以是義故，如",
    "T13n0397_013:0087c08": "來智慧無量無邊，聲聞智慧有量有邊，而法",
    "T13n0397_013:0087c09": "界性實無差別。」無畏菩薩語寶女言：「是不可",
    "T13n0397_013:0087c10": "說菩薩摩訶薩定是汝師，能以妙法調伏於",
    "T13n0397_013:0087c11": "汝。」寶女答言：「善男子！不可說菩薩無所調伏。",
    "T13n0397_013:0087c12": "何以故？如是菩薩不見自他及以此彼，如其",
    "T13n0397_013:0087c13": "爾者何所調伏。善男子！若有不覺一切魔",
    "T13n0397_013:0087c14": "界及自境界，如是之人則能調伏。復次，善男",
    "T13n0397_013:0087c15": "子！若能知見一切諸法，不見有我及以我所，",
    "T13n0397_013:0087c16": "如是之人則能調伏。復次，善男子！若有能自",
    "T13n0397_013:0087c17": "勤修苦行，不勸他修，修苦行已心不生",
    "T13n0397_013:0087c18": "高，如是之人則能調伏。復次，善男子！如諸菩",
    "T13n0397_013:0087c19": "薩為眾生故，在大生死即得解脫不行涅槃，",
    "T13n0397_013:0087c20": "如是之人則能調伏，是名第一實義調伏。」爾",
    "T13n0397_013:0087c21": "時，世尊告無畏菩薩言：「善男子！是寶女者，真",
    "T13n0397_013:0087c22": "實從彼不可說菩薩而得調伏，以調伏故未",
    "T13n0397_013:0087c23": "來當得阿耨多羅三藐三菩提。」是時，寶女復",
    "T13n0397_013:0087c24": "白佛言：「世尊！菩薩摩訶薩實無調伏。若調伏",
    "T13n0397_013:0087c25": "者即是大悲，悲能調伏非是人也；聲聞之人",
    "T13n0397_013:0087c26": "則須調伏。何以故？無大悲故。世尊！如菴羅果",
    "T13n0397_013:0087c27": "樹上熟者，其味甘美人所貪嗜。若生欝者其",
    "T13n0397_013:0087c28": "味則苦人所薄賤。如來智慧亦復如是，從大",
    "T13n0397_013:0087c29": "悲生，是故自調不由於他。」無畏菩薩語寶女",
    "T13n0397_013:0088a01": "言：「汝亦能報是不可說菩薩恩不？」寶女言：「善",
    "T13n0397_013:0088a02": "男子！我若知恩何得不報？若有眾生不能修",
    "T13n0397_013:0088a03": "行菩提道者，如是之人則不能報。」「寶女！云何",
    "T13n0397_013:0088a04": "名為修菩提道？」寶女言：「善男子！三十二業",
    "T13n0397_013:0088a05": "名菩提行。何等三十二？終不退失菩提之心，",
    "T13n0397_013:0088a06": "不貪聲聞辟支佛心，至心修行無有諂曲，凡",
    "T13n0397_013:0088a07": "所修行無有障礙，為眾生行心無厭悔，雖行",
    "T13n0397_013:0088a08": "生死離貪恚心，於諸眾生其心平等，悉能教",
    "T13n0397_013:0088a09": "化而調伏之，以四攝法而攝取之，為眾得樂",
    "T13n0397_013:0088a10": "修大慈心，為苦眾生修行大悲，如說而行精",
    "T13n0397_013:0088a11": "進堅固，終不欺誑一切眾生，所修莊嚴為助",
    "T13n0397_013:0088a12": "菩提，不求一切世間之樂，心不貪著世間利",
    "T13n0397_013:0088a13": "養，不為身故造作眾惡，不貪壽命不見他過，",
    "T13n0397_013:0088a14": "其心調伏淨三種戒，莊嚴修集相好之業，常",
    "T13n0397_013:0088a15": "念出家報往善業，常樂寂靜多聞無厭，智慧",
    "T13n0397_013:0088a16": "能利自身他身，凡所說法無有食想，能捨一",
    "T13n0397_013:0088a17": "切不求果報，淨於戒聚不生憍慢，終不自讚",
    "T13n0397_013:0088a18": "所有功德，為他人故勤修忍辱，為淨土故勤",
    "T13n0397_013:0088a19": "行精進，為知方便求一切智，永斷一切煩惱",
    "T13n0397_013:0088a20": "習氣，為得神通護持正法，親近善友善心思",
    "T13n0397_013:0088a21": "惟，遠離魔業如法而住，得無生滅微妙智慧。",
    "T13n0397_013:0088a22": "善男子！若有不能行如是法，當知是人不能",
    "T13n0397_013:0088a23": "報恩，亦復不能知如來恩。「善男子。有二種人",
    "T13n0397_013:0088a24": "必死不治，畢竟不能知恩報恩：一者聲聞，",
    "T13n0397_013:0088a25": "二者緣覺。善男子！譬如有人墜墮深坑，是",
    "T13n0397_013:0088a26": "人不能自利利他。聲聞緣覺亦復如是，墮解",
    "T13n0397_013:0088a27": "脫坑不能自利及以利他。」爾時，無畏菩薩即",
    "T13n0397_013:0088a28": "脫己身所著上衣，以報寶女說法之恩。爾時，",
    "T13n0397_013:0088a29": "寶女不肯受之。無畏菩薩言：「我為法故，唯願",
    "T13n0397_013:0088b01": "受之。」「善男子！法離於貪，是故不應說法。而",
    "T13n0397_013:0088b02": "受法者無取，是故不應取供養物。法者無貪，",
    "T13n0397_013:0088b03": "是故不應貪供養物。法者無我及以我所，是",
    "T13n0397_013:0088b04": "故不應以我所物而為供養。法者清淨，是故",
    "T13n0397_013:0088b05": "不應以不淨物而為供養。法無身心，身心行",
    "T13n0397_013:0088b06": "者非供養也。法非心意識，心意識者非供養",
    "T13n0397_013:0088b07": "也。法無牽挽，有牽挽者非供養也。法非有無，",
    "T13n0397_013:0088b08": "是故有法非供養也。法非諸有，是故有想非",
    "T13n0397_013:0088b09": "供養也。法非覺觀，有覺觀者非供養也。法無",
    "T13n0397_013:0088b10": "增減，有增減者非供養也。法無高下，有高下",
    "T13n0397_013:0088b11": "者非供養也。法不可說不可聽聞無有名字，",
    "T13n0397_013:0088b12": "捨一切聲遠離聖道，是故不可以衣供養。法",
    "T13n0397_013:0088b13": "無境界，非眼境界至意境界，無有屋宅，是",
    "T13n0397_013:0088b14": "故不應以衣供養。法者即是十二因緣，非常",
    "T13n0397_013:0088b15": "非斷，是故不應以衣供養。法無障礙不顛不",
    "T13n0397_013:0088b16": "倒，不可量度，無我眾生士夫壽命，不生不",
    "T13n0397_013:0088b17": "滅不出無為，是故不應以衣供養。」無畏菩薩",
    "T13n0397_013:0088b18": "言：「寶女！如來、世尊亦受如是法之供養。」「善男",
    "T13n0397_013:0088b19": "子！如來雖受法之供養，如法界性而不分別。」",
    "T13n0397_013:0088b20": "「寶女！云何名為分別法界？」「善男子！若言法異、",
    "T13n0397_013:0088b21": "法供養異，受施者異、施者亦異，是則名為分",
    "T13n0397_013:0088b22": "別法界。若不分別法及供養、受者、施者，是則",
    "T13n0397_013:0088b23": "不名分別法界。」無畏菩薩言：「寶女！如其法界",
    "T13n0397_013:0088b24": "無分別者，云何說言分別法界不分別耶？」寶",
    "T13n0397_013:0088b25": "女言：「善男子！法界之性雖無分別，而諸眾生",
    "T13n0397_013:0088b26": "心顛倒故生於分別。善男子！如有器故名為",
    "T13n0397_013:0088b27": "完破，若有作業、有所取者，則名為破、名為",
    "T13n0397_013:0088b28": "分別。善男子！如器雖壞，器中虛空終不可壞，",
    "T13n0397_013:0088b29": "法界之性亦復如是。」爾時，世尊讚寶女言：「善",
    "T13n0397_013:0088c01": "哉，善哉！若有人能成就是法，如是之人堪受",
    "T13n0397_013:0088c02": "三千大千世界人天供養。」佛說是已，大眾諸",
    "T13n0397_013:0088c03": "人各各脫身烏多羅僧奉上寶女。爾時，不可",
    "T13n0397_013:0088c04": "說菩薩摩訶薩白佛言：「世尊！凡可說者即是",
    "T13n0397_013:0088c05": "世間，不可說者即是出世。可宣說者即是愛",
    "T13n0397_013:0088c06": "心，不可說者即是離愛。可宣說者是世間行，",
    "T13n0397_013:0088c07": "不可說者是出世行。世尊！出世之義無所造",
    "T13n0397_013:0088c08": "作，無所作者即無諍訟，無諍訟者即沙門法，",
    "T13n0397_013:0088c09": "沙門法者即出世法，出世法者即無罪過，無",
    "T13n0397_013:0088c10": "罪過者即是不取不生不滅，不生不滅即是",
    "T13n0397_013:0088c11": "出世，出世之法不可宣說不可顯示。以是義",
    "T13n0397_013:0088c12": "故，一切諸法不可宣說。」爾時，眾中有一天子，",
    "T13n0397_013:0088c13": "名曰勝意，語不可說菩薩言：「善男子！若一切",
    "T13n0397_013:0088c14": "法不可說者，眾生云何而得言說『不可說言』？」",
    "T13n0397_013:0088c15": "「善男子！汝寧知響有言說不？」勝意言：「善男子！",
    "T13n0397_013:0088c16": "響者皆從因緣而有。「善男子！是響之因為定",
    "T13n0397_013:0088c17": "在內？為定在外？」天子言：「善男子！如是因者不",
    "T13n0397_013:0088c18": "定在內、不定在外。」「天子！一切眾生強作二想",
    "T13n0397_013:0088c19": "而有所說，諸法之性實不可說。」天子言：「善",
    "T13n0397_013:0088c20": "男子！若不可說，云何如來宣說八萬四千法",
    "T13n0397_013:0088c21": "聚，令諸聲聞受持讀誦？」「天子！如來、世尊實無",
    "T13n0397_013:0088c22": "所說，無所說者即是如來。天子！汝知何等",
    "T13n0397_013:0088c23": "為如來也？將不謂色受想行識是如來乎？將",
    "T13n0397_013:0088c24": "不說佛是去來現在、有為無為、陰界諸入三",
    "T13n0397_013:0088c25": "界所攝，是因是果是和合耶？或想、非想，亦想",
    "T13n0397_013:0088c26": "非想、非想非非想耶？」「不也。善男子！」「天子！若如",
    "T13n0397_013:0088c27": "是等非如來者，云何可說？若不可說，云何而",
    "T13n0397_013:0088c28": "言如來？世尊演說八萬四千法聚，是故八萬",
    "T13n0397_013:0088c29": "四千法聚實不可說，聲聞受者亦不可說。不",
    "T13n0397_013:0089a01": "可說者即是正義，義若無說即是真實。若可",
    "T13n0397_013:0089a02": "說者則為不定，若不可說則為可證，若可說",
    "T13n0397_013:0089a03": "者不可為證。何以故？以顛倒故。」爾時，勝意天",
    "T13n0397_013:0089a04": "子白佛言：「世尊！是不可說菩薩所說，誰當信",
    "T13n0397_013:0089a05": "之？」爾時，不可說菩薩以神通力化作比丘，作",
    "T13n0397_013:0089a06": "如是言：「我今深信是不可說菩薩所說。何以",
    "T13n0397_013:0089a07": "故？我如如來亦如法界，如來諸陰不可宣說，",
    "T13n0397_013:0089a08": "我陰亦爾不可宣說。如來界入不可宣說，我",
    "T13n0397_013:0089a09": "之界入亦不可說。如來菩提、我之菩提亦爾，",
    "T13n0397_013:0089a10": "等無差別。如來了知諸眾生界，我亦了知",
    "T13n0397_013:0089a11": "諸眾生界。如來轉於無上法輪，我亦如是轉",
    "T13n0397_013:0089a12": "於法輪。如來入於無上涅槃，我亦如是入於",
    "T13n0397_013:0089a13": "涅槃。」天子言：「比丘！汝今將非魔所造耶！而",
    "T13n0397_013:0089a14": "說是言等於如來。」比丘言：「天子！若有人言",
    "T13n0397_013:0089a15": "我異、佛異，當知是人即魔弟子。若有說言以",
    "T13n0397_013:0089a16": "我平等觀法平等，法平等故眾生平等，眾生",
    "T13n0397_013:0089a17": "平等如來平等，如是之人即真實知能過魔",
    "T13n0397_013:0089a18": "界。」時化比丘說是語時，五百比丘漏盡解脫，",
    "T13n0397_013:0089a19": "八千菩薩成就忍辱，即以香華供養比丘。舍",
    "T13n0397_013:0089a20": "利弗言：「諸善男子！何故供養是化比丘？」諸菩",
    "T13n0397_013:0089a21": "薩言：「大德！誰作是化？」「諸善男子！汝今不知是",
    "T13n0397_013:0089a22": "不可說之所化乎？」諸菩薩言：「大德！譬如如",
    "T13n0397_013:0089a23": "來復化如來，有人供養為供養誰？」「諸善男",
    "T13n0397_013:0089a24": "子！是人即是供養如來。」「大德！若有供養是化",
    "T13n0397_013:0089a25": "比丘，即是供養不可說菩薩。」舍利弗言：「善男",
    "T13n0397_013:0089a26": "子！是不可說菩薩摩訶薩，設何供養任供養",
    "T13n0397_013:0089a27": "之？」「大德！若有智人無有聲行，無字無色、無名",
    "T13n0397_013:0089a28": "無作、無所宣說、無自無他、無法非法、無淨無",
    "T13n0397_013:0089a29": "穢，如是供養，乃任供養。」時化比丘語舍利弗",
    "T13n0397_013:0089b01": "言：「大德！汝意將無謂我今者異於汝耶？」舍利",
    "T13n0397_013:0089b02": "弗言：「不也。比丘！何以故？如來常說一切諸",
    "T13n0397_013:0089b03": "法皆悉如幻，如來如說我亦如信。「大德！若",
    "T13n0397_013:0089b04": "有人能供養如來，即是供養化無異也。」時舍",
    "T13n0397_013:0089b05": "利弗語不可說菩薩言：「善男子！誰入是化",
    "T13n0397_013:0089b06": "今作是說？」「大德！如鏡中像，其誰在中而有像",
    "T13n0397_013:0089b07": "現？」「善男子！無在中者，直以清淨四大因緣故",
    "T13n0397_013:0089b08": "有像現。」「大德！化亦如是，法性淨故能作此說。」",
    "T13n0397_013:0089b09": "「善男子！若爾者，一切眾生何故不能如是宣",
    "T13n0397_013:0089b10": "說？」「大德！鏡之背後俱不離鏡，像何不現？」「善男",
    "T13n0397_013:0089b11": "子！鏡背四大不清淨故。」「大德！眾生亦爾，不",
    "T13n0397_013:0089b12": "能清淨法界性故不能宣說。」「善男子！汝先後",
    "T13n0397_013:0089b13": "語義不相應。何以故？汝常說言，一切法界",
    "T13n0397_013:0089b14": "性自清淨，今云何說法界不淨？」「大德！若不爾",
    "T13n0397_013:0089b15": "者，汝云何因阿濕比丘得法眼淨？」「善男子！我",
    "T13n0397_013:0089b16": "但因其開導除滅客煩惱，故名法眼淨，實無",
    "T13n0397_013:0089b17": "所得。善男子！若有人言我得虛空，是義不然。",
    "T13n0397_013:0089b18": "何以故？虛空之性常自清淨。若常清淨，云何",
    "T13n0397_013:0089b19": "可得？客雲覆故眾生不見，除客雲故名之為",
    "T13n0397_013:0089b20": "見。法界之性亦復如是，是故我實不得法眼。",
    "T13n0397_013:0089b21": "善男子！汝今云何作如是等不相應說，言法",
    "T13n0397_013:0089b22": "界性或淨不淨？」不可說菩薩言：「大德！汝之所",
    "T13n0397_013:0089b23": "說及我所說者，皆是諸佛如來境界，非是我",
    "T13n0397_013:0089b24": "等之所知見。」舍利弗言：「善男子！若言是說",
    "T13n0397_013:0089b25": "是佛境界非我所知，云何復言法界之性無",
    "T13n0397_013:0089b26": "有分別？若有分別當知法界則有無量，不可",
    "T13n0397_013:0089b27": "說言。」「大德！法界性一實非無量。」舍利弗言：",
    "T13n0397_013:0089b28": "「善男子！如其法界性是一者，云何說言是佛",
    "T13n0397_013:0089b29": "境界非我所知？若法界一，以何因緣一切眾",
    "T13n0397_013:0089c01": "生不名如來？」「大德！汝欲分別眾生、如來有異",
    "T13n0397_013:0089c02": "相也。」「善男子！如汝先說，我不欲令眾生、如",
    "T13n0397_013:0089c03": "來有別異想。」「大德！汝意定謂有無生耶？」「善",
    "T13n0397_013:0089c04": "男子！有所謂法界。」「大德！汝意復謂有邪正",
    "T13n0397_013:0089c05": "耶？」「不也。善男子！邪正聚者即是顛倒。」「大德！",
    "T13n0397_013:0089c06": "汝謂有法不生生耶？」「不也。善男子！若是不生，",
    "T13n0397_013:0089c07": "畢竟不生。」「大德！汝意謂是不生之法有分別",
    "T13n0397_013:0089c08": "耶？」「不也。善男子！」「大德！如其不者，何故說言",
    "T13n0397_013:0089c09": "一切眾生非如來耶？若如是者，誰是眾生？誰",
    "T13n0397_013:0089c10": "是如來？」「善男子！我以先解如是之義，為顯智",
    "T13n0397_013:0089c11": "慧故作此問。「善男子！若有不解汝意所說，是",
    "T13n0397_013:0089c12": "諸眾生當墮地獄。何以故？以生誹謗故。」不",
    "T13n0397_013:0089c13": "可說菩薩言：「大德！如是法者，無人能誹、無人",
    "T13n0397_013:0089c14": "能受。何以故？若有誹受，當知是人亦當獲得",
    "T13n0397_013:0089c15": "如是等法。大德！如大力士，弱劣之人不能",
    "T13n0397_013:0089c16": "生疑。我法亦爾，若有不於無量佛邊種善根",
    "T13n0397_013:0089c17": "者，終不能疑、不能受持。」「善男子！如我解汝所",
    "T13n0397_013:0089c18": "說義者，有人信順如是法語，勝無量劫行檀",
    "T13n0397_013:0089c19": "波羅蜜、尸波羅蜜、羼提波羅蜜、毘梨耶波羅",
    "T13n0397_013:0089c20": "蜜、禪波羅蜜、世間般若波羅蜜。」爾時，世尊",
    "T13n0397_013:0089c21": "讚舍利弗言：「善哉，善哉！如汝所說，若有信解",
    "T13n0397_013:0089c22": "如是語者，當知是人已於無量阿僧祇劫，修",
    "T13n0397_013:0089c23": "行如是六波羅蜜。若有不能信是語者，則不",
    "T13n0397_013:0089c24": "能得受佛記莂、成阿耨多羅三藐三菩提。若",
    "T13n0397_013:0089c25": "能信者則得受記、成阿耨多羅三藐三菩提。",
    "T13n0397_013:0089c26": "舍利弗！我念往昔無量劫中修六波羅蜜，以",
    "T13n0397_013:0089c27": "不能信如是語故，不得受記，不成阿耨多羅",
    "T13n0397_013:0089c28": "三藐三菩提。其後信已即得受記，成阿耨多",
    "T13n0397_013:0089c29": "羅三藐三菩提。是故當知，若有人能信解是",
    "T13n0397_013:0090a01": "語即得受記，成阿耨多羅三藐三菩提。」不可",
    "T13n0397_013:0090a02": "說菩薩白佛言：「世尊！以何等分而得受記？若",
    "T13n0397_013:0090a03": "過去分得受記者，是義不然。何以故？是滅法",
    "T13n0397_013:0090a04": "故。若未來分得受記者，是亦不然。何以故？以",
    "T13n0397_013:0090a05": "未生故。若現在分得受記者，是亦不然。何以",
    "T13n0397_013:0090a06": "故？不可說故。若是三分無受記者，云何說言",
    "T13n0397_013:0090a07": "菩薩受記？」佛言：「善男子！若有菩薩摩訶薩",
    "T13n0397_013:0090a08": "信不可說、知不可說、說不可說，於不可說不",
    "T13n0397_013:0090a09": "生怖畏，知不可說及色二法無有差別。受想",
    "T13n0397_013:0090a10": "行識，眼乃至意，佛法僧寶生死解脫，法界，不",
    "T13n0397_013:0090a11": "可說亦復如是，是名菩薩得忍辱分，得無",
    "T13n0397_013:0090a12": "生分，得無出分，得無取分，得無污分，得無",
    "T13n0397_013:0090a13": "有分，得無作分。具足成就如是等分，於一",
    "T13n0397_013:0090a14": "切法不生二相、二心二意、二分二緣。若有菩",
    "T13n0397_013:0090a15": "薩能如是觀，是名不去不來不住，以不住故",
    "T13n0397_013:0090a16": "故無所作，無所作故無所願求，無願求故",
    "T13n0397_013:0090a17": "不斷不常。若無斷常即是中道，中道即是十",
    "T13n0397_013:0090a18": "二因緣，十二因緣無作無求。以是義故名為",
    "T13n0397_013:0090a19": "甚深。無有作者無有受者，以是義故復名甚",
    "T13n0397_013:0090a20": "深。不生而生不出而出，以是義故復名甚深。",
    "T13n0397_013:0090a21": "譬如熾火從因緣生，無有作者、無有受者。是",
    "T13n0397_013:0090a22": "火滅已，無有去處、無有來處。一切諸法亦復",
    "T13n0397_013:0090a23": "如是，無有作者、無有受者。善男子！若有菩薩",
    "T13n0397_013:0090a24": "能如是知，當知是人則得受記。」",
    "T13n0397_013:0090a25": "爾時，世尊說是法時，八千菩薩得無生法忍。",
    "T13n0397_013:0090a26": "得是忍已，上昇虛空七多羅樹，合掌恭敬而",
    "T13n0397_013:0090a27": "說偈言：",
    "T13n0397_013:0090a28": "「若能觀是色陰分，　　及不可說無二相，",
    "T13n0397_013:0090a29": "　是人即獲平等智，　　猶如先佛之所得。",
    "T13n0397_013:0090b01": "　若觀受想行識陰，　　亦復如是無有二，",
    "T13n0397_013:0090b02": "　能諦了知不可說，　　即得受記如先佛。",
    "T13n0397_013:0090b03": "　若欲觀察入界等，　　及一切法無二相，",
    "T13n0397_013:0090b04": "　無聲無字無有節，　　是故諸法不可說。",
    "T13n0397_013:0090b05": "　不可說分三世分，　　即是一分無差別，",
    "T13n0397_013:0090b06": "　實性真相悉平等，　　如是觀名義菩薩。",
    "T13n0397_013:0090b07": "　貪欲瞋恚及愚癡，　　空無相願悉平等，",
    "T13n0397_013:0090b08": "　生死涅槃無差別，　　佛法僧寶亦無二。",
    "T13n0397_013:0090b09": "　一切法義不可說，　　無有生滅如虛空，",
    "T13n0397_013:0090b10": "　無作無受如火性，　　從緣而生非緣滅。",
    "T13n0397_013:0090b11": "　滅已不知去來處，　　一切諸法亦如是，",
    "T13n0397_013:0090b12": "　諸法皆從因緣生，　　因緣斷故名為滅。",
    "T13n0397_013:0090b13": "　若法不生而不滅，　　亦復不常而不斷，",
    "T13n0397_013:0090b14": "　即是甚深十二緣，　　更不從緣而出生。",
    "T13n0397_013:0090b15": "　本無有生而今生，　　本無有出而今出，",
    "T13n0397_013:0090b16": "　無有造作無受者，　　無有諸因及果報，",
    "T13n0397_013:0090b17": "　亦復非有而非無，　　非有彼此二種相，",
    "T13n0397_013:0090b18": "　亦不在內非在外，　　即是甚深十二緣。",
    "T13n0397_013:0090b19": "　是法本無而今有，　　已有之法後還無，",
    "T13n0397_013:0090b20": "　若是有法三世攝，　　當知性相如前說，",
    "T13n0397_013:0090b21": "　若是內法外中無，　　外法之性內中無，",
    "T13n0397_013:0090b22": "　一切諸法亦如是，　　是名第一真空義。",
    "T13n0397_013:0090b23": "　一切眾生心本性，　　清淨無穢如虛空，",
    "T13n0397_013:0090b24": "　凡夫不知心性故，　　說客煩惱之所染。",
    "T13n0397_013:0090b25": "　若諸煩惱能污心，　　終不可淨如垢穢，",
    "T13n0397_013:0090b26": "　諸客煩惱障覆故，　　說言凡夫心不淨。",
    "T13n0397_013:0090b27": "　如其心性本淨者，　　一切眾生應解脫，",
    "T13n0397_013:0090b28": "　以客煩惱障覆故，　　是故不得於解脫。",
    "T13n0397_013:0090b29": "　心不能生次第心，　　心不能見次第心，",
    "T13n0397_013:0090c01": "　一切諸心從緣生，　　是故次第心不斷。",
    "T13n0397_013:0090c02": "　若能知見如是心，　　猶如虛空及幻相，",
    "T13n0397_013:0090c03": "　是人即得心自在，　　亦能了知次第心。",
    "T13n0397_013:0090c04": "　猶如幻師所作幻，　　無量世業師亦爾，",
    "T13n0397_013:0090c05": "　如心眾生亦復然，　　若知即得心自在。",
    "T13n0397_013:0090c06": "　若有能得如是忍，　　猶如幻法無因緣；",
    "T13n0397_013:0090c07": "　若知如是不生貪，　　不由因緣得解脫。",
    "T13n0397_013:0090c08": "　一切眾生諸心性，　　如來攝為三世攝，",
    "T13n0397_013:0090c09": "　猶如幻物無真性，　　眾生之心亦復然。",
    "T13n0397_013:0090c10": "　心能了知諸眾生，　　眾生亦能了於心，",
    "T13n0397_013:0090c11": "　心者非色不可見，　　如心眾生亦復然。",
    "T13n0397_013:0090c12": "　如眾生性一切法，　　無為之性不可說，",
    "T13n0397_013:0090c13": "　如來學得真法性，　　是故名為無礙智。",
    "T13n0397_013:0090c14": "　一切凡夫不知見，　　流轉無量生死中，",
    "T13n0397_013:0090c15": "　無明所覆迷於實，　　不知如爾及法界。",
    "T13n0397_013:0090c16": "　法界之性如虛空，　　一切世間不能說，",
    "T13n0397_013:0090c17": "　如來修集大慈悲，　　無字法中而演說。",
    "T13n0397_013:0090c18": "　猶如世間六種味，　　各各不能自覺知，",
    "T13n0397_013:0090c19": "　眾生雖說陰入界，　　而不能了其性相。",
    "T13n0397_013:0090c20": "　眾生智慧不生滅，　　猶如虛空及以幻，",
    "T13n0397_013:0090c21": "　遠離一切顛倒故，　　是則名為淨智慧。",
    "T13n0397_013:0090c22": "　如來覺了一切法，　　無受無作如草木；",
    "T13n0397_013:0090c23": "　若能觀察如是法，　　是人即得無生忍。",
    "T13n0397_013:0090c24": "　若有無量諸菩薩，　　獲得如是忍辱者，",
    "T13n0397_013:0090c25": "　是人即為無量佛，　　授其無上菩提記。",
    "T13n0397_013:0090c26": "　若能放捨內外物，　　乃至不惜於身命，",
    "T13n0397_013:0090c27": "　能調一切諸眾生，　　是人即為佛授記。",
    "T13n0397_013:0090c28": "　若能清淨諸眾生，　　既清淨已不生慢，",
    "T13n0397_013:0090c29": "　說諸眾生悉清淨，　　以是因緣得受記。",
    "T13n0397_013:0091a01": "　若知諸法念念滅，　　為眾生故修忍辱，",
    "T13n0397_013:0091a02": "　復能演說眾生忍，　　因是忍故得受記。",
    "T13n0397_013:0091a03": "　遠離惡法勤精進，　　為修善法不休息。",
    "T13n0397_013:0091a04": "　若能演說勤精進，　　因精進故得受記。",
    "T13n0397_013:0091a05": "　一切諸法本性淨，　　平等無差如虛空，",
    "T13n0397_013:0091a06": "　若能演說是平等，　　因三昧故得受記。",
    "T13n0397_013:0091a07": "　若能知法不可說，　　說時不生於怖畏，",
    "T13n0397_013:0091a08": "　能以方便化眾生，　　因是智故得受記。」",
    "T13n0397_013:0091a09": "爾時，魔王將四種兵：車兵、馬兵、象兵、步兵來至",
    "T13n0397_013:0091a10": "佛所。魔自化身作比丘像，語不可說菩薩言：",
    "T13n0397_013:0091a11": "「善男子！魔王波旬今將四兵來至佛所，汝今",
    "T13n0397_013:0091a12": "欲設何等方便？」不可說言：「彼若來者，我當令",
    "T13n0397_013:0091a13": "其發阿耨多羅三藐三菩提心。」比丘言：「善男",
    "T13n0397_013:0091a14": "子！彼魔波旬都無善心，云何能令發菩提心？」",
    "T13n0397_013:0091a15": "不可說言：「我當調伏令得善心，得善心已，以",
    "T13n0397_013:0091a16": "是因緣發阿耨多羅三藐三菩提心。云何調",
    "T13n0397_013:0091a17": "伏？我當往彼他化自在，王其境界，彼當屬",
    "T13n0397_013:0091a18": "我。既屬我已，我當隨意而調伏之。」爾時，波旬",
    "T13n0397_013:0091a19": "聞是語已心生憂怖，即欲退還而不能得。復",
    "T13n0397_013:0091a20": "作是念：「我於今者既不被縛又不得解，亦復",
    "T13n0397_013:0091a21": "不能作神通力。」時魔即聞空中聲曰：「是不可",
    "T13n0397_013:0091a22": "說神通之力。」魔王波旬即時便前，向不可說",
    "T13n0397_013:0091a23": "禮拜懺悔而作是言：「我今捨離一切魔業。」不",
    "T13n0397_013:0091a24": "可說言：「波旬！誰繫縛汝？」波旬答言：「善男子！",
    "T13n0397_013:0091a25": "我無繫放，而不能行。」不可說言：「善男子！如",
    "T13n0397_013:0091a26": "汝今者不繫不放而不能行，一切眾生亦復",
    "T13n0397_013:0091a27": "如是，無繫無放而不能行。何以故？無明愛",
    "T13n0397_013:0091a28": "等顛倒繫縛，不得解脫。波旬！汝今若欲壞繫",
    "T13n0397_013:0091a29": "縛者，應當速發阿耨多羅三藐三菩提心。」波",
    "T13n0397_013:0091b01": "旬答言：「善男子！一切眾生成就幾法，能發無",
    "T13n0397_013:0091b02": "上菩提心耶？」「波旬！眾生成就十六種法，能發",
    "T13n0397_013:0091b03": "阿耨多羅三藐三菩提心。何等十六？所謂常",
    "T13n0397_013:0091b04": "修上心瑩磨諸根，勤修諸善莊嚴功德，至心",
    "T13n0397_013:0091b05": "持戒不生悔厭，修集大悲憐愍眾生，信佛世",
    "T13n0397_013:0091b06": "尊有大慈悲，為諸眾生受行諸苦，能壞眾生",
    "T13n0397_013:0091b07": "所有苦惱，調伏諸根具足正念，心無所畏不",
    "T13n0397_013:0091b08": "求諸有，樂求佛智不樂二乘，受樂無慢受苦",
    "T13n0397_013:0091b09": "無悔，恭敬智慧破壞憍慢，知恩報恩具足身",
    "T13n0397_013:0091b10": "力，護持正法不斷三寶，是名十六。善男子！",
    "T13n0397_013:0091b11": "若有眾生具如是法，當知是人能發阿耨多",
    "T13n0397_013:0091b12": "羅三藐三菩提心。」波旬言：「善男子！眾生若具",
    "T13n0397_013:0091b13": "如是等法，能發阿耨多羅三藐三菩提心者，",
    "T13n0397_013:0091b14": "我今實無如是等法，云何能發無上道心？」不",
    "T13n0397_013:0091b15": "可說言：「波旬！譬如種樹為華果實，初雖未有，",
    "T13n0397_013:0091b16": "當知其後必得不疑。眾生若為向菩提心行，",
    "T13n0397_013:0091b17": "亦復如是，雖未現有，漸漸當得是十六法。」波",
    "T13n0397_013:0091b18": "旬言：「善哉，善哉！善男子！如汝所說。」說是法",
    "T13n0397_013:0091b19": "時，天與人眾三萬二千，發阿耨多羅三藐三",
    "T13n0397_013:0091b20": "菩提心。波旬言：「善男子！云何名為向菩提心",
    "T13n0397_013:0091b21": "行？」「善男子！有三十二法，向菩提心而得增長。",
    "T13n0397_013:0091b22": "何等三十二？一者、至心；二者、定心；三者、淨",
    "T13n0397_013:0091b23": "心；四者、欲心；五者、不放逸心；六者、修集善法；",
    "T13n0397_013:0091b24": "七者、莊嚴趣向無上菩提；八者、能以四攝攝",
    "T13n0397_013:0091b25": "取眾生；九者、樂行方便；十者、調伏眾生；十一",
    "T13n0397_013:0091b26": "者、能熟眾生；十二者、能知因緣；十三者、勤行",
    "T13n0397_013:0091b27": "精進；十四者、親近善友；十五者、具足信心；十",
    "T13n0397_013:0091b28": "六者、具足信心故便生歡喜；十七者、供養恭",
    "T13n0397_013:0091b29": "敬師長和上有德之人；十八者、能瞻病苦；十",
    "T13n0397_013:0091c01": "九者、能善思惟；二十者、如法而住；二十一者、",
    "T13n0397_013:0091c02": "為護法故不惜身命；二十二者、成就總持；二",
    "T13n0397_013:0091c03": "十三者、具足念心；二十四者、能說深法；二十",
    "T13n0397_013:0091c04": "五者、具足智慧；二十六者、具足諸力；二十七",
    "T13n0397_013:0091c05": "者、願於菩提；二十八者、不捨眾生；二十九者、",
    "T13n0397_013:0091c06": "修集慈悲喜捨之心；三十者、遊於生死心不",
    "T13n0397_013:0091c07": "生悔；三十一者、為受身故莊嚴福德，為發淨",
    "T13n0397_013:0091c08": "願莊嚴智慧；三十二者、知一切法不可宣說。",
    "T13n0397_013:0091c09": "是名三十二。菩薩若能增長是法，必得阿耨",
    "T13n0397_013:0091c10": "多羅三藐三菩提。「善男子！譬如秋夜初月增",
    "T13n0397_013:0091c11": "長亦明亦淨，眾生未發菩提之心，具足如是",
    "T13n0397_013:0091c12": "三十二法，亦復如是。「善男子！菩薩若能具足",
    "T13n0397_013:0091c13": "如是三十二法得妙色相，常為天人之所供",
    "T13n0397_013:0091c14": "養，能捨一切不求果報，發大誓願淨於三世。",
    "T13n0397_013:0091c15": "持戒完淨不漏不破，修於忍辱得從聞善，無",
    "T13n0397_013:0091c16": "生法忍莊嚴善法，身心寂靜不貪善根。終不",
    "T13n0397_013:0091c17": "修集愛味諸禪，亦不修集緣眾生慈，唯修",
    "T13n0397_013:0091c18": "法緣、無緣之慈，修集大悲作他所作，知恩報",
    "T13n0397_013:0091c19": "恩不捨眾生。樂聽正法如聞而說，演說法時",
    "T13n0397_013:0091c20": "無有食想，能調自他離貪恚心，以四攝法攝",
    "T13n0397_013:0091c21": "取眾生，修行福智二種莊嚴。毘婆舍那及舍",
    "T13n0397_013:0091c22": "摩他，具足念心淨諸威儀，成就獲得四無礙",
    "T13n0397_013:0091c23": "智，身口意業從於智慧，其心堅固無有退轉，",
    "T13n0397_013:0091c24": "常能利益一切眾生。「波旬！為諸眾生入佛法",
    "T13n0397_013:0091c25": "故，示有文字音聲演說，第一義中都無如是",
    "T13n0397_013:0091c26": "文字聲說，是則名為一切法性，一切法性性",
    "T13n0397_013:0091c27": "不可說。」波旬言：「善男子！若一切法不可說",
    "T13n0397_013:0091c28": "者，菩薩云何發大誓願向於菩提？」不可說言：",
    "T13n0397_013:0091c29": "「波旬！譬如虛空其性無邊，是中寧可作井池",
    "T13n0397_013:0092a01": "不？」「不也。善男子！」「波旬！若一切法性無不可",
    "T13n0397_013:0092a02": "說者，終不可證不可宣說。」波旬言：「云何名為",
    "T13n0397_013:0092a03": "發菩提心？」不可說言：「了知貪性則名發心。若",
    "T13n0397_013:0092a04": "復了知瞋癡慳妬、陰入諸界、無明行識名色",
    "T13n0397_013:0092a05": "六入乃至生老病死大苦，是名發心。」波旬言：",
    "T13n0397_013:0092a06": "「一切諸法有何等性？」「波旬！一切諸法無出是",
    "T13n0397_013:0092a07": "性。」波旬言：「云何無出？」「夫無出者即無魔迹。魔",
    "T13n0397_013:0092a08": "迹即是我及我所，離我我所是名無出。覺觀",
    "T13n0397_013:0092a09": "因緣行想聚取，說想非想、生滅善惡、有漏無",
    "T13n0397_013:0092a10": "漏、有為無為、世及出世，即是魔迹；若無如是",
    "T13n0397_013:0092a11": "即是無出。」說是法時，八千菩薩得無生忍。虛",
    "T13n0397_013:0092a12": "空之中出如是聲：「善哉，善哉！波旬！」說是法時",
    "T13n0397_013:0092a13": "八千菩薩得無生忍。波旬言：「善男子！菩薩具",
    "T13n0397_013:0092a14": "足何等法故得無生忍？」空中聲曰：「修集具足",
    "T13n0397_013:0092a15": "六波羅蜜得無生忍。」爾時，不可說菩薩白佛",
    "T13n0397_013:0092a16": "言：「世尊！唯願如來為諸菩薩說不可說。」佛言：",
    "T13n0397_013:0092a17": "「善男子！若有菩薩行檀波羅蜜時，觀身如幻，",
    "T13n0397_013:0092a18": "觀受如夢，觀於菩提猶如虛空，行施之時不",
    "T13n0397_013:0092a19": "見一法，是名檀波羅蜜不可宣說。若有菩薩",
    "T13n0397_013:0092a20": "觀戒戒地、毀戒及地，觀諸眾生無有我性，觀",
    "T13n0397_013:0092a21": "於法性，是名持戒不毀破戒。具足戒已不發",
    "T13n0397_013:0092a22": "三眼：一、持戒眼；二、破戒眼；三、菩薩眼。雖復持",
    "T13n0397_013:0092a23": "戒不求一法，不見菩提去來現在，是名尸",
    "T13n0397_013:0092a24": "波羅蜜不可宣說。「善男子！若有菩薩觀諸眾",
    "T13n0397_013:0092a25": "生不生不出而修於忍，觀於菩提眾生諸法",
    "T13n0397_013:0092a26": "皆悉空寂，眾生空中無瞋喜心，亦復不覺一",
    "T13n0397_013:0092a27": "法怨相而修於忍，亦復不覺遠離一法而修",
    "T13n0397_013:0092a28": "於忍，是名羼提波羅蜜不可宣說。「善男子！若",
    "T13n0397_013:0092a29": "有菩薩勤行精進，都不見有身口意等一法",
    "T13n0397_013:0092b01": "是生、一法是滅，而修精進不壞法界，為度眾",
    "T13n0397_013:0092b02": "生而修莊嚴，於空無我不生錯亂，為欲具足",
    "T13n0397_013:0092b03": "一切佛法而行莊嚴。聞說佛法即是無法，於",
    "T13n0397_013:0092b04": "是事中不生恐怖，清淨莊嚴如來世界，雖復",
    "T13n0397_013:0092b05": "莊嚴觀之如空，亦不莊嚴轉於法輪。何以故？",
    "T13n0397_013:0092b06": "一切法性不可說故。是名毘梨耶波羅蜜不",
    "T13n0397_013:0092b07": "可宣說。「善男子！若有菩薩修禪波羅蜜，修",
    "T13n0397_013:0092b08": "已不見過去心性，淨本性已不見住處，亦復",
    "T13n0397_013:0092b09": "不見貪恚癡心、上中下心及無貪恚，愚癡慧",
    "T13n0397_013:0092b10": "心亦不分別。何以故？如貪恚癡性，無貪恚癡",
    "T13n0397_013:0092b11": "亦復如是，如是觀已亦入禪定，亦不能作平",
    "T13n0397_013:0092b12": "等平等，亦不能以不平等法而作平等，亦能",
    "T13n0397_013:0092b13": "了知陰界諸入、善惡淨穢、有漏無漏、世間",
    "T13n0397_013:0092b14": "出世間、生死涅槃對治等法，是名禪波羅蜜",
    "T13n0397_013:0092b15": "不可宣說。「善男子！云何名為不可宣說般若",
    "T13n0397_013:0092b16": "波羅蜜？若無慧行，無我我所眾生壽命士夫，",
    "T13n0397_013:0092b17": "常斷有無等見，欲界色界及無色界，是名無",
    "T13n0397_013:0092b18": "行。無有諍訟、無去無來，是則名為隨於慧行。",
    "T13n0397_013:0092b19": "離無明闇及惡邪見，觀如是法即真實觀。「善",
    "T13n0397_013:0092b20": "男子！火災起時一切燒盡，無有因緣唯除",
    "T13n0397_013:0092b21": "虛空。菩薩行是不可宣說般若波羅蜜時，亦",
    "T13n0397_013:0092b22": "復如是無有因緣，見一切法本性盡滅，以方",
    "T13n0397_013:0092b23": "便故為諸眾生宣說涅槃。亦知眾生無有名",
    "T13n0397_013:0092b24": "字，以方便故宣說名字，以慧力故知過去未",
    "T13n0397_013:0092b25": "來說於出滅。雖復了知無有身心，以方便故",
    "T13n0397_013:0092b26": "說於身心。「雖知諸法不可宣說，為眾生故方",
    "T13n0397_013:0092b27": "便而說。雖知無施及以受者，以方便故說施",
    "T13n0397_013:0092b28": "說受。雖知諸法本性清淨，以方便故說有禁",
    "T13n0397_013:0092b29": "戒。雖知諸法本無瞋性，以方便故修集忍辱。",
    "T13n0397_013:0092c01": "雖知無修無有遠離，以方便故勤修精進。雖",
    "T13n0397_013:0092c02": "知諸法本性寂靜，以方便故修行禪定。雖知",
    "T13n0397_013:0092c03": "無有生死涅槃，以方便故修集智慧。雖知",
    "T13n0397_013:0092c04": "諸法本性自滅，以方便故說於涅槃即是般",
    "T13n0397_013:0092c05": "若。夫般若者，無聲名字不可宣說，不可見聞",
    "T13n0397_013:0092c06": "無心無識，不取不捨非我我所，非有處所",
    "T13n0397_013:0092c07": "形質規矩，不高不下非色非見，非對非作非",
    "T13n0397_013:0092c08": "覺非想，無有住處非去來現在，非色聲香味",
    "T13n0397_013:0092c09": "觸法意，非明非闇非是虛空，非內非外非作",
    "T13n0397_013:0092c10": "非有，非肥非瘦非增非減，本性清淨非貪恚",
    "T13n0397_013:0092c11": "癡，亦非狂亂無有邊際不可稱量，是名般若",
    "T13n0397_013:0092c12": "波羅蜜不可宣說。」說是法時，魔王波旬於繫",
    "T13n0397_013:0092c13": "得脫，心生歡喜，即作是言：「如我今聞不可說",
    "T13n0397_013:0092c14": "法而得解脫。若有善男子、善女人聞是法者，",
    "T13n0397_013:0092c15": "亦當如我於顛倒中而得解脫，一切眾魔不",
    "T13n0397_013:0092c16": "得其便。」爾時，會中萬二千眾生發阿耨多羅",
    "T13n0397_013:0092c17": "三藐三菩提心。是時，阿難白佛言：「世尊！如是",
    "T13n0397_013:0092c18": "正法，名字何等？云何奉持？」佛告阿難：「是經名",
    "T13n0397_013:0092c19": "為『方等大集』，亦復名為『不可說法』，亦復名『入",
    "T13n0397_013:0092c20": "一切佛法斷一切佛所有名字』。若有人能頂",
    "T13n0397_013:0092c21": "戴受持如是等法，即能獲得阿耨多羅三藐",
    "T13n0397_013:0092c22": "三菩提。」爾時，空中多設伎樂香華供養不可",
    "T13n0397_013:0092c23": "說菩薩。是時，三千大千世界六種震動。",
    "T13n0397_013:0092c24": "大方等大集經卷第十三"
}