{
    "T37n1763_001:0377a02": "No. 1763 [cf. No. 375]",
    "T37n1763_001:0377a03": "大般涅槃經集解卷第一序經題",
    "T37n1763_001:0377a05": "皇帝為靈味寺釋寶亮法師製義疏序",
    "T37n1763_001:0377a06": "　道生法師　僧亮法師　法瑤法師",
    "T37n1763_001:0377a07": "　曇濟法師　僧宗法師　寶亮法師",
    "T37n1763_001:0377a08": "　智秀法師　法智法師　法安法師",
    "T37n1763_001:0377a09": "　曇准法師",
    "T37n1763_001:0377a10": "此十法師經題序，今具載。略標序中要義，八",
    "T37n1763_001:0377a11": "科如左：",
    "T37n1763_001:0377a12": "　釋名第一　辨體第二",
    "T37n1763_001:0377a13": "　敘本有第三　談絕名第四",
    "T37n1763_001:0377a14": "　釋大字第五　解經字第六",
    "T37n1763_001:0377a15": "　覈教意第七　判科段第八",
    "T37n1763_001:0377a16": "大般涅槃經義疏序明駿案：謹寫　皇帝為靈味釋寶亮法師製",
    "T37n1763_001:0377a17": "非言無以寄言，言即無言之累；累言則可以",
    "T37n1763_001:0377a18": "息言，言息則諸見競起。所以如來乘本願以",
    "T37n1763_001:0377a19": "託生、現慈力以應化、離文字以設教、忘心相",
    "T37n1763_001:0377a20": "以通道，欲使珉玉異價、涇渭分流，制六師而",
    "T37n1763_001:0377a21": "正四倒、反八邪而歸一味，析世智之角、杜異",
    "T37n1763_001:0377a22": "人之口，導求珠之心、開觀豢之日，救燒灼於",
    "T37n1763_001:0377a23": "火宅、拯沈溺於浪海，故法雨降而燋種受榮、",
    "T37n1763_001:0377a24": "慧日升而長夜蒙曉，發迦葉之悱憤、吐真實",
    "T37n1763_001:0377a25": "之誠言。雖復二施等於前、五大陳於後，卅四",
    "T37n1763_001:0377a26": "問參差異辨，方便勸引各隨意答。舉要論",
    "T37n1763_001:0377a27": "經，不出兩途：佛性開其有本之源；涅槃明",
    "T37n1763_001:0377a28": "其歸極之宗。非因非果、不起不作，義高萬善、",
    "T37n1763_001:0377a29": "事絕百非，空空不能測其真際、玄玄不能窮",
    "T37n1763_001:0377b01": "其妙門，自非德均平等、心合無生，金牆玉室",
    "T37n1763_001:0377b02": "豈易入哉！有青州沙門釋寶亮者，氣調爽拔、",
    "T37n1763_001:0377b03": "神用俊舉，少負苦節、長安法忍，耆年愈篤、倪",
    "T37n1763_001:0377b04": "齒不衰，流通先覺孳孳如也，後生晚進莫",
    "T37n1763_001:0377b05": "不依仰。以天監八年五月八日，勅亮撰《大涅",
    "T37n1763_001:0377b06": "槃義疏》，以九月廿日訖，光表微言、讚揚正道，",
    "T37n1763_001:0377b07": "連環既解、疑網云除，條流明悉，可得略言。朕",
    "T37n1763_001:0377b08": "縱名暇日，將欲覽焉。聊書數行，以為記莂",
    "T37n1763_001:0377b09": "云。",
    "T37n1763_001:0377b10": "案道生曰：夫真理自然，悟亦冥符；真則無",
    "T37n1763_001:0377b11": "差，悟豈容易。不易之體，為湛然常照，但從迷",
    "T37n1763_001:0377b12": "乖之，事未在我耳。苟能涉求，便反迷歸極，歸",
    "T37n1763_001:0377b13": "極得本。而似始起，始則必終。常以之昧，若尋",
    "T37n1763_001:0377b14": "其趣，乃是我始會之，非照今有。有不在今，則",
    "T37n1763_001:0377b15": "是莫先為大。既云大矣，所以為常。常必滅累，",
    "T37n1763_001:0377b16": "復曰般泥洹也。般泥洹者，正名云滅。取其義",
    "T37n1763_001:0377b17": "訓，自復多方。今此經明常，使伏其迷。其迷永",
    "T37n1763_001:0377b18": "伏，然後得悟。悟則眾迷斯滅，以之歸名其唯",
    "T37n1763_001:0377b19": "常說乎。又菩薩住斯經者，則已伏滅諸累。雖",
    "T37n1763_001:0377b20": "未造極，便能示般泥洹。眾示無妙泥洹，復以",
    "T37n1763_001:0377b21": "無不示為大也。更用茲稱經，蓋是重美盡善",
    "T37n1763_001:0377b22": "矣。",
    "T37n1763_001:0377b23": "案僧亮曰：此是如來神道之極號、常樂八味",
    "T37n1763_001:0377b24": "之都名。涅槃是異俗之音，音有楚夏，前後互",
    "T37n1763_001:0377b25": "出，乃有三名，謂泥洹、涅槃、泥曰。言涅槃者、",
    "T37n1763_001:0377b26": "中正天竺之音也。名含眾義，此方無一名譯",
    "T37n1763_001:0377b27": "之，存其胡本焉。般涅言不，亦名為無。槃者名",
    "T37n1763_001:0377b28": "生、名滅、名因、名相也。生是八苦之本，佛既",
    "T37n1763_001:0377b29": "無之，不生也。壽與太虛等量，不滅也。不從作",
    "T37n1763_001:0377c01": "因得，故無因也。體無十相，無相也。無學地",
    "T37n1763_001:0377c02": "法皆是其體，略說三相以標神道：一般若、",
    "T37n1763_001:0377c03": "二法身、三解脫。談般若則三達之功顯，論法",
    "T37n1763_001:0377c04": "身則應化之理同，言解脫則眾德所以備也。",
    "T37n1763_001:0377c05": "語此三法，足明神道之極矣。大者，明其常故，",
    "T37n1763_001:0377c06": "亦以大我、大樂、大淨故，後有釋也。如來始自",
    "T37n1763_001:0377c07": "道場、終於雙樹，凡三說涅槃，二是方便、一真",
    "T37n1763_001:0377c08": "實也。初開三究竟，是一方便，但說解脫是涅",
    "T37n1763_001:0377c09": "槃，而身智是有為也。二方便中，說《法華》破三",
    "T37n1763_001:0377c10": "究竟，而身智故，是有為耳。今雙樹之說身智",
    "T37n1763_001:0377c11": "即涅槃，謂究竟無餘之說也。經者，胡音脩多",
    "T37n1763_001:0377c12": "羅，脩多羅名含五義也。",
    "T37n1763_001:0377c13": "案法瑤：夫涅槃者，蓋窮原之宗會、數盡之大",
    "T37n1763_001:0377c14": "歸。其為體也，妙絕於有無之域、玄越於名數",
    "T37n1763_001:0377c15": "之分，言之不能盡、稱之不能訖。然非稱無以",
    "T37n1763_001:0377c16": "擬極，故寄稱以擬之；非言無以顯實，故因言",
    "T37n1763_001:0377c17": "以顯之。其為目也，總莫之大，故稱苞眾理、名",
    "T37n1763_001:0377c18": "冠眾義，故曰一名之中有無量名也。是則宗",
    "T37n1763_001:0377c19": "音無以譯其稱、晉言無以代其號，故欲以此",
    "T37n1763_001:0377c20": "音而當者失其旨、此名而對者乖其致，是為",
    "T37n1763_001:0377c21": "有稱之極言猶不能究，況無稱之極乎？是以",
    "T37n1763_001:0377c22": "涅槃至號，其義贍博，折而辨之則彌論無窮，",
    "T37n1763_001:0377c23": "豈唯般若等三以極其致？但略而舉其要者，",
    "T37n1763_001:0377c24": "是以徑此三名入於涅槃。伊字之譬，不亦宜",
    "T37n1763_001:0377c25": "手。然則此三，名殊而實同，非體異者也。如其",
    "T37n1763_001:0377c26": "體別，則涅槃同於因成假名法也。虛而非實，",
    "T37n1763_001:0377c27": "豈得稱曰常樂者哉！",
    "T37n1763_001:0377c28": "案曇濟：夫大涅槃者，蓋是大聖神道之極號、",
    "T37n1763_001:0377c29": "八味之都名。此是垂終之道教，放言異唱，故",
    "T37n1763_001:0378a01": "制名不同。成天竺之音，義有苞含，此方無一",
    "T37n1763_001:0378a02": "言以當之，故推義不一，亦言無生，復云無滅、",
    "T37n1763_001:0378a03": "亦言無為、亦言無相。所以言無生者，永絕於",
    "T37n1763_001:0378a04": "四生。所以言無滅者，量齊太虛，故稱無滅。所",
    "T37n1763_001:0378a05": "以言無為者，不為生滅之所為，故言無為。所",
    "T37n1763_001:0378a06": "以言無相者，體絕十相，故言無相也。涅槃者，",
    "T37n1763_001:0378a07": "敢無學地諸功德盡為涅槃體也，略舉三",
    "T37n1763_001:0378a08": "事以稱遂焉。三事者，般若、法身、解脫。語般",
    "T37n1763_001:0378a09": "若，明智周萬境；辨法身，明備應萬形；稱解",
    "T37n1763_001:0378a10": "脫，明眾累不生。智周萬境，故三達之功顯；備",
    "T37n1763_001:0378a11": "應萬形，故能殊方並應；眾累不生，明神道苞",
    "T37n1763_001:0378a12": "含，所以成也。所言大者，有大我故，下有文",
    "T37n1763_001:0378a13": "言「譬如有一祕方，攝一切方。此經亦爾，多有",
    "T37n1763_001:0378a14": "苞含。」所以爾者，從於鹿野、終於雙樹，凡三說",
    "T37n1763_001:0378a15": "涅槃：一明初鹿野說三乘各有別涅槃；二明",
    "T37n1763_001:0378a16": "三乘同一涅槃；三明真教破二方便，說身智",
    "T37n1763_001:0378a17": "即涅槃。以是故多有所含，故稱為大。經者，",
    "T37n1763_001:0378a18": "胡言脩多羅，含有五義：一能生、二微發、三湧",
    "T37n1763_001:0378a19": "泉、四繩墨、五華鬘。或以文為經，或以理為",
    "T37n1763_001:0378a20": "經，或四十卷文字盡為經體。所以言能生者，",
    "T37n1763_001:0378a21": "此文行者尋求，能生善根也。所以言微發者，",
    "T37n1763_001:0378a22": "善根漸增。如初以三歸、次以五戒，如是乃至",
    "T37n1763_001:0378a23": "得道，故有微發之義也。所以言湧泉者，譬文",
    "T37n1763_001:0378a24": "表理，不可窮盡，故如泉也。所以言繩墨者，繩",
    "T37n1763_001:0378a25": "本辨木曲直，明此經辨耶正之理依文可知，",
    "T37n1763_001:0378a26": "故知繩墨也。所以言結鬘者，華散在地，不為",
    "T37n1763_001:0378a27": "人用；以綖貫穿，以成人首飾。若不以綖貫，不",
    "T37n1763_001:0378a28": "為人用。明若不以文辨理，於人無用；以文辨",
    "T37n1763_001:0378a29": "理，於人有用，故如綖也。雖有此義，今言經，",
    "T37n1763_001:0378b01": "五義之中一也，得結鬘義也。",
    "T37n1763_001:0378b02": "案僧宗曰：此累盡之都名、萬善之極稱也。大",
    "T37n1763_001:0378b03": "者，一謂教大、二謂理大。何者？始於鹿園、訖",
    "T37n1763_001:0378b04": "至法華，辨因果未滿、明境行不周，所以為小；",
    "T37n1763_001:0378b05": "此教圓備，所以稱大也。昔三乘涅槃，非實究",
    "T37n1763_001:0378b06": "竟，是道理中小；今明法身般若在乎眾累之",
    "T37n1763_001:0378b07": "外，是道理中大，所以言大也。涅槃者，天竺正",
    "T37n1763_001:0378b08": "音，此言解脫，謂脫於萬累者也。累患既息，體",
    "T37n1763_001:0378b09": "備眾德，今略舉有三，可以貫眾：一法身、二般",
    "T37n1763_001:0378b10": "若、三解脫也。妙有清淨，體無非法，故言法",
    "T37n1763_001:0378b11": "也。妙體介然，異於太虛，故曰身也。澄神虛",
    "T37n1763_001:0378b12": "照，鑒無不周，故曰般若。道高萬惑之表，體無",
    "T37n1763_001:0378b13": "垢累，故稱解脫也。此三德者，體一而義異。一",
    "T37n1763_001:0378b14": "體之上義目有三，而今所以唯錄取解脫以",
    "T37n1763_001:0378b15": "標經者，有三義：一明理在萬惑之外。二者斥",
    "T37n1763_001:0378b16": "昔解脫。何者？以昔日小乘患身智起動，求滅",
    "T37n1763_001:0378b17": "此患，情憑解脫。以身智俱盡是孤解脫，故知",
    "T37n1763_001:0378b18": "小也。今日所明，體備眾德，帶法身般若，以常",
    "T37n1763_001:0378b19": "存故，以稱大也。經者，謂三世諸佛，從凡至",
    "T37n1763_001:0378b20": "聖莫不經由於此也。",
    "T37n1763_001:0378b21": "案寶亮：夫至靈幽寂，體踰有無，凝照虛湛，",
    "T37n1763_001:0378b22": "妙過數表，其旨絕於生死、超有為於言境，故",
    "T37n1763_001:0378b23": "大覺垂悲以被苦為本，但群品根異，則教成",
    "T37n1763_001:0378b24": "五別。猶物迷障重，未能安深，所以先開方便",
    "T37n1763_001:0378b25": "之說，資今圓常之旨也。眾生既蒙昔教以習",
    "T37n1763_001:0378b26": "心，便稍涉虛以入道，體常無常二輪雙徹，鑒",
    "T37n1763_001:0378b27": "生死為不有之有、涅槃為不無之無。既安真",
    "T37n1763_001:0378b28": "而悟理、識苦空而斷迷，自非修行入道發理",
    "T37n1763_001:0378b29": "緣之知，則煩惑不遣、生死難除。故今教之興，",
    "T37n1763_001:0378c01": "開神明之妙體也。辨生死，以二苦為本；明涅",
    "T37n1763_001:0378c02": "槃，以常樂為源。妙質恒而不動、用常改而不",
    "T37n1763_001:0378c03": "毀，無名無相，百非不辨。今涅槃之音，就用而",
    "T37n1763_001:0378c04": "得稱，是出世法之總名、貫眾德之通號，代生",
    "T37n1763_001:0378c05": "死之要目、美無餘之極說。障累既盡，萬行歸",
    "T37n1763_001:0378c06": "真，無德不滿、眾用皆足，轉因字果，名大涅",
    "T37n1763_001:0378c07": "槃。故下文言「若一德不脩，則不得稱大涅",
    "T37n1763_001:0378c08": "槃」也。然斯之語，乃是方土之音。聖既出於彼",
    "T37n1763_001:0378c09": "國，此亦無名以正翻，但文中訓況指義釋而",
    "T37n1763_001:0378c10": "已也。然其德淵曠，難可備舉，今略陳其樞要。",
    "T37n1763_001:0378c11": "理可有三，故〈哀歎品〉明，謂正法寶城及祕密",
    "T37n1763_001:0378c12": "藏也。二標別德、三寄功用，其義云何？夫涅槃",
    "T37n1763_001:0378c13": "無體，為眾德所成，故取況寶城喻於斯旨，非",
    "T37n1763_001:0378c14": "二乘所守瓦礫而非寶也。既體備萬工，亦何",
    "T37n1763_001:0378c15": "寶不滿。但昔教未明，今說始彰，隱實顯權，非",
    "T37n1763_001:0378c16": "祕密如何？二舉別德者，〈功德品〉云「謂大常",
    "T37n1763_001:0378c17": "大我大樂淨」等，此是成涅槃之勝因，故據別",
    "T37n1763_001:0378c18": "而標美也。體無生滅故稱曰常，八用自在謂",
    "T37n1763_001:0378c19": "之為我，寂然無苦目之為樂，塵穢永盡名之",
    "T37n1763_001:0378c20": "為淨，體相無邊便名為大，此乃是讚嘆之辭、",
    "T37n1763_001:0378c21": "裒美之稱也。三歎其工用者，故〈師子吼品〉稱",
    "T37n1763_001:0378c22": "謂「歸依洲渚」也。能使物免苦而永安、離河而",
    "T37n1763_001:0378c23": "登洲，越四流之淵海到無為之彼岸也。若尋",
    "T37n1763_001:0378c24": "其名用理數忘言，故聖化㢡被談德萬端，是",
    "T37n1763_001:0378c25": "以就開宗之始，借喻於伊字，云三點不縱不",
    "T37n1763_001:0378c26": "橫，異昔有餘無德之說，明具法身般若解脫",
    "T37n1763_001:0378c27": "也。然此三乃化道邊要，復貫通於諸德，亦表",
    "T37n1763_001:0378c28": "異因中之色心，顯佛果之勝用，無感不應，稱",
    "T37n1763_001:0378c29": "曰法身。囑境皆明，謂之般若。即體無累，便名",
    "T37n1763_001:0379a01": "解脫。明一一之德皆非涅槃，要總為其體。故",
    "T37n1763_001:0379a02": "下〈名字功德品〉中借八味甜蘇為嘆也。談真",
    "T37n1763_001:0379a03": "俗，兩體本同、用不相乖，而闇去俗盡、偽謝真",
    "T37n1763_001:0379a04": "彰，朗然洞照，故稱為佛。此經既於出世法之",
    "T37n1763_001:0379a05": "中開出世之教，引外凡之近資、接下愚之要",
    "T37n1763_001:0379a06": "道，斯理圓而益人，體無為而進德。但文博而",
    "T37n1763_001:0379a07": "旨幽，乃寄述於後釋也。經者，以經由為義。凡",
    "T37n1763_001:0379a08": "學者若不由此理教，則無容得解，故以經之",
    "T37n1763_001:0379a09": "一字貫斯一部之文理也。",
    "T37n1763_001:0379a10": "案智秀曰：斯蓋圓極至德之總名也。若備稱",
    "T37n1763_001:0379a11": "舊本，應云摩訶般涅槃那。夫道絕百非，而理",
    "T37n1763_001:0379a12": "歸一致。歸一致故，則有識斯成；絕百非故，則",
    "T37n1763_001:0379a13": "無言可極。然既因迹見名，亦尋名知本。但名",
    "T37n1763_001:0379a14": "迹之興，乃肇自天竺。在我大梁，亦理應有稱。",
    "T37n1763_001:0379a15": "而弘道之近既發彰西域，未測此方何以譯",
    "T37n1763_001:0379a16": "翻。是以先賢後哲皆脩舊本，述而無作，故題",
    "T37n1763_001:0379a17": "之經首，體德名也。夫名以名體，體故有德。體",
    "T37n1763_001:0379a18": "者圓極妙有之本也，德者波若解脫之流也。",
    "T37n1763_001:0379a19": "談德乃眾，論體唯一；名雖有殊，實則無異。何",
    "T37n1763_001:0379a20": "者？即圓極之體有可軌之義名為法身，有靜",
    "T37n1763_001:0379a21": "照之功號為般若，有無累之德稱之解脫。是",
    "T37n1763_001:0379a22": "則解脫之體能照，亦能照之體解脫，更無別",
    "T37n1763_001:0379a23": "體而有眾德也，故以涅槃總名冠目。圓體名",
    "T37n1763_001:0379a24": "總，體圓故備含眾義矣。下經文〈名字功德品〉",
    "T37n1763_001:0379a25": "以眾義釋於名云「八味具足名大涅槃，八味",
    "T37n1763_001:0379a26": "者，一常、二恒、三安、四清涼、五不老、六不死、",
    "T37n1763_001:0379a27": "七無垢、八快樂」也。尋此經致教之意，如來化",
    "T37n1763_001:0379a28": "始鹿園、旨窮鷲岳，唯明道極灰盡、善必菩提，",
    "T37n1763_001:0379a29": "未辨含情抱氣悉成無等，但說壽量長遠復",
    "T37n1763_001:0379b01": "倍上數，未明正覺虛凝湛焉不滅。今此經者，",
    "T37n1763_001:0379b02": "以至極妙有為指南、常住佛性為宗致，明闡",
    "T37n1763_001:0379b03": "提則正因無改，辨法身則圓果嶷然，所謂無",
    "T37n1763_001:0379b04": "餘之至教、究竟之極說也。經者，經由義也。天",
    "T37n1763_001:0379b05": "竺以詮理文，總曰脩多羅。脩多羅者，備含眾",
    "T37n1763_001:0379b06": "義。何者？如出生、微發、涌泉、繩墨之流也。至於",
    "T37n1763_001:0379b07": "經由之義，亦其一耳。但梁之墳籍，皆以經為",
    "T37n1763_001:0379b08": "目。是以通方之士簡繁從略，舉要而稱焉，進",
    "T37n1763_001:0379b09": "不乖含總之一義，退且循俗而得簡也。",
    "T37n1763_001:0379b10": "案法智曰：夫言象生自數內、形名起於累",
    "T37n1763_001:0379b11": "中。至人神道，既無象無言，豈復有其形名者",
    "T37n1763_001:0379b12": "哉？圓道不可以遍稱，故以該德總名，強謂之",
    "T37n1763_001:0379b13": "涅槃。此天竺之音也，具存胡名應言般涅槃",
    "T37n1763_001:0379b14": "那。外國此名有多義，茲土無音以反之，故存",
    "T37n1763_001:0379b15": "胡而名焉。既寄名，為其名寄有言乎，而以言",
    "T37n1763_001:0379b16": "言理者，亦是寄言也。若可寄言，請試言之。源",
    "T37n1763_001:0379b17": "涅槃為理，超注數之表、絕冥朕之外。語其幽",
    "T37n1763_001:0379b18": "徹，斯在於本有者也。所言本有，乃是玄指未",
    "T37n1763_001:0379b19": "來隔世為有耳，不言現在同世有也。若以未",
    "T37n1763_001:0379b20": "來為有，則稟識之類，源本未造因時已自有",
    "T37n1763_001:0379b21": "之，故言本有也。若未造因時本自有之，則不",
    "T37n1763_001:0379b22": "待業緣為其始，故非始造矣。既非始造，故說",
    "T37n1763_001:0379b23": "此未來。不同三世，要待造業方得為有也。雖",
    "T37n1763_001:0379b24": "本自有之，然未來未起，已來用故，故須了因。",
    "T37n1763_001:0379b25": "然方應欲顯其果體圓滿具足，故為之置名，",
    "T37n1763_001:0379b26": "是則萬德之義無非涅槃義也。故始開伊字，",
    "T37n1763_001:0379b27": "便寄三德以明涅槃，表異昔說也。何者？昔教",
    "T37n1763_001:0379b28": "以身智是有為，未脫果縛，須滅身智始是無",
    "T37n1763_001:0379b29": "為，說此滅法為無為解脫也。若此滅法可得",
    "T37n1763_001:0379c01": "說為解脫、滅度、無為、樂淨諸義，故對生死即",
    "T37n1763_001:0379c02": "說之，為無餘涅槃也。是為昔說涅槃亦有多",
    "T37n1763_001:0379c03": "義，但不得說身智耳，所以三事俱無也。今既",
    "T37n1763_001:0379c04": "無餘極教，有異於昔，必須存三德，即身智而",
    "T37n1763_001:0379c05": "為解脫矣。存三德者，顯三德一體為涅槃法，",
    "T37n1763_001:0379c06": "法皆有德為涅槃義也。三德體為涅槃法者，",
    "T37n1763_001:0379c07": "經言「法名自體」，故以體為法也。三德為涅槃",
    "T37n1763_001:0379c08": "義者，以三德在法，則法有三義，故三德義皆",
    "T37n1763_001:0379c09": "為涅槃義也。言法身為涅槃義者，法以法則",
    "T37n1763_001:0379c10": "為用，身是體之異名。良以其體可法，故名為",
    "T37n1763_001:0379c11": "法身。今常住涅槃既有體可法，故以法身義",
    "T37n1763_001:0379c12": "為涅槃義也。般若義為涅槃義者，般若以鑒",
    "T37n1763_001:0379c13": "解為功，常住涅槃既言有體，則無知而無不",
    "T37n1763_001:0379c14": "知，即是般若，故以般若義為涅槃義也。解脫",
    "T37n1763_001:0379c15": "義為涅槃義者，解脫以脫縛為義，常住涅槃",
    "T37n1763_001:0379c16": "其體雖在，然因縛果縛二俱解脫，故以解脫",
    "T37n1763_001:0379c17": "義為涅槃義也。昔說涅槃既言身智二俱盡",
    "T37n1763_001:0379c18": "滅，所以二俱明之；其餘諸義二教通有，事同",
    "T37n1763_001:0379c19": "解脫，略而不辨也。唯我義功在覺者，涅槃是",
    "T37n1763_001:0379c20": "法寶，人法既殊，無俟有釋也。若凡是萬德義，",
    "T37n1763_001:0379c21": "皆為涅槃義，則法是圓法，名亦圓名。名法兩",
    "T37n1763_001:0379c22": "圓，始盡至人神道之極致，故名涅槃也。復以",
    "T37n1763_001:0379c23": "大大之者，顯其名理俱極也。昔二事盡滅，未",
    "T37n1763_001:0379c24": "是所以大；今明涅槃，其體圓滿，理既應名、名",
    "T37n1763_001:0379c25": "不失理，名理俱極，始是所以大也。經者，唯金",
    "T37n1763_001:0379c26": "口所吐言理乃得稱經，弟子製作、非佛印可，",
    "T37n1763_001:0379c27": "不得稱也。何者？經之字訓略有二義：一訓言",
    "T37n1763_001:0379c28": "常；其二言由。常者，夫至人智極而後言，言必",
    "T37n1763_001:0379c29": "稱理矣。眾聖莫能改言，故言常也。出凡入聖，",
    "T37n1763_001:0380a01": "靡不由之。佛之所說既窮茲二，故得稱為經",
    "T37n1763_001:0380a02": "也。弟子所說，理有所未鑒、言有所未真，既於",
    "T37n1763_001:0380a03": "常由二義有所未極，故不得稱為經。是以維",
    "T37n1763_001:0380a04": "摩、勝鬘雖有所說，要須佛印可，方得稱經。",
    "T37n1763_001:0380a05": "案法安曰：涅槃之為名言乎，至極果也。此極",
    "T37n1763_001:0380a06": "果者，微過形聲、妙絕筌寄，有累斯遣、是德必",
    "T37n1763_001:0380a07": "備，故能超踰生滅，凝然常存。何以言之？夫照",
    "T37n1763_001:0380a08": "法未窮，新知移其神。惑累為因，故其起必謝。",
    "T37n1763_001:0380a09": "今此極果，體無塵翳，為明因所生，嶷爾而常，",
    "T37n1763_001:0380a10": "不其宜乎。將以汲物，乃寄言三德：以其唯法",
    "T37n1763_001:0380a11": "為體，號曰法身；惑累斯亡，稱為解脫；所照靡",
    "T37n1763_001:0380a12": "遺，謂之般若。法身一名，標其妙體；智斷兩",
    "T37n1763_001:0380a13": "稱，舉其勝德。略言此三，則已總攝眾美矣。天",
    "T37n1763_001:0380a14": "竺一名，合此三訓，此出一稱不窮其致，故仍",
    "T37n1763_001:0380a15": "彼胡音，用標經首也。大者，夫涅槃之名，名總",
    "T37n1763_001:0380a16": "眾義，從因地未滿預有斯稱，故加一大字使",
    "T37n1763_001:0380a17": "宗致曉然也。",
    "T37n1763_001:0380a18": "案曇准曰：蓋是吉祥之靈府、生白之虛室也。",
    "T37n1763_001:0380a19": "撿因則行逾十地、覈果則妙極摳始，冥造弗",
    "T37n1763_001:0380a20": "能移、玄運莫之動，一寂孔神，此以常為宗也。",
    "T37n1763_001:0380a21": "然群美不可盡言，故偏寄三德：取其洞照虛",
    "T37n1763_001:0380a22": "明，目之般若；應不搖寂，字曰法身；結惑都",
    "T37n1763_001:0380a23": "亡，謂之解脫。三義既彰，涅槃稱在。大是梁方",
    "T37n1763_001:0380a24": "之言，涅槃是西域通語，彼訓多含，此方無以",
    "T37n1763_001:0380a25": "偏譯，故直存胡本以為題目。",
    "T37n1763_001:0380a26": "敘經題(一)標出敘中要義。",
    "T37n1763_001:0380a27": "釋名第一　辨體第二　敘本有第三",
    "T37n1763_001:0380a28": "　談絕名第四　釋大字第五　解經字第六",
    "T37n1763_001:0380a29": "　覈教意第七　判科段第八",
    "T37n1763_001:0380b01": "　　右八例",
    "T37n1763_001:0380b02": "1 釋名釋名第一",
    "T37n1763_001:0380b03": "案僧亮敘曰：如來神道之極號、常樂八味之",
    "T37n1763_001:0380b04": "都名，而此異俗之音有楚夏之別，所謂涅槃、",
    "T37n1763_001:0380b05": "泥洹、泥曰也。涅槃乃中正天竺音也，名含眾",
    "T37n1763_001:0380b06": "義，此方無以為譯。法瑤、曇濟、寶亮、曇愛、智",
    "T37n1763_001:0380b07": "秀、法智、法安、曇准悉同。而法瑤所敘，如有",
    "T37n1763_001:0380b08": "不同，云：故曰一名之中有無量名也。案尋此",
    "T37n1763_001:0380b09": "而言，是則涅槃之名，非直止含眾義，亦含眾",
    "T37n1763_001:0380b10": "名也。又寶亮云：雖復同無翻譯，不云名含眾",
    "T37n1763_001:0380b11": "義，乃云訓況指釋義也。敘曰：聖既出彼，此方",
    "T37n1763_001:0380b12": "無以正翻，但文中訓況指義釋而已也。法安",
    "T37n1763_001:0380b13": "亦曰：訓出眾義也。道生曰：正名云滅，取其義",
    "T37n1763_001:0380b14": "訓，自復多方。今此經明常，使伏其迷。其迷永",
    "T37n1763_001:0380b15": "伏，然後得悟。悟則眾迷斯滅，以之歸名，其唯",
    "T37n1763_001:0380b16": "常說乎。又菩薩住斯經者，則已伏滅諸累，雖",
    "T37n1763_001:0380b17": "未造極，便能示般涅槃。眾示無妙涅槃，復以",
    "T37n1763_001:0380b18": "無不示為大也，更用茲稱經，蓋是重美盡善",
    "T37n1763_001:0380b19": "矣。慧朗述法瑤曰：此言寂滅，謂即心識不可",
    "T37n1763_001:0380b20": "得之名也。又述曇纖曰：此言無累；僧宗曰：",
    "T37n1763_001:0380b21": "此言解脫。尋無累之與解脫，名殊而義一，故",
    "T37n1763_001:0380b22": "是離縛之謂耳。然而解之與脫俱是德名。無",
    "T37n1763_001:0380b23": "累之稱，兼所去也。案僧肇論曰：此言滅度，亦",
    "T37n1763_001:0380b24": "曰無為，蓋是滅生死度彼岸，寂怕之謂也。會",
    "T37n1763_001:0380b25": "稽慧基同彼，云：此言無為。智藏法雲同彼，云：",
    "T37n1763_001:0380b26": "此言滅度。明駿案：雖無正翻譯，而非眾德之",
    "T37n1763_001:0380b27": "都名，乃是無累之總稱也。何者？下文曰「般涅",
    "T37n1763_001:0380b28": "言不，亦言無。槃那言生，亦言滅。」於是具列",
    "T37n1763_001:0380b29": "無累之名以為訓釋也。",
    "T37n1763_001:0380c01": "2 辨體辨體第二",
    "T37n1763_001:0380c02": "案道生曰：夫真理自然，悟亦冥符。真則無",
    "T37n1763_001:0380c03": "差，悟豈容易。不易之體為湛然常照，但從迷",
    "T37n1763_001:0380c04": "乖之，事未在我耳。苟能涉求，便反迷歸極。僧",
    "T37n1763_001:0380c05": "亮敘曰：無學地法，皆是其體。佛略說三，以標",
    "T37n1763_001:0380c06": "神道：一曰般若、二曰法身、三曰解脫也。法瑤",
    "T37n1763_001:0380c07": "敘曰：涅槃至號，其義贍博，豈唯般若等三以",
    "T37n1763_001:0380c08": "極其致，但略舉其要。然則此三，名殊而實同，",
    "T37n1763_001:0380c09": "非體異者也。如其體別，則同因成假名之法",
    "T37n1763_001:0380c10": "虛而不實，豈得稱常？僧宗敘曰：累患既息，體",
    "T37n1763_001:0380c11": "備眾德，略舉其三，可以貫眾。然此三德，體一",
    "T37n1763_001:0380c12": "而義異，就一體之上義目有三也。寶亮敘曰：",
    "T37n1763_001:0380c13": "障累既盡，萬行歸真，無德不滿、眾用皆足，轉",
    "T37n1763_001:0380c14": "因字果，名大涅槃。然其德淵曠，難可備舉，略",
    "T37n1763_001:0380c15": "陳其要，理可有三：一謂正法寶城、二標別德、",
    "T37n1763_001:0380c16": "三寄工用。何者？夫涅槃無體，為眾德所成，取",
    "T37n1763_001:0380c17": "況寶城以喻斯旨也。別德者，謂大常大我等，",
    "T37n1763_001:0380c18": "此是成涅槃之勝因也。工用者，謂歸依洲渚，",
    "T37n1763_001:0380c19": "能使物免苦而獲安也。智秀敘曰：體者，圓極",
    "T37n1763_001:0380c20": "妙有之本也。德者，般若法身解脫之流也。談",
    "T37n1763_001:0380c21": "德雖眾，論體唯一。何者？即圓極有可軌之義",
    "T37n1763_001:0380c22": "曰法身；有靜照之功曰般若；有無累之德曰",
    "T37n1763_001:0380c23": "解脫。是則即解脫之體可軌，亦可軌之體能",
    "T37n1763_001:0380c24": "照，更無別體而有德也。案：舊所詳習，有二種",
    "T37n1763_001:0380c25": "解釋：一謂圓極果體真實妙有，非如假名",
    "T37n1763_001:0380c26": "但以有用而無體也；一謂涅槃無體，假眾德",
    "T37n1763_001:0380c27": "以成，豈得不空耶？慧朗述法瑤曰：生死涅槃",
    "T37n1763_001:0380c28": "義分為二，謂十二因緣顛倒故有，即因緣無",
    "T37n1763_001:0380c29": "性是名涅槃。豈待離煩惱已，有妙有可得，而",
    "T37n1763_001:0381a01": "不空乎？故《般若經》云「設有法過於涅槃，亦說",
    "T37n1763_001:0381a02": "如幻如夢」矣。又述纖、愛、宗等舊釋云：萬行得",
    "T37n1763_001:0381a03": "圓極之果，果體是實，而隨德立義，非假眾義",
    "T37n1763_001:0381a04": "共成一體也。法安曰：涅槃雖假眾德為體，而",
    "T37n1763_001:0381a05": "異五陰成人也。何者？人及五陰，假實斯空；今",
    "T37n1763_001:0381a06": "涅槃雖空，而眾德是實也。",
    "T37n1763_001:0381a07": "3 敘本有敘本有第三",
    "T37n1763_001:0381a08": "案道生敘曰：歸極得本，而似始起。始則必",
    "T37n1763_001:0381a09": "終，常以之昧。若尋其趣，乃是我始會之，非照",
    "T37n1763_001:0381a10": "今有。僧亮敘曰：般涅言不，亦名為無。槃者名",
    "T37n1763_001:0381a11": "生，亦名為因。不從作因所得，故無因也。寶亮",
    "T37n1763_001:0381a12": "敘曰：辨生死，以八苦為本；明涅槃，以常樂為",
    "T37n1763_001:0381a13": "源。妙質恒而不動、用常改而不毀，無名無相，",
    "T37n1763_001:0381a14": "百非不辨。今涅槃之旨，就用而得稱也。若談",
    "T37n1763_001:0381a15": "真俗，兩體本同、用不相乖，而闇去俗盡，偽謝",
    "T37n1763_001:0381a16": "真彰，朗然為佛也。法智敘曰：幽微難解，在乎",
    "T37n1763_001:0381a17": "本有也。所言本有者，乃是玄指未來隔世為",
    "T37n1763_001:0381a18": "有耳，不言現在世有也。稟識之類，源本未造",
    "T37n1763_001:0381a19": "因時，已自有之，故言本有。是則不待業緣為",
    "T37n1763_001:0381a20": "其始，故非始造矣。故說此未來，不同三世要",
    "T37n1763_001:0381a21": "待造業方得為有也。雖然未來未起，未為已",
    "T37n1763_001:0381a22": "用，故須了因，然後方應也。慧朗述法瑤曰：生",
    "T37n1763_001:0381a23": "死不斷，由十二因緣；因緣無性，即是涅槃，豈",
    "T37n1763_001:0381a24": "是始有也？",
    "T37n1763_001:0381a25": "4 談絕名談絕名第四",
    "T37n1763_001:0381a26": "案眾議曰：舊所詳習，有五種解釋。第一、妙極",
    "T37n1763_001:0381a27": "法身，寂怕無為，與真如等際。一相無相，豈言",
    "T37n1763_001:0381a28": "德所能及。雖復寄言以往辨，雖辨而絕言，猶",
    "T37n1763_001:0381a29": "因指以得月，月非指也。第二、夫言方而理圓，",
    "T37n1763_001:0381b01": "難以辨述。神道冥漠，可會而不可言也。譬輪",
    "T37n1763_001:0381b02": "扁之󱆇輪，不能傳妙於所授。世諦麁淺尚難",
    "T37n1763_001:0381b03": "可言，況真諦深妙而可名乎？第三、所謂絕言",
    "T37n1763_001:0381b04": "者，法身之地，絕凡累之名耳。體是妙有尊勝，",
    "T37n1763_001:0381b05": "云何以尊勝之名而不得耶？第四、夫名字是",
    "T37n1763_001:0381b06": "相累之法，若召相累之地，則與所召相稱。若",
    "T37n1763_001:0381b07": "無相之地，雖因召而得，終絕於召也。第五、一",
    "T37n1763_001:0381b08": "切諸法，本絕名字。以此而談，豈直法身？亦可",
    "T37n1763_001:0381b09": "目生死為涅槃、目涅槃為生死。今名字已定，",
    "T37n1763_001:0381b10": "謂涅槃絕於生死之名，為可貴耳。",
    "T37n1763_001:0381b11": "5 釋大字釋大字第五",
    "T37n1763_001:0381b12": "案道生敘曰：有不在今，則是莫先為大。既云",
    "T37n1763_001:0381b13": "大矣，所以為常，常必滅累。僧亮曰：大者，明",
    "T37n1763_001:0381b14": "其常故，亦謂大我大樂，後文自有釋也。僧宗",
    "T37n1763_001:0381b15": "曰：謂教大、理大也。教大者，此說之前，辨因果",
    "T37n1763_001:0381b16": "境行並未周圓；今日所明究竟了義，故言大",
    "T37n1763_001:0381b17": "也。理大者，昔日三乘涅槃非實究竟，理中為",
    "T37n1763_001:0381b18": "小；今日身智解脫在乎累外，理中為大，故言",
    "T37n1763_001:0381b19": "大也。寶亮曰：體相無邊，名之為大也。法智",
    "T37n1763_001:0381b20": "曰：理既應名、名不失理，名理俱極，故言大",
    "T37n1763_001:0381b21": "也。法安曰：昔日雖有涅槃，體德未圓，不得稱",
    "T37n1763_001:0381b22": "大；今日體圓德備，故稱大也。",
    "T37n1763_001:0381b23": "6 釋經字釋經字第六",
    "T37n1763_001:0381b24": "案僧亮敘曰：經者，胡音修多羅，名含五義",
    "T37n1763_001:0381b25": "也。僧宗敘曰：從凡至聖，經由此理也。寶亮",
    "T37n1763_001:0381b26": "曰：學者所由得解也，以此一字貫一部之文",
    "T37n1763_001:0381b27": "理也。智秀曰：天竺以詮理之文，總曰脩多羅。",
    "T37n1763_001:0381b28": "備含眾義，如出生、微發、涌泉、繩墨、華鬘之流",
    "T37n1763_001:0381b29": "也，至於經由之義，蓋其一也。法智曰：有二訓。",
    "T37n1763_001:0381c01": "一曰常，謂稱理之言，眾聖莫能改也；二曰由，",
    "T37n1763_001:0381c02": "謂出凡入聖之所由也。法安曰：經者，訓釋有",
    "T37n1763_001:0381c03": "二種：一曰常、二曰法也。外國脩多羅，有眾多",
    "T37n1763_001:0381c04": "義，亦曰涌泉、亦曰繩墨。今以常義代彼涌",
    "T37n1763_001:0381c05": "泉，明流注而不竭也。以法義化彼繩墨，明規",
    "T37n1763_001:0381c06": "矩暮則軌靶不沒也。",
    "T37n1763_001:0381c07": "7 覈教意覈教意第七",
    "T37n1763_001:0381c08": "案僧亮敘曰：如來始自道場、終於雙樹，三說",
    "T37n1763_001:0381c09": "涅槃，而二是方便、一是真實。何者？初開三究",
    "T37n1763_001:0381c10": "竟，謂一方便也，但說解脫是涅槃身智，是有",
    "T37n1763_001:0381c11": "為也。二方便中，雖說《法華》破三究竟，而身智",
    "T37n1763_001:0381c12": "故，是有為也；今雙樹之說，身智即涅槃故，謂",
    "T37n1763_001:0381c13": "究竟無餘之說也。寶亮敘曰：群品根異則教",
    "T37n1763_001:0381c14": "成五別，猶物迷障重未能安深，所以先開方",
    "T37n1763_001:0381c15": "便之說，資今圓常之旨。蒙昔教以習心，稍涉",
    "T37n1763_001:0381c16": "虛以入道，體常無常二輪雙徹，鑒生死為不",
    "T37n1763_001:0381c17": "有之有、涅槃為不無之無。既安真而悟理、識",
    "T37n1763_001:0381c18": "苦空而斷迷，自非脩行八道發理緣之知，則",
    "T37n1763_001:0381c19": "煩惑不遣、生死難除。故今教之興，開神明之",
    "T37n1763_001:0381c20": "妙體也，故開宗之始，借喻伊字不縱不橫，異",
    "T37n1763_001:0381c21": "昔有餘無餘也。僧宗敘曰：今所以唯錄取解",
    "T37n1763_001:0381c22": "脫以標經者，有二義：一明理在萬惑之外；二",
    "T37n1763_001:0381c23": "者斥昔解脫之執。昔日小乘，患身智起動，求",
    "T37n1763_001:0381c24": "滅此患而憑解脫，是故用今之勝以代昔也。",
    "T37n1763_001:0381c25": "智秀敘曰：如來化始鹿園、旨窮鷲岳，唯明道",
    "T37n1763_001:0381c26": "極灰盡、善必菩提，未辨含情抱氣悉成無等；",
    "T37n1763_001:0381c27": "但說壽量長遠復倍上數，未明正覺虛凝湛",
    "T37n1763_001:0381c28": "焉不滅。今此經者，以至極妙有為指南、常住",
    "T37n1763_001:0381c29": "佛性為宗致，明闡提則正因無改、辨法身則",
    "T37n1763_001:0382a01": "圓果嶷然，所謂無餘之至教、究竟之極說也。",
    "T37n1763_001:0382a02": "8 判科段判科段第八",
    "T37n1763_001:0382a03": "案僧亮曰：經出未盡，現分可為四別：第一勸",
    "T37n1763_001:0382a04": "問、第二問、第三答問、第四法輪證也。案曇愛",
    "T37n1763_001:0382a05": "曰：大分有十別。第一序說，即〈序品〉也；第二正",
    "T37n1763_001:0382a06": "說，從〈純陀品〉訖〈金剛身品〉也；第三流通說，從",
    "T37n1763_001:0382a07": "〈名字功德品〉訖〈四倒品〉也；第四佛性說，從〈如",
    "T37n1763_001:0382a08": "來性品〉訖〈月喻品〉也；第五歎經功能，從〈菩薩",
    "T37n1763_001:0382a09": "品〉訖〈現病品〉也；第六明依經修行，即五行也；",
    "T37n1763_001:0382a10": "第七出行體，有功德之義，以向佛果為行義，",
    "T37n1763_001:0382a11": "由功而德為功德義也；第八料簡上所明佛",
    "T37n1763_001:0382a12": "性，即〈師子吼品〉也；第九猶是料簡佛性，廣辨",
    "T37n1763_001:0382a13": "樹王下以來及今日所明之旨，舉彼善星斷",
    "T37n1763_001:0382a14": "根之事，即〈迦葉品〉也；第十明流通，命憍陳如",
    "T37n1763_001:0382a15": "度十外道，從〈憍陳如品〉訖經也。案曇纖曰：大",
    "T37n1763_001:0382a16": "分此經為兩別，前略、後廣。就略門中，分為五",
    "T37n1763_001:0382a17": "段：第一〈序品〉也；第二開宗，明常住因果，從",
    "T37n1763_001:0382a18": "〈陀品〉訖〈哀歎品〉；第三問，從〈長壽品〉訖問也；",
    "T37n1763_001:0382a19": "第四答，從讚迦葉，入〈大眾問品〉後也；第五付",
    "T37n1763_001:0382a20": "囑，從「爾時大眾白佛」訖品也。就廣門中，分為",
    "T37n1763_001:0382a21": "五段：第一廣果，即〈現病品〉也；第二廣因，即",
    "T37n1763_001:0382a22": "五行也；第三廣流通，即〈十功德品〉也，所以流",
    "T37n1763_001:0382a23": "離光遠來，正為明弘通故也。第四廣佛性，即",
    "T37n1763_001:0382a24": "〈師子吼〉、〈迦葉〉兩品也；第五廣付囑，從〈憍陳如",
    "T37n1763_001:0382a25": "品〉訖經文也。案曇濟曰：大判凡有三段，第一",
    "T37n1763_001:0382a26": "勸分、第二問分、第三答分。從如是我聞至迦",
    "T37n1763_001:0382a27": "葉發問，勸分也；從答問訖憍陳如，答分也。",
    "T37n1763_001:0382a28": "案僧宗曰：經之始末，凡有五別。第一由序，即",
    "T37n1763_001:0382a29": "〈序品〉也；第二略開常宗，從〈純陀品〉訖新舊醫",
    "T37n1763_001:0382b01": "也；第三廣明常住，從〈長壽品〉訖〈迦葉品〉也，所",
    "T37n1763_001:0382b02": "明因果境行粗已周矣，將欲付囑；第四先破",
    "T37n1763_001:0382b03": "外道，從〈憍陳如品〉至「阿難何在」也。文旨既畢，",
    "T37n1763_001:0382b04": "應須付囑，是以第五顧命受持之人，從「阿難",
    "T37n1763_001:0382b05": "比丘今何在」訖經也。",
    "T37n1763_001:0382b06": "案寶亮曰：此經大致有四別。有一、從此訖老",
    "T37n1763_001:0382b07": "少二人譬，勸問也；第二、從多羅聚落迦葉以",
    "T37n1763_001:0382b08": "下，發問也；第三、從佛讚迦葉以下竟迦葉，答",
    "T37n1763_001:0382b09": "問也；第四、從憍陳如訖經，付囑流通也。所以",
    "T37n1763_001:0382b10": "第一通為勸問者，此經正以問答為宗。自雙",
    "T37n1763_001:0382b11": "樹以前所說半字皆不了義，欲令眾生有疑",
    "T37n1763_001:0382b12": "應問也。",
    "T37n1763_001:0382b13": "案道慧記曰：大判此經有十別。第一序說，即",
    "T37n1763_001:0382b14": "〈序品〉也；第二正說，從〈純陀〉訖〈金剛身〉也；第三",
    "T37n1763_001:0382b15": "流通說，從〈名字功德〉訖〈四倒〉也；第四佛性說，",
    "T37n1763_001:0382b16": "從〈如來性〉訖〈月喻〉也，明所以得常者，以本有",
    "T37n1763_001:0382b17": "佛性故也；第五歎經，即〈菩薩〉一品也；第六證",
    "T37n1763_001:0382b18": "成常住，明不食而現食、不病而現病、不滅而",
    "T37n1763_001:0382b19": "現滅，即〈現病品〉也；第七明所得，無病者由行",
    "T37n1763_001:0382b20": "故也，即五行十功德也；第八境界明義，為成",
    "T37n1763_001:0382b21": "於行，即〈師子吼〉、〈迦葉〉也；第九破外道說，即〈憍",
    "T37n1763_001:0382b22": "陳如品〉也；第十囑累說，從「阿難何在」竟經文",
    "T37n1763_001:0382b23": "也。",
    "T37n1763_001:0382b24": "案道慧又撰曰：此經有十別。第一〈序品〉也；第",
    "T37n1763_001:0382b25": "二開宗，即〈純陀品〉也；第三會通，即〈哀歎品〉也；",
    "T37n1763_001:0382b26": "第四流通，從〈長壽品〉訖〈現病品〉也；第五明因，",
    "T37n1763_001:0382b27": "即五行也；第六明果，即十功德也；第七明佛",
    "T37n1763_001:0382b28": "性，即〈師子吼品〉也；第八辨始終，即〈迦葉品〉",
    "T37n1763_001:0382b29": "也；第九破外道，即〈憍陳如品〉也；第十囑累，即",
    "T37n1763_001:0382c01": "顧問阿難也。案法安曰：此經分為二別，初訖",
    "T37n1763_001:0382c02": "〈大眾問品〉為前說也；末從〈現病品〉訖經為後",
    "T37n1763_001:0382c03": "說也。就前說中有五段：第一經之由序，從〈序",
    "T37n1763_001:0382c04": "品〉訖卅五問；第二正明經體，從答問始，訖〈名",
    "T37n1763_001:0382c05": "字功德〉也；第三明流通人法，從〈四相品〉訖〈四",
    "T37n1763_001:0382c06": "倒品〉也；第四明佛性，從〈佛性品〉訖〈月喻品〉也；",
    "T37n1763_001:0382c07": "第五歎經囑累，從〈菩薩品〉訖〈大眾問品〉也。就",
    "T37n1763_001:0382c08": "後說中分為五分：第一由序，即〈現病品〉也；第",
    "T37n1763_001:0382c09": "二重明涅槃因果，即五行也；第三明流通功",
    "T37n1763_001:0382c10": "德，即十功德也；第四重明佛性，即〈師子吼〉、",
    "T37n1763_001:0382c11": "〈迦葉〉也；第五重更囑累，〈憍陳如品〉竟經也。",
    "T37n1763_001:0382c12": "案智秀曰：此經廣略有二別。第一略門，從〈序",
    "T37n1763_001:0382c13": "品〉訖〈大眾問品〉也；第二廣門，從〈現病品〉訖〈憍",
    "T37n1763_001:0382c14": "陳如品〉。就略門中有三段：第一由序，即〈序",
    "T37n1763_001:0382c15": "品〉也；第二正說，從〈純陀〉入〈大眾問品〉也；第三",
    "T37n1763_001:0382c16": "付囑，從〈大眾問品〉中「爾時大眾白佛」訖品也。",
    "T37n1763_001:0382c17": "就廣門中有兩段：第一廣前正說，從〈現病品〉",
    "T37n1763_001:0382c18": "訖〈迦葉品〉也；第二廣前付囑，從〈憍陳如品〉訖",
    "T37n1763_001:0382c19": "經也。",
    "T37n1763_001:0382c20": "案法智曰：此經大判有兩別。第一經家序說，",
    "T37n1763_001:0382c21": "即〈序品〉也；第二正說，從〈純陀品〉訖經也。所以",
    "T37n1763_001:0382c22": "無付囑者，傳譯未盡。就正說中，分為六段：第",
    "T37n1763_001:0382c23": "一〈純陀〉、〈哀歎〉兩品，為開宗；第二從〈長壽品〉訖",
    "T37n1763_001:0382c24": "〈現病品〉，可為隨問說也；第三說五行，示聞經",
    "T37n1763_001:0382c25": "人脩行之法也；第四說十功德，明行人所得",
    "T37n1763_001:0382c26": "之功德也；第五〈師子吼〉、〈迦葉〉，明因果佛性也；",
    "T37n1763_001:0382c27": "第六〈憍陳如〉，化外道說也。",
    "T37n1763_001:0382c28": "案曇准曰：此經不出三別。第一序，即〈序品〉",
    "T37n1763_001:0382c29": "也；第二正說，從〈純陀品〉至「阿難何在」也；第三",
    "T37n1763_001:0383a01": "流通，從顧命阿難訖經也。又撰曰：此經有八",
    "T37n1763_001:0383a02": "別。第一序，即〈序品〉也；第二開宗，即〈純陀〉、〈哀歎〉",
    "T37n1763_001:0383a03": "二品也；第三明緣因境及經功德，從〈長壽品〉",
    "T37n1763_001:0383a04": "訖〈四倒品〉也；第四明正因佛性，從〈如來性品〉",
    "T37n1763_001:0383a05": "訖〈現病品也〉；第五廣緣因行，從五行訖十功",
    "T37n1763_001:0383a06": "德也；第六廣正因性，從〈師子吼〉訖〈迦葉品〉也；",
    "T37n1763_001:0383a07": "第七廣明果相，即〈憍陳如品〉也，故云「因滅無",
    "T37n1763_001:0383a08": "常色，獲得常住解脫色」也；第八付囑，從「阿難",
    "T37n1763_001:0383a09": "何在」竟經也。",
    "T37n1763_001:0383a10": "明駿案：大分此經，可為三別。第一敘述，即〈序",
    "T37n1763_001:0383a11": "品〉也；第二略說，從〈純陀〉訖〈大眾問品〉也；第三",
    "T37n1763_001:0383a12": "廣說，從〈現病品〉訖經文也。就略說中有三段：",
    "T37n1763_001:0383a13": "第一開宗勸問，從〈純陀〉訖老少二人譬；第二",
    "T37n1763_001:0383a14": "問答，從多羅聚落迦葉發問，入〈大眾問品〉也；",
    "T37n1763_001:0383a15": "第三略付囑，從〈大眾問品〉中「爾時大眾白佛」",
    "T37n1763_001:0383a16": "訖品也。就廣說中有三段：第一廣前開宗，即",
    "T37n1763_001:0383a17": "〈現病品〉也。夫食為生本、病為滅因，前〈純陀品〉",
    "T37n1763_001:0383a18": "因食以明現生，此品因病以明示滅。第二",
    "T37n1763_001:0383a19": "廣前問答之旨，從五行訖〈憍陳如品〉也。此經",
    "T37n1763_001:0383a20": "所明，常住因果境之與行。今以五行十功德，",
    "T37n1763_001:0383a21": "廣行廣因也；〈師子吼〉、〈迦葉〉，廣境也；〈憍陳如〉以",
    "T37n1763_001:0383a22": "廣常果，故云「因滅無常色，獲得解脫常樂之",
    "T37n1763_001:0383a23": "色」也。廣略所明因果境行粗已周悉，將欲教",
    "T37n1763_001:0383a24": "洽未來、化傳永劫，若不摧彼異學、挫伏迷元，",
    "T37n1763_001:0383a25": "千載之下終為流通之病。是以第三度諸外",
    "T37n1763_001:0383a26": "道以滅邪群，使弘通大士身心無礙，故曰廣",
    "T37n1763_001:0383a27": "前付囑，從「爾時諸外道」以下，訖經文也。",
    "T37n1763_001:0383a28": "大般涅槃經集解卷第一"
}