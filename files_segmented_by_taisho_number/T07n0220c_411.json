{
    "T07n0220c_411:0057b06": "大般若波羅蜜多經卷第四百一",
    "T07n0220c_411:0057b07": "十一",
    "T07n0220c_411:0057b09": "三藏法師玄奘奉　詔譯",
    "T07n0220c_411:0057b10": "11 譬喻品第二分譬喻品第十一",
    "T07n0220c_411:0057b11": "爾時，具壽善現白佛言：「世尊！言菩薩者是",
    "T07n0220c_411:0057b12": "何句義？」佛告善現：「無句義是菩薩句義。何以",
    "T07n0220c_411:0057b13": "故？善現！菩提、薩埵二既不生，句於其中理",
    "T07n0220c_411:0057b14": "亦非有故，無句義是菩薩句義。「善現當知！譬",
    "T07n0220c_411:0057b15": "如空中鳥跡句義實無所有，菩薩句義亦復",
    "T07n0220c_411:0057b16": "如是實無所有；譬如夢境、幻事、陽焰、光影、水",
    "T07n0220c_411:0057b17": "月、響聲、空花、變化句義實無所有，菩薩句義",
    "T07n0220c_411:0057b18": "亦復如是實無所有。「善現當知！如一切法真",
    "T07n0220c_411:0057b19": "如句義實無所有，菩薩句義亦復如是實無",
    "T07n0220c_411:0057b20": "所有；如一切法法界、法性、不虛妄性、不變異",
    "T07n0220c_411:0057b21": "性、法定、法住、實際句義實無所有，菩薩句義",
    "T07n0220c_411:0057b22": "亦復如是實無所有。「善現當知！如幻士色句",
    "T07n0220c_411:0057b23": "義實無所有，菩薩句義亦復如是實無所有；",
    "T07n0220c_411:0057b24": "如幻士受、想、行、識句義實無所有，菩薩句義",
    "T07n0220c_411:0057b25": "亦復如是實無所有。「善現當知！如幻士眼處",
    "T07n0220c_411:0057b26": "句義實無所有，菩薩句義亦復如是實無所",
    "T07n0220c_411:0057b27": "有；如幻士耳、鼻、舌、身、意處句義實無所有，菩",
    "T07n0220c_411:0057b28": "薩句義亦復如是實無所有。「善現當知！如幻",
    "T07n0220c_411:0057b29": "士色處句義實無所有，菩薩句義亦復如是",
    "T07n0220c_411:0057c01": "實無所有；如幻士聲、香、味、觸、法處句義實無",
    "T07n0220c_411:0057c02": "所有，菩薩句義亦復如是實無所有。「善現當",
    "T07n0220c_411:0057c03": "知！如幻士眼界句義實無所有，菩薩句義亦",
    "T07n0220c_411:0057c04": "復如是實無所有；如幻士耳、鼻、舌、身、意界句",
    "T07n0220c_411:0057c05": "義實無所有，菩薩句義亦復如是實無所有。",
    "T07n0220c_411:0057c06": "「善現當知！如幻士色界句義實無所有，菩薩",
    "T07n0220c_411:0057c07": "句義亦復如是實無所有；如幻士聲、香、味、觸、",
    "T07n0220c_411:0057c08": "法界句義實無所有，菩薩句義亦復如是實",
    "T07n0220c_411:0057c09": "無所有。「善現當知！如幻士眼識界句義實無",
    "T07n0220c_411:0057c10": "所有，菩薩句義亦復如是實無所有；如幻士",
    "T07n0220c_411:0057c11": "耳、鼻、舌、身、意識界句義實無所有，菩薩句義",
    "T07n0220c_411:0057c12": "亦復如是實無所有。「善現當知！如幻士眼觸",
    "T07n0220c_411:0057c13": "句義實無所有，菩薩句義亦復如是實無所",
    "T07n0220c_411:0057c14": "有；如幻士耳、鼻、舌、身、意觸句義實無所有，菩",
    "T07n0220c_411:0057c15": "薩句義亦復如是實無所有。「善現當知！如幻",
    "T07n0220c_411:0057c16": "士眼觸為緣所生諸受句義實無所有，菩薩",
    "T07n0220c_411:0057c17": "句義亦復如是實無所有；如幻士耳、鼻、舌、身、",
    "T07n0220c_411:0057c18": "意觸為緣所生諸受句義實無所有，菩薩句",
    "T07n0220c_411:0057c19": "義亦復如是實無所有。「善現當知！如幻士無",
    "T07n0220c_411:0057c20": "明句義實無所有，菩薩句義亦復如是實無",
    "T07n0220c_411:0057c21": "所有；如幻士行、識、名色、六處、觸、受、愛、取、有、生、",
    "T07n0220c_411:0057c22": "老死句義實無所有，菩薩句義亦復如是實",
    "T07n0220c_411:0057c23": "無所有。「善現當知！如幻士行內空句義實無",
    "T07n0220c_411:0057c24": "所有，菩薩句義亦復如是實無所有；如幻士",
    "T07n0220c_411:0057c25": "行外空、內外空、空空、大空、勝義空、有為空、無為",
    "T07n0220c_411:0057c26": "空、畢竟空、無際空、散空、無變異空、本性空、自共相",
    "T07n0220c_411:0057c27": "空、一切法空、不可得空、無性空、自性空、無性自",
    "T07n0220c_411:0057c28": "性空句義實無所有，菩薩句義亦復如是實",
    "T07n0220c_411:0057c29": "無所有。「善現當知！如幻士行四念住句義實",
    "T07n0220c_411:0058a01": "無所有，菩薩句義亦復如是實無所有；如幻",
    "T07n0220c_411:0058a02": "士行四正斷、四神足、五根、五力、七等覺支、八聖",
    "T07n0220c_411:0058a03": "道支句義實無所有，菩薩句義亦復如是實",
    "T07n0220c_411:0058a04": "無所有。「善現當知！如幻士乃至行佛十力句",
    "T07n0220c_411:0058a05": "義實無所有，菩薩句義亦復如是實無所有；",
    "T07n0220c_411:0058a06": "如幻士行四無所畏、四無礙解、大慈、大悲、大喜、",
    "T07n0220c_411:0058a07": "大捨、十八佛不共法句義實無所有，菩薩句",
    "T07n0220c_411:0058a08": "義亦復如是實無所有。",
    "T07n0220c_411:0058a09": "「復次，善現！如佛色句義實無所有，菩薩句義",
    "T07n0220c_411:0058a10": "亦復如是實無所有；如佛受、想、行、識句義實",
    "T07n0220c_411:0058a11": "無所有，菩薩句義亦復如是實無所有。如佛",
    "T07n0220c_411:0058a12": "眼處句義實無所有，菩薩句義亦復如是實",
    "T07n0220c_411:0058a13": "無所有；如佛耳、鼻、舌、身、意處句義實無所有，",
    "T07n0220c_411:0058a14": "菩薩句義亦復如是實無所有。如佛色處句",
    "T07n0220c_411:0058a15": "義實無所有，菩薩句義亦復如是實無所有；",
    "T07n0220c_411:0058a16": "如佛聲、香、味、觸、法處句義實無所有，菩薩句",
    "T07n0220c_411:0058a17": "義亦復如是實無所有。如佛眼界句義實無",
    "T07n0220c_411:0058a18": "所有，菩薩句義亦復如是實無所有；如佛耳、",
    "T07n0220c_411:0058a19": "鼻、舌、身、意界句義實無所有，菩薩句義亦復",
    "T07n0220c_411:0058a20": "如是實無所有。如佛色界句義實無所有，菩",
    "T07n0220c_411:0058a21": "薩句義亦復如是實無所有；如佛聲、香、味、觸、",
    "T07n0220c_411:0058a22": "法界句義實無所有，菩薩句義亦復如是實",
    "T07n0220c_411:0058a23": "無所有。如佛眼識界句義實無所有，菩薩句",
    "T07n0220c_411:0058a24": "義亦復如是實無所有；如佛耳、鼻、舌、身、意識",
    "T07n0220c_411:0058a25": "界句義實無所有，菩薩句義亦復如是實無",
    "T07n0220c_411:0058a26": "所有。如佛眼觸句義實無所有，菩薩句義亦",
    "T07n0220c_411:0058a27": "復如是實無所有；如佛耳、鼻、舌、身、意觸句義",
    "T07n0220c_411:0058a28": "實無所有，菩薩句義亦復如是實無所有。如",
    "T07n0220c_411:0058a29": "佛眼觸為緣所生諸受句義實無所有，菩薩",
    "T07n0220c_411:0058b01": "句義亦復如是實無所有；如佛耳、鼻、舌、身、意",
    "T07n0220c_411:0058b02": "觸為緣所生諸受句義實無所有，菩薩句義",
    "T07n0220c_411:0058b03": "亦復如是實無所有。如佛無明句義實無所",
    "T07n0220c_411:0058b04": "有，菩薩句義亦復如是實無所有；如佛行、識、",
    "T07n0220c_411:0058b05": "名色、六處、觸、受、愛、取、有、生、老死句義實無所",
    "T07n0220c_411:0058b06": "有，菩薩句義亦復如是實無所有。如佛行內",
    "T07n0220c_411:0058b07": "空句義實無所有，菩薩句義亦復如是實無",
    "T07n0220c_411:0058b08": "所有；如佛行外空、內外空、空空、大空、勝義空、",
    "T07n0220c_411:0058b09": "有為空、無為空、畢竟空、無際空、散無散空、本性",
    "T07n0220c_411:0058b10": "空、自共相空、一切法空、不可得空、無性空、自性",
    "T07n0220c_411:0058b11": "空、無性自性空句義實無所有，菩薩句義亦",
    "T07n0220c_411:0058b12": "復如是實無所有。如佛行四念住句義實無",
    "T07n0220c_411:0058b13": "所有，菩薩句義亦復如是實無所有；如佛行",
    "T07n0220c_411:0058b14": "四正斷、四神足、五根、五力、七等覺支、八聖道支",
    "T07n0220c_411:0058b15": "句義實無所有，菩薩句義亦復如是實無所",
    "T07n0220c_411:0058b16": "有。乃至如佛行佛十力句義實無所有，菩薩",
    "T07n0220c_411:0058b17": "句義亦復如是實無所有；如佛行四無所畏、",
    "T07n0220c_411:0058b18": "四無礙解、大慈、大悲、大喜、大捨、十八佛不共法",
    "T07n0220c_411:0058b19": "句義實無所有，菩薩句義亦復如是實無所",
    "T07n0220c_411:0058b20": "有。",
    "T07n0220c_411:0058b21": "「復次，善現！如有為界中無為界句義實無所",
    "T07n0220c_411:0058b22": "有，無為界中有為界句義亦實無所有，菩薩",
    "T07n0220c_411:0058b23": "句義亦復如是實無所有；如無生無滅、無作",
    "T07n0220c_411:0058b24": "無為、無成無壞、無得無捨、無染無淨句義實無",
    "T07n0220c_411:0058b25": "所有，菩薩句義亦復如是實無所有。」時，具壽",
    "T07n0220c_411:0058b26": "善現白佛言：「世尊！如何法無生無滅、無作無",
    "T07n0220c_411:0058b27": "為、無成無壞、無得無捨、無染無淨句義實無所",
    "T07n0220c_411:0058b28": "有，菩薩句義亦復如是實無所有耶？」佛告善",
    "T07n0220c_411:0058b29": "現：「如色乃至識無生無滅、無作無為、無成無",
    "T07n0220c_411:0058c01": "壞、無得無捨、無染無淨句義實無所有，菩薩",
    "T07n0220c_411:0058c02": "句義亦復如是實無所有；如眼處乃至意處",
    "T07n0220c_411:0058c03": "無生無滅、無作無為、無成無壞、無得無捨、無染",
    "T07n0220c_411:0058c04": "無淨句義實無所有，菩薩句義亦復如是實",
    "T07n0220c_411:0058c05": "無所有；如色處乃至法處無生無滅、無作無",
    "T07n0220c_411:0058c06": "為、無成無壞、無得無捨、無染無淨句義實無所",
    "T07n0220c_411:0058c07": "有，菩薩句義亦復如是實無所有；如眼界乃",
    "T07n0220c_411:0058c08": "至意界無生無滅、無作無為、無成無壞、無得無",
    "T07n0220c_411:0058c09": "捨、無染無淨句義實無所有，菩薩句義亦復",
    "T07n0220c_411:0058c10": "如是實無所有；如色界乃至法界無生無滅、",
    "T07n0220c_411:0058c11": "無作無為、無成無壞、無得無捨、無染無淨句義",
    "T07n0220c_411:0058c12": "實無所有，菩薩句義亦復如是實無所有；如",
    "T07n0220c_411:0058c13": "眼識界乃至意識界無生無滅、無作無為、無成",
    "T07n0220c_411:0058c14": "無壞、無得無捨、無染無淨句義實無所有，菩",
    "T07n0220c_411:0058c15": "薩句義亦復如是實無所有；如眼觸乃至意",
    "T07n0220c_411:0058c16": "觸無生無滅、無作無為、無成無壞、無得無捨、無",
    "T07n0220c_411:0058c17": "染無淨句義實無所有，菩薩句義亦復如是",
    "T07n0220c_411:0058c18": "實無所有；如眼觸為緣所生諸受乃至意觸",
    "T07n0220c_411:0058c19": "為緣所生諸受無生無滅、無作無為、無成無壞、",
    "T07n0220c_411:0058c20": "無得無捨、無染無淨句義實無所有，菩薩句",
    "T07n0220c_411:0058c21": "義亦復如是實無所有；如無明乃至老死無",
    "T07n0220c_411:0058c22": "生無滅、無作無為、無成無壞、無得無捨、無染無",
    "T07n0220c_411:0058c23": "淨句義實無所有，菩薩句義亦復如是實無",
    "T07n0220c_411:0058c24": "所有；如四念住乃至八聖道支無生無滅、無",
    "T07n0220c_411:0058c25": "作無為、無成無壞、無得無捨、無染無淨句義實",
    "T07n0220c_411:0058c26": "無所有，菩薩句義亦復如是實無所有；如是",
    "T07n0220c_411:0058c27": "乃至如佛十力乃至十八佛不共法無生無滅、",
    "T07n0220c_411:0058c28": "無作無為、無成無壞、無得無捨、無染無淨句義",
    "T07n0220c_411:0058c29": "實無所有，菩薩句義亦復如是實無所有。",
    "T07n0220c_411:0059a01": "「復次，善現！如四念住乃至八聖道支畢竟淨",
    "T07n0220c_411:0059a02": "句義實無所有，菩薩句義亦復如是實無所",
    "T07n0220c_411:0059a03": "有；如是乃至如佛十力乃至十八佛不共法",
    "T07n0220c_411:0059a04": "畢竟淨句義實無所有，菩薩句義亦復如是",
    "T07n0220c_411:0059a05": "實無所有；如我乃至見者句義實無所有，無",
    "T07n0220c_411:0059a06": "容有故，菩薩句義亦復如是實無所有；如",
    "T07n0220c_411:0059a07": "日出時闇冥句義實無所有，菩薩句義亦復",
    "T07n0220c_411:0059a08": "如是實無所有；如劫盡時諸行句義實無所",
    "T07n0220c_411:0059a09": "有，菩薩句義亦復如是實無所有；如諸如來、",
    "T07n0220c_411:0059a10": "應、正等覺淨戒蘊中惡戒句義實無所有，菩",
    "T07n0220c_411:0059a11": "薩句義亦復如是實無所有；如諸如來、應、正",
    "T07n0220c_411:0059a12": "等覺靜定蘊中亂心句義實無所有，菩薩句",
    "T07n0220c_411:0059a13": "義亦復如是實無所有；如諸如來、應、正等覺",
    "T07n0220c_411:0059a14": "明慧蘊中惡慧句義實無所有，菩薩句義亦",
    "T07n0220c_411:0059a15": "復如是實無所有；如諸如來、應、正等覺解脫",
    "T07n0220c_411:0059a16": "蘊中繫縛句義實無所有，菩薩句義亦復如",
    "T07n0220c_411:0059a17": "是實無所有；如諸如來、應、正等覺解脫智見",
    "T07n0220c_411:0059a18": "蘊中非解脫智見句義實無所有，菩薩句義",
    "T07n0220c_411:0059a19": "亦復如是實無所有；如日月等大光明中諸",
    "T07n0220c_411:0059a20": "闇句義實無所有，菩薩句義亦復如是實無",
    "T07n0220c_411:0059a21": "所有；如佛光中一切日月星寶火藥及諸天",
    "T07n0220c_411:0059a22": "等光明句義實無所有，菩薩句義亦復如是",
    "T07n0220c_411:0059a23": "實無所有。「何以故？善現！若菩提、若薩埵、若",
    "T07n0220c_411:0059a24": "菩薩句義，如是一切皆非相應非不相應，無",
    "T07n0220c_411:0059a25": "色、無見、無對、一相，所謂無相。善現！諸菩薩摩",
    "T07n0220c_411:0059a26": "訶薩於一切法，皆非實有，無著無礙，當勤修",
    "T07n0220c_411:0059a27": "學，應正覺知。」具壽善現即白佛言：「諸菩薩摩",
    "T07n0220c_411:0059a28": "訶薩於何等一切法，皆非實有，無著無礙，當",
    "T07n0220c_411:0059a29": "勤修學？諸菩薩摩訶薩云何於一切法應正",
    "T07n0220c_411:0059b01": "覺知？」佛告善現：「一切法者，謂善法非善法、",
    "T07n0220c_411:0059b02": "有記法無記法、世間法出世間法、有漏法無",
    "T07n0220c_411:0059b03": "漏法、有為法無為法、共法不共法。善現！諸",
    "T07n0220c_411:0059b04": "菩薩摩訶薩於如是等一切法性無著無礙，當",
    "T07n0220c_411:0059b05": "勤修學；諸菩薩摩訶薩於一切法實無所有，",
    "T07n0220c_411:0059b06": "應正覺知。」具壽善現復白佛言：「何等名為世",
    "T07n0220c_411:0059b07": "間善法？」佛告善現：「世間善法者，謂孝順父",
    "T07n0220c_411:0059b08": "母、供養沙門婆羅門、敬事師長，施性福業",
    "T07n0220c_411:0059b09": "事、戒性福業事、修性福業事，供侍病者俱",
    "T07n0220c_411:0059b10": "行福、方便善巧俱行福，世間十善業道，若",
    "T07n0220c_411:0059b11": "膖脹想、膿爛想、青瘀想、異赤想、破壞想、啄",
    "T07n0220c_411:0059b12": "噉想、離散想、骸骨想、焚燒想，若世間四靜慮、",
    "T07n0220c_411:0059b13": "四無量、四無色定，若佛隨念、法隨念、僧隨",
    "T07n0220c_411:0059b14": "念、戒隨念、捨隨念、天隨念、寂靜隨念、入出",
    "T07n0220c_411:0059b15": "息隨念、身隨念、死隨念。善現！此等名為世間",
    "T07n0220c_411:0059b16": "善法。」具壽善現復白佛言：「何等名為不善法？」",
    "T07n0220c_411:0059b17": "佛告善現：「不善法者，謂害生命、不與取、欲邪",
    "T07n0220c_411:0059b18": "行，虛誑語、離間語、麁惡語、雜穢語，貪欲、瞋",
    "T07n0220c_411:0059b19": "恚、邪見及忿恨、覆惱、諂誑、矯害、嫉、慳、慢等。",
    "T07n0220c_411:0059b20": "善現！此等名為不善法。」具壽善現復白佛言：",
    "T07n0220c_411:0059b21": "「何等有記法？」佛告善現：「即諸善法及不善法，",
    "T07n0220c_411:0059b22": "名有記法。」具壽善現復白佛言：「何等名為無",
    "T07n0220c_411:0059b23": "記法？」佛告善現：「謂無記身業、無記語業、無",
    "T07n0220c_411:0059b24": "記意業、無記四大種、無記五根、無記五蘊、",
    "T07n0220c_411:0059b25": "無記十二處、無記十八界、無記異熟法。善",
    "T07n0220c_411:0059b26": "現！此等名為無記法。」具壽善現復白佛言：「何",
    "T07n0220c_411:0059b27": "等名為世間法？」佛告善現：「謂世間五蘊、十二",
    "T07n0220c_411:0059b28": "處、十八界，十業道，四靜慮、四無量、四無色定，",
    "T07n0220c_411:0059b29": "十二支緣起法。善現！此等名為世間法。」具",
    "T07n0220c_411:0059c01": "壽善現復白佛言：「何等名為出世間法？」佛告",
    "T07n0220c_411:0059c02": "善現：「謂出世間四念住、四正斷、四神足、五根、",
    "T07n0220c_411:0059c03": "五力、七等覺支、八聖道支，空、無相、無願解脫",
    "T07n0220c_411:0059c04": "門，未知當知根、已知根、具知根，有尋有伺",
    "T07n0220c_411:0059c05": "三摩地、無尋唯伺三摩地、無尋無伺三摩地，",
    "T07n0220c_411:0059c06": "若明、若解脫，若念、若正知、若如理作意，若",
    "T07n0220c_411:0059c07": "八解脫、若九次第定，若內空、外空、內外空、空",
    "T07n0220c_411:0059c08": "空、大空、勝義空、有為空、無為空、畢竟空、無際空、",
    "T07n0220c_411:0059c09": "散無散空、本性空、自共相空、一切法空、不可得",
    "T07n0220c_411:0059c10": "空、無性空、自性空、無性自性空，若佛十力、四",
    "T07n0220c_411:0059c11": "無所畏、四無礙解、十八佛不共法。善現！此等",
    "T07n0220c_411:0059c12": "名為出世間法。」具壽善現復白佛言：「何等名",
    "T07n0220c_411:0059c13": "為有漏法？」佛告善現：「謂墮三界，若五蘊、十二",
    "T07n0220c_411:0059c14": "處、十八界，若四靜慮、四無量、四無色定。善現！",
    "T07n0220c_411:0059c15": "此等名為有漏法。」具壽善現復白佛言：「何等",
    "T07n0220c_411:0059c16": "名為無漏法？」佛告善現：「謂四念住乃至十八",
    "T07n0220c_411:0059c17": "佛不共法。善現！此等名為無漏法。」具壽善",
    "T07n0220c_411:0059c18": "現復白佛言：「何等名為有為法？」佛告善現：「謂",
    "T07n0220c_411:0059c19": "三界繫法，若五蘊，若四靜慮、四無量、四無色",
    "T07n0220c_411:0059c20": "定，若四念住乃至十八佛不共法。善現！此",
    "T07n0220c_411:0059c21": "等名為有為法。」具壽善現復白佛言：「何等名",
    "T07n0220c_411:0059c22": "為無為法？」佛告善現：「若法無生、無滅、無住、無",
    "T07n0220c_411:0059c23": "異，若貪盡、瞋盡、癡盡，若真如、法界、法性、不虛",
    "T07n0220c_411:0059c24": "妄性、不變異性、平等性、離生性、法定、法住、實",
    "T07n0220c_411:0059c25": "際。善現！此等名為無為法。」具壽善現復白",
    "T07n0220c_411:0059c26": "佛言：「何等名為共法？」佛告善現：「謂世間四",
    "T07n0220c_411:0059c27": "靜慮、四無量、四無色定、五神通。善現！此等",
    "T07n0220c_411:0059c28": "名為共法，共異生故。」具壽善現復白佛言：「何",
    "T07n0220c_411:0059c29": "等名為不共法？」佛告善現：「謂四念住乃至十",
    "T07n0220c_411:0060a01": "八佛不共法。善現！此等名為不共法，不共",
    "T07n0220c_411:0060a02": "異生故。善現！諸菩薩摩訶薩修行般若波羅",
    "T07n0220c_411:0060a03": "蜜多時，於如是等自相空法不應執著，以一",
    "T07n0220c_411:0060a04": "切法無分別故。善現！諸菩薩摩訶薩修行般",
    "T07n0220c_411:0060a05": "若波羅蜜多時，於一切法以無二為方便，應",
    "T07n0220c_411:0060a06": "正覺知，以一切法皆無動故。善現！於一切",
    "T07n0220c_411:0060a07": "法無二、無動是菩薩句義，無分別、無執著是",
    "T07n0220c_411:0060a08": "菩薩句義。以是故，無句義是菩薩句義。」",
    "T07n0220c_411:0060a09": "爾時，具壽善現白佛言：「世尊！何緣菩薩復名",
    "T07n0220c_411:0060a10": "摩訶薩？」佛告善現：「由是菩薩於大有情眾中",
    "T07n0220c_411:0060a11": "當為上首故，復名摩訶薩。」善現白言：「何等名",
    "T07n0220c_411:0060a12": "為大有情眾，菩薩於中當為上首？」佛告善現：",
    "T07n0220c_411:0060a13": "「謂住種姓、第八、預流、一來、不還、阿羅漢、獨覺，",
    "T07n0220c_411:0060a14": "及從初發心乃至不退轉地菩薩摩訶薩，如",
    "T07n0220c_411:0060a15": "是皆名大有情眾。菩薩於此大有情眾中當",
    "T07n0220c_411:0060a16": "為上首故，復名摩訶薩。」具壽善現復白佛言：",
    "T07n0220c_411:0060a17": "「如是菩薩何緣能於大有情眾當為上首？」佛",
    "T07n0220c_411:0060a18": "告善現：「由是菩薩已發堅固金剛喻心定不",
    "T07n0220c_411:0060a19": "退壞，是故能於大有情眾當為上首。」善現復",
    "T07n0220c_411:0060a20": "言：「何謂菩薩金剛喻心？」佛告善現：「若菩薩",
    "T07n0220c_411:0060a21": "摩訶薩發如是心：『我今當被大功德鎧，無邊",
    "T07n0220c_411:0060a22": "生死大曠野中，為諸有情破壞一切煩惱怨",
    "T07n0220c_411:0060a23": "敵。我當普為一切有情枯竭無邊生死大海。",
    "T07n0220c_411:0060a24": "我當棄捨一切身財為諸有情作大饒益。我",
    "T07n0220c_411:0060a25": "當等心利益安樂一切有情。我當普令諸有",
    "T07n0220c_411:0060a26": "情類遊三乘道趣般涅槃。我當雖以三乘濟",
    "T07n0220c_411:0060a27": "度一切有情，而都不見有一有情得滅度者。",
    "T07n0220c_411:0060a28": "我當覺了一切法性無生無滅、無淨無染。我",
    "T07n0220c_411:0060a29": "當純以一切智智相應作意修行六種波羅蜜",
    "T07n0220c_411:0060b01": "多。我當修學於一切法，通達究竟遍入妙智。",
    "T07n0220c_411:0060b02": "我當通達一切法相一理趣門。我當通達一",
    "T07n0220c_411:0060b03": "切法相二理趣門。我當通達一切法相多理",
    "T07n0220c_411:0060b04": "趣門。我當修學種種妙智，達諸法性引勝功",
    "T07n0220c_411:0060b05": "德。』善現！是謂菩薩金剛喻心。若菩薩摩訶",
    "T07n0220c_411:0060b06": "薩以無所得而為方便安住此心，決定能於",
    "T07n0220c_411:0060b07": "大有情眾當為上首。「復次，善現！諸菩薩摩訶",
    "T07n0220c_411:0060b08": "薩發如是心：『一切地獄、傍生、鬼界及人、天中，",
    "T07n0220c_411:0060b09": "諸有情類所受苦惱，我當代受令彼安樂。』諸",
    "T07n0220c_411:0060b10": "菩薩摩訶薩發如是心：『我為饒益一有情故，",
    "T07n0220c_411:0060b11": "經於無量百千俱胝那庾多劫，受諸地獄種",
    "T07n0220c_411:0060b12": "種重苦，無數方便教化令得無餘涅槃。如是",
    "T07n0220c_411:0060b13": "次第普為饒益一切有情，為彼一一各經無",
    "T07n0220c_411:0060b14": "量百千俱胝那庾多劫，受諸地獄種種重苦，",
    "T07n0220c_411:0060b15": "一一各以無數方便教化令得無餘涅槃。作",
    "T07n0220c_411:0060b16": "是事已，自種善根，復經無量百千俱胝那庾",
    "T07n0220c_411:0060b17": "多劫，圓滿修集菩提資糧，然後方證所求無",
    "T07n0220c_411:0060b18": "上正等菩提。』善現！如是誓願亦名菩薩金剛",
    "T07n0220c_411:0060b19": "喻心。若菩薩摩訶薩以無所得而為方便安",
    "T07n0220c_411:0060b20": "住此心，決定能於大有情眾當為上首。",
    "T07n0220c_411:0060b21": "「復次，善現！諸菩薩摩訶薩恒常發起勝心大",
    "T07n0220c_411:0060b22": "心，由此心故，決定能於大有情眾當為上首。」",
    "T07n0220c_411:0060b23": "具壽善現白言：「世尊！何謂菩薩勝心大心？」佛",
    "T07n0220c_411:0060b24": "告善現：「諸菩薩摩訶薩發如是心：『我應從初",
    "T07n0220c_411:0060b25": "發心乃至證得一切智智，定當不起貪欲、瞋",
    "T07n0220c_411:0060b26": "恚、愚癡、忿恨、覆惱、諂誑、嫉慳、矯害、見慢等心，",
    "T07n0220c_411:0060b27": "亦定不起趣求聲聞、獨覺地心。』是為菩薩勝",
    "T07n0220c_411:0060b28": "心大心。若菩薩摩訶薩以無所得而為方便",
    "T07n0220c_411:0060b29": "安住此心，決定能於大有情眾當為上首。「復",
    "T07n0220c_411:0060c01": "次，善現！諸菩薩摩訶薩發起決定不傾動",
    "T07n0220c_411:0060c02": "心，由此心故，決定能於大有情眾當為上首。」",
    "T07n0220c_411:0060c03": "具壽善現白言：「世尊！何謂菩薩不傾動心？」佛",
    "T07n0220c_411:0060c04": "告善現：「諸菩薩摩訶薩發如是心：『我應常",
    "T07n0220c_411:0060c05": "依一切智智相應作意，修習發起一切所修、",
    "T07n0220c_411:0060c06": "所作事業而無憍逸。』善現！是謂菩薩不傾動",
    "T07n0220c_411:0060c07": "心。若菩薩摩訶薩以無所得而為方便安住",
    "T07n0220c_411:0060c08": "此心，決定能於大有情眾當為上首。「復次，善",
    "T07n0220c_411:0060c09": "現！諸菩薩摩訶薩普於一切諸有情類，平等",
    "T07n0220c_411:0060c10": "發起真利樂心，由此心故，決定能於大有情",
    "T07n0220c_411:0060c11": "眾當為上首。」具壽善現白言：「世尊！何謂菩",
    "T07n0220c_411:0060c12": "薩真利樂心？」佛告善現：「諸菩薩摩訶薩發如",
    "T07n0220c_411:0060c13": "是心：『我當決定窮未來際，利益安樂一切有",
    "T07n0220c_411:0060c14": "情，為作歸依、洲渚、舍宅，常不捨離。』善現！是",
    "T07n0220c_411:0060c15": "謂菩薩真利樂心。若菩薩摩訶薩以無所得",
    "T07n0220c_411:0060c16": "而為方便安住此心，決定能於大有情眾當",
    "T07n0220c_411:0060c17": "為上首。「復次，善現！諸菩薩摩訶薩修行般若",
    "T07n0220c_411:0060c18": "波羅蜜多，常勤精進愛法、樂法、欣法、憙法，由",
    "T07n0220c_411:0060c19": "此因緣，決定能於大有情眾當為上首。」具壽",
    "T07n0220c_411:0060c20": "善現白言：「世尊！何等為法？云何菩薩摩訶",
    "T07n0220c_411:0060c21": "薩修行般若波羅蜜多時，常於此法愛樂欣",
    "T07n0220c_411:0060c22": "喜？」佛告善現：「所言法者，謂色非色皆無自",
    "T07n0220c_411:0060c23": "性，都不可得，不可破壞，不可分別，是名為",
    "T07n0220c_411:0060c24": "法。言愛法者，謂於此法起欲希求；言樂法",
    "T07n0220c_411:0060c25": "者，謂於此法稱讚功德；言欣法者，謂於此",
    "T07n0220c_411:0060c26": "法歡喜信受；言憙法者，謂於此法慕多修習",
    "T07n0220c_411:0060c27": "親近愛重。善現！若菩薩摩訶薩修行般若波",
    "T07n0220c_411:0060c28": "羅蜜多時，以無所得而為方便，常能如是愛",
    "T07n0220c_411:0060c29": "法、樂法、欣法、憙法而不憍舉，決定能於大有",
    "T07n0220c_411:0061a01": "情眾當為上首。「復次，善現！若菩薩摩訶薩修",
    "T07n0220c_411:0061a02": "行般若波羅蜜多，以無所得而為方便，安住",
    "T07n0220c_411:0061a03": "內空乃至無性自性空，修四念住乃至十八",
    "T07n0220c_411:0061a04": "佛不共法，是菩薩摩訶薩決定能於大有情",
    "T07n0220c_411:0061a05": "眾當為上首。「復次，善現！若菩薩摩訶薩修行",
    "T07n0220c_411:0061a06": "般若波羅蜜多，以無所得而為方便，住金剛",
    "T07n0220c_411:0061a07": "喻三摩地，乃至住無著無為無染解脫如虛",
    "T07n0220c_411:0061a08": "空三摩地，是菩薩摩訶薩由此因緣，決定能",
    "T07n0220c_411:0061a09": "於大有情眾當為上首。「善現！由如是等種種",
    "T07n0220c_411:0061a10": "因緣，諸菩薩摩訶薩決定能於大有情眾當",
    "T07n0220c_411:0061a11": "為上首，是故菩薩復名摩訶薩。」",
    "T07n0220c_411:0061a12": "12 斷諸見品第二分斷諸見品第十二",
    "T07n0220c_411:0061a13": "爾時，舍利子白佛言：「世尊！我亦樂以智慧辯",
    "T07n0220c_411:0061a14": "才，說諸菩薩由此義故名摩訶薩。」佛告舍利",
    "T07n0220c_411:0061a15": "子：「隨汝意說。」舍利子言：「世尊！以諸菩薩方",
    "T07n0220c_411:0061a16": "便善巧，能為有情宣說法要，令斷我見、有情",
    "T07n0220c_411:0061a17": "見、命者見、生者見、養者見、士夫見、補特伽羅見、",
    "T07n0220c_411:0061a18": "意生見、儒童見、作者見、受者見、知者見、見者",
    "T07n0220c_411:0061a19": "見，由此義故名摩訶薩。「世尊！以諸菩薩方",
    "T07n0220c_411:0061a20": "便善巧，能為有情宣說法要，令斷常見、斷見、",
    "T07n0220c_411:0061a21": "有見、無見，由此義故名摩訶薩。「世尊！以諸",
    "T07n0220c_411:0061a22": "菩薩方便善巧，能為有情宣說法要，令斷蘊",
    "T07n0220c_411:0061a23": "見、處見、界見、諦見、緣起見，由此義故名摩訶",
    "T07n0220c_411:0061a24": "薩。「世尊！以諸菩薩方便善巧，能為有情宣",
    "T07n0220c_411:0061a25": "說法要，令斷四念住見乃至十八佛不共法",
    "T07n0220c_411:0061a26": "見，由此義故名摩訶薩。以諸菩薩方便善巧，",
    "T07n0220c_411:0061a27": "能為有情宣說法要，令斷成熟有情見、嚴淨",
    "T07n0220c_411:0061a28": "佛土見、菩薩見、如來見、菩提見、涅槃見、轉法輪",
    "T07n0220c_411:0061a29": "見，由此義故名摩訶薩。「世尊！以諸菩薩方",
    "T07n0220c_411:0061b01": "便善巧，能為有情以無所得而為方便，宣說",
    "T07n0220c_411:0061b02": "永斷一切見法，由此義故名摩訶薩。」時，具壽",
    "T07n0220c_411:0061b03": "善現問舍利子言：「若菩薩摩訶薩能為有",
    "T07n0220c_411:0061b04": "情，以無所得而為方便，宣說永斷諸見法要，",
    "T07n0220c_411:0061b05": "何因何緣有諸菩薩，自有所得而為方便，起",
    "T07n0220c_411:0061b06": "蘊見、處見、界見、諦見、緣起見、四念住見乃至十",
    "T07n0220c_411:0061b07": "八佛不共法見，及成熟有情見、嚴淨佛土見、菩",
    "T07n0220c_411:0061b08": "薩見、如來見、菩提見、涅槃見、轉法輪見耶？」舍",
    "T07n0220c_411:0061b09": "利子言：「若菩薩摩訶薩修行般若波羅蜜多",
    "T07n0220c_411:0061b10": "時，無方便善巧者，以有所得而為方便，發",
    "T07n0220c_411:0061b11": "起蘊見乃至轉法輪見，是菩薩摩訶薩無方",
    "T07n0220c_411:0061b12": "便善巧故，決定不能以無所得而為方便，為",
    "T07n0220c_411:0061b13": "諸有情宣說永斷諸見法要。若菩薩摩訶薩",
    "T07n0220c_411:0061b14": "修行般若波羅蜜多時，有方便善巧者，能為",
    "T07n0220c_411:0061b15": "有情以無所得而為方便，宣說永斷諸見法",
    "T07n0220c_411:0061b16": "要，是菩薩摩訶薩決定不起蘊等諸見。」",
    "T07n0220c_411:0061b17": "爾時，具壽善現白佛言：「世尊！我亦樂以智慧",
    "T07n0220c_411:0061b18": "辯才，說諸菩薩由此義故名摩訶薩。」佛告善",
    "T07n0220c_411:0061b19": "現：「隨汝意說。」善現白言：「世尊！以諸菩薩為",
    "T07n0220c_411:0061b20": "欲證得一切智智，發菩提心、無等等心、不共",
    "T07n0220c_411:0061b21": "聲聞獨覺等心，於如是心亦不取著，由此義",
    "T07n0220c_411:0061b22": "故名摩訶薩。何以故？世尊！以一切智智心",
    "T07n0220c_411:0061b23": "是真無漏不墮三界，求一切智智心亦是無",
    "T07n0220c_411:0061b24": "漏不墮三界，於如是心不應取著，是故菩薩",
    "T07n0220c_411:0061b25": "名摩訶薩。」時，舍利子問善現言：「云何菩薩",
    "T07n0220c_411:0061b26": "摩訶薩無等等心、不共聲聞獨覺等心？」善現",
    "T07n0220c_411:0061b27": "答言：「諸菩薩摩訶薩從初發心，不見少法有",
    "T07n0220c_411:0061b28": "生有滅、有減有增、有染有淨。舍利子！若不見",
    "T07n0220c_411:0061b29": "少法有生有滅、有減有增、有染有淨，亦不見",
    "T07n0220c_411:0061c01": "有聲聞心、獨覺心、菩薩心、如來心。舍利子！是",
    "T07n0220c_411:0061c02": "名菩薩摩訶薩無等等心、不共聲聞獨覺等",
    "T07n0220c_411:0061c03": "心，諸菩薩摩訶薩於如是心亦不取著。」時，舍",
    "T07n0220c_411:0061c04": "利子問善現言：「若菩薩摩訶薩於如是心不",
    "T07n0220c_411:0061c05": "應取著，則於一切聲聞、獨覺、異生等心亦不",
    "T07n0220c_411:0061c06": "應取著，及於色、受、想、行、識心乃至十八佛不",
    "T07n0220c_411:0061c07": "共法心亦不應取著。何以故？如是諸心無心",
    "T07n0220c_411:0061c08": "性故。」善現答言：「如是！如是！誠如所說。」時，舍",
    "T07n0220c_411:0061c09": "利子問善現言：「若一切心無心性故不應取",
    "T07n0220c_411:0061c10": "著，則色、受、想、行、識亦無色、受、想、行、識性不應",
    "T07n0220c_411:0061c11": "取著，乃至十八佛不共法亦無十八佛不共",
    "T07n0220c_411:0061c12": "法性不應取著。」善現答言：「如是！如是！誠如所",
    "T07n0220c_411:0061c13": "說。」舍利子言：「若一切智智心是真無漏不墮",
    "T07n0220c_411:0061c14": "三界，則一切愚夫異生、聲聞、獨覺等心，亦應",
    "T07n0220c_411:0061c15": "是真無漏不墮三界。何以故？如是諸心皆本",
    "T07n0220c_411:0061c16": "性空故。」善現答言：「如是！如是！誠如所說。」舍",
    "T07n0220c_411:0061c17": "利子言：「若如是心本性空故，是真無漏不墮",
    "T07n0220c_411:0061c18": "三界，則色、受、想、行、識乃至十八佛不共法，亦",
    "T07n0220c_411:0061c19": "應是真無漏不墮三界。何以故？如是諸法皆",
    "T07n0220c_411:0061c20": "本性空故。」善現答言：「如是！如是！誠如所說。」舍",
    "T07n0220c_411:0061c21": "利子言：「若心色等法無心色等性故不應取",
    "T07n0220c_411:0061c22": "著，則一切法皆應平等都無差別。」善現答言：",
    "T07n0220c_411:0061c23": "「如是！如是！誠如所說。」舍利子言：「若一切法等",
    "T07n0220c_411:0061c24": "無差別，云何如來說心色等有種種異？」善現",
    "T07n0220c_411:0061c25": "答言：「此是如來隨世俗說，非隨勝義。」舍利子",
    "T07n0220c_411:0061c26": "言：「若諸異生、聲聞、獨覺、菩薩、如來心色等法，",
    "T07n0220c_411:0061c27": "皆是無漏不墮三界，則諸異生及諸聖者、菩",
    "T07n0220c_411:0061c28": "薩、如來應無差別。」善現答言：「如是！如是！誠如",
    "T07n0220c_411:0061c29": "所說。」舍利子言：「若諸凡聖、菩薩、如來無差別",
    "T07n0220c_411:0062a01": "者，云何佛說凡聖大小有種種異？」善現答言：",
    "T07n0220c_411:0062a02": "「此亦如來依世俗說不依勝義。舍利子！諸菩",
    "T07n0220c_411:0062a03": "薩摩訶薩修行般若波羅蜜多時，以無所得",
    "T07n0220c_411:0062a04": "為方便故，於所發起大菩提心、無等等心、不",
    "T07n0220c_411:0062a05": "共聲聞獨覺等心不恃不執，於色非色乃至",
    "T07n0220c_411:0062a06": "十八佛不共法無取無著，由此義故名摩訶",
    "T07n0220c_411:0062a07": "薩。」",
    "T07n0220c_411:0062a08": "13 六到彼岸品第二分六到彼岸品第十三之一",
    "T07n0220c_411:0062a09": "爾時，滿慈子白佛言：「世尊！我亦樂以智慧辯",
    "T07n0220c_411:0062a10": "才，說諸菩薩由此義故名摩訶薩。」佛告滿慈",
    "T07n0220c_411:0062a11": "子：「隨汝意說。」滿慈子言：「世尊！以諸菩薩普",
    "T07n0220c_411:0062a12": "為利樂一切有情，被大功德鎧故，發趣大乘",
    "T07n0220c_411:0062a13": "故，乘大乘故，名摩訶薩。」時，舍利子問滿慈",
    "T07n0220c_411:0062a14": "子言：「云何菩薩摩訶薩普為利樂一切有情",
    "T07n0220c_411:0062a15": "被大功德鎧？」滿慈子言：「舍利子！諸菩薩摩",
    "T07n0220c_411:0062a16": "訶薩修行布施波羅蜜多時，不為利樂少分",
    "T07n0220c_411:0062a17": "有情修行布施波羅蜜多，普為利樂一切有",
    "T07n0220c_411:0062a18": "情修行布施波羅蜜多。諸菩薩摩訶薩修行",
    "T07n0220c_411:0062a19": "淨戒波羅蜜多時，不為利樂少分有情修行",
    "T07n0220c_411:0062a20": "淨戒波羅蜜多，普為利樂一切有情修行淨",
    "T07n0220c_411:0062a21": "戒波羅蜜多。諸菩薩摩訶薩修行安忍波羅",
    "T07n0220c_411:0062a22": "蜜多時，不為利樂少分有情修行安忍波羅",
    "T07n0220c_411:0062a23": "蜜多，普為利樂一切有情修行安忍波羅蜜",
    "T07n0220c_411:0062a24": "多。諸菩薩摩訶薩修行精進波羅蜜多時，不",
    "T07n0220c_411:0062a25": "為利樂少分有情修行精進波羅蜜多，普為",
    "T07n0220c_411:0062a26": "利樂一切有情修行精進波羅蜜多。諸菩薩",
    "T07n0220c_411:0062a27": "摩訶薩修行靜慮波羅蜜多時，不為利樂少",
    "T07n0220c_411:0062a28": "分有情修行靜慮波羅蜜多，普為利樂一切",
    "T07n0220c_411:0062a29": "有情修行靜慮波羅蜜多。諸菩薩摩訶薩修",
    "T07n0220c_411:0062b01": "行般若波羅蜜多時，不為利樂少分有情修",
    "T07n0220c_411:0062b02": "行般若波羅蜜多，普為利樂一切有情修行",
    "T07n0220c_411:0062b03": "般若波羅蜜多。舍利子！是為菩薩摩訶薩普",
    "T07n0220c_411:0062b04": "為利樂一切有情被大功德鎧。「復次，舍利子！",
    "T07n0220c_411:0062b05": "諸菩薩摩訶薩被大功德鎧，利樂有情不為分",
    "T07n0220c_411:0062b06": "限，不作是念：『我當拔濟爾所有情令入無餘",
    "T07n0220c_411:0062b07": "般涅槃界，爾所有情不令其入；我當拔濟爾",
    "T07n0220c_411:0062b08": "所有情令住無上正等菩提，爾所有情不令",
    "T07n0220c_411:0062b09": "其住。』然諸菩薩摩訶薩普為拔濟一切有情，",
    "T07n0220c_411:0062b10": "令入無餘般涅槃界及住無上正等菩提。舍",
    "T07n0220c_411:0062b11": "利子！是為菩薩摩訶薩普為利樂一切有情",
    "T07n0220c_411:0062b12": "被大功德鎧。「復次，舍利子！諸菩薩摩訶薩作",
    "T07n0220c_411:0062b13": "如是念：『我當自圓滿布施波羅蜜多，亦令一",
    "T07n0220c_411:0062b14": "切有情圓滿布施波羅蜜多。我當自圓滿淨",
    "T07n0220c_411:0062b15": "戒波羅蜜多，亦令一切有情圓滿淨戒波羅",
    "T07n0220c_411:0062b16": "蜜多。我當自圓滿安忍波羅蜜多，亦令一切",
    "T07n0220c_411:0062b17": "有情圓滿安忍波羅蜜多。我當自圓滿精進",
    "T07n0220c_411:0062b18": "波羅蜜多，亦令一切有情圓滿精進波羅蜜",
    "T07n0220c_411:0062b19": "多。我當自圓滿靜慮波羅蜜多，亦令一切有",
    "T07n0220c_411:0062b20": "情圓滿靜慮波羅蜜多。我當自圓滿般若波",
    "T07n0220c_411:0062b21": "羅蜜多，亦令一切有情圓滿般若波羅蜜多。』",
    "T07n0220c_411:0062b22": "諸菩薩摩訶薩作如是念：『我當自依如是六",
    "T07n0220c_411:0062b23": "種波羅蜜多，安住內空乃至無性自性空，修",
    "T07n0220c_411:0062b24": "行四念住乃至十八佛不共法。亦令一切有",
    "T07n0220c_411:0062b25": "情依此六種波羅蜜多，安住內空乃至無性",
    "T07n0220c_411:0062b26": "自性空，修行四念住乃至十八佛不共法。』諸",
    "T07n0220c_411:0062b27": "菩薩摩訶薩作如是念：『我當自依如是六種",
    "T07n0220c_411:0062b28": "波羅蜜多，速證無上正等菩提，入無餘依般涅",
    "T07n0220c_411:0062b29": "槃界。亦令一切有情，依此六種波羅蜜多，速",
    "T07n0220c_411:0062c01": "證無上正等菩提，入無餘依般涅槃界。』舍利",
    "T07n0220c_411:0062c02": "子！是為菩薩摩訶薩普為利樂一切有情被",
    "T07n0220c_411:0062c03": "大功德鎧。",
    "T07n0220c_411:0062c04": "大般若波羅蜜多經卷第四百一十一",
    "T07n0220c_411:0062c10": "三藏法師玄奘奉　詔譯",
    "T07n0220c_411:0062c11": "第二分六到彼岸品第十三之二",
    "T07n0220c_411:0062c12": "「復次，舍利子！諸菩薩摩訶薩修行布施波羅",
    "T07n0220c_411:0062c13": "蜜多時，以一切智智相應作意，而修布施波",
    "T07n0220c_411:0062c14": "羅蜜多。持此善根，以無所得而為方便，與",
    "T07n0220c_411:0062c15": "一切有情同共迴向一切智智，於布施時，都",
    "T07n0220c_411:0062c16": "無所悋。舍利子！是為菩薩摩訶薩修行布施",
    "T07n0220c_411:0062c17": "波羅蜜多時，所被布施波羅蜜多大功德鎧。",
    "T07n0220c_411:0062c18": "「復次，舍利子！諸菩薩摩訶薩修行布施波羅",
    "T07n0220c_411:0062c19": "蜜多時，以一切智智相應作意，而修布施波",
    "T07n0220c_411:0062c20": "羅蜜多。持此善根，以無所得而為方便，與",
    "T07n0220c_411:0062c21": "一切有情同共迴向一切智智，於布施時，不",
    "T07n0220c_411:0062c22": "起聲聞、獨覺作意。舍利子！是為菩薩摩訶薩",
    "T07n0220c_411:0062c23": "修行布施波羅蜜多時，所被淨戒波羅蜜多大",
    "T07n0220c_411:0062c24": "功德鎧。「復次，舍利子！諸菩薩摩訶薩修行布",
    "T07n0220c_411:0062c25": "施波羅蜜多時，以一切智智相應作意，而修",
    "T07n0220c_411:0062c26": "布施波羅蜜多。持此善根，以無所得而為方",
    "T07n0220c_411:0062c27": "便，與一切有情同共迴向一切智智，於布施",
    "T07n0220c_411:0062c28": "時，信忍欲樂修布施法。舍利子！是為菩薩",
    "T07n0220c_411:0062c29": "摩訶薩修行布施波羅蜜多時，所被安忍波羅",
    "T07n0220c_411:0063a01": "蜜多大功德鎧。「復次，舍利子！諸菩薩摩訶薩",
    "T07n0220c_411:0063a02": "修行布施波羅蜜多時，以一切智智相應作",
    "T07n0220c_411:0063a03": "意，而修布施波羅蜜多。持此善根，以無所",
    "T07n0220c_411:0063a04": "得而為方便，與一切有情同共迴向一切智",
    "T07n0220c_411:0063a05": "智，於布施時，精進勇猛不捨加行。舍利子！是",
    "T07n0220c_411:0063a06": "為菩薩摩訶薩修行布施波羅蜜多時，所被精",
    "T07n0220c_411:0063a07": "進波羅蜜多大功德鎧。「復次，舍利子！諸菩薩",
    "T07n0220c_411:0063a08": "摩訶薩修行布施波羅蜜多時，以一切智智",
    "T07n0220c_411:0063a09": "相應作意，而修布施波羅蜜多。持此善根，以",
    "T07n0220c_411:0063a10": "無所得而為方便，與一切有情同共迴向一",
    "T07n0220c_411:0063a11": "切智智，於布施時，一心趣向一切智智，究竟",
    "T07n0220c_411:0063a12": "利樂一切有情，不雜聲聞、獨覺作意。舍利子！",
    "T07n0220c_411:0063a13": "是為菩薩摩訶薩修行布施波羅蜜多時，所被",
    "T07n0220c_411:0063a14": "靜慮波羅蜜多大功德鎧。",
    "T07n0220c_411:0063a15": "「復次，舍利子！諸菩薩摩訶薩修行布施波羅",
    "T07n0220c_411:0063a16": "蜜多時，以一切智智相應作意，而修布施波",
    "T07n0220c_411:0063a17": "羅蜜多。持此善根，以無所得而為方便，與",
    "T07n0220c_411:0063a18": "一切有情同共迴向一切智智，於布施時，住",
    "T07n0220c_411:0063a19": "如幻想，不得施者、受者、施物、施所得果。舍利",
    "T07n0220c_411:0063a20": "子！是為菩薩摩訶薩修行布施波羅蜜多時，",
    "T07n0220c_411:0063a21": "所被般若波羅蜜多大功德鎧。「舍利子！如是",
    "T07n0220c_411:0063a22": "菩薩摩訶薩修行布施波羅蜜多時，具被六",
    "T07n0220c_411:0063a23": "種波羅蜜多大功德鎧。舍利子！若菩薩摩訶",
    "T07n0220c_411:0063a24": "薩以一切智智相應作意，修行布施波羅蜜",
    "T07n0220c_411:0063a25": "多時，於六波羅蜜多相不取不得，當知是菩",
    "T07n0220c_411:0063a26": "薩摩訶薩被大功德鎧。",
    "T07n0220c_411:0063a27": "「復次，舍利子！諸菩薩摩訶薩修行淨戒波羅",
    "T07n0220c_411:0063a28": "蜜多時，以一切智智相應作意，而修淨戒波",
    "T07n0220c_411:0063a29": "羅蜜多。持此善根，以無所得而為方便，與",
    "T07n0220c_411:0063b01": "一切有情同共迴向一切智智，修淨戒時，於",
    "T07n0220c_411:0063b02": "諸所有都無慳悋。舍利子！是為菩薩摩訶薩",
    "T07n0220c_411:0063b03": "修行淨戒波羅蜜多時，所被布施波羅蜜多大",
    "T07n0220c_411:0063b04": "功德鎧。",
    "T07n0220c_411:0063b05": "「復次，舍利子！諸菩薩摩訶薩修行淨戒波羅",
    "T07n0220c_411:0063b06": "蜜多時，以一切智智相應作意，而修淨戒波",
    "T07n0220c_411:0063b07": "羅蜜多。持此善根，以無所得而為方便，與一",
    "T07n0220c_411:0063b08": "切有情同共迴向一切智智，修淨戒時，於諸",
    "T07n0220c_411:0063b09": "聲聞及獨覺地尚不趣求，況異生地！舍利子！",
    "T07n0220c_411:0063b10": "是為菩薩摩訶薩修行淨戒波羅蜜多時，所被",
    "T07n0220c_411:0063b11": "淨戒波羅蜜多大功德鎧。「復次，舍利子！諸菩",
    "T07n0220c_411:0063b12": "薩摩訶薩修行淨戒波羅蜜多時，以一切智",
    "T07n0220c_411:0063b13": "智相應作意，而修淨戒波羅蜜多。持此善根，",
    "T07n0220c_411:0063b14": "以無所得而為方便，與一切有情同共迴向",
    "T07n0220c_411:0063b15": "一切智智，修淨戒時，於淨戒法信忍欲樂。舍",
    "T07n0220c_411:0063b16": "利子！是為菩薩摩訶薩修行淨戒波羅蜜多",
    "T07n0220c_411:0063b17": "時，所被安忍波羅蜜多大功德鎧。「復次，舍利",
    "T07n0220c_411:0063b18": "子！諸菩薩摩訶薩修行淨戒波羅蜜多時，以",
    "T07n0220c_411:0063b19": "一切智智相應作意，而修淨戒波羅蜜多。持",
    "T07n0220c_411:0063b20": "此善根，以無所得而為方便，與一切有情同",
    "T07n0220c_411:0063b21": "共迴向一切智智，修淨戒時，精進勇猛不捨",
    "T07n0220c_411:0063b22": "加行。舍利子！是為菩薩摩訶薩修行淨戒波",
    "T07n0220c_411:0063b23": "羅蜜多時，所被精進波羅蜜多大功德鎧。「復",
    "T07n0220c_411:0063b24": "次，舍利子！諸菩薩摩訶薩修行淨戒波羅蜜",
    "T07n0220c_411:0063b25": "多時，以一切智智相應作意，而修淨戒波羅",
    "T07n0220c_411:0063b26": "蜜多。持此善根，以無所得而為方便，與一",
    "T07n0220c_411:0063b27": "切有情同共迴向一切智智，修淨戒時，純以",
    "T07n0220c_411:0063b28": "大悲而為上首，尚不間雜二乘作意，況異生",
    "T07n0220c_411:0063b29": "心！舍利子！是為菩薩摩訶薩修行淨戒波羅",
    "T07n0220c_411:0063c01": "蜜多時，所被靜慮波羅蜜多大功德鎧。「復次，",
    "T07n0220c_411:0063c02": "舍利子！諸菩薩摩訶薩修行淨戒波羅蜜多",
    "T07n0220c_411:0063c03": "時，以一切智智相應作意，而修淨戒波羅蜜",
    "T07n0220c_411:0063c04": "多。持此善根，以無所得而為方便，與一切有",
    "T07n0220c_411:0063c05": "情同共迴向一切智智，修淨戒時，於一切法",
    "T07n0220c_411:0063c06": "住如幻想，於淨戒行無恃無得，本性空故。舍",
    "T07n0220c_411:0063c07": "利子！是為菩薩摩訶薩修行淨戒波羅蜜多",
    "T07n0220c_411:0063c08": "時，所被般若波羅蜜多大功德鎧。「舍利子！如",
    "T07n0220c_411:0063c09": "是菩薩摩訶薩修行淨戒波羅蜜多時，具被",
    "T07n0220c_411:0063c10": "六種波羅蜜多大功德鎧。舍利子！若菩薩摩",
    "T07n0220c_411:0063c11": "訶薩以一切智智相應作意，修行淨戒波羅",
    "T07n0220c_411:0063c12": "蜜多時，於六波羅蜜多相不取不得，當知是",
    "T07n0220c_411:0063c13": "菩薩摩訶薩被大功德鎧。",
    "T07n0220c_411:0063c14": "「復次，舍利子！諸菩薩摩訶薩修行安忍波羅",
    "T07n0220c_411:0063c15": "蜜多時，以一切智智相應作意，而修安忍波",
    "T07n0220c_411:0063c16": "羅蜜多。持此善根，以無所得而為方便，與",
    "T07n0220c_411:0063c17": "一切有情同共迴向一切智智，修安忍時，為",
    "T07n0220c_411:0063c18": "成安忍於身命等無所戀著。舍利子！是為菩",
    "T07n0220c_411:0063c19": "薩摩訶薩修行安忍波羅蜜多時，所被布施波",
    "T07n0220c_411:0063c20": "羅蜜多大功德鎧。「復次，舍利子！諸菩薩摩訶",
    "T07n0220c_411:0063c21": "薩修行安忍波羅蜜多時，以一切智智相應",
    "T07n0220c_411:0063c22": "作意，而修安忍波羅蜜多。持此善根，以無",
    "T07n0220c_411:0063c23": "所得而為方便，與一切有情同共迴向一切",
    "T07n0220c_411:0063c24": "智智，修安忍時，不雜聲聞及獨覺等下劣作",
    "T07n0220c_411:0063c25": "意。舍利子！是為菩薩摩訶薩修行安忍波羅",
    "T07n0220c_411:0063c26": "蜜多時，所被淨戒波羅蜜多大功德鎧。「復次，",
    "T07n0220c_411:0063c27": "舍利子！諸菩薩摩訶薩修行安忍波羅蜜多",
    "T07n0220c_411:0063c28": "時，以一切智智相應作意，而修安忍波羅蜜",
    "T07n0220c_411:0063c29": "多。持此善根，以無所得而為方便，與一切",
    "T07n0220c_411:0064a01": "有情同共迴向一切智智，修安忍時，於安忍",
    "T07n0220c_411:0064a02": "法信忍欲樂。舍利子！是為菩薩摩訶薩修行",
    "T07n0220c_411:0064a03": "安忍波羅蜜多時，所被安忍波羅蜜多大功德",
    "T07n0220c_411:0064a04": "鎧。",
    "T07n0220c_411:0064a05": "「復次，舍利子！諸菩薩摩訶薩修行安忍波羅",
    "T07n0220c_411:0064a06": "蜜多時，以一切智智相應作意，而修安忍波",
    "T07n0220c_411:0064a07": "羅蜜多。持此善根，以無所得而為方便，與",
    "T07n0220c_411:0064a08": "一切有情同共迴向一切智智，修安忍時，精",
    "T07n0220c_411:0064a09": "進勇猛不捨加行。舍利子！是為菩薩摩訶薩",
    "T07n0220c_411:0064a10": "修行安忍波羅蜜多時，所被精進波羅蜜多大",
    "T07n0220c_411:0064a11": "功德鎧。「復次，舍利子！諸菩薩摩訶薩修行安",
    "T07n0220c_411:0064a12": "忍波羅蜜多時，以一切智智相應作意，而修",
    "T07n0220c_411:0064a13": "安忍波羅蜜多。持此善根，以無所得而為方",
    "T07n0220c_411:0064a14": "便，與一切有情同共迴向一切智智，修安忍",
    "T07n0220c_411:0064a15": "時，攝心一境，雖遇眾苦而心無亂。舍利子！是",
    "T07n0220c_411:0064a16": "為菩薩摩訶薩修行安忍波羅蜜多時，所被靜",
    "T07n0220c_411:0064a17": "慮波羅蜜多大功德鎧。「復次，舍利子！諸菩薩",
    "T07n0220c_411:0064a18": "摩訶薩修行安忍波羅蜜多時，以一切智智",
    "T07n0220c_411:0064a19": "相應作意，而修安忍波羅蜜多。持此善根，",
    "T07n0220c_411:0064a20": "以無所得而為方便，與一切有情同共迴向",
    "T07n0220c_411:0064a21": "一切智智，修安忍時，住如幻想，為集佛法成",
    "T07n0220c_411:0064a22": "熟有情，觀諸法空不執怨害。舍利子！是為",
    "T07n0220c_411:0064a23": "菩薩摩訶薩修行安忍波羅蜜多時，所被般若",
    "T07n0220c_411:0064a24": "波羅蜜多大功德鎧。「舍利子！如是菩薩摩訶",
    "T07n0220c_411:0064a25": "薩修行安忍波羅蜜多時，具被六種波羅蜜",
    "T07n0220c_411:0064a26": "多大功德鎧。舍利子！若菩薩摩訶薩以一切",
    "T07n0220c_411:0064a27": "智智相應作意，修行安忍波羅蜜多時，於六",
    "T07n0220c_411:0064a28": "波羅蜜多相不取不得，當知是菩薩摩訶薩",
    "T07n0220c_411:0064a29": "被大功德鎧。",
    "T07n0220c_411:0064b01": "「復次，舍利子！諸菩薩摩訶薩修行精進波羅",
    "T07n0220c_411:0064b02": "蜜多時，以一切智智相應作意，而修精進波",
    "T07n0220c_411:0064b03": "羅蜜多。持此善根，以無所得而為方便，與",
    "T07n0220c_411:0064b04": "一切有情同共迴向一切智智，修精進時，能",
    "T07n0220c_411:0064b05": "勤修學難行施行。舍利子！是為菩薩摩訶薩",
    "T07n0220c_411:0064b06": "修行精進波羅蜜多時，所被布施波羅蜜多大",
    "T07n0220c_411:0064b07": "功德鎧。「復次，舍利子！諸菩薩摩訶薩修行精",
    "T07n0220c_411:0064b08": "進波羅蜜多時，以一切智智相應作意，而修",
    "T07n0220c_411:0064b09": "精進波羅蜜多。持此善根，以無所得而為方",
    "T07n0220c_411:0064b10": "便，與一切有情同共迴向一切智智，修精進",
    "T07n0220c_411:0064b11": "時，勤護淨戒終無毀犯。舍利子！是為菩薩摩",
    "T07n0220c_411:0064b12": "訶薩修行精進波羅蜜多時，所被淨戒波羅蜜",
    "T07n0220c_411:0064b13": "多大功德鎧。「復次，舍利子！諸菩薩摩訶薩修",
    "T07n0220c_411:0064b14": "行精進波羅蜜多時，以一切智智相應作意，",
    "T07n0220c_411:0064b15": "而修精進波羅蜜多。持此善根，以無所得而",
    "T07n0220c_411:0064b16": "為方便，與一切有情同共迴向一切智智，修",
    "T07n0220c_411:0064b17": "精進時，能勤修學難行忍行。舍利子！是為菩",
    "T07n0220c_411:0064b18": "薩摩訶薩修行精進波羅蜜多時，所被安忍波",
    "T07n0220c_411:0064b19": "羅蜜多大功德鎧。「復次，舍利子！諸菩薩摩訶",
    "T07n0220c_411:0064b20": "薩修行精進波羅蜜多時，以一切智智相應",
    "T07n0220c_411:0064b21": "作意，而修精進波羅蜜多。持此善根，以無",
    "T07n0220c_411:0064b22": "所得而為方便，與一切有情同共迴向一切",
    "T07n0220c_411:0064b23": "智智，修精進時，能勤修學有益苦行。舍利子！",
    "T07n0220c_411:0064b24": "是為菩薩摩訶薩修行精進波羅蜜多時，所被",
    "T07n0220c_411:0064b25": "精進波羅蜜多大功德鎧。",
    "T07n0220c_411:0064b26": "「復次，舍利子！諸菩薩摩訶薩修行精進波羅",
    "T07n0220c_411:0064b27": "蜜多時，以一切智智相應作意，而修精進波",
    "T07n0220c_411:0064b28": "羅蜜多。持此善根，以無所得而為方便，與",
    "T07n0220c_411:0064b29": "一切有情同共迴向一切智智，修精進時，能",
    "T07n0220c_411:0064c01": "勤修學靜慮等至。舍利子！是為菩薩摩訶薩",
    "T07n0220c_411:0064c02": "修行精進波羅蜜多時，所被靜慮波羅蜜多大",
    "T07n0220c_411:0064c03": "功德鎧。「復次，舍利子！諸菩薩摩訶薩修行精",
    "T07n0220c_411:0064c04": "進波羅蜜多時，以一切智智相應作意，而修",
    "T07n0220c_411:0064c05": "精進波羅蜜多。持此善根，以無所得而為方",
    "T07n0220c_411:0064c06": "便，與一切有情同共迴向一切智智，修精進",
    "T07n0220c_411:0064c07": "時，能勤修學無取著慧。舍利子！是為菩薩",
    "T07n0220c_411:0064c08": "摩訶薩修行精進波羅蜜多時，所被般若波羅",
    "T07n0220c_411:0064c09": "蜜多大功德鎧。「舍利子！如是菩薩摩訶薩",
    "T07n0220c_411:0064c10": "修行精進波羅蜜多時，具被六種波羅蜜多大",
    "T07n0220c_411:0064c11": "功德鎧。舍利子！若菩薩摩訶薩以一切智智",
    "T07n0220c_411:0064c12": "相應作意，修行精進波羅蜜多時，於六波羅",
    "T07n0220c_411:0064c13": "蜜多相不取不著，當知是菩薩摩訶薩被大",
    "T07n0220c_411:0064c14": "功德鎧。「復次，舍利子！諸菩薩摩訶薩修行靜",
    "T07n0220c_411:0064c15": "慮波羅蜜多時，以一切智智相應作意，而修",
    "T07n0220c_411:0064c16": "靜慮波羅蜜多。持此善根，以無所得而為方",
    "T07n0220c_411:0064c17": "便，與一切有情同共迴向一切智智，修靜慮",
    "T07n0220c_411:0064c18": "時，靜心行施，亂心慳悋不復現前。舍利子！是",
    "T07n0220c_411:0064c19": "為菩薩摩訶薩修行靜慮波羅蜜多時，所被布",
    "T07n0220c_411:0064c20": "施波羅蜜多大功德鎧。",
    "T07n0220c_411:0064c21": "「復次，舍利子！諸菩薩摩訶薩修行靜慮波羅",
    "T07n0220c_411:0064c22": "蜜多時，以一切智智相應作意，而修靜慮波",
    "T07n0220c_411:0064c23": "羅蜜多。持此善根，以無所得而為方便，與",
    "T07n0220c_411:0064c24": "一切有情同共迴向一切智智，修靜慮時，定",
    "T07n0220c_411:0064c25": "心護戒，令諸惡戒不復現前。舍利子！是為",
    "T07n0220c_411:0064c26": "菩薩摩訶薩修行靜慮波羅蜜多時，所被淨戒",
    "T07n0220c_411:0064c27": "波羅蜜多大功德鎧。「復次，舍利子！諸菩薩摩",
    "T07n0220c_411:0064c28": "訶薩修行靜慮波羅蜜多時，以一切智智相",
    "T07n0220c_411:0064c29": "應作意，而修靜慮波羅蜜多。持此善根，以",
    "T07n0220c_411:0065a01": "無所得而為方便，與一切有情同共迴向一",
    "T07n0220c_411:0065a02": "切智智，修靜慮時，住慈悲定，而修安忍不惱",
    "T07n0220c_411:0065a03": "有情。舍利子！是為菩薩摩訶薩修行靜慮波",
    "T07n0220c_411:0065a04": "羅蜜多時，所被安忍波羅蜜多大功德鎧。「復",
    "T07n0220c_411:0065a05": "次，舍利子！諸菩薩摩訶薩修行靜慮波羅蜜",
    "T07n0220c_411:0065a06": "多時，以一切智智相應作意，而修靜慮波羅",
    "T07n0220c_411:0065a07": "蜜多。持此善根，以無所得而為方便，與一",
    "T07n0220c_411:0065a08": "切有情同共迴向一切智智，修靜慮時，安住",
    "T07n0220c_411:0065a09": "淨定，勤修功德，離諸懈怠。舍利子！是為菩",
    "T07n0220c_411:0065a10": "薩摩訶薩修行靜慮波羅蜜多時，所被精進波",
    "T07n0220c_411:0065a11": "羅蜜多大功德鎧。「復次，舍利子！諸菩薩摩訶",
    "T07n0220c_411:0065a12": "薩修行靜慮波羅蜜多時，以一切智智相應",
    "T07n0220c_411:0065a13": "作意，而修靜慮波羅蜜多。持此善根，以無",
    "T07n0220c_411:0065a14": "所得而為方便，與一切有情同共迴向一切",
    "T07n0220c_411:0065a15": "智智，修靜慮時，依靜慮等引發勝定，離擾亂",
    "T07n0220c_411:0065a16": "心。舍利子！是為菩薩摩訶薩修行靜慮波羅",
    "T07n0220c_411:0065a17": "蜜多時，所被靜慮波羅蜜多大功德鎧。「復次，",
    "T07n0220c_411:0065a18": "舍利子！諸菩薩摩訶薩修行靜慮波羅蜜多",
    "T07n0220c_411:0065a19": "時，以一切智智相應作意，而修靜慮波羅蜜",
    "T07n0220c_411:0065a20": "多。持此善根，以無所得而為方便，與一切",
    "T07n0220c_411:0065a21": "有情同共迴向一切智智，修靜慮時，依靜慮",
    "T07n0220c_411:0065a22": "等引發勝慧，離惡慧心。舍利子！是為菩薩",
    "T07n0220c_411:0065a23": "摩訶薩修行靜慮波羅蜜多時，所被般若波羅",
    "T07n0220c_411:0065a24": "蜜多大功德鎧。「舍利子！如是菩薩摩訶薩修",
    "T07n0220c_411:0065a25": "行靜慮波羅蜜多時，具被六種波羅蜜多大",
    "T07n0220c_411:0065a26": "功德鎧。舍利子！若菩薩摩訶薩以一切智智",
    "T07n0220c_411:0065a27": "相應作意，修行靜慮波羅蜜多時，於六波羅",
    "T07n0220c_411:0065a28": "蜜多相不取不得，當知是菩薩摩訶薩被大",
    "T07n0220c_411:0065a29": "功德鎧。「復次，舍利子！諸菩薩摩訶薩修行般",
    "T07n0220c_411:0065b01": "若波羅蜜多時，以一切智智相應作意，而修",
    "T07n0220c_411:0065b02": "般若波羅蜜多。持此善根，以無所得而為方",
    "T07n0220c_411:0065b03": "便，與一切有情同共迴向一切智智，修般若",
    "T07n0220c_411:0065b04": "時，雖施一切，而能不見施、受者、物。舍利子！是",
    "T07n0220c_411:0065b05": "為菩薩摩訶薩修行般若波羅蜜多時，所被布",
    "T07n0220c_411:0065b06": "施波羅蜜多大功德鎧。",
    "T07n0220c_411:0065b07": "「復次，舍利子！諸菩薩摩訶薩修行般若波羅",
    "T07n0220c_411:0065b08": "蜜多時，以一切智智相應作意，而修般若波",
    "T07n0220c_411:0065b09": "羅蜜多。持此善根，以無所得而為方便，與",
    "T07n0220c_411:0065b10": "一切有情同共迴向一切智智，修般若時，雖",
    "T07n0220c_411:0065b11": "護淨戒，而都不見持犯差別。舍利子！是為",
    "T07n0220c_411:0065b12": "菩薩摩訶薩修行般若波羅蜜多時，所被淨戒",
    "T07n0220c_411:0065b13": "波羅蜜多大功德鎧。「復次，舍利子！諸菩薩摩",
    "T07n0220c_411:0065b14": "訶薩修行般若波羅蜜多時，以一切智智相",
    "T07n0220c_411:0065b15": "應作意，而修般若波羅蜜多。持此善根，以",
    "T07n0220c_411:0065b16": "無所得而為方便，與一切有情同共迴向一",
    "T07n0220c_411:0065b17": "切智智，修般若時，依勝空慧而修安忍，不見",
    "T07n0220c_411:0065b18": "能忍、所忍等事。舍利子！是為菩薩摩訶薩修",
    "T07n0220c_411:0065b19": "行般若波羅蜜多時，所被安忍波羅蜜多大功",
    "T07n0220c_411:0065b20": "德鎧。「復次，舍利子！諸菩薩摩訶薩修行般若",
    "T07n0220c_411:0065b21": "波羅蜜多時，以一切智智相應作意，而修般",
    "T07n0220c_411:0065b22": "若波羅蜜多。持此善根，以無所得而為方便，",
    "T07n0220c_411:0065b23": "與一切有情同共迴向一切智智，修般若時，",
    "T07n0220c_411:0065b24": "雖觀諸法皆畢竟空，而以大悲勤修善法。舍",
    "T07n0220c_411:0065b25": "利子！是為菩薩摩訶薩修行般若波羅蜜多",
    "T07n0220c_411:0065b26": "時，所被精進波羅蜜多大功德鎧。「復次，舍利",
    "T07n0220c_411:0065b27": "子！諸菩薩摩訶薩修行般若波羅蜜多時，以",
    "T07n0220c_411:0065b28": "一切智智相應作意，而修般若波羅蜜多，持",
    "T07n0220c_411:0065b29": "此善根，以無所得而為方便，與一切有情同",
    "T07n0220c_411:0065c01": "共迴向一切智智。修般若時，雖修勝定，而觀",
    "T07n0220c_411:0065c02": "定境皆畢竟空。舍利子！是為菩薩摩訶薩修",
    "T07n0220c_411:0065c03": "行般若波羅蜜多時，所被靜慮波羅蜜多大功",
    "T07n0220c_411:0065c04": "德鎧。「復次，舍利子！諸菩薩摩訶薩修行般若",
    "T07n0220c_411:0065c05": "波羅蜜多時，以一切智智相應作意，而修般",
    "T07n0220c_411:0065c06": "若波羅蜜多。持此善根，以無所得而為方便，",
    "T07n0220c_411:0065c07": "與一切有情同共迴向一切智智。修般若時，",
    "T07n0220c_411:0065c08": "觀一切法、一切有情及一切行皆如幻等，而",
    "T07n0220c_411:0065c09": "修種種無取著慧。舍利子！是為菩薩摩訶薩",
    "T07n0220c_411:0065c10": "修行般若波羅蜜多時，所被般若波羅蜜多大",
    "T07n0220c_411:0065c11": "功德鎧。「舍利子！如是菩薩摩訶薩修行般若",
    "T07n0220c_411:0065c12": "波羅蜜多時，具被六種波羅蜜多大功德鎧。",
    "T07n0220c_411:0065c13": "舍利子！若菩薩摩訶薩以一切智智相應作",
    "T07n0220c_411:0065c14": "意，修行般若波羅蜜多時，於六波羅蜜多相",
    "T07n0220c_411:0065c15": "不取不得，當知是菩薩摩訶薩被大功德鎧。",
    "T07n0220c_411:0065c16": "「舍利子！如是名為諸菩薩摩訶薩普為利樂",
    "T07n0220c_411:0065c17": "一切有情被大功德鎧。舍利子！諸菩薩摩訶",
    "T07n0220c_411:0065c18": "薩安住一一波羅蜜多，皆修六種波羅蜜多",
    "T07n0220c_411:0065c19": "令得圓滿，是故名被大功德鎧。",
    "T07n0220c_411:0065c20": "「復次，舍利子！諸菩薩摩訶薩雖得靜慮、無量、",
    "T07n0220c_411:0065c21": "無色而不味著，亦不隨彼勢力受生，亦不為",
    "T07n0220c_411:0065c22": "彼勢力所引。舍利子！是為菩薩摩訶薩修行",
    "T07n0220c_411:0065c23": "靜慮波羅蜜多時，所被方便善巧般若波羅蜜",
    "T07n0220c_411:0065c24": "多大功德鎧。「復次，舍利子！諸菩薩摩訶薩雖",
    "T07n0220c_411:0065c25": "得靜慮、無量、無色，住遠離見、寂靜見、空無相無",
    "T07n0220c_411:0065c26": "願見而不證實際，不入聲聞及獨覺地，超",
    "T07n0220c_411:0065c27": "勝一切聲聞、獨覺。舍利子！是為菩薩摩訶薩",
    "T07n0220c_411:0065c28": "修行靜慮波羅蜜多時，所被方便善巧般若波",
    "T07n0220c_411:0065c29": "羅蜜多大功德鎧。「舍利子！由諸菩薩普為利",
    "T07n0220c_411:0066a01": "樂一切有情，被如是等大功德鎧故，復名摩",
    "T07n0220c_411:0066a02": "訶薩。",
    "T07n0220c_411:0066a03": "「舍利子！如是普為利樂有情被大功德鎧菩",
    "T07n0220c_411:0066a04": "薩摩訶薩，普為十方殑伽沙等諸佛世界一",
    "T07n0220c_411:0066a05": "切如來、應、正等覺處大眾中歡喜讚嘆，作如",
    "T07n0220c_411:0066a06": "是言：『某方某世界中有某名菩薩摩訶薩，普",
    "T07n0220c_411:0066a07": "為利樂一切有情被大功德鎧，嚴淨佛土、成",
    "T07n0220c_411:0066a08": "熟有情，遊戲神通作所應作。』如是展轉聲遍",
    "T07n0220c_411:0066a09": "十方，人、天等聞皆大歡喜，咸作是言：『是菩",
    "T07n0220c_411:0066a10": "薩摩訶薩不久當證所求無上正等菩提，令",
    "T07n0220c_411:0066a11": "諸有情皆獲利樂。』」",
    "T07n0220c_411:0066a12": "爾時，舍利子問滿慈子言：「云何菩薩摩訶薩",
    "T07n0220c_411:0066a13": "普為利樂諸有情故發趣大乘？」滿慈子言：「舍",
    "T07n0220c_411:0066a14": "利子！諸菩薩摩訶薩普為利樂一切有情，被",
    "T07n0220c_411:0066a15": "六波羅蜜多大功德鎧已，復為利樂諸有情",
    "T07n0220c_411:0066a16": "故，離欲惡不善法，有尋有伺，離生喜樂，入初",
    "T07n0220c_411:0066a17": "靜慮具足住，廣說乃至斷樂斷苦，先喜憂沒，",
    "T07n0220c_411:0066a18": "不苦不樂，捨念清淨，入第四靜慮具足住。復",
    "T07n0220c_411:0066a19": "依靜慮起慈俱心，行相廣大，無二無量，無怨、",
    "T07n0220c_411:0066a20": "無害、無恨、無惱，遍滿善修，勝解周普，充溢十",
    "T07n0220c_411:0066a21": "方，盡虛空窮法界，慈心勝解具足而住；起悲、",
    "T07n0220c_411:0066a22": "喜、捨俱心行相勝解，亦復如是。依此加行，復",
    "T07n0220c_411:0066a23": "超一切色想，滅有對想，不思惟種種想，入無",
    "T07n0220c_411:0066a24": "邊空，空無邊處具足住；廣說乃至超一切無",
    "T07n0220c_411:0066a25": "所有處，入非想非非想處具足住。舍利子！是",
    "T07n0220c_411:0066a26": "菩薩摩訶薩持此靜慮、無量、無色，以無所得",
    "T07n0220c_411:0066a27": "而為方便，與一切有情同共迴向一切智智。",
    "T07n0220c_411:0066a28": "舍利子！是為菩薩摩訶薩普為利樂諸有情",
    "T07n0220c_411:0066a29": "故發趣大乘。",
    "T07n0220c_411:0066b01": "「復次，舍利子！諸菩薩摩訶薩普為利樂諸有",
    "T07n0220c_411:0066b02": "情故，先自安住如是靜慮、無量、無色，於入、住、",
    "T07n0220c_411:0066b03": "出諸行、相、狀善分別知。得自在已復作是念：",
    "T07n0220c_411:0066b04": "『我今當以一切智智相應作意，大悲為首，為",
    "T07n0220c_411:0066b05": "斷一切有情諸煩惱故，說諸靜慮、無量、無色，",
    "T07n0220c_411:0066b06": "分別開示令善了知諸定愛味、過患、出離，及",
    "T07n0220c_411:0066b07": "入、住、出諸行、相、狀。』舍利子！是為菩薩摩訶薩",
    "T07n0220c_411:0066b08": "依止靜慮波羅蜜多，修行布施波羅蜜多，普",
    "T07n0220c_411:0066b09": "為利樂諸有情故發趣大乘。「若菩薩摩訶薩",
    "T07n0220c_411:0066b10": "以一切智智相應作意，大悲為首，說諸靜慮、",
    "T07n0220c_411:0066b11": "無量、無色時，不為聲聞、獨覺等心之所間雜。",
    "T07n0220c_411:0066b12": "舍利子！是為菩薩摩訶薩依止靜慮波羅蜜",
    "T07n0220c_411:0066b13": "多，修行淨戒波羅蜜多，普為利樂諸有情故",
    "T07n0220c_411:0066b14": "發趣大乘。「若菩薩摩訶薩以一切智智相應",
    "T07n0220c_411:0066b15": "作意，大悲為首，說諸靜慮、無量、無色時，於如",
    "T07n0220c_411:0066b16": "是法信忍欲樂。舍利子！是為菩薩摩訶薩依",
    "T07n0220c_411:0066b17": "止靜慮波羅蜜多，修行安忍波羅蜜多，普為",
    "T07n0220c_411:0066b18": "利樂諸有情故發趣大乘。「若菩薩摩訶薩以",
    "T07n0220c_411:0066b19": "一切智智相應作意，大悲為首，修諸靜慮、無",
    "T07n0220c_411:0066b20": "量、無色時，以自善根為有情故，迴求無上正",
    "T07n0220c_411:0066b21": "等菩提，於諸善根勤修不息。舍利子！是為菩",
    "T07n0220c_411:0066b22": "薩摩訶薩依止靜慮波羅蜜多，修行精進波",
    "T07n0220c_411:0066b23": "羅蜜多，普為利樂諸有情故發趣大乘。「若菩",
    "T07n0220c_411:0066b24": "薩摩訶薩以一切智智相應作意，大悲為首，",
    "T07n0220c_411:0066b25": "依諸靜慮、無量、無色，引發殊勝等至、等持、解",
    "T07n0220c_411:0066b26": "脫、勝處、遍處等定，於入、住、出皆得自在，不墮",
    "T07n0220c_411:0066b27": "聲聞、獨覺等地。舍利子！是為菩薩摩訶薩依",
    "T07n0220c_411:0066b28": "止靜慮波羅蜜多，修行靜慮波羅蜜多，普為利",
    "T07n0220c_411:0066b29": "樂諸有情故發趣大乘。「若菩薩摩訶薩以一",
    "T07n0220c_411:0066c01": "切智智相應作意，大悲為首，修諸靜慮、無量、",
    "T07n0220c_411:0066c02": "無色時，於諸靜慮、無量、無色及靜慮支，以無",
    "T07n0220c_411:0066c03": "常、苦、無我行相及空、無相、無願行相，如實觀",
    "T07n0220c_411:0066c04": "察不捨大悲，不墮聲聞及獨覺地。舍利子！是",
    "T07n0220c_411:0066c05": "為菩薩摩訶薩依止靜慮波羅蜜多，修行般若",
    "T07n0220c_411:0066c06": "波羅蜜多，普為利樂諸有情故發趣大乘。",
    "T07n0220c_411:0066c07": "「復次，舍利子！若菩薩摩訶薩以一切智智相",
    "T07n0220c_411:0066c08": "應作意，大悲為首，修慈定時作如是念：『我當",
    "T07n0220c_411:0066c09": "賑濟一切有情皆令得樂。』修悲定時作如是",
    "T07n0220c_411:0066c10": "念：『我當救拔一切有情皆令離苦。』修喜定時",
    "T07n0220c_411:0066c11": "作如是念：『我當讚勵一切有情皆令解脫。』修",
    "T07n0220c_411:0066c12": "捨定時作如是念：『我當等益一切有情皆令",
    "T07n0220c_411:0066c13": "盡漏。』舍利子！是為菩薩摩訶薩依止無量，修",
    "T07n0220c_411:0066c14": "行布施波羅蜜多，普為利樂諸有情故發趣大",
    "T07n0220c_411:0066c15": "乘。「若菩薩摩訶薩以一切智智相應作意，大",
    "T07n0220c_411:0066c16": "悲為首，於四無量入、住、出時，終不趣求聲聞、",
    "T07n0220c_411:0066c17": "獨覺，唯求無上正等菩提。舍利子！是為菩",
    "T07n0220c_411:0066c18": "薩摩訶薩依止無量，修行淨戒波羅蜜多，普為",
    "T07n0220c_411:0066c19": "利樂諸有情故發趣大乘。「若菩薩摩訶薩以",
    "T07n0220c_411:0066c20": "一切智智相應作意，大悲為首，於四無量入、",
    "T07n0220c_411:0066c21": "住、出時，不雜聲聞、獨覺作意，唯於無上正等",
    "T07n0220c_411:0066c22": "菩提信忍欲樂。舍利子！是為菩薩摩訶薩依",
    "T07n0220c_411:0066c23": "止無量，修行安忍波羅蜜多，普為利樂諸有情",
    "T07n0220c_411:0066c24": "故發趣大乘。「若菩薩摩訶薩以一切智智相",
    "T07n0220c_411:0066c25": "應作意，大悲為首，於四無量入、住、出時，勤斷",
    "T07n0220c_411:0066c26": "諸惡勤修諸善，求趣菩提曾無暫捨。舍利子！",
    "T07n0220c_411:0066c27": "是為菩薩摩訶薩依止無量，修行精進波羅蜜",
    "T07n0220c_411:0066c28": "多，普為利樂諸有情故發趣大乘。「若菩薩摩",
    "T07n0220c_411:0066c29": "訶薩以一切智智相應作意，大悲為首，於四",
    "T07n0220c_411:0067a01": "無量入、住、出時，引發種種等持、等至，能於其",
    "T07n0220c_411:0067a02": "中得大自在，不為彼定之所引奪，亦不隨彼",
    "T07n0220c_411:0067a03": "勢力受生。舍利子！是為菩薩摩訶薩依止無",
    "T07n0220c_411:0067a04": "量，修行靜慮波羅蜜多，普為利樂諸有情故發",
    "T07n0220c_411:0067a05": "趣大乘。「若菩薩摩訶薩以一切智智相應作",
    "T07n0220c_411:0067a06": "意，大悲為首，於四無量入、住、出時，以無常、苦、",
    "T07n0220c_411:0067a07": "無我行相及空、無相、無願行相，如實觀察不",
    "T07n0220c_411:0067a08": "捨大悲，不墮聲聞及獨覺地。舍利子！是為",
    "T07n0220c_411:0067a09": "菩薩摩訶薩依止無量，修行般若波羅蜜多，普",
    "T07n0220c_411:0067a10": "為利樂諸有情故發趣大乘。「舍利子！諸菩薩",
    "T07n0220c_411:0067a11": "摩訶薩依如是等方便善巧，修習六種波羅",
    "T07n0220c_411:0067a12": "蜜多，普為利樂諸有情故發趣大乘。「復次，舍",
    "T07n0220c_411:0067a13": "利子！若菩薩摩訶薩以一切智智相應作意，",
    "T07n0220c_411:0067a14": "大悲為首，修一切種四念住乃至八聖道支，",
    "T07n0220c_411:0067a15": "修一切種三解脫門，乃至修一切種如來十",
    "T07n0220c_411:0067a16": "力乃至十八佛不共法，以無所得而為方便，",
    "T07n0220c_411:0067a17": "與一切有情同共迴向一切智智。舍利子！是",
    "T07n0220c_411:0067a18": "為菩薩摩訶薩普為利樂諸有情故發趣大",
    "T07n0220c_411:0067a19": "乘。「復次，舍利子！若菩薩摩訶薩以一切智智",
    "T07n0220c_411:0067a20": "相應作意，大悲為首，無所得為方便，起內空",
    "T07n0220c_411:0067a21": "智，乃至起無性自性空智，以無所得而為方",
    "T07n0220c_411:0067a22": "便，與一切有情同共迴向一切智智。舍利子！",
    "T07n0220c_411:0067a23": "是為菩薩摩訶薩普為利樂諸有情故發趣大",
    "T07n0220c_411:0067a24": "乘。「若菩薩摩訶薩以一切智智相應作意，大",
    "T07n0220c_411:0067a25": "悲為首，無所得為方便，於一切法發起非亂",
    "T07n0220c_411:0067a26": "非定妙智、非常非無常妙智、非樂非苦妙智、",
    "T07n0220c_411:0067a27": "非我非無我妙智、非淨非不淨妙智、非空非",
    "T07n0220c_411:0067a28": "不空妙智、非有相非無相妙智、非有願非無",
    "T07n0220c_411:0067a29": "願妙智、非寂靜非不寂靜妙智、非遠離非不",
    "T07n0220c_411:0067b01": "遠離妙智，以無所得而為方便，與一切有情",
    "T07n0220c_411:0067b02": "同共迴向一切智智。舍利子！是為菩薩摩訶",
    "T07n0220c_411:0067b03": "薩普為利樂諸有情故發趣大乘。「若菩薩摩",
    "T07n0220c_411:0067b04": "訶薩以一切智智相應作意，大悲為首，無所",
    "T07n0220c_411:0067b05": "得為方便，智不行過去、未來、現在，非不知三",
    "T07n0220c_411:0067b06": "世法；智不行欲、色、無色界，非不知三界法；智",
    "T07n0220c_411:0067b07": "不行善、不善、無記，非不知三性法；智不行世",
    "T07n0220c_411:0067b08": "間、出世間，非不知世間、出世間法；智不行有",
    "T07n0220c_411:0067b09": "為、無為，非不知有為、無為法；智不行有漏、無",
    "T07n0220c_411:0067b10": "漏，非不知有漏、無漏法，智以無所得而為方",
    "T07n0220c_411:0067b11": "便，與一切有情同共迴向一切智智。舍利子！",
    "T07n0220c_411:0067b12": "是為菩薩摩訶薩普為利樂諸有情故發趣大",
    "T07n0220c_411:0067b13": "乘。「舍利子！以諸菩薩由如是等方便善巧，普",
    "T07n0220c_411:0067b14": "為利樂諸有情故發趣大乘，故復名摩訶薩。",
    "T07n0220c_411:0067b15": "「舍利子！如是普為利樂有情發趣大乘菩薩",
    "T07n0220c_411:0067b16": "摩訶薩，普為十方殑伽沙等諸佛世界一切",
    "T07n0220c_411:0067b17": "如來、應、正等覺處大眾中歡喜讚嘆，作如是",
    "T07n0220c_411:0067b18": "言：『某方某世界中有某名菩薩摩訶薩，普為",
    "T07n0220c_411:0067b19": "利樂一切有情發趣大乘，嚴淨佛土、成熟有",
    "T07n0220c_411:0067b20": "情，遊戲神通作所應作。』如是展轉聲遍十方，",
    "T07n0220c_411:0067b21": "人、天等聞皆大歡喜，咸作是言：『是菩薩摩訶",
    "T07n0220c_411:0067b22": "薩不久當證所求無上正等菩提，令諸有情",
    "T07n0220c_411:0067b23": "皆獲利樂。』」",
    "T07n0220c_411:0067b24": "14 乘大乘品第二分乘大乘品第十四",
    "T07n0220c_411:0067b25": "爾時，舍利子問滿慈子言：「云何菩薩摩訶薩",
    "T07n0220c_411:0067b26": "普為利樂諸有情故乘於大乘？」滿慈子言：「舍",
    "T07n0220c_411:0067b27": "利子！若菩薩摩訶薩修行般若波羅蜜多時，",
    "T07n0220c_411:0067b28": "以一切智智相應作意，大悲為首，用無所得",
    "T07n0220c_411:0067b29": "而為方便，雖乘布施波羅蜜多而不得布施",
    "T07n0220c_411:0067c01": "波羅蜜多，不得施者、受者、施物及所遮法；雖",
    "T07n0220c_411:0067c02": "乘淨戒波羅蜜多而不得淨戒波羅蜜多，不",
    "T07n0220c_411:0067c03": "得持戒及犯戒者并所遮法；雖乘安忍波羅",
    "T07n0220c_411:0067c04": "蜜多而不得安忍波羅蜜多，不得能忍及所",
    "T07n0220c_411:0067c05": "忍境并所遮法；雖乘精進波羅蜜多而不得",
    "T07n0220c_411:0067c06": "精進波羅蜜多，不得精進及懈怠者并所遮",
    "T07n0220c_411:0067c07": "法；雖乘靜慮波羅蜜多而不得靜慮波羅蜜",
    "T07n0220c_411:0067c08": "多，不得修定及散亂者，不得定境及所遮法；",
    "T07n0220c_411:0067c09": "雖乘般若波羅蜜多而不得般若波羅蜜多，",
    "T07n0220c_411:0067c10": "不得修慧及愚癡者，不得善、不善、無記法，不",
    "T07n0220c_411:0067c11": "得世間、出世間法，不得有為、無為法，不得有",
    "T07n0220c_411:0067c12": "漏、無漏法及所遮法。舍利子！是為菩薩摩訶",
    "T07n0220c_411:0067c13": "薩普為利樂諸有情故乘於大乘。「復次，舍利",
    "T07n0220c_411:0067c14": "子！若菩薩摩訶薩以一切智智相應作意，大",
    "T07n0220c_411:0067c15": "悲為首，用無所得而為方便，為遣修故修四",
    "T07n0220c_411:0067c16": "念住乃至八聖道支，修三解脫門，如是乃至",
    "T07n0220c_411:0067c17": "修佛十力乃至十八佛不共法。舍利子！是為",
    "T07n0220c_411:0067c18": "菩薩摩訶薩普為利樂諸有情故乘於大乘。",
    "T07n0220c_411:0067c19": "「復次，舍利子！若菩薩摩訶薩以一切智智相",
    "T07n0220c_411:0067c20": "應作意，大悲為首，用無所得而為方便，如實",
    "T07n0220c_411:0067c21": "觀察菩薩摩訶薩但有假名、施設、言說，菩提",
    "T07n0220c_411:0067c22": "及薩埵俱不可得故；色乃至識但有假名、施",
    "T07n0220c_411:0067c23": "設、言說，不可得故；眼乃至意但有假名、施設、",
    "T07n0220c_411:0067c24": "言說，不可得故；色乃至法但有假名、施設、言",
    "T07n0220c_411:0067c25": "說，不可得故；眼識界乃至意識界但有假名、",
    "T07n0220c_411:0067c26": "施設、言說，不可得故；四念住乃至八聖道支",
    "T07n0220c_411:0067c27": "但有假名、施設、言說，不可得故；內空乃至無",
    "T07n0220c_411:0067c28": "性自性空但有假名、施設、言說，不可得故；廣",
    "T07n0220c_411:0067c29": "說乃至如來十力乃至十八佛不共法但有假",
    "T07n0220c_411:0068a01": "名、施設、言說，不可得故；真如、法界、法性、法定、",
    "T07n0220c_411:0068a02": "法住、實際但有假名、施設、言說，不可得故；能",
    "T07n0220c_411:0068a03": "覺、所覺但有假名、施設、言說，不可得故；諸佛",
    "T07n0220c_411:0068a04": "無上正等菩提但有假名、施設、言說，不可得",
    "T07n0220c_411:0068a05": "故。舍利子！是為菩薩摩訶薩普為利樂諸有",
    "T07n0220c_411:0068a06": "情故乘於大乘。「復次，舍利子！若菩薩摩訶薩",
    "T07n0220c_411:0068a07": "以一切智智相應作意，大悲為首，用無所得",
    "T07n0220c_411:0068a08": "而為方便，從初發心乃至證得一切智智，常",
    "T07n0220c_411:0068a09": "修圓滿不退神通，成熟有情、嚴淨佛土，從一",
    "T07n0220c_411:0068a10": "佛國至一佛國，供養恭敬、尊重讚歎諸佛世",
    "T07n0220c_411:0068a11": "尊，於諸佛所聽受大乘相應妙法，既聽受已，",
    "T07n0220c_411:0068a12": "如理思惟、精勤修學。舍利子！是為菩薩摩訶",
    "T07n0220c_411:0068a13": "薩普為利樂諸有情故乘於大乘。「舍利子！是",
    "T07n0220c_411:0068a14": "菩薩摩訶薩雖乘大乘，從一佛國至一佛國，",
    "T07n0220c_411:0068a15": "供養恭敬、尊重讚歎諸佛世尊，於諸佛所聽",
    "T07n0220c_411:0068a16": "受妙法，成熟有情、嚴淨佛土，而心都無佛土",
    "T07n0220c_411:0068a17": "等想。舍利子！是菩薩摩訶薩住不二地，觀",
    "T07n0220c_411:0068a18": "諸有情應以何身而得度者，即便現受如是",
    "T07n0220c_411:0068a19": "之身。舍利子！是菩薩摩訶薩乃至證得一切",
    "T07n0220c_411:0068a20": "智智，隨所生處常不遠離大乘正法。舍利子！",
    "T07n0220c_411:0068a21": "是菩薩摩訶薩不久當得一切智智，為天、人",
    "T07n0220c_411:0068a22": "等轉正法輪，如是法輪，聲聞、獨覺、天、魔、梵等",
    "T07n0220c_411:0068a23": "所不能轉。舍利子！以諸菩薩普為利樂諸有",
    "T07n0220c_411:0068a24": "情故，乘於大乘故復名摩訶薩。",
    "T07n0220c_411:0068a25": "「舍利子！如是普為利樂有情乘於大乘菩薩",
    "T07n0220c_411:0068a26": "摩訶薩，普為十方殑伽沙等諸佛世界一切",
    "T07n0220c_411:0068a27": "如來、應、正等覺處大眾中歡喜讚歎，作如是",
    "T07n0220c_411:0068a28": "言：『某方某世界中某名菩薩摩訶薩，普為利",
    "T07n0220c_411:0068a29": "樂一切有情乘於大乘，不久當得一切智智，",
    "T07n0220c_411:0068b01": "為天、人等轉正法輪，其輪世間諸聲聞等皆",
    "T07n0220c_411:0068b02": "不能轉。』如是展轉聲遍十方，人、天等聞皆大",
    "T07n0220c_411:0068b03": "歡喜，咸作是言：『是菩薩摩訶薩不久當得一",
    "T07n0220c_411:0068b04": "切智智，轉妙法輪度無量眾。』」",
    "T07n0220c_411:0068b05": "大般若波羅蜜多經卷第四百一十二"
}