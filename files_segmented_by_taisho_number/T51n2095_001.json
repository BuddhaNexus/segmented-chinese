{
    "T51n2095_001:1024c03": "廬山記序",
    "T51n2095_001:1024c05": "余昔者讀書山中。愛其泉石塔廟之　志之",
    "T51n2095_001:1024c06": "不詳遺古略近。或出於愚夫野老之語。言□",
    "T51n2095_001:1024c07": "辭贅。可取者無幾。將討論刪次之。未皇暇",
    "T51n2095_001:1024c08": "也。後二十年。讎書祕閣得廬山記。欣然以喜。",
    "T51n2095_001:1024c09": "以為夙願獲遂。而考其所載。疏略尤甚。熙寧",
    "T51n2095_001:1024c10": "五年。嘉禾陳令舉舜俞謫官山前。酷嗜遊覽。",
    "T51n2095_001:1024c11": "以六十日之力。盡南北高深之勝。晝行山間。",
    "T51n2095_001:1024c12": "援毫折簡。旁鈔四詰。小大弗擇。夜則發書攻",
    "T51n2095_001:1024c13": "之。至可傳而後已。其高下廣狹。山石水泉。與",
    "T51n2095_001:1024c14": "夫浮屠老子之宮廟。逸人達士之居舍。廢興",
    "T51n2095_001:1024c15": "衰盛。碑刻詩什。莫不畢載。而又作俯視之圖",
    "T51n2095_001:1024c16": "紀。尋山先後之次。泓泉塊石。無使遺者。成書",
    "T51n2095_001:1024c17": "凡五卷。後三年。余守吳興。令舉扁舟相過。",
    "T51n2095_001:1024c18": "以余山前之人也。出[葶丁+呆]見授。請鏤諸板。藏之",
    "T51n2095_001:1024c19": "山間。會余蒙恩移濟南。遽與之別。令舉尋復",
    "T51n2095_001:1024c20": "物故。余益以事役。犇走四方。思一旋歸。茫不",
    "T51n2095_001:1024c21": "可得。輒序其譔述之勤貽。好事君子。庶幾成",
    "T51n2095_001:1024c22": "令舉之志。",
    "T51n2095_001:1024c23": "充祕閣校理李常序",
    "T51n2095_001:1024c24": "予雅愛廬山之勝。棄官歸南。遂得　之陽游",
    "T51n2095_001:1024c25": "覽既久。遇景亦多。或賦或錄。雜為　將欲",
    "T51n2095_001:1024c26": "次之。而未暇也。熙寧中。會陳令舉。以言事□",
    "T51n2095_001:1024c27": "於是邦山林之嗜既同。相與乘黃犢。往來山",
    "T51n2095_001:1024c28": "間。歲月之積。遂得窮探極觀無所不究。令舉",
    "T51n2095_001:1024c29": "乃採子所錄。及古今之所紀。耆舊之所傳。與",
    "T51n2095_001:1025a01": "夫耳目之所經見。類而次之。以為記其詳。蓋",
    "T51n2095_001:1025a02": "足以傳後。予材不可以應時宜。退老於林野。",
    "T51n2095_001:1025a03": "令舉以制策擢上第。名聲赫赫驚世。仕不二",
    "T51n2095_001:1025a04": "十歲。乃廢於筦庫。而與予共見於此記。甚可",
    "T51n2095_001:1025a05": "惜也。然推古以較今。豈特一令舉為可惜哉。",
    "T51n2095_001:1025a06": "江西劉渙序。",
    "T51n2095_001:1025a09": "廬山記卷第一",
    "T51n2095_001:1025a11": "尚書屯田員外郎嘉禾",
    "T51n2095_001:1025a12": "陳舜俞令舉　撰",
    "T51n2095_001:1025a13": "梕敘山水篇第一",
    "T51n2095_001:1025a14": "案太史公曰。余南登廬山。觀禹九江。前漢郊",
    "T51n2095_001:1025a15": "祀志云。乾封中。武帝浮江。自尋陽出。樅楊過",
    "T51n2095_001:1025a16": "彭蠡。禮其名山大川。桑欽水經云。廬江出三",
    "T51n2095_001:1025a17": "天子都。北過彭蠡縣。釋惠遠廬山略記曰。山",
    "T51n2095_001:1025a18": "在江州尋陽。南濱宮亭。北對九江。九江之",
    "T51n2095_001:1025a19": "南。江為小江。山去小江三十餘里。左挾彭蠡。",
    "T51n2095_001:1025a20": "右傍通川。引三江之流。而據其會。山海經云。",
    "T51n2095_001:1025a21": "廬江出三天子都。一日天子障故舊語。以所",
    "T51n2095_001:1025a22": "濱為彭蠡。有匡俗先生者。出自殷周之際。遯",
    "T51n2095_001:1025a23": "世隱時潛居其下。或云俗受道仙人。共遊此",
    "T51n2095_001:1025a24": "山。遂託空崖。即巖成館。故時人謂其所止為",
    "T51n2095_001:1025a25": "神仙之廬。因以名山焉。其山大嶺凡有七重。",
    "T51n2095_001:1025a26": "圓基周回垂五百里。風雲之所攄。江湖之所",
    "T51n2095_001:1025a27": "帶。高崖反宇。峭壁萬尋。幽岫窮巖。人獸兩絕",
    "T51n2095_001:1025a28": "天將雨則有白氣先摶。而瓔珞於嶺下。及至",
    "T51n2095_001:1025a29": "觸石吐雲。則倏忽而集。或大風振崖。逸響動",
    "T51n2095_001:1025b01": "谷。群籟競奏。奇聲駭人。此其變化不可測者",
    "T51n2095_001:1025b02": "矣。眾嶺中第三嶺極高峻。人跡之所罕經也。",
    "T51n2095_001:1025b03": "昔太史公東游。登其峯而遐觀。南眺三湖。北",
    "T51n2095_001:1025b04": "望九江。東西肆目。若涉天庭焉。其嶺下半里",
    "T51n2095_001:1025b05": "許。有重巘。上有懸崖。傍有石室。即古仙之所",
    "T51n2095_001:1025b06": "居也。其後有巖。漢董奉館於巖下。常為人治",
    "T51n2095_001:1025b07": "病。法多奇神。絕於俗醫。病愈者令栽杏五株。",
    "T51n2095_001:1025b08": "數年之中。蔚然成林。計奉在民間二百年。容",
    "T51n2095_001:1025b09": "狀常如二十時。俄而昇舉。遂絕迹於杏林。其",
    "T51n2095_001:1025b10": "北嶺西崖常有懸流。淫霪激勢相趣百餘仞中",
    "T51n2095_001:1025b11": "雲氣映天。望之若山在霄露焉。其南嶺臨宮",
    "T51n2095_001:1025b12": "亭湖下有神廟。即以宮亭為號。安侯世高所",
    "T51n2095_001:1025b13": "感化事在敘。山北篇七嶺同會。於東共成峯",
    "T51n2095_001:1025b14": "崿。其崖窮絕。莫有昇之者。有野夫見人著沙",
    "T51n2095_001:1025b15": "門服。凌虛直上。既至則回身踞鞍。良久乃與",
    "T51n2095_001:1025b16": "雲氣俱滅。此似得道者。當時能文之士。咸為",
    "T51n2095_001:1025b17": "之異。又所止多奇觸象有異。北背重阜。前帶",
    "T51n2095_001:1025b18": "雙流。所背之山左有龍形。而石塔基焉。下有",
    "T51n2095_001:1025b19": "甘泉涌出。冷暖與寒暑相變。盈減經水旱而",
    "T51n2095_001:1025b20": "不異。尋其源。似出於龍首也。南對高岑上有",
    "T51n2095_001:1025b21": "奇木。獨絕於林表數十丈。其下似一層佛浮",
    "T51n2095_001:1025b22": "圖。白鶴之所翔。玄雲之所入也。東南有香爐",
    "T51n2095_001:1025b23": "山。孤峯秀起。遊氣籠其上。則氣若香煙。白雲",
    "T51n2095_001:1025b24": "映其外。則昺然與眾山殊別。天將雨。其下水",
    "T51n2095_001:1025b25": "氣涌起。如車馬蓋。此即龍井之所吐。其左有",
    "T51n2095_001:1025b26": "翠林。青雀白猿之所憩。玄鳥之所蟄。西有石",
    "T51n2095_001:1025b27": "門。其前似雙闕。壁立千餘仞。而瀑布流焉。其",
    "T51n2095_001:1025b28": "中鳥獸草木之美。靈藥方物之奇。焉可得勝",
    "T51n2095_001:1025b29": "名哉。略舉其異。耳劉昭注續漢志酈道元注",
    "T51n2095_001:1025c01": "水經。並用惠遠語。又豫章舊志云。俗字君平。",
    "T51n2095_001:1025c02": "夏禹之苗裔也。或曰字君孝。父東野王與吳",
    "T51n2095_001:1025c03": "芮佐漢定天下。而亡漢封俗於酈陽。曰越廬",
    "T51n2095_001:1025c04": "君。俗兄弟七人。皆好道術。遂寓精於洞庭之",
    "T51n2095_001:1025c05": "山。故謂之廬山。張僧鑒尋陽記云。山南有三",
    "T51n2095_001:1025c06": "宮。所謂天子都也。廬宮溪水出焉。上宮人所",
    "T51n2095_001:1025c07": "不至。有三石梁。長十餘丈。閣纔盈赤。其下無",
    "T51n2095_001:1025c08": "底。其中宮在別巖。悉是文石。兩邊有小圓峯。",
    "T51n2095_001:1025c09": "奇特號為右障峯。石形若羊馬來道。相對下",
    "T51n2095_001:1025c10": "宮。彭蠡湖際宮亭廟舊所也。山高二千三百",
    "T51n2095_001:1025c11": "六十丈。周回二百五十里。其山九疊。川亦九",
    "T51n2095_001:1025c12": "派。郡國志曰。廬山疊障九層。崇高萬仞。懷靈",
    "T51n2095_001:1025c13": "抱異。包諸仙跡。尋陽記又云。秦始皇十七年。",
    "T51n2095_001:1025c14": "東登廬山。以望九江。至上霄峯。以與霄漢相",
    "T51n2095_001:1025c15": "接。因命之。峯後有刻石云。是夏禹所刻。丈赤",
    "T51n2095_001:1025c16": "里數。文字不可辦。伏滔遊山序曰。廬山者江",
    "T51n2095_001:1025c17": "陽之多獄。其大形也。背岷流面彭蠡。蟠根所",
    "T51n2095_001:1025c18": "据。亘數百里。重嶺桀嶂。仰插雲日。俯瞰川湖",
    "T51n2095_001:1025c19": "之流焉。王彪之山賦敘曰。廬山彭澤之山也。",
    "T51n2095_001:1025c20": "雖非五嶽之數。穹隆嵯峨。實峻極之名山也。",
    "T51n2095_001:1025c21": "孫放山賦曰。尋陽南有廬山。九江之鎮也。臨",
    "T51n2095_001:1025c22": "彭蠡之澤。接平敞之原。張野記曰。天將雨。則",
    "T51n2095_001:1025c23": "有白雲。或冠峯巖。或亘中嶺。俗謂之山帶。不",
    "T51n2095_001:1025c24": "出三日必雨。每雨其下成潦。而上猶皎日。峯",
    "T51n2095_001:1025c25": "頭有大盤石。可坐數百人。以上皆述此山也。",
    "T51n2095_001:1025c26": "宋支曇諦賦云。昔哉壯麗峻極。氤氳包靈奇。",
    "T51n2095_001:1025c27": "以藏器蘊絕峯乎青雲。景澄則巖岫開鏡。風",
    "T51n2095_001:1025c28": "生則芳林流芬。嶺奇故神明鱗萃。略絕故人",
    "T51n2095_001:1025c29": "跡自分。嚴清升山。於玄崖世高垂化於[邱丘+共]亭。",
    "T51n2095_001:1026a01": "應真凌雲以踞峯。眇忽翳景而入宜。咸豫聞",
    "T51n2095_001:1026a02": "其清塵妙無得之稱名也。若其南面巍崛。北",
    "T51n2095_001:1026a03": "背芳蔕懸霤分流以飛湍。七嶺重[山*票]而疊勢映",
    "T51n2095_001:1026a04": "以竹柏。蔚以檉松。縈以三湖。帶以九江。嗟四",
    "T51n2095_001:1026a05": "物之蘭森爽獨秀於玄冬。美二流之潺湲。津",
    "T51n2095_001:1026a06": "百川之所衝。峭門百尋。峻闕千仞。香鑪吐雲",
    "T51n2095_001:1026a07": "以像煙。甘泉涌霤而先潤。梁元帝序曰。夫日",
    "T51n2095_001:1026a08": "月麗天皇穹。所以貞觀。川嶽帶地后土。所以",
    "T51n2095_001:1026a09": "推寧。廬山者亦南國之德鎮。雖林石異勢。而",
    "T51n2095_001:1026a10": "雲霞共色。長風夜作則萬流俱響。晨鼯曉吟",
    "T51n2095_001:1026a11": "則百嶺齊應。東瞻洪井識曳帛之在茲。西望",
    "T51n2095_001:1026a12": "石梁見捐寶之可拾。誠復慕類易悲。山中難",
    "T51n2095_001:1026a13": "久。攀蘿結桂多見淹流。其餘古今賦詠不可",
    "T51n2095_001:1026a14": "備載。實天下之名山也。江州在山北二十里。",
    "T51n2095_001:1026a15": "本在丈江之北尋水之陽。因名尋陽。今蘄州",
    "T51n2095_001:1026a16": "之蘭城即其故北咸和九年。刺史溫嶠。始自",
    "T51n2095_001:1026a17": "江北移於湓城之南。義熙元年。刺史郭昶移",
    "T51n2095_001:1026a18": "居江夏。八年孟懷玉還治尋陽。太清二年蕭",
    "T51n2095_001:1026a19": "大心因侯景之辭欲依險固。乃移於湓口城。",
    "T51n2095_001:1026a20": "仍號懷玉舊城為故州。張僧鑒尋陽記云。湓",
    "T51n2095_001:1026a21": "口城灌嬰所築。漢建平中。孫權經北城。命鑿",
    "T51n2095_001:1026a22": "井。適中古梵得。石函銘曰。漢六年。頴陰侯",
    "T51n2095_001:1026a23": "開卜云。三百年當塞。後不百年當為應運者",
    "T51n2095_001:1026a24": "所開。權欣然以為己瑞井。極深。湓江有風浪。",
    "T51n2095_001:1026a25": "井水輒動。邦人因號浪井。故李白下尋陽城",
    "T51n2095_001:1026a26": "泛彭蠡詩云。浪動灌嬰井。尋陽江上風。今井",
    "T51n2095_001:1026a27": "在衙城內之西圃。城上有北樓。下臨湓江。憑",
    "T51n2095_001:1026a28": "高眺遠。為一郡之勝。陳散騎常侍張正見湓",
    "T51n2095_001:1026a29": "城詩云。匡山暖遠壑。灌壘屬中流。城花飛照",
    "T51n2095_001:1026b01": "水。江月上明樓。案晉書庾亮傳云。亮在武昌。",
    "T51n2095_001:1026b02": "諸佐吏殷。浩之徒。乘秋夜共登南樓。俄不覺",
    "T51n2095_001:1026b03": "亮至。人將避之。亮曰。諸君少住。老子於此",
    "T51n2095_001:1026b04": "處。興復不淺。便據胡床與浩等談詠竟坐。則",
    "T51n2095_001:1026b05": "事在武昌之南樓也。後人以亮甞為江州刺",
    "T51n2095_001:1026b06": "史。因名此曰庾樓。實非當時秋夜所登之遺",
    "T51n2095_001:1026b07": "此也。是郡前世或號九江。或號尋陽。唐襄楊",
    "T51n2095_001:1026b08": "氏李氏代有其也。升為奉化軍節度。皇朝開",
    "T51n2095_001:1026b09": "寶四年。平江南降為軍州事。太平興國三年。",
    "T51n2095_001:1026b10": "升星子鎮為縣仍隷焉。七年割星子與建昌",
    "T51n2095_001:1026b11": "都昌三縣置南康軍。於是山南屬南康。山北",
    "T51n2095_001:1026b12": "屬江州矣。",
    "T51n2095_001:1026b13": "敘山北第二",
    "T51n2095_001:1026b14": "由江州之南出德化門五里。至延壽院。舊名",
    "T51n2095_001:1026b15": "羅漢壇。過延壽院五里。至石塘橋。有濂溪。周",
    "T51n2095_001:1026b16": "郎中之隱居。周名惇頤。字茂叔。道州人。仕官",
    "T51n2095_001:1026b17": "有才略。早慕高名。樂廬山之勝。因家尋陽之",
    "T51n2095_001:1026b18": "別墅。于附郭自名曰濂溪。過濂溪東入寶嚴",
    "T51n2095_001:1026b19": "禪院十里。北至太一觀亦十里。寶嚴舊曰雙",
    "T51n2095_001:1026b20": "溪。景德三年。賜今名。院當官道。吳乾貞二",
    "T51n2095_001:1026b21": "年。僧常真始基焉。常真荊南人。姓田氏。人謂",
    "T51n2095_001:1026b22": "之田道者。勤身耕斸。以待四方遊者。二林僧",
    "T51n2095_001:1026b23": "脩睦號楚湘。東西二林監寺譚論。大德官命",
    "T51n2095_001:1026b24": "廢省庵舍。睦謂之曰。今撤子所宇則何歸乎。",
    "T51n2095_001:1026b25": "田曰。本是林下人。却歸林下去。睦異其言。因",
    "T51n2095_001:1026b26": "則敬待。贈之詩曰。入門空寂寂。真箇出家兒。",
    "T51n2095_001:1026b27": "有行鬼不識。無心人謂癡。古巖寒柏對。流水",
    "T51n2095_001:1026b28": "落花隨。欲別一何懶。相逢所恨遲。由是歷南",
    "T51n2095_001:1026b29": "唐。為山中之表宇。顯德六年。元宗賜田使給",
    "T51n2095_001:1026c01": "諸庵巖。無田者歲取其糧者二十六庵巖。南",
    "T51n2095_001:1026c02": "柢吳章嶺五里。由嶺下北行一里。道西有雲",
    "T51n2095_001:1026c03": "慶庵。舊名雲鏡。因流泉為池。多畜魴鯉。歲",
    "T51n2095_001:1026c04": "已久游泳甚狃。由雲慶西一里。至寶積庵。松",
    "T51n2095_001:1026c05": "竹蒙密。白雲亭在其上。北望湓江。盤石可坐",
    "T51n2095_001:1026c06": "數人。鳴泉過其下。此山北僧庵之最佳者。雲",
    "T51n2095_001:1026c07": "慶寶積皆在寶嚴之南。由雲慶還寶嚴亦三",
    "T51n2095_001:1026c08": "里。寶嚴之東十五里。有下龍泉院。太一觀北",
    "T51n2095_001:1026c09": "別有龍泉庵。此以下別之。由龍泉十里。至尊",
    "T51n2095_001:1026c10": "勝庵。由尊勝庵八里。至白鹿臺。由白鹿臺十",
    "T51n2095_001:1026c11": "五里。至仁壽院。由仁壽十里。至香積院。由香",
    "T51n2095_001:1026c12": "積三十里。至長嶺院。長嶺者彭蠡湖之別嶼",
    "T51n2095_001:1026c13": "也。凡下龍泉至香積。非在山間。然山人野客。",
    "T51n2095_001:1026c14": "窮覽幽遠。皆甞至焉。水聲野色有足佳者。香",
    "T51n2095_001:1026c15": "積之西二十里。有山南開先寺之場圃。曰大",
    "T51n2095_001:1026c16": "富莊。過大富則遊山之南矣。寶嚴之西一里。",
    "T51n2095_001:1026c17": "至龍池庵。舊名[曰/月]峯。由[曰/月]峯五里。至庵巖莊。",
    "T51n2095_001:1026c18": "由庵巖莊一里。至禪智院。舊名淨居。其後有",
    "T51n2095_001:1026c19": "綠野亭。由禪智五里。至大中祥符觀。舊曰太",
    "T51n2095_001:1026c20": "一宮。祥符中賜今名。葛洪神仙傳曰。董真人",
    "T51n2095_001:1026c21": "名奉。字君異。閩中候官人。少有道術。交趾太",
    "T51n2095_001:1026c22": "守士變死已三日。奉以一丸藥與服。以水含",
    "T51n2095_001:1026c23": "之。捧其頭搖捎之。食頃開目動手。顏色漸復。",
    "T51n2095_001:1026c24": "半日能起坐。四日能語。遂復常。後居廬山。治",
    "T51n2095_001:1026c25": "人之疾。不取貲幣。使愈者人植杏五株。數年",
    "T51n2095_001:1026c26": "欝茂成林。奉乃作倉廩。宣言人。貿杏者不須",
    "T51n2095_001:1026c27": "來報。但一器杏償一器稻。人有欺者。猛獸輒",
    "T51n2095_001:1026c28": "逐之。所積稻復以施人。後上昇號碧虛上監。",
    "T51n2095_001:1026c29": "是觀即杏林之故地也。唐昇元六年。徐知證",
    "T51n2095_001:1027a01": "作真人廟記。及有保大十二年記。今存焉。氣",
    "T51n2095_001:1027a02": "象蕭然。過者敬而不敢褻。沼泉游魚尤為蕃",
    "T51n2095_001:1027a03": "狎。或曰。真人杏林在山。張景詩云。桃花謾說",
    "T51n2095_001:1027a04": "武陵源。誤殺劉郎不得仙。爭似蓮花峯下客。",
    "T51n2095_001:1027a05": "栽成紅杏上青天。今蓮花峯在觀後。觀之北",
    "T51n2095_001:1027a06": "五里。有龍泉庵。初遠法師至于廬山。愛此間",
    "T51n2095_001:1027a07": "曠。欲結庵焉。地無流泉。師以杖刺地。應時泉",
    "T51n2095_001:1027a08": "涌浸為溪流。既而尋陽歲旱。遠師誦龍王經。",
    "T51n2095_001:1027a09": "于池上。俄有龍起而上天。雨乃大足。故號龍",
    "T51n2095_001:1027a10": "泉。龍泉之南十里。有妙智院。舊名行春亭。由",
    "T51n2095_001:1027a11": "妙智五里。至蛇岡。高僧傳云。安世高安息國",
    "T51n2095_001:1027a12": "王之太子。讓國于季父而出家。漢魏間行達",
    "T51n2095_001:1027a13": "郜亭湖時湖神能分風上下。舟人敬憚。因與",
    "T51n2095_001:1027a14": "同旅三十餘。舡奉牲請福神。忽降祝日。吾昔",
    "T51n2095_001:1027a15": "外國。與子俱出家學道。而性多真恚。故墮神",
    "T51n2095_001:1027a16": "報。今見同學。悲欣不可勝言。世高請神出",
    "T51n2095_001:1027a17": "形。神乃出大蟒頭。不知尾之長。知世高向之",
    "T51n2095_001:1027a18": "胡語贊唄數番。蟒悲淚如雨。須臾還隱。廟有",
    "T51n2095_001:1027a19": "絹千匹并雜寶物。世高為持去。豫章造東寺",
    "T51n2095_001:1027a20": "焉。後人於山西澤中。見一死蟒。頭尾數里。今",
    "T51n2095_001:1027a21": "尋陽郡蛇村是也。故名其高曰蛇岡。蛇岡之",
    "T51n2095_001:1027a22": "下五里。至太平觀。太一觀之西南二里。又",
    "T51n2095_001:1027a23": "有國泰庵。其西上有蓮花峯。十里峯頂有蓮",
    "T51n2095_001:1027a24": "花庵。由國泰五里。至報恩庵。由報恩一里。至",
    "T51n2095_001:1027a25": "雲際庵。由雲際二里。至永清庵。亦名下蓮花",
    "T51n2095_001:1027a26": "庵。永清之澗北有牛道人隱居。由永清之西",
    "T51n2095_001:1027a27": "一里。至雲溪庵。亦名蓮花洞。自太一觀至雲",
    "T51n2095_001:1027a28": "溪。凡佛老之居八。同在蓮花峯下。由雲溪二",
    "T51n2095_001:1027a29": "里。亦至太平觀。唐號九天使者。真君廟。南唐",
    "T51n2095_001:1027b01": "昇元元年。賜名通玄府。本朝興國二年。賜今",
    "T51n2095_001:1027b02": "名。錄異記云。唐開元十九年八月二十一日。",
    "T51n2095_001:1027b03": "玄宗夢。神仙羽衛千乘萬騎集于空中。有一",
    "T51n2095_001:1027b04": "人朱衣金冠乘車。而下謁帝曰。我九天採訪",
    "T51n2095_001:1027b05": "巡綽人間。欲於廬山西北置下宮。木石基址",
    "T51n2095_001:1027b06": "素具。但須上力耳。帝即遣中使。詣山西北。",
    "T51n2095_001:1027b07": "有基址。宛然信宿。巨木數千段。自然而至。堂",
    "T51n2095_001:1027b08": "殿廊宇。隨類致木。皆得足用。或云。此木九江",
    "T51n2095_001:1027b09": "王所採。擬作宮殿。沈於湓浦。至是浮出。赭堊",
    "T51n2095_001:1027b10": "丹黃。鑿廟北地得之。綵飾備足。既而建昌",
    "T51n2095_001:1027b11": "渡。有靈官五百餘人。若衣道士服者皆言。詣",
    "T51n2095_001:1027b12": "使者廟。因圖像于壁。或曰。明皇始以夢告左",
    "T51n2095_001:1027b13": "右。左右不信。俄有神降于庭。綵雲乘足。儀仗",
    "T51n2095_001:1027b14": "符衛甚偉。明皇命吳道子。走筆寫之。其所立",
    "T51n2095_001:1027b15": "像。即依倣焉始置。廟記李泚撰。泚自稱。蘄州",
    "T51n2095_001:1027b16": "黃梅縣東山衡門之下草茅臣。開元二十年。",
    "T51n2095_001:1027b17": "歲次壬申正月乙巳朔二十五日己巳立。其",
    "T51n2095_001:1027b18": "略曰。勅置廟使內供奉將使者真圖建立祠",
    "T51n2095_001:1027b19": "廟章醮行道設醮使大弘道觀法師張平公使",
    "T51n2095_001:1027b20": "持節江州諸軍事守江州刺史獨孤禎朝散大",
    "T51n2095_001:1027b21": "夫行長史楊楚王行司馬皇父楚玉尋陽縣令",
    "T51n2095_001:1027b22": "魏昌同護修奉焉。又有使者祥驗記。開元",
    "T51n2095_001:1027b23": "二十年壬申三月八日辛亥。宣義郎行彭澤",
    "T51n2095_001:1027b24": "縣尉潘觀撰述。祥驗之事五略曰。江水泛溢。",
    "T51n2095_001:1027b25": "吹[木*戈]近山。計木纔登。水復舊一也。野竹散",
    "T51n2095_001:1027b26": "材。則連岡距谷。丹紛雜色。則穴出崖生二",
    "T51n2095_001:1027b27": "也。謝土之夜。風雲空潛。仙燈遠照三也。渡",
    "T51n2095_001:1027b28": "彭蠡湖謁廟者數百人。舟人所得翊日皆紙",
    "T51n2095_001:1027b29": "錢四也。騎從龍虎。刻削馭人。或土或木。入",
    "T51n2095_001:1027c01": "廟成列。忽有汗出其面者五色。其碑歲久訛",
    "T51n2095_001:1027c02": "鎪。治平三年重立。復有張靈官記。靈官名懷。",
    "T51n2095_001:1027c03": "武蔡之稗將。甞有陰功及物。帝命為豐官。廟",
    "T51n2095_001:1027c04": "壁之像五百人。張其一人焉。事詳本記。癸酉",
    "T51n2095_001:1027c05": "歲開寶六年上元日。御史丈夫俆鉉撰。右內",
    "T51n2095_001:1027c06": "史舍人集。賢學士俆鍇書。辭多不載。觀門之",
    "T51n2095_001:1027c07": "左有劉越石。至道中。郡守考功員外郎孫邁。",
    "T51n2095_001:1027c08": "始立碣置祠焉。昔匡俗廬于山。有少年屢詣",
    "T51n2095_001:1027c09": "之。自通曰。姓劉名越。家在前山之左。邀俗過",
    "T51n2095_001:1027c10": "之旦日。至山下有石。高二尺許。即予居。可",
    "T51n2095_001:1027c11": "叩之。俗後如約而往至山下。四顧無居室。果",
    "T51n2095_001:1027c12": "惟一石。乃叩之。石為之開。因遇神仙。洞府",
    "T51n2095_001:1027c13": "之事。慧遠記云。俗受道於仙人者。蓋謂此也。",
    "T51n2095_001:1027c14": "觀旁有仙鄉亭。下視樓觀。儼若洞府。遊者",
    "T51n2095_001:1027c15": "皆登焉。太平觀之西南五里。有清泰庵。由",
    "T51n2095_001:1027c16": "清泰一里。至廣澤院。舊名龍潭。三龍潭在",
    "T51n2095_001:1027c17": "院之東南之山上五里。若歲旱。群縣必禱焉。",
    "T51n2095_001:1027c18": "由廣澤下山。至太平興國寺七里。寺前之水",
    "T51n2095_001:1027c19": "曰清溪。溪上上有清溪亭。寺晉武帝太元九",
    "T51n2095_001:1027c20": "年置。舊名東林。唐會昌三年廢。大中三年復。",
    "T51n2095_001:1027c21": "皇朝興國二年。賜今名。法師諱慧遠。俗姓",
    "T51n2095_001:1027c22": "賈。雁門樓煩人。師道安於恒山。為安高弟。始",
    "T51n2095_001:1027c23": "住荊州上明寺。後欲之羅浮。道由廬山。居龍",
    "T51n2095_001:1027c24": "泉精舍。去東林十五里而遠。既而學侶寢眾。",
    "T51n2095_001:1027c25": "同時惠永禪師已居香谷山。請結隣好。刺史",
    "T51n2095_001:1027c26": "桓伊亦所欽仰。乃置寺焉。事具寺碑。開元十",
    "T51n2095_001:1027c27": "九年七月十五日。前陳州刺史李邕撰并書。",
    "T51n2095_001:1027c28": "會昌三年。僧雲臯始刻石焉。時裴休為江南",
    "T51n2095_001:1027c29": "西道觀察使。張又新為江州刺史。實助成之。",
    "T51n2095_001:1028a01": "裴題其篇末云。覽北海詞翰想見風采。張亦",
    "T51n2095_001:1028a02": "作記于碑陰。大中十年四月十三日。沙門玄",
    "T51n2095_001:1028a03": "觀請河東裴光遠篆額。光遠國子監太學博",
    "T51n2095_001:1028a04": "士。初遠師欲徙香谷也。山神告夢曰。此處幽",
    "T51n2095_001:1028a05": "靜。足以棲神。忽於後夜。雷雨震擊。明旦視",
    "T51n2095_001:1028a06": "之。惟素沙匝地。兼有楩柵。文梓良木既作殿。",
    "T51n2095_001:1028a07": "故名神運。牛僧孺大和四年。自武昌還。朝過",
    "T51n2095_001:1028a08": "之。為書其牓神蓮□□四字。又有木數尺。南",
    "T51n2095_001:1028a09": "唐元宗題曰神運水。今並存焉。會昌中。寺與",
    "T51n2095_001:1028a10": "林木。並係戶部毀賣。大中興復。刺史崔黯為",
    "T51n2095_001:1028a11": "捐私錢。以偈施者。搢紳從者數百人。姓名爵",
    "T51n2095_001:1028a12": "里。今刊于名仍藏。當時之疏亦崔之詞也。崔",
    "T51n2095_001:1028a13": "又作復寺碑。左散騎常侍柳公權書。流泉臣",
    "T51n2095_001:1028a14": "寺下入虎溪。昔遠師送客過此。虎輒號鳴。故",
    "T51n2095_001:1028a15": "名焉。時陶元亮居栗里山南。陸脩靜亦有道",
    "T51n2095_001:1028a16": "之士。遠師甞送此二人。與語道合。不覺過",
    "T51n2095_001:1028a17": "之。因相與大笑。今世傳三笑圖。蓋起於此。",
    "T51n2095_001:1028a18": "神蓮殿之後。有白蓮池。昔謝靈運恃才傲物。",
    "T51n2095_001:1028a19": "少所推重。一見遠公。肅然心服。乃即寺翻涅",
    "T51n2095_001:1028a20": "槃經。因鑿池為臺。植白蓮池中。名其臺曰翻",
    "T51n2095_001:1028a21": "經臺。今白蓮亭即其故地。遠公與慧永。慧持。",
    "T51n2095_001:1028a22": "曇順。曇恒。竺道生。慧叡。道敬。道昺。曇詵。白",
    "T51n2095_001:1028a23": "衣。張野。宗炳。劉遺民。張詮。周續之。雷次宗。",
    "T51n2095_001:1028a24": "梵僧佛駄耶舍。十八人者。同修淨土之法。因",
    "T51n2095_001:1028a25": "號白蓮社。十八賢有傳附篇末。池上昔有文",
    "T51n2095_001:1028a26": "殊瑞像閣。今像亡閣廢。有文殊殿瑞像者。",
    "T51n2095_001:1028a27": "晉陶侃初為廣州刺史。海濱漁人□見夜有",
    "T51n2095_001:1028a28": "光艶。遂網之。得金文殊菩薩之像。旁有誌",
    "T51n2095_001:1028a29": "云。昔阿育王所鑄。後商人於東海亦獲圓光。",
    "T51n2095_001:1028b01": "持以就像。若彌縫焉。侃以送武昌寒溪寺。主",
    "T51n2095_001:1028b02": "者僧珍常往復口。夢寺火。而像屋獨有神物",
    "T51n2095_001:1028b03": "圍繞。珍馳還寺。果已焚。惟像屋並存。侃移",
    "T51n2095_001:1028b04": "督江州。以像神靈。使人迎以自隨。復為風濤",
    "T51n2095_001:1028b05": "所溺。時荊楚為之謠曰。陶惟劍雄。像以神標。",
    "T51n2095_001:1028b06": "雲翔泥宿。邈何遙遙。可以誠致。難以力招。至",
    "T51n2095_001:1028b07": "遠公剏寺。乃禱於水上。其像復出。始迎置神",
    "T51n2095_001:1028b08": "運殿。後造重閣。以奉香火。故李邕寺記云。育",
    "T51n2095_001:1028b09": "王贖罪。文殊降形。蹈海不沈。驅於陶侃。迫火",
    "T51n2095_001:1028b10": "不熱。夢於僧珍。蓋謂此也。至會昌毀寺。二僧",
    "T51n2095_001:1028b11": "負像。藏之錦繡谷之峯頂。其後寺復。訪之藏",
    "T51n2095_001:1028b12": "處不獲。二僧相疑或匿之。俄見圓光瑞色現",
    "T51n2095_001:1028b13": "於空裏。故至今遊人至峯頂。佛手巖天池有",
    "T51n2095_001:1028b14": "見光相者。寺有晉輦。備虬龍之飾。舊號亘帝",
    "T51n2095_001:1028b15": "輦。故貫休詩云。亘玄舊輦殘雲濕。耶舍孤墳",
    "T51n2095_001:1028b16": "落照遲。今人題誅謂安帝輦。按晉大亨二年。",
    "T51n2095_001:1028b17": "亘玄篡位廢帝。為平固王。遷于尋陽。及義師",
    "T51n2095_001:1028b18": "之起。玄□奔尋陽。旌旗輿服猶備帝者之義。",
    "T51n2095_001:1028b19": "於是迫平□西上奔竄之際。因留輦東林。舊",
    "T51n2095_001:1028b20": "稱亘輦蓋有由也。亘安音相近。後人不察而",
    "T51n2095_001:1028b21": "改之耳。經藏院在寺東廡。經之跋尾有曰。",
    "T51n2095_001:1028b22": "貞元十三年寫者。經藏碑。元和七年歲次壬",
    "T51n2095_001:1028b23": "辰九月兩辰朔十五日庚午。朝請郎試太常",
    "T51n2095_001:1028b24": "寺協律郎李肇撰。略曰。元和四年。雲門僧",
    "T51n2095_001:1028b25": "靈徹。流竄而歸棲泊此山。將去言於江南西",
    "T51n2095_001:1028b26": "道觀察使武陽公韋公丹。韋之夫人蘭陵簫",
    "T51n2095_001:1028b27": "氏卒。甞有服珥之資。買田荊州。收其租入。",
    "T51n2095_001:1028b28": "以奉檀施。至是取之。益以己俸。即洪州抄騰",
    "T51n2095_001:1028b29": "而致之。仍建堂殿。又命浮槎。寺僧義[彰章+舟]以主",
    "T51n2095_001:1028c01": "祕藏。會昌之厄。僧道深竊藏之石室。後寺",
    "T51n2095_001:1028c02": "復。而經出然亡失者過半。僧正言稍補之。大",
    "T51n2095_001:1028c03": "中十二年。武陽之子宙復世廉察。因施錢再",
    "T51n2095_001:1028c04": "作堂宇。仍誌其事。故有韋丹韋宙寫真。咸通",
    "T51n2095_001:1028c05": "八年。刺史苗紳有二韋寫真贊。紳宙之外孫",
    "T51n2095_001:1028c06": "也。又有一人物色題曰。紀王寺僧曰。其旁",
    "T51n2095_001:1028c07": "舊有具銜。江州刺史德化王楊澈也。文字剝",
    "T51n2095_001:1028c08": "落不□者因粉飾而漫滅之。今寺有下平林",
    "T51n2095_001:1028c09": "口田。皆其□施。故寺僧寫真列于二韋之間。",
    "T51n2095_001:1028c10": "以示追奉。案唐史。澈天甞封紀王。天祐十五",
    "T51n2095_001:1028c11": "年。徐知訓在楊州。為朱瑾所殺。保大年。追封",
    "T51n2095_001:1028c12": "紀王。則其事迹無接於二林者。蓋後人妄加",
    "T51n2095_001:1028c13": "之耳。白公草堂在寺之東北隅。元和十年。公",
    "T51n2095_001:1028c14": "自太子贊善大夫。以言事忤。執政出為州司",
    "T51n2095_001:1028c15": "馬。明年作草堂於香鑪峯北遺愛寺南。往來",
    "T51n2095_001:1028c16": "遊處焉。公自作記。見于本集。後與遺愛寺並",
    "T51n2095_001:1028c17": "廢久之。好事者慕公風跡。以東林寺北藍牆",
    "T51n2095_001:1028c18": "之外作堂焉。五代襄亂。復為兵火野燒之所",
    "T51n2095_001:1028c19": "毀。至道中。郡守孫考功追建之。然皆非元和",
    "T51n2095_001:1028c20": "故碁也。昔公之遊東林也。觀經藏中。有遠公",
    "T51n2095_001:1028c21": "諸文士倡和集。時諸長老亦請公文集。同藏",
    "T51n2095_001:1028c22": "之。至大和九年。為太子賓客。始以文集六十",
    "T51n2095_001:1028c23": "卷歸之。會昌中。致仕復送。後集十卷及香山",
    "T51n2095_001:1028c24": "居士之像。廣明中。與遠公匡山集。並為淮南",
    "T51n2095_001:1028c25": "高駢所取。吳大和六年。德化王澈常抄騰。以",
    "T51n2095_001:1028c26": "補其闕。後復亡失。今所藏實景德四年詔史",
    "T51n2095_001:1028c27": "館書校而賜者。匡山集亦二十卷。景福二年",
    "T51n2095_001:1028c28": "甞重寫。明道中。為部使者刑部許申所借。今",
    "T51n2095_001:1028c29": "廬山略記并遊石門詩序刊石于寺。皆因集",
    "T51n2095_001:1029a01": "中本云。過草堂半山有二泉出石間。名曰雙",
    "T51n2095_001:1029a02": "玉澗。次有上方舍利塔。佛駄跋陀羅禪師之",
    "T51n2095_001:1029a03": "所立也。梵語跋陀羅。漢言覺賢。迦維羅衛國",
    "T51n2095_001:1029a04": "甘露飯王之苗裔也。年十七。鳩摩羅利度之",
    "T51n2095_001:1029a05": "與同學集業。眾皆一月。賢一日覽焉。其師嘆",
    "T51n2095_001:1029a06": "曰。賢一夫敵三十人。入長安。與鳩摩羅什剖",
    "T51n2095_001:1029a07": "析玄旨。什為之屈。至廬山。與遠公同社。先持",
    "T51n2095_001:1029a08": "釋迦舍利三粒。自隨因葬山預。表以浮圖。後",
    "T51n2095_001:1029a09": "宋孝武帝召。赴道場寺。譯華嚴經。唐開元十",
    "T51n2095_001:1029a10": "四年。庫部郎中中書舍人江州刺史李訥作禪",
    "T51n2095_001:1029a11": "師記。訥亦自稱兀兀禪師。金紫光祿大夫同",
    "T51n2095_001:1029a12": "州刺史上柱國范陽縣開國男張廷珪書。開元",
    "T51n2095_001:1029a13": "十七年歲在己巳七月己丑朔十五癸卯建。其",
    "T51n2095_001:1029a14": "旁刻顏魯公題名百六十字。上方之北有虎",
    "T51n2095_001:1029a15": "跑泉。昔遠公與社賢。每遊此峯頂。患去水甚",
    "T51n2095_001:1029a16": "遠。他日虎輒跑石出泉。次五杉閣。五杉喬茂",
    "T51n2095_001:1029a17": "合抱。瞰以危閣。南唐西山僧應之甞結庵于",
    "T51n2095_001:1029a18": "五杉之間。保大中。為元宗□遇作五杉集。行",
    "T51n2095_001:1029a19": "於世。桑門備用之書也。今子□髣髴矣。甘露",
    "T51n2095_001:1029a20": "戒壇在寺之東南隅。梁太清中。襲法師講金",
    "T51n2095_001:1029a21": "光明經于林間甘露浹木者三日。因於林間",
    "T51n2095_001:1029a22": "作戒壇焉。世傳江南有三戒壇。此其一也。常",
    "T51n2095_001:1029a23": "為僧房之菜畦。其僧夢有神。黃金介冑扼其",
    "T51n2095_001:1029a24": "喉。責以穢壇墠事。僧懼甃用塼石存其遺址",
    "T51n2095_001:1029a25": "焉。遠公初諡辯覺。昇元三年。諡正覺大師。興",
    "T51n2095_001:1029a26": "國三年。諡圓悟大師。仍名其墳曰凝寂之塔。",
    "T51n2095_001:1029a27": "塔在二林之間。其旁二杉。一在高處。圍二十",
    "T51n2095_001:1029a28": "七尺。一稍在下。圍二十尺。遠公以晉義熙十",
    "T51n2095_001:1029a29": "二年卒。葬此山。蓋當時所植云。乾明寺在凝",
    "T51n2095_001:1029b01": "寂塔之西百餘步。舊名西林興□□□。今額",
    "T51n2095_001:1029b02": "晉慧永禪師之道場也。西林道場碑。隋太常",
    "T51n2095_001:1029b03": "博士渤海歐陽詢撰。無書人姓名。然筆勢清",
    "T51n2095_001:1029b04": "勁。世傳即歐書也。大業十二年歲在丁丑十",
    "T51n2095_001:1029b05": "月戊寅朔十五日壬辰立。略曰。先有曇現比",
    "T51n2095_001:1029b06": "丘。俗姓竺氏。本偽趙良將。以匡阜靈嵒萃止",
    "T51n2095_001:1029b07": "幽棲。及遷神即化藉嵒早間有息慈慧永河內",
    "T51n2095_001:1029b08": "繁氏高足稱首。異香入室。猛獸馴階。紹隆主",
    "T51n2095_001:1029b09": "業安禪結宇。晉光祿鄉尋陽□範締建伽藍。",
    "T51n2095_001:1029b10": "命曰西林。是歲晉太和之二年也。梁□天三",
    "T51n2095_001:1029b11": "年僧恩律師。隋僧智鍇法師。大業二年。慧遠",
    "T51n2095_001:1029b12": "禪師。七年道睢法師。並加增葺。唐永泰元年。",
    "T51n2095_001:1029b13": "顏魯公與法真律師。躋重閣觀。張僧繇畫盧",
    "T51n2095_001:1029b14": "舍那佛。梁武帝蹙線繡鉢袋。亦題于歐碑之",
    "T51n2095_001:1029b15": "首重閣。大業二年所建。今三者皆亡。永師義",
    "T51n2095_001:1029b16": "熙十年示化。葬澗南香谷之口。興國三年。亦",
    "T51n2095_001:1029b17": "諡覺寂大師。名其塔曰實智之塔。寺後高處",
    "T51n2095_001:1029b18": "有香谷亭。昔永公在西林。別立茅室於嶺上。",
    "T51n2095_001:1029b19": "每欲禪思。即往居焉。室中甞有芬馥之氣。因",
    "T51n2095_001:1029b20": "名香谷。後人作亭其上。號香谷亭。以存其故",
    "T51n2095_001:1029b21": "事。其下有水閣院。興國中錫名隆教。唐貞元",
    "T51n2095_001:1029b22": "二年。齊朗律師之道場也。朗長慶二年十月",
    "T51n2095_001:1029b23": "十六日示寂有碑。唐人鄭素鄉撰。太和六年",
    "T51n2095_001:1029b24": "歲次壬子三月甲午朔六日己巳立。保大八",
    "T51n2095_001:1029b25": "年。南唐襃國孝定公徐景運重修。藏經亦公",
    "T51n2095_001:1029b26": "所施。皆有跋尾。藏之西壁。南唐人畫須菩提",
    "T51n2095_001:1029b27": "自稱樵人王翰。是寺也水石之美前有德人。",
    "T51n2095_001:1029b28": "亦東林之亞也。慶曆初。當塗僧宗慧大師道",
    "T51n2095_001:1029b29": "真達。浮圖七級于隆教院。據香谷之形勝。寺",
    "T51n2095_001:1029c01": "前過通隱橋一里。至林口市。昔竺道生葬焉。",
    "T51n2095_001:1029c02": "蓋前世之深林幽谷。承平歲之闢為屋廬。以",
    "T51n2095_001:1029c03": "會商旅墳□在東林猶藏其手澤。其西石磴",
    "T51n2095_001:1029c04": "凡三百級。由上方而下。過滴翠巖。復三休而",
    "T51n2095_001:1029c05": "至聰明泉。聰明泉乃荊州殷仲堪之訪遠公",
    "T51n2095_001:1029c06": "也。相與談易於松間。仲堪辯博。遠公因指泉",
    "T51n2095_001:1029c07": "曰。君之辯如此泉涌。後世因號聰明泉。昔李",
    "T51n2095_001:1029c08": "衛公匡廬賦云。講精義於松間。注云。東林寺",
    "T51n2095_001:1029c09": "有松數株尚存。今泉上有屋而無松。蓋其故",
    "T51n2095_001:1029c10": "地云。次有佛影臺。遠公匡山集云。佛影在西",
    "T51n2095_001:1029c11": "方那伽阿羅國南。古仙人石室中。以晉義凞",
    "T51n2095_001:1029c12": "十八年歲在壬子五月一日。因罽賓禪師南",
    "T51n2095_001:1029c13": "國律學道士共立此臺。擬像本山因跡以奇",
    "T51n2095_001:1029c14": "誠雖成。由人匠而功無所加。至於歲在星紀",
    "T51n2095_001:1029c15": "赤奮若貞。于太陰之墟九月三日。乃詳驗別",
    "T51n2095_001:1029c16": "記銘之於石。孟江州懷玉王別駕喬之張常",
    "T51n2095_001:1029c17": "侍野殷晉安隱毛黃門修之宗隱士炳孟散騎",
    "T51n2095_001:1029c18": "孟司馬(二人名闕)殷主簿蔚范孝廉悅之王參軍[禾*皇]",
    "T51n2095_001:1029c19": "[禾*皇]夜等。咸賦銘讚。遠公佛影銘五首載高僧",
    "T51n2095_001:1029c20": "傳。劉遺民亦讚白。雲圖表暉暉影侔袖造功",
    "T51n2095_001:1029c21": "出理諧事非人。運李邕記云。影□西來舍利",
    "T51n2095_001:1029c22": "東化。或塔踊於地。或光屬於天。影圖者□影",
    "T51n2095_001:1029c23": "也。舍利謂跋陀羅所藏者也。此臺寺僧追建",
    "T51n2095_001:1029c24": "焉。是寺也最為廬山之古剎。自唐開元元和",
    "T51n2095_001:1029c25": "以來。迄于保大顯德間。文士碑志遊人歌詠",
    "T51n2095_001:1029c26": "題名班班有存者。今著其目于後[竺二+遍]。遠公大",
    "T51n2095_001:1029c27": "中六年。諡辯覺法師。裴休書。其牓觀音殿東",
    "T51n2095_001:1029c28": "壁有。大中十一年。宛陵洪鍇摹。張僧繇畫維",
    "T51n2095_001:1029c29": "摩居士。其餘壁畫。亦大中廣明咸通中所寫。",
    "T51n2095_001:1030a01": "雖俗筆。亦近世畫工所不能及。法華資聖院",
    "T51n2095_001:1030a02": "牌。僧齊己書。又有明皇銅像。李通玄長者寫",
    "T51n2095_001:1030a03": "真。皆前世故物。本朝之改寺名也。徐鉉常侍",
    "T51n2095_001:1030a04": "親篆太平興國之寺六字。今皆藏焉。昔傳寺",
    "T51n2095_001:1030a05": "有遠公袈裟。竺道生麈尾扇。梁武帝鉢囊。遠",
    "T51n2095_001:1030a06": "公袈裟。即顏公所禮。僧伽衣今已腐朽。而有",
    "T51n2095_001:1030a07": "佛駄耶舍二尊者革舄。謝靈運翻經貝名葉",
    "T51n2095_001:1030a08": "五六片。餘皆亡矣。李邕碑云。羅什致其澡瓶。",
    "T51n2095_001:1030a09": "巧窮雙口。姚泓奉其彫像。工極五年。事亦",
    "T51n2095_001:1030a10": "具高傳。年代浸遠。宜無復存者。禪月貫休詩",
    "T51n2095_001:1030a11": "云。廬楞伽畫苔漫盡。殷仲堪碑雨滴穿。貫休",
    "T51n2095_001:1030a12": "天祐間人距今一百五十餘年。寺僧亦不知。",
    "T51n2095_001:1030a13": "域遂在喧闠之中。康定初。郡守田瑜。俾寺僧",
    "T51n2095_001:1030a14": "改葬于凝寂之左。九江錄云。通隱橋南有金",
    "T51n2095_001:1030a15": "師子峯。上有三蘭若墓。峯下有索谷塘。今索",
    "T51n2095_001:1030a16": "谷塘猶存。餘皆亡。通隱橋之西一里。有匡君",
    "T51n2095_001:1030a17": "廟。尋陽記云。昔漢武帝南巡祠名山。問廬君",
    "T51n2095_001:1030a18": "何神也。博士對曰。昔匡俗得道於此。乃賜號",
    "T51n2095_001:1030a19": "大明公。唐天寶元年。詔立祠焉。西林之東五",
    "T51n2095_001:1030a20": "里。有黃土庵。其旁又有看經庵。由看經一里。",
    "T51n2095_001:1030a21": "至崇福庵。由崇福庵五里。至香城庵。香城旁",
    "T51n2095_001:1030a22": "有觀音庵。次有東庵。由東庵稍下一里。有廣",
    "T51n2095_001:1030a23": "濟庵。又半里有聖僧嵒。由聖僧嵒二里。至石",
    "T51n2095_001:1030a24": "盆庵。西林之東南五里。至下化成院。由下化",
    "T51n2095_001:1030a25": "成三里。至護國庵。由護國一里。亦至石盆庵。",
    "T51n2095_001:1030a26": "石盆在山上。非鑱石所成。盆中清泉雖旱不",
    "T51n2095_001:1030a27": "竭。石盆之上半里。至保與庵。其旁半里。有大",
    "T51n2095_001:1030a28": "師庵。次上化成院。亦義熙中。遠公所立也。祥",
    "T51n2095_001:1030a29": "符中。錫名普照寺。本朝陳尚書恕布衣時遊",
    "T51n2095_001:1030b01": "焉。其子恭公秉政。請錫御書度僧。今有陳氏",
    "T51n2095_001:1030b02": "祠堂。有保大中移寺等三碣。好事者刻。白樂",
    "T51n2095_001:1030b03": "天遊大林寺詩。并前後序。坎石于屋壁。凡遊",
    "T51n2095_001:1030b04": "人在二林。望上化成樓閣隱隱在雲靄中。有",
    "T51n2095_001:1030b05": "若圖畫。自東林徑去猶半日之久。既至化成。",
    "T51n2095_001:1030b06": "其僧必訊客曰。翌日上山與否。蓋過上化成。",
    "T51n2095_001:1030b07": "山路彌險。中間往往不可假肩輿矣。直上十",
    "T51n2095_001:1030b08": "里。道中過雞冠石。次四望石。次瀉油石。次香",
    "T51n2095_001:1030b09": "爐峯。山南山北。皆有其形圓聳常出雲氣。改",
    "T51n2095_001:1030b10": "名以象形。李白詩曰。日照香爐生紫煙。遙看",
    "T51n2095_001:1030b11": "瀑布掛長川。即謂在山南者也。孟浩然詩云。",
    "T51n2095_001:1030b12": "桂席數千里。好山都未逢。艤舟尋陽郭。始見",
    "T51n2095_001:1030b13": "香鑪峯。即此峯也。東林寺正在其下。過香鑪",
    "T51n2095_001:1030b14": "峯。至峯頂院。院傍盤石極平廣。下視空闊。無",
    "T51n2095_001:1030b15": "復障蔽。張野山記云。峯頂有大石。可坐數百",
    "T51n2095_001:1030b16": "人。蓋謂此也。峯下有藏經嵒。即會昌所以藏",
    "T51n2095_001:1030b17": "東林之經也。有南唐廣道庵基。峯頂之南十",
    "T51n2095_001:1030b18": "里。有香積庵。過香積。下視五老峯。望落星石",
    "T51n2095_001:1030b19": "在水中。如覆盃。直下山二十里。則山南棲賢",
    "T51n2095_001:1030b20": "之澗。東萬壽源也。路極險。人罕由之。予熙寧",
    "T51n2095_001:1030b21": "四年九月。與數道人。飯于峯頂。由香積路策",
    "T51n2095_001:1030b22": "杖而下。其至棲賢。則日夕矣。峯頂院之前。有",
    "T51n2095_001:1030b23": "辟蛇。行者飲牛池。遠公始居山多蛇虫。行者",
    "T51n2095_001:1030b24": "不知何許人。甞侍遠公。善驅蛇。蛇為之盡去。",
    "T51n2095_001:1030b25": "故號辟蛇行者。常耕于峯頂。有辟蛇行者田。",
    "T51n2095_001:1030b26": "塍龍髣髴可辨。今無耕者。說者曰。蓋山神云。",
    "T51n2095_001:1030b27": "故至今山。雖高深。樵蘇弋獵之人。不聞罹蟲",
    "T51n2095_001:1030b28": "蛇之毒。山中人言。山有一虎。亦未甞傷人。深",
    "T51n2095_001:1030b29": "蹊土中。但時有行跡。人謂之遊山虎。或為遊",
    "T51n2095_001:1030c01": "山之客道。此事恐涉譏嫌。亦謂之巡山虎也。",
    "T51n2095_001:1030c02": "由峯頂五里。至大林。今名寶林寺。梁天監二",
    "T51n2095_001:1030c03": "年。刺史簫綱所造。中廢。唐初復興。故有虞世",
    "T51n2095_001:1030c04": "南撰。復寺記古有平雲庵。遠法師果園廢寺",
    "T51n2095_001:1030c05": "基。辟蛇行者葬牛塚。皆在絕頂。而反平廣延",
    "T51n2095_001:1030c06": "袤不知其極。昔謝靈運登絕頂望諸嶠詩之。",
    "T51n2095_001:1030c07": "積峽忽復啟。平塗俄已閉。巒隴有合沓。往來",
    "T51n2095_001:1030c08": "無蹤轍。晝夜蔽日月。冬夏共霜雪。正此處也。",
    "T51n2095_001:1030c09": "又白樂天大林寺詩云。人間四月芳菲盡。山",
    "T51n2095_001:1030c10": "寺桃花始盛開。長恨春歸。無覓處。不知轉入",
    "T51n2095_001:1030c11": "此中來。且序其詩云。余與河南元集虛范陽",
    "T51n2095_001:1030c12": "張允中南陽張深之廣平宋郁安定梁必范陽",
    "T51n2095_001:1030c13": "張持東林寺沙門法演智滿士堅利辨道深道",
    "T51n2095_001:1030c14": "建神照雲皐寂然息慈。凡十有七人。自遺愛",
    "T51n2095_001:1030c15": "草堂。歷東西二林。抵化成憩峯頂。登香爐峯。",
    "T51n2095_001:1030c16": "宿天林寺大林窮遠。人跡罕到。環寺多清流。",
    "T51n2095_001:1030c17": "蒼石短松瘦竹。寺中唯板屋木器。其僧皆海",
    "T51n2095_001:1030c18": "東入。山高地深。時節絕晚。于時孟夏如正二",
    "T51n2095_001:1030c19": "月天。梨桃始華。澗草猶短。人物風候與平地",
    "T51n2095_001:1030c20": "聚落不同。初到恍然。若別造一世界者。既而",
    "T51n2095_001:1030c21": "周覽屋壁。見蕭郎中存魏郎中弘李補闕渤三",
    "T51n2095_001:1030c22": "人姓名文句。余與集虛輩嘆且曰。此地實匡",
    "T51n2095_001:1030c23": "廬間第一境。由驛路至山門。曾無半日程。自",
    "T51n2095_001:1030c24": "蕭魏李今垂二百年。寂而無繼者。嗟乎名利",
    "T51n2095_001:1030c25": "之誘人也。韓退之題西林寺。故蕭郎中舊堂",
    "T51n2095_001:1030c26": "詩云。郎有女能傳業。伯道無兒可保家。偶到",
    "T51n2095_001:1030c27": "匡山曾住處。幾行哀淚落煙霞。注云。公有女",
    "T51n2095_001:1030c28": "為尼。在江州。今好事者榜其詩。於西林韓集",
    "T51n2095_001:1030c29": "中無蕭郎中名。或疑是蕭頴士非也。頴士困",
    "T51n2095_001:1031a01": "躓不達。正所謂蕭郎中存也。凡峯頂大林之",
    "T51n2095_001:1031a02": "景。白公道之備矣。予甞九月遊二林。秋暑未",
    "T51n2095_001:1031a03": "可以却扇。明日至大林。流泉成凝氷矣。又甞",
    "T51n2095_001:1031a04": "三月遊焉。桃梨飄零。牡丹微開。與公所見者",
    "T51n2095_001:1031a05": "略同矣。由寶林一里。至擲筆峯。其峯下臨大",
    "T51n2095_001:1031a06": "壑。群峯嶻嵬不可名狀。昔遠公製涅槃經疏。",
    "T51n2095_001:1031a07": "于此疏成。故以名其峯。其間一峯名文殊臺。",
    "T51n2095_001:1031a08": "即昔藏文殊像。遂亡之此山間矣。由擲筆。峯",
    "T51n2095_001:1031a09": "一里。至佛手巖。以石為屋。可容百眾。旁有流",
    "T51n2095_001:1031a10": "泉因石為渠。巖上巨石偃若指掌。故名佛手。",
    "T51n2095_001:1031a11": "南唐元宗時。有僧行。因住此巖三十年。製華",
    "T51n2095_001:1031a12": "嚴別論十卷。詔命不赴。由佛手巖三里。至天",
    "T51n2095_001:1031a13": "池院。一名羅漢池。池在山頂。大旱不為之竭。",
    "T51n2095_001:1031a14": "張景詩曰。若以山形此人骨。此池應合是泥",
    "T51n2095_001:1031a15": "洹。人以為的句也。其西有羅漢把針巖。四祖",
    "T51n2095_001:1031a16": "坐禪石。文殊亭。世傳代州五臺山文殊所居。",
    "T51n2095_001:1031a17": "人之至者往往見兜羅綿雲五色圓光。光中",
    "T51n2095_001:1031a18": "或有菩薩及師子諸相。此山傳有文殊之像。",
    "T51n2095_001:1031a19": "舊矣。近歲自皇祐治平已來。人之所覩不減",
    "T51n2095_001:1031a20": "五臺。人之記其所見於此亭者多矣。院南下",
    "T51n2095_001:1031a21": "山一里。有隆禪師塔。名智隆。金州人。南唐保",
    "T51n2095_001:1031a22": "大中。追諡證真禪師。圓智之塔。一名望仙臺。",
    "T51n2095_001:1031a23": "又名定心石。凡此者皆可以下視。空闊萬里。",
    "T51n2095_001:1031a24": "新羅巖在其下二里。巖石之間可庇風雨。亦",
    "T51n2095_001:1031a25": "有幽泉。可給烹濯。昔海東僧居焉。故謂新羅",
    "T51n2095_001:1031a26": "巖。其東二里。有十八賢臺。平廣可坐十餘人。",
    "T51n2095_001:1031a27": "十八賢謂自慧遠法師已下十八人者。由天池",
    "T51n2095_001:1031a28": "直下山十五里。同名錦繡谷。舊錄云。谷中奇",
    "T51n2095_001:1031a29": "花異草不可殫述。三四月間。紅紫匝地。如被",
    "T51n2095_001:1031b01": "錦繡。故以為名。今山間幽房小檻往往種瑞",
    "T51n2095_001:1031b02": "香。太平觀東林寺為盛。其花紫而香烈。非群",
    "T51n2095_001:1031b03": "芳之比。始野生深林草莽中。山人聞其香。尋",
    "T51n2095_001:1031b04": "而得之栽培。數年則大茂。今移貿幾遍天下。",
    "T51n2095_001:1031b05": "蓋出此山云。谷之水其源出于谷中曰。錦繡",
    "T51n2095_001:1031b06": "源水傍有雙龍庵。次廣福庵。次尊勝庵。次寶",
    "T51n2095_001:1031b07": "寧庵。寶寧之西前有石門。其源出于石門間。",
    "T51n2095_001:1031b08": "東與錦繡谷之水合。西流五十里。入湓水。由",
    "T51n2095_001:1031b09": "雙龍至寶寧四庵。相望皆不百步。同在兩澗",
    "T51n2095_001:1031b10": "之間。靈運望石門詩曰。高峯隔半天。長崖斷",
    "T51n2095_001:1031b11": "千里。雞鳴青澗中。猿嘯白雲裏。遠公記云。西",
    "T51n2095_001:1031b12": "有石門。其前似雙闕。壁立千餘仞。而瀑布流",
    "T51n2095_001:1031b13": "焉。又山記云。始入林渡雙闕。謂則踐其基。登",
    "T51n2095_001:1031b14": "涉十餘里。乃出林表回步許。便得重崿。東望",
    "T51n2095_001:1031b15": "香鑪。秀絕眾流。北眺九江。目流神覽。過此轉",
    "T51n2095_001:1031b16": "覺道隘。而合力進。復數百步。方造頹嶺積石",
    "T51n2095_001:1031b17": "連阜。霜崿。相乘。然後攀弱條涉峭逕。足怠體",
    "T51n2095_001:1031b18": "疲。僅達孤松。其下有盤石。可坐十人。至松林",
    "T51n2095_001:1031b19": "尚有十四五里。既至乃傍林際憩龜嶺。視四",
    "T51n2095_001:1031b20": "嶺之內。猶觀掌焉。未至松林。又有石懸溜。其",
    "T51n2095_001:1031b21": "下翛然。使人目眩。斯瀑布之源。三流之始。其",
    "T51n2095_001:1031b22": "上有雙石臨虛。若將墜而未落。傍有盤屋紆",
    "T51n2095_001:1031b23": "回。壁立千仞。翠林被崖。萬籟齊響。遺音在",
    "T51n2095_001:1031b24": "岫。若絕而有聞。靖尋所似境窮邃器深其量",
    "T51n2095_001:1031b25": "故也。已上並述石門之勝。今自保寧庵。沿澗",
    "T51n2095_001:1031b26": "東行。過小山。俗名新婦嶺。三里而近有南北",
    "T51n2095_001:1031b27": "二石柱峯。鐵舡峯。懸瀑注其前。為龍潭。天將",
    "T51n2095_001:1031b28": "雨。雲物未有不出焉。望其上。正十八賢臺也。",
    "T51n2095_001:1031b29": "石柱峯下有庵基。近歲為澗水所壞。無居者。",
    "T51n2095_001:1031c01": "蓋昔賢所遊。取道於此。以登絕頂。今人過石",
    "T51n2095_001:1031c02": "柱峯無至者矣。由保寧庵五里。至福海庵。由",
    "T51n2095_001:1031c03": "福海二里。至祥雲庵。祥雲晉田晃書堂。今地",
    "T51n2095_001:1031c04": "名。書堂源。前有香象岡。北名阿那衝。內有阿",
    "T51n2095_001:1031c05": "那寺基。舊傳山間人時聞鍾梵之聲。寺隱不",
    "T51n2095_001:1031c06": "見。其旁半里。有羅漢巖。遠公山記云。有□夫",
    "T51n2095_001:1031c07": "見人著沙門服。凌虛直上。回身踞鞍。良久□",
    "T51n2095_001:1031c08": "與雲氣俱滅。此則得道者。亦所謂阿羅寺之",
    "T51n2095_001:1031c09": "類也。山深地靈。聖賢所宅。不為過矣。祥雲之",
    "T51n2095_001:1031c10": "上十里上有□□□峯頂有庵。同名雲頂。亦",
    "T51n2095_001:1031c11": "廬山之一峯。特□□□也。由祥雲八里。至月",
    "T51n2095_001:1031c12": "輪庵。月輪之旁。有靈□□□靈泉七里。至報",
    "T51n2095_001:1031c13": "國庵。由報國一里。東南出官道□甘泉驛。又",
    "T51n2095_001:1031c14": "五里至崇勝禪院。舊名觀音圓通道場。始南",
    "T51n2095_001:1031c15": "唐乾德六年置。命東吳僧緣德居之賜號。道",
    "T51n2095_001:1031c16": "濟禪師卒。葬于圓通之東峯。今號廣福院。去",
    "T51n2095_001:1031c17": "圓通二里。以圓通之壯觀甲於山北不減。山",
    "T51n2095_001:1031c18": "南之歸宗。而土田上腴。歲入倍之。石渠流水。",
    "T51n2095_001:1031c19": "二百五十餘丈。水源有清音亭。然是寺也。獨",
    "T51n2095_001:1031c20": "無古今一人題詠碑刻。凡乾德中所賜緣德",
    "T51n2095_001:1031c21": "手詔。四道宋齊丘書簡八幅。晉王景遂書百",
    "T51n2095_001:1031c22": "勝軍節度使王崇文書。及道濟所衣三事衲。",
    "T51n2095_001:1031c23": "並藏于廣福。廣福以上皆隷江州云。",
    "T51n2095_001:1031c24": "廬山記卷第一"
}