{
    "T11n0310_043:0249b02": "大寶積經卷第四十三",
    "T11n0310_043:0249b04": "大唐三藏法師玄奘奉　詔譯",
    "T11n0310_043:0249b05": "菩薩藏會第十二之九尸波羅蜜品第",
    "T11n0310_043:0249b06": "七之二",
    "T11n0310_043:0249b07": "爾時佛告舍利子：「菩薩摩訶薩行尸羅波羅",
    "T11n0310_043:0249b08": "蜜多時，成就如是善根力故，獲得四種廣勝",
    "T11n0310_043:0249b09": "處法。何等為四？一者於諸善法速能趣入，二",
    "T11n0310_043:0249b10": "者為說法師之所讚美，三者修行成滿無有",
    "T11n0310_043:0249b11": "毀犯，四者於佛正法堅持不壞。舍利子！是為",
    "T11n0310_043:0249b12": "菩薩摩訶薩獲得四種廣勝處法。又舍利子！",
    "T11n0310_043:0249b13": "菩薩摩訶薩由是力故，處在人中復獲四種",
    "T11n0310_043:0249b14": "廣勝處法。何等為四？一者為多眾生隨逐修",
    "T11n0310_043:0249b15": "學，於諸白法究竟安住；二者於夷坦路營建",
    "T11n0310_043:0249b16": "逆旅極當堅密，速令眾生獲得歡喜；三者於",
    "T11n0310_043:0249b17": "長夜中得法利故，歡泰之心無有退減；四",
    "T11n0310_043:0249b18": "者臨終捨命無惑纏心，往生善趣安樂世界。",
    "T11n0310_043:0249b19": "舍利子！是為菩薩摩訶薩處在人中獲得四",
    "T11n0310_043:0249b20": "種廣勝處法。又舍利子！菩薩摩訶薩由是",
    "T11n0310_043:0249b21": "力故，處在天中復獲四種廣勝處法。何等為",
    "T11n0310_043:0249b22": "四？一者以福感故能攝天眾。二者諸天集會",
    "T11n0310_043:0249b23": "瞻仰面門：『菩薩今者將何所演？我等聞已當",
    "T11n0310_043:0249b24": "有開悟。』三者為天帝釋及餘天子之所參覲",
    "T11n0310_043:0249b25": "請法斷疑，而是菩薩不往其所。四者現大宮",
    "T11n0310_043:0249b26": "殿，為於菩薩之所受用。舍利子！是為菩薩",
    "T11n0310_043:0249b27": "摩訶薩處在天中獲得四種廣勝處法。舍利",
    "T11n0310_043:0249b28": "子！如是菩薩摩訶薩行尸羅波羅蜜多時，若",
    "T11n0310_043:0249b29": "在天上若生人中，復得無量無邊百千萬億",
    "T11n0310_043:0249c01": "諸妙法門，皆為滿足尸羅波羅蜜多故。」爾時",
    "T11n0310_043:0249c02": "世尊欲重宣此義而說頌曰：",
    "T11n0310_043:0249c03": "「菩薩處高座，　　諸天所禮敬，",
    "T11n0310_043:0249c04": "　瞻仰彼尊顏，　　將宣何等法？",
    "T11n0310_043:0249c05": "　一切皆恭敬，　　具慧除慳悋，",
    "T11n0310_043:0249c06": "　處歡喜宮殿，　　釋天來請疑。",
    "T11n0310_043:0249c07": "　天中命盡已，　　來生於人間，",
    "T11n0310_043:0249c08": "　為轉輪聖王，　　大力無慳悋。",
    "T11n0310_043:0249c09": "　若人中命終，　　還復生天上，",
    "T11n0310_043:0249c10": "　曾未更眾苦，　　奉養法師故。",
    "T11n0310_043:0249c11": "　恒獲如是等，　　四種廣勝處，",
    "T11n0310_043:0249c12": "　為無下劣心，　　恭敬說法者。",
    "T11n0310_043:0249c13": "　若以敬愛心，　　奉施於水器，",
    "T11n0310_043:0249c14": "　則天龍及人，　　所應親供養。",
    "T11n0310_043:0249c15": "「復次舍利子！是諸菩薩摩訶薩行尸羅波羅",
    "T11n0310_043:0249c16": "蜜多時，成就如是諸善根故，復於天中得四",
    "T11n0310_043:0249c17": "種法。何等為四？一者了知先世所經造業；二",
    "T11n0310_043:0249c18": "者了知因此善故來生天上，及能了知退失",
    "T11n0310_043:0249c19": "善法；三者了知從此命終當生某處；四者為",
    "T11n0310_043:0249c20": "諸天眾宣說妙法示教讚喜，既利益已便捨",
    "T11n0310_043:0249c21": "天身。舍利子！是為菩薩摩訶薩生在天中得",
    "T11n0310_043:0249c22": "四種法，皆由尸羅波羅蜜多故。",
    "T11n0310_043:0249c23": "「復次舍利子！菩薩摩訶薩行尸羅波羅蜜多",
    "T11n0310_043:0249c24": "時，成就如是諸善根故，復得四種圓成勝法。",
    "T11n0310_043:0249c25": "舍利子！何等為四？一者菩薩摩訶薩捨天宮",
    "T11n0310_043:0249c26": "已，還來人趣與戒俱生。二者菩薩摩訶薩處",
    "T11n0310_043:0249c27": "在人中，獲得五種成勝生法。云何為五？所謂",
    "T11n0310_043:0249c28": "得生勝家、得勝妙色、得勝淨戒、得勝眷屬、於",
    "T11n0310_043:0249c29": "諸眾生得修勝慈，如是名為獲得五種成勝",
    "T11n0310_043:0250a01": "生法。三者菩薩摩訶薩處在人中，復得五種",
    "T11n0310_043:0250a02": "成不壞法。云何為五？所謂得善知識不可破",
    "T11n0310_043:0250a03": "壞、所受之身終無中夭、所得財位中無退失、",
    "T11n0310_043:0250a04": "得菩提心無能壞者、於匱法時得自豐足，如",
    "T11n0310_043:0250a05": "是名為獲得五種成不壞法。四者菩薩摩訶",
    "T11n0310_043:0250a06": "薩處在人中，又復獲得五種希有圓滿之法。",
    "T11n0310_043:0250a07": "云何為五？菩薩摩訶薩於舍宅中安設空器，",
    "T11n0310_043:0250a08": "隨菩薩手所及之處，一切眾寶即皆盈滿。是",
    "T11n0310_043:0250a09": "名第一獲得希有圓滿之法。菩薩摩訶薩若",
    "T11n0310_043:0250a10": "遇渴時，即於其前具八德池自然涌現，是名",
    "T11n0310_043:0250a11": "第二獲得希有圓滿之法。菩薩摩訶薩福德",
    "T11n0310_043:0250a12": "持身不為外物之所侵害，所謂若毒若刀、若",
    "T11n0310_043:0250a13": "火若水、吸精氣者，或復藥叉及諸惡鬼，不",
    "T11n0310_043:0250a14": "能損害，是名第三獲得希有圓滿之法。菩薩",
    "T11n0310_043:0250a15": "摩訶薩於贍部洲諸災劫起，所謂若刀兵劫、",
    "T11n0310_043:0250a16": "若飢饉劫、若疾病劫、若火劫、若水劫、若風",
    "T11n0310_043:0250a17": "劫、若渴劫、若熱光劫、若藥叉劫。舍利子！如",
    "T11n0310_043:0250a18": "是別劫興起之時，爾時菩薩不生其中，便處",
    "T11n0310_043:0250a19": "天上受極快樂、受多極樂，是名第四獲得希",
    "T11n0310_043:0250a20": "有圓滿之法。菩薩摩訶薩即以如是善根力",
    "T11n0310_043:0250a21": "故，永不復生諸難之處、不生惡趣，若悔纏",
    "T11n0310_043:0250a22": "心即能見知速疾遠離，是名第五獲得希有",
    "T11n0310_043:0250a23": "圓滿之法。舍利子！是名菩薩摩訶薩行尸",
    "T11n0310_043:0250a24": "羅波羅蜜多故，又復獲得四種希有圓成勝",
    "T11n0310_043:0250a25": "法。",
    "T11n0310_043:0250a26": "「復次舍利子！菩薩摩訶薩行尸羅波羅蜜多",
    "T11n0310_043:0250a27": "時，成就如是善根力故，常不遠離四種妙法。",
    "T11n0310_043:0250a28": "云何為四？一者菩薩摩訶薩但見有苦諸眾",
    "T11n0310_043:0250a29": "生時，即便獲得大悲之心；二者菩薩摩訶薩",
    "T11n0310_043:0250b01": "所有男女，皆於菩薩恭敬隨順；三者菩薩摩",
    "T11n0310_043:0250b02": "訶薩能制衰老不為所侵；四者菩薩摩訶薩",
    "T11n0310_043:0250b03": "資生作業百倍獲利，或復過此二倍三倍。舍",
    "T11n0310_043:0250b04": "利子！是為菩薩摩訶薩行尸羅波羅蜜多時，",
    "T11n0310_043:0250b05": "成就如是四種妙法恒無遠離。",
    "T11n0310_043:0250b06": "「復次舍利子！菩薩摩訶薩行尸羅波羅蜜多",
    "T11n0310_043:0250b07": "時，成就如是諸善根故，不為三法之所劫奪。",
    "T11n0310_043:0250b08": "何等為三？一者不為貪欲之所劫奪，二者不",
    "T11n0310_043:0250b09": "為瞋恚之所劫奪，三者不為愚癡之所劫奪。",
    "T11n0310_043:0250b10": "舍利子！是為菩薩摩訶薩行尸羅波羅蜜多",
    "T11n0310_043:0250b11": "故！遠離三種劫奪之法。",
    "T11n0310_043:0250b12": "「復次舍利子！菩薩摩訶薩行尸羅波羅蜜多",
    "T11n0310_043:0250b13": "時，成就如是諸善根故，獲得四種無病之",
    "T11n0310_043:0250b14": "法。何等為四？一者菩薩摩訶薩不為長病之",
    "T11n0310_043:0250b15": "所纏逼，二者菩薩摩訶薩支體鮮澤未曾羸",
    "T11n0310_043:0250b16": "顇，三者菩薩摩訶薩資生眾具無有損減，四",
    "T11n0310_043:0250b17": "者菩薩摩訶薩不為國王盜賊惡人及餘眾",
    "T11n0310_043:0250b18": "生所加惱害。舍利子！是為菩薩摩訶薩行",
    "T11n0310_043:0250b19": "尸羅波羅蜜多故，獲得四種成無病法。",
    "T11n0310_043:0250b20": "「復次舍利子！菩薩摩訶薩行尸羅波羅蜜多",
    "T11n0310_043:0250b21": "時，成就如是諸善根故，獲得四種尊位之相。",
    "T11n0310_043:0250b22": "何等為四？一者菩薩摩訶薩為轉輪王，威加",
    "T11n0310_043:0250b23": "四域以法御世名為法王，七寶來應皆悉成",
    "T11n0310_043:0250b24": "就。何等為七？所謂輪寶、象寶、馬寶、女寶、末",
    "T11n0310_043:0250b25": "尼珠寶、主家藏寶、主兵臣寶。千子滿足形貌",
    "T11n0310_043:0250b26": "端嚴，威勢雄猛降伏怨敵。是轉輪王為四大",
    "T11n0310_043:0250b27": "洲之所朝宗欽仰歸化，又為宰相群臣守衛，",
    "T11n0310_043:0250b28": "眾會國界人民及諸小王共所遵敬。舍利子！",
    "T11n0310_043:0250b29": "是為菩薩摩訶薩獲得第一尊位之相。又舍",
    "T11n0310_043:0250c01": "利子！菩薩摩訶薩於妙五欲不染樂著，所",
    "T11n0310_043:0250c02": "謂眼所識色、耳所識聲、鼻所識香、舌所識味、",
    "T11n0310_043:0250c03": "身所識觸。菩薩摩訶薩於是五欲不染著故，",
    "T11n0310_043:0250c04": "以淨信心捨家入道速獲五通，人及非人之",
    "T11n0310_043:0250c05": "所恭敬。舍利子！是為菩薩摩訶薩獲得第",
    "T11n0310_043:0250c06": "二尊位之相。舍利子！菩薩摩訶薩在所生處。",
    "T11n0310_043:0250c07": "自然常得最上覺、最上慧、最上辯，為諸大王",
    "T11n0310_043:0250c08": "之所尊敬。如過去世大烏末荼為王敬重，而",
    "T11n0310_043:0250c09": "是菩薩亦復如是，為王敬重請昇御座，又為",
    "T11n0310_043:0250c10": "宰相群臣守衛，眾會國界人民所共尊仰。舍",
    "T11n0310_043:0250c11": "利子！是為菩薩摩訶薩獲得第三尊位之相。",
    "T11n0310_043:0250c12": "又舍利子！菩薩摩訶薩既悟阿耨多羅三藐",
    "T11n0310_043:0250c13": "三菩提已，威德殊勝圓滿第一，為諸天、龍、藥",
    "T11n0310_043:0250c14": "叉、健達縛、阿素洛、揭路荼、緊捺洛、牟呼洛伽、人",
    "T11n0310_043:0250c15": "非人等一切有情同所歸敬。何以故？由是",
    "T11n0310_043:0250c16": "菩薩成就最勝戒定慧品、解脫解脫智見品，",
    "T11n0310_043:0250c17": "於此法中證得清淨故。舍利子！是為菩薩摩",
    "T11n0310_043:0250c18": "訶薩獲得第四尊位之相。舍利子！是名菩",
    "T11n0310_043:0250c19": "薩摩訶薩行尸羅波羅蜜多時，獲得四種尊",
    "T11n0310_043:0250c20": "位之相，皆為成滿尸羅波羅蜜多故。",
    "T11n0310_043:0250c21": "「復次舍利子！如是菩薩摩訶薩行尸羅波羅",
    "T11n0310_043:0250c22": "蜜多時，具清淨心，以貯水器奉施鄔波柁耶",
    "T11n0310_043:0250c23": "及阿遮利耶二尊師故，獲得如是無量無邊",
    "T11n0310_043:0250c24": "功德妙法。所謂菩薩摩訶薩為求法故，去",
    "T11n0310_043:0250c25": "來進止隨順於師，如其所言終不違逆，成就",
    "T11n0310_043:0250c26": "如是善根力故，復獲四種最勝資財。何等為",
    "T11n0310_043:0250c27": "四？一者菩薩摩訶薩所生之處，獲得大王",
    "T11n0310_043:0250c28": "所用資財，非餘眾生下劣資具。二者菩薩摩",
    "T11n0310_043:0250c29": "訶薩所生之處，受離欲法獲得仙財，以淨",
    "T11n0310_043:0251a01": "信心捨家入道，名聖法財。三者菩薩摩訶薩",
    "T11n0310_043:0251a02": "所生之處得宿命念，名獲念財。由此念故，生",
    "T11n0310_043:0251a03": "生之處終不忘失菩提之心。四者菩薩摩訶",
    "T11n0310_043:0251a04": "薩證得阿耨多羅三藐三菩提已，名菩提財，",
    "T11n0310_043:0251a05": "常為四眾、天、龍、藥叉、健達縛、阿素洛、揭路荼、緊",
    "T11n0310_043:0251a06": "捺洛、牟呼洛伽、人非人等前後圍遶。舍利子！",
    "T11n0310_043:0251a07": "是名菩薩摩訶薩行尸羅波羅蜜多故，證得",
    "T11n0310_043:0251a08": "四種最勝資財。",
    "T11n0310_043:0251a09": "「復次舍利子！菩薩摩訶薩行尸羅波羅蜜多",
    "T11n0310_043:0251a10": "時，於說法師乃至受持四句頌等，去來進止",
    "T11n0310_043:0251a11": "隨順教命，所謂是善是不善、是有罪是無罪、",
    "T11n0310_043:0251a12": "是應修是不應修。又如是教乃至作此事已，",
    "T11n0310_043:0251a13": "於長夜中能感無義無利諸苦惱法。若作此",
    "T11n0310_043:0251a14": "已，於長夜中能感有義有利諸安樂法。如是",
    "T11n0310_043:0251a15": "等教隨師所命，不作不善、修習善法，無違無",
    "T11n0310_043:0251a16": "逆。由是菩薩摩訶薩成就如是善根力故，復",
    "T11n0310_043:0251a17": "獲四種成高勝法。何等為四？一者菩薩摩訶",
    "T11n0310_043:0251a18": "薩得具尸羅成高勝法，二者菩薩摩訶薩所",
    "T11n0310_043:0251a19": "感形體一切身分悉皆圓滿，三者菩薩摩訶",
    "T11n0310_043:0251a20": "薩獲得大慧、涌慧、高慧、廣慧、捷慧、利慧、速",
    "T11n0310_043:0251a21": "慧、深慧、決擇之慧，四者菩薩摩訶薩身壞",
    "T11n0310_043:0251a22": "命終生於善趣諸天世界。舍利子！是名菩薩",
    "T11n0310_043:0251a23": "摩訶薩行尸羅波羅蜜多時，獲得四種成高",
    "T11n0310_043:0251a24": "勝法。「復次舍利子！菩薩摩訶薩行尸羅波",
    "T11n0310_043:0251a25": "羅蜜多時，成就如是善根力故，又獲四種無",
    "T11n0310_043:0251a26": "能觀法。何等為四？舍利子！菩薩摩訶薩成",
    "T11n0310_043:0251a27": "就如是善根力故，所在生處感得隱密陰藏",
    "T11n0310_043:0251a28": "之相，是名第一無能觀法。舍利子！菩薩摩",
    "T11n0310_043:0251a29": "訶薩成就如是善根力故，從初生已，若母",
    "T11n0310_043:0251b01": "若父、若餘眷屬、若天若龍藥叉羅剎健達縛",
    "T11n0310_043:0251b02": "阿素洛揭路荼緊捺洛牟呼洛伽人非人等，",
    "T11n0310_043:0251b03": "所有眾生若清淨心、若雜染心，皆不能見菩",
    "T11n0310_043:0251b04": "薩之頂，是名第二無能觀法。舍利子！菩薩",
    "T11n0310_043:0251b05": "摩訶薩成就如是善根力故，從初生已，若",
    "T11n0310_043:0251b06": "母若父乃至人非人等，所有眾生若清淨心、",
    "T11n0310_043:0251b07": "若雜染心，於菩薩面無能修飾。瞻覩之者若",
    "T11n0310_043:0251b08": "有起心：『我當瞻飾菩薩面』者，便於兩足而現",
    "T11n0310_043:0251b09": "面像。何以故？舍利子！以是菩薩摩訶薩成就",
    "T11n0310_043:0251b10": "如是希奇法故名善丈夫，又復成就最勝丈",
    "T11n0310_043:0251b11": "夫第一訶辯，是名第三無能觀法。舍利子！",
    "T11n0310_043:0251b12": "菩薩摩訶薩成就如是善根力故，初生之時，",
    "T11n0310_043:0251b13": "無人扶侍自立于地遍觀四方，即便獲得",
    "T11n0310_043:0251b14": "明利之智。何以故？由是菩薩摩訶薩於過",
    "T11n0310_043:0251b15": "去世以無諂心求聞法故。而是菩薩摩訶薩",
    "T11n0310_043:0251b16": "又復獲得無邪諂眼，由成就是無諂眼故，以",
    "T11n0310_043:0251b17": "淨天眼超勝於人，乃至能觀三千大千世界",
    "T11n0310_043:0251b18": "所有眾生。又此菩薩摩訶薩獲得速疾廣大",
    "T11n0310_043:0251b19": "之智，由成就是廣大智故，而能了知一切眾",
    "T11n0310_043:0251b20": "生於三時中所積集心。何以故？由是菩薩",
    "T11n0310_043:0251b21": "摩訶薩於彼往昔求法之時，作意攝心勤加",
    "T11n0310_043:0251b22": "恭敬，於正法所起良藥想、起珍寶想、起難",
    "T11n0310_043:0251b23": "遭想、起妙善想，如其所念求聞正法，聞已",
    "T11n0310_043:0251b24": "受持。菩薩摩訶薩又因是故，復獲捷疾簡擇",
    "T11n0310_043:0251b25": "之智，由成就是簡擇智故，善能稱量諸眾生",
    "T11n0310_043:0251b26": "戒，乃至善能稱量正聞、定、慧、解脫、解脫智見。",
    "T11n0310_043:0251b27": "又菩薩摩訶薩善能稱量一切眾生尸羅同",
    "T11n0310_043:0251b28": "性，乃至善能稱量正聞、定、慧、解脫、解脫智見",
    "T11n0310_043:0251b29": "同性。又菩薩摩訶薩善能稱量一切眾生戒",
    "T11n0310_043:0251c01": "之等流，乃至善能稱量正聞、定、慧、解脫、解脫",
    "T11n0310_043:0251c02": "智見等流。又菩薩摩訶薩善能稱量一切眾",
    "T11n0310_043:0251c03": "生尸羅等流超勝之相，乃至善能稱量正聞、",
    "T11n0310_043:0251c04": "定、慧、解脫、解脫智見等流超勝之相。又菩",
    "T11n0310_043:0251c05": "薩摩訶薩善能稱量一切眾生進止威儀修",
    "T11n0310_043:0251c06": "行正行勇猛之相。舍利子！菩薩摩訶薩如",
    "T11n0310_043:0251c07": "是展轉稱量思惟一切眾生諸功德已，而作",
    "T11n0310_043:0251c08": "是念：『是諸眾生所有戒聞，乃至解脫解脫智",
    "T11n0310_043:0251c09": "見，是諸眾生所有尸羅同性，乃至正聞、定、慧、",
    "T11n0310_043:0251c10": "解脫、解脫智見同性。是諸眾生所有尸羅等",
    "T11n0310_043:0251c11": "流，乃至正聞、定、慧、解脫、解脫智見等流。是",
    "T11n0310_043:0251c12": "諸眾生所有尸羅等流超勝之相，乃至正聞、",
    "T11n0310_043:0251c13": "定、慧、解脫、解脫智見等流超勝之相。是諸",
    "T11n0310_043:0251c14": "眾生所有進止威儀修行正行勇猛之相，如",
    "T11n0310_043:0251c15": "是等相皆是眾生所有功德。我今於中稱量",
    "T11n0310_043:0251c16": "觀察，不見與己有平等者。』爾時菩薩又更思",
    "T11n0310_043:0251c17": "惟：『一切眾生根本堅住，與己校量，不見一",
    "T11n0310_043:0251c18": "切與我等者。』又舍利子！菩薩摩訶薩初生之",
    "T11n0310_043:0251c19": "時，於剎那頃能速發起業報妙智。由此智",
    "T11n0310_043:0251c20": "故，一彈指頃善能了知一切眾生千種心相。",
    "T11n0310_043:0251c21": "是時菩薩摩訶薩以智尋思此一切心，不見",
    "T11n0310_043:0251c22": "與己有平等者。菩薩摩訶薩如是正知，我今",
    "T11n0310_043:0251c23": "獨處最上尊位，如師子王安住無畏，如大龍",
    "T11n0310_043:0251c24": "王有大威德。足不踐地各行七步，念菩提座",
    "T11n0310_043:0251c25": "微妙業報，住在現前唱如是言：『我於世間最",
    "T11n0310_043:0251c26": "為尊大。我於世間最為殊勝。我今當證生老",
    "T11n0310_043:0251c27": "死邊。我當度脫一切眾生生老病死憂悲苦",
    "T11n0310_043:0251c28": "惱。我當為諸眾生宣說廣大微妙最勝無上",
    "T11n0310_043:0251c29": "正法。』舍利子！菩薩摩訶薩發是語時，中無",
    "T11n0310_043:0252a01": "有間，其聲遍告滿此三千大千佛之世界。",
    "T11n0310_043:0252a02": "其中眾生聞是聲已，驚怖毛竪天鼓戰掉數",
    "T11n0310_043:0252a03": "發大聲。而此世界皆悉震動，唯有菩薩所住",
    "T11n0310_043:0252a04": "之地，如車輪許嶷然安靜。即此地輪下依水",
    "T11n0310_043:0252a05": "聚，亦不為彼大風搖動。是菩薩摩訶薩自觀",
    "T11n0310_043:0252a06": "己身，見無量光遍身而住，即證阿耨多羅三",
    "T11n0310_043:0252a07": "藐三菩提已，為諸眾生所共瞻仰，是名第四",
    "T11n0310_043:0252a08": "無能觀法。舍利子！是名菩薩摩訶薩獲得四",
    "T11n0310_043:0252a09": "種無能觀法。何以故？皆是菩薩摩訶薩於",
    "T11n0310_043:0252a10": "過去世行尸羅波羅蜜多時，隨順法師去來",
    "T11n0310_043:0252a11": "進止，遵承教命無違逆故。「復次舍利子！菩",
    "T11n0310_043:0252a12": "薩摩訶薩行尸羅波羅蜜多時，成就如是諸",
    "T11n0310_043:0252a13": "善根已，復獲四種迅速之法。何等為四？菩",
    "T11n0310_043:0252a14": "薩摩訶薩成佛之時具足如是，諸佛如來所",
    "T11n0310_043:0252a15": "說之法無有缺減，又所說法言無虛設。是",
    "T11n0310_043:0252a16": "名第一迅速之法。菩薩摩訶薩成佛之時具",
    "T11n0310_043:0252a17": "足如是，諸佛如來若有所命，作如是言：『進",
    "T11n0310_043:0252a18": "來苾芻。』爾時眾生便進佛所，髮自斷落、被",
    "T11n0310_043:0252a19": "服袈裟、持鉢多羅。是名第二迅速之法。菩",
    "T11n0310_043:0252a20": "薩摩訶薩成佛之時具足如是，諸佛如來善",
    "T11n0310_043:0252a21": "知眾生三時之心。是名第三迅速之法。菩薩",
    "T11n0310_043:0252a22": "摩訶薩成佛之時具足如是，諸佛如來善知",
    "T11n0310_043:0252a23": "眾生應病藥智。是名第四迅速之法。舍利子！",
    "T11n0310_043:0252a24": "是名菩薩摩訶薩獲得四種迅速之法。何以",
    "T11n0310_043:0252a25": "故？由於往昔行尸羅波羅蜜多時，以清淨心",
    "T11n0310_043:0252a26": "奉施鄔波柁耶及阿遮利耶諸說法師之水",
    "T11n0310_043:0252a27": "器故。「復次舍利子！菩薩摩訶薩依尸羅波",
    "T11n0310_043:0252a28": "羅蜜多具足如是善根力故，成佛之時復",
    "T11n0310_043:0252a29": "得四種他不害法。何等為四？舍利子！如來",
    "T11n0310_043:0252b01": "身者無依無受。何以故？如來之身若為火、刀、",
    "T11n0310_043:0252b02": "毒藥、他物能損害者，無有是處。舍利子！是",
    "T11n0310_043:0252b03": "為菩薩摩訶薩成佛之時，具尸羅故，獲得四",
    "T11n0310_043:0252b04": "種無損害法。",
    "T11n0310_043:0252b05": "「復次舍利子！菩薩摩訶薩依尸羅波羅蜜多，",
    "T11n0310_043:0252b06": "由具如是善根力故，成佛之時復得四種他",
    "T11n0310_043:0252b07": "無過法。何等為四？一者諸佛如來無依無受。",
    "T11n0310_043:0252b08": "所以者何？無有眾生於如來前能發是言：『我",
    "T11n0310_043:0252b09": "為如來說未聞法，乃至一句。』若能說者，無有",
    "T11n0310_043:0252b10": "是處。二者諸佛如來無依無受。所以者何？無",
    "T11n0310_043:0252b11": "有眾生於如來前如法立論，乃至一句。若立",
    "T11n0310_043:0252b12": "論者，無有是處。三者諸佛如來無依無受。所",
    "T11n0310_043:0252b13": "以者何？無眾生能得如來乃至微分一不定",
    "T11n0310_043:0252b14": "心。若能得者，無有是處。何以故？舍利子！諸佛",
    "T11n0310_043:0252b15": "如來心恒在定，謂住慈悲喜捨等故。四者諸",
    "T11n0310_043:0252b16": "佛如來無依無受。所以者何？無有眾生能取",
    "T11n0310_043:0252b17": "如來身色諸相。若取相者，無有是處。舍利子！",
    "T11n0310_043:0252b18": "諸佛如來具尸羅故，獲得四種他無過法。",
    "T11n0310_043:0252b19": "「復次舍利子！諸佛如來成就如是善根力故，",
    "T11n0310_043:0252b20": "獲得具足五無量法。何等為五？一者諸佛如",
    "T11n0310_043:0252b21": "來尸羅無量，二者諸佛如來正聞無量，三者",
    "T11n0310_043:0252b22": "諸佛如來正定無量，四者諸佛如來正慧無",
    "T11n0310_043:0252b23": "量，五者諸佛如來解脫解脫智見無量。舍利",
    "T11n0310_043:0252b24": "子！如是如來五無量法，皆由往昔行尸羅波",
    "T11n0310_043:0252b25": "羅蜜多時，於鄔波柁耶、阿遮利耶諸尊重所",
    "T11n0310_043:0252b26": "隨順師教，去來進止無違逆故。",
    "T11n0310_043:0252b27": "「復次舍利子！諸佛如來具足尸羅波羅蜜多",
    "T11n0310_043:0252b28": "已，成就如是善根力故，獲得四種無障礙智。",
    "T11n0310_043:0252b29": "何等為四？所謂諸佛世尊於過去世無障無",
    "T11n0310_043:0252c01": "礙智見轉。諸佛世尊於未來世無障無礙智",
    "T11n0310_043:0252c02": "見轉。諸佛世尊於現在世無障無礙智見轉。",
    "T11n0310_043:0252c03": "諸佛世尊善能發起平等之心，由起如是平",
    "T11n0310_043:0252c04": "等心故，能知三世平等之性。舍利子！是為",
    "T11n0310_043:0252c05": "如來具尸羅故獲得四種無障礙智。",
    "T11n0310_043:0252c06": "「復次舍利子！諸佛如來又復善能成就正智，",
    "T11n0310_043:0252c07": "由正智故不依屬他，而能悉知一切諸法。諸",
    "T11n0310_043:0252c08": "佛如來又能成就不思議智，由成就此不思",
    "T11n0310_043:0252c09": "議智故，而能了知諸風雨相。舍利子！如來善",
    "T11n0310_043:0252c10": "知世有大風名烏盧博迦，乃至眾生諸有覺",
    "T11n0310_043:0252c11": "受皆由此風所搖動故。此風輪量高三拘盧",
    "T11n0310_043:0252c12": "舍，於此風上虛空之中復有風起，名曰雲",
    "T11n0310_043:0252c13": "風，此風輪量高五拘盧舍。於此風上虛空",
    "T11n0310_043:0252c14": "之中復有風起，名瞻薄迦，此風輪量高十",
    "T11n0310_043:0252c15": "踰繕那。於此風上虛空之中復有風起，名吠",
    "T11n0310_043:0252c16": "索縛迦，此風輪量高三十踰繕那。又此風",
    "T11n0310_043:0252c17": "上虛空之中復有風起，名曰去來，此風輪量",
    "T11n0310_043:0252c18": "高四十踰繕那。如是舍利子！次第轉上六",
    "T11n0310_043:0252c19": "萬八千拘胝風輪之相，如來、應、正等覺依止",
    "T11n0310_043:0252c20": "大慧悉能了知。舍利子！最上風輪名為周遍，",
    "T11n0310_043:0252c21": "上界水輪之所依止，其水高量六十八百千",
    "T11n0310_043:0252c22": "踰繕那，為彼大地之所依止。其地量高六十",
    "T11n0310_043:0252c23": "八千踰繕那。舍利子！是地量表有一三千大",
    "T11n0310_043:0252c24": "千世界，其中有佛，號曰弘蘊如來、應、正等覺，",
    "T11n0310_043:0252c25": "今現在彼住世施化。其佛壽量三十拘胝歲，",
    "T11n0310_043:0252c26": "聲聞弟子有三十拘胝那庾多，一切皆是大",
    "T11n0310_043:0252c27": "阿羅漢，諸漏已盡無復煩惱，乃至證得諸心",
    "T11n0310_043:0252c28": "自在最上波羅蜜。爾時彼佛與如是等大聲",
    "T11n0310_043:0252c29": "聞眾同共集會。復有百拘胝等菩薩摩訶薩，",
    "T11n0310_043:0253a01": "皆悉證得菩薩藏法，於諸義理妙善決定，為",
    "T11n0310_043:0253a02": "多聞海為大法師，住空無相及以無願。舍利",
    "T11n0310_043:0253a03": "子！我涅槃後具滿千歲，彼佛方乃入般涅",
    "T11n0310_043:0253a04": "槃，正法住世滿於千歲，流布舍利遍益世間；",
    "T11n0310_043:0253a05": "亦如我今般涅槃後，舍利流布遍益之相。舍",
    "T11n0310_043:0253a06": "利子！如來無障礙智又能了知過於彼佛世",
    "T11n0310_043:0253a07": "界之上無量無邊風輪圓相，并諸佛土具足",
    "T11n0310_043:0253a08": "圓相。舍利子！又過此上有別世界，現無如",
    "T11n0310_043:0253a09": "來，而有百千獨覺所住。其中眾生，皆於獨",
    "T11n0310_043:0253a10": "覺而種善根。舍利子！如來依彼智故，復能了",
    "T11n0310_043:0253a11": "知此世界上，有殑伽沙等諸佛如來出興于",
    "T11n0310_043:0253a12": "世，今現在彼度諸眾生。如是十方無量無數",
    "T11n0310_043:0253a13": "不可思議不可稱量諸佛如來、應、正等覺出",
    "T11n0310_043:0253a14": "興于世，今現在彼度諸眾生，如來妙智悉能",
    "T11n0310_043:0253a15": "了知。舍利子，如來又能了知如上所說諸",
    "T11n0310_043:0253a16": "佛世界，現燒然等成壞之相無量無邊，如來",
    "T11n0310_043:0253a17": "妙智皆悉明了。」",
    "T11n0310_043:0253a18": "爾時世尊說是語已，長老舍利子白佛言：「世",
    "T11n0310_043:0253a19": "尊！如來、應、正等覺成就何等諸善根故，而能",
    "T11n0310_043:0253a20": "獲得如是無量不可思議無障礙智？」佛告舍",
    "T11n0310_043:0253a21": "利子：「如來由住尸羅波羅蜜多故，妙善自在，",
    "T11n0310_043:0253a22": "於正法所發起恭敬尊重之想、起良藥想、",
    "T11n0310_043:0253a23": "起珍寶想、起難遭想、起善根想、如所應想、生",
    "T11n0310_043:0253a24": "深敬想，又能安住攝正法想。舍利子！如來",
    "T11n0310_043:0253a25": "由住尸羅波羅蜜多敬重法故，獲得如是明",
    "T11n0310_043:0253a26": "利大智。如是大智又能了知無量無數過於",
    "T11n0310_043:0253a27": "前量。舍利子！諸佛世尊無斷之智，無量無",
    "T11n0310_043:0253a28": "數不可思議不可稱量不可宣說往來之",
    "T11n0310_043:0253a29": "相。舍利子！諸佛如來具尸羅故，復得如是自",
    "T11n0310_043:0253b01": "在之力。是故如來如彈指頃，往殑伽沙等諸",
    "T11n0310_043:0253b02": "佛世界而復旋返還本住處。舍利子！諸佛",
    "T11n0310_043:0253b03": "如來於是正法尸羅波羅蜜多所以淨信解",
    "T11n0310_043:0253b04": "聽聞受持，由此獲得速疾解脫，由此解脫我",
    "T11n0310_043:0253b05": "善解脫。於何法中而得解脫？謂於諸苦善得",
    "T11n0310_043:0253b06": "解脫。",
    "T11n0310_043:0253b07": "「復次舍利子！若有菩薩摩訶薩於此四種恭",
    "T11n0310_043:0253b08": "敬住處，聞斯法已得清淨信，行尸羅波羅蜜",
    "T11n0310_043:0253b09": "多故，發如是心：『我如是住，我於此住。由我",
    "T11n0310_043:0253b10": "如是常安住故，我常不離諸佛正法。』舍利子！",
    "T11n0310_043:0253b11": "菩薩摩訶薩受持是經法門章句，彼由如是",
    "T11n0310_043:0253b12": "善根力故，復獲四種慧所成法。何等為四？一",
    "T11n0310_043:0253b13": "者由具慧故能發大慧。二者由具慧故逢值",
    "T11n0310_043:0253b14": "諸佛親覲承事。三者由具慧故以淨信心捨",
    "T11n0310_043:0253b15": "家入道。四者由具慧故速證阿耨多羅三藐",
    "T11n0310_043:0253b16": "三菩提。舍利子！是名菩薩摩訶薩行尸羅波",
    "T11n0310_043:0253b17": "羅蜜多時獲得四種慧所作法。",
    "T11n0310_043:0253b18": "「復次舍利子！菩薩摩訶薩行尸羅波羅蜜多",
    "T11n0310_043:0253b19": "時，由成就是善根力故，又獲四種多所作法。",
    "T11n0310_043:0253b20": "何等為四？一者受得人身，名多所作。二者值",
    "T11n0310_043:0253b21": "佛出世，名多所作。三者以淨信心捨家入道，",
    "T11n0310_043:0253b22": "名多所作。四者速證阿耨多羅三藐三菩提，",
    "T11n0310_043:0253b23": "名多所作。舍利子！是名菩薩摩訶薩行尸羅",
    "T11n0310_043:0253b24": "波羅蜜多時，獲得四種多所作法。「復次舍利",
    "T11n0310_043:0253b25": "子！菩薩摩訶薩行尸羅波羅蜜多時，由成就",
    "T11n0310_043:0253b26": "是善根力故，復獲四種支分之法。何等為四？",
    "T11n0310_043:0253b27": "一者菩薩摩訶薩獲轉輪支，謂處人中作轉",
    "T11n0310_043:0253b28": "輪王。二者菩薩摩訶薩處於梵世為大梵",
    "T11n0310_043:0253b29": "王。三者菩薩摩訶薩處諸天眾而為天帝。",
    "T11n0310_043:0253c01": "四者菩薩摩訶薩證得阿耨多羅三藐三菩",
    "T11n0310_043:0253c02": "提已，於一切法具足圓滿，號為法王處世垂",
    "T11n0310_043:0253c03": "化，又復獲得吉祥諸力淨眾生智神通境界，",
    "T11n0310_043:0253c04": "如是諸相皆能了知，為諸世間天人之眼。」爾",
    "T11n0310_043:0253c05": "時世尊欲重宣此義而說頌曰：",
    "T11n0310_043:0253c06": "「救世之明眼，　　諸群生最上，",
    "T11n0310_043:0253c07": "　善解諸醫法，　　由斯證寂滅。",
    "T11n0310_043:0253c08": "　往返隨師教，　　感報為如是，",
    "T11n0310_043:0253c09": "　未曾受眾苦，　　及不善自在。",
    "T11n0310_043:0253c10": "　速往生天上，　　速還返人中，",
    "T11n0310_043:0253c11": "　速奉見諸佛，　　速得離諸難。",
    "T11n0310_043:0253c12": "　巨富豐大財，　　目觀諸伏藏，",
    "T11n0310_043:0253c13": "　隨手之所及，　　眾寶皆盈滿。",
    "T11n0310_043:0253c14": "　化現妙池沼，　　八德水常盈，",
    "T11n0310_043:0253c15": "　未曾受憂惱，　　為善自在果。",
    "T11n0310_043:0253c16": "　手足不繚戾，　　又無醜短相，",
    "T11n0310_043:0253c17": "　支體不乾枯，　　亦復無減少，",
    "T11n0310_043:0253c18": "　不傴不缺目，　　指相無增減，",
    "T11n0310_043:0253c19": "　首異於象頂，　　為善自在果。",
    "T11n0310_043:0253c20": "　儀貌皆圓滿，　　質重如金聚，",
    "T11n0310_043:0253c21": "　端嚴眾樂觀，　　容相皆鮮妙。",
    "T11n0310_043:0253c22": "　諸天龍鬼神，　　及以世人等，",
    "T11n0310_043:0253c23": "　供養而尊敬，　　為妙自在德。",
    "T11n0310_043:0253c24": "　遠離諸惡道，　　往人天善趣，",
    "T11n0310_043:0253c25": "　速悟大菩提，　　為善自在果。",
    "T11n0310_043:0253c26": "　若人悉能了，　　一切眾生心，",
    "T11n0310_043:0253c27": "　各行七步已，　　妙音告世界。",
    "T11n0310_043:0253c28": "　斯人智最上，　　斯人慧最上，",
    "T11n0310_043:0253c29": "　解脫亦最上，　　眾生中最上。",
    "T11n0310_043:0254a01": "　慧令慧清淨，　　慧依智安立，",
    "T11n0310_043:0254a02": "　慧智與解脫，　　皆依諸佛證。",
    "T11n0310_043:0254a03": "　由慧自性生，　　所知由智了，",
    "T11n0310_043:0254a04": "　若有具智慧，　　所求無不遂。",
    "T11n0310_043:0254a05": "　如是甚深義，　　我為汝略說，",
    "T11n0310_043:0254a06": "　無慧少欲人，　　寧當受此義？",
    "T11n0310_043:0254a07": "　彼由癡所癡，　　眾惡所逼迫，",
    "T11n0310_043:0254a08": "　發起於忿恚，　　不恭敬正法。",
    "T11n0310_043:0254a09": "　若少欲眾生，　　於如是正法，",
    "T11n0310_043:0254a10": "　不復興恭敬，　　更起諸餘事。",
    "T11n0310_043:0254a11": "　不敬法眾生，　　忿恚所迷執，",
    "T11n0310_043:0254a12": "　常懷染污心，　　不應為宣說。",
    "T11n0310_043:0254a13": "　諸老熟所及，　　衰邁摩訶羅，",
    "T11n0310_043:0254a14": "　彼臨命終時，　　虛言住後有。",
    "T11n0310_043:0254a15": "　諸老熟所及，　　衰邁摩訶羅，",
    "T11n0310_043:0254a16": "　妄吞羅漢供，　　速墮於地獄。",
    "T11n0310_043:0254a17": "　具戒尚難得，　　況阿羅漢果，",
    "T11n0310_043:0254a18": "　信者營靈廟，　　復由沈惡趣。",
    "T11n0310_043:0254a19": "「復次舍利子！菩薩摩訶薩行尸羅波羅蜜多",
    "T11n0310_043:0254a20": "時！如是精勤修行戒行！為求菩薩藏故！以身",
    "T11n0310_043:0254a21": "承事正行諸師！獲得如上所說功德！又復獲",
    "T11n0310_043:0254a22": "得倍過前數無量無邊不可思議功德利益。",
    "T11n0310_043:0254a23": "舍利子！當知菩薩摩訶薩安住如是菩薩藏",
    "T11n0310_043:0254a24": "故，行善自在妙清淨戒諸菩薩行。舍利子！云",
    "T11n0310_043:0254a25": "何名為妙戒清淨？舍利子！菩薩摩訶薩行尸",
    "T11n0310_043:0254a26": "羅波羅蜜多故，獲得十種清淨尸羅，汝應知",
    "T11n0310_043:0254a27": "之。何等為十？一者於諸眾生曾無損害。二者",
    "T11n0310_043:0254a28": "於他財物不行劫盜。三者於他妻妾遠諸染",
    "T11n0310_043:0254a29": "習。四者於諸眾生不興欺誑。五者和合眷屬",
    "T11n0310_043:0254b01": "無有乖離。六者於諸眾生不起麁言，由能堪",
    "T11n0310_043:0254b02": "忍彼惡言故。七者遠離綺語，凡有所言諦審",
    "T11n0310_043:0254b03": "說故。八者遠離貪著，於他受用無我所故。",
    "T11n0310_043:0254b04": "九者遠離瞋恚，善能忍受麁言辱故。十者遠",
    "T11n0310_043:0254b05": "離邪見，由不敬事諸餘天仙及神鬼故。舍利",
    "T11n0310_043:0254b06": "子！是為菩薩摩訶薩行尸羅波羅蜜多時獲",
    "T11n0310_043:0254b07": "得十種清淨尸羅。當如是學。",
    "T11n0310_043:0254b08": "「復次舍利子！菩薩摩訶薩行尸羅波羅蜜多",
    "T11n0310_043:0254b09": "時，復有十種清淨尸羅，汝今當知。何等為十？",
    "T11n0310_043:0254b10": "一者不缺尸羅，不由無智之所證故。二者不",
    "T11n0310_043:0254b11": "穿尸羅，不平等生所遠離故。三者不斑尸羅，",
    "T11n0310_043:0254b12": "一切煩惱所不雜故。四者不染尸羅，唯為白",
    "T11n0310_043:0254b13": "法所增長故。五者應供尸羅，隨其所欲自在",
    "T11n0310_043:0254b14": "行故。六者稱讚尸羅，諸聰慧者不訶毀故。七",
    "T11n0310_043:0254b15": "者不呰尸羅，一切過惡不容受故。八者善護",
    "T11n0310_043:0254b16": "尸羅，善能守護諸根門故。九者善守尸羅，自",
    "T11n0310_043:0254b17": "然正智恒現前故。十者善趣尸羅，大菩提願",
    "T11n0310_043:0254b18": "為助伴故。舍利子！是為菩薩摩訶薩行尸羅",
    "T11n0310_043:0254b19": "波羅蜜多時獲得十種清淨尸羅。當如是學。",
    "T11n0310_043:0254b20": "「復次舍利子！菩薩摩訶薩行尸羅波羅蜜多",
    "T11n0310_043:0254b21": "故，復有十種清淨尸羅，汝今當知。云何為十？",
    "T11n0310_043:0254b22": "一者少欲尸羅，如法清淨善知量故。二者知",
    "T11n0310_043:0254b23": "足尸羅，永斷一切諸貪著故。三者正行尸羅，",
    "T11n0310_043:0254b24": "能令身心皆遠離故。四者住靜尸羅，於諸憒",
    "T11n0310_043:0254b25": "閙皆捨遠故。五者杜多功德蠲除嗜欲尸羅，",
    "T11n0310_043:0254b26": "自在善根之所成故。六者聖種知足尸羅，不",
    "T11n0310_043:0254b27": "顧他顏無希望故。七者如說而行尸羅，幽明",
    "T11n0310_043:0254b28": "奉攝不欺人天故。八者自省己過尸羅，常以",
    "T11n0310_043:0254b29": "法鏡照了自心故。九者不譏他闕尸羅，將護",
    "T11n0310_043:0254c01": "彼意故。十者成熟眾生尸羅，不捨諸攝法故。",
    "T11n0310_043:0254c02": "舍利子！是為菩薩摩訶薩行尸羅波羅蜜多",
    "T11n0310_043:0254c03": "故獲得十種清淨尸羅。當如是學。",
    "T11n0310_043:0254c04": "「復次舍利子！菩薩摩訶薩行尸羅波羅蜜多",
    "T11n0310_043:0254c05": "時！復有十種清淨尸羅！汝今當知。云何為十？",
    "T11n0310_043:0254c06": "一者於佛淨信尸羅，離心栽枿故。二者於法淨",
    "T11n0310_043:0254c07": "信尸羅，守護正法故。三者於僧淨信尸羅，恭",
    "T11n0310_043:0254c08": "敬聖眾故。四者俯屈從事尸羅，不離思惟佛",
    "T11n0310_043:0254c09": "菩提故。五者親近善友尸羅，覺分資糧善積",
    "T11n0310_043:0254c10": "集故。六者遠離惡友尸羅，棄捨一切不善法",
    "T11n0310_043:0254c11": "故。七者大慈波羅蜜多尸羅，成熟一切諸眾生",
    "T11n0310_043:0254c12": "故。八者大悲波羅蜜多尸羅，困厄眾生令解",
    "T11n0310_043:0254c13": "脫故。九者大喜波羅蜜多尸羅，於彼正法生",
    "T11n0310_043:0254c14": "喜樂故。十者大捨波羅蜜多尸羅，於諸愛恚",
    "T11n0310_043:0254c15": "兩俱捨故。舍利子！是為菩薩摩訶薩行尸羅",
    "T11n0310_043:0254c16": "波羅蜜多故獲得十種清淨尸羅。當如是學。",
    "T11n0310_043:0254c17": "「復次舍利子！菩薩摩訶薩行尸羅波羅蜜多",
    "T11n0310_043:0254c18": "時，復有十種清淨尸羅，汝今當知。何等為十？",
    "T11n0310_043:0254c19": "一者柁那波羅蜜多尸羅，為善成熟諸眾生",
    "T11n0310_043:0254c20": "故。二者羼底波羅蜜多尸羅，善護一切眾生心",
    "T11n0310_043:0254c21": "故。三者毘利耶波羅蜜多尸羅，於諸正行不",
    "T11n0310_043:0254c22": "退轉故。四者靜慮波羅蜜多尸羅，靜慮資糧",
    "T11n0310_043:0254c23": "善滿足故。五者般若波羅蜜多尸羅，聽聞根",
    "T11n0310_043:0254c24": "本無厭足故。六者樂求聞法尸羅，常樂請求",
    "T11n0310_043:0254c25": "菩薩藏故。七者不顧惜身尸羅，以無常想恒",
    "T11n0310_043:0254c26": "觀察故。八者不寶重命尸羅，以如幻心常現",
    "T11n0310_043:0254c27": "觀故。九者諸意滿足尸羅，從初發心善清淨",
    "T11n0310_043:0254c28": "故。十者佛戒和合尸羅，迴向如來一切戒故。",
    "T11n0310_043:0254c29": "舍利子！是為菩薩摩訶薩行尸羅波羅蜜多",
    "T11n0310_043:0255a01": "故獲得清淨尸羅。當如是學。",
    "T11n0310_043:0255a02": "「復次舍利子！是諸菩薩摩訶薩行尸羅波羅",
    "T11n0310_043:0255a03": "蜜多時，具足如是清淨戒故，無有人天諸妙",
    "T11n0310_043:0255a04": "快樂是諸菩薩而不受者，無有世間工巧業",
    "T11n0310_043:0255a05": "處是諸菩薩所不知者，無有世間諸眾生等",
    "T11n0310_043:0255a06": "所受用具是諸菩薩不獲感者，無有凡夫不",
    "T11n0310_043:0255a07": "互為怨而是菩薩於彼眾生曾無瞋恚，無有",
    "T11n0310_043:0255a08": "世間虛誑妄語菩薩於彼不生信受，無有世",
    "T11n0310_043:0255a09": "間諸眾生等菩薩於彼不起母想，無有世間",
    "T11n0310_043:0255a10": "諸眾生等菩薩於彼不生父想，無有世間諸",
    "T11n0310_043:0255a11": "眾生等菩薩於彼不生保任親附之想，無有",
    "T11n0310_043:0255a12": "一切有為之法菩薩於彼不起無常生滅之",
    "T11n0310_043:0255a13": "想。舍利子！菩薩摩訶薩了知諸行皆無常已，",
    "T11n0310_043:0255a14": "不顧身命修清淨戒，行諸菩薩所行正行，皆",
    "T11n0310_043:0255a15": "為成滿尸羅波羅蜜多故。」爾時世尊欲重宣",
    "T11n0310_043:0255a16": "此義而說頌曰：",
    "T11n0310_043:0255a17": "「妙色妙音聲，　　能濟樂法者，",
    "T11n0310_043:0255a18": "　菩薩未為難，　　住淨尸羅故。",
    "T11n0310_043:0255a19": "　面目皆圓淨，　　不生盲跛傴，",
    "T11n0310_043:0255a20": "　諸身分端正，　　皆由淨戒生。",
    "T11n0310_043:0255a21": "　具大力大勢，　　赫奕大威光，",
    "T11n0310_043:0255a22": "　復由精進慧，　　令惡魔驚怖。",
    "T11n0310_043:0255a23": "　諸王咸供養，　　天龍所尊敬，",
    "T11n0310_043:0255a24": "　善斷諸疑網，　　深心行大慈。",
    "T11n0310_043:0255a25": "　安住於戒聚，　　法行大名稱，",
    "T11n0310_043:0255a26": "　苦逼不生畏，　　終不墮惡道。",
    "T11n0310_043:0255a27": "　眾生皆惛睡，　　菩薩能覺之，",
    "T11n0310_043:0255a28": "　常無有暫眠，　　遍四方求法。",
    "T11n0310_043:0255a29": "　安住於戒聚，　　為求菩提道，",
    "T11n0310_043:0255b01": "　捨最上名珍，　　妻子身肉等，",
    "T11n0310_043:0255b02": "　求最勝法教，　　及無上佛法，",
    "T11n0310_043:0255b03": "　於世間所依，　　應修諸供養。",
    "T11n0310_043:0255b04": "　若訶責罵詈，　　惱害興惡行，",
    "T11n0310_043:0255b05": "　加哀及讚美，　　斯由住忍故。",
    "T11n0310_043:0255b06": "　如所說修行，　　言常不虛誑，",
    "T11n0310_043:0255b07": "　安坐道場已，　　震動於大地。",
    "T11n0310_043:0255b08": "　於佛法無疑，　　捨離邪天眾，",
    "T11n0310_043:0255b09": "　恒事天所尊，　　謂佛薄伽梵。",
    "T11n0310_043:0255b10": "　世間諸眾生，　　刀杖等相加，",
    "T11n0310_043:0255b11": "　能令彼和合，　　是為聰敏相。",
    "T11n0310_043:0255b12": "　眾生受重苦，　　多百拘胝劫，",
    "T11n0310_043:0255b13": "　雖不來見求，　　若覩常無捨。",
    "T11n0310_043:0255b14": "　善友交談論，　　義利由斯獲，",
    "T11n0310_043:0255b15": "　而眾生不求，　　反更相加害。",
    "T11n0310_043:0255b16": "　我以贍部洲，　　及諸佛國土，",
    "T11n0310_043:0255b17": "　滿中珍寶聚，　　用資求善友。",
    "T11n0310_043:0255b18": "　假使以利刀，　　割斷我支節，",
    "T11n0310_043:0255b19": "　於彼眾生類，　　常行平等心。",
    "T11n0310_043:0255b20": "　捨愚夫作業，　　為佛法因緣，",
    "T11n0310_043:0255b21": "　常守淨尸羅，　　安住微妙法。",
    "T11n0310_043:0255b22": "　修習法隨法，　　行菩提妙行，",
    "T11n0310_043:0255b23": "　為求佛菩提，　　三明慧甘露。",
    "T11n0310_043:0255b24": "　安住於戒聚，　　修學諸佛法，",
    "T11n0310_043:0255b25": "　是為聰慧者，　　天世應修供。",
    "T11n0310_043:0255b26": "　一切法無疑，　　善達諸工巧，",
    "T11n0310_043:0255b27": "　深曉眾生意，　　弘揚美妙法。",
    "T11n0310_043:0255b28": "　戒聚已清淨，　　安坐菩提樹，",
    "T11n0310_043:0255b29": "　降伏惡魔軍，　　悟無上正覺。",
    "T11n0310_043:0255c01": "　揚暉滿世界，　　猶如日月光，",
    "T11n0310_043:0255c02": "　菩薩有情尊，　　能開聖慧眼。",
    "T11n0310_043:0255c03": "　授手引群生，　　問道皆開示，",
    "T11n0310_043:0255c04": "　常歡笑先言，　　曾無懷嫉恚。",
    "T11n0310_043:0255c05": "　捨無量自身，　　及施多財寶，",
    "T11n0310_043:0255c06": "　未嘗有遠離，　　最上佛菩提。",
    "T11n0310_043:0255c07": "　信戒已圓具，　　善住諦實言，",
    "T11n0310_043:0255c08": "　曾無有幻偽，　　安住尸羅聚。",
    "T11n0310_043:0255c09": "　諸來菩薩所，　　或設虛妄言，",
    "T11n0310_043:0255c10": "　有聞皆信受，　　而恒依諦語。",
    "T11n0310_043:0255c11": "　若有許菩薩，　　假言衣食施，",
    "T11n0310_043:0255c12": "　終無有惠及，　　菩薩無恚心。",
    "T11n0310_043:0255c13": "大寶積經卷第四十三"
}