{
    "T38n1767_032:0219a17": "大般涅槃經疏卷第三十二",
    "T38n1767_032:0219a19": "隋章安頂法師撰",
    "T38n1767_032:0219a20": "唐天台沙門湛然再治",
    "T38n1767_032:0219a21": "憍陳如品之一",
    "T38n1767_032:0219a22": "憍陳如翻火器。姓也。阿若翻無知。名也。其義",
    "T38n1767_032:0219a23": "甚多。且出四意。在先得道是最初上座。左面",
    "T38n1767_032:0219a24": "右面前佛滅度。持法領法于今未來。耆年長",
    "T38n1767_032:0219a25": "德為最後座首。佛欲善始令終故對其人。二初",
    "T38n1767_032:0219a26": "轉法輪最先對之布衍甘露。後轉法輪復更",
    "T38n1767_032:0219a27": "對之以開祕藏。三本行理外最初翻邪。今因",
    "T38n1767_032:0219a28": "其人最後破外。四初對之令五人見諦。後對",
    "T38n1767_032:0219a29": "之令十仙見理以是義故從人得名。若作付",
    "T38n1767_032:0219b01": "法對陳如者。若領受言教應在阿難。若住持",
    "T38n1767_032:0219b02": "紹繼應在迦葉。弘闡大旨應在文殊。而諸大",
    "T38n1767_032:0219b03": "弟子。或已滅度。或復未來。耆年長德見佛始",
    "T38n1767_032:0219b04": "終。必藉上座堪任付囑。故對告之流通遺命。",
    "T38n1767_032:0219b05": "開善云。翻經未盡只有序正。正又為三。初開",
    "T38n1767_032:0219b06": "宗略說。二辨宗廣說。此品是第三攝邪歸正",
    "T38n1767_032:0219b07": "說。光宅云。翻雖未盡三段且足。此品即是流",
    "T38n1767_032:0219b08": "通段也。又云此品答第三十七。今欲問諸陰",
    "T38n1767_032:0219b09": "而我無智慧。興皇云。若是答問得前少意失",
    "T38n1767_032:0219b10": "後諸文。若言流通得命阿難文。又失其餘。若",
    "T38n1767_032:0219b11": "評諸師各得一意。若引曇無讖言此經義足而",
    "T38n1767_032:0219b12": "文未盡。若引居士請僧經云三品未來。又引",
    "T38n1767_032:0219b13": "下文命阿難則有二事。一令化須跋。二應付",
    "T38n1767_032:0219b14": "囑。命化已竟未見付囑。當知未盡。言有流通",
    "T38n1767_032:0219b15": "者。一攝邪歸正流通。二付囑流通。雖無付囑",
    "T38n1767_032:0219b16": "之文。而有攝邪故言有流通分。今明此品。猶",
    "T38n1767_032:0219b17": "是涅槃用。其義則寬。現在有攝邪攝惡之用。",
    "T38n1767_032:0219b18": "將來有救惡救邪之用。欲為正說流通兩塗。",
    "T38n1767_032:0219b19": "皆得欲作翻。盡不盡二義無妨。今明涅槃用。",
    "T38n1767_032:0219b20": "前品是攝惡用。此品是攝邪用。就文為二。第",
    "T38n1767_032:0219b21": "一結正觀行。第二破諸邪說。修行之要莫過",
    "T38n1767_032:0219b22": "此兩。正觀是自行上求。破邪是利他下化。正",
    "T38n1767_032:0219b23": "觀是行善。破邪是止善。正觀是解生。破邪是",
    "T38n1767_032:0219b24": "惑滅。正觀是智德。破邪是斷德。即四悉意。初",
    "T38n1767_032:0219b25": "明正觀又二。第一正辨觀行。第二總結褒貶。",
    "T38n1767_032:0219b26": "此初雙明常無常觀。皆憑陰為境。不論餘法",
    "T38n1767_032:0219b27": "者總有四義。一化道始終。二隨物所宜。三結",
    "T38n1767_032:0219b28": "一經首末。四諸法初後。一化道始終者。法華",
    "T38n1767_032:0219b29": "云。昔於波羅柰轉四諦法輪。分別說諸法五",
    "T38n1767_032:0219c01": "眾之生滅五眾即五陰。生滅即無常。今入涅",
    "T38n1767_032:0219c02": "槃還滅五無常。得五皆常。二隨所宜者可見。",
    "T38n1767_032:0219c03": "三言結一經首末者。此經開宗。便言我今施",
    "T38n1767_032:0219c04": "汝常命色力。今最後經還結此意。辨五陰是",
    "T38n1767_032:0219c05": "常。欲明命色安辨即是五陰。四言結諸法始",
    "T38n1767_032:0219c06": "終者。凡觀行之體。無不先以五陰為始種智",
    "T38n1767_032:0219c07": "為終。故大品等經。多言色空受想等空乃至",
    "T38n1767_032:0219c08": "種智。五陰即其始。涅槃即其終。略其中間。他",
    "T38n1767_032:0219c09": "解色是閡法。心是緣法。佛無閡無緣故無色",
    "T38n1767_032:0219c10": "心。若有色者。應覆之以屋著之以衣。所言色",
    "T38n1767_032:0219c11": "者。辨智明淨譬之於色。今明此解違經。經云",
    "T38n1767_032:0219c12": "因滅是色獲得常色。亦應滅於閡色獲無閡",
    "T38n1767_032:0219c13": "色。亦應滅於緣心獲無緣心。何得猶存緣心。",
    "T38n1767_032:0219c14": "復呼緣心而為色耶。若以色譬智慧。受想行",
    "T38n1767_032:0219c15": "識復譬何等。豈可以小乘牛迹乘於大海。又",
    "T38n1767_032:0219c16": "一師云。據實論之佛無色心。引經云。爾時過",
    "T38n1767_032:0219c17": "意界住在智業中。雖引此經還成自害。智業",
    "T38n1767_032:0219c18": "是何豈非佛心。又言凡夫名陰佛豈然乎。佛",
    "T38n1767_032:0219c19": "名五分何者陰名蓋覆。佛無蓋覆故非是陰。",
    "T38n1767_032:0219c20": "例如因名萬行果名萬德。此亦違經。經云。獲",
    "T38n1767_032:0219c21": "得常色受想行識亦復如是。豈非常陰常色",
    "T38n1767_032:0219c22": "心耶。上文云。我今施汝常命色力安無閡辨。",
    "T38n1767_032:0219c23": "即常住陰覆蓋法界。何所妨害而言非陰。夫",
    "T38n1767_032:0219c24": "法身者非常陰非無常陰。界入亦爾。而能常",
    "T38n1767_032:0219c25": "陰能無常陰。此中正對陳如說於前義。破無",
    "T38n1767_032:0219c26": "常色獲得常色。即常色陰云何違經言無色",
    "T38n1767_032:0219c27": "陰。若作圓說即無常色仍是常色。受等亦爾",
    "T38n1767_032:0219c28": "即無常陰是於常陰。界入亦爾。雖別圓二種",
    "T38n1767_032:0219c29": "同明常陰常界入等。二結成褒貶。其文可見。",
    "T38n1767_032:0220a01": "因此破邪。爾時外道下。第二破邪又二。初緣",
    "T38n1767_032:0220a02": "起。次正破。就緣起中二。初謀議。次求佛角力。",
    "T38n1767_032:0220a03": "謀議有五番可見。爾時多有下次欲求角力。",
    "T38n1767_032:0220a04": "爾時眾中闍提下第二正破。十仙即為十章。",
    "T38n1767_032:0220a05": "此是其一。闍提首那宗迦毘羅。執因有果因",
    "T38n1767_032:0220a06": "果同時。故百論云。迦毘羅弟子誦僧佉經二",
    "T38n1767_032:0220a07": "十五諦。今此具出故知是也。此章為二。一論",
    "T38n1767_032:0220a08": "義二歸伏論。義為四。一定義宗。二受定。三",
    "T38n1767_032:0220a09": "正難。四通釋。初定宗者。我聞瞿曇涅槃常者。",
    "T38n1767_032:0220a10": "為定爾不。次答如是如是。即是受定。然涅槃",
    "T38n1767_032:0220a11": "何曾定是常無常。亦常亦無常。非常非無常",
    "T38n1767_032:0220a12": "耶。欲以常破之故言如是如是。婆羅門言下",
    "T38n1767_032:0220a13": "第三正難又三。先非佛義。次正難。三取意結。",
    "T38n1767_032:0220a14": "初如文。次正難中有五難。不出兩意。初四難",
    "T38n1767_032:0220a15": "同令無常。後一難非但無常亦無樂淨我。初",
    "T38n1767_032:0220a16": "明修無常想得常涅槃。不應無常因得於常",
    "T38n1767_032:0220a17": "果。舊當此難。彼云涅槃是果。修於習因還生",
    "T38n1767_032:0220a18": "習果。涅槃之果既其是常。復以何等為此常",
    "T38n1767_032:0220a19": "因。乃至我淨亦復如是。彼若答言我之涅槃",
    "T38n1767_032:0220a20": "自是常果。墮自然義(云云)。瞿曇又說解脫欲貪",
    "T38n1767_032:0220a21": "下。第二難明解脫欲貪得於涅槃。所脫欲貪",
    "T38n1767_032:0220a22": "既無常者。能脫涅槃亦是無常。此難最拙。瞿",
    "T38n1767_032:0220a23": "曇又說從因故生天下。第三直明從因生故",
    "T38n1767_032:0220a24": "故是無常。涅槃是果即從因。生不得是常。瞿",
    "T38n1767_032:0220a25": "曇亦說色從緣生下。第四開作兩難。若涅槃",
    "T38n1767_032:0220a26": "即陰。陰既無常涅槃亦爾。若離五陰與五陰",
    "T38n1767_032:0220a27": "異。猶如虛空即不可得。云何眾生能得涅槃。",
    "T38n1767_032:0220a28": "瞿曇亦說從因生下。第五難明涅槃既是無",
    "T38n1767_032:0220a29": "常不得是常者。何但無常亦無樂淨我。若瞿",
    "T38n1767_032:0220b01": "曇說亦常無常下。第三取意結。難意云。佛見",
    "T38n1767_032:0220b02": "難常既不可通。恐佛移宗向亦常亦無常。即",
    "T38n1767_032:0220b03": "成二語。若二語者即不名佛。佛言下第四通釋",
    "T38n1767_032:0220b04": "文為二。初答正難。次答結難。初文又二。初答",
    "T38n1767_032:0220b05": "第一難。次答第三難。所以不答餘三難者。其",
    "T38n1767_032:0220b06": "難涅槃令是無常。故餘從例。不答第二所斷",
    "T38n1767_032:0220b07": "欲貪者。欲貪無常云何能令斷亦無常。不答",
    "T38n1767_032:0220b08": "第四者。涅槃是常何論即離。不答第五者。涅",
    "T38n1767_032:0220b09": "槃是常寧無樂淨。今先答初難。佛先問之令",
    "T38n1767_032:0220b10": "出彼義。其向拒抗不出其義。佛因餘難遂出",
    "T38n1767_032:0220b11": "其義。我性是常。大等諸法何妨無常。若爾即",
    "T38n1767_032:0220b12": "是能生之因是常。所生之果無常。佛便並通。",
    "T38n1767_032:0220b13": "如汝法中因常果無常者。何妨我法因是無常",
    "T38n1767_032:0220b14": "而果是常(云云)。此二十五諦與百論中有同有",
    "T38n1767_032:0220b15": "異。總為三。一者名異體同。論云。從冥生覺從",
    "T38n1767_032:0220b16": "覺生我心。此中云。從性生大從大生慢。即是",
    "T38n1767_032:0220b17": "名異體同者。冥是八萬劫外冥然不知。此中",
    "T38n1767_032:0220b18": "言性是萬法性。冥伏在於八萬劫外不可得",
    "T38n1767_032:0220b19": "知。論云。覺者即是覺知八萬劫事。此中言大",
    "T38n1767_032:0220b20": "只是能大。覺知慢我易見。二者名體俱同。即",
    "T38n1767_032:0220b21": "是五大五塵五情五業。并心平等。三名體俱",
    "T38n1767_032:0220b22": "異者。論云。神我為主即是一根。此云。染麁黑",
    "T38n1767_032:0220b23": "者亦是一根。此即大異染麁黑三云何為一。",
    "T38n1767_032:0220b24": "解云。三不並起。貪等後前隨取其一足二十",
    "T38n1767_032:0220b25": "四。問此闍提既其宗於迦毘羅義。何故不同。",
    "T38n1767_032:0220b26": "解云。當佛世時不見三師但見其徒。其徒改",
    "T38n1767_032:0220b27": "本故說不同有染等異。如莊嚴云。佛果無有",
    "T38n1767_032:0220b28": "續待因成三假。後招提琰是彼學士。即改云",
    "T38n1767_032:0220b29": "佛果無因成。不妨有續待。開善云。二諦同體。",
    "T38n1767_032:0220c01": "後龍光是其學士。即改二諦各各有體(云云)。五",
    "T38n1767_032:0220c02": "業中云男女二根。論以大小便為二根。各有",
    "T38n1767_032:0220c03": "所據。論就一體。經就二人(云云)。但此性諦。或",
    "T38n1767_032:0220c04": "謂即是神我。或謂是冥初。皆有其義。冥初據",
    "T38n1767_032:0220c05": "二十五諦之初。以是冥諦。又言是常乃是神",
    "T38n1767_032:0220c06": "我。未測何異。於中云從慢生十六法者。此未",
    "T38n1767_032:0220c07": "即生一十六法。無有染黑麁三。一時而起隨",
    "T38n1767_032:0220c08": "從其一生。此不定故先不說言。十六法者。即",
    "T38n1767_032:0220c09": "是五大。五知根。五業根。心平等根。列五根",
    "T38n1767_032:0220c10": "名。乃云觸者謂身為觸。問平等根者論家所",
    "T38n1767_032:0220c11": "明意識以託五根起者為五知根。心既遍緣",
    "T38n1767_032:0220c12": "故名平等。文言是二十五法皆性生者。其實",
    "T38n1767_032:0220c13": "性生二十四法。能所合數故二十五。準彼義",
    "T38n1767_032:0220c14": "者性即是常所生無常。佛以彼義而並通。云",
    "T38n1767_032:0220c15": "何妨我義因是無常而果是常。從汝等法中",
    "T38n1767_032:0220c16": "有二因不下。第二答彼第三難。亦先一一覈",
    "T38n1767_032:0220c17": "出彼義。文言了因所了即同了不者。謂了因",
    "T38n1767_032:0220c18": "所了之果。必與了同不。如燈是了因。了出缾",
    "T38n1767_032:0220c19": "盆之果。此之了因與缾盆等了果同不。彼云",
    "T38n1767_032:0220c20": "不同。何故爾。如燈名了因。因人息之火滅。豈",
    "T38n1767_032:0220c21": "令缾滅。涅槃亦爾。雖從了出涅槃果常。汝不",
    "T38n1767_032:0220c22": "得云從因生果即是無常。若答汝義既有二",
    "T38n1767_032:0220c23": "因。了因所了之果。不同能了之因。我亦如是。",
    "T38n1767_032:0220c24": "此之涅槃從了因有。了因無常涅槃果常。是",
    "T38n1767_032:0220c25": "故如來所說有二下。第二破其取意結難。明",
    "T38n1767_032:0220c26": "佛無二言隨根說法。有時說有有時說無。意",
    "T38n1767_032:0220c27": "欲令解中道正法。寧是二語。後文更取眼色",
    "T38n1767_032:0220c28": "生識。釋所說意。佛之二語為了一語者。謂眼",
    "T38n1767_032:0220c29": "色雖二而同生識。識是一故。故言一語。從婆",
    "T38n1767_032:0221a01": "羅門言下。二歸伏又六。一請。二說。三述。四",
    "T38n1767_032:0221a02": "印。五歸。六許。初更請佛說。爾時世尊下。二",
    "T38n1767_032:0221a03": "佛即答。云苦諦者。亦二亦一。乃至道諦亦復",
    "T38n1767_032:0221a04": "如是。此有二解。一愛法師云。以實法苦樂為",
    "T38n1767_032:0221a05": "二。而相續道中終以苦識研成此樂。故是一",
    "T38n1767_032:0221a06": "義。故言亦二亦一。道諦例爾。又有師解。佛說",
    "T38n1767_032:0221a07": "四真諦。首那因此四諦悟道。不應只是相續",
    "T38n1767_032:0221a08": "假義。所以有此文者。如大品差別品中。善吉",
    "T38n1767_032:0221a09": "問佛。為以苦諦得度。為以苦智乃至道智得",
    "T38n1767_032:0221a10": "度。佛答云。不以苦諦苦智乃至道智。我說四",
    "T38n1767_032:0221a11": "諦平等名為得道。又云。四諦平等即是涅槃。",
    "T38n1767_032:0221a12": "是則苦諦是境。苦智是智。世諦道中有境智",
    "T38n1767_032:0221a13": "二。若見無生則不見有境智之別。皆是一相",
    "T38n1767_032:0221a14": "故亦二亦一。婆羅門言下三述。言苦諦一切",
    "T38n1767_032:0221a15": "凡夫是二聖人是一者。若依愛師寧解此文。",
    "T38n1767_032:0221a16": "後用凡夫分別故見有境智之二。聖忘境智",
    "T38n1767_032:0221a17": "皆是一真故言聖一。四印。五歸。如文。",
    "T38n1767_032:0221a18": "陳如品之一",
    "T38n1767_032:0221a19": "六許。佛告陳如聽其出家者。陳如是最後付",
    "T38n1767_032:0221a20": "囑。汝既上座須知僧事。得羅漢果者。若依開",
    "T38n1767_032:0221a21": "善此皆現迹。若依莊嚴實得羅漢。以佛神力",
    "T38n1767_032:0221a22": "說法之功。即令此人從凡入聖。極為奇特。但",
    "T38n1767_032:0221a23": "前文明已得正見。此中復言出家之後方得",
    "T38n1767_032:0221a24": "羅漢。故知前明正見。難測淺深。亦可始得初",
    "T38n1767_032:0221a25": "果。亦可只是方便。是故今方得羅漢果。私謂",
    "T38n1767_032:0221a26": "迴邪入正即是正見。何論入位之淺深耶。婆",
    "T38n1767_032:0221a27": "私吒下第二人。此是優樓僧佉學徒。文亦有",
    "T38n1767_032:0221a28": "二。初論義。後明歸伏。論義有四番。前二文各",
    "T38n1767_032:0221a29": "有問答可尋。然問佛涅槃常耶。佛亦答言如",
    "T38n1767_032:0221b01": "是。至論涅槃何曾定常。復問無煩惱為涅槃",
    "T38n1767_032:0221b02": "耶。佛亦答如是。佛何曾云。無煩惱為涅槃耶。",
    "T38n1767_032:0221b03": "前文不云已斷煩惱為涅槃。但以不生煩惱",
    "T38n1767_032:0221b04": "為涅槃。今對此外道宜作此說。為其是計斷",
    "T38n1767_032:0221b05": "見之人。但第三番所舉四無意以滅無為難。",
    "T38n1767_032:0221b06": "若法滅無云何復有常樂。未生即是未來之",
    "T38n1767_032:0221b07": "無。滅無即是過去之無。佛答云同於互無。此",
    "T38n1767_032:0221b08": "亦對於外道故說。若論正理非全互無。所以",
    "T38n1767_032:0221b09": "然者。本以牛馬互無名為互無。今明生死之",
    "T38n1767_032:0221b10": "中本有涅槃。是故正理非全互無。其中第四",
    "T38n1767_032:0221b11": "番彼仍復難。若是互無亦應無常。雖牛中無",
    "T38n1767_032:0221b12": "馬而言有馬。馬中無牛亦爾。牛馬終是本無",
    "T38n1767_032:0221b13": "今有。涅槃亦爾。涅槃中無生死。而有涅槃者",
    "T38n1767_032:0221b14": "即是本無今有。亦是無常。佛今若之。雖同互",
    "T38n1767_032:0221b15": "無而復不同為異無。中有三種無。一是互無。",
    "T38n1767_032:0221b16": "二是先無後有。三已有還無。當知涅槃同是",
    "T38n1767_032:0221b17": "異無。即無此三事。是故常樂。文中有三。此先",
    "T38n1767_032:0221b18": "法說。次舉。三病。三藥為譬。三舉譬明果。次",
    "T38n1767_032:0221b19": "文中云。蜜能治冷。依醫者說。蜜性乃冷。是",
    "T38n1767_032:0221b20": "土宜異不必皆爾。又譬中云。三種病中無三",
    "T38n1767_032:0221b21": "種藥。三種藥中無三種病者。舊以此文證無",
    "T38n1767_032:0221b22": "同體。若使慧中得有無明藥乃有病。乖於此",
    "T38n1767_032:0221b23": "說然莊嚴舊解。明無漏中實有有無之惑。此",
    "T38n1767_032:0221b24": "言無者但無取相等惑。若招提解。以真無漏",
    "T38n1767_032:0221b25": "實不得報。無勞說於無明以入解體。而勝鬘",
    "T38n1767_032:0221b26": "中說。無明住地緣無漏業為因者。此說相似",
    "T38n1767_032:0221b27": "無漏及被導無漏。不言真無漏。婆私吒言。如",
    "T38n1767_032:0221b28": "來為我說常無常下。第二歸伏。其文云。色是",
    "T38n1767_032:0221b29": "無常解脫色常者。有二解。一者色既無常。我",
    "T38n1767_032:0221c01": "解脫色則無復色。故所以常。二云。解脫即色。",
    "T38n1767_032:0221c02": "色即是常。故前文云。獲得解脫常住之色。後。",
    "T38n1767_032:0221c03": "解為勝。此中寄陳如懺悔文。言禰瞿曇姓者。",
    "T38n1767_032:0221c04": "舊為禰音。謂彼呼汝為禰。故言禰瞿曇姓。今",
    "T38n1767_032:0221c05": "依冶城西房從法師說為苨音。但翻此在北。",
    "T38n1767_032:0221c06": "北人多云苨。亦云禰我之音。大集經中亦用",
    "T38n1767_032:0221c07": "此字。彼經即是人旁作爾。文云。瞿曇姓者。若",
    "T38n1767_032:0221c08": "佛弟子稱佛為瞿曇。如前現病品偈中。云瞿",
    "T38n1767_032:0221c09": "曇大聖德願起演說法者。此謂稱歎之詞。明",
    "T38n1767_032:0221c10": "佛雖復七世已來釋種王世。而其本族起自",
    "T38n1767_032:0221c11": "瞿曇大姓。世胄殊遠非始今日。若外道意稱",
    "T38n1767_032:0221c12": "瞿曇者。此不論德直以姓為言。此是經略之",
    "T38n1767_032:0221c13": "謂。如世人言。不呼人位但呼姓者。遂為輕略。",
    "T38n1767_032:0221c14": "又云。我亦不能久住毒身今欲入滅者。謂本",
    "T38n1767_032:0221c15": "有神通即得聖果。用邊際智故入涅槃。前文",
    "T38n1767_032:0221c16": "云。得阿羅漢施三衣者。準理得羅漢已具足。",
    "T38n1767_032:0221c17": "衣鉢今言無者。若善來羅漢即有三衣。既自",
    "T38n1767_032:0221c18": "得羅漢。是故須衣。又此人本是出家外道不",
    "T38n1767_032:0221c19": "俟剃髮。何以知之。前文闍提。云婆羅門。今婆",
    "T38n1767_032:0221c20": "私吒。但言梵志。梵志即是出家外道。所以更",
    "T38n1767_032:0221c21": "須施其應器。爾時眾中復有先尼。是第三外",
    "T38n1767_032:0221c22": "道。外道先尼非止一人。今此非是前卷先尼。",
    "T38n1767_032:0221c23": "如佛弟子中同名迦葉者眾。此章有四。一緣",
    "T38n1767_032:0221c24": "起。二破執。三論義。四歸伏。然佛說不定。自",
    "T38n1767_032:0221c25": "有先明正義使外道得解。自有先須默然待彼",
    "T38n1767_032:0221c26": "立義。然後破之以申正理。今宜先默然。故三",
    "T38n1767_032:0221c27": "問不答。然不答凡有三義。一者根緣所宜雖",
    "T38n1767_032:0221c28": "復不答是默然答。二者定問有無皆是邪意。",
    "T38n1767_032:0221c29": "故大論中有十四難佛皆不答。有邊無邊有",
    "T38n1767_032:0222a01": "常無常如去不如去等。所以不答。三者佛欲",
    "T38n1767_032:0222a02": "對彼自立之義。出其綱宗然後乃破。如來上",
    "T38n1767_032:0222a03": "答恒被彼難竟未得破所以默然。有此三意。",
    "T38n1767_032:0222a04": "先尼言若一切眾生下。第二破執。其中有二。",
    "T38n1767_032:0222a05": "先立宗。次正破。此下是立宗。凡有三義。一者",
    "T38n1767_032:0222a06": "立我是遍。二者立我是一。三者立我是作者。",
    "T38n1767_032:0222a07": "我即眾生士夫壽命。我既被破人及士夫眾",
    "T38n1767_032:0222a08": "生自去。作者知者既被破已。起者即是作者",
    "T38n1767_032:0222a09": "之類亦皆被破。今問外計。為是即陰為是離",
    "T38n1767_032:0222a10": "陰。今謂計我是作者者。作即行陰計行為我。",
    "T38n1767_032:0222a11": "若計是知者見者。並是計即陰為我。其計我",
    "T38n1767_032:0222a12": "是作者。所作之業雖復不同。而同是作者。佛",
    "T38n1767_032:0222a13": "言先尼下。第二明正破有二。初正破前三。次",
    "T38n1767_032:0222a14": "別破。餘三見者知者受者。就初文為三。初破",
    "T38n1767_032:0222a15": "遍。次破一。後破作。初有四番。此初第一先定",
    "T38n1767_032:0222a16": "彼義。佛言若我周遍下。第二正破。明若我遍",
    "T38n1767_032:0222a17": "者應在五道。何須修善欲受天報離惡道耶。",
    "T38n1767_032:0222a18": "惡與生天我應常在不須修善。先尼言。我有",
    "T38n1767_032:0222a19": "二種。一作身我。二常身我者。先尼本計常身",
    "T38n1767_032:0222a20": "之我。為被破故轉成二我。佛言如汝說我下。",
    "T38n1767_032:0222a21": "第三佛更逐破。若常身我在作身中。作身無",
    "T38n1767_032:0222a22": "常。常身之我亦應無常。若常身我不在作身",
    "T38n1767_032:0222a23": "則非遍義。先尼因此更舉舍譬。舍主譬常身。",
    "T38n1767_032:0222a24": "舍譬作身。舍既被燒主即出去。如作身無常",
    "T38n1767_032:0222a25": "常身即去。佛言如汝說我下。第四便逐破之。",
    "T38n1767_032:0222a26": "明常身我既其遍。在常即無常在常此常。在",
    "T38n1767_032:0222a27": "無常中寧不無常。如是遍在色與非色。在非",
    "T38n1767_032:0222a28": "色既即非色。在色寧得不即是色。舍與主異。",
    "T38n1767_032:0222a29": "有燒不燒。不得俱明。舍主可爾。常身作身此",
    "T38n1767_032:0222b01": "則不然。何以得云作身無常我即出去。今當",
    "T38n1767_032:0222b02": "問汝。出何處去。常身既常。常體恒遍。出無去",
    "T38n1767_032:0222b03": "處。汝意若謂一切眾生下。第二次破一義凡",
    "T38n1767_032:0222b04": "有八番。此下初番。我既是一。父我子我。二我",
    "T38n1767_032:0222b05": "何異。次先尼救云。謂一人一我。非一切人同",
    "T38n1767_032:0222b06": "共一我。故有父子二我不同。此即破竟便轉",
    "T38n1767_032:0222b07": "義宗。佛言若言一人下。第二佛便逐破。若一",
    "T38n1767_032:0222b08": "人一我。我有眾多則不名常。先尼若言。一切",
    "T38n1767_032:0222b09": "眾生業報應同。汝言一人各一我者。我既是",
    "T38n1767_032:0222b10": "遍無處不有。如張人我亦來在於王人我中。",
    "T38n1767_032:0222b11": "王人之我亦來在於張人我中。若爾者。我既",
    "T38n1767_032:0222b12": "互通即無愚智。亦無貴賤。亦如天得我既在",
    "T38n1767_032:0222b13": "佛得眼見。佛得之我亦在天得。佛得之我既",
    "T38n1767_032:0222b14": "因眼見。天得之我亦應因佛得眼見。天得佛",
    "T38n1767_032:0222b15": "得是人名也先尼救云。我遍一切法。而諸法",
    "T38n1767_032:0222b16": "不相遍。故天得佛得二作不同。佛言法與非",
    "T38n1767_032:0222b17": "法下。第三佛復逐破。法與非法非業作耶。以",
    "T38n1767_032:0222b18": "定先尼。或釋先尼所計我是作者。業字應",
    "T38n1767_032:0222b19": "作我字。義則可然。不須改字。隨下文業字。",
    "T38n1767_032:0222b20": "既計我是作者。所言業作即是我作。次先",
    "T38n1767_032:0222b21": "尼答可見。佛言法非法下第四又破。既同",
    "T38n1767_032:0222b22": "是我作故。天得作時即佛得作。二作既同",
    "T38n1767_032:0222b23": "報應不異。下舉業平等果亦應同。次先尼舉",
    "T38n1767_032:0222b24": "燈明救。佛言汝說燈明下。第五逐破彼譬。",
    "T38n1767_032:0222b25": "明在炷邊復照於堂。譬有邊表之處。我亦",
    "T38n1767_032:0222b26": "應有眼識處所。我既遍於法與非法。法與非",
    "T38n1767_032:0222b27": "法亦應遍我。是則相與俱遍。先尼言。汝引",
    "T38n1767_032:0222b28": "燈喻下。復救於譬。善男子我所引喻者則是",
    "T38n1767_032:0222b29": "非喻下。第六又破彼譬。如是喻者則是非喻。",
    "T38n1767_032:0222b30": "故知燈明不得喻我。若喻我者。則於彼不吉",
    "T38n1767_032:0222c01": "於佛為吉。先尼言。汝先責我又救明佛亦不",
    "T38n1767_032:0222c02": "平。佛言如我不平下。第七明我之不平破。汝",
    "T38n1767_032:0222c03": "不平令汝得平。即是我平同諸聖人。得平等",
    "T38n1767_032:0222c04": "者始是大平。先尼救云。一切眾生平等有我。",
    "T38n1767_032:0222c05": "即是我平。汝亦說言下。第八佛更逐破平等",
    "T38n1767_032:0222c06": "之義。既言當受五道之身。我豈得等。汝意若",
    "T38n1767_032:0222c07": "謂我是作者下。第三破作者有六。善男子此",
    "T38n1767_032:0222c08": "初文者約受苦破。若我是作者。那自作苦。",
    "T38n1767_032:0222c09": "若苦非我作。一切諸法應非我作。眾生苦樂",
    "T38n1767_032:0222c10": "下。第二明憂喜。汝說我常下。第三明有十時。",
    "T38n1767_032:0222c11": "若我作者下。第四明有盛衰。眾生亦有盛",
    "T38n1767_032:0222c12": "衰。眾生既即我。我應盛衰。豈是常邪我若作",
    "T38n1767_032:0222c13": "者下。第五明不應利鈍。那得此人於書利於",
    "T38n1767_032:0222c14": "棋鈍。彼人於棋利於書鈍。餘例皆爾。我若作",
    "T38n1767_032:0222c15": "者下。第六明汝自說無我而疑我有無。汝意",
    "T38n1767_032:0222c16": "若謂離眼有見下。第二破餘三義。故言別破。",
    "T38n1767_032:0222c17": "此中有三。初破見者。次破受者。三破知者。初",
    "T38n1767_032:0222c18": "破見者。自復有三。此初正破。若謂離眼有見",
    "T38n1767_032:0222c19": "者。此謂我是能見。衛世師執神使智知而神",
    "T38n1767_032:0222c20": "異。知此義同。僧佉所計。神即能知故言離眼",
    "T38n1767_032:0222c21": "有見。是義不然。若離眼有我。而能見者何須",
    "T38n1767_032:0222c22": "此眼。若離我見用眼能見者。如言華能燒村。",
    "T38n1767_032:0222c23": "但因華裹火擲在屋上。故云華燒者。神因眼",
    "T38n1767_032:0222c24": "見亦復如是。終是眼見神不能見。先尼言下。",
    "T38n1767_032:0222c25": "第二救云。如人執鎌則能刈草。譬我因眼則",
    "T38n1767_032:0222c26": "能見色。就正義中乃是假我。令眼能見必無",
    "T38n1767_032:0222c27": "實我。須因眼見。善男子鎌人各異下。第三重",
    "T38n1767_032:0222c28": "破。鎌人不同可得刈草。若離根外無別有我",
    "T38n1767_032:0222c29": "故不為例。汝意若謂身作我受下。第二破受",
    "T38n1767_032:0223a01": "者。是我身作即是我作下乃自顯。先尼言我",
    "T38n1767_032:0223a02": "有二種下。第三破知者是我於中有二此先",
    "T38n1767_032:0223a03": "明執。佛言善男子所言知者下正破。我因智",
    "T38n1767_032:0223a04": "知同華喻壞者。還是前義。華能裹火。火能燒",
    "T38n1767_032:0223a05": "屋名華燒者。神雖能知而復更用智為知者。",
    "T38n1767_032:0223a06": "終是智自能知神不能知。前已破竟。故言同",
    "T38n1767_032:0223a07": "華喻壞。佛法正義亦有假我御智知義。但不",
    "T38n1767_032:0223a08": "同實我因智知能。先尼言若無我者下。第三",
    "T38n1767_032:0223a09": "論義。上佛句句破先尼義。邪義既除。今更與",
    "T38n1767_032:0223a10": "佛共論此義。為定有我定無我耶。一者亦是",
    "T38n1767_032:0223a11": "難佛無有我義。二者復立我義難佛無我義。",
    "T38n1767_032:0223a12": "佛義不立有我義顯。自有五番。此先尼第一",
    "T38n1767_032:0223a13": "問。若無我者誰能憶念。佛答。若以憶故知有",
    "T38n1767_032:0223a14": "我者。今以忘故知應無我。汝以有念證有我",
    "T38n1767_032:0223a15": "者。既有忘失證知無我。若暫時憶顯有我者。",
    "T38n1767_032:0223a16": "亦應暫忘顯無有我。我既自在云何念惡而",
    "T38n1767_032:0223a17": "不念善。又云。念所不念正在定中。應當思惟",
    "T38n1767_032:0223a18": "憶念定境。何故更緣其餘事耶。又云。不念所",
    "T38n1767_032:0223a19": "念者。正作惡時復存善法。既其有我何得不",
    "T38n1767_032:0223a20": "定。先尼誰見誰聞下第二問。若無我者誰能",
    "T38n1767_032:0223a21": "見聞。佛答意者。根塵和合故有見聞。實不由",
    "T38n1767_032:0223a22": "我而能見聞。自舉二譬。先尼言若無我者下。",
    "T38n1767_032:0223a23": "第三問意以名責之。云何名為我見我聞。世",
    "T38n1767_032:0223a24": "人並云。我見我聞我苦樂憂喜等。佛答有二",
    "T38n1767_032:0223a25": "意。一者却反還之言我見聞。知有我者如他",
    "T38n1767_032:0223a26": "作罪。云不見聞亦應無我。次如四兵下。復舉",
    "T38n1767_032:0223a27": "假名合我見聞。先尼言如汝所說下。第四更",
    "T38n1767_032:0223a28": "問。若內外和合者誰出聲耶。佛即答言。因無",
    "T38n1767_032:0223a29": "明者即是因十二因緣和合成身。以有身故",
    "T38n1767_032:0223b01": "覺勸動風。風擊脣舌出聲說我。如大論云。風",
    "T38n1767_032:0223b02": "名阿優陀。觸臍而上去。至牙齒脣舌鼓動故",
    "T38n1767_032:0223b03": "出聲。風鈴熱鐵亦復如是。先尼言如瞿曇說",
    "T38n1767_032:0223b04": "下第五問。明若隨理者全無有我。如來何緣",
    "T38n1767_032:0223b05": "得有常樂。由有我故有常等法。若無我者何",
    "T38n1767_032:0223b06": "得此法。佛答意者。得常我者須滅身後爾乃",
    "T38n1767_032:0223b07": "得之。豈即此身得常我耶。先尼言唯願大慈",
    "T38n1767_032:0223b08": "下。第四歸伏。復有四番。此初請佛說。佛廣為",
    "T38n1767_032:0223b09": "說。因說慢義欲彈斥彼本慢之心。先尼言如",
    "T38n1767_032:0223b10": "是如是下。第二領旨如來因此重說又二。先",
    "T38n1767_032:0223b11": "誡。次說言非自非他非眾生者。明法與眾生",
    "T38n1767_032:0223b12": "同一平等。先尼言我已解已下。第三自獲得",
    "T38n1767_032:0223b13": "解。如來因更責出其相。世尊所言色者下。第",
    "T38n1767_032:0223b14": "四出己所解又二。先自述。次佛命善來得慧",
    "T38n1767_032:0223b15": "眼淨。言法眼者即是初果。言慧眼淨是第四",
    "T38n1767_032:0223b16": "果。但其與佛言論之時已得初果。後命善來",
    "T38n1767_032:0223b17": "得第四果。外道眾中復有姓迦葉下。第四外",
    "T38n1767_032:0223b18": "道文為三。初緣起。次論義。後歸伏。此初三問",
    "T38n1767_032:0223b19": "皆默以為緣起。是故不答。如來欲令彼出己",
    "T38n1767_032:0223b20": "義。梵志復言下。第二論義。自有五番。此初彼",
    "T38n1767_032:0223b21": "先立義。明身異命異。如人捨身未及後身受",
    "T38n1767_032:0223b22": "中陰時。爾時身命異先身命。非因所得。次善",
    "T38n1767_032:0223b23": "男子我說身命下。如來破明萬法從緣。不但",
    "T38n1767_032:0223b24": "身命諸法悉然。陰死之時此命假緣續其中",
    "T38n1767_032:0223b25": "陰。梵志復言我見世間下。第二番出彼立義。",
    "T38n1767_032:0223b26": "彼明有法不從緣生。如來復責梵志。言我見",
    "T38n1767_032:0223b27": "大火下。第三彼因立事。言凡明絕焰是不從",
    "T38n1767_032:0223b28": "緣。如來復破明亦從緣。其中榛木之字。或以",
    "T38n1767_032:0223b29": "為臻音。或以為愁申反。今以臻音為正。詩云。",
    "T38n1767_032:0223c01": "樹之榛栗。傳云。榛栗棗羞。說文云。榛以梓實",
    "T38n1767_032:0223c02": "如小栗。梵志言絕焰去時下。第四重申明不",
    "T38n1767_032:0223c03": "因薪炭。佛即破之明因風而至。瞿曇若人捨",
    "T38n1767_032:0223c04": "身下。第五復出彼難。明兩身中間誰為因緣。",
    "T38n1767_032:0223c05": "佛即答言。終以煩惱而為其緣言有因緣。身",
    "T38n1767_032:0223c06": "即是命命即是身。此據一期果報。一業所得有",
    "T38n1767_032:0223c07": "因緣故。身異命異者。據色心連持謂之為命。",
    "T38n1767_032:0223c08": "五陰名身。其義異也。梵志言唯願為我下。第",
    "T38n1767_032:0223c09": "三歸伏又有三番。此初請說。次佛答又二。先",
    "T38n1767_032:0223c10": "答次牒。計之亦名印述世尊我已知已下。第",
    "T38n1767_032:0223c11": "二領解。次佛重徵。次世尊火即煩惱下。第三",
    "T38n1767_032:0223c12": "委陳已解。經五日已得羅漢果者說其證果。",
    "T38n1767_032:0223c13": "賒促機悟早晚。外道眾中復有富那下。第五",
    "T38n1767_032:0223c14": "外道。彼之所執即是邊見。雖有其執恐有屈",
    "T38n1767_032:0223c15": "滯不敢述之。故且舉問。就文有二。初論義。後",
    "T38n1767_032:0223c16": "歸伏。此初論義自有四番。此即初番舉六十",
    "T38n1767_032:0223c17": "二見問。六十二見有二解一云。身見邊見共六",
    "T38n1767_032:0223c18": "十二。何者身見五十六。邊見有六。約於五陰",
    "T38n1767_032:0223c19": "各有四執。即色離色。亦即亦離。不即不離。餘",
    "T38n1767_032:0223c20": "四例然。則為二十。欲界色界則為四十。無色",
    "T38n1767_032:0223c21": "無色但說四陰。四四十六。故知身見有五十",
    "T38n1767_032:0223c22": "六。邊見六者。謂三界中各有斷常。以足身見",
    "T38n1767_032:0223c23": "成六十二。故大品云。譬如我見攝六十二見。",
    "T38n1767_032:0223c24": "二直就邊見。自六十二。現在世中即色為我",
    "T38n1767_032:0223c25": "則色滅我斷。離色為我則色滅我常。亦即亦",
    "T38n1767_032:0223c26": "離。亦斷亦常。不即不離。則不斷不常。四陰亦",
    "T38n1767_032:0223c27": "然則我二十。去來例然。則成六十。雖有六十",
    "T38n1767_032:0223c28": "不出斷常。故以斷常而標其首。為六十二。今",
    "T38n1767_032:0223c29": "文中云。常無常者則是過去。有邊無邊則據",
    "T38n1767_032:0224a01": "未來。此言邊者。非謂闊陜竪論分際。故是彼",
    "T38n1767_032:0224a02": "邊。如去不如去者。據佛滅後乃計如來。即色",
    "T38n1767_032:0224a03": "涅槃畢竟永滅。此是如去。若身不滅是不如",
    "T38n1767_032:0224a04": "去亦如去亦不如去等(云云)。足前成六十。復云。",
    "T38n1767_032:0224a05": "是身是命即常見。身異命異即斷見。合成六",
    "T38n1767_032:0224a06": "十二見。而此文云。如來滅後者。他人不見此。",
    "T38n1767_032:0224a07": "既不許約如來作二十計。即自解云。我如色",
    "T38n1767_032:0224a08": "來。即如色去。不如色去。故云如去不如去。佛",
    "T38n1767_032:0224a09": "即答之。我不作此說。梵志言今者見何罪過",
    "T38n1767_032:0224a10": "下。第二問。此有何過而不為說。佛答明此是",
    "T38n1767_032:0224a11": "見取之過故不作說。瞿曇若見如是罪過下。",
    "T38n1767_032:0224a12": "第三問如來何所見。著何所說耶。佛答之。先",
    "T38n1767_032:0224a13": "遣見著之言。後明就見能說。瞿曇云何下。第",
    "T38n1767_032:0224a14": "四重責見說。佛乃廣答又二。先正答。後更反",
    "T38n1767_032:0224a15": "責以出其相。富那言請說一喻下。第二歸伏。譬",
    "T38n1767_032:0224a16": "云如大村外者。此譬佛果涅槃。有娑羅林者。",
    "T38n1767_032:0224a17": "有人譬金剛心。今譬眾生心。中有一樹者譬",
    "T38n1767_032:0224a18": "佛性。足一百年者是一數之圓名。譬中道佛",
    "T38n1767_032:0224a19": "性圓滿端正。文云。一樹先林而生。一樹既譬",
    "T38n1767_032:0224a20": "佛性。可云佛性在眾生前。無眾生而已。有眾",
    "T38n1767_032:0224a21": "生即有佛性。今何以云先林而生。若言佛性",
    "T38n1767_032:0224a22": "眾生有先有後。若共若離皆悉不可。並須破",
    "T38n1767_032:0224a23": "之。性執破已方得假說有前有後。此之前後",
    "T38n1767_032:0224a24": "則不相乖。既不相乖乍可義說佛性在前。何",
    "T38n1767_032:0224a25": "以故。佛性本有。以本有故故義云。先即不失",
    "T38n1767_032:0224a26": "理。林主修治者。即修持人。其樹陳朽皮膚悉",
    "T38n1767_032:0224a27": "脫者。譬煩惱諸惡一切都盡。唯真實在即是",
    "T38n1767_032:0224a28": "萬德。",
    "T38n1767_032:0224a29": "大般涅槃經疏卷第三十二"
}