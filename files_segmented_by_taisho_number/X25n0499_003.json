{
    "X25n0499_003:0640a07": "金剛般若波羅蜜經懸判疏鈔卷之三",
    "X25n0499_003:0640a08": "勅建西天寺武林後學沙門性起述",
    "X25n0499_003:0640a09": "△三會通餘部三。初標。",
    "X25n0499_003:0640a10": "第三會通餘部者。",
    "X25n0499_003:0640a11": "△二釋文。分六。初通括大意。",
    "X25n0499_003:0640a12": "既委此經。已屬同教一乘。然同教一乘。乃諸經之綱",
    "X25n0499_003:0640a13": "領。三藏之本源。是以前後一貫。始終無別。應知教雖",
    "X25n0499_003:0640a14": "分五。率本無殊。從初華嚴。次說阿含。次說方等。次唱",
    "X25n0499_003:0640a15": "般若。玄宗而為其本。",
    "X25n0499_003:0640a16": "△二引經證成。文六。初引小乘論明法空。",
    "X25n0499_003:0640a17": "故阿含論云。無是老死。即法空也。無誰老死。即生空",
    "X25n0499_003:0640a18": "也。",
    "X25n0499_003:0640a19": "△二引智論明法空。",
    "X25n0499_003:0640a20": "又智論云。三藏中。明法空為大空。摩訶衍中。十方空",
    "X25n0499_003:0640a21": "為大空。皆顯小乘。已有二空。又智論中云。從初得道",
    "X25n0499_003:0640a22": "乃至涅槃。常說般若。",
    "X25n0499_003:0640a23": "鈔。從始至終。皆以般若而為其本故。△三引淨名",
    "X25n0499_003:0640a24": "明法空。",
    "X25n0499_003:0640b01": "又淨名云。觀身實相。觀佛亦然。",
    "X25n0499_003:0640b02": "鈔。淨名云。爾時世尊問維摩詰。汝欲見如來。為以",
    "X25n0499_003:0640b03": "何等觀如來耶。維摩詰言。如自觀身實相。觀佛亦",
    "X25n0499_003:0640b04": "然。我觀如來。前際不來。後際不去。今則不住。不觀",
    "X25n0499_003:0640b05": "色．不觀色如。不觀色性。不觀受想行識。不觀識如。",
    "X25n0499_003:0640b06": "不觀識性等文(斯取文義。指觀五蘊身而即實相真如般若之妙理故)。△四",
    "X25n0499_003:0640b07": "引本經明法空。",
    "X25n0499_003:0640b08": "此經云。信心清淨。即生實相等。是般若義故。仁王亦",
    "X25n0499_003:0640b09": "說佛性。名為般若。",
    "X25n0499_003:0640b10": "△五引般若明法空。",
    "X25n0499_003:0640b11": "大品云。欲得聲聞乘。當學般若波羅蜜。欲得緣覺乘。",
    "X25n0499_003:0640b12": "(當學)般若波羅蜜。欲得菩薩乘。當學般若波羅蜜。是以",
    "X25n0499_003:0640b13": "三獸度河。各說清淺。分河飲水。自有千差。故爾如來",
    "X25n0499_003:0640b14": "法隨機便。則教有乘殊。細推根源。惟一法耳。",
    "X25n0499_003:0640b15": "鈔。大品云。欲得聲聞下。以般若智水而入三乘故。",
    "X25n0499_003:0640b16": "是故下智得聲聞菩提。中智得緣覺菩提。上智得",
    "X25n0499_003:0640b17": "無上菩提。是以三獸度河下。一兔．二鹿．三馬。以兔",
    "X25n0499_003:0640b18": "過河。云水太深。以鹿過河。云水却好。以馬過河。云",
    "X25n0499_003:0640b19": "水太淺。故云各說深淺。分河飲水。自有千差者。云",
    "X25n0499_003:0640b20": "西竺有河名恒河。如此方秦淮河之類。謂各人門",
    "X25n0499_003:0640b21": "口飲水。清濁不等。味有差殊。斯則二喻。水喻般若。",
    "X25n0499_003:0640b22": "水性無二。機有深淺。諍惡不同。故爾如來法隨機",
    "X25n0499_003:0640b23": "便下。合上二喻。法及機宜。云細推根源。唯一法耳",
    "X25n0499_003:0640b24": "者。言般若性水無二別也。△六引法華明法空。",
    "X25n0499_003:0640c01": "經云。十方佛土中。惟有一乘法。無二亦無三。除佛方",
    "X25n0499_003:0640c02": "便說。一乘法者即般若法也。",
    "X25n0499_003:0640c03": "鈔。引法華一乘實相。而分別說三。今直示本法。無",
    "X25n0499_003:0640c04": "二亦無三故。若有三說。自隨他意語。方便說也。△",
    "X25n0499_003:0640c05": "三釋通妨難二。初問難。",
    "X25n0499_003:0640c06": "問。既惟般若一法。何用初說華嚴。終唱涅槃。",
    "X25n0499_003:0640c07": "△二釋通答難。分二。初從本起末。",
    "X25n0499_003:0640c08": "答。華嚴為直示最上大根眾生。其奈中下未授。故于",
    "X25n0499_003:0640c09": "一佛乘。分別說三。",
    "X25n0499_003:0640c10": "△二攝末歸本。",
    "X25n0499_003:0640c11": "循循善誘。引入般若大乘空慧。先所出納。是子所知。",
    "X25n0499_003:0640c12": "以至法華會上。仍將般若空慧。委付家財。三乘俱稟",
    "X25n0499_003:0640c13": "授記作佛。法王大寶。自然而至。攝末歸本。流入薩婆",
    "X25n0499_003:0640c14": "若故。是知法華若無般若之法。將何付耶。",
    "X25n0499_003:0640c15": "鈔。循循善誘者。即阿含時。廣說天人因果小教。以",
    "X25n0499_003:0640c16": "循循善誘。引迷流而得入涅槃故。二引入般若大",
    "X25n0499_003:0640c17": "乘空慧者。即方等會上。以談法相大乘故。三先所",
    "X25n0499_003:0640c18": "出納。是子所知者。如來將般若空慧法財。命須菩",
    "X25n0499_003:0640c19": "提．迦葉．富樓那等化諸菩薩故。故曰是子所知。四",
    "X25n0499_003:0640c20": "以至法華會上。仍將般若空慧委付家財下。雖法",
    "X25n0499_003:0640c21": "華授記作佛者。以般若法而付囑之。方能流入一",
    "X25n0499_003:0640c22": "切智故。五是知下結歎云。是知若無般若以心印",
    "X25n0499_003:0640c23": "心。以法即法者。決不能授記作佛耳。△四示般若",
    "X25n0499_003:0640c24": "流入諸法。文五。初指般若即法界義。",
    "X25n0499_003:0641a01": "是以般若之法。在華嚴為一真法界。眾藝修之。令入",
    "X25n0499_003:0641a02": "般若波羅密門。",
    "X25n0499_003:0641a03": "鈔。善財先近。徧友一言不示(表法男徧一切處故)。指歸眾藝",
    "X25n0499_003:0641a04": "童子。唱四十二字陀羅尼門。先阿後茶。表示菩薩。",
    "X25n0499_003:0641a05": "入四十二位賢聖真菩提路。總依般若波羅密法",
    "X25n0499_003:0641a06": "門而修之故。△二指般若即實相義。",
    "X25n0499_003:0641a07": "在諸大乘經為實相般若。",
    "X25n0499_003:0641a08": "鈔。如來一代時教。皆依實相為本。離此實相外。無",
    "X25n0499_003:0641a09": "法可酬故。△三指般若即金剛性。",
    "X25n0499_003:0641a10": "在此經為金剛般若。",
    "X25n0499_003:0641a11": "鈔。經云。尊者問佛。此經我等云何奉持。佛告須菩",
    "X25n0499_003:0641a12": "提。是經名為金剛般若波羅蜜。以是名字。汝當奉",
    "X25n0499_003:0641a13": "持。所以者何。佛說般若波羅蜜。即非般若波羅蜜",
    "X25n0499_003:0641a14": "等。△四指般若即覺藏義。",
    "X25n0499_003:0641a15": "在法華為本源覺藏。覺藏者。即般若義也。",
    "X25n0499_003:0641a16": "鈔。本源者。即真如自性也。覺藏者。即般若智也。是",
    "X25n0499_003:0641a17": "故起信論云。從本以來。自性滿足。一切功德。所謂",
    "X25n0499_003:0641a18": "自體有大智慧光明義故。徧照法界義故。真實知",
    "X25n0499_003:0641a19": "識義故。自性清淨心義故。常樂我淨義故。清凉不",
    "X25n0499_003:0641a20": "變自在義故。具足如是過於恒沙。不離不斷不異",
    "X25n0499_003:0641a21": "不思議佛法乃至滿足無所少義。故名為如來。亦",
    "X25n0499_003:0641a22": "名如來法身。論又問曰。上說真如。其體平等。離一",
    "X25n0499_003:0641a23": "切相。云何復說體有差別。如是種種功德。答曰。雖",
    "X25n0499_003:0641a24": "實有此諸功德義。而無差別之相。等同一味。唯一",
    "X25n0499_003:0641b01": "真如。此義云何。以無分別。離分別相。是故無二。△",
    "X25n0499_003:0641b02": "五指般若即涅槃性二。初正示名目。",
    "X25n0499_003:0641b03": "在涅槃為常住妙性。亦般若義也。",
    "X25n0499_003:0641b04": "△二引經證成。",
    "X25n0499_003:0641b05": "故世尊將入潛輝云。我以摩訶般若之力。徧觀三界。",
    "X25n0499_003:0641b06": "諸山大海大地含生。如是三界。根本離性。畢竟寂滅。",
    "X25n0499_003:0641b07": "同虗空相等。",
    "X25n0499_003:0641b08": "鈔。大覺世尊將入涅槃時。頓示三摩禪那。三摩鉢",
    "X25n0499_003:0641b09": "底。反復三次。出定告眾云。我以摩訶般若之力至",
    "X25n0499_003:0641b10": "同虗空相等者。以示諸佛如來成道轉法輪入涅",
    "X25n0499_003:0641b11": "槃等。皆以般若之力。而成就故。若無般若自性。將",
    "X25n0499_003:0641b12": "何為本耶。△五名別義同。",
    "X25n0499_003:0641b13": "是知名雖有異。而妙旨無殊。豈非般若而為諸法之",
    "X25n0499_003:0641b14": "本哉。",
    "X25n0499_003:0641b15": "△六賢聖同依。",
    "X25n0499_003:0641b16": "故三賢之所依。十地之所證。十方三世諸佛。皆依般",
    "X25n0499_003:0641b17": "若。故得阿耨菩提者。以一體同觀無二法故。",
    "X25n0499_003:0641b18": "鈔。般若既為三世諸佛之母。豈以三賢十地而不",
    "X25n0499_003:0641b19": "依此法之所修哉。故三賢為解行般若。十地為修",
    "X25n0499_003:0641b20": "證般若。諸佛為究竟般若。是以從因至果。無非般",
    "X25n0499_003:0641b21": "若性力而已矣。△三結。",
    "X25n0499_003:0641b22": "以上第三會餘部文義一科已竟。",
    "X25n0499_003:0641b24": "金剛般若波羅蜜經懸判疏鈔卷之三"
}