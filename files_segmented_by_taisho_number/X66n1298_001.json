{
    "X66n1298_001:0720a04": "禪門諸祖師偈頌目錄",
    "X66n1298_001:0720a06": "卷上之上",
    "X66n1298_001:0720a07": "　佛祖傳法偈(潭州尋和尚)　三祖鑑智禪師信心銘",
    "X66n1298_001:0720a08": "　筠州洞山价禪師玄中銘(舒州浮山遠和尚註)",
    "X66n1298_001:0720a09": "　洞山价禪師新豐吟(遠和尚註)",
    "X66n1298_001:0720a10": "　紫塞野人雪子吟(遠和尚註)",
    "X66n1298_001:0720a11": "　同安察禪師十玄談(郢州大陽警玄和尚註)",
    "X66n1298_001:0720a12": "　察禪師搜玄吟",
    "X66n1298_001:0720a13": "　察禪師坐禪銘(大陽明安禪師註并序)",
    "X66n1298_001:0720a14": "　漳州羅漢和尚明道頌　誌公和尚十二時歌",
    "X66n1298_001:0720a15": "　潭州龍牙山遁禪師頌　法燈禪師擬寒山",
    "X66n1298_001:0720a16": "　洞山五位頌　洞山五王子頌",
    "X66n1298_001:0720a17": "卷上之下",
    "X66n1298_001:0720a18": "　通明因緣四則　高城和尚歌",
    "X66n1298_001:0720a19": "　趙州和尚十二時歌　永嘉真覺大師證道歌",
    "X66n1298_001:0720a20": "　杯度禪師一鉢歌",
    "X66n1298_001:0720a21": "　　　　　三山開元寺首座　道永　續錄",
    "X66n1298_001:0720a22": "　佛眼三自省　溈山警策",
    "X66n1298_001:0720a23": "　如來成道記　永安僧堂記",
    "X66n1298_001:0720a24": "新添上卷尾　(福城東許狀元坊內楊六郎刊行)",
    "X66n1298_001:0720b01": "　國師對御　天台坐禪銘",
    "X66n1298_001:0720b02": "　禪月龜鑑　臨濟正宗記",
    "X66n1298_001:0720b03": "　圜悟送大慧　志公藥方",
    "X66n1298_001:0720b04": "　佛印降魔表　慈受深警眾",
    "X66n1298_001:0720b05": "　古德埀訓　仰山飯",
    "X66n1298_001:0720b06": "　看經誡",
    "X66n1298_001:0720b07": "卷下之上",
    "X66n1298_001:0720b08": "　禪月大師山居(二十四首)　誌公和尚十四科頌",
    "X66n1298_001:0720b09": "　騰騰和尚了元歌　石頭和尚艸庵歌",
    "X66n1298_001:0720b10": "　石頭和尚參同契(瑯瑘覺禪師科)",
    "X66n1298_001:0720b11": "　牧護和尚歌　樂普和尚浮漚歌(五首)",
    "X66n1298_001:0720b12": "　丹霞和尚弄珠吟(二首)　道吾和尚浮漚歌(二首)",
    "X66n1298_001:0720b13": "　傅大士心王銘　香嚴襲燈禪師頌(十九首)",
    "X66n1298_001:0720b14": "　南嶽懶瓚和尚歌　南嶽惟勁禪師覺地頌",
    "X66n1298_001:0720b15": "　僧亡名息心銘",
    "X66n1298_001:0720b16": "　雲頂山德敷禪師頌(十首七言)",
    "X66n1298_001:0720b17": "　歸宗至真禪師頌(一首)　九峯詮和尚山居頌",
    "X66n1298_001:0720b18": "　傅大士四相頌",
    "X66n1298_001:0720b19": "永首座續錄",
    "X66n1298_001:0720b20": "　真歇燈記　晦室燈記　無盡法堂記",
    "X66n1298_001:0720b21": "卷下之下",
    "X66n1298_001:0720b22": "　高邁長明燈記　明教尊僧篇",
    "X66n1298_001:0720b23": "　雲峯悅小參　怡山然發願文",
    "X66n1298_001:0720b24": "　趙郡王省行堂記　月林觀體道銘",
    "X66n1298_001:0720c01": "　白楊順埀誡　慈受深示眾",
    "X66n1298_001:0720c02": "　佛心才坐禪銘　慈恩大師出家箴",
    "X66n1298_001:0720c03": "　禪月禪師訓童行　仁宗皇帝贊僧",
    "X66n1298_001:0720c04": "　永明壽垂誡　枯禪辭住鼓山(胡尚書和)",
    "X66n1298_001:0720c05": "　洞山辭親三書(娘書附)　梁山則十牛頌",
    "X66n1298_001:0720c06": "　輝自得六牛頌　月窟清訓童行",
    "X66n1298_001:0720c07": "　雪竇丈室銘　義淨三藏戒看經",
    "X66n1298_001:0720c08": "　仁宗題譯經院　洞山息世譏",
    "X66n1298_001:0720c09": "　五家宗派括　八溢聖解脫門",
    "X66n1298_001:0720c10": "　陳宏詞答真參政書　文正公勉佛果行脚",
    "X66n1298_001:0720c11": "　勸安老僧文　真性頌　枯骨頌",
    "X66n1298_001:0720c13": "諸祖師偈頌目錄(終)",
    "X66n1298_001:0720c20": "禪門諸祖師偈頌上之上",
    "X66n1298_001:0720c21": "五老峯釋　子昇　錄",
    "X66n1298_001:0720c22": "佛祖偈",
    "X66n1298_001:0720c23": "毗婆尸佛",
    "X66n1298_001:0720c24": "身從無相中受生(於無住本立一切法)。猶如幻出諸形像(念念是幻。",
    "X66n1298_001:0721a01": "山河大地是幻)。幻人心識本來無(東湧西沒是什麼)。罪福皆空無所",
    "X66n1298_001:0721a02": "住(水月鏡像)。",
    "X66n1298_001:0721a03": "尸棄佛",
    "X66n1298_001:0721a04": "起諸善業本是幻(祖佛出頭不得也)。造諸惡業亦是幻(塵勞業惑",
    "X66n1298_001:0721a05": "當處解脫)。身如聚沫心如風(現行現用任性隨緣)。幻出無根無實性",
    "X66n1298_001:0721a06": "(言語三昧縱橫。展托不動纖毫)。",
    "X66n1298_001:0721a07": "毗舍浮佛",
    "X66n1298_001:0721a08": "假借四大以為身(混融一體。鵠白烏玄。地水火風)。心本無生因境有",
    "X66n1298_001:0721a09": "(心非垢淨。垢淨是心)。前境若無心亦無(拈柴擇菜)。罪福如幻起亦滅",
    "X66n1298_001:0721a10": "(言詞路絕。詶對知時)。",
    "X66n1298_001:0721a11": "拘留孫佛",
    "X66n1298_001:0721a12": "見身無實是佛見(得什麼椀)。了心如幻是佛了(諸聖如今說箇夢幻)。",
    "X66n1298_001:0721a13": "了得身心本性空(體用如如廓周沙界)。斯人與佛何殊別(青黃赤白",
    "X66n1298_001:0721a14": "函葢機鋒)。",
    "X66n1298_001:0721a15": "拘那含佛",
    "X66n1298_001:0721a16": "佛不見身知是佛(謗佛法僧是真歸依三寶)。若實有知別無佛(靈智",
    "X66n1298_001:0721a17": "非造。恰恰全泪)。智者能知罪性空(罪性即是真性。起滅無依)。坦然不懼於",
    "X66n1298_001:0721a18": "生死(七顛八倒自受用門)。",
    "X66n1298_001:0721a19": "迦葉佛",
    "X66n1298_001:0721a20": "一切眾生性清淨(皆依自性法身念念清淨)。從本無生無可滅(言語",
    "X66n1298_001:0721a21": "道斷。若谷含聲)。即此身心是幻生(四大五蘊即是法身)。幻化之中無罪",
    "X66n1298_001:0721a22": "福(以無心意而現行)。",
    "X66n1298_001:0721a23": "釋迦牟尼佛",
    "X66n1298_001:0721a24": "幻化無因亦無生(萬像森羅從本已來念念絕待)。皆即自然見如是",
    "X66n1298_001:0721b01": "(法法不回互。用而無用)。諸法無非自化生(卷舒縱奪。殺活臨時)。幻化無生",
    "X66n1298_001:0721b02": "無所畏(違順當機〔直規〕勇出有何所畏)。",
    "X66n1298_001:0721b03": "爾時世尊告摩訶迦葉。吾有清淨正法眼",
    "X66n1298_001:0721b04": "藏。付囑於汝。汝當諦聽。偈曰。",
    "X66n1298_001:0721b05": "法本法無法(靈覺真心各各圓滿)。無法法亦法(無知之般若)。今付無",
    "X66n1298_001:0721b06": "法時(說法無所得也)。法法何曾法(見聞覺知將何為境)。",
    "X66n1298_001:0721b07": "初祖摩訶迦葉",
    "X66n1298_001:0721b08": "法法本來法(不修而得。念念無違)。無法無非法(一真之體。無是無非。非法亦無)。",
    "X66n1298_001:0721b09": "何於一法中(一路涅槃門)。有法有不法(一路之門豈分有無。用自無體。無體",
    "X66n1298_001:0721b10": "無妨)。",
    "X66n1298_001:0721b11": "二祖阿難尊者",
    "X66n1298_001:0721b12": "本來付有法(得地因師)。付了言無法(不從他得)。各各既自悟(飢飡",
    "X66n1298_001:0721b13": "渴飲。行住坐臥)。悟了無無法(喚什麼作山河大地)。",
    "X66n1298_001:0721b14": "三祖商那和修尊者",
    "X66n1298_001:0721b15": "非法亦非心(實際理地)。無心亦無法(心境雙亡)。說是心法時(三世",
    "X66n1298_001:0721b16": "一時說)。是法非心法(未曾說著一字。何挂脣齒)。",
    "X66n1298_001:0721b17": "四祖優波毱多尊者",
    "X66n1298_001:0721b18": "心自本來心(處六趣而不減。居四聖而不增)。本心非有法(了無外境。萬物唯心)。",
    "X66n1298_001:0721b19": "有法有本心(不壞假名而談實相)。非心非本法(凡聖氷消瓦解)。",
    "X66n1298_001:0721b20": "五祖提多迦尊者",
    "X66n1298_001:0721b21": "通達本法心(法法無礙。念念該通)。無法無非法(無住亦無本)。悟了同",
    "X66n1298_001:0721b22": "未悟(迷悟同源)。無心得無法(以無緣心之智隨逗物機)。",
    "X66n1298_001:0721b23": "六祖彌遮迦尊者",
    "X66n1298_001:0721b24": "無心無可得(無心之心有何所得)。說得不名法(終日說而無說)。若了心",
    "X66n1298_001:0721c01": "非心(聲色純真)。始解心心法(喚一切作一切)。",
    "X66n1298_001:0721c02": "七祖婆須蜜尊者",
    "X66n1298_001:0721c03": "心同虗空界(虛空即是心)。示等虗空法(法即是虛空)。證得虗空",
    "X66n1298_001:0721c04": "時(虗空中行坐。虗空中運為。皆是虗空)。無是無非法(靈智獨存。對機無礙)。",
    "X66n1298_001:0721c05": "八祖佛馱難提尊者",
    "X66n1298_001:0721c06": "虗空無內外(空中即是心。心法有何邊畔。虗空亦如是)。心法亦如是(證前所說)。",
    "X66n1298_001:0721c07": "若了虗空故(色空明暗於己無礙)。是達真如理(森羅萬像。真如勇出無礙)。",
    "X66n1298_001:0721c08": "九祖伏駄蜜多尊者",
    "X66n1298_001:0721c09": "真理本無法(用即體也)。因名顯真理(體用雙行)。受得真真法(得而",
    "X66n1298_001:0721c10": "無得秖與麼得)。非真亦非偽(臘月三十日)。",
    "X66n1298_001:0721c11": "十祖脇尊者",
    "X66n1298_001:0721c12": "真體自然真(亘古亘今)。因真說有理(法身說法身)。領得真真法",
    "X66n1298_001:0721c13": "(大用現前)。無行亦無止(不可黑山下坐。般若無知)。",
    "X66n1298_001:0721c14": "十一祖富那夜奢尊者",
    "X66n1298_001:0721c15": "迷悟如隱顯(殺活當機)。明暗不相離(拂子即是法身。法身即是拂子)。今付",
    "X66n1298_001:0721c16": "隱顯法(隱法顯法見麼見麼)。非一亦非二(非一。燈籠是用。露柱是體。非二。燈籠露柱",
    "X66n1298_001:0721c17": "百雜碎)。",
    "X66n1298_001:0721c18": "十二祖馬鳴尊者",
    "X66n1298_001:0721c19": "隱顯即本法(覿面相呈見箇什麼)。明暗元無二(無明即是佛性)。今付悟",
    "X66n1298_001:0721c20": "了法(不得辜負先聖)。非取亦非弃(不可得中秖麼得)。",
    "X66n1298_001:0721c21": "十三祖迦毗摩羅尊者",
    "X66n1298_001:0721c22": "非隱非顯法(凡聖路絕善惡身形)。說是真實際(見聞覺知當處解脫)。悟此",
    "X66n1298_001:0721c23": "隱顯法(言下萬機通)。非愚亦非智(世間法即是出世間法)。",
    "X66n1298_001:0721c24": "十四祖龍樹尊者",
    "X66n1298_001:0722a01": "為名隱顯法(不已而已說箇隱顯)。方說解脫理(七顛八倒絲毫未曾動著)。於",
    "X66n1298_001:0722a02": "法既無證(不可法身更證箇法身也)。無嗔亦無喜(隨眾過時。莫失常儀)。",
    "X66n1298_001:0722a03": "十五祖迦那提婆尊者",
    "X66n1298_001:0722a04": "本對傳法人(事不孤起)。為說解脫理(智識難追)。於法實無證(山青",
    "X66n1298_001:0722a05": "水淥)。無終復無始(三際求心不可得。所以傳受也)。",
    "X66n1298_001:0722a06": "十六祖羅睺羅多尊者",
    "X66n1298_001:0722a07": "於法實無證(見聞但見聞。見聞即是不可得)。不取亦不離(體即是用)。法非",
    "X66n1298_001:0722a08": "有無相(示種種相即見法體)。內外云何起(無情有情何別一體。亦無乾坤。隨見無偏)。",
    "X66n1298_001:0722a09": "十七祖僧伽難提尊者",
    "X66n1298_001:0722a10": "心地本無生(萬像依然。常自寂滅)。因地從緣起(三乘五性。皆從緣起)。緣種",
    "X66n1298_001:0722a11": "不相妨(事理長短。無有妨礙)。花果亦復爾(證前所說)。",
    "X66n1298_001:0722a12": "十八祖伽耶舍多尊者",
    "X66n1298_001:0722a13": "有種有心地(心生故種種像興也)。因緣能發萌(從善知識言下發萌)。於緣",
    "X66n1298_001:0722a14": "不相礙(森羅萬像不礙眼光)。當生生不生(用而無用)。",
    "X66n1298_001:0722a15": "十九祖鳩摩羅多尊者",
    "X66n1298_001:0722a16": "性上本無生(性自清淨)。為對求人說(於無生性說菩提涅槃也)。於法既",
    "X66n1298_001:0722a17": "無得(無有一法傳受於人)。何懷決無決(說什麼悟不悟。一切處清淨解脫)。",
    "X66n1298_001:0722a18": "二十祖奢夜多尊者",
    "X66n1298_001:0722a19": "言下合無生(莫過於此)。同於法界性(一念徧歷於多劫)。若能如是",
    "X66n1298_001:0722a20": "解(證前所說)。通達事理竟(人問雪峯如何是學人自己。答云盡乾坤是)。",
    "X66n1298_001:0722a21": "二十一祖婆修盤頭尊者",
    "X66n1298_001:0722a22": "泡幻同無礙(若了一切如幻。有何法所礙)。如何不了悟(著衣喫飯行住坐臥)。",
    "X66n1298_001:0722a23": "達法在其中(有為之法莫越於此)。非今亦非古(今古有無生滅凡聖有何妨礙)。",
    "X66n1298_001:0722a24": "二十二祖摩拏羅尊者",
    "X66n1298_001:0722b01": "心隨萬境轉(遇長即長遇短即短)。轉處實能幽(入此爐中無不幽也)。隨流",
    "X66n1298_001:0722b02": "認得性(超聲超色。聲色何遣)。無喜復無憂(無明顛倒本來清淨)。",
    "X66n1298_001:0722b03": "二十三祖鶴勒尊者",
    "X66n1298_001:0722b04": "認得心性時(此處明了)。可說不思議(言語展托卷舒自在)。了了無可",
    "X66n1298_001:0722b05": "得(句句不思議)。得時不說知(般若無知。無所不知)。",
    "X66n1298_001:0722b06": "二十四祖師子尊者",
    "X66n1298_001:0722b07": "正說知見時(明明覺了)。知見俱是心(見聞覺知唯一真心)。當心即知",
    "X66n1298_001:0722b08": "見(心法即一切法)。知見即于今(強生頭角得麼)。",
    "X66n1298_001:0722b09": "二十五祖婆舍斯多尊者",
    "X66n1298_001:0722b10": "聖人說知見(言下悟道即是聖人)。當境無非是(拈起便用)。我今悟真",
    "X66n1298_001:0722b11": "性(不受他謾)。無道亦無理(有什麼佛法到你)。",
    "X66n1298_001:0722b12": "二十六祖不如蜜多尊者",
    "X66n1298_001:0722b13": "真性心地藏(一心真性包含萬像)。無頭亦無尾(前後中間此心不可名邈)。應",
    "X66n1298_001:0722b14": "緣而化物(若秋月皎長江。隨器設教)。方便呼為智(說菩提涅槃方便稱麼)。",
    "X66n1298_001:0722b15": "二十七祖般若多羅尊者",
    "X66n1298_001:0722b16": "心地含諸種(一切所有從心地出)。因事復因理(世間法即是出世間法)。果",
    "X66n1298_001:0722b17": "滿菩提圓(果中因。因中果)。花開世界起(一花開天下春。喚作什麼)。",
    "X66n1298_001:0722b18": "二十八祖菩提達磨",
    "X66n1298_001:0722b19": "吾本來茲士(達磨大師從西天來唐土)。傳法救迷情(少林面壁不已而已)。一",
    "X66n1298_001:0722b20": "花開五葉(有六祖號。花開五葉誰人不知)。結果自然成(因花結果。因人悟心。悟無",
    "X66n1298_001:0722b21": "所得)。",
    "X66n1298_001:0722b22": "二祖惠可大師",
    "X66n1298_001:0722b23": "本來緣有地(先須得地)。因地種花生(萬法皆從心地所生)。本來無有",
    "X66n1298_001:0722b24": "種(從本已來諸法寂滅)。花亦不能生(心空寂故運用無差)。",
    "X66n1298_001:0722c01": "三祖僧璨大師",
    "X66n1298_001:0722c02": "花種雖因地(物像從心起也)。從地種花生(於靈覺之內了現乾坤)。若無",
    "X66n1298_001:0722c03": "人下種(心境頓忘。人法何有)。花地盡無生(處處見道)。",
    "X66n1298_001:0722c04": "四祖道信大師",
    "X66n1298_001:0722c05": "花種有生地(見聞覺知)。因地花生生(於一切中現種種像)。大緣與性",
    "X66n1298_001:0722c06": "合(緣起無生)。當生生不生(念念無生之生)。",
    "X66n1298_001:0722c07": "五祖弘忍大師",
    "X66n1298_001:0722c08": "有情來下種(人人有佛性)。因地果還生(因果凡聖無差)。無情既無",
    "X66n1298_001:0722c09": "種(透聲透色)。無性亦無生(無知之性觸目徧周)。",
    "X66n1298_001:0722c10": "六祖惠能大師",
    "X66n1298_001:0722c11": "心地含諸種(一念包容十剎)。普雨悉皆萌(祖師說法。眾生發萌)。頓悟花",
    "X66n1298_001:0722c12": "情已(聲色無邊。般若無邊)。菩提果自成(信受奉行)。",
    "X66n1298_001:0722c13": "南岳讓和尚",
    "X66n1298_001:0722c14": "心地含諸種。遇澤悉皆萌。三昧華無相。何壞復何成。",
    "X66n1298_001:0722c15": "江西馬大師",
    "X66n1298_001:0722c16": "心地隨時說。菩提亦祇寧。事理俱無礙。當生即不生。",
    "X66n1298_001:0722c17": "三祖大師信心銘",
    "X66n1298_001:0722c18": "　至道無難　　唯嫌揀擇　　但莫憎愛　　洞然明白",
    "X66n1298_001:0722c19": "　毫釐有差　　天地懸隔　　欲得現前　　莫存順逆",
    "X66n1298_001:0722c20": "　違順相爭　　是為心病　　不識玄旨　　徒勞念靜",
    "X66n1298_001:0722c21": "　圓同太虗　　無欠無餘　　良由取捨　　所以不如",
    "X66n1298_001:0722c22": "　莫逐有緣　　勿住空忍　　一種平懷　　泯然自盡",
    "X66n1298_001:0722c23": "　止動歸止　　止更彌動　　唯滯兩邊　　寧知一種",
    "X66n1298_001:0722c24": "　一種不通　　兩處失功　　遣有沒有　　從空背空",
    "X66n1298_001:0723a01": "　多言多慮　　轉不相應　　絕言絕慮　　無處不通",
    "X66n1298_001:0723a02": "　歸根得旨　　隨照失宗　　須臾返色　　勝却前空",
    "X66n1298_001:0723a03": "　前空轉變　　皆由妄現　　不用求真　　唯須息見",
    "X66n1298_001:0723a04": "　二見不住　　慎勿追尋　　纔有是非　　紛然失心",
    "X66n1298_001:0723a05": "　二由一有　　一亦莫守　　一心不生　　萬法無咎",
    "X66n1298_001:0723a06": "　無咎無法　　不生不心　　能隨境滅　　境逐能沈",
    "X66n1298_001:0723a07": "　境由能境　　能由境能　　欲知兩段　　元是一空",
    "X66n1298_001:0723a08": "　一空同兩　　齊含萬象　　不見精麤　　寧有偏黨",
    "X66n1298_001:0723a09": "　大道軆寬　　無易無難　　小見狐疑　　轉急轉遲",
    "X66n1298_001:0723a10": "　執之失度　　必入邪路　　放之自然　　體無去住",
    "X66n1298_001:0723a11": "　任性合道　　逍遙絕惱　　繫念乖真　　沈惛不好",
    "X66n1298_001:0723a12": "　不好勞神　　何用疎親　　欲趣一乘　　勿惡六塵",
    "X66n1298_001:0723a13": "　六塵不惡　　還同正覺　　智者無為　　愚人自縛",
    "X66n1298_001:0723a14": "　法無異法　　妄自愛著　　將心用心　　豈非大錯",
    "X66n1298_001:0723a15": "　迷生寂亂　　悟無好惡　　一切二邊　　妄自斟酌",
    "X66n1298_001:0723a16": "　夢幻虗花　　何勞把捉　　得失是非　　一時放却",
    "X66n1298_001:0723a17": "　眼若不睡　　諸夢自除　　心若不異　　萬法一如",
    "X66n1298_001:0723a18": "　一如軆玄　　兀爾忘緣　　萬法齊觀　　歸復自然",
    "X66n1298_001:0723a19": "　泯其所以　　不可方比　　止動無動　　動止無止",
    "X66n1298_001:0723a20": "　兩既不成　　一何有爾　　究竟窮極　　不存軌則",
    "X66n1298_001:0723a21": "　啟心平等　　所作俱息　　狐疑盡淨　　正信調直",
    "X66n1298_001:0723a22": "　一切不留　　無可記憶　　虗明自照　　不勞心力",
    "X66n1298_001:0723a23": "　非思量處　　識情難測　　真如法界　　無他無自",
    "X66n1298_001:0723a24": "　要急相應　　唯言不二　　不二皆同　　無不包容",
    "X66n1298_001:0723b01": "　十方智者　　皆入此宗　　宗非促延　　一念萬年",
    "X66n1298_001:0723b02": "　無在不在　　十方目前　　極小同大　　忘絕境界",
    "X66n1298_001:0723b03": "　極大同小　　不見邊表　　有即是無　　無即是有",
    "X66n1298_001:0723b04": "　若不如是　　必不須守　　一即一切　　一切即一",
    "X66n1298_001:0723b05": "　但能如是　　何慮不畢　　信心不二　　不二信心",
    "X66n1298_001:0723b06": "　言語道斷　　非去來今",
    "X66n1298_001:0723b07": "筠州洞山价禪師玄中銘",
    "X66n1298_001:0723b08": "竊以絕韻之音。假玄唱以明宗。入理深談。以無功而",
    "X66n1298_001:0723b09": "會旨。混然體用。宛轉偏圓。亦猶投刃揮斤。輪扁得手。",
    "X66n1298_001:0723b10": "虗玄不犯。迴互傍參。寄鳥道而寥空。以玄路而該括。",
    "X66n1298_001:0723b11": "然雖空軆寂然。不乖羣動。於有句中無句。妙在軆前。",
    "X66n1298_001:0723b12": "以無語中有語。迴塗復妙。是以用而不動。寂而不凝。",
    "X66n1298_001:0723b13": "清風偃艸而不搖。皓月普天而非照。蒼梧不棲於丹",
    "X66n1298_001:0723b14": "鳳。澄潭豈墜於紅輪。獨而不孤。無根永固。雙明齊韻。",
    "X66n1298_001:0723b15": "事理俱融。是以高歌雪曲和者還稀。布皷臨軒何人",
    "X66n1298_001:0723b16": "鳴擊。不達旨妙。難措幽微。儻或用而無功。寂而虗照。",
    "X66n1298_001:0723b17": "事理雙明。軆用無滯。玄中之旨。其在斯焉。",
    "X66n1298_001:0723b18": "太陽門下日日三秋(太陽者成正覺邊事。然不落今時。故云日日三秋)。明月",
    "X66n1298_001:0723b19": "堂前時時九夏(明月堂前是妙在體前。九夏者出世邊事。亦號脫珍著弊)。森羅萬",
    "X66n1298_001:0723b20": "象古佛家風(佛事門中不遺一法)。碧落青霄道人活計(廓然實際)。靈",
    "X66n1298_001:0723b21": "苗瑞艸野父愁芸(建化門中誰敢措手。不揀擇也)。露地白牛牧人懶",
    "X66n1298_001:0723b22": "放(雖然淨妙終不傍附)。龍吟枯骨異響難聞。木馬嘶時何人道",
    "X66n1298_001:0723b23": "聽(玄路不間。聞音者罕矣。唯同道方聽)。夜明簾外古鏡徒耀。空王殿中",
    "X66n1298_001:0723b24": "千光那照(明暗不到。不坐菩提樹。懶向雪山游)。澄源湛水尚棹孤舟。古",
    "X66n1298_001:0723c01": "佛道場猶乘車子(憔非處空。漁不棲巢)。無影樹下永劫清凉(無功",
    "X66n1298_001:0723c02": "妙旨。安隱妙門)。觸目荒林論年放曠(信手拈來艸)。舉足下足鳥道",
    "X66n1298_001:0723c03": "無殊(有何窒礙)。坐臥經行莫非玄路(塵塵三昧。念念無違)。向道莫去",
    "X66n1298_001:0723c04": "歸來背父(歸來即背。趣向愈乖)。夜半正明天曉不露(君向臣。子就父。亦云",
    "X66n1298_001:0723c05": "無先後。絕去來。露柱已前方達旨妙)。先行不到末後太過(先則急。後則緩)。沒底",
    "X66n1298_001:0723c06": "船子無漏堅固(無功用。絕滲漏)。碧潭水月隱隱難沈(水月是功。難沉",
    "X66n1298_001:0723c07": "非功也)。青山白雲無根却住(體用無功方乃相應。故云却住)。峯巒秀異",
    "X66n1298_001:0723c08": "鶴不停機。靈木迢然鳳無依倚(春園慵賞寓。玉殿不垂衣)。徒敲布",
    "X66n1298_001:0723c09": "皷誰是知音(寒山舉帚。拾得點頭)。空擊成聲何人撫掌(和者還稀)。胡",
    "X66n1298_001:0723c10": "笳曲子(呼為曲子埋沒祖宗)。不墮五音(非關六律)。韻出青霄任君吹",
    "X66n1298_001:0723c11": "唱(得旨忘言。不妨音詠)。",
    "X66n1298_001:0723c12": "洞山价禪師新豐吟",
    "X66n1298_001:0723c13": "古路坦然誰措足(擬向即乖)。無人解唱還鄉曲(到者還稀)。清風",
    "X66n1298_001:0723c14": "月下守株人。涼兔漸遙春艸綠(得昧則不堪)。天香襲兮絕",
    "X66n1298_001:0723c15": "芬馥。月色凝兮非照燭(成功非處)。行玄猶是涉崎[山*(虎儿+丘)]。體妙",
    "X66n1298_001:0723c16": "因茲背延促(第二頭直須轉却始得)。殊不然兮何展縮(無增減)。縱",
    "X66n1298_001:0723c17": "得然兮混泥玉(非變改)。獬豸同欄辨者嗤(分別得麼)。薰蕕共",
    "X66n1298_001:0723c18": "處須分郁(清濁歷然)。長天月兮徧谿谷(何天不曉。何地不平)。不斷風",
    "X66n1298_001:0723c19": "兮偃松竹(山雲蕩漾。澗水潺湲)。我今到此得從容。吾師叱我相",
    "X66n1298_001:0723c20": "隨逐(雖然穩密。早箇相隨來也)。新豐路兮峻仍皾(雖峻何甞不平坦)。新豐",
    "X66n1298_001:0723c21": "洞兮湛然沃(雖曰澄湛。灌濟無時)。登者登臨不動搖(動則喪)。遊者",
    "X66n1298_001:0723c22": "遊兮莫忽速(親則踈)。絕荊榛兮罷釿斸(切忌一向)。飲馨香兮",
    "X66n1298_001:0723c23": "味清肅(古路苔生)。負重登臨脫屣迴。看他早是虗檐鞠(向背",
    "X66n1298_001:0723c24": "不立。縛脫何從)。來駕肩兮履芳躅(只明這箇)。至澄心兮去凝目(玄會",
    "X66n1298_001:0724a01": "可以。切忌凝然佇思)。亭堂雖有到人稀(是非不到處。白雲無盡時)。林泉不長",
    "X66n1298_001:0724a02": "尋常木(翠葉芬芳不犯春)。道不鐫雕非曲[彔*頁](春去秋來)。郢人進步",
    "X66n1298_001:0724a03": "何瞻矚(向擬運釿)。工夫不到不方圓(更須子細)。言語不通非眷",
    "X66n1298_001:0724a04": "屬(滯在物機豈能通會)。事不然兮詎冥旭(明暗何拘)。我不然兮何斷",
    "X66n1298_001:0724a05": "續(亘古亘今)。慇懃為報道中人(叮嚀切囑。而慮學者於斯而差)。若戀玄關",
    "X66n1298_001:0724a06": "即拘束(依傍得麼)。",
    "X66n1298_001:0724a07": "紫塞野人雪子吟",
    "X66n1298_001:0724a08": "雪子明一色也。一色是功。以吟不同於功也。是以因",
    "X66n1298_001:0724a09": "體而起用。以用而明體。體不離用。用不離體。體用無",
    "X66n1298_001:0724a10": "私。方乃唱道。其唱道者。或理或事。或隱或顯。事理和",
    "X66n1298_001:0724a11": "融。隱顯無異。然以無私妙用。體用虗玄。柰緣學人沈",
    "X66n1298_001:0724a12": "空滯迹。不達玄微。墮在物機。是以借虗空為體。以森",
    "X66n1298_001:0724a13": "羅為用。泥牛吼處火裏蓮生。木馬嘶時氷河燄起。所",
    "X66n1298_001:0724a14": "以正位中來偏位中去。然則正位雖正却偏。偏位雖",
    "X66n1298_001:0724a15": "偏却圓。所以野人云。木人夜半穿靴去。石女天明戴",
    "X66n1298_001:0724a16": "帽歸。此是有語中無語。無語中有語。宛轉迴牙。始終",
    "X66n1298_001:0724a17": "無滯其間。假雪子吟詠玄唱。明機以示學徒。免滯功",
    "X66n1298_001:0724a18": "迹。註之不迨。達者更詳。雪子之吟。旨在斯矣。",
    "X66n1298_001:0724a19": "白雲起兮青山秀(青山為體。白雲為用)。青山異兮白雲舊(為體異全",
    "X66n1298_001:0724a20": "功。用在體處。所以云白雲舊也)。鳳棲林下木龍吟。碧岫峯頭石牛吼",
    "X66n1298_001:0724a21": "(玄唱玄提)。扇清風兮綠巖開(無私體妙。高舉玄風)。金烏玉兔去還來",
    "X66n1298_001:0724a22": "(二輪破空的。明暗協全通)。為明暗室迷家子(門外駐車呼不出。須令別覩木陽輝)。免",
    "X66n1298_001:0724a23": "令狂駭墮塵埃(為汝吾當出世)。擊寒巖兮野人吟(勿居無漏室。勿慕萬",
    "X66n1298_001:0724a24": "年床)。聲聲為剖訪知音(伯牙須是子期)。歌之決之能曉了(不因漁父",
    "X66n1298_001:0724b01": "引。爭得見波濤)。響三關兮深更深(迢然無比況。不涉去來今)。事事通兮物",
    "X66n1298_001:0724b02": "物明(塵塵剎剎信手拈來)。達者須知暗裏驚(知音不在頻頻舉)。若能解",
    "X66n1298_001:0724b03": "撫無私曲(體玄語妙不墮言音)。句句稱提不道名(無手能遮日。釣魚不犯竿)。",
    "X66n1298_001:0724b04": "衣中寶兮異常珠(類不齊)。一般拈掇與君殊(好手還同火裏蓮)。",
    "X66n1298_001:0724b05": "無影杖子敲不落。三莖異艸豈能除(迢然猶未可。况復路差殊)。明",
    "X66n1298_001:0724b06": "大意兮曉全機(非內外亘古今)。不曾覺後體前迷(閧涉後先)。莫令",
    "X66n1298_001:0724b07": "迴互有參差。也似伯牙悞子期(擬即差)。來架肩兮去何",
    "X66n1298_001:0724b08": "多(趣向無門)。於中那會野人歌(唱高和寡)。雖然樵子頻提舉(終日",
    "X66n1298_001:0724b09": "老婆心)。不曉玄玄爭柰何(飯蘿裏餓死人)。事須宛轉莫守閑(血脉",
    "X66n1298_001:0724b10": "何間)。幽洞無門任往還(復何拘礙)。饒君解使雲通信。石點頭",
    "X66n1298_001:0724b11": "時我不然(弄巧成拙)。人人盡著還鄉曲(古塚不堪棲)。我無家兮",
    "X66n1298_001:0724b12": "去何速(渠無國土。何處逢渠)。玄途履踐絕追尋(措意即乖)。鳥道登遊",
    "X66n1298_001:0724b13": "豈解跼(廓落何拘)。深深妙旨復何言(雪上加霜得麼)。龍宮海藏莫",
    "X66n1298_001:0724b14": "能詮(拈了也)。鷲峯山頂無師句(春力不到處。枯木亦生花)。誰人解向",
    "X66n1298_001:0724b15": "死前拈(劫初鈴子清音普。不落宮商孰解聽)。二十八代總提綱(佛佛授手)。不",
    "X66n1298_001:0724b16": "是無言默覆藏(填溝塞壑)。雖然覿面無人識(拶破面門)。深成認",
    "X66n1298_001:0724b17": "賊作爺孃(悞認傍來)。麤中辨細猶可知(秖這裏是妙峯頂)。細中之",
    "X66n1298_001:0724b18": "細復何稀(雲藏無影樹。花笑不萌枝)。出門自有彌天句(徧界風光)。入戶",
    "X66n1298_001:0724b19": "那擕不我歸(非兼帶。不同緣)。一輪高聳曜師宗(輝天鑑地)。靈然那",
    "X66n1298_001:0724b20": "混碧沙籠(非拘系。不當今)。我今不吝無私句(春風秋月)。有何難易",
    "X66n1298_001:0724b21": "障玄風(要行即行。要坐即坐)。",
    "X66n1298_001:0724b22": "同安察禪師十玄談",
    "X66n1298_001:0724b23": "心印",
    "X66n1298_001:0724b24": "問君心印作何顏(不得色。未問前。妙在體處)。心印何人敢授傳(不墮",
    "X66n1298_001:0724c01": "功動者。亦云不授手)。歷劫坦然無異色(不變易。亘古今)。呼為心印早虗",
    "X66n1298_001:0724c02": "言(曲為今時。若也妙會。須通一路始得)。須知體自虗空性(體即本體。即同虗空性也)。",
    "X66n1298_001:0724c03": "將喻紅爐火裏蓮(無中忽有。妙在體處。即明自性也)。勿謂無心云是",
    "X66n1298_001:0724c04": "道(猶有這箇文彩在。坐著即屬功也)。無心猶隔一重關(他無這箇消息。爭肯恁麼",
    "X66n1298_001:0724c05": "道。坐著即不堪)。",
    "X66n1298_001:0724c06": "祖意",
    "X66n1298_001:0724c07": "祖意如空不是空(元無起滅。亦無去來。借虗空為體。白雲為用。即借功明他也)。靈",
    "X66n1298_001:0724c08": "機爭墮有無功(不墮凡聖。超諸有無。迥出圓明境。獨立物外玄機)。三賢尚未",
    "X66n1298_001:0724c09": "明斯旨(三賢是盡底人。却來這邊行履。一念恁麼去。即是向功。未明其旨也)。十聖那能",
    "X66n1298_001:0724c10": "達此宗(十聖亦是向功。直是一念玄去。即得本宗妙用。不失其旨)。透網金鱗猶滯",
    "X66n1298_001:0724c11": "水(雖透塵勞之縛。猶坐他一色。亦須轉却始得其妙)。迴途石馬出紗籠(一念不生",
    "X66n1298_001:0724c12": "時即是廻途合體也。又云施設得妙。體玄故無所滯矣)。慇懃為說西來意(西來妙旨",
    "X66n1298_001:0724c13": "豈在言詮。為說者無說之說。妙會在於言前始得其旨)。莫問西來及與東(不坐兩頭)。",
    "X66n1298_001:0724c14": "玄機",
    "X66n1298_001:0724c15": "迢迢空劫勿能收(不依倚)。豈與塵機作繫留(不施設)。妙體",
    "X66n1298_001:0724c16": "本來無處所(徧界不曾藏)。通身何更有蹤由(誰人識得渠)。靈然",
    "X66n1298_001:0724c17": "一句超羣象(類不齊)。逈出三乘不假修(一手指天。一手指地)。撒手",
    "X66n1298_001:0724c18": "那邊千聖外(超然無比况。萬象獨露身也)。廻程堪作火中牛(誰人肯向。",
    "X66n1298_001:0724c19": "渠不間斷)。",
    "X66n1298_001:0724c20": "塵異",
    "X66n1298_001:0724c21": "濁者自濁清者清(混不得。不隨流)。菩提煩惱等空平(本自無生。雖是",
    "X66n1298_001:0724c22": "異同道等怨親)。誰言卞璧無人鑒(須是渠始得。無異色。亘古今)。我道驪珠",
    "X66n1298_001:0724c23": "到處晶(觸處皆渠而無間斷)。萬法泯時全體現(一念不生時妙在體處)。三",
    "X66n1298_001:0724c24": "乘分別強安名(曲為今時。要渠知有去。須通一線道始得)。丈夫自有衝天",
    "X66n1298_001:0725a01": "志(他家自有通人在。蘆管吹時宇宙分)。莫向如來行處行(鳥道無蹤跡。辨異不依他)。",
    "X66n1298_001:0725a02": "演教",
    "X66n1298_001:0725a03": "三乘次第演金言(隨上中下根性。應器方圓。不滯色也)。三世如來亦共",
    "X66n1298_001:0725a04": "宣(為教燈續焰。施設為有今時。三世共宣)。初說有空人盡執(為滯兩頭。妄有所得。",
    "X66n1298_001:0725a05": "故為執也)。後非空有眾皆捐(後覺前執乃不滯空)。龍宮滿字醫方義",
    "X66n1298_001:0725a06": "(藥病相治。曲為今時。未得義體也)。鶴樹終談理未玄(窮極所談。未契玄旨。由涉其功",
    "X66n1298_001:0725a07": "矣)。真淨界中纔一念(一念纔生。迷情智隔。便是八千年也)。閻浮早已八",
    "X66n1298_001:0725a08": "千年(為向途中覓。不薦未聞前)。",
    "X66n1298_001:0725a09": "達本",
    "X66n1298_001:0725a10": "勿於中路事空王(力窮亡進退。莫坐有無中)。策杖還須達本鄉(故國",
    "X66n1298_001:0725a11": "本來無異路。一念不生歸帝鄉)。雲水隔時君莫住(雲散水流去。處處得逢渠)。雪山",
    "X66n1298_001:0725a12": "深處我非忘(不忘本來底。他家不驚異)。堪嗟去日顏如玉(素彩粧不得。淨",
    "X66n1298_001:0725a13": "躶躶地)。却歎迴時鬢似霜(脫珍御服。著弊垢衣)。撒手到家人不識",
    "X66n1298_001:0725a14": "(不相似。非故人也)。更無一物獻尊堂(捻不出。他無著處。却存孝義也)。",
    "X66n1298_001:0725a15": "還源",
    "X66n1298_001:0725a16": "返本還源事已差(擬心即差互。本無這箇消息)。本來無住不名家",
    "X66n1298_001:0725a17": "(不間斷。忘却也)。萬年松徑雪深覆(體異不同。功不積色)。一帶峯巒雲更",
    "X66n1298_001:0725a18": "遮(不露現。誰辨渠)。賓主穆時全是妄(目視不當機。箇中無異體)。君臣合處",
    "X66n1298_001:0725a19": "正中邪(君臣道全。玉殿苔生。他解傍來轉身後耳)。還鄉曲調如何唱(露柱懷胎",
    "X66n1298_001:0725a20": "猶尚可。鐵牛生處不難通)。明月堂前枯樹華(無中忽有異玄玄。血脉不斷妙用在。未萌",
    "X66n1298_001:0725a21": "前始得活句)。",
    "X66n1298_001:0725a22": "迴機",
    "X66n1298_001:0725a23": "涅槃城裏尚猶危(不落未萌誰敢道。無形本自不彰名)。陌路相逢勿定",
    "X66n1298_001:0725a24": "期(彼自不遊方。誰是相逢者)。權挂垢衣云是佛(入鄽化道為今時。誰人肯向渠)。却",
    "X66n1298_001:0725b01": "裝珍御復名誰(無辨處。不坐空王殿。不挂本來衣)。木人夜半穿靴去",
    "X66n1298_001:0725b02": "(黑白未分誰辨異。當處無朕了然分)。石女天明戴帽歸(妙會玄旨。不是異中來。運步不",
    "X66n1298_001:0725b03": "當機。頂不露)。萬古碧潭空界月(混不得。不彰形)。再三撈漉始應知",
    "X66n1298_001:0725b04": "(不施設。妙在體處)。",
    "X66n1298_001:0725b05": "轉位",
    "X66n1298_001:0725b06": "披毛戴角入廛來(異中有路誰相識。火裏生蓮處處開)。優鉢羅華火裏",
    "X66n1298_001:0725b07": "開(菡萏已前猶未可。鐵牛行處入廛逢。無中有路即玄玄)。煩惱海中為雨露(不雜",
    "X66n1298_001:0725b08": "色異法出生)。無明山上作雲雷(驚出蘭芳秀。花開徧地馨)。鑊湯爐炭吹",
    "X66n1298_001:0725b09": "教滅(妄盡情忘長劫靜。不踏蓮花兩不傷)。劒樹刀山喝使摧(丈夫須立金剛志。劒",
    "X66n1298_001:0725b10": "樹刀山豈自忘)。金鏁玄關留不住(不坐無為殿。險路豈相留)。行於異類且",
    "X66n1298_001:0725b11": "輪迴(觸處皆渠)。",
    "X66n1298_001:0725b12": "一色",
    "X66n1298_001:0725b13": "枯木巖前差路多(為在白雲深處坐。不知岐路有多端)。行人到此盡蹉",
    "X66n1298_001:0725b14": "跎(不斅金僊路。小徑豈相逢)。鷺鷥立雪非同色(體異人難辨)。明月蘆花",
    "X66n1298_001:0725b15": "不似他(類不齊。不稱斷)。了了了時無可了(無絲頭可盡始得)。玄玄玄",
    "X66n1298_001:0725b16": "處亦須呵(絕功動也)。慇懃為唱玄中曲(那邊誰是知音者。石人吹處木人歌)。",
    "X66n1298_001:0725b17": "空裏蟾光撮得麼(不施設。無下手處)。",
    "X66n1298_001:0725b18": "察禪師搜玄吟",
    "X66n1298_001:0725b19": "三更初夜偏(正中圓。主中主)。日午月明前(偏中圓。賓中主)。白雲覆幽",
    "X66n1298_001:0725b20": "石(賓中全。不露鋒)。青霄抱月圓(伽藍中人。號大圓覺)。鷺鷥非雪覆(不一色。非",
    "X66n1298_001:0725b21": "自然)。烏鵶豈漆漫(全身著點不得)。紙馬通消息(異中來。不斷絕)。知音白",
    "X66n1298_001:0725b22": "雀還(事上明。類中玄)。夢手擊金鐘(句無聲。知不得)。覺來空把拳(不守迷。不",
    "X66n1298_001:0725b23": "執有)。天明夜行人(明中暗。目前不露也)。無因得自先(傍來類者不齊)。門門",
    "X66n1298_001:0725b24": "不迴互(物物上呈受不得)。迴互隔關山(那邊無路。外不通也)。步空凝月",
    "X66n1298_001:0725c01": "色(體妙時不圓轉)。湛寂皎非安(內外不貴。轉位不偏)。龍吟明異寶(句中玄。提",
    "X66n1298_001:0725c02": "不起)。片玉鳳飛銜(語不墮。常不露)。猿啼[葸十+夕]嶺韻(明那邊。類不紹)。鶴吐鷲",
    "X66n1298_001:0725c03": "峯煙(遠劫來事。分付五更)。金烏罩蓆帽(大露大陽機。偏中護)。玉兔具靴衫",
    "X66n1298_001:0725c04": "(正位偏。藏醜拙)。寒泉初夜後(恁麼則未有文彩)。古澗五更前(未出幽關時。最",
    "X66n1298_001:0725c05": "初末後)。黑白未分時(不墮有無。賓主不全)。正是偏中圓(說不及處。不受觸撥)。",
    "X66n1298_001:0725c06": "露展幽林秀(能覆葢。潤一切)。雲收碧落閑(歸位去。不墮有)。空劫道人",
    "X66n1298_001:0725c07": "家(道人活計無可有)。深宮蕩子嫌(不是他家風。不守貴也)。衣錦還鄉客",
    "X66n1298_001:0725c08": "(古佛廟前。人歸本位)。迴機面指南(轉身敲迷。戶客中主)。問我雪中吟(端坐樹下。",
    "X66n1298_001:0725c09": "無語中有語)。杲日耀澄潭(返顧未明)。無影桑樹子(過祖佛者。文彩不全)。玉",
    "X66n1298_001:0725c10": "女夜生蝅(無絲不干斷佛種)。擕籃日未出(體後覺前。二邊不中)。摘菓月",
    "X66n1298_001:0725c11": "當軒(正圓時看。不偏一箇)。手把寒天扇(不拋恁麼時中有無)。身無五月衫",
    "X66n1298_001:0725c12": "(不遮醜。不入時)。採花入異鄉(無箇相似處。不全空)。將獻類中仙(眾聖中尊貴。類",
    "X66n1298_001:0725c13": "不齊)。謹白參玄人(莫因循過。是事要通)。參禪莫守閑(切忌空坐地。愁殺人)。",
    "X66n1298_001:0725c14": "密禪師坐禪銘(大陽明安禪師註并序)",
    "X66n1298_001:0725c15": "伏以先德垂範。事理不孤。諸法空寂。以之為座。禪非",
    "X66n1298_001:0725c16": "意想。道絕去來。情與非情二俱弗顧。假名詮座。禪豈",
    "X66n1298_001:0725c17": "定亂。是知坐禪三昧發慧全該。參學禪流應曉座體。",
    "X66n1298_001:0725c18": "余因入室請益禪銘。略而釋之於後者也。",
    "X66n1298_001:0725c19": "來時不入門(無門可入)。去時不出戶(去不從來)。正座座不座(不端",
    "X66n1298_001:0725c20": "正座)。正去去不去(去不正。來不福)。不是情無情(二俱無體)。都緣顧不",
    "X66n1298_001:0725c21": "顧(都無異顧)。返本不還源(還源守住)。歸根無道路(歸根路不過)。若唱",
    "X66n1298_001:0725c22": "胡家曲(肯不全。知不齊)。聲聲句不觸(聲聲不聞。句在藏鋒)。每念雪中吟",
    "X66n1298_001:0725c23": "(雪中有曲。和者何分)。寒燈不假燭(寒燈不照燭。凝然雪路分)。坐來石笋生(大坐",
    "X66n1298_001:0725c24": "無異發)。那用將釿斸(用處不當功)。為報參禪人(語密須明旨)。行玄",
    "X66n1298_001:0726a01": "不動足(切忌當風)。應須不恁麼(通身終不住)。恁麼却成局(事理莫教",
    "X66n1298_001:0726a02": "滯所執)。放下勞把捉(把捉來不著)。撒手還拘束(放曠絕所知)。步步",
    "X66n1298_001:0726a03": "不將來(展手不當今。行時無說路)。促延無斷續(步步無間斷)。不全座中",
    "X66n1298_001:0726a04": "人(座中不守全。終無座相)。太陽那巨旭(太陽無意。照不當今)。",
    "X66n1298_001:0726a05": "漳州羅漢和尚明道頌",
    "X66n1298_001:0726a06": "　至道淵曠　　勿以言宣　　言宣非指　　孰云有是",
    "X66n1298_001:0726a07": "　觸處皆渠　　豈喻真虗　　真虗設辨　　如鏡中現",
    "X66n1298_001:0726a08": "　有無雖彰　　在處無傷　　無傷無在　　何拘何礙",
    "X66n1298_001:0726a09": "　不假功成　　將何法爾　　法爾不爾　　俱為脣齒",
    "X66n1298_001:0726a10": "　若以斯陳　　埋沒宗旨　　宗非意陳　　無以見聞",
    "X66n1298_001:0726a11": "　見聞不脫　　如水中月　　於斯不明　　翻為剩法",
    "X66n1298_001:0726a12": "　一法有形　　翳汝眼睛　　眼睛不明　　世界崢嶸",
    "X66n1298_001:0726a13": "　我宗奇特　　當陽顯赫　　佛及眾生　　皆承恩力",
    "X66n1298_001:0726a14": "　不在低頭　　思量難得　　拶破面門　　覆葢乾坤",
    "X66n1298_001:0726a15": "　快須薦取　　脫却根塵　　其如不曉　　謾說而今",
    "X66n1298_001:0726a16": "誌公和尚十二時歌",
    "X66n1298_001:0726a17": "平旦寅。狂機內有道人身。窮苦枉經無數劫。不信常",
    "X66n1298_001:0726a18": "擎如意珍。若捉物。入迷津。但有纖毫即是塵。不住舊",
    "X66n1298_001:0726a19": "時無相貌。外尋知識也非真。",
    "X66n1298_001:0726a20": "日出卯。用處不須生善巧。縱使神光照有無。舉意便",
    "X66n1298_001:0726a21": "遭魔境嬈。若施功。終不了。曉夜被他人我拗。不用安",
    "X66n1298_001:0726a22": "排祇麼從。何曾心地生煩惱。",
    "X66n1298_001:0726a23": "食時辰。無明本是釋迦身。坐臥不知元是道。祇麼茫",
    "X66n1298_001:0726a24": "茫受苦辛。認聲色。覓踈親。盡是他家染污人。若欲擬",
    "X66n1298_001:0726b01": "心求作佛。問取虗空始出塵。",
    "X66n1298_001:0726b02": "禺中巳。未了之人爭為討。假饒特達祖師言。莫向心",
    "X66n1298_001:0726b03": "頭安了義。祇守玄。沒文字。認著依前還不是。暫時自",
    "X66n1298_001:0726b04": "肯不追尋。永劫不遭魔境使。",
    "X66n1298_001:0726b05": "日南午。四大身中無價寶。陽燄空華不肯拋。作意修",
    "X66n1298_001:0726b06": "行受辛苦。不曾迷。莫求悟。任你朝陽幾回暮。有相身",
    "X66n1298_001:0726b07": "中無相身。無明路上無生路。",
    "X66n1298_001:0726b08": "日昳未。心地何曾安了義。他家文字有親踈。不用工",
    "X66n1298_001:0726b09": "夫求的意。任縱橫。絕忌諱。長在人間不居世。運用元",
    "X66n1298_001:0726b10": "來聲色中。迷夫未識爭為計。",
    "X66n1298_001:0726b11": "晡時申。學道先須不厭塵。有相本來權積聚。無形不",
    "X66n1298_001:0726b12": "用更安真。作淨潔。却勞神。莫認癡狂作近隣。言下不",
    "X66n1298_001:0726b13": "求無住處。暫時喚作出家人。",
    "X66n1298_001:0726b14": "日入酉。虗幻聲香不長久。禪悅珍羞尚不飡。誰能更",
    "X66n1298_001:0726b15": "飲無明酒。沒可拋。沒可守。蕩蕩逍遙未曾有。縱使多",
    "X66n1298_001:0726b16": "聞達古今。也是癡狂外邊走。",
    "X66n1298_001:0726b17": "黃昏戌。狂子興功投暗室。假使心通無量時。歷劫何",
    "X66n1298_001:0726b18": "曾異今日。擬思量。却啾唧。轉使心頭黑如漆。晝夜舒",
    "X66n1298_001:0726b19": "光照有無。癡人喚作波羅蜜。",
    "X66n1298_001:0726b20": "人定亥。勇猛精進成懈怠。不起纖毫修學心。無相光",
    "X66n1298_001:0726b21": "中常自在。超釋迦。越祖代。心有微塵還窒礙。放蕩常",
    "X66n1298_001:0726b22": "如癡兀人。他家自有通人愛。",
    "X66n1298_001:0726b23": "半夜子。心住無生即生死。生死何曾屬有無。用時便",
    "X66n1298_001:0726b24": "用勿文字。佛祖言。外邊事。識取起時還不是。作意搜",
    "X66n1298_001:0726c01": "求實總無。生死魔來任相試。",
    "X66n1298_001:0726c02": "雞鳴丑。一顆圓光明已久。內外追尋覓總無。境上施",
    "X66n1298_001:0726c03": "為渾大有。不見頭。也無手。世界壞時渠不朽。未了之",
    "X66n1298_001:0726c04": "人聽一言。祇這如今誰動口。",
    "X66n1298_001:0726c05": "龍牙和尚偈頌(并序)南嶽　齊己　序",
    "X66n1298_001:0726c06": "禪門所傳偈頌。自二十八祖止於六祖。已降則亡厥。",
    "X66n1298_001:0726c07": "後諸方老宿亦多為之。蓋以吟暢玄旨也。非格外之",
    "X66n1298_001:0726c08": "學。莫將以名句擬議矣。洎咸通初有新豐白崖二大",
    "X66n1298_001:0726c09": "師所作。多流散於禪林。雖體同於詩。厥旨非詩也。迷",
    "X66n1298_001:0726c10": "者見之而為撫掌乎。近有陞龍牙之門者。編集師偈",
    "X66n1298_001:0726c11": "乞余序之。龍牙之嗣新豐也。凡託像寄妙必含大意。",
    "X66n1298_001:0726c12": "猶夫驪頷蚌胎炟耀波底。試捧翫味但覺神慮澄蕩。",
    "X66n1298_001:0726c13": "如遊寥廓。皆不若文字之狀矣。且曰魯仲尼與溫伯",
    "X66n1298_001:0726c14": "雪子揚眉瞬目示其道而何妨言語哉。乃為之序云",
    "X66n1298_001:0726c15": "耳。偈頌凡九十五首。",
    "X66n1298_001:0726c16": "夫人學道莫貪求。萬事無心道合頭。無心體得無心",
    "X66n1298_001:0726c17": "道。體得無心道也休。",
    "X66n1298_001:0726c18": "學道先須且學貧。學貧貧後道方親。一朝體得成貧",
    "X66n1298_001:0726c19": "道。道用還如貧底人。",
    "X66n1298_001:0726c20": "學道蒙師指却閑。無中有路隱人間。直饒講得千經",
    "X66n1298_001:0726c21": "論。一句臨機下口難。",
    "X66n1298_001:0726c22": "學道先須立自身。直教行處不生塵。僧真不假居巖",
    "X66n1298_001:0726c23": "室。到處無心即在人。",
    "X66n1298_001:0726c24": "學道先須有悟由。還如曾鬬快龍舟。雖然舊閣閑田",
    "X66n1298_001:0727a01": "地。一度贏來方始休。",
    "X66n1298_001:0727a02": "學道先須息萬機。將機學道轉生疑。此門廣大無遮",
    "X66n1298_001:0727a03": "障。學者雖多達者稀。",
    "X66n1298_001:0727a04": "一得無心便道情。六門休歇不勞形。有緣不是余朋",
    "X66n1298_001:0727a05": "友。無用雙眉却弟兄。",
    "X66n1298_001:0727a06": "一得無心便豁空。祇因先聖祖門通。箇中若向三乘",
    "X66n1298_001:0727a07": "學。萬劫無因得遇逢。",
    "X66n1298_001:0727a08": "自體如如任運常。因茲行歇住三湘。雙眉無用是毫",
    "X66n1298_001:0727a09": "相。說處無分舌廣長。",
    "X66n1298_001:0727a10": "自小從師學祖宗。閑花猶似纏人蜂。僧真不假栖雲",
    "X66n1298_001:0727a11": "外。得後無心色亦空。",
    "X66n1298_001:0727a12": "得聖超凡不作聲。臥龍長怖碧潭清。人生若得長如",
    "X66n1298_001:0727a13": "此。大地那能留一名。",
    "X66n1298_001:0727a14": "得道還同未得人。心無勝負自安神。從前古德稱貧",
    "X66n1298_001:0727a15": "道。向此門中能幾人。",
    "X66n1298_001:0727a16": "心空不及道空安。道與心空狀一般。參玄不是道空",
    "X66n1298_001:0727a17": "士。一乍相逢不易看。",
    "X66n1298_001:0727a18": "此生不息息何時。息在今生共要知。心息祇因無妄",
    "X66n1298_001:0727a19": "想。妄空心息是休時。",
    "X66n1298_001:0727a20": "劫火曾將無氣吹。不勞心力當時萎。人天不見風塵",
    "X66n1298_001:0727a21": "起。怖息無招各自歸。",
    "X66n1298_001:0727a22": "道者無端學畫龍。元來未得筆頭蹤。一朝體得真龍",
    "X66n1298_001:0727a23": "後。始覺平生枉用功。",
    "X66n1298_001:0727a24": "何事朝愁與暮愁。少年不學老還羞。驪珠不是驪龍",
    "X66n1298_001:0727b01": "惜。自是時人不解求。",
    "X66n1298_001:0727b02": "了得心源處處安。何須終日對林巒。玉向火中燒轉",
    "X66n1298_001:0727b03": "潤。蓮華在水葉長乾。",
    "X66n1298_001:0727b04": "掃地煎茶及針把。更無餘事可留心。山門有路人皆",
    "X66n1298_001:0727b05": "到。我戶無門那畔尋。",
    "X66n1298_001:0727b06": "或居城郭或居山。得道無心在處閑。實似小兒歸父",
    "X66n1298_001:0727b07": "母。身衣隨分補遮寒。",
    "X66n1298_001:0727b08": "道情六用如眉用。用處如眉始可觀。人見道時如寂",
    "X66n1298_001:0727b09": "寞。人情全是道情安。",
    "X66n1298_001:0727b10": "擬學論情實苦哉。疑心不斷妄難摧。未了攜囊須且",
    "X66n1298_001:0727b11": "去。得閑無事却回來。",
    "X66n1298_001:0727b12": "四氣吹成物不虗。可怜青葉下垂珠。雖然種得無心",
    "X66n1298_001:0727b13": "寶。一任傍人恣意須。",
    "X66n1298_001:0727b14": "世人心下不能治。致禍愁生累及眉。一朝體得心無",
    "X66n1298_001:0727b15": "事。眉放毫光自不知。",
    "X66n1298_001:0727b16": "僧房閴寂夏修持。閉戶踈人怪亦知。儂家自有同風",
    "X66n1298_001:0727b17": "事。千里無來却肯伊。",
    "X66n1298_001:0727b18": "臨牕不覺寸陰移。火急修行早是遲。白日祇陪人事",
    "X66n1298_001:0727b19": "過。園林那得道成時。",
    "X66n1298_001:0727b20": "緣覺聲聞未盡空。人天來往訪真宗。爭如佛是無疑",
    "X66n1298_001:0727b21": "士。端坐無心祇麼通。",
    "X66n1298_001:0727b22": "頂相擬求終不見。應緣同谷不違方。此門別處無尋",
    "X66n1298_001:0727b23": "路。祇有休心便廝當。",
    "X66n1298_001:0727b24": "三事無憂樂道情。且陪雲水不求名。任渠更作千般",
    "X66n1298_001:0727c01": "解。體自無瑕不染青。",
    "X66n1298_001:0727c02": "將心除妄妄難忘。不體玄微事轉忙。未了祇言如來",
    "X66n1298_001:0727c03": "祕。覺後方知不覆藏。",
    "X66n1298_001:0727c04": "人若無心稱道情。覰見無明道已明。人能弘道道能",
    "X66n1298_001:0727c05": "顯。道在人中人自寧。",
    "X66n1298_001:0727c06": "凡有含生共一塵。先聖精勤早出倫。彼既丈夫我亦",
    "X66n1298_001:0727c07": "爾。誰遣他春我不春。",
    "X66n1298_001:0727c08": "毫釐有差千里隔。剎那一悟祖師齊。玄微須向玄中",
    "X66n1298_001:0727c09": "體。道用還教道者知。",
    "X66n1298_001:0727c10": "參玄道者莫因循。學處須教皂白分。千聖從來無異",
    "X66n1298_001:0727c11": "路。忘緣機智有多門。",
    "X66n1298_001:0727c12": "向前吳氏學丹青。不體僧瑤事不精。畫馬不成驢亦",
    "X66n1298_001:0727c13": "失。時人盡笑枉平生。",
    "X66n1298_001:0727c14": "粉壁朱門事豈繁。高墻扄戶住如山。莫言城郭無休",
    "X66n1298_001:0727c15": "士。人若無心在處閑。",
    "X66n1298_001:0727c16": "儉用貴圖延日月。補衣還免到人間。無心道者方如",
    "X66n1298_001:0727c17": "此。未得無心也大難。",
    "X66n1298_001:0727c18": "冷月霜天道者孤。一堂禪侶守寒爐。衲衣穿處氷侵",
    "X66n1298_001:0727c19": "骨。夜坐更深炭也無。",
    "X66n1298_001:0727c20": "萬般施設不如常。又不驚人又久長。如常恰似秋風",
    "X66n1298_001:0727c21": "至。無意凉人人自凉。",
    "X66n1298_001:0727c22": "膝袴斑闌火炙成。渾身破碎不能驚。山房獨坐觀極",
    "X66n1298_001:0727c23": "樂。豁然無事暢人情。",
    "X66n1298_001:0727c24": "一室一牀居物外。一缾一鉢寄生涯。門前縱有通村",
    "X66n1298_001:0728a01": "路。是我何曾識一家。",
    "X66n1298_001:0728a02": "昔生未了今須了。此生度取累生身。古佛未悟同今",
    "X66n1298_001:0728a03": "者。悟了今人即古人。",
    "X66n1298_001:0728a04": "木食艸衣心似月。一生無念復無涯。時人若問居何",
    "X66n1298_001:0728a05": "處。淥水青山是我家。",
    "X66n1298_001:0728a06": "朝看花開滿樹紅。暮觀花落樹還空。若將華比人間",
    "X66n1298_001:0728a07": "事。花與人間事一同。",
    "X66n1298_001:0728a08": "柳色含煙花笑枝。鸎啼林下幾人知。後生正好尋玄",
    "X66n1298_001:0728a09": "路。莫弃光陰虗度時。",
    "X66n1298_001:0728a10": "志慕空門誓不休。莫將閑事挂心頭。白雲便是修行",
    "X66n1298_001:0728a11": "伴。從聽時光去不留。",
    "X66n1298_001:0728a12": "知身是幻不求名。浮漚出沒幾時生。借問雲山學道",
    "X66n1298_001:0728a13": "者。此去修行早晚成。",
    "X66n1298_001:0728a14": "在夢那知夢是虗。覺來方覺夢中無。迷時恰似夢中",
    "X66n1298_001:0728a15": "士。悟後還同睡起夫。",
    "X66n1298_001:0728a16": "迷人未了勸盲聾。土上加泥更一重。了人有意如迷",
    "X66n1298_001:0728a17": "意。祇在迷中迷不逢。",
    "X66n1298_001:0728a18": "人情濃厚道情微。道用人情世豈知。空有人情無道",
    "X66n1298_001:0728a19": "用。人情能得幾多時。",
    "X66n1298_001:0728a20": "成佛人稀念佛多。念來歲久却成魔。君今欲得易成",
    "X66n1298_001:0728a21": "佛。無念之心不較多。",
    "X66n1298_001:0728a22": "家具摐摐一老翁。眉間長髮白怱怱。心休意息從何",
    "X66n1298_001:0728a23": "有。祇為心頭萬事空。",
    "X66n1298_001:0728a24": "二時粥飯隨長短。三界休求也大精。世間大有多求",
    "X66n1298_001:0728b01": "者。直至無常不稱情。",
    "X66n1298_001:0728b02": "未了及時親徧禮。不須端坐守清貧。直似羅[目*候]羅密",
    "X66n1298_001:0728b03": "行。爭如迦葉不聞聞。",
    "X66n1298_001:0728b04": "若教求道似求名。世上無人道不成。心靜道場何曾",
    "X66n1298_001:0728b05": "到。世間塵路等閑行。",
    "X66n1298_001:0728b06": "杉松直拔映峯巒。一色長青道者看。四氣盛衰無變",
    "X66n1298_001:0728b07": "異。豈同凡木有多般。",
    "X66n1298_001:0728b08": "就中慈母感兒情。失便哀啼處處驚。門市人多非是",
    "X66n1298_001:0728b09": "母。雖然觀矚淚還盈。母來尋見兒還見。當下回顏不",
    "X66n1298_001:0728b10": "作聲。",
    "X66n1298_001:0728b11": "眉間毫相燄光身。事見爭如理見親。事有祇因於理",
    "X66n1298_001:0728b12": "有。理慈方便化天人。一朝大悟俱消却。方得名為無",
    "X66n1298_001:0728b13": "事人。",
    "X66n1298_001:0728b14": "沙門莫苦遠祇桓。身四威儀且自觀。蓬若出麻終不",
    "X66n1298_001:0728b15": "直。僧離清眾太無端。從前上古諸先德。盡向叢林裏",
    "X66n1298_001:0728b16": "獲安。",
    "X66n1298_001:0728b17": "人天須假像行持。無像無形世豈知。空生體得巖中",
    "X66n1298_001:0728b18": "坐。華雨由來責見遲。三乘欲學如斯事。直似空生方",
    "X66n1298_001:0728b19": "始知。",
    "X66n1298_001:0728b20": "一切名山到因脚。辛苦年深與襪著。如今年老不能",
    "X66n1298_001:0728b21": "行。手裏把箇破木杓。破木杓。俵與眾生甘露藥。眾生",
    "X66n1298_001:0728b22": "喫了盡惺惺。一切昏迷皆失却。",
    "X66n1298_001:0728b23": "無端遣向墨池邊。染得身衣黑似煙。却去上流清處",
    "X66n1298_001:0728b24": "洗。身心用盡亦如然。令教脫却重披素。不免依前著",
    "X66n1298_001:0728c01": "淨緣。染淨二途俱不了。到頭須得自心玄。",
    "X66n1298_001:0728c02": "擬住城隍守不非。見雲生處又思歸。三間茅舍喜猶",
    "X66n1298_001:0728c03": "在。九帶青蘿尚遶圍。松栢近[栽木+土]方始盛。槿花秋首未",
    "X66n1298_001:0728c04": "甞萎。山雲靉靆雖垂布。承攬不知誰復誰。",
    "X66n1298_001:0728c05": "自從知始覺無明。一衲隨緣祇麼行。被人罵辱無心",
    "X66n1298_001:0728c06": "諍。見說無為上擬爭。祇合守愚居暗室。又緣緇素要",
    "X66n1298_001:0728c07": "分明。為報往來參學者。得師無意始無生。",
    "X66n1298_001:0728c08": "微微細雨下多時。百卉抽枝長不知。正化叵興民自",
    "X66n1298_001:0728c09": "贍。叵興民贍亦如斯。天觀萬物如芻狗。有覆無心更",
    "X66n1298_001:0728c10": "望伊。不因無事在林下。爭覺王侯有此資。",
    "X66n1298_001:0728c11": "備米柴茶是事殷。茅茨蓬戶不驚人。晨朝有粥齋時",
    "X66n1298_001:0728c12": "飯。資我如常任運身。冬至息心隨分過。春來量力事",
    "X66n1298_001:0728c13": "須懃。支持若得今生度。來世還如無事人。",
    "X66n1298_001:0728c14": "學道如鑽火。逢煙且莫休。直待金星現。歸家始到頭。",
    "X66n1298_001:0728c15": "閻浮有大寶。見少得人稀。若人將獻我。成佛一餉時。",
    "X66n1298_001:0728c16": "悟則一餉時。能了萬劫疑。若人萬劫疑。不了一餉時。",
    "X66n1298_001:0728c17": "不了萬劫疑。古德豈論之。為報參玄士。須懷悔底時。",
    "X66n1298_001:0728c18": "尋牛須訪跡。學道訪無心。跡在牛還在。無心道易尋。",
    "X66n1298_001:0728c19": "唯念門前樹。能容鳥泊栖。來者無心喚。騰身不慕歸。",
    "X66n1298_001:0728c20": "若人心似樹。與道不相違。",
    "X66n1298_001:0728c21": "夜寒宜向火。護眾到天明。日出身溫暖。心惺思更惺。",
    "X66n1298_001:0728c22": "豈是無干意。多求失道情。我見多求者。年高事不成。",
    "X66n1298_001:0728c23": "老似臨江樹。風搖枝必危。岸崩隨水去。入海勿人追。",
    "X66n1298_001:0728c24": "道死如枯木。波濤豈更違。時人雖不顧。能歇海盲龜。",
    "X66n1298_001:0729a01": "新剏三間舍。多泥慮有風。門前無貴客。拙意懶迎逢。",
    "X66n1298_001:0729a02": "飯喫隨時食。衣穿獨自縫。若人來問我。招手報伊聾。",
    "X66n1298_001:0729a03": "十月夜明深。山寒冷徹心。弃緣求大道。一衲更無衾。",
    "X66n1298_001:0729a04": "體得如來意。知無寒暑侵。悟無成佛者。有質事須襟。",
    "X66n1298_001:0729a05": "守道無干意。化緣如響音。大凡成佛者。一一盡無心。",
    "X66n1298_001:0729a06": "破布褁閑身。無言可示人。居山山得樂。住郭郭還欣。",
    "X66n1298_001:0729a07": "體得無生意。朝朝近古人。若也更不會。雖樂苦臨身。",
    "X66n1298_001:0729a08": "唯念深秋扇。臨冬轉就閑。銀裝將物褁。篾作插簷間。",
    "X66n1298_001:0729a09": "祇為因無用。方能伴住山。不因無用後。伴我住應難。",
    "X66n1298_001:0729a10": "拄杖行低道。逢溪澡漱多。平田偏樂坐。人命可經過。",
    "X66n1298_001:0729a11": "守道身心息。資緣豈撓他。除非僧次外。歸寺補袈裟。",
    "X66n1298_001:0729a12": "覺倦燒爐火。安鐺便煑茶。就中無一事。唯有野僧家。",
    "X66n1298_001:0729a13": "一念心清淨。蓮華處處開。一華一淨土。一土一如來。",
    "X66n1298_001:0729a14": "頭戴朝生菌。身披補破衣。見貧人可可。同道乃方知。",
    "X66n1298_001:0729a15": "龍牙山裏龍。形非世間色。世上畫龍人。巧巧描不得。",
    "X66n1298_001:0729a16": "唯有識龍人。一見便心息。",
    "X66n1298_001:0729a17": "西來意未明。徒學諸知見。不識本真性。契道即懸遠。",
    "X66n1298_001:0729a18": "若能明實相。豈用陳知見。一念了自心。開佛諸知見。",
    "X66n1298_001:0729a19": "寄語諸仁者。復以何為懷。達道見自性。自性即如來。",
    "X66n1298_001:0729a20": "天真元具足。修證轉差迴。弃本却逐末。祇守一場獃。",
    "X66n1298_001:0729a21": "法燈禪師擬寒山",
    "X66n1298_001:0729a22": "今古應無墜。分明在目前。片雲生晚谷。孤鶴下遙天。",
    "X66n1298_001:0729a23": "岸柳含煙翠。溪花帶雨鮮。誰人知此意。令我憶南泉。",
    "X66n1298_001:0729a24": "幽鳥語如篁。柳垂金線長。煙收山谷靜。風送杏花香。",
    "X66n1298_001:0729b01": "永日蕭然坐。澄心萬慮亡。欲言言不及。林下好商量。",
    "X66n1298_001:0729b02": "誰信天真佛。興悲幾萬般。蓼花開古岸。白鷺立沙灘。",
    "X66n1298_001:0729b03": "露滴庭莎長。雲收溪月寒。頭頭垂示處。子細好生觀。",
    "X66n1298_001:0729b04": "閑步游南陌。唯便野興多。傍花看蝶舞。近柳聽鸎歌。",
    "X66n1298_001:0729b05": "稚子撈溪萊。山翁攜蕨籮。問渠何處住。迴首指前坡。",
    "X66n1298_001:0729b06": "每思同道者。屈指有寒山。得意千峯下。無人共往還。",
    "X66n1298_001:0729b07": "朝看雲片片。暮聽水潺潺。若問幽奇處。儂家住此間。",
    "X66n1298_001:0729b08": "三春媚景時。疊嶂含煙雨。攜籃採蕨歸。和米鐺中煑。",
    "X66n1298_001:0729b09": "食罷展殘書。鸎鳥關關語。此情孰可論。唯我能相許。",
    "X66n1298_001:0729b10": "幽巖我自悟。路險無人到。寒燒帶葉柴。倦即和衣倒。",
    "X66n1298_001:0729b11": "間牕任月明。落葉從風掃。住茲不計年。漸覺垂垂老。",
    "X66n1298_001:0729b12": "野老負薪歸。催婦連宵織。看他家事忙。且道承誰力。",
    "X66n1298_001:0729b13": "問渠渠不知。特地生疑惑。傷嗟今古人。幾箇知恩德。",
    "X66n1298_001:0729b14": "自住國清寺。因循經幾年。不窮三藏教。匪學祖師禪。",
    "X66n1298_001:0729b15": "一事攻燒火。餘閑任性眠。生涯何所有。今古與人傳。",
    "X66n1298_001:0729b16": "颯颯西風起。飄飄細雨飛。前村孤嶺上。樵父擁蓑歸。",
    "X66n1298_001:0729b17": "躡履尋荒徑。搘笻似力微。時人應笑我。笑我者還稀。",
    "X66n1298_001:0729b18": "洞山五位頌",
    "X66n1298_001:0729b19": "正中偏。三更初夜月明前。莫怪相逢不相識。隱隱猶",
    "X66n1298_001:0729b20": "懷舊日嫌。",
    "X66n1298_001:0729b21": "偏中正。失曉老婆逢古鏡。分明覿面更無他。休更迷",
    "X66n1298_001:0729b22": "頭還認影。",
    "X66n1298_001:0729b23": "正中來。無中有路出塵埃。但能莫觸當今諱。也勝前",
    "X66n1298_001:0729b24": "朝斷舌才。",
    "X66n1298_001:0729c01": "兼中至。兩刃相逢不須避。好手猶如火裏蓮。宛然自",
    "X66n1298_001:0729c02": "有沖天意。",
    "X66n1298_001:0729c03": "兼中到。不落有無誰敢和。人人盡欲出常流。折合還",
    "X66n1298_001:0729c04": "歸炭裏坐。",
    "X66n1298_001:0729c05": "洞山五王子頌(石霜諸禪師出題。洞山悟本大師頌)",
    "X66n1298_001:0729c06": "誕生",
    "X66n1298_001:0729c07": "天然貴胤本非功。德合乾坤育勢隆。始末一期無雜",
    "X66n1298_001:0729c08": "種。分宮六宅不他宗。上和下睦陰陽順。共氣連枝器",
    "X66n1298_001:0729c09": "量同。欲識誕生王子父。鶴騰霄漢出銀籠。",
    "X66n1298_001:0729c10": "朝生",
    "X66n1298_001:0729c11": "苦學論情世莫群。出來凡事已超倫。詩成五字三冬",
    "X66n1298_001:0729c12": "雪。筆落分毫四海雲。萬卷積功彰聖代。一心忠孝輔",
    "X66n1298_001:0729c13": "朝君。鹽梅不是生知得。金牓何勞顯至勳。",
    "X66n1298_001:0729c14": "末生",
    "X66n1298_001:0729c15": "久棲巖嶽用功夫。艸榻柴扉守至孤。十載見聞心自",
    "X66n1298_001:0729c16": "委。一身冬夏衣縑無。澄凝愁笑三秋思。清苦高名上",
    "X66n1298_001:0729c17": "哲圖。業就帝科酬極志。比來臣相不當途。",
    "X66n1298_001:0729c18": "化生",
    "X66n1298_001:0729c19": "傍分帝命為傳持。萬里山河布政威。紅影日輪凝下",
    "X66n1298_001:0729c20": "界。碧油風冷暑炎時。高仾豈廢尊卑奉。五袴蘇塗遠",
    "X66n1298_001:0729c21": "近知。妙印手持煙塞靜。當陽那肯露纖機。",
    "X66n1298_001:0729c22": "內生",
    "X66n1298_001:0729c23": "九重深密復何宣。掛弊興來顯妙傳。祇奉一人天地",
    "X66n1298_001:0729c24": "貴。從他諸道自分權。紫羅帳合君臣隔。黃閤簾垂禁",
    "X66n1298_001:0730a01": "制全。為汝方愚宮屬戀。遂將黃葉止啼錢。",
    "X66n1298_001:0730a03": "禪門諸祖師偈頌上之上"
}