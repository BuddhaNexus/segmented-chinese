{
    "X86n1600_030:0282c04": "宗統編年卷之三十",
    "X86n1600_030:0282c06": "臨濟第二十八世祖",
    "X86n1600_030:0282c07": "諱德寶。金臺吳氏子。嗣龍泉祖。",
    "X86n1600_030:0282c08": "世宗甲辰嘉靖二十三年。",
    "X86n1600_030:0282c09": "臨濟第二十八世圓通祖嗣宗統(三十八年)。",
    "X86n1600_030:0282c10": "祖居圓通。",
    "X86n1600_030:0282c11": "仲夏朔。祖入都居圓通寺。上堂。拈拄杖曰。有麼。有",
    "X86n1600_030:0282c12": "麼。時有一僧出作禮。祖劈脊便打曰。多口作麼。曰",
    "X86n1600_030:0282c13": "某甲一言未措。何為多口。祖復打曰。再犯不容。",
    "X86n1600_030:0282c14": "乙巳二十四年。",
    "X86n1600_030:0282c15": "祖結夏圓通。",
    "X86n1600_030:0282c16": "四方禪侶。終南。南岳。伏牛。五臺等處。聞祖道風。皆",
    "X86n1600_030:0282c17": "來參禮。",
    "X86n1600_030:0282c18": "丙午二十五年。",
    "X86n1600_030:0282c19": "曹洞宗統止於是年。",
    "X86n1600_030:0282c20": "按洞宗宗鏡書。傳少室潤。廩山忠。隱菴進。大方遷",
    "X86n1600_030:0282c21": "古風玄。天然佐。五人。少室潤。傳清涼念。無言道。智",
    "X86n1600_030:0282c22": "空睿。鰲谷銀。無疑信。五人。廩山忠。傳經昌經一人。",
    "X86n1600_030:0282c23": "清凉念。傳雲門澄一人。壽昌經傳博山來。東苑鏡。",
    "X86n1600_030:0282c24": "鼓山賢。黃龍謐四人。無言道。傳少室喜。金山肇二",
    "X86n1600_030:0283a01": "人。雲門澄。傳苕溪徹。明因懷。佛日方。愚菴盂。東山",
    "X86n1600_030:0283a02": "澓。弁山雪六人。博山來後有雪關誾。檀度密。華首",
    "X86n1600_030:0283a03": "獨。金陵嚴四人。東苑鏡傳天界盛一人。鼓山賢後",
    "X86n1600_030:0283a04": "有鼓山沛一人。諸家傳持。正在繁衍。從此至本朝。",
    "X86n1600_030:0283a05": "諸師之出世行蹟。年月有徵者書焉。宗統之歸。須",
    "X86n1600_030:0283a06": "俟後定。",
    "X86n1600_030:0283a07": "幻休潤和尚繼席少室　發明(洞宗宗統已虗諸師皆稱和尚後詳諸方",
    "X86n1600_030:0283a08": "略紀)。",
    "X86n1600_030:0283a09": "宗鏡祖示寂。僉議繼席。非潤不可。潤執意謙退。再",
    "X86n1600_030:0283a10": "請再却。眾乃舉祖付囑之偈。潤遽墮淚不復言辭。",
    "X86n1600_030:0283a11": "乃住少室。潤體貌豐碩。聲若洪鐘。與諸學人。甘澹",
    "X86n1600_030:0283a12": "泊而襟度夷曠。力荷大法。朝夕乾乾。無少倦色。告",
    "X86n1600_030:0283a13": "香入室者。二百七十人。",
    "X86n1600_030:0283a14": "丁未二十六年。戊申二十七年。己酉二十八年。",
    "X86n1600_030:0283a15": "庚戌二十九年。辛亥三十年。",
    "X86n1600_030:0283a16": "佛滅後二千五百年。",
    "X86n1600_030:0283a17": "壬子三十一年。",
    "X86n1600_030:0283a18": "癸丑三十二年。",
    "X86n1600_030:0283a19": "隱菴進和尚應請北遊。",
    "X86n1600_030:0283a20": "進自得法於小山書祖。後養道於大伾之興國寺。",
    "X86n1600_030:0283a21": "影不出山。足不蹈閫者數載。久之開堂說法。機如",
    "X86n1600_030:0283a22": "走珠。口似懸河。衲子肩摩踵接。趨謁如狂。一日應",
    "X86n1600_030:0283a23": "請北遊。途宿三教堂。主僧進曰。此中向有憨布袋",
    "X86n1600_030:0283a24": "像供西壁。後為羽士居此。於頂上安雙髻。改呼為",
    "X86n1600_030:0283b01": "鍾離仙。遷供東壁。每每緇衣黃冠。爭衡代位。至今",
    "X86n1600_030:0283b02": "葷酒淫祀。妖孽一方。死為怪事。求和尚除之。進以",
    "X86n1600_030:0283b03": "拄杖指其像曰。者塊泥團。變怪多端。不守本分。惱",
    "X86n1600_030:0283b04": "亂人間。髠頭佛祖。丫髻神仙。出乖見醜。魔魅閭閻。",
    "X86n1600_030:0283b05": "彼此搬弄。東那西遷。妄生喜怒。暮四朝三。不遇老",
    "X86n1600_030:0283b06": "僧行正令。多年冷地受牽纏。四大各復。返本還源。",
    "X86n1600_030:0283b07": "從此一方齊物論。即刻送汝上長安。咄咄。連棒粉",
    "X86n1600_030:0283b08": "碎。而邪孽從茲肅清。",
    "X86n1600_030:0283b09": "甲寅三十三年。",
    "X86n1600_030:0283b10": "祖辭眾南遊。",
    "X86n1600_030:0283b11": "仲秋祖辭眾南行。有答三際禪人問法語。",
    "X86n1600_030:0283b12": "蘊空忠和尚棲隱廩山慧經從之出家。",
    "X86n1600_030:0283b13": "盰江之新城。有廩山。去郭二十里。八面秀拔。忠遊",
    "X86n1600_030:0283b14": "喜之。因結茆棲止者。二十年。不與人接。諸士紳故",
    "X86n1600_030:0283b15": "人多來相訪。唯默坐而已。羅近溪。鄧潛谷。與論性",
    "X86n1600_030:0283b16": "命之學。皆超出情見。及舉宗門向上事。人多未能",
    "X86n1600_030:0283b17": "領略。經撫州崇仁裴氏子。誕時難產。祖父誦金剛",
    "X86n1600_030:0283b18": "般若經而娩。因名經。初生頴異。長貌蒼古。九歲入",
    "X86n1600_030:0283b19": "鄉塾。便問浩然之氣。是箇甚麼。塾師異之。嚮忠道",
    "X86n1600_030:0283b20": "行高峻。特求出家。常疑金剛四句偈。必有指據。偶",
    "X86n1600_030:0283b21": "見傅大士頌曰。若論四句偈。應當不離身。不覺釋",
    "X86n1600_030:0283b22": "然。遂辭忠隱峨峯。嘗登絕頂顧盻。而作偈曰。踏上",
    "X86n1600_030:0283b23": "雲頭第一峯。眼中廣博小虗空。當時欲見無由面。",
    "X86n1600_030:0283b24": "今日相逢處處同。結廬三年。人無知者。",
    "X86n1600_030:0283c01": "乙卯三十四年。",
    "X86n1600_030:0283c02": "丙辰三十五年。",
    "X86n1600_030:0283c03": "禪師方念參少室休和尚於立雪庭受付。",
    "X86n1600_030:0283c04": "念字慈舟。別號清凉。古唐楊氏子。十歲投金臺義",
    "X86n1600_030:0283c05": "公出家。自念生死事大。受具參方。一日聽古道法",
    "X86n1600_030:0283c06": "師講楞嚴經。至七處徵心。後頓知緣生不實。茫無",
    "X86n1600_030:0283c07": "下落。乃遍歷講席。精研性相宗旨。終不自肯。往少",
    "X86n1600_030:0283c08": "室。參幻休潤。於立雪庭禮拜次。潤問甚處來。念曰。",
    "X86n1600_030:0283c09": "北方來。潤曰。北方道法與此方如何。念曰。水分千",
    "X86n1600_030:0283c10": "派。流出一源。潤曰。恁麼何用到此。念曰。流出一源。",
    "X86n1600_030:0283c11": "水分千派。潤見念言辭迥邁。命充維那。時提大事",
    "X86n1600_030:0283c12": "因緣激發之。念曉夕體究。至忘寢食。一日至五乳",
    "X86n1600_030:0283c13": "峯前。初祖面壁處。忽然契悟。亟詣潤呈偈曰。五乳",
    "X86n1600_030:0283c14": "峯前。好箇消息。大小石頭。塊塊著地。潤可之。囑曰。",
    "X86n1600_030:0283c15": "從上佛祖。以自己所證。遞相承襲。欲令一切眾生。",
    "X86n1600_030:0283c16": "知有此事。余得之小山先師。十餘年矣。今將從上",
    "X86n1600_030:0283c17": "佛祖心印源流付囑於汝。汝當上體佛祖之心為",
    "X86n1600_030:0283c18": "心。以續慧命。燈燈相繼。毋令喪失。然雖如是。尚宜",
    "X86n1600_030:0283c19": "晦跡林泉。乘時一出。付以偈曰。無上涅槃心。佛祖",
    "X86n1600_030:0283c20": "相傳付。吾今授受時。雲淨風頭露。",
    "X86n1600_030:0283c21": "丁巳三十六年。",
    "X86n1600_030:0283c22": "禪師伏牛下徑山萬松紹林寂。",
    "X86n1600_030:0283c23": "林仁和沈氏子。幼入法輪出家。習瑜伽教。林愀然",
    "X86n1600_030:0283c24": "曰。是豈生死大事所竟耶。趨天目。謁平野老人。獲",
    "X86n1600_030:0284a01": "聞心要。翱翔講律。研窮玄奧者。久之。嗣伏牛大休",
    "X86n1600_030:0284a02": "實。入川峽登峩嵋。復歸虎林。遯迹徑山。道風彌著。",
    "X86n1600_030:0284a03": "問法者麏至。書偈而化。",
    "X86n1600_030:0284a04": "雲外香曰。萬松老人。操履真潔。玄宗幽邃。近代主",
    "X86n1600_030:0284a05": "匠。不多指屈。其於徑山。踞師子座。撾塗毒鼓。法筵",
    "X86n1600_030:0284a06": "非暫也。世諦。非促也。度生。非簡也。傳法。非一眾也。",
    "X86n1600_030:0284a07": "及考山志。列諸法侶類中。而不入祖位。何所然耶。",
    "X86n1600_030:0284a08": "吁。異哉。明眼人前。不妨舉似。",
    "X86n1600_030:0284a09": "戊午三十七年。己未三十八年。",
    "X86n1600_030:0284a10": "庚申三十九年。",
    "X86n1600_030:0284a11": "禪師吉菴下嘉興天甯法舟道濟寂。",
    "X86n1600_030:0284a12": "濟秀州張氏子。嗣吉菴祚。初住龍淵景德。移鹽官",
    "X86n1600_030:0284a13": "俱胝故院。院有靈泉甘美。且利浴繭。因產婦觸穢。",
    "X86n1600_030:0284a14": "致震雷墜石。要以百祀矣。濟謂眾曰。院破可完。井",
    "X86n1600_030:0284a15": "覆可啟。以密語禱之。石徙其半。至今有半井之稱。",
    "X86n1600_030:0284a16": "尋移武康雙髻。有池蛙聽經之異。嘉靖初。中貴張",
    "X86n1600_030:0284a17": "永。請出世秣陵安隱。由陽羨開堂禾之天甯。復開",
    "X86n1600_030:0284a18": "爐鞴於靈光精器諸剎。乃浮舟南湖。信風所如。三",
    "X86n1600_030:0284a19": "年棄去。居湖之弁山。是年秋寂。濟氣宇遐暢。禮度",
    "X86n1600_030:0284a20": "閑逸。律身惟謹。造次瑣屑必規檢。寒暑屋漏亡改",
    "X86n1600_030:0284a21": "替。性沉靜。素無干謁。隨緣轉化。先後二十餘所。解",
    "X86n1600_030:0284a22": "包之後。足不越戶庭。旦晚持秘密伽陀嚴甚。燕暇",
    "X86n1600_030:0284a23": "則孤坐。泊然似不能言者。錢帛蔬果。必均同在。誨",
    "X86n1600_030:0284a24": "義無礙。如春風披拂。不自知其意之消也。",
    "X86n1600_030:0284b01": "辛酉四十年。壬戌四十一年。",
    "X86n1600_030:0284b02": "癸亥四十二年。",
    "X86n1600_030:0284b03": "禪師天童下天池玉芝法聚寂。",
    "X86n1600_030:0284b04": "聚鹽官富氏子。兒時恒籍地趺坐。折草念佛。出世",
    "X86n1600_030:0284b05": "後。結廬澉湖習靜。芝產座下。因號玉芝。嗣天童。碧",
    "X86n1600_030:0284b06": "峯顯。移錫武康天池。搆玉芝精舍。提唱宗乘。隨機",
    "X86n1600_030:0284b07": "明捷。如太阿發穴。秋水生寒。不犯鋒鋩。任情磐礴。",
    "X86n1600_030:0284b08": "二十餘年之間。歸誠緇素。鑑覺一大事因緣者。琳",
    "X86n1600_030:0284b09": "琅輝映。有語錄六卷。五月十九日寂。",
    "X86n1600_030:0284b10": "甲子四十三年。",
    "X86n1600_030:0284b11": "祖復北遊寓寶禪。",
    "X86n1600_030:0284b12": "乙丑四十四年。",
    "X86n1600_030:0284b13": "禪師正傳參祖於北京寶禪。",
    "X86n1600_030:0284b14": "傳溧陽呂氏子。年十九。從善權樂菴薙髮。看父母",
    "X86n1600_030:0284b15": "未生前話。無所入。刻苦歷二七日。一夕經行。纔就",
    "X86n1600_030:0284b16": "坐。聞琉璃燈光熚爆。豁然有省。乃曰。古人所謂虗",
    "X86n1600_030:0284b17": "空粉碎。大地平沉。一人發真歸源。十方虗空悉皆",
    "X86n1600_030:0284b18": "銷殞。非虗語。直造燕都參祖。通所得。語未竟。祖忽",
    "X86n1600_030:0284b19": "趯出隻履曰。向這裏道一句看。傳無語。立簷下自",
    "X86n1600_030:0284b20": "夕達旦。祖出見喚傳。傳回首。祖翹一足。作修羅障",
    "X86n1600_030:0284b21": "日月勢。傳乃大悟。",
    "X86n1600_030:0284b22": "禪師智空赴天界請。",
    "X86n1600_030:0284b23": "空字妙有。雲南太和葛氏子。出家後往雞足山。然",
    "X86n1600_030:0284b24": "一指。偕友往南嶽。下煉魔場。卓菴仰山。日唯一食。",
    "X86n1600_030:0284c01": "西踰江浙。訪諸祖遺跡。閱藏天目。頓明大旨。謁萬",
    "X86n1600_030:0284c02": "松林於雙徑。遂受記莂。是年應天界請。",
    "X86n1600_030:0284c03": "丙寅四十五年。",
    "X86n1600_030:0284c04": "圓悟生(是為天童)。",
    "X86n1600_030:0284c05": "十一月十六日。生於常州宜興蔣氏。",
    "X86n1600_030:0284c06": "穆宗莊皇帝。",
    "X86n1600_030:0284c07": "穆宗丁卯隆慶元年。",
    "X86n1600_030:0284c08": "禪師瑞巖下禺川真慧寂。",
    "X86n1600_030:0284c09": "慧雉城符氏子。事母以孝聞。却姻出世。書法華十",
    "X86n1600_030:0284c10": "二部。以報罔極。力參有悟。往印於玉芝聚。首眾飛",
    "X86n1600_030:0284c11": "霙院。烏程令不崇三寶。陷之於獄。體無完膚。同事",
    "X86n1600_030:0284c12": "數人。咸謂非麴糵榮衛不可以生。慧獨毅然曰。酒",
    "X86n1600_030:0284c13": "為大過犯。吾佛首禁。生死等幻耳。毋多言。至夜說",
    "X86n1600_030:0284c14": "偈而逝。",
    "X86n1600_030:0284c15": "戊辰二年。",
    "X86n1600_030:0284c16": "己巳三年。",
    "X86n1600_030:0284c17": "祖付正傳法印。",
    "X86n1600_030:0284c18": "傳悟後。服勤數載。禮辭南歸。祖書從上源流付之。",
    "X86n1600_030:0284c19": "臨行。覆以一笠曰。無露圭角。",
    "X86n1600_030:0284c20": "慈舟念和尚掩關五臺。",
    "X86n1600_030:0284c21": "念掩關五臺。晝則一食。夜則孤坐。久之自念。差別",
    "X86n1600_030:0284c22": "智不可不明。乃肆遊諸方。一切苦行。人所頞蹙者。",
    "X86n1600_030:0284c23": "皆身親歷。後至石城。精厲過分。雙目忽盲。念曰。幻",
    "X86n1600_030:0284c24": "身非有。病從何來。將身心一時放下。硬坐七日。雙",
    "X86n1600_030:0285a01": "目復明。",
    "X86n1600_030:0285a02": "庚午四年。辛未五年。",
    "X86n1600_030:0285a03": "壬申六年。",
    "X86n1600_030:0285a04": "憨山德清參祖。",
    "X86n1600_030:0285a05": "清全椒蔡氏子。出家長干大報恩寺。大殿燬。清與",
    "X86n1600_030:0285a06": "雪浪恩。矢志興復。乃北遊京國。尋之五臺。以憨山",
    "X86n1600_030:0285a07": "自號。謁祖。祖問何處來。清曰。南方來。祖曰。記得來",
    "X86n1600_030:0285a08": "時路否。曰一過便休。祖曰。子却來處分明。清作禮。",
    "X86n1600_030:0285a09": "侍立請益。祖開示向上。數語而出。",
    "X86n1600_030:0285a10": "神宗顯皇帝。",
    "X86n1600_030:0285a11": "神宗癸酉萬歷元年。",
    "X86n1600_030:0285a12": "法藏生(是為三峰)。",
    "X86n1600_030:0285a13": "十月七日。生於常州無錫蘇氏。",
    "X86n1600_030:0285a14": "甲戌二年。",
    "X86n1600_030:0285a15": "禪師天甯下大雲雲谷法會寂。",
    "X86n1600_030:0285a16": "會嘉善懷氏子。參法舟濟於天甯。寢食俱廢。一日",
    "X86n1600_030:0285a17": "食盡不知。碗忽墮地。陡然省徹。得受記莂。韜迹香",
    "X86n1600_030:0285a18": "林。見明教嵩日課。遂效行之。徐魏國公延於叢桂",
    "X86n1600_030:0285a19": "庵。請住三藏殿。會危坐不越閫者三載。誅茅棲霞",
    "X86n1600_030:0285a20": "千佛嶺。陸儀部光祖訪之。機洽。欲為建寺。力辭之。",
    "X86n1600_030:0285a21": "嘉靖丙寅。集五十三人結禪期於天界。壬申。吳吏",
    "X86n1600_030:0285a22": "部默泉。鄭刑部旦泉等。請還故山。達觀可扣華嚴",
    "X86n1600_030:0285a23": "宗旨。為發揮法界圓融之妙。歎未曾有。會定力攝",
    "X86n1600_030:0285a24": "持。住山四十餘年如一日。晝夜端坐。前置一爐。香",
    "X86n1600_030:0285b01": "烟不斷。終身禪誦無間。真末法精進幢也。當江南",
    "X86n1600_030:0285b02": "禪道梗澀之時。出入滅裂之地。始終無一議之者。",
    "X86n1600_030:0285b03": "其操行可知已。正月五日。四方之眾。覩會住處。燄",
    "X86n1600_030:0285b04": "發。及明趨視。而會已寂。住棲霞時。有開示袁文學",
    "X86n1600_030:0285b05": "了凡行功過格語。載本傳。",
    "X86n1600_030:0285b06": "乙亥三年。",
    "X86n1600_030:0285b07": "無明經徹悟。",
    "X86n1600_030:0285b08": "經閱傳燈。見僧問興善。如何是道。善曰大好山。日",
    "X86n1600_030:0285b09": "夜提撕。至忘寢食。一日因搬石次。堅不可舉。極力",
    "X86n1600_030:0285b10": "推之。豁然大悟。即述偈曰。欲參無上菩提道。急急",
    "X86n1600_030:0285b11": "疏通大好山。知道始知山不好。翻身跳出祖師關。",
    "X86n1600_030:0285b12": "遂往廩山呈偈。忠即為印可。始許薙髮受具。",
    "X86n1600_030:0285b13": "丙子四年。",
    "X86n1600_030:0285b14": "勅法師覺湻等校訂續八大藏經典。",
    "X86n1600_030:0285b15": "丁丑五年。",
    "X86n1600_030:0285b16": "戊寅六年。",
    "X86n1600_030:0285b17": "祖自五臺回至京結菴西城柳巷。",
    "X86n1600_030:0285b18": "己卯七年。",
    "X86n1600_030:0285b19": "庚辰八年。",
    "X86n1600_030:0285b20": "禪師萬松下蒼山妙有智空寂。",
    "X86n1600_030:0285b21": "空威儀豐偉。望之儼然一應真。住天界。遷超果。晚",
    "X86n1600_030:0285b22": "居余山寂。徐階銘其塔。",
    "X86n1600_030:0285b23": "禪師東塔下敬畏如空寂。",
    "X86n1600_030:0285b24": "空香水施氏子。嗣野翁曉。",
    "X86n1600_030:0285c01": "雲外香曰。斷橋倫傳方山寶。寶傳無見覩。覩傳白",
    "X86n1600_030:0285c02": "雲度。度傳古拙俊。再四傳至寶芳進。進傳野翁曉。",
    "X86n1600_030:0285c03": "曉傳敬畏空。空傳古湛冲。冲之後遂斬無傳。衣偈",
    "X86n1600_030:0285c04": "留車奚菴。",
    "X86n1600_030:0285c05": "辛巳九年。",
    "X86n1600_030:0285c06": "臨濟第二十八世圓通祖示寂。",
    "X86n1600_030:0285c07": "正月十九日。寂。塔於城西之小西門。",
    "X86n1600_030:0285c08": "禪師無念深有住龍湖。",
    "X86n1600_030:0285c09": "臨濟第二十九世祖",
    "X86n1600_030:0285c10": "諱正傳。字幻有。嗣圓通。",
    "X86n1600_030:0285c11": "壬午十年。",
    "X86n1600_030:0285c12": "臨濟第二十九世禹門祖嗣宗統。",
    "X86n1600_030:0285c13": "癸未十一年。甲申十二年。",
    "X86n1600_030:0285c14": "乙酉十三年。",
    "X86n1600_030:0285c15": "曹洞三十世西京萬壽幻休潤和尚寂(宗鏡書祖嗣)。",
    "X86n1600_030:0285c16": "發明(潤當嗣宗統以俟後定故書法如此)。",
    "X86n1600_030:0285c17": "順德鵲山天然佐和尚寂(曹洞三十世宗鏡書祖嗣)。",
    "X86n1600_030:0285c18": "佐隱鵲山。有請說法者。堅辭之。十月。預知時至。浴",
    "X86n1600_030:0285c19": "畢坐逝。",
    "X86n1600_030:0285c20": "丙戌十四年。",
    "X86n1600_030:0285c21": "詔頒藏經施天下名山。",
    "X86n1600_030:0285c22": "國初刻藏。有北方撰述諸經未入藏者。詔補入之。",
    "X86n1600_030:0285c23": "勅頒十五藏。散施天下名山。",
    "X86n1600_030:0285c24": "慈舟念和尚南遊普陀禪師湛然圓澄參謁受印證。",
    "X86n1600_030:0286a01": "念遊普陀歸。由越之止風塗。眾請說法。湛然澄來",
    "X86n1600_030:0286a02": "參。念問止風塗向青山近。越王城畔滄海遙時如",
    "X86n1600_030:0286a03": "何。澄曰。月穿滄海破。波斯不展眉。念復舉洞上宗",
    "X86n1600_030:0286a04": "旨。逐一問澄。澄乃說偈呈似曰。五位君臣切要知",
    "X86n1600_030:0286a05": "箇中何必待思維。石女慣弄無鍼線。木偶能提化",
    "X86n1600_030:0286a06": "外機。井底紅塵騰靄靄。山頭白浪滾飛飛。誕生本",
    "X86n1600_030:0286a07": "是無功用。不覺天然得帝畿。念閱曰。語句綿密。不",
    "X86n1600_030:0286a08": "落終始。真當家種草也。遂召入室印證曰。汝後開",
    "X86n1600_030:0286a09": "兩片脣皮。截斷天下人舌頭有分在。即付偈曰。曹",
    "X86n1600_030:0286a10": "源一滴水。佛祖相分付。至今授受時。大地為甘露。",
    "X86n1600_030:0286a11": "咄。五乳峯頭無鏃箭。射得南方半個兒。",
    "X86n1600_030:0286a12": "慈舟念和尚住嘉禾東塔。",
    "X86n1600_030:0286a13": "念應請住嘉禾之東塔。遷豫之雲居。匡廬。後欲投",
    "X86n1600_030:0286a14": "老臺山。越中緇白力挽歸寶林道場。(汰如河法師續高僧傳稱",
    "X86n1600_030:0286a15": "師為清涼國師後身)示寂後。法嗣湛然澄。迎龕塔於顯聖南",
    "X86n1600_030:0286a16": "山之麓。",
    "X86n1600_030:0286a17": "丁亥十五年。",
    "X86n1600_030:0286a18": "禪師萬松下嘉禾東禪千松明得寂。",
    "X86n1600_030:0286a19": "得號月亭。以嗣萬松。易號千松。烏程周氏子。始參",
    "X86n1600_030:0286a20": "百川海。不契。單衣芒屩。徧歷叢席。備嘗艱苦。所遇",
    "X86n1600_030:0286a21": "皆外道法事。自念般若緣薄。益奮勵。投上竺哀籲",
    "X86n1600_030:0286a22": "普門大士。祈姤明師。乃謁萬松林。泫然請決。凡十",
    "X86n1600_030:0286a23": "載無所入。一日閱楞嚴經。至清淨本然。云何忽生",
    "X86n1600_030:0286a24": "山河大地。恍若雲散長空。寒蟾獨朗。呈偈。松頷之。",
    "X86n1600_030:0286b01": "松住雙徑。得為眾負米縛薪。不憚艱苦。獨行樸蔌",
    "X86n1600_030:0286b02": "間。遇虎橫踞。得卓錫正立。虎俛首避去。時咸異之。",
    "X86n1600_030:0286b03": "適覧棗栢合論。至十地品。午夜隱几而坐。夢遊兜",
    "X86n1600_030:0286b04": "羅綿世界。闡華嚴奧旨。至於結座。乃說偈曰。從本",
    "X86n1600_030:0286b05": "已來無。今日何曾有。一毛頭上見。虗空笑開口。喝",
    "X86n1600_030:0286b06": "一喝。寤白松。松撫之。松寂後。懸鐺守塔者千有餘",
    "X86n1600_030:0286b07": "日。乃孑身趨凌霄峯。結茅孤坐。衣草食木。苦行精",
    "X86n1600_030:0286b08": "研。一夕趺坐。心境豁爾。疑滯氷釋。自此道價崢嶸。",
    "X86n1600_030:0286b09": "毳徒輻湊。陸五臺率眾請法。吳司寇韞菴請說法",
    "X86n1600_030:0286b10": "於靈隱。管僉憲東溟請闡法於天池。沈儀部觀頥",
    "X86n1600_030:0286b11": "請住圓證寺。世方崇事真武。比邱有披法服而膜",
    "X86n1600_030:0286b12": "拜者。得見悉叱曰。此北方一水神耳。教中謂毗沙",
    "X86n1600_030:0286b13": "門天王。願興神力。為佛外護。爾授七佛袈裟。而禮。",
    "X86n1600_030:0286b14": "何謬倒乃爾。往往改像設而更廟宇。俾學者專心",
    "X86n1600_030:0286b15": "正道。得為人修榦玉立。性度伉直。以勝法為自重。",
    "X86n1600_030:0286b16": "以傳道為己任。禍患不苟避。慽喜不形色。至於登",
    "X86n1600_030:0286b17": "座白椎。則慈雲靄然。三千炳著。八萬森嚴。七眾無",
    "X86n1600_030:0286b18": "不渥其沛澤。而醉心者夥矣。所遇公卿。未甞降禮",
    "X86n1600_030:0286b19": "作卑謟態。羣小或憎詬之。百折不回。是冬示疾。吉",
    "X86n1600_030:0286b20": "祥而逝。",
    "X86n1600_030:0286b21": "相宗法師蘇州華山祖住寂。",
    "X86n1600_030:0286b22": "住字幻依。號麓亭。丹徒朱氏子。八龍蟠山出家。受",
    "X86n1600_030:0286b23": "法華華嚴諸大部。自謂覺識所依。非關真際。遊少",
    "X86n1600_030:0286b24": "室。依大章五載。復至伏牛。依高安十二夏。次遊都",
    "X86n1600_030:0286c01": "下。謁松秀二法師。盡得清凉之旨。淮安胡給諫延",
    "X86n1600_030:0286c02": "住鉢池山。造大藏經。作無遮會。訪無極於南京。居",
    "X86n1600_030:0286c03": "第二座鉗鎚之暇。即入眾作務演華嚴於京口萬",
    "X86n1600_030:0286c04": "壽寺。至入法界品。地震。天雨甘露。寶華。時無極妙",
    "X86n1600_030:0286c05": "峯承印。亦居座下。萬歷甲申。憩錫蘇州蓮華峯下。",
    "X86n1600_030:0286c06": "建精舍居之。立三不留軒。謂不留骸骨。不留衣鉢。",
    "X86n1600_030:0286c07": "不留徒眾也。九月告眾而逝。異香積時不散。塔全",
    "X86n1600_030:0286c08": "身於蓮華峯之陰。王世貞銘其塔。住持常不輕行。",
    "X86n1600_030:0286c09": "提獎孜孜。所至皆成寶坊。",
    "X86n1600_030:0286c10": "戊子十六年(歲大饑)。",
    "X86n1600_030:0286c11": "己丑十七年。",
    "X86n1600_030:0286c12": "沙門真可募刻方冊大藏。",
    "X86n1600_030:0286c13": "可字達觀。號紫栢。甞復楞嚴寺。以大藏京板印購",
    "X86n1600_030:0286c14": "煩難。欲易梵筴為方冊。便於流通。上首道開法本。",
    "X86n1600_030:0286c15": "慨肩鉅任。馮夢禎陸光祖等。共相倡舉。布告天下。",
    "X86n1600_030:0286c16": "今之嘉禾楞嚴藏經是也。",
    "X86n1600_030:0286c17": "庚寅十八年。",
    "X86n1600_030:0286c18": "無言道和尚住嵩山少室。",
    "X86n1600_030:0286c19": "道字無言。新建胡氏子。嗣幻休潤。嵩山四眾請住",
    "X86n1600_030:0286c20": "少室祖庭。周藩國主迎道說法。主大開悟。汝甯王",
    "X86n1600_030:0286c21": "聞之亦迎道至。世子病足。倚杖而視。道乃引之周",
    "X86n1600_030:0286c22": "行七轉。汗流如注。而足即瘳。僧問外道問世尊曰。",
    "X86n1600_030:0286c23": "不問有言。不問無言。世尊良久。意旨如何。道曰。動",
    "X86n1600_030:0286c24": "容揚古路。不墮悄然機。道機鋒敏捷。襟懷平實。後",
    "X86n1600_030:0287a01": "寂。塔於少室祖塋。",
    "X86n1600_030:0287a02": "禪師儀丰方彖安禪蓮居。",
    "X86n1600_030:0287a03": "彖達州羅氏子。出家太平興國。參鬼神覷不破之",
    "X86n1600_030:0287a04": "機。三年有省。南詢結茅雙徑鵬摶峯。蒿糝不給。深",
    "X86n1600_030:0287a05": "究玄要之旨。棲止清平山。一日聞午炊作聲。徹去",
    "X86n1600_030:0287a06": "疑滯。返興國。葺故宇。薦至杭郡。時蓮居首啟禪期。",
    "X86n1600_030:0287a07": "一時究心之士咸集。請彖說法因秉鼗鼓示眾法",
    "X86n1600_030:0287a08": "要。",
    "X86n1600_030:0287a09": "祥符蔭曰。白馬彖禪師。真參力究。密證宗乘。秘重",
    "X86n1600_030:0287a10": "大法。不以禪師自居。神廟時。蓮居開禪期。臯亭永",
    "X86n1600_030:0287a11": "慶闢枯木堂。儀丰聞谷二大師。實以禪攝講淨。而",
    "X86n1600_030:0287a12": "不滯理致。不墮名言者也。",
    "X86n1600_030:0287a13": "辛卯十九年。",
    "X86n1600_030:0287a14": "法藏出家。",
    "X86n1600_030:0287a15": "藏得度於邑之五牧德慶院。命今名。",
    "X86n1600_030:0287a16": "壬辰二十年。",
    "X86n1600_030:0287a17": "沙門真可禮石經於雷音寺感舍利放光。",
    "X86n1600_030:0287a18": "可書法華經以報二親。薦入都門。復潭柘古剎。西",
    "X86n1600_030:0287a19": "遊峩嵋。由三晉歷關中。踐棧道。禮普賢大士。順流",
    "X86n1600_030:0287a20": "下瞿塘。過荊襄。一登太和。住錫匡阜。重新歸宗故",
    "X86n1600_030:0287a21": "址。自皖公山北上。探問石經遺跡。掃琬公塔院。啟",
    "X86n1600_030:0287a22": "石室。佛座獲一寶函。中有佛舍利若干。出視光燭",
    "X86n1600_030:0287a23": "林壑。適慈聖太后曩歲拜為弟子。命近侍致齋供。",
    "X86n1600_030:0287a24": "乃紫伽黎。可以偈辭。有云自慚貧骨難披紫。施與",
    "X86n1600_030:0287b01": "高僧福更增。因請舍利進宮。三日修敬。出帑金重",
    "X86n1600_030:0287b02": "固於石窟。憨山德清記之以文。",
    "X86n1600_030:0287b03": "癸巳二十一年。",
    "X86n1600_030:0287b04": "沙門南岳伏虎巖真清寂。",
    "X86n1600_030:0287b05": "清字象先。湘潭羅氏子。依伏虎巖寶珠得度。參無",
    "X86n1600_030:0287b06": "字。因舟觸岸有省。戒行精嚴。道聲藹著。慈聖太后",
    "X86n1600_030:0287b07": "錫金紋紫方袍。以褒崇之。復慈雲禪剎。是歲正月",
    "X86n1600_030:0287b08": "二十九日。往生淨土。",
    "X86n1600_030:0287b09": "甲午二十二年。",
    "X86n1600_030:0287b10": "乙未二十三年。",
    "X86n1600_030:0287b11": "祖住龍池圓悟出家侍行。",
    "X86n1600_030:0287b12": "悟正月詣顯親。禮祖為師。祖以悟學道勇銳。志期",
    "X86n1600_030:0287b13": "徹悟。命名圓悟。是春祖應太常唐凝菴請住龍池。",
    "X86n1600_030:0287b14": "悟為荷橐而往。身任眾務。以至鬻薪陶器。負米百",
    "X86n1600_030:0287b15": "里之外。雖刻苦事眾。而參究益力。",
    "X86n1600_030:0287b16": "憨山德清戍雷陽。",
    "X86n1600_030:0287b17": "清因前頒藏使者觸上怒。併及之。下鎮撫獄。以私",
    "X86n1600_030:0287b18": "創牢山寺院。遣戍雷州。清乃謂眾曰。佛為一切眾",
    "X86n1600_030:0287b19": "生。不捨三途。今東海蔑戾車地。素不聞三寶名。今",
    "X86n1600_030:0287b20": "予教化十二年。三歲赤子。皆知念佛。捨邪歸正。予",
    "X86n1600_030:0287b21": "願足矣。第以重修本寺志未酬。可痛心耳。乃離即",
    "X86n1600_030:0287b22": "墨。士民傾城涕泣追送。下獄。時京城[言*苔]剎。皆為誦",
    "X86n1600_030:0287b23": "經禮懺保護。衲子中。有然香煉臂水齋持呪。以加",
    "X86n1600_030:0287b24": "護之者。在獄八閱月。冬十月發遣。朝士大夫多褻",
    "X86n1600_030:0287c01": "服策蹇相送。安肅鄭大司馬範溪公子。在金吾。素",
    "X86n1600_030:0287c02": "未相識。時設燕。會在朝縉紳請救。以至涕泣。訴其",
    "X86n1600_030:0287c03": "無妄。",
    "X86n1600_030:0287c04": "丙申二十四年。丁酉二十五年。",
    "X86n1600_030:0287c05": "戊戌二十六年。",
    "X86n1600_030:0287c06": "圓悟始納僧服。",
    "X86n1600_030:0287c07": "先是悟出家時。祖即命薙染。而苦願終身苦行供",
    "X86n1600_030:0287c08": "僧役。故祖上下舟車。悟隨行。有類廝養。後嘗正色",
    "X86n1600_030:0287c09": "語眾云。老僧三十一上侍先師。參禪學道。都在作",
    "X86n1600_030:0287c10": "務裏辦。汝輩要安坐修行耶。老僧不願叢林遺此",
    "X86n1600_030:0287c11": "法式。是年四月八日。始納僧服。",
    "X86n1600_030:0287c12": "無明經和尚住寶方元來參謁契悟。",
    "X86n1600_030:0287c13": "經省悟後。服勤左右。日夕溫研。影不出山者二十",
    "X86n1600_030:0287c14": "四年。出住寶方。時年五十一矣。(經住山日。有僧問住山前曾見何人。",
    "X86n1600_030:0287c15": "經曰。總未行脚。僧激之曰。豈以一隅而小天下乎。經善其言。遂徧參蓮池宏。達觀可。憨山清。語各投契)",
    "X86n1600_030:0287c16": "來。廬州舒城沙氏子。生而白衣重包。葷酒性絕。年",
    "X86n1600_030:0287c17": "十六。禮五臺靜菴通公。修空觀五年。參壽昌經於",
    "X86n1600_030:0287c18": "峨峯。不契。復謁於寶方。經問蟻子解尋腥處去。蒼",
    "X86n1600_030:0287c19": "蠅偏向臭邊飛。是君邊事。是臣邊事。來曰。臣邊事。",
    "X86n1600_030:0287c20": "經曰。大有人笑你在。來曰。先所論皆是。到這裏。因",
    "X86n1600_030:0287c21": "甚不是。經曰。此一不是。彼一切都不是。一日如廁。",
    "X86n1600_030:0287c22": "見人上樹。豁然大悟。趨見經。入門便拜。經曰。子近",
    "X86n1600_030:0287c23": "日如何。來云。有箇活路。祇是不許人知。經曰。因甚",
    "X86n1600_030:0287c24": "不許人知。來曰。不知不知。經舉龍吟霧起虎嘯風",
    "X86n1600_030:0288a01": "生公案。來立呈頌曰。殺活爭雄各有奇。模糊肉眼",
    "X86n1600_030:0288a02": "曷能知。吐光不遂時流意。依舊春風逐馬蹄。經笑",
    "X86n1600_030:0288a03": "曰。子今日方信悟不爾欺也。來曰。向後還有事也",
    "X86n1600_030:0288a04": "無。經曰。老僧祇知二時粥飯。亦不知有向後事。來",
    "X86n1600_030:0288a05": "曰。豈無方便。經曰。子後得座披衣。幸無籌策足矣。",
    "X86n1600_030:0288a06": "沙門真緣焚身供舍利塔。",
    "X86n1600_030:0288a07": "緣錫山梁氏子。形材劣眾。精銳過人。歷名山而參",
    "X86n1600_030:0288a08": "尊宿者十有六夏。得悟性宗。兼以念佛三昧。萬歷",
    "X86n1600_030:0288a09": "二十六年。結制日。卓錫四明。展敬阿育王舍利。七",
    "X86n1600_030:0288a10": "寶塔光中。獲覩釋迦如來丈六紫金身。率然而喜。",
    "X86n1600_030:0288a11": "捬然而泣曰。真緣何德。乃感我佛希有瑞相。誓欲",
    "X86n1600_030:0288a12": "焚身。以報佛恩。遂數日不食。啜油而已。遐邇道俗。",
    "X86n1600_030:0288a13": "然否者半。有一闡提姍笑曰。何物闍黎。敢爾誑惑。",
    "X86n1600_030:0288a14": "有如熾然不勝其楚而逸。吾必挽以燼之。一快眾",
    "X86n1600_030:0288a15": "念。是月二十五日。茶毗於寺後之塔山。用綿纏體。",
    "X86n1600_030:0288a16": "塗以香油。結趺端坐。厝薪四周。手中一艾丸。摩挲",
    "X86n1600_030:0288a17": "久之。忽烈燄迸發。自膝底然至襟次。俄而青光一",
    "X86n1600_030:0288a18": "道。直衝碧落。頂間見化佛一尊。約修二尺許。金色",
    "X86n1600_030:0288a19": "爍人。胸前兩臂。併作黃金相。時聞送眾。佛聲浩浩。",
    "X86n1600_030:0288a20": "復開目云。不用念佛。當念心經。眾皆朗誦般若波",
    "X86n1600_030:0288a21": "羅蜜多心經。緣復云。不是這心經。是會不下萬眾。",
    "X86n1600_030:0288a22": "歡踴者。悲戀者。讚仰者。頂禮者。但知迴心三寶而",
    "X86n1600_030:0288a23": "已。惜無一人薦取其意者。如前姍笑闡提。亦知叩",
    "X86n1600_030:0288a24": "顙謝過。火餘建方墳於峯頂。緣初入山時。見一黑",
    "X86n1600_030:0288b01": "虎夕踞崖石。有二神人。作禮求緣記莂。及火化時。",
    "X86n1600_030:0288b02": "郡中一童女倚樓。遙見碧落之光。乃望空歸禮。愛",
    "X86n1600_030:0288b03": "護處身。畢生修道云。",
    "X86n1600_030:0288b04": "雲外香曰。自喜見菩薩以身供養如來。河沙諸佛。",
    "X86n1600_030:0288b05": "讚言善哉。是真精進。以法供養。名第一之施。嗣後",
    "X86n1600_030:0288b06": "見聞。亦寥寥矣。法不云乎。出家菩薩。應燒身燒臂",
    "X86n1600_030:0288b07": "燒指供養於佛。乃至餓虎狼獅子。一切餓鬼。悉應",
    "X86n1600_030:0288b08": "捨身肉手足。而供養之。然後一一次第為說正法。",
    "X86n1600_030:0288b09": "使心開意解。近代如君山永隆禪師。救免沙彌。北",
    "X86n1600_030:0288b10": "地花子觀音。議開戒壇。及緣三人。一者為佛。一者",
    "X86n1600_030:0288b11": "為法。一者為僧。吁。彼三師者。若非多生成熟。即是",
    "X86n1600_030:0288b12": "再來菩薩。良由一切色身三昧。利及無量有情。而",
    "X86n1600_030:0288b13": "見於是也。",
    "X86n1600_030:0288b14": "己亥二十七年。",
    "X86n1600_030:0288b15": "悟掩關龍池。",
    "X86n1600_030:0288b16": "庚子二十八年。",
    "X86n1600_030:0288b17": "元謐謁無明經和尚於寶方。",
    "X86n1600_030:0288b18": "謐字閴然。一字見如。詣寶方。一見傾服。求剃度。經",
    "X86n1600_030:0288b19": "難之。遂抵撫州禮法師鎧祝髮。來寶方充火頭。屢",
    "X86n1600_030:0288b20": "呈所見。經皆不許。經遊勘諸方。謐隨行。後往金樓",
    "X86n1600_030:0288b21": "峯。力參歲餘。一日因推磨。失手有省。詣經呈偈曰。",
    "X86n1600_030:0288b22": "累我多年繞處尋。無端石塊解翻身。老儂問我何",
    "X86n1600_030:0288b23": "緣故。眉目依然面上橫。經曰。前三句即不問。後一",
    "X86n1600_030:0288b24": "句是如何。謐云不堪雪上更加霜。經曰。今日且放",
    "X86n1600_030:0288c01": "過。夜坐菜園。偶聞蝦蟆聲。當下身世一空。無法可",
    "X86n1600_030:0288c02": "喻。偈曰。虗空逼塞一聲蛙。水鳥含靈共一家。十字",
    "X86n1600_030:0288c03": "街頭閑意思。自歌自唱哩蓮花。",
    "X86n1600_030:0288c04": "辛丑二十九年。",
    "X86n1600_030:0288c05": "藏乞戒雲棲。",
    "X86n1600_030:0288c06": "時朝廷戒壇未開。先授息慈戒。",
    "X86n1600_030:0288c07": "元鏡參經和尚於寶方。",
    "X86n1600_030:0288c08": "鏡字晦臺。號湛靈。建陽馮氏子。參寶方。力究諸祖",
    "X86n1600_030:0288c09": "誵訛公案。偶閱圓覺隨順覺性章。豁然氷釋。經印",
    "X86n1600_030:0288c10": "以偈。",
    "X86n1600_030:0288c11": "憨山德清興復曹溪祖席。",
    "X86n1600_030:0288c12": "先是清與達觀可。共念禪席陵彝。皆由本源壅蔽。",
    "X86n1600_030:0288c13": "欲往曹溪。以濬法脉。而清遣戍。至雷陽。制府戴。觀",
    "X86n1600_030:0288c14": "察任。南韶道任。皆感服清德化。延入曹溪。時曹溪",
    "X86n1600_030:0288c15": "四方流棍。集於山門。開張屠沽。穢污之甚。積弊百",
    "X86n1600_030:0288c16": "餘年矣。墳墓率占祖山。僧產多侵之。且勾合外棍。",
    "X86n1600_030:0288c17": "挾騙寺僧。無敢正視者。清歎曰。此心腹之疾也。苟",
    "X86n1600_030:0288c18": "不去。則六祖道場。終將化為狐窟。往白制臺戴。戴",
    "X86n1600_030:0288c19": "曰。無難也。試為公力行之。即下令本縣。坐守。限三",
    "X86n1600_030:0288c20": "日內。盡行驅逐。不留一人。山門積垢。一旦如洗。開",
    "X86n1600_030:0288c21": "闢路徑。重修祖殿。一二年間。百廢具舉。",
    "X86n1600_030:0288c22": "祥符蔭曰。大師甞曰。吾師佛聖人。出家學道。乃止",
    "X86n1600_030:0288c23": "雪山修行。葢雪山清涼處也。眾生為五欲煩惱之",
    "X86n1600_030:0288c24": "火。晝夜燒煑。而欲其出離。非置之萬仞氷雪之中。",
    "X86n1600_030:0289a01": "使之徹骨嚴寒。又何以止烈燄免銷鑠哉。大師初",
    "X86n1600_030:0289a02": "行脚。即決志登五臺。向清凉絕頂。於憨山氷雪堆",
    "X86n1600_030:0289a03": "中。撥出老屋數椽。孑然居之。一日經行立定。忽覺",
    "X86n1600_030:0289a04": "萬境澄湛。唯一大光明藏。圓滿如大圓鏡。山河大",
    "X86n1600_030:0289a05": "地。影見其中。自覓身心。了不可得。從前疑會。當下",
    "X86n1600_030:0289a06": "頓消。出定視釜。已生塵矣。從此以淨光明幢。到處",
    "X86n1600_030:0289a07": "作大佛事。乃至荷戈投荒。入炎瘴饉癘之鄉。身坐",
    "X86n1600_030:0289a08": "尸陀林。而心遍作清涼散。今讀其從軍詩。有曰火",
    "X86n1600_030:0289a09": "宅誰堪避。清涼自可求。則知師雖乘願入此熱惱",
    "X86n1600_030:0289a10": "叢中。布慈雲。灑甘露。然非從氷雪懸崖。一迴撒手",
    "X86n1600_030:0289a11": "過來。亦何能法法無生。得大自在也。至濬復曹溪",
    "X86n1600_030:0289a12": "一段公案。則又法苑一大快事。而以逆緣得之。所",
    "X86n1600_030:0289a13": "謂順逆皆方便也。師真可謂大雄後勁矣。他日詠",
    "X86n1600_030:0289a14": "大雪。則又曰。回想六年饑餓處。令人不覺鼻頭酸。",
    "X86n1600_030:0289a15": "噫。痛定思痛。難矣哉。",
    "X86n1600_030:0289a16": "居士幻寄瞿汝稷集指月錄成。",
    "X86n1600_030:0289a17": "錄凡三十二卷。始自七佛。終於大鑑下第十六世。",
    "X86n1600_030:0289a18": "節次詳明。旨要該悉。雖儒門所集。而衲子使之。",
    "X86n1600_030:0289a19": "壬寅三十年。",
    "X86n1600_030:0289a20": "祖移錫燕都圓悟監龍池院。",
    "X86n1600_030:0289a21": "是時講席盛行。衲子相見。不齒向上。祖孤任單提",
    "X86n1600_030:0289a22": "儼然汾州。甞舉門前冷落車馬稀。老大嫁作商人",
    "X86n1600_030:0289a23": "婦語。辨驗方來衲子士大夫。罕契其機。",
    "X86n1600_030:0289a24": "無異來和尚住廣信博山。",
    "X86n1600_030:0289b01": "癸卯三十一年。",
    "X86n1600_030:0289b02": "圓悟銅官山悟道。",
    "X86n1600_030:0289b03": "秋過銅官山。豁然大悟。昭昭靈靈之境。一時打徹。",
    "X86n1600_030:0289b04": "情與無情。煥然等見。覓纖毫過患不可得。",
    "X86n1600_030:0289b05": "漢月藏詣龍池。",
    "X86n1600_030:0289b06": "藏徧參諸方。求真師。走荊溪見祖。至龍池下院。知",
    "X86n1600_030:0289b07": "祖北遊。見祖自題頂相而還。",
    "X86n1600_030:0289b08": "真可寂於詔獄。",
    "X86n1600_030:0289b09": "可庚子歲。將往曹溪。以濬禪脉。泊湖口。值榷使紛",
    "X86n1600_030:0289b10": "梗。南康守吳寶秀被逮。可驚詫曰。其如世道何。即",
    "X86n1600_030:0289b11": "策杖入都。多方調護。秀得末減。妖書震發。遂下詔",
    "X86n1600_030:0289b12": "獄。金吾訊鞫。對曰。礦稅不止。則我救世一大負。傳",
    "X86n1600_030:0289b13": "燈未續。則我出世一大負。時忌者欲死之。可乃沐",
    "X86n1600_030:0289b14": "浴。端坐而逝。次年秋。塔於雙徑。可氣宇雄毅。面稟",
    "X86n1600_030:0289b15": "嚴肅。中懷慈愍。接機利物。不假常情。一棒之下。頓",
    "X86n1600_030:0289b16": "欲勦絕。是故歸誠甚夥。而親詣者甚希。然性躭山",
    "X86n1600_030:0289b17": "水。若雲行鳥飛。所受檀信。四事紛然。而服無餘衣。",
    "X86n1600_030:0289b18": "重興梵剎一十五所。而居無常處。除刻大藏。凡古",
    "X86n1600_030:0289b19": "尊宿語錄。及所著經論文集。世所不聞者。盡搜出",
    "X86n1600_030:0289b20": "流行。喜蘇長公易解。閱歷書。必加額而後啟。四十",
    "X86n1600_030:0289b21": "餘年。脇不契席。恒誦毗舍浮佛半偈。曰假借四大",
    "X86n1600_030:0289b22": "以為身。心本無生因境有。每每示人曰。吾持二十",
    "X86n1600_030:0289b23": "餘年。已熟句半。若精二句。死生了然矣。有內外集",
    "X86n1600_030:0289b24": "行於世。",
    "X86n1600_030:0289c01": "祥符蔭曰。禪宗至神廟間。波靡極矣。得雲棲五乳",
    "X86n1600_030:0289c02": "及可。一鼓作氣。而後天童萬峰兩祖。乘願崛興。可",
    "X86n1600_030:0289c03": "尤秉真實心。凜然以大法為己任。惜時無黃檗睦",
    "X86n1600_030:0289c04": "州一流宗師縱奪之。遂使可不能如臨濟雲門。吁",
    "X86n1600_030:0289c05": "此今古之所以貴師承也。可深慨五家綱宗不振。",
    "X86n1600_030:0289c06": "後學茫茫。無從趨正。亟欲輯續傳燈。辨明真偽。乃",
    "X86n1600_030:0289c07": "以世緣掛礙。賷志長往。噫。汩沒而至今日。更自難",
    "X86n1600_030:0289c08": "言。安得大乘氣象。如可者。一樹精進幢哉。",
    "X86n1600_030:0289c09": "甲辰三十二年。",
    "X86n1600_030:0289c10": "乙巳三十三年。",
    "X86n1600_030:0289c11": "弘儲生(是為靈巖)。",
    "X86n1600_030:0289c12": "二月八日。生於南通州李氏。",
    "X86n1600_030:0289c13": "悟監院入京省覲。",
    "X86n1600_030:0289c14": "四月偕圓修入燕京覲祖。冬十月。始達普照寺。祖",
    "X86n1600_030:0289c15": "聞悟來。先使人待之國門。及至。便問有新會處麼。",
    "X86n1600_030:0289c16": "悟曰有。祖曰。有什麼新會處。悟曰。一人有慶。萬民",
    "X86n1600_030:0289c17": "樂業。祖曰。汝又作麼生。悟即問訊曰。得得來省覲",
    "X86n1600_030:0289c18": "和尚。祖曰。念子遠來放汝三十棒。悟便出。",
    "X86n1600_030:0289c19": "丙午三十四年。",
    "X86n1600_030:0289c20": "祖駮空印正量論。",
    "X86n1600_030:0289c21": "晉僧肇依三諦立宗。破小乘凡外妄見。作四論。一",
    "X86n1600_030:0289c22": "曰物不遷。二曰不真空。三曰般若無知。四曰涅槃",
    "X86n1600_030:0289c23": "無名。大意謂本無實相。法性性空。緣會一義耳。時",
    "X86n1600_030:0289c24": "有講師空印。作正量論。駮肇論。故祖直駮空印之",
    "X86n1600_030:0290a01": "非。",
    "X86n1600_030:0290a02": "丁未三十五年。",
    "X86n1600_030:0290a03": "悟辭祖南還。",
    "X86n1600_030:0290a04": "戊申三十六年(正月南京天鳴聲如濤鐸旬餘乃止)。",
    "X86n1600_030:0290a05": "無明經和尚住壽昌元賢從之剃染。",
    "X86n1600_030:0290a06": "經是年開塔壽昌。贒建陽蔡氏子。幼補邑庠。讀書",
    "X86n1600_030:0290a07": "僧寺。聞僧誦經至我於爾時。為見清淨光明身。不",
    "X86n1600_030:0290a08": "覺心大歡喜。閱之。又茫然意旨。乃往問經。經勉看",
    "X86n1600_030:0290a09": "乾屎橛話。年四十。親歿棄家。往投經剃染。一日經",
    "X86n1600_030:0290a10": "自田間歸。逆問曰。如何是清淨光明身。經振衣而",
    "X86n1600_030:0290a11": "立。賢曰。只此別更有麼。經拂衣便行。賢隨入方丈",
    "X86n1600_030:0290a12": "不及啟口。經連打三棒曰。向後不得草草。",
    "X86n1600_030:0290a13": "己酉三十七年。",
    "X86n1600_030:0290a14": "律師古心如馨開戒法於金陵靈谷法藏從之圓戒。",
    "X86n1600_030:0290a15": "時戒壇久閟。馨開南山法門。戒儀一新。藏得圓戒。",
    "X86n1600_030:0290a16": "庚戌三十八年。",
    "X86n1600_030:0290a17": "禪師法藏住海虞三峯。",
    "X86n1600_030:0290a18": "藏徧求真師。時禪風絕響。乃遊方。至海虞北麓。見",
    "X86n1600_030:0290a19": "烟一穗。起深樹間。藏曰。此有隱者。撥草而進。谿流",
    "X86n1600_030:0290a20": "繞門。鏘鏘然。古院沉寂。主僧曰。師氣宇非常人。三",
    "X86n1600_030:0290a21": "峯集東南靈秀。師宜住此山。藏曰。我亦樂之。院久",
    "X86n1600_030:0290a22": "廢。藏擕四五苦行。力參。如風穴當年。",
    "X86n1600_030:0290a23": "辛亥三十九年。",
    "X86n1600_030:0290a24": "祖自燕京還龍池。",
    "X86n1600_030:0290b01": "祖付圓悟衣法。",
    "X86n1600_030:0290b02": "祖自北歸。南遊越。窮天台龍湫諸勝。庚戌歲杪。還",
    "X86n1600_030:0290b03": "龍池。祖一日陞座。召悟。悟近前。祖舉起拂子曰。諸",
    "X86n1600_030:0290b04": "方還有這箇麼。悟震威一喝。祖曰。好喝。悟連喝兩",
    "X86n1600_030:0290b05": "喝歸位。祖顧悟曰。更喝一喝看。悟即出法堂。明日",
    "X86n1600_030:0290b06": "撾鼓上堂。以大法印付之。",
    "X86n1600_030:0290b07": "三峰法席成。",
    "X86n1600_030:0290b08": "五乳弟子包福明。十餘人。破家成三峯叢席。額曰",
    "X86n1600_030:0290b09": "清涼禪院。",
    "X86n1600_030:0290b10": "憨山德清赦還。",
    "X86n1600_030:0290b11": "壬子四十年。",
    "X86n1600_030:0290b12": "三峯藏悟道。",
    "X86n1600_030:0290b13": "二月朔。藏八百日不語死關。才上蒲團。忽眩暈。歐",
    "X86n1600_030:0290b14": "痰一斗。遂放身熟睡。如墜千尺井中。求出相似。手",
    "X86n1600_030:0290b15": "足都無攀攪。至第五日巳間。方深睡。窗外二僧夾",
    "X86n1600_030:0290b16": "籬。拗折大竹。聲若迅雷。頓見虗空粉碎。大地平沉。",
    "X86n1600_030:0290b17": "人法俱消。一真不立。盡大地覓纖毫過患。了不可",
    "X86n1600_030:0290b18": "得。無有譬喻能喻。揭開從前文字。但見紙墨。義理",
    "X86n1600_030:0290b19": "了不關思。端坐終夜。如彈指頃。無思惟中。觸著趙",
    "X86n1600_030:0290b20": "州云。我在青州做領布衫重七斤。凡古栢樹子。乾",
    "X86n1600_030:0290b21": "屎橛。新婦騎驢阿家牽。八角磨盤空裏走。至雲門",
    "X86n1600_030:0290b22": "扇子[跳-兆+孛]跳上三十三天。種種三昧。一時見前。因勘",
    "X86n1600_030:0290b23": "破向來。橫說竪說。行棒行喝。總未是向上全提在。",
    "X86n1600_030:0290b24": "所以雲門道。盡大地無纖毫過患。猶是轉句。不見",
    "X86n1600_030:0290c01": "一色。始是半提。直得如此。須知更有向上全提時",
    "X86n1600_030:0290c02": "節。儻臨濟不曾得黃檗佛法無多子。德山尚疑天",
    "X86n1600_030:0290c03": "下老和尚舌頭。何能棒下成等正覺。喝下成等正",
    "X86n1600_030:0290c04": "覺耶。後復深研玄要之旨。從梅花蓓蕾時閉關。疽",
    "X86n1600_030:0290c05": "發於背不自覺。忽推窗見黃梅墮地。千門萬戶。劃",
    "X86n1600_030:0290c06": "然天開。",
    "X86n1600_030:0290c07": "癸丑四十一年。",
    "X86n1600_030:0290c08": "甲寅四十二年。",
    "X86n1600_030:0290c09": "湛然澄和尚開法雲門。",
    "X86n1600_030:0290c10": "憨山清返初服。",
    "X86n1600_030:0290c11": "臨濟第二十九世禹門祖示寂。",
    "X86n1600_030:0290c12": "二月十二日圓寂。",
    "X86n1600_030:0290c13": "禹門祖付天童悟。磬山修。雪嶠信。抱朴蓮四人。諸",
    "X86n1600_030:0290c14": "家法脉。正在繁衍。書則不勝。定則未可。年紀止於",
    "X86n1600_030:0290c15": "禹門。宗統之歸。須俟後定。",
    "X86n1600_030:0290c16": "歷年表曰。自宋高宗丁巳紹興七年。至明神廟甲",
    "X86n1600_030:0290c17": "寅萬歷四十二年。凡四百七十八年。其間正宗法",
    "X86n1600_030:0290c18": "脉。時汙時隆。大道機宜。若顯若晦。南渡晚葉猶重",
    "X86n1600_030:0290c19": "法以尊師。理學名儒。或內秘而外見。元廷隆禮。邁",
    "X86n1600_030:0290c20": "於尋常。明時尊崇。著之令典。碩德耆緇。盛行南北。",
    "X86n1600_030:0290c21": "英流俊衲。不減宋唐。鬱鬱以興。繩繩相成。但以兵",
    "X86n1600_030:0290c22": "燹頻仍。雲山深隱。微言妙義。多霧晦以烟消。斷簡",
    "X86n1600_030:0290c23": "殘編。每蛛絲而蠧篆。禪林文獻。遂致渺茫。法苑淆",
    "X86n1600_030:0290c24": "訛。因之流播。然真傳大意。授受明的之機緣。正續",
    "X86n1600_030:0291a01": "雄風。紹述後先之次序。皎然如氷輪霜洗。光藹徹",
    "X86n1600_030:0291a02": "乎中天。儼爾似霆蟄春回。聲隱蟠於大地。高峯中",
    "X86n1600_030:0291a03": "峯之冷嚴而韜晦。萬松雪庭之圓敏以精持。皆所",
    "X86n1600_030:0291a04": "以深培厚蓄。而伏隆隆振振之緒於未艾。圓通禹",
    "X86n1600_030:0291a05": "門。凜乎太華之雪照晨曦。嵩少宗鏡。泠然玉井之",
    "X86n1600_030:0291a06": "泉流夜壑。此其九鼎之繫。縹緲未墜單絲。千鈞之",
    "X86n1600_030:0291a07": "機。舉發方期鉅力焉矣。",
    "X86n1600_030:0291a09": "宗統編年卷之三十"
}