{
    "T35n1732_05a:0087c02": "folio_5a 大方廣佛華嚴經搜玄分齊通智",
    "T35n1732_05a:0087c03": "方軌卷第五之上",
    "T35n1732_05a:0087c05": "終南山至相寺沙門智儼述",
    "T35n1732_05a:0087c06": "34 入法界品入法界品第三十四",
    "T35n1732_05a:0087c07": "此是第八會，在祇桓重閣說。所以在祇桓，",
    "T35n1732_05a:0087c08": "攝化始故。所以在重閣，表悲心在正智上",
    "T35n1732_05a:0087c09": "重生故。此即第二依人入證分，四門同上。一",
    "T35n1732_05a:0087c10": "辨名者，何義故名入法界？答：其法有三種，",
    "T35n1732_05a:0087c11": "謂意所知法、自性及軌則也，此中通三也。界",
    "T35n1732_05a:0087c12": "者，是一切法通性，亦因亦分齊也。入者，得此",
    "T35n1732_05a:0087c13": "法門。二來意者，何故來？上雖得行解法，若",
    "T35n1732_05a:0087c14": "不依知識加持無由進會，故來也。三宗體",
    "T35n1732_05a:0087c15": "者，分別有二：約人及約法。初人者，正化及",
    "T35n1732_05a:0087c16": "助化各有體相用，准思攝之。二法者，人法也，",
    "T35n1732_05a:0087c17": "有二，謂約人、二約法。人者，謂因人及果人，",
    "T35n1732_05a:0087c18": "各成師及伴知識，并有同生及異生，亦有",
    "T35n1732_05a:0087c19": "五生之身，此可思准。二約法者，有十：一因、",
    "T35n1732_05a:0087c20": "二果、三約行、四理、五教、六義、七事、八人、九",
    "T35n1732_05a:0087c21": "法、十解。前人是弘教人，後人是所依法人也，",
    "T35n1732_05a:0087c22": "此可思准之。入法界分齊云何？答：有二義。",
    "T35n1732_05a:0087c23": "一始從初發心，終即不定；若依經文，但至",
    "T35n1732_05a:0087c24": "金剛心已還。若義求，即通果德耳；依文為",
    "T35n1732_05a:0087c25": "定，果位不可說故。又望機即不通果，約知",
    "T35n1732_05a:0087c26": "識自行則通因果，為用通果因，又果位無",
    "T35n1732_05a:0087c27": "求相。此約三乘說，若約一乘時亦通果，",
    "T35n1732_05a:0087c28": "如〈離世間品〉說，所以准之可識也。二闊狹",
    "T35n1732_05a:0087c29": "者，唯在大乘心，小菩薩聲聞凡夫不說入",
    "T35n1732_05a:0088a01": "法界。問：〈性起〉即通，此品局者何也？答：性起宗",
    "T35n1732_05a:0088a02": "欲明約法辨分齊故通，此明約入心辨",
    "T35n1732_05a:0088a03": "分齊故局耳。性起約法，假使不證，不名",
    "T35n1732_05a:0088a04": "不起。餘義對文分釋。四釋文者，此文有二：",
    "T35n1732_05a:0088a05": "初發起序、二「爾時世尊欲令諸菩薩」下辨正",
    "T35n1732_05a:0088a06": "宗。此宗明何義意？明知識力也。已前諸會",
    "T35n1732_05a:0088a07": "並先放光，令餘方知顯說法淺深、集眾增",
    "T35n1732_05a:0088a08": "微，復以音聲為正說。此會不然，但如來放",
    "T35n1732_05a:0088a09": "光顯現三世間令大眾入，即為正說也，更",
    "T35n1732_05a:0088a10": "不別有言下諸知識通耳。今約初明意。知",
    "T35n1732_05a:0088a11": "識有四力：近善知識、聽聞正法、繫念思惟、",
    "T35n1732_05a:0088a12": "如法修行，下文具有此意耳。復有四能，如",
    "T35n1732_05a:0088a13": "《攝論》說。初序文，有九：一說時、二化主、三住",
    "T35n1732_05a:0088a14": "處、四同聞、五大眾疑念、六佛入三昧、七十",
    "T35n1732_05a:0088a15": "方新眾集、八說偈讚歎、九普賢重開發三昧",
    "T35n1732_05a:0088a16": "德用也。前諸會並集新眾已，然後入定，此",
    "T35n1732_05a:0088a17": "何在前？答：前即入來趣化主，說有別人，人",
    "T35n1732_05a:0088a18": "欲說時方始入定；今此不然，佛自授機，佛",
    "T35n1732_05a:0088a19": "若不入定，諸人來即無由，故先入定顯相，",
    "T35n1732_05a:0088a20": "後方新眾集也。即是因人果人設則不同。又",
    "T35n1732_05a:0088a21": "為下文二重顯法，至第二重方始下趣人",
    "T35n1732_05a:0088a22": "入知見故也。此何佛自入？答：今為成行人",
    "T35n1732_05a:0088a23": "法，若不果人自入顯法是真，無由引彼因",
    "T35n1732_05a:0088a24": "人令成大果故也。何故入師子奮迅定？欲",
    "T35n1732_05a:0088a25": "令菩薩得故。復顯表勇健授教，令使修者",
    "T35n1732_05a:0088a26": "伏妄顯真故也。四同聞眾，有三：初菩薩、次",
    "T35n1732_05a:0088a27": "聲聞、三天王等。何故菩薩在先？答：諸經從",
    "T35n1732_05a:0088a28": "相取親教，以通漸故；此經約理以辨，由",
    "T35n1732_05a:0088a29": "是頓教故也。所以此眾獨有聲聞，此有二",
    "T35n1732_05a:0088b01": "意：一為顯法界攝相應故、二為迴小入大",
    "T35n1732_05a:0088b02": "行故。菩薩眾有三：一舉數；二列一百四",
    "T35n1732_05a:0088b03": "十名，有十五位，各顯別法，可思之；三歎",
    "T35n1732_05a:0088b04": "德。德文，初總、次別。別有二：初七自利行、後",
    "T35n1732_05a:0088b05": "三句利他行。二聲聞中有三：初舉數、二列",
    "T35n1732_05a:0088b06": "名、三歎德。五疑念請中，初請、次結。初有六",
    "T35n1732_05a:0088b07": "十句，有三：初三十句，辨所請法；二有十句，",
    "T35n1732_05a:0088b08": "歎眾堪聞；三二十句，歎佛堪說。法中有三：",
    "T35n1732_05a:0088b09": "初正辨所請果法、二十句辨因人未窮、三",
    "T35n1732_05a:0088b10": "有十推功在佛。初所疑法中有三：一辨疑",
    "T35n1732_05a:0088b11": "人、二辨念、三明所念法。三歎佛堪說中，初",
    "T35n1732_05a:0088b12": "十句明因圓、二有十歎果滿。六入定中有",
    "T35n1732_05a:0088b13": "二：初入定；二「入三昧已」已下明顯淨土相，",
    "T35n1732_05a:0088b14": "即定力也。初文有三：初辨方便、二正入、三",
    "T35n1732_05a:0088b15": "「欲令」下明入意所為。此何故唯依大悲？為",
    "T35n1732_05a:0088b16": "前說通解行，此唯存行，令其去危得樂故",
    "T35n1732_05a:0088b17": "也。第二入定力顯淨土中有五：初莊嚴重",
    "T35n1732_05a:0088b18": "閣、二嚴園林、三嚴虛空、四「何以故」下釋成、",
    "T35n1732_05a:0088b19": "五「如此祇樹」下結通十方。初文有二：初總、次",
    "T35n1732_05a:0088b20": "別。別中有十種莊嚴，可知。下諸園空十句，",
    "T35n1732_05a:0088b21": "可知。五結中有四：初結、次佛集、三菩薩集、",
    "T35n1732_05a:0088b22": "四重嚴空。亦可大文分三：初莊重閣等即",
    "T35n1732_05a:0088b23": "器世間、二如來集即智正覺、三菩薩集即眾",
    "T35n1732_05a:0088b24": "生世間耳。所以因果俱集，顯因果實成故",
    "T35n1732_05a:0088b25": "也。七集眾，文有三：初辨十方眾集、二「是諸",
    "T35n1732_05a:0088b26": "菩薩」下歎德。三「爾時諸大聲聞」下辨不共相。",
    "T35n1732_05a:0088b27": "初文，十方皆有八：初遠過塵數界海，即從",
    "T35n1732_05a:0088b28": "量也；二列世界名；三辨佛名；四列上首菩",
    "T35n1732_05a:0088b29": "薩名；五辨眷屬；六供養具；七來詣佛所；八",
    "T35n1732_05a:0088c01": "各化閣而坐。餘同爾耳。所以菩薩名王，證",
    "T35n1732_05a:0088c02": "法界行用自在故也。第二歎德，文有二：初",
    "T35n1732_05a:0088c03": "歎、二「皆是如來」下推功。初文有三：初總歎、",
    "T35n1732_05a:0088c04": "二「成就」下別歎德、三「此諸菩薩」下結歎集",
    "T35n1732_05a:0088c05": "也。別中有二：初自分德、二「於大眾中即師子",
    "T35n1732_05a:0088c06": "吼」下他分德。初中有三：初辨自利行、二「能",
    "T35n1732_05a:0088c07": "於一切如來」下利他行、三「具足十力」下辨俱",
    "T35n1732_05a:0088c08": "成自他分德滿也。第三辨聲聞不共，即顯法",
    "T35n1732_05a:0088c09": "界是深。文中有二：初正不見、二「譬如餓鬼」",
    "T35n1732_05a:0088c10": "下譬況。初文有三：初明不見佛真常行德、",
    "T35n1732_05a:0088c11": "二「何以故」釋成不見所以、三「是故雖與」下結。",
    "T35n1732_05a:0088c12": "初文有三：初列名。二「如是等諸大」下不見",
    "T35n1732_05a:0088c13": "法界果德，此即與上十句所問法大同也。文",
    "T35n1732_05a:0088c14": "有三，可知。三「亦復不見」下不見圓通大眾",
    "T35n1732_05a:0088c15": "因行。第三不見因行境界中有三：初總舉、",
    "T35n1732_05a:0088c16": "二正辨、三「如是等」下結。第二釋成中有二：初",
    "T35n1732_05a:0088c17": "責、次答。答有二：初總；二「本不修習能見如來」",
    "T35n1732_05a:0088c18": "下別辨不見意，此中二：初明不修大行故",
    "T35n1732_05a:0088c19": "不見、二「亦無三昧清淨智眼」下正辨不見相。",
    "T35n1732_05a:0088c20": "初文有三：初由不修故不見；二「是諸功德」",
    "T35n1732_05a:0088c21": "下不共故不見，有三可知；三「是故諸大弟",
    "T35n1732_05a:0088c22": "子」下結。初不修，文有二：初不修果德、二「不",
    "T35n1732_05a:0088c23": "求菩薩」下不求因行。第二正辨不見，有二：",
    "T35n1732_05a:0088c24": "初明不見、二「何以故」辨所以。初文有二：初",
    "T35n1732_05a:0088c25": "總、次別。別中有二：初無自大果失；「亦不樂",
    "T35n1732_05a:0088c26": "說」下，二無他恩德失。餘者可知耳。第二喻",
    "T35n1732_05a:0088c27": "況中有十喻：初名惑障勝境喻、二不窮源底",
    "T35n1732_05a:0088c28": "喻、三求下失上喻、四無所攝取喻、五臨光失",
    "T35n1732_05a:0088c29": "眼喻、六修得異果喻、七同居異見喻、八不行",
    "T35n1732_05a:0089a01": "同一行喻、九深淺相形喻、十住位息求喻。第",
    "T35n1732_05a:0089a02": "八歎德中，有十人說偈。初人有三：初五歎",
    "T35n1732_05a:0089a03": "土體、二有四歎眾集、次有一結歎。二精進",
    "T35n1732_05a:0089a04": "勢王有十，分五：初二總歎依正、二有二歎",
    "T35n1732_05a:0089a05": "眾會勝、三有二明來者神力、四有二歎佛",
    "T35n1732_05a:0089a06": "德、五有二辨覺分齊。三普妙德王有十，分",
    "T35n1732_05a:0089a07": "二：初三法明佛德、次七喻。四無礙妙德藏",
    "T35n1732_05a:0089a08": "王有十，次第歎佛可知。五善化月王有十，",
    "T35n1732_05a:0089a09": "初四示報身令菩薩同入法界、次四顯淨",
    "T35n1732_05a:0089a10": "土令修入者成就觀智、次二辨佛轉法輪",
    "T35n1732_05a:0089a11": "利物。六法義慧焰王有十，分有四：初三總歎",
    "T35n1732_05a:0089a12": "下人非及、次二歎德廣大、次二顯其德相",
    "T35n1732_05a:0089a13": "難知、次三顯德是勝人境界。七一切眾魔智",
    "T35n1732_05a:0089a14": "幢有十，中有三：初五歎法身、次二歎應身、",
    "T35n1732_05a:0089a15": "次三歎化身。八淨願智幢王有十，分二：初",
    "T35n1732_05a:0089a16": "九歎修因行、次一明果成滿，餘相可知。九",
    "T35n1732_05a:0089a17": "智慧勢王有十，分四：初二總歎二業利益、",
    "T35n1732_05a:0089a18": "次二別歎身業益、次四歎口業益、次二歎",
    "T35n1732_05a:0089a19": "意業益。十智通王有十一，分三：初一總歎",
    "T35n1732_05a:0089a20": "見佛益、次七歎佛慈悲德、次三辨見聞得",
    "T35n1732_05a:0089a21": "益。慈悲中有三：初一明出世意、次五正歎",
    "T35n1732_05a:0089a22": "慈悲相、次一辨所以耳。第九重辨定德用，",
    "T35n1732_05a:0089a23": "有二：初長行、次偈頌。初文有六：一明重意；",
    "T35n1732_05a:0089a24": "二辨定三昧德用方便分齊法；三略列十一",
    "T35n1732_05a:0089a25": "門方便所況事，初一總、餘十別事耳；四「為諸",
    "T35n1732_05a:0089a26": "菩薩」下明所為機器對法相擬耳；五「何等十」",
    "T35n1732_05a:0089a27": "下辨三昧所成事用，則正照明；六「佛子此師",
    "T35n1732_05a:0089a28": "子」下結略顯廣。此第五段中，依一方便說",
    "T35n1732_05a:0089a29": "十種法，十一方便即有一百一十法。十法何",
    "T35n1732_05a:0089b01": "差別？一明佛興次第、二明常說義分齊、三",
    "T35n1732_05a:0089b02": "辨成佛，此上攝入智正覺。四明眷屬，即眾",
    "T35n1732_05a:0089b03": "生世間。五明化身無礙、六辨住持自在、七",
    "T35n1732_05a:0089b04": "辨功德所依、八明神力作用清淨、九辨願",
    "T35n1732_05a:0089b05": "音聲、十具明三世間轉法輪義，後六名德",
    "T35n1732_05a:0089b06": "用。又於中，初三從所依，意一、身一、口一，又",
    "T35n1732_05a:0089b07": "初身、次用、三位地。餘意依文，准之可知。第",
    "T35n1732_05a:0089b08": "二頌，文有二：初十句辨頌意；二正頌，於中",
    "T35n1732_05a:0089b09": "有十半，總頌上十法門。於中有三：初六正",
    "T35n1732_05a:0089b10": "結前義、次三半明信入分齊、次一結成利",
    "T35n1732_05a:0089b11": "益所以。前中有六偈，初一眷屬淨、次一說",
    "T35n1732_05a:0089b12": "法淨、次一顯行淨、次一雲集淨、次一顯理淨、",
    "T35n1732_05a:0089b13": "次一照明淨。第二文有三：初一總、次一半釋、",
    "T35n1732_05a:0089b14": "次一辨所以可知。問：所以普賢重照明？答：",
    "T35n1732_05a:0089b15": "果人入定顯法是真。若因人不證，同修者",
    "T35n1732_05a:0089b16": "不進，故普賢因人照明，引初修者趣入耳。",
    "T35n1732_05a:0089b17": "此約體入。若約用時，則重舉用以顯體也。",
    "T35n1732_05a:0089b18": "第二正說中有二：初明如來大悲攝化，令修",
    "T35n1732_05a:0089b19": "行者入其法界，即正說體；二「爾時文殊師利",
    "T35n1732_05a:0089b20": "童子」下廣約善友，明入儀則也。問：何故加",
    "T35n1732_05a:0089b21": "入法界，不依位得何也？答：理實須自他二",
    "T35n1732_05a:0089b22": "力，今且約一相耳，自力依位，他力佛加持",
    "T35n1732_05a:0089b23": "也。亦可初辨依三昧得自利德、二「彼諸菩",
    "T35n1732_05a:0089b24": "薩」下成利他德、三「爾時文殊童子」下辨利他",
    "T35n1732_05a:0089b25": "行相也。初文有二：初明佛入定，攝人入法",
    "T35n1732_05a:0089b26": "界故，有四可知也；二「爾時祇林大眾」下明",
    "T35n1732_05a:0089b27": "諸菩薩因光入法。此文有六：初牒入人、二",
    "T35n1732_05a:0089b28": "「悉見一切」下蒙光攝益。三「如此間如來」下結",
    "T35n1732_05a:0089b29": "會平等，有二可知。四「而不壞三世」下辨所",
    "T35n1732_05a:0089c01": "見益用，有六句可知。五「其有眾生」下辨得",
    "T35n1732_05a:0089c02": "益所以，有五句。六「逮得如來」下廣明其益",
    "T35n1732_05a:0089c03": "相。二攝益中有三：初辨顯器世間攝益、二",
    "T35n1732_05a:0089c04": "「諸大菩薩現坐」下智正覺自在攝益、三「或見",
    "T35n1732_05a:0089c05": "在天」下眾生世間攝益。此文有二：初辨處；",
    "T35n1732_05a:0089c06": "二「顯種種」下明顯身相，亦可但是智正覺十",
    "T35n1732_05a:0089c07": "身也。若依下結文，但是國土世間及眾生世",
    "T35n1732_05a:0089c08": "間也。六廣益相，文有二：初得自利行、二「時",
    "T35n1732_05a:0089c09": "彼諸菩薩」下明利他德。初文有二：初舉德、",
    "T35n1732_05a:0089c10": "二「爾時文殊」下說偈讚歎。初文有三：初舉",
    "T35n1732_05a:0089c11": "身座體；二「顯大自在」下明座及身德用；三「爾",
    "T35n1732_05a:0089c12": "時彼諸菩薩深入」下，既有內資外顯益相，隨",
    "T35n1732_05a:0089c13": "分利他也。初文有二：初舉德成身、二「彼師",
    "T35n1732_05a:0089c14": "子座」下明歎德顯座。初文有四：初總出三",
    "T35n1732_05a:0089c15": "昧德體；二次列十門以為德用，即上十門",
    "T35n1732_05a:0089c16": "也，此文有二可知；三「所謂種種」下辨德所",
    "T35n1732_05a:0089c17": "依；四「得深入菩薩三昧門」下廣辨上三昧門",
    "T35n1732_05a:0089c18": "耳，亦即所成也。亦可上十一門並是總功德",
    "T35n1732_05a:0089c19": "門，此有三：初總、次別、三以廣顯略也。第二",
    "T35n1732_05a:0089c20": "別中，略明一百句三昧門。第三中有二：初結",
    "T35n1732_05a:0089c21": "成廣說；二「入如來海」下結觀分齊，證行圓滿",
    "T35n1732_05a:0089c22": "也，此文有二可知。此中定三昧法門者，並",
    "T35n1732_05a:0089c23": "通一部，為起法所依。所有解行分齊，並皆准",
    "T35n1732_05a:0089c24": "此思攝也。二座中有二，可知。第二明座身",
    "T35n1732_05a:0089c25": "德益，有二：初辨相、次「如是等」下結成德相",
    "T35n1732_05a:0089c26": "歎不可盡。初文有三：初十三句，德自利行；",
    "T35n1732_05a:0089c27": "二「安住莊嚴」下五十七，利他行；三「決了如來」",
    "T35n1732_05a:0089c28": "下二十，自他行滿可知。第三外益，於文有",
    "T35n1732_05a:0089c29": "三：初立、次釋、三結。第二文殊偈讚祇林，顯",
    "T35n1732_05a:0090a01": "證真實所以。文殊說彰淨慧證也，所以",
    "T35n1732_05a:0090a02": "不在利他。後說彰利他，起後說便故也。",
    "T35n1732_05a:0090a03": "就十三半偈中，初十二別歎佛及祇林，即果",
    "T35n1732_05a:0090a04": "也；二「普賢等佛子」下總結莊嚴普集，即因也。",
    "T35n1732_05a:0090a05": "第二利他德中有三：初辨果德被益、二「彼諸",
    "T35n1732_05a:0090a06": "菩薩」下利他行體、三「隨其所應」下辨對緣攝",
    "T35n1732_05a:0090a07": "化。此第三對緣攝化中有四：初辨機器，亦",
    "T35n1732_05a:0090a08": "可機緣相擬；二明同生益；三「現不可說」下辨",
    "T35n1732_05a:0090a09": "現法門被益；四「或現天宮」下明現三世間攝",
    "T35n1732_05a:0090a10": "化。三現法門中有三：初現無常等忻厭門、",
    "T35n1732_05a:0090a11": "二「為一切眾生」下辨十度行門、三「以如是」下",
    "T35n1732_05a:0090a12": "結。第二十度中，初六可知，後四中為一一身",
    "T35n1732_05a:0090a13": "方便度，「悉能供養」下願度，「悉能顯現」下力度，",
    "T35n1732_05a:0090a14": "「知一切」下智度，下結法界非一耳。第四三世",
    "T35n1732_05a:0090a15": "間有四：初現器世間、二「或名號」下現智正",
    "T35n1732_05a:0090a16": "覺、三「或現聲聞」下現眾生世間、四「或現種種",
    "T35n1732_05a:0090a17": "色身」下對三世間起用方便，餘文可知也。",
    "T35n1732_05a:0090a18": "「爾時文殊童子」下，第二依其善友辨修入儀",
    "T35n1732_05a:0090a19": "則。此望機辨所軌；若望知識自行，即前依",
    "T35n1732_05a:0090a20": "果人得法。今對機器起用也。今略取此經",
    "T35n1732_05a:0090a21": "上下，有五相不同，持是五相以科此文。何",
    "T35n1732_05a:0090a22": "者五相？一顯位修行相、二會緣入實相、三攝",
    "T35n1732_05a:0090a23": "德成因相、四智照無二相、五顯因廣大相也。",
    "T35n1732_05a:0090a24": "今此中意以德彰人，以人引修行者入於",
    "T35n1732_05a:0090a25": "法界故。廣驗諸教，有二知識：一人、二法。分",
    "T35n1732_05a:0090a26": "齊者有三：一初人者，教為言詮處，為方便",
    "T35n1732_05a:0090a27": "門，人為旨，問等彰德。二若法者，言為教詮，",
    "T35n1732_05a:0090a28": "總別同異等為觀門，智眼所得者為旨，通明",
    "T35n1732_05a:0090a29": "等為德。三人法合明，即觀教為詮，見處及",
    "T35n1732_05a:0090b01": "人為方便，得法為旨見，說往因及仰推",
    "T35n1732_05a:0090b02": "等為德也。廣如別章。約時位等別，人有其",
    "T35n1732_05a:0090b03": "四中五，文殊重也。今寄顯法相，故有若干，",
    "T35n1732_05a:0090b04": "若約正助，即一百一十；若約實行，即三千",
    "T35n1732_05a:0090b05": "大千微塵等也。所以實約三千微塵等者，",
    "T35n1732_05a:0090b06": "欲明附引三乘別機故也；若依一乘，不只",
    "T35n1732_05a:0090b07": "若干耳云云。此文分有五：初四十一人，顯位",
    "T35n1732_05a:0090b08": "修行相；次摩耶一人，會緣入實相；三彌勒一",
    "T35n1732_05a:0090b09": "人，攝德成因相，由行會理成正因故；四重",
    "T35n1732_05a:0090b10": "會文殊一人，寄智照無二相；五普賢一人，寄",
    "T35n1732_05a:0090b11": "顯因廣大相。後二人述因勝也。今約此意，",
    "T35n1732_05a:0090b12": "若別位位皆差，若通行行皆有也。位即為相，",
    "T35n1732_05a:0090b13": "通即為體耳。初四十一中，初一寄十信、次十",
    "T35n1732_05a:0090b14": "寄十住、次十寄十行、次十寄十迴向、次十",
    "T35n1732_05a:0090b15": "寄十地，所以文殊初智光導故也。今以五",
    "T35n1732_05a:0090b16": "門料簡：一明緇素等別，若約行相並別不",
    "T35n1732_05a:0090b17": "同，若總約相有十六種：一菩薩、二比丘、三",
    "T35n1732_05a:0090b18": "比丘尼、四長者、五優婆夷、六童男、七童女、",
    "T35n1732_05a:0090b19": "八天、九外道、十藥師、十一船師、十二婆羅",
    "T35n1732_05a:0090b20": "門、十三王、十四仙人、十五母、十六婦。二明",
    "T35n1732_05a:0090b21": "修入徒眾，唯初文殊所具諸眾，次下唯一人。",
    "T35n1732_05a:0090b22": "三辨往不往異者，初文殊往善財所，欲明",
    "T35n1732_05a:0090b23": "初機不請自往；餘四十二明善財往彼，為",
    "T35n1732_05a:0090b24": "機勝也。次有摩耶及普賢二人，不去不來，",
    "T35n1732_05a:0090b25": "摩耶會相故、普賢廣大故。四歎發心不歎",
    "T35n1732_05a:0090b26": "異，初文殊、後普賢。文殊此不歎發心，意",
    "T35n1732_05a:0090b27": "可知。亦可此亦不定，諸知識中有不歎者。",
    "T35n1732_05a:0090b28": "五結會有無者，餘四十四無結會，顯化未",
    "T35n1732_05a:0090b29": "窮故；普賢有結會，明化位滿故也。所以",
    "T35n1732_05a:0090c01": "不現佛位化者，為表至果離相故也。此",
    "T35n1732_05a:0090c02": "約所成自行。若望緣境，如前可知耳。此初",
    "T35n1732_05a:0090c03": "知識菩薩，字文殊入菩提心法門。初文殊，文",
    "T35n1732_05a:0090c04": "有三：初明文殊及眷屬辭退南行以為化",
    "T35n1732_05a:0090c05": "緣。所以辭？從佛往，為明果悲下被故。二「爾",
    "T35n1732_05a:0090c06": "時尊者舍利弗」下對緣攝化。三「爾時文殊知",
    "T35n1732_05a:0090c07": "善財」下明自位滿足進入勝境。初文有四",
    "T35n1732_05a:0090c08": "可知。二攝化文，有三：初化引聲聞，即迴小",
    "T35n1732_05a:0090c09": "入大也；二「爾時文殊菩薩建立」下攝諸龍眾；",
    "T35n1732_05a:0090c10": "三「時覺城人聞」下攝化人眾。初文有四：初舍",
    "T35n1732_05a:0090c11": "利弗，表從化之智；二「此六千比丘」下，表所攝",
    "T35n1732_05a:0090c12": "機器；三「爾時尊者舍利弗」下明覩相迴心；",
    "T35n1732_05a:0090c13": "四「時諸比丘白尊者」下求勝進入也。初文有",
    "T35n1732_05a:0090c14": "二，可知。二機器，文有五，可知。三覩相發心",
    "T35n1732_05a:0090c15": "中有三：初覺察大眾、二示其事相、三「爾時",
    "T35n1732_05a:0090c16": "尊者讚說」下明從化得益。二示相，文有二：",
    "T35n1732_05a:0090c17": "初示自功德力、二「海智乃至一切如來」下辨",
    "T35n1732_05a:0090c18": "上人加持也。四求勝進入中有五：初明見",
    "T35n1732_05a:0090c19": "勝求進，有二可知；二「文殊現象王迴」下勝",
    "T35n1732_05a:0090c20": "進中緣器相應，有三可知；三「爾時文殊告諸",
    "T35n1732_05a:0090c21": "比丘」下明對機授十信行法；四「彼諸比丘」下",
    "T35n1732_05a:0090c22": "聞法獲益；五「爾時文殊勸諸比丘」等，示教大",
    "T35n1732_05a:0090c23": "解行，有二：初總令得普賢行及位、二「彼諸」",
    "T35n1732_05a:0090c24": "下別辨可知。三授法，文有三：初舉益開十",
    "T35n1732_05a:0090c25": "數立宗、二「何等」下別釋、三「若善男子」下舉",
    "T35n1732_05a:0090c26": "益勸修耳。四獲益，文有三：初總得三昧門、",
    "T35n1732_05a:0090c27": "二「悉見」下依定所現事、三「得此三昧」下廣辨",
    "T35n1732_05a:0090c28": "利益。二定所現事中有三：初見佛依正、二",
    "T35n1732_05a:0090c29": "見佛轉法輪、三「又能知彼」下知見三世果德",
    "T35n1732_05a:0091a01": "差別事。此等由文迮，不得依次，可知之。",
    "T35n1732_05a:0091a02": "二攝龍趣，就中有四：初結前生後、二明處",
    "T35n1732_05a:0091a03": "勝、三說法、四赴機攝化，可知。三攝善財，文",
    "T35n1732_05a:0091a04": "有三：初覺城人聞赴化；二列人數，四眾即",
    "T35n1732_05a:0091a05": "為四也；三「爾時文殊知眾集」下明對機授",
    "T35n1732_05a:0091a06": "藥。此文有二：初總令生信、二「觀察善財」下",
    "T35n1732_05a:0091a07": "別屬勝機。此文有二：初歎德；二「文殊菩薩」",
    "T35n1732_05a:0091a08": "下為說勝進佛法，文有二，可知。初文有二：",
    "T35n1732_05a:0091a09": "初問、次答。答文有二：初歎顯德、二「此善財",
    "T35n1732_05a:0091a10": "者」下歎過去行德。第三進求勝境，文有三：",
    "T35n1732_05a:0091a11": "初文殊南行，引生勝欲；二「善財隨從文殊」下",
    "T35n1732_05a:0091a12": "明願欲求進；三「爾時文殊如象王迴」下赴欲",
    "T35n1732_05a:0091a13": "讚教令入勝位。此猶在十信內也。",
    "T35n1732_05a:0091a14": "二願欲求進，文有二：初少長行，牒前生後；二",
    "T35n1732_05a:0091a15": "正偈頌。頌文有三十四偈，有二：初四明自",
    "T35n1732_05a:0091a16": "無始迷輪、二有三十偈請求垂顧。初文有",
    "T35n1732_05a:0091a17": "二：初二辨惑體；次二明過失；後三十偈中",
    "T35n1732_05a:0091a18": "即為三十事，於中各二：初三句歎德、下一",
    "T35n1732_05a:0091a19": "句請導。三赴欲讚教中有二：初長行、次偈",
    "T35n1732_05a:0091a20": "頌。初文有二：初讚、次「是故」下教。初文有",
    "T35n1732_05a:0091a21": "三、第二文有二，可知。二偈頌中有二：初長",
    "T35n1732_05a:0091a22": "行生起、二偈頌。頌有十偈，分五：初二正歎",
    "T35n1732_05a:0091a23": "善財能有大心、次一舉餘菩薩顯成、次一",
    "T35n1732_05a:0091a24": "重總歎善財、次五舉五義歎善財德、次一",
    "T35n1732_05a:0091a25": "舉益以歎也。此下進入十住位，總作三門",
    "T35n1732_05a:0091a26": "料簡：一方所有順因果通局。初文殊有東",
    "T35n1732_05a:0091a27": "有南；次功德雲等二十七及第二十九大天，乃",
    "T35n1732_05a:0091a28": "至彌勒二十九人，並云南方；第八迴向云東",
    "T35n1732_05a:0091a29": "方；第十迴向及十地不云南方。各別有所。",
    "T35n1732_05a:0091b01": "摩耶後文殊有示無方，普賢無示無方。所",
    "T35n1732_05a:0091b02": "以然者，南以表正、東表發覺。前文殊初信",
    "T35n1732_05a:0091b03": "覺理故有東，勝進順正故有南。次功德雲",
    "T35n1732_05a:0091b04": "等二十八表未證理故，遠有相應故云南。",
    "T35n1732_05a:0091b05": "次十一得理及應行相故，表隨緣現。次一",
    "T35n1732_05a:0091b06": "會相入實，故不云方等，對方便相故示",
    "T35n1732_05a:0091b07": "也。次一表結因位順果故示南也。次一表",
    "T35n1732_05a:0091b08": "勝智境故，示離取故無方。次一大故不可",
    "T35n1732_05a:0091b09": "示、遍故不可局方也。",
    "T35n1732_05a:0091b10": "二辨教問遣辭得捨修明進昇之相。不遣者，",
    "T35n1732_05a:0091b11": "利益義微，復彰己獨善，有此失也。善財不",
    "T35n1732_05a:0091b12": "辭，即失異聞進昇之美。初文殊自往故，無",
    "T35n1732_05a:0091b13": "人教問，亦無辭向。普賢中亦無辭向，意可",
    "T35n1732_05a:0091b14": "知。三辨分量深淺推不推異。前四十一皆有",
    "T35n1732_05a:0091b15": "結有推，後彌勒等無結無推，意可知也。",
    "T35n1732_05a:0091b16": "就一一知識中，顯法多門不定，對文當知。",
    "T35n1732_05a:0091b17": "今此初功德雲比丘，當發心住位，入普賢光",
    "T35n1732_05a:0091b18": "明觀察正念諸佛三昧。有三：初勸教勝進，",
    "T35n1732_05a:0091b19": "即聞慧也；二「時善財」下依教趣入，即思慧也；",
    "T35n1732_05a:0091b20": "三「時彼比丘」下得其法故名證法界，即修慧",
    "T35n1732_05a:0091b21": "也。此中處及人名等，並從當位義相得名，",
    "T35n1732_05a:0091b22": "至文宜隨義消息之。初文有四：初南方等",
    "T35n1732_05a:0091b23": "處；二「有一比丘」下人名；三「汝詣彼問」下教得；",
    "T35n1732_05a:0091b24": "四「彼比丘」下歎德。此出離始，故現比丘形。二",
    "T35n1732_05a:0091b25": "依教趣入，文有六：初辭往、二正趣勝境、三",
    "T35n1732_05a:0091b26": "「於彼山中」下依教簡擇、四「見彼」下依教見理",
    "T35n1732_05a:0091b27": "得比境、五「馳詣」下依求趣入辨敬儀、六請",
    "T35n1732_05a:0091b28": "問。三正入法界，此文上下有四種證：一阿含",
    "T35n1732_05a:0091b29": "約位證、二教解證、三正證、四上果下加證。",
    "T35n1732_05a:0091c01": "復有十種證入，如〈離世間品〉說，思之可解。",
    "T35n1732_05a:0091c02": "文中有三：初總歎能問、二「我於解脫力」下為",
    "T35n1732_05a:0091c03": "說自分所得法門、三「豈能了」下仰推勝分。初",
    "T35n1732_05a:0091c04": "文有二：初總、次「如是事」下別歎能問。別中",
    "T35n1732_05a:0091c05": "有九句：此初句即上教問第三句，此第二即",
    "T35n1732_05a:0091c06": "上第二句，此第三即上第五句，此第四句即",
    "T35n1732_05a:0091c07": "上第六句，此中第五句即上第十句，此中第",
    "T35n1732_05a:0091c08": "六句即上第四句，此中第七句即上第八句，",
    "T35n1732_05a:0091c09": "此中第八句即上第九，此中第九句即上第",
    "T35n1732_05a:0091c10": "七句。此九通歎上總耳。二說自分中有三：",
    "T35n1732_05a:0091c11": "初辨法門體；二「或見東方」下辨法門用相，有",
    "T35n1732_05a:0091c12": "四可知；三「我唯」下結自分齊。初文有四：初",
    "T35n1732_05a:0091c13": "總辨體、二「逮得」下明有所成、三「普照」下",
    "T35n1732_05a:0091c14": "辨益相、第四「一切佛化」下成前起後也。三",
    "T35n1732_05a:0091c15": "仰推，文有三：初總辭、二「諸大菩薩」下別辨勝",
    "T35n1732_05a:0091c16": "相、三「得虛空界」下結。別中二十句，念佛三時",
    "T35n1732_05a:0091c17": "也。問：仰推有何義？答：有二義，一明他位德",
    "T35n1732_05a:0091c18": "高、二約他顯自德分齊深廣耳。第二知識",
    "T35n1732_05a:0091c19": "即治地住菩薩，比丘名海雲，入普賢法門。初",
    "T35n1732_05a:0091c20": "教勸勝入、二「時善財」下依教趣入、三「爾時海",
    "T35n1732_05a:0091c21": "雲」下證法界。初有四：初示處、二人名、三教",
    "T35n1732_05a:0091c22": "問、四歎德。二依教趣入中有八：初辭退、二",
    "T35n1732_05a:0091c23": "「南行」下依入、三念持所得、四「海門國」所依處、",
    "T35n1732_05a:0091c24": "五「詣」下見相、六「頭面禮」下敬相、七「白言」下說",
    "T35n1732_05a:0091c25": "已所得、八「而未知」下請問。問中，初七自分行、",
    "T35n1732_05a:0091c26": "次五句利他行。「三告」下正證法界中有三：初",
    "T35n1732_05a:0091c27": "歎能問、二「我住此」下說自分行相。三「豈能」下",
    "T35n1732_05a:0091c28": "仰推勝德。初文有二：初總歎有三，可知；三",
    "T35n1732_05a:0091c29": "「得普門」下別歎善財德，有二：初自利、二「大",
    "T35n1732_05a:0092a01": "悲救護一切」下利他，餘相可知。二自分法門",
    "T35n1732_05a:0092a02": "中有四：初明得法因緣、二「時彼如來」下為",
    "T35n1732_05a:0092a03": "果德攝益、三「其有十方」下明利他德、四結法",
    "T35n1732_05a:0092a04": "名字。初文有五：初正尋思，有三可知，第二",
    "T35n1732_05a:0092a05": "句中，一句總、十句別，此別即迴事海為十地",
    "T35n1732_05a:0092a06": "相也；二「作是念已即見」下見緣起法門；三「百",
    "T35n1732_05a:0092a07": "萬阿修羅」下外護行；四「寶華佛」下因行集起；",
    "T35n1732_05a:0092a08": "五「見彼華上」下見其勝相。外護中有二十句，",
    "T35n1732_05a:0092a09": "人寶二耳。見勝相中有二十句，二果攝中，",
    "T35n1732_05a:0092a10": "初正加攝；二得益有三：初歎經德、二受持、",
    "T35n1732_05a:0092a11": "三「假使」下校量功德耳。仰推文，初總、次責、",
    "T35n1732_05a:0092a12": "三別廣辨，可知。第三知識修行住菩薩，比丘",
    "T35n1732_05a:0092a13": "名善住，入菩薩無礙法門。勸教等三同前。",
    "T35n1732_05a:0092a14": "初文有三：初示處、二示人名、三教問。二依",
    "T35n1732_05a:0092a15": "教趣入中有七：初辭；次念所得法；三進入",
    "T35n1732_05a:0092a16": "方便；四依教簡擇；五見知義相；六「爾時善財」",
    "T35n1732_05a:0092a17": "下敬儀；七問及歎，有二可知。三證入中有",
    "T35n1732_05a:0092a18": "三：初歎發心、二「我已成」下說已所得自分",
    "T35n1732_05a:0092a19": "法、三「云何能說」下推勝。說自分中有四：初",
    "T35n1732_05a:0092a20": "辨法體；二「我得此神通變」下辨其作用，有",
    "T35n1732_05a:0092a21": "三可知；三「若有眾生」明攝化行。四「我唯知",
    "T35n1732_05a:0092a22": "此」下結分齊。初法門中有三：初辨體、二「我",
    "T35n1732_05a:0092a23": "已修習乃至得慧光」下辨德、三「何以故」下辨",
    "T35n1732_05a:0092a24": "成。推勝分中，初二十辨上德、二「菩薩有如是",
    "T35n1732_05a:0092a25": "等」下以略現廣。第四生貴住菩薩，良醫名彌",
    "T35n1732_05a:0092a26": "伽，入所言不虛法門，即初教勸、二「時善財」下",
    "T35n1732_05a:0092a27": "依教趣入、三「良醫」下謂正入證。初文有三：",
    "T35n1732_05a:0092a28": "無其歎德。二依教趣入中有七：初辭進；二",
    "T35n1732_05a:0092a29": "「爾時一心」下念前法門令其成滿；三「漸至」下",
    "T35n1732_05a:0092b01": "進向勝分；四「入祝藥城」下依教簡擇；五見相；",
    "T35n1732_05a:0092b02": "六敬儀；七請問，有二可知。三正入中有三：",
    "T35n1732_05a:0092b03": "初歎發心、二「爾時良醫稱揚」下說自分法、三",
    "T35n1732_05a:0092b04": "「云何能說」仰推勝分。初文有五：一審發心、",
    "T35n1732_05a:0092b05": "二明答、三禮供養、四「敬重」下歎發心功德、五",
    "T35n1732_05a:0092b06": "「當知菩薩」下通歎菩薩化德。四廣歎發心內",
    "T35n1732_05a:0092b07": "有四：初總歎；第二「善男子若有」下通歎發心",
    "T35n1732_05a:0092b08": "功能；三佛菩薩加護，天等供養、四「彼為安慰」",
    "T35n1732_05a:0092b09": "下辨護念意。第二說自分法中有四：初明",
    "T35n1732_05a:0092b10": "口放光集眾；二「時彼良醫」下廣辨智慧法",
    "T35n1732_05a:0092b11": "門；三「所應作已」下攝儀歸本，有三：初歸、次",
    "T35n1732_05a:0092b12": "說法門名、三明德用；第四結仰推中有二：",
    "T35n1732_05a:0092b13": "初總、次「彼諸」下別也。第五方便具足住菩薩，",
    "T35n1732_05a:0092b14": "長者名解脫，入如來一切無礙莊嚴法門。有",
    "T35n1732_05a:0092b15": "三：初勸教趣入、二「時善財」下依教進入、三「時",
    "T35n1732_05a:0092b16": "解脫長者」下辨正證法界。初有三：初示處、",
    "T35n1732_05a:0092b17": "二示名、三勸教問。二進入中有八：初信德",
    "T35n1732_05a:0092b18": "而辭往、二念前法門、三「如是念」下進向方便、",
    "T35n1732_05a:0092b19": "四「周遍」下依教簡擇、五見相、六敬、七念也、八",
    "T35n1732_05a:0092b20": "「白言」下請問。問中有三：初明已所欲、二「白言",
    "T35n1732_05a:0092b21": "我聞大聖」下歎德、三「唯願以」下正請。初文有",
    "T35n1732_05a:0092b22": "三：初十五句，求果法；次「欲與一切」下十四，求",
    "T35n1732_05a:0092b23": "因法；三「欲滿」下自分所修行法。三正證中有",
    "T35n1732_05a:0092b24": "二：初說自所得法、二「何能」下仰推。初文有三：",
    "T35n1732_05a:0092b25": "初明得法門、二「得此法門」下辨法門所現事、",
    "T35n1732_05a:0092b26": "三「我唯」下結解分齊。初文有三：初辨入定",
    "T35n1732_05a:0092b27": "及因緣、二「入已」已下明定功德、三「從起」下辨",
    "T35n1732_05a:0092b28": "法門名字。二法門所現事中有二：初約自他",
    "T35n1732_05a:0092b29": "相對、二「知一切佛及與」下心境相對。前文有",
    "T35n1732_05a:0092c01": "二：初略、次廣，各有三可知。二心境內有二：",
    "T35n1732_05a:0092c02": "初約真、次「善男子當知」下約俗，亦各有二：",
    "T35n1732_05a:0092c03": "初立、次勸，可知也。仰推中，初總、次別可知。",
    "T35n1732_05a:0092c04": "第六正心住位菩薩，比丘名海幢，入普眼",
    "T35n1732_05a:0092c05": "捨得法門，亦名清淨光明般若波羅蜜境界，",
    "T35n1732_05a:0092c06": "有三：初勸教趣入、二「時善財」下依教進入、",
    "T35n1732_05a:0092c07": "三三昧正受。初文有三：初示處、二示人",
    "T35n1732_05a:0092c08": "名、三教問。二趣入中有五：初敬儀念德；二",
    "T35n1732_05a:0092c09": "念前法門，有二可知也；三「漸趣」下進向勝",
    "T35n1732_05a:0092c10": "分；四見得方便；五「周遍」下依教簡擇。三正",
    "T35n1732_05a:0092c11": "證中有二：初明自分法、二「云何能說」下仰推",
    "T35n1732_05a:0092c12": "勝分。初文有五：初舉法門體；二「善財嘆未",
    "T35n1732_05a:0092c13": "曾有」下歎功德；三「此定名何等」下問法門名，",
    "T35n1732_05a:0092c14": "有問答二文，答中有名義、因果二文；四「唯有",
    "T35n1732_05a:0092c15": "此下」辨功作用，有二可知；五「我唯」下結。初",
    "T35n1732_05a:0092c16": "文有四：初辨法門體；二「從其足」已下明現",
    "T35n1732_05a:0092c17": "身攝，身光有十五處化彼諸如來者，頂上佛",
    "T35n1732_05a:0092c18": "耳；三「善財一心」下辨攝法相應；四捨從定",
    "T35n1732_05a:0092c19": "起。第二歎三昧功德中，初十一句歎定德、",
    "T35n1732_05a:0092c20": "二「大聖乃至入此三昧」下歎其作用。仰推中，",
    "T35n1732_05a:0092c21": "初總、次別、三結。問：菩薩既有具德，何須仰",
    "T35n1732_05a:0092c22": "推？答：此有二意。一寄位不相，是故須推也；",
    "T35n1732_05a:0092c23": "二寄三昧門別，發生勝欲故也。第七不退",
    "T35n1732_05a:0092c24": "住菩薩，優婆夷名休捨，入離憂安隱幢法門。",
    "T35n1732_05a:0092c25": "初勸教進入、二「時善財」下依教趣入、三「答言",
    "T35n1732_05a:0092c26": "下」正入。初文有三：初示住處、二示人名、三",
    "T35n1732_05a:0092c27": "教問。二趣入信量中有八：初獲益辭退；二",
    "T35n1732_05a:0092c28": "念前法門；三「漸漸」下進向勝位；四得方便",
    "T35n1732_05a:0092c29": "相；五「見普莊嚴園」下見相，此有三：初見依",
    "T35n1732_05a:0093a01": "麁相、二「爾時休捨」下見正細相、三「其有」下歎",
    "T35n1732_05a:0093a02": "德；六「爾時善財」下審法，有二句；七「往詣」下",
    "T35n1732_05a:0093a03": "辨敬相；八「白言」下請問。園中有十二事，垣",
    "T35n1732_05a:0093a04": "樹等。三正證入中有二：初明自分法門、二",
    "T35n1732_05a:0093a05": "「諸大菩薩其心如海」下仰推勝分。初文有四：",
    "T35n1732_05a:0093a06": "初辨法門作用；二「發心為久如」下問因緣久",
    "T35n1732_05a:0093a07": "近；三「此法名何等」下問得名，有二句；四結。",
    "T35n1732_05a:0093a08": "初文有四：初「我唯成」一句，明證分齊；二「若見",
    "T35n1732_05a:0093a09": "聞」下明功能益用，有三句；三「東方」下辨佛",
    "T35n1732_05a:0093a10": "果德物被益，有二可知；四「我此大眾」下辨",
    "T35n1732_05a:0093a11": "眷屬行成，有二可知。二因緣久近中有二：",
    "T35n1732_05a:0093a12": "初問答得法因緣、二「久如當成」下問答成佛",
    "T35n1732_05a:0093a13": "久近。久近答中有三：初明不依時節修、二",
    "T35n1732_05a:0093a14": "「欲化一切」下稱法界修、三結。初中十四句，皆",
    "T35n1732_05a:0093a15": "是分局也。稱法界修中有十三句。仰推中，初",
    "T35n1732_05a:0093a16": "總舉、次別、三結可知。第八童真住菩薩，仙人",
    "T35n1732_05a:0093a17": "名毘目多羅，入菩薩無壞幢智慧法門，有",
    "T35n1732_05a:0093a18": "三：初勸教進入、二「時善財」下依教進入、三「時",
    "T35n1732_05a:0093a19": "彼仙人」下辨現量證。初文有四：初示處、二",
    "T35n1732_05a:0093a20": "示人名、三「善能」下歎德、四「汝詣」下教問。二依",
    "T35n1732_05a:0093a21": "教趣入中有八：初辨敬辭退；二念前法門",
    "T35n1732_05a:0093a22": "有義教，分二可知；三「漸漸」下辨方便進向；",
    "T35n1732_05a:0093a23": "四「周遍」下依教簡擇；五見園林依報麁相；六",
    "T35n1732_05a:0093a24": "「爾時見彼仙人」下見正報細相；七「往詣」下敬",
    "T35n1732_05a:0093a25": "儀，有三可知；八「白言」下申請問。三正證入",
    "T35n1732_05a:0093a26": "中有三：初歎發心、二明自分法門、三仰推",
    "T35n1732_05a:0093a27": "勝分。初「時彼仙人等」歎發心功能，此中文有",
    "T35n1732_05a:0093a28": "三：初十句歎善財利他德；二「大眾各持」下大",
    "T35n1732_05a:0093a29": "眾散華供養，讚歎善財；三「告大眾」下結歎發",
    "T35n1732_05a:0093b01": "心功能。第二自分，文有四：初辨法門體；二",
    "T35n1732_05a:0093b02": "「善財白言」下明法門自在用分齊，有問答二",
    "T35n1732_05a:0093b03": "文；三「放善財手」下歸住自分，有二：初放、次",
    "T35n1732_05a:0093b04": "問答審法；四「我唯」下結法門名。二法門自在",
    "T35n1732_05a:0093b05": "分齊答中有三：初知識手加，見在十方佛",
    "T35n1732_05a:0093b06": "所聞法修行，有二可知；二「或自見」下修行",
    "T35n1732_05a:0093b07": "時節不同；三「善財為無壞」下明為十法照",
    "T35n1732_05a:0093b08": "得十三昧。仰推中有三：初總、次別、三「我豈",
    "T35n1732_05a:0093b09": "能」下結。第九法王子住菩薩位，婆羅門名方",
    "T35n1732_05a:0093b10": "便命，入菩薩無盡法門，有三：初勸教趣入、",
    "T35n1732_05a:0093b11": "二「時善財」下依教進入、三「答言」下正入證。初",
    "T35n1732_05a:0093b12": "文有三：說處、人名、教問等。二進入中有六：",
    "T35n1732_05a:0093b13": "初辭進；二明念得前法門；三明所到處；四",
    "T35n1732_05a:0093b14": "「周遍」下依教簡擇；五敬禮，有二可知；六申",
    "T35n1732_05a:0093b15": "請問。三入證中有二：初明自分法門、二「明",
    "T35n1732_05a:0093b16": "淨法王」下仰推。初文有六：初舉自分現法",
    "T35n1732_05a:0093b17": "門勸修；二「善財作是念」下明對法生疑；三",
    "T35n1732_05a:0093b18": "「作是念時」下諸佛菩薩等加勸除疑；四「童子",
    "T35n1732_05a:0093b19": "聞奇特」下聞法歡喜悔過除疑；五「登刀山」下",
    "T35n1732_05a:0093b20": "如說修行，有二句可知；六「我唯成此」等結",
    "T35n1732_05a:0093b21": "法門名字。第二生疑中有二：初十二句於自",
    "T35n1732_05a:0093b22": "分法中生疑、二「將非魔」下勝分法中生疑。",
    "T35n1732_05a:0093b23": "第三菩薩等加勸中有三：初現色界天勸、",
    "T35n1732_05a:0093b24": "二現欲界六天等勸、三現龍等八部勸。初",
    "T35n1732_05a:0093b25": "勸有三：初總止莫疑、二「此是大聖」下歎德、",
    "T35n1732_05a:0093b26": "三「時諸天」下舉他益以勸。天者，初禪天。自在",
    "T35n1732_05a:0093b27": "者，色究竟天。四悔過，文有三：初於婆羅門",
    "T35n1732_05a:0093b28": "起善知識心；二「頭面」下明悔過；三婆羅門說",
    "T35n1732_05a:0093b29": "偈，為其受懺悔開導。偈中，初一偈勸順教",
    "T35n1732_05a:0093c01": "除障、次一勸令成行。又此諸知識內，三人",
    "T35n1732_05a:0093c02": "是反道行：一方便命現癡相、婆須蜜現貪",
    "T35n1732_05a:0093c03": "相、滿足王現瞋相。問：何故此處倍增勸法？",
    "T35n1732_05a:0093c04": "答：行相局無記故，餘二即二通。又在初前",
    "T35n1732_05a:0093c05": "故也。又所以登刀山投火聚者，約何相",
    "T35n1732_05a:0093c06": "順也？答：約實是法，並悉廣通；若局，非不有",
    "T35n1732_05a:0093c07": "別。何者？刀體相續，增成其斷法之用，由有",
    "T35n1732_05a:0093c08": "破能故。火體不續，增成其顯常之用，由有",
    "T35n1732_05a:0093c09": "照能故。此依何理？如有無二名，說有能令",
    "T35n1732_05a:0093c10": "離斷，成解妙常之用；說無能令離有無，",
    "T35n1732_05a:0093c11": "成其證會妙無絕相之能。火即用無理會",
    "T35n1732_05a:0093c12": "妄照玄之用，刀即用有理破無成信實德",
    "T35n1732_05a:0093c13": "之解也。故有破義增成義微，由成解顯故；",
    "T35n1732_05a:0093c14": "無即成義增，由顯證理故。此如《起信論》說",
    "T35n1732_05a:0093c15": "也。又今定宗唯取詮相，由約事故也。又准",
    "T35n1732_05a:0093c16": "所得三昧名其義，亦可解耳。又問：何故刀山",
    "T35n1732_05a:0093c17": "須捨後得法、火即得時獲益，何也？答：由有",
    "T35n1732_05a:0093c18": "教捨而方順無教相，即非違故也。仰推中",
    "T35n1732_05a:0093c19": "有三：初總、次別辨、三總結。第十灌頂住菩",
    "T35n1732_05a:0093c20": "薩位，女名彌多羅，入般若波羅蜜普莊嚴法",
    "T35n1732_05a:0093c21": "門。初教往、二「時善財」下依教趣入、三「答言」下",
    "T35n1732_05a:0093c22": "正證。初文有三：初示處、人名、教問等。二進",
    "T35n1732_05a:0093c23": "入勝分中有八：初辭進；二念前法門之用；",
    "T35n1732_05a:0093c24": "三到其處；四「周遍」下尋求，有三可知；五「善",
    "T35n1732_05a:0093c25": "財即入」下見依麁相；六「見彼女」下見正細相；",
    "T35n1732_05a:0093c26": "七「見已」已下辨敬儀；八「白言」下請問。三證入",
    "T35n1732_05a:0093c27": "中有二：初自分法門、二「諸大菩薩」下仰推勝",
    "T35n1732_05a:0093c28": "分。自分中有四：初辨得法門體；二「童子正",
    "T35n1732_05a:0093c29": "念」下問法門名，有三可知；三「境界云何」下問",
    "T35n1732_05a:0094a01": "作用分齊；四「我唯知此」下結。初文有三：初勸",
    "T35n1732_05a:0094a02": "觀、二「見一一」下定所現事、三「皆是」下推起因",
    "T35n1732_05a:0094a03": "緣。第三作用分齊中，先問、次答。答中合有",
    "T35n1732_05a:0094a04": "一百一十六門，此等法門並通一部為軌，",
    "T35n1732_05a:0094a05": "為此是解窮故也。仰推中有三：初總、次別、",
    "T35n1732_05a:0094a06": "三結。次下十知識當十行位。此初即歡喜行",
    "T35n1732_05a:0094a07": "菩薩，比丘名善現，入隨順菩薩證明法門。有",
    "T35n1732_05a:0094a08": "三：初明勸教往詣、次「時善財」下依教趣入、",
    "T35n1732_05a:0094a09": "三「答言」下正入法界。初文有三：示處、人名、",
    "T35n1732_05a:0094a10": "教問等可知。二依教進入有七：初辭進；次",
    "T35n1732_05a:0094a11": "念前法，念法中有十三句；三進入；四「於城",
    "T35n1732_05a:0094a12": "墎」下依教尋求簡擇；五見勝相；六往詣親近",
    "T35n1732_05a:0094a13": "禮敬；七「白言」下請問發心。三正入法界中有",
    "T35n1732_05a:0094a14": "二：初明自分法門、二「金剛菩薩」下仰推勝",
    "T35n1732_05a:0094a15": "分。初文有三：初辨法門體、二「不離此」下明",
    "T35n1732_05a:0094a16": "法門作用、三「我唯知此」下結名。初文有二：",
    "T35n1732_05a:0094a17": "初得法因緣、二「彼諸佛所」下辨所成體。仰推",
    "T35n1732_05a:0094a18": "有二：初別辨、二總結。第十二饒益行菩薩，童",
    "T35n1732_05a:0094a19": "子名釋天主，入巧術智慧法門。有三：初勸",
    "T35n1732_05a:0094a20": "教趣入、二「時善財」下依教進入、三「答言」下正",
    "T35n1732_05a:0094a21": "入法界。初文有三：示處、人名、教問等，即教",
    "T35n1732_05a:0094a22": "量也。二信量有八：初成前法門；二念人辭",
    "T35n1732_05a:0094a23": "退；三「與天龍」下明所到處；四「周遍」下依教簡",
    "T35n1732_05a:0094a24": "擇；五「時空中天龍」下方便知識示導，即助道",
    "T35n1732_05a:0094a25": "耳；六「見釋天主」下見其相；七「即詣」下親近禮",
    "T35n1732_05a:0094a26": "敬；八「白言」下自說發心請問。三正入法界中",
    "T35n1732_05a:0094a27": "有二：初說自分法門、二「諸大菩薩」下仰推勝",
    "T35n1732_05a:0094a28": "分。初文有三：初辨所住法門因緣、二「我",
    "T35n1732_05a:0094a29": "因」下辨法門德用、三「唯知此」下結自分所知。",
    "T35n1732_05a:0094b01": "第二德用，文有二：初總明相黶子算印功能",
    "T35n1732_05a:0094b02": "德用，有二：初總、次別；二「我亦了知」下別辨",
    "T35n1732_05a:0094b03": "算數德用，有三，謂一直算、二乘除、三功",
    "T35n1732_05a:0094b04": "能可知。推勝中，初辨相、二結。第十三無恚",
    "T35n1732_05a:0094b05": "恨行菩薩，優婆夷名自在，入無盡功德藏莊",
    "T35n1732_05a:0094b06": "嚴法門。有三：初勸教趣入、二「時善財」下依教",
    "T35n1732_05a:0094b07": "趣入、三「答言」下正入法界。初教量中三，如前。",
    "T35n1732_05a:0094b08": "二依教趣入中有八：初念法獲益辭退；二「爾",
    "T35n1732_05a:0094b09": "時善財於善知識」下歎德攝益，有二可知；三",
    "T35n1732_05a:0094b10": "「漸漸」下明所至處；四「周遍」下依教簡擇，有二",
    "T35n1732_05a:0094b11": "可知；五尋求進位；六「進入」下正見勝相；七",
    "T35n1732_05a:0094b12": "辨敬儀；八「白言」自說發心。六正見相中有",
    "T35n1732_05a:0094b13": "三：初正、第二依、三眷屬。第三正入法界中",
    "T35n1732_05a:0094b14": "有二：初自分、後仰推勝進。初一句明自分",
    "T35n1732_05a:0094b15": "法門、二「一器」下辨法門大用、三結名。第二法",
    "T35n1732_05a:0094b16": "門大用中有二：初為說大用法門，有二：初",
    "T35n1732_05a:0094b17": "施、二辨益可知。一「汝見我此」下攝令同益。",
    "T35n1732_05a:0094b18": "此文有二：初令見內眷屬、二「此諸」下於外",
    "T35n1732_05a:0094b19": "作業。初文有三，此第二有五，可知。仰推中，",
    "T35n1732_05a:0094b20": "初釋、次結。第十四無盡行菩薩，位長者名甘",
    "T35n1732_05a:0094b21": "露頂，入如意功德寶藏法門。初勸教、二「時善",
    "T35n1732_05a:0094b22": "財」下依教進入、三「答言」下正入法界。初文有",
    "T35n1732_05a:0094b23": "三，同前。二依教趣入中，信量有七：初辭、二",
    "T35n1732_05a:0094b24": "念、三到、四尋求、五「見甘露」下見相、六敬儀、",
    "T35n1732_05a:0094b25": "七申意請問。三正入中有三：初歎發心能",
    "T35n1732_05a:0094b26": "問、二「汝見我」下說自分法門、三「諸大菩薩」下",
    "T35n1732_05a:0094b27": "仰推勝分。自分中有四：初約眷屬以顯法",
    "T35n1732_05a:0094b28": "門，有三可知；二「我成就」下明法門體；三「隨",
    "T35n1732_05a:0094b29": "其所須」下明法門大用；四「我唯知此」結法名。",
    "T35n1732_05a:0094c01": "大用中有四：初眾寶等明財法二攝、二「且待」",
    "T35n1732_05a:0094c02": "下明所化眾生、三「仰視」下顯虛空器出無盡",
    "T35n1732_05a:0094c03": "財攝、四滿意歸本。仰推有三：總、別、結也。第",
    "T35n1732_05a:0094c04": "十五離癡亂行菩薩位，長者名法寶周羅，入",
    "T35n1732_05a:0094c05": "滿足大願法門。初勸教、二「時善財」下進入、三",
    "T35n1732_05a:0094c06": "「執善財手」下正入。初文有三，同前。三依教進",
    "T35n1732_05a:0094c07": "入中有七：初念德敬辭、二念法令增、三至",
    "T35n1732_05a:0094c08": "處、四尋求、五於道遇見、六禮敬、七自說發",
    "T35n1732_05a:0094c09": "心請問法門。三正入中有二：初說自分法",
    "T35n1732_05a:0094c10": "門、二「諸大寶」下仰推。自分中文有三：初以",
    "T35n1732_05a:0094c11": "自分法門攝益；二「爾時善財乃至白言」下問",
    "T35n1732_05a:0094c12": "得法因緣，有三：初歎、次問、三答可知；三「我",
    "T35n1732_05a:0094c13": "唯」下結成自分。初文有二：初歎以手引入",
    "T35n1732_05a:0094c14": "家，觀方便耳；二正觀。觀中初依報攝益，有",
    "T35n1732_05a:0094c15": "二可知；後正報攝益。正中有十重，第八重",
    "T35n1732_05a:0094c16": "中，初神通等三世間八地德；次詣一切佛受",
    "T35n1732_05a:0094c17": "持等明九地德；第十重如來滿中等，此即因",
    "T35n1732_05a:0094c18": "中具果法門也。仰推中，初別、次結，可知。第",
    "T35n1732_05a:0094c19": "十六善現行菩薩，長者名普眼妙香，入令一",
    "T35n1732_05a:0094c20": "切眾生歡喜普門法門。初勸教進入、二「時善",
    "T35n1732_05a:0094c21": "財」下依教趣入、三「答言」下正得法界。初文有",
    "T35n1732_05a:0094c22": "三：示處、人名、教請等也。二進入中有七：初",
    "T35n1732_05a:0094c23": "禮辭；二思前法門；三漸至處；四起勝進行；",
    "T35n1732_05a:0094c24": "五「見普門」下見相，依正分有二，可知；六辨",
    "T35n1732_05a:0094c25": "敬儀；七「白言」下請問。三正入中有三：初歎",
    "T35n1732_05a:0094c26": "發心、二「我知一切」下說自分法門、三「諸大藥",
    "T35n1732_05a:0094c27": "王」下仰推勝分。自分中有二：初辨攝益、二",
    "T35n1732_05a:0094c28": "「我唯」下結名。初文有四：初治事中，報障有二，",
    "T35n1732_05a:0094c29": "可知；二「然後」下除其定障；三「稱揚」下教發",
    "T35n1732_05a:0095a01": "心除其細障令諸行成，此有二可知；四「善",
    "T35n1732_05a:0095a02": "男子我又」下明有異巧便也，有二可知。仰",
    "T35n1732_05a:0095a03": "推中，初別辨、次結也。第十七無著行菩薩位，",
    "T35n1732_05a:0095a04": "王名滿足，入幻化法門。初勸教進入、次「時",
    "T35n1732_05a:0095a05": "善財」下依教進入、三「時滿足王」下正入法界。",
    "T35n1732_05a:0095a06": "初文有三，如前。二依教進入中有八：一辭；",
    "T35n1732_05a:0095a07": "二念，念中有二：初總、次十六句別也；三至",
    "T35n1732_05a:0095a08": "處；四起方便導之，有問答二文；五「見」下見",
    "T35n1732_05a:0095a09": "相有三：初見依正、二見治國法、三覩生疑，",
    "T35n1732_05a:0095a10": "可知；六「作是念」下諸菩薩等導誡除疑，有",
    "T35n1732_05a:0095a11": "四可知；七「聞天」已下敬儀；八「白言」自說請問",
    "T35n1732_05a:0095a12": "也。三正入中，初辨自分、二「諸大」下仰推也。",
    "T35n1732_05a:0095a13": "初文有四：初方便攝受；二「見我此報」示其行",
    "T35n1732_05a:0095a14": "相審之；三「我成就」下明法門體用，有三：初",
    "T35n1732_05a:0095a15": "體、次用、三反以顯成耳；四「我唯」下結分齊。",
    "T35n1732_05a:0095a16": "仰推中有二：初廣、次結也。第十八尊重行菩",
    "T35n1732_05a:0095a17": "薩，王名大光，入菩薩大慈幢行法門。有三",
    "T35n1732_05a:0095a18": "義，同前。勸教中有三，如前。二依教進入中",
    "T35n1732_05a:0095a19": "有八：一謂辭；二念前法門；三至處；四興念",
    "T35n1732_05a:0095a20": "自知必見勝法，初問、次答、三作念生欲；五",
    "T35n1732_05a:0095a21": "「入善光」下見依麁相；六「爾時善財於此」下見",
    "T35n1732_05a:0095a22": "正報相；七「五體」下敬禮；八請問。依報中有",
    "T35n1732_05a:0095a23": "十，謂塹、牆、巷、人眾、樓閣、寶帳、蓋、幢、幡、王住處",
    "T35n1732_05a:0095a24": "樓閣。第六善財觀生無著等正報中有三：",
    "T35n1732_05a:0095a25": "初成前起後、二見王身、三「彼殿前」下申其",
    "T35n1732_05a:0095a26": "利物相也。二十八相者，顯因行未圓故。三",
    "T35n1732_05a:0095a27": "正入中有二：初說自分法門、二「諸大」下仰推",
    "T35n1732_05a:0095a28": "勝分。初文有四：初舉法門名及得因緣，即",
    "T35n1732_05a:0095a29": "為二也；二「我住此」下明利益用；三「此城眾生」",
    "T35n1732_05a:0095b01": "下舉三昧功能以證現事；四「我唯」等結自",
    "T35n1732_05a:0095b02": "分所知。二利益用，文有五：一總辨攝益、二",
    "T35n1732_05a:0095b03": "「令諸」下明攝成、三「善男子」下正辨攝用、四「各",
    "T35n1732_05a:0095b04": "見」下明所感各異、五「以正」下明會屬往因",
    "T35n1732_05a:0095b05": "也。三三昧功能證現事中有三：初說入定",
    "T35n1732_05a:0095b06": "時除他障；二「且待」下正顯入定功能證成前",
    "T35n1732_05a:0095b07": "事，有二可知；三從定起。仰推中有三：初",
    "T35n1732_05a:0095b08": "總、次喻顯、三結也。第十九善法行菩薩位，優",
    "T35n1732_05a:0095b09": "婆夷名曰不動，入菩薩無壞法門。三義同",
    "T35n1732_05a:0095b10": "前。初教勸有三，如前。二「時善財」下明依教",
    "T35n1732_05a:0095b11": "進入中有七：初辭。二念，念前法門中有四",
    "T35n1732_05a:0095b12": "段明義：初尋思法門令得增勝；二復作是",
    "T35n1732_05a:0095b13": "念辨知識功能；三「悲心念時」下入定，如來使",
    "T35n1732_05a:0095b14": "者，方便教示令更進趣；四「爾時善財」定訖出",
    "T35n1732_05a:0095b15": "定。三漸至。四「推問」下辨尋求。五「善財歡喜」",
    "T35n1732_05a:0095b16": "下見依報淨用。六「前詣其所」下恭敬觀身作",
    "T35n1732_05a:0095b17": "用。七自說發心請問。敬觀中有五：初形色",
    "T35n1732_05a:0095b18": "勝獲益，有三可知；二宮殿等體勝；三眷",
    "T35n1732_05a:0095b19": "屬勝；四「其有見者」下除障勝；五「見彼女人」下",
    "T35n1732_05a:0095b20": "牒前勝德偈讚耳，即為二耶。三正入中有",
    "T35n1732_05a:0095b21": "三：初歎發心、二「我成就」下說自分所得、三",
    "T35n1732_05a:0095b22": "「諸大」下推勝分也。自分中有四：初辨法門",
    "T35n1732_05a:0095b23": "體、二白言得法因緣、三「我入此」下引現定用",
    "T35n1732_05a:0095b24": "成行勝相、四「我唯」下結自所知。得法因緣",
    "T35n1732_05a:0095b25": "中，初問修行勝行及問德用、下答中因緣",
    "T35n1732_05a:0095b26": "德用合釋。答中有三：初略答；次重問；三廣",
    "T35n1732_05a:0095b27": "辨中有六：初見佛身相發心念求、二「時彼",
    "T35n1732_05a:0095b28": "如來」下更教發十心、三「我於爾時」下問法",
    "T35n1732_05a:0095b29": "求果智、四「我發是心已」下行成離障、五「於爾",
    "T35n1732_05a:0095c01": "所劫若有眾生」下辨利他德用、六「我初發心",
    "T35n1732_05a:0095c02": "來」下總結也。三引現定用，文有五：初歎德；",
    "T35n1732_05a:0095c03": "二審定；三答；四成事；五出定仰推中，初舉",
    "T35n1732_05a:0095c04": "六喻明行深廣、二結。第二十真實行菩薩",
    "T35n1732_05a:0095c05": "位，得至一切處行法門，知識外道名隨順一",
    "T35n1732_05a:0095c06": "切眾生。三文同前。初教勸中有三，如前。二",
    "T35n1732_05a:0095c07": "依教進入中有八：一辭退、二念前法門、三",
    "T35n1732_05a:0095c08": "漸到、四「周遍」下尋求、五「於中夜」下見依相、六",
    "T35n1732_05a:0095c09": "「爾時善財」下見正報相、七「往詣」下敬儀、八請",
    "T35n1732_05a:0095c10": "問法門。三正入中，「答言」下有三：初歎發心、二",
    "T35n1732_05a:0095c11": "「知已安住」下說自分所得、三「諸大」下仰推勝",
    "T35n1732_05a:0095c12": "分。自中有四：初辨法門；二「以平等般若」下",
    "T35n1732_05a:0095c13": "明法門體用攝化；三「復次善男子」下以親近",
    "T35n1732_05a:0095c14": "利益用證前行，有三可知；四「我唯知此」下",
    "T35n1732_05a:0095c15": "結。第二體用攝化有三：初舉智光；二「觀察」",
    "T35n1732_05a:0095c16": "下觀其機器，有三可知；三「以妙智」下說法",
    "T35n1732_05a:0095c17": "被益。仰推中，初別明、下結。此下十知識當十",
    "T35n1732_05a:0095c18": "迴向位。初即第一救護眾生離眾生相迴向",
    "T35n1732_05a:0095c19": "菩薩位，長者名青蓮華香，入香法門。初勸",
    "T35n1732_05a:0095c20": "教、二「時善財」下依教進入、三「答言」下正入。初",
    "T35n1732_05a:0095c21": "教中有三，如前。二進入中有六：初辭；二「爾",
    "T35n1732_05a:0095c22": "時乃至不惜」下念修前法獲益，有二可知；",
    "T35n1732_05a:0095c23": "三「漸漸」下至其處；四「詣青蓮華」下隨進得",
    "T35n1732_05a:0095c24": "實；五「頭面」下禮敬；六自說發心請問未聞。",
    "T35n1732_05a:0095c25": "三正入中有三：初歎發心、二「我能」下明自",
    "T35n1732_05a:0095c26": "分法門、三「諸大」下仰推勝分。自分有二：初",
    "T35n1732_05a:0095c27": "辨所知、二結。初文有三：初知香法；二「彼香」",
    "T35n1732_05a:0095c28": "下知香起因有十種因：初一立、二所為、三",
    "T35n1732_05a:0095c29": "法成、四諸分具、五無過、六德成不動、七善",
    "T35n1732_05a:0096a01": "巧相發、八分齊、九成前事、十來處也；三「人",
    "T35n1732_05a:0096a02": "中有香」下辨勝力。仰推中，初辨、次結。第二",
    "T35n1732_05a:0096a03": "十二不壞迴向菩薩位，海師名自在，入大悲",
    "T35n1732_05a:0096a04": "幢淨行法門。明教勸等，三義同前，可知。初",
    "T35n1732_05a:0096a05": "教勸中有三，如前。海師名自在。二依教進",
    "T35n1732_05a:0096a06": "入中有七：初辭；二念，有二，第二中有三，立、",
    "T35n1732_05a:0096a07": "責、答也；三漸至；四尋求；五見勝相；六詣彼",
    "T35n1732_05a:0096a08": "禮敬；七自說發心請問。三正入中有三：初",
    "T35n1732_05a:0096a09": "歎發心能問；二「我成就」下自分法門；三「諸大」",
    "T35n1732_05a:0096a10": "下仰推勝分。自分有三：初一句辨法門。二",
    "T35n1732_05a:0096a11": "「在此海邊」下辨化用利益，有四：謂一解脫法，",
    "T35n1732_05a:0096a12": "有二可知；二知世事法；三迴世成出世；四",
    "T35n1732_05a:0096a13": "結成大用可知。三「我唯」下結自所知。仰推",
    "T35n1732_05a:0096a14": "中，初別、次結也。第二十三等一切佛迴向菩",
    "T35n1732_05a:0096a15": "薩也。長者名無上勝，入至一切趣菩薩淨行",
    "T35n1732_05a:0096a16": "莊嚴法門。初明勸教、二「時善財」下依教進入、",
    "T35n1732_05a:0096a17": "三「長者告」下正入。初教中有三，如前。二進入",
    "T35n1732_05a:0096a18": "有八：一辭退、二念修增廣、三漸至處、四「周",
    "T35n1732_05a:0096a19": "遍」下尋求、五「城東」下見勝妙相、六「時彼長者」",
    "T35n1732_05a:0096a20": "下彼眷屬相、七「爾時善財」下敬禮、八「白言」下",
    "T35n1732_05a:0096a21": "斥己請問耳。三正入中有三：初歎發心、二",
    "T35n1732_05a:0096a22": "「我成就至一切」下說自分法、三「諸大」下仰推",
    "T35n1732_05a:0096a23": "勝分。自分中有三：初總舉法體相、二「何等」",
    "T35n1732_05a:0096a24": "下廣辨義用相、三「我唯」下結自分所知。第二",
    "T35n1732_05a:0096a25": "廣辨中有二：初問、次答。此文有二：初約此",
    "T35n1732_05a:0096a26": "方；二等類餘土，此有二可知。初文中有二：",
    "T35n1732_05a:0096a27": "初身業至趣、二「於中說法」下口業說法。於此",
    "T35n1732_05a:0096a28": "二文中，知法合藥及諸佛自覺聖趣，即意業",
    "T35n1732_05a:0096a29": "也。仰推中，初身業勝、二「逮得」下口業勝、三「分",
    "T35n1732_05a:0096b01": "別」下意業勝、四「我當」下總結。第二十四至",
    "T35n1732_05a:0096b02": "一切處迴向菩薩也。尼名師子奮迅，入菩薩",
    "T35n1732_05a:0096b03": "一切智底法門。初勸教、二「時善財」下依教進",
    "T35n1732_05a:0096b04": "入、三「善男子」下正入法界。教中三，如前。二趣",
    "T35n1732_05a:0096b05": "入中有七：初辭進、三漸至，略無念前法門。",
    "T35n1732_05a:0096b06": "三「周遍」下尋求，有二可知。四「詣彼」下見依報",
    "T35n1732_05a:0096b07": "相，有三：初辨果體；二明因；三辨自在，此",
    "T35n1732_05a:0096b08": "有三可知。五「見比丘尼」下見正報相。六「五",
    "T35n1732_05a:0096b09": "體投地」下辨敬儀。七「白言」下請問。正報中有",
    "T35n1732_05a:0096b10": "三：見身遍在眾座、二「見處一座」下為眾說",
    "T35n1732_05a:0096b11": "法、三「善財見」下結所見奇特。為說法中有",
    "T35n1732_05a:0096b12": "六：初為八部等天王說法、二「聲聞」下為眾",
    "T35n1732_05a:0096b13": "說法、三「初發心」下為十地人也、四金剛力士",
    "T35n1732_05a:0096b14": "等說、五「見處如是」下廣類結益、六「何以故」下",
    "T35n1732_05a:0096b15": "釋所由也。初淨居天等，總有二十九門見",
    "T35n1732_05a:0096b16": "正報。第三文結中，園林等結上樹等，經行坐",
    "T35n1732_05a:0096b17": "等結上遍坐等，大眾眷屬結上大眾等，「諸妙",
    "T35n1732_05a:0096b18": "功德」下結上說法等。諸奇特事者，總結殊勝。",
    "T35n1732_05a:0096b19": "「又聞」下結歎上說法熏資令身心柔軟等。三",
    "T35n1732_05a:0096b20": "正入法界，有二：初自分法門、二「諸大」下仰推",
    "T35n1732_05a:0096b21": "勝分。自分中有四：初說法門名；二「大聖如",
    "T35n1732_05a:0096b22": "此」下明自分法體，初問、次答；三「大聖此智光」",
    "T35n1732_05a:0096b23": "下明法門大用分齊，初問、次答，答文有四可",
    "T35n1732_05a:0096b24": "知；四「我唯」下結自分所知。仰推中，初別明、",
    "T35n1732_05a:0096b25": "次結可知。第二十五無盡藏迴向菩薩位，女",
    "T35n1732_05a:0096b26": "名婆須蜜多，入離欲實際法門。初明勸教、",
    "T35n1732_05a:0096b27": "二「時善財」下依教進入、三「答言」下正證。教中",
    "T35n1732_05a:0096b28": "三義，同前。二進入中有八：一辭退；二念前",
    "T35n1732_05a:0096b29": "法門；三漸至如前；四明尋求，有四可知；五",
    "T35n1732_05a:0096c01": "「善財聞此」下見依報相；六「善財見彼」下見正",
    "T35n1732_05a:0096c02": "報相，有四，初身、次口、三意、四莊嚴可知；七",
    "T35n1732_05a:0096c03": "禮敬；八自說發心請問。三正入中有二：初",
    "T35n1732_05a:0096c04": "自說法門、二「諸大」下仰推勝分。自分中有",
    "T35n1732_05a:0096c05": "四：一句辨法門名體；二「若天見我」下明法",
    "T35n1732_05a:0096c06": "大用，有四：初總同生、次現勝、三對生獲",
    "T35n1732_05a:0096c07": "益、四結。阿黎宜者，此方名本欲。阿眾鞞者，",
    "T35n1732_05a:0096c08": "此名正欲。三「昔何所」下得法因緣，初問、次答。",
    "T35n1732_05a:0096c09": "答中有二：初勝緣、次發心。四「我唯」下結自",
    "T35n1732_05a:0096c10": "所知。仰推有二，可知。第二十六隨順堅固善",
    "T35n1732_05a:0096c11": "根迴向菩薩位，長者名安住，入不滅度際菩",
    "T35n1732_05a:0096c12": "薩法門。三義同前。教勸中有三，同前。二進",
    "T35n1732_05a:0096c13": "入中但有四：初辭、二往、三至、四自說發心",
    "T35n1732_05a:0096c14": "及請問耳。三正入有二：初自說所得、二仰",
    "T35n1732_05a:0096c15": "推勝分。自分中有三：初辨法門體；二「自言」",
    "T35n1732_05a:0096c16": "下明法門德用，有三，謂問、釋、結通等也，可知；",
    "T35n1732_05a:0096c17": "三「我唯」下結自所知。初文有二：初列名；二",
    "T35n1732_05a:0096c18": "「住此」下明見佛行相，有二：初佛、次法也，各",
    "T35n1732_05a:0096c19": "有二句。仰推中，初釋、後結。第二十七隨順",
    "T35n1732_05a:0096c20": "等觀一切眾生迴向菩薩位也。菩薩名觀世",
    "T35n1732_05a:0096c21": "音，入大悲法門。初明勸教趣入有三，同前；",
    "T35n1732_05a:0096c22": "二「時善財」下依教進入；三「答言」下正入。二依",
    "T35n1732_05a:0096c23": "教進入中有九：一辭進、二念前法門、三漸",
    "T35n1732_05a:0096c24": "至、四尋求、五見觀世音依正相、六善財發",
    "T35n1732_05a:0096c25": "念諦觀以興念、七「時觀世音」下讚歎善財、",
    "T35n1732_05a:0096c26": "八詣所禮拜、九自說發心及問法門。三正",
    "T35n1732_05a:0096c27": "入中有三：初歎彼發心、二「我已成就」下自分",
    "T35n1732_05a:0096c28": "法門、三「諸大」下仰推勝分。自分中有三：初",
    "T35n1732_05a:0096c29": "明法門體相、二「我行大悲」下明作益用、三",
    "T35n1732_05a:0097a01": "「我唯」下結所知。初文有二：初辨名體、二辨",
    "T35n1732_05a:0097a02": "功能。第二益用中有二：初辨令離十八障、",
    "T35n1732_05a:0097a03": "二「復次」下教令發心。仰推中，初總、次別、三結。",
    "T35n1732_05a:0097a04": "第二十八如相迴向菩薩，名正趣，入普門速",
    "T35n1732_05a:0097a05": "行法門。初辨勸教、二「時善財」下進入、三「我已」",
    "T35n1732_05a:0097a06": "下明正入。初文有四：初示來方；二歎德；三",
    "T35n1732_05a:0097a07": "審見可不，有問答二也；四「汝詣」下教請問。",
    "T35n1732_05a:0097a08": "何故此一知識言東不噵南？何也。答：此第八",
    "T35n1732_05a:0097a09": "迴向如相，離分齊，故揀前耳。但有證見覺",
    "T35n1732_05a:0097a10": "初，故說東也。問：所以住金剛山上及至觀",
    "T35n1732_05a:0097a11": "世音者，何也？答：由地前位是未證真如，流",
    "T35n1732_05a:0097a12": "至比境難壞故。復下赴利生，悲際故也。二",
    "T35n1732_05a:0097a13": "依入中有五：初禮敬諦觀、二念前法門、三往",
    "T35n1732_05a:0097a14": "親近、四禮拜、五自說發心請問法門。三正",
    "T35n1732_05a:0097a15": "入中有二：初說自分所知、二「諸大」下仰推勝",
    "T35n1732_05a:0097a16": "分。初文有三：初辨法門名；二問答辨得法",
    "T35n1732_05a:0097a17": "因緣等，此有三問；三「我唯」下結所知。答因",
    "T35n1732_05a:0097a18": "緣中有三：初舉難知、二「唯願」下重請、三正",
    "T35n1732_05a:0097a19": "答因行。正答中有七：一剎；二佛名；三從得",
    "T35n1732_05a:0097a20": "法門；四發求遠近；五辨速疾；六供養行；七",
    "T35n1732_05a:0097a21": "「悉能了知」下應機授法，通答上三問，亦可",
    "T35n1732_05a:0097a22": "別也。仰推有三，可知。第二十九無縛無著解",
    "T35n1732_05a:0097a23": "脫迴向菩薩位，天名大天，入雲網法門。初",
    "T35n1732_05a:0097a24": "辨教進、二「時善財」下依教進入、三「爾時大天」",
    "T35n1732_05a:0097a25": "下正入。勸教三義，如前。二依進中有八：一",
    "T35n1732_05a:0097a26": "敬辭；二念前法門；三漸至；四尋求，有二可",
    "T35n1732_05a:0097a27": "知；五往；六禮敬；七自說發心；八請問。三正",
    "T35n1732_05a:0097a28": "入有三：初以水洗面，散以金華，及歎其知",
    "T35n1732_05a:0097a29": "識難遇；二「我已」下自說所得自分法門；三「諸",
    "T35n1732_05a:0097b01": "大」下仰推勝分。第二自分中有三：初辨法門",
    "T35n1732_05a:0097b02": "體、二「白言」下顯法德用境界。三「我唯」下結已",
    "T35n1732_05a:0097b03": "所知。德用中有二：初問、次答。答中有二：初",
    "T35n1732_05a:0097b04": "教財施、二「復次」下教法施。初財施有五：初",
    "T35n1732_05a:0097b05": "積寶、二積香、三現女、四教善財、五及他人。",
    "T35n1732_05a:0097b06": "第二法施中有四，可知。仰推中，初舉五喻",
    "T35n1732_05a:0097b07": "即合、次結耳。第三十法界無量迴向菩薩也。",
    "T35n1732_05a:0097b08": "神名安住，入菩薩不可壞藏法門。初勸教、",
    "T35n1732_05a:0097b09": "二「時善財」下依入、三「安住地神告」下正入。初",
    "T35n1732_05a:0097b10": "勸教中有三，如前。道場神名安住。何以此",
    "T35n1732_05a:0097b11": "下不辨南為？世間淳熟，離諸相故也。二依",
    "T35n1732_05a:0097b12": "入中有七：初辭、次趣摩竭也、三依入，略無",
    "T35n1732_05a:0097b13": "念前法門；四「一萬地神」下歎善財德，此文",
    "T35n1732_05a:0097b14": "有四：初歎德、二淨界、三應法、四審問可知；",
    "T35n1732_05a:0097b15": "五「爾時善財」下敬禮；六申意；七地天顯淨土",
    "T35n1732_05a:0097b16": "果報，令同見益，有二：初果、次因及勸取，可",
    "T35n1732_05a:0097b17": "知。三正入，有二：初辨自分法門名體因由、",
    "T35n1732_05a:0097b18": "二「諸大菩薩」下仰推也。自分中有四：初出法",
    "T35n1732_05a:0097b19": "門名體、二「我於燃燈」下明修行差別大用境",
    "T35n1732_05a:0097b20": "界、三「乃往已」下明得法因緣、四「我唯」下結自",
    "T35n1732_05a:0097b21": "分所知。仰推中，初釋、後結可知。",
    "T35n1732_05a:0097b22": "大方廣佛華嚴經搜玄分齊通智方軌卷第五",
    "T35n1732_05a:0097b23": "之上"
}