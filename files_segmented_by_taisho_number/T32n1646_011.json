{
    "T32n1646_011:0323a08": "成實論卷第十一",
    "T32n1646_011:0323a10": "訶梨跋摩造",
    "T32n1646_011:0323a11": "姚秦三藏鳩摩羅什譯",
    "T32n1646_011:0323a12": "138 雜問品雜問品第一百三十八",
    "T32n1646_011:0323a13": "論者言：一切煩惱多十使所攝，是故當因十",
    "T32n1646_011:0323a14": "使而造論。十使者，貪、恚、慢、無明、疑及五見。問",
    "T32n1646_011:0323a15": "曰：十煩惱大地法，所謂不信、懈怠、忘憶、散心、",
    "T32n1646_011:0323a16": "無明、邪方便、邪念、邪解、戲調、放逸，是法常與",
    "T32n1646_011:0323a17": "一切煩惱心俱。此事云何？答曰：先已破相",
    "T32n1646_011:0323a18": "應但心法一一生，是故不然。又此非道理。何",
    "T32n1646_011:0323a19": "以知之？或有不善心與不善信俱，或有不",
    "T32n1646_011:0323a20": "善心而無信，精進等亦如是，故知非一切煩",
    "T32n1646_011:0323a21": "惱心中有此十法。又汝說睡掉在一切煩惱",
    "T32n1646_011:0323a22": "心中，是亦不然，若心迷沒，爾時應有睡，不",
    "T32n1646_011:0323a23": "應在調戲心中。有如是等過。問曰：欲界",
    "T32n1646_011:0323a24": "中具十煩惱，色無色界除瞋，餘殘一切，是",
    "T32n1646_011:0323a25": "事云何？答曰：彼中亦有嫉妬等。何以知之？",
    "T32n1646_011:0323a26": "經中說：有梵王語諸梵言：汝等勿詣瞿曇",
    "T32n1646_011:0323a27": "沙門，汝但住此自得盡老死邊。是名嫉妬，",
    "T32n1646_011:0323a28": "有嫉妬故亦應有瞋。又經說：梵王捉一比",
    "T32n1646_011:0323a29": "丘手牽令出眾，謂言：比丘！我亦不知四大",
    "T32n1646_011:0323b01": "何處無餘盡滅。如是以諂曲心誑諸梵眾，",
    "T32n1646_011:0323b02": "是名諂曲。若言我是尊貴造萬物者，是名",
    "T32n1646_011:0323b03": "憍逸。如是等彼間亦有，有如是等惡煩惱",
    "T32n1646_011:0323b04": "故，當知亦有不善。有論師言，若貪父母及",
    "T32n1646_011:0323b05": "和尚阿闍梨等，是名善貪；貪他物等，名不",
    "T32n1646_011:0323b06": "善貪；不為損益他人，名無記貪。瞋不善",
    "T32n1646_011:0323b07": "法及惡知識等，是名善瞋；若瞋善法及瞋",
    "T32n1646_011:0323b08": "眾生，名不善瞋；若瞋非眾生物，名無記",
    "T32n1646_011:0323b09": "瞋。若依慢斷慢，是名善慢；輕他眾生名不",
    "T32n1646_011:0323b10": "善慢。無明等亦如是。又論師言：若善，不名",
    "T32n1646_011:0323b11": "煩惱。問曰：欲界身見說名無記。所以者何？",
    "T32n1646_011:0323b12": "若身見是不善，一切凡夫皆生我心，不可",
    "T32n1646_011:0323b13": "令盡墮地獄，故說無記。是事云何？答曰：身",
    "T32n1646_011:0323b14": "見是一切煩惱根本，云何名無記耶？又此人",
    "T32n1646_011:0323b15": "墮，為他人說有神我，爾時云何當名無",
    "T32n1646_011:0323b16": "記？邊見亦如是。問曰：若轉人邪見令墮疑",
    "T32n1646_011:0323b17": "中，此人是不善耶？答曰：此人非是不善。所",
    "T32n1646_011:0323b18": "以者何：寧墮疑中，不入邪定。問曰：有人",
    "T32n1646_011:0323b19": "言，欲界繫煩惱一切能使欲有相續，色無",
    "T32n1646_011:0323b20": "色界繫亦如是。是事云何？答曰：但愛能令",
    "T32n1646_011:0323b21": "諸有相續，以先喜後生故。又說愛為苦",
    "T32n1646_011:0323b22": "集，亦說愛樂飲食貪欲等故隨處受生。邪",
    "T32n1646_011:0323b23": "見等中無如是義，經中雖說慢因緣生，亦",
    "T32n1646_011:0323b24": "先慢後愛故生。瞋亦如是。故知皆以愛故",
    "T32n1646_011:0323b25": "諸有相續。問曰：諸煩惱中，幾見諦斷、幾思惟",
    "T32n1646_011:0323b26": "斷？答曰：貪、恚、慢、無明二種，見諦斷、思惟斷；餘",
    "T32n1646_011:0323b27": "六但見諦斷。問曰：學人亦有我心，故知",
    "T32n1646_011:0323b28": "不示相身見分學人未斷。答曰：是慢非見，",
    "T32n1646_011:0323b29": "見名示相。問曰：有人言，慳、嫉、悔、諂曲等",
    "T32n1646_011:0323c01": "但思惟斷。是事云何？答曰：是皆二種，亦",
    "T32n1646_011:0323c02": "見諦斷亦思惟斷。何以知之？如尼延子等",
    "T32n1646_011:0323c03": "見佛弟子得供養，故生嫉妬心，是嫉妬",
    "T32n1646_011:0323c04": "見道則滅，故知見諦所斷。有人先於佛弟",
    "T32n1646_011:0323c05": "子慳惜不施，得見道故便能施與，是慳則",
    "T32n1646_011:0323c06": "見諦斷。如蘇那剎多羅等悔亦見諦斷。如",
    "T32n1646_011:0323c07": "須陀洹墮地獄等因緣，及第八世受身諂",
    "T32n1646_011:0323c08": "曲等，亦見諦斷。問曰：諸煩惱，幾見苦斷、幾",
    "T32n1646_011:0323c09": "見集滅道斷、幾思惟斷？答曰：先說見諦所",
    "T32n1646_011:0323c10": "斷六使四種，見苦斷見集滅道斷；餘四使",
    "T32n1646_011:0323c11": "五種。問曰：身見、邊見但見苦斷。戒取二種，",
    "T32n1646_011:0323c12": "見苦、見道斷。是事云何？答曰：諸煩惱實見",
    "T32n1646_011:0323c13": "滅諦時斷，是故身見等不應但見苦斷。又",
    "T32n1646_011:0323c14": "身見於四諦中謬，五陰無常從因緣生，我",
    "T32n1646_011:0323c15": "非無常不從因生，五陰有滅而我無滅。",
    "T32n1646_011:0323c16": "道與我見相違，是故身見四種所斷。邊見",
    "T32n1646_011:0323c17": "亦四種斷。所以者何？行者見苦從集生則",
    "T32n1646_011:0323c18": "滅斷見，見由道得滅則滅常見。戒取亦四",
    "T32n1646_011:0323c19": "種，有因有果是故見苦時，知戒是苦不以",
    "T32n1646_011:0323c20": "此得淨，是見苦斷；知戒是苦因不以此",
    "T32n1646_011:0323c21": "得淨，是見集斷；以邪見謗泥洹謂以此",
    "T32n1646_011:0323c22": "見得淨，是見滅斷；以此謗道是見道斷，",
    "T32n1646_011:0323c23": "如見取依邪見故四種，戒取亦應如是。問",
    "T32n1646_011:0323c24": "曰：若爾者，不名九十八使。答曰：諸使隨地",
    "T32n1646_011:0323c25": "斷，不隨界故，不限九十八也。問曰：貪慢及",
    "T32n1646_011:0323c26": "除邪見，餘四見皆三根相應，除苦根、憂根。",
    "T32n1646_011:0323c27": "瞋恚亦三根相應，除樂根、喜根。無明五根相",
    "T32n1646_011:0323c28": "應。邪見疑四根相應，除苦根。瞋、覆罪、慳、嫉",
    "T32n1646_011:0323c29": "但憂根相應。是事云何？答曰：先已破無相",
    "T32n1646_011:0324a01": "應，故後當說，五識中無煩惱故。又汝法中",
    "T32n1646_011:0324a02": "貪喜根相應，慳則不爾，是無因緣，慳是貪分",
    "T32n1646_011:0324a03": "故。如是憍慢不與憂根相應，亦無因緣。故",
    "T32n1646_011:0324a04": "知汝等所說皆自憶想分別。問曰：有人言，見",
    "T32n1646_011:0324a05": "苦所斷五見、疑及貪、恚、慢、不相應無明，及",
    "T32n1646_011:0324a06": "集諦所斷邪見、見取、疑及貪、恚、慢、不相應無",
    "T32n1646_011:0324a07": "明，是名遍使，餘非遍。此事云何？答曰：一切",
    "T32n1646_011:0324a08": "是遍。所以者何？一切皆共相因相緣故。又於",
    "T32n1646_011:0324a09": "己邪見中生貪，所謂無苦乃至無道，貪著",
    "T32n1646_011:0324a10": "此見而以自高，若聞說苦則生憎恚。又此",
    "T32n1646_011:0324a11": "貪能緣滅諦，瞋亦能憎恚泥洹，亦以泥洹",
    "T32n1646_011:0324a12": "生自高心，道亦如是，當知餘使亦有能遍。",
    "T32n1646_011:0324a13": "又欲界繫煩惱能緣色界，如以貪喜樂以",
    "T32n1646_011:0324a14": "瞋憎惡，以彼法自高亦以之為勝，非欲界",
    "T32n1646_011:0324a15": "也。如欲界煩惱能緣色界，色界見等煩惱",
    "T32n1646_011:0324a16": "亦能緣欲界果，無色界亦如是。又此煩惱皆",
    "T32n1646_011:0324a17": "能總相別相。所以者何？貪亦能總相染四天",
    "T32n1646_011:0324a18": "下。又《長爪經》說：一切忍是貪，一切不忍是瞋；",
    "T32n1646_011:0324a19": "一切不忍是貪，一切忍是瞋，亦以此煩惱",
    "T32n1646_011:0324a20": "自高。是煩惱皆能起身口業。所以者何？",
    "T32n1646_011:0324a21": "經中說：生如是見、說如是事，謂有神等。",
    "T32n1646_011:0324a22": "又此一切煩惱皆在第六識中，五識中無。所",
    "T32n1646_011:0324a23": "以者何？想行第六識，故一切煩惱皆從想生。",
    "T32n1646_011:0324a24": "若不爾，身見等亦應在五識中。所以者何？",
    "T32n1646_011:0324a25": "以眼見色謂我能見，疑慢等亦如是。問曰：",
    "T32n1646_011:0324a26": "經中說六愛眾，云何言五識中無煩惱耶？",
    "T32n1646_011:0324a27": "答曰：如六意行皆在意識中，但以眼等",
    "T32n1646_011:0324a28": "開導，故名六意行；是事亦爾。又意識中所",
    "T32n1646_011:0324a29": "有分別因緣，五識中無，故知五識中無煩惱",
    "T32n1646_011:0324b01": "也。",
    "T32n1646_011:0324b02": "139 斷過品斷過品第一百三十九",
    "T32n1646_011:0324b03": "問曰：有人言，諸煩惱九種，下中上，下下下中",
    "T32n1646_011:0324b04": "下上、中下中中中上。上下上中上上。智亦九",
    "T32n1646_011:0324b05": "種，是煩惱先斷上上、後斷下下，以下下智",
    "T32n1646_011:0324b06": "斷上上煩惱，乃至以上上智斷下下煩惱。",
    "T32n1646_011:0324b07": "是事云何？答曰：以無量心斷諸煩惱。所以",
    "T32n1646_011:0324b08": "者何？經中佛說：譬如巧匠手執斧柯，眼見",
    "T32n1646_011:0324b09": "指處，雖不能分別日日所盡若干分數，但",
    "T32n1646_011:0324b10": "見盡已乃能知其盡。比丘亦爾，修行道",
    "T32n1646_011:0324b11": "時雖不分別知今日所盡若干諸漏、昨日",
    "T32n1646_011:0324b12": "所盡若干分數，但盡已乃知漏盡。故知以",
    "T32n1646_011:0324b13": "無量智盡諸煩惱，非八非九。問曰：依止何",
    "T32n1646_011:0324b14": "定斷何煩惱？答曰：因七依處能斷煩惱。",
    "T32n1646_011:0324b15": "如經中佛說：因初禪漏盡，乃至因無所有",
    "T32n1646_011:0324b16": "處漏盡。又離此七依亦能盡漏，如《須尸摩",
    "T32n1646_011:0324b17": "經》中說：離七依處亦得漏盡。故知依欲界",
    "T32n1646_011:0324b18": "定亦得盡漏。問曰：見諦所斷煩惱，不應",
    "T32n1646_011:0324b19": "依無色定斷，以此行者壞色相故。答曰：是",
    "T32n1646_011:0324b20": "事先答，謂無色定能緣於色。問曰：為先從",
    "T32n1646_011:0324b21": "初禪次第離欲至二禪等、為一時耶？答曰：",
    "T32n1646_011:0324b22": "應當次第，以離初禪欲生二禪等故。問",
    "T32n1646_011:0324b23": "曰：欲界中亦有次第耶？答曰：諸煩惱念念",
    "T32n1646_011:0324b24": "滅，故亦應次第。又如炎摩天抱則成欲，兜",
    "T32n1646_011:0324b25": "率陀天執手成欲，化樂天以口說成欲，他",
    "T32n1646_011:0324b26": "化自在天相視成欲，當知欲界煩惱亦漸次",
    "T32n1646_011:0324b27": "盡。有人言，以福德因緣於彼中生，不以",
    "T32n1646_011:0324b28": "斷煩惱故，以所欲妙故成有差別。又根鈍",
    "T32n1646_011:0324b29": "故抱乃成欲，根轉利故視則成欲。問曰：有",
    "T32n1646_011:0324c01": "人言，思惟所斷煩惱漸次斷，先欲界繫、後色",
    "T32n1646_011:0324c02": "無色界繫，見諦所斷則一時斷。是事云何？",
    "T32n1646_011:0324c03": "答曰：隨諦所斷，而實一切煩惱見滅諦斷。",
    "T32n1646_011:0324c04": "是事先說，所謂見諦所斷身見等煩惱，皆見",
    "T32n1646_011:0324c05": "滅諦斷。從煖法來，以無常等行觀五陰",
    "T32n1646_011:0324c06": "相始斷煩惱，見滅乃盡。問曰：觀欲界繫",
    "T32n1646_011:0324c07": "苦能斷欲界結，集亦如是，如欲界乃至非",
    "T32n1646_011:0324c08": "想非非想處亦如是。觀欲界滅能斷三界",
    "T32n1646_011:0324c09": "結，道亦如是。是事云何？答曰：滅智能斷煩",
    "T32n1646_011:0324c10": "惱，是故汝說不然。問曰：經中說，觀五陰無",
    "T32n1646_011:0324c11": "常等故得須陀洹果，乃至阿羅漢果。汝云何",
    "T32n1646_011:0324c12": "言但觀滅諦斷煩惱耶？答曰：是觀五陰",
    "T32n1646_011:0324c13": "智生滅合觀，故能斷結使。如經中說：比丘",
    "T32n1646_011:0324c14": "觀是色是色集、是色滅。又當說見法識法則",
    "T32n1646_011:0324c15": "煩惱斷，可知見滅諦故諸煩惱盡。又五陰",
    "T32n1646_011:0324c16": "是苦，於中生諸煩惱，若見五陰滅以為寂",
    "T32n1646_011:0324c17": "滅安隱，如是則苦想具足，故知見諸陰滅",
    "T32n1646_011:0324c18": "則煩惱盡。如說因諸法無體性依一捨心",
    "T32n1646_011:0324c19": "斷，無體性即是滅。若行者見色無體性乃至",
    "T32n1646_011:0324c20": "識無體性，則深得離。又三解脫門皆緣泥",
    "T32n1646_011:0324c21": "洹，以此解脫門能斷煩惱，無餘方便，故",
    "T32n1646_011:0324c22": "知但無為緣道能斷煩惱。是故汝所說斷",
    "T32n1646_011:0324c23": "煩惱法，是事不然。論者言：諸煩惱有如是",
    "T32n1646_011:0324c24": "等無量分別門，以求解脫者應當知。所以",
    "T32n1646_011:0324c25": "者何？以知是縛過故得解脫。如人識怨故",
    "T32n1646_011:0324c26": "能遠離，如知嶮道故能得避，煩惱亦如是。",
    "T32n1646_011:0324c27": "又煩惱縛甚為微細過，於毘摩質多羅阿修",
    "T32n1646_011:0324c28": "羅王縛，乃至有頂眾生常為惱縛，是故應",
    "T32n1646_011:0324c29": "知其過。又眾生乃至有頂猶還退墮，皆以",
    "T32n1646_011:0325a01": "不能見知煩惱過故。又不斷結故生增",
    "T32n1646_011:0325a02": "上慢，自謂已斷，後則疑悔。是故應知諸煩",
    "T32n1646_011:0325a03": "惱過，勿為所誑。又若眾生捨離淨妙泥洹",
    "T32n1646_011:0325a04": "之樂，反貪鄙弊欲樂有樂，皆是諸煩惱過。若",
    "T32n1646_011:0325a05": "斷煩惱則得大利，故應知見諸煩惱過。",
    "T32n1646_011:0325a06": "有障解脫法，所謂煩惱，若不斷煩惱，終",
    "T32n1646_011:0325a07": "無解脫因緣。所以者何？諸煩惱是身因緣，",
    "T32n1646_011:0325a08": "隨煩惱有身隨身有苦。是故求離苦者，",
    "T32n1646_011:0325a09": "應勤精進斷諸煩惱。",
    "T32n1646_011:0325a10": "140 明因品明因品第一百四十",
    "T32n1646_011:0325a11": "問曰：煩惱為身因緣，是事應明。所以者何？",
    "T32n1646_011:0325a12": "有諸外道不信此事，或言是身無因無緣，",
    "T32n1646_011:0325a13": "猶如草木自然而生。或言萬物是大自在等",
    "T32n1646_011:0325a14": "諸天所生。或言萬物從世性生。或言微塵",
    "T32n1646_011:0325a15": "和合故生。說如是等，是故應明。答曰：從業",
    "T32n1646_011:0325a16": "有身是事先成，是業從煩惱生，故以煩惱",
    "T32n1646_011:0325a17": "為身因緣。問曰：云何知因煩惱有業？答",
    "T32n1646_011:0325a18": "曰：隨假名心名為無明，假名心者能集諸",
    "T32n1646_011:0325a19": "業，故知煩惱因緣有業。又阿羅漢諸業不集",
    "T32n1646_011:0325a20": "不成，故知諸業由煩惱成。如經中佛說：若",
    "T32n1646_011:0325a21": "人得明、捨離無明，是人能起福業、罪業、無",
    "T32n1646_011:0325a22": "動業不？不也。世尊！又無無漏業，故知但隨",
    "T32n1646_011:0325a23": "假名者能起諸業，無漏心不隨假名故不",
    "T32n1646_011:0325a24": "起業。又學人無行，如經說：學人還而不",
    "T32n1646_011:0325a25": "行、滅而不作。作相是行，行名為業。又無漏",
    "T32n1646_011:0325a26": "心非行相故，無無漏業。是故一切諸受身",
    "T32n1646_011:0325a27": "業，皆因煩惱生。又斷煩惱者不復受生，",
    "T32n1646_011:0325a28": "故知有身皆因煩惱。問曰：一切眾生皆以",
    "T32n1646_011:0325a29": "無煩惱生，後時乃起，如人生時無齒其後",
    "T32n1646_011:0325b01": "乃生。答曰：不然。有煩惱者隨所有相，謂",
    "T32n1646_011:0325b02": "啼哭等生時現有，故知皆與煩惱共生。又",
    "T32n1646_011:0325b03": "現見眾生多生廁等中，不生槃石等中，當",
    "T32n1646_011:0325b04": "知貪著香味等故於是中生，故知由煩",
    "T32n1646_011:0325b05": "惱生。問曰：地獄等中不應得生。所以者何？",
    "T32n1646_011:0325b06": "無人貪樂地獄等故。答曰：眾生以癡力故",
    "T32n1646_011:0325b07": "於顛倒心生，將命終時遙見地獄謂是",
    "T32n1646_011:0325b08": "華池，以貪著故則於中生。如經中說：若",
    "T32n1646_011:0325b09": "人迮閙中死，欲得寬處，於鳥中生。若渴死",
    "T32n1646_011:0325b10": "者，生為水虫。若凍死者，生熱地獄中。熱渴",
    "T32n1646_011:0325b11": "死者，生寒氷地獄中。若貪著婬欲，生鳥雀",
    "T32n1646_011:0325b12": "中。若貪飲食，則生為死屍中虫。又因所",
    "T32n1646_011:0325b13": "貪著故造諸惡，諸惡因緣強受果報。又貪",
    "T32n1646_011:0325b14": "著身故諸業能生果報。所以者何？貪著己",
    "T32n1646_011:0325b15": "身愚癡力故，憍慢等諸煩惱生，從此能集",
    "T32n1646_011:0325b16": "成業，以業力故生諸道中。問曰：若以煩惱",
    "T32n1646_011:0325b17": "因緣有身，斷煩惱者五陰不應復得相",
    "T32n1646_011:0325b18": "續。答曰：是身本由煩惱故生，煩惱雖盡，以",
    "T32n1646_011:0325b19": "勢力故身猶不斷，如以杖轉輪，雖暫廢杖",
    "T32n1646_011:0325b20": "輪猶不止。問曰：若以先業煩惱勢故有",
    "T32n1646_011:0325b21": "身，斷煩惱者以先業煩惱勢故亦應受",
    "T32n1646_011:0325b22": "身。答曰：要以取相故識能住。是人先業勢",
    "T32n1646_011:0325b23": "盡，今善修無相解脫門，故不受後身。又如",
    "T32n1646_011:0325b24": "熱石上諸種不生，如是以智慧火熱諸識",
    "T32n1646_011:0325b25": "處，則識種不生、後相續斷。又諸行因緣不",
    "T32n1646_011:0325b26": "具足，故不復相續。如經中佛說：識為種子、",
    "T32n1646_011:0325b27": "業行為田、貪愛為水、無明覆蔽，以此因緣",
    "T32n1646_011:0325b28": "則受後身。阿羅漢是緣不具，故無後身。當",
    "T32n1646_011:0325b29": "知煩惱因緣受生。又無煩惱者，有知苦等",
    "T32n1646_011:0325c01": "心，今受生者不見有此等心，故知無煩惱",
    "T32n1646_011:0325c02": "者不能受生。問曰：須陀洹等有苦等心，而",
    "T32n1646_011:0325c03": "生時亦不見有。答曰：諸阿羅漢智慧力強，",
    "T32n1646_011:0325c04": "一切煩惱不能勝，故將命終時能障受生。",
    "T32n1646_011:0325c05": "須陀洹等智力不爾，故不應為喻。又汝說",
    "T32n1646_011:0325c06": "如齒後漸漸生，煩惱亦爾，是事不然。所以",
    "T32n1646_011:0325c07": "者何？阿羅漢無漏智慧燒煩惱故不應",
    "T32n1646_011:0325c08": "復生，如焦種子不能復生。又現見今世從",
    "T32n1646_011:0325c09": "煩惱生身，如從貪欲身色變異，瞋恚亦",
    "T32n1646_011:0325c10": "爾，故知後世五陰亦從煩惱生。問曰：亦",
    "T32n1646_011:0325c11": "見從飲食等因緣有五陰生，而不名飲食",
    "T32n1646_011:0325c12": "為受身因緣。答曰：飲食假心能生色等，煩",
    "T32n1646_011:0325c13": "惱不爾，更無所假而生色等，故知煩惱為",
    "T32n1646_011:0325c14": "身因緣。又現見鳥雀等多欲、毒蛇等多瞋、",
    "T32n1646_011:0325c15": "猪等多癡，當知此諸眾生必當修集，此婬",
    "T32n1646_011:0325c16": "欲等諸煩惱故於是中生。問曰：生處法爾，",
    "T32n1646_011:0325c17": "非先修集煩惱因緣。答曰：若爾，則婬欲等無",
    "T32n1646_011:0325c18": "因，是事不可，當知從先修集因緣故有。又",
    "T32n1646_011:0325c19": "貪恚等煩惱熾盛，則為殺等諸罪，以此罪",
    "T32n1646_011:0325c20": "故現受鞭杖繫縛等苦。煩惱若薄則得持戒",
    "T32n1646_011:0325c21": "修善等利，因此戒善現得名聞利養等樂。",
    "T32n1646_011:0325c22": "如現世衰利皆因煩惱，故知來世亦當如",
    "T32n1646_011:0325c23": "是。問曰：若因煩惱有身，則斷生死往來。",
    "T32n1646_011:0325c24": "所以者何？以煩惱盛故墮惡道中，既受",
    "T32n1646_011:0325c25": "罪身，煩惱更增永無脫因，如是不應得生",
    "T32n1646_011:0325c26": "善處。若受福身，為福轉增，則亦不應復",
    "T32n1646_011:0325c27": "生惡處，如是則無生死往來。答曰：是人",
    "T32n1646_011:0325c28": "雖墮惡處，或得善心；雖生善處，或起惡",
    "T32n1646_011:0325c29": "心，是故生死往來不斷。又隨貪等煩惱減",
    "T32n1646_011:0326a01": "少，隨生好處；隨貪等多，隨生惡處，如猪犬",
    "T32n1646_011:0326a02": "等。隨減煩惱生善處者，如以煩惱薄故",
    "T32n1646_011:0326a03": "能行布施、持戒等福生六欲天，斷婬欲故",
    "T32n1646_011:0326a04": "得勝禪樂，斷色染故得勝定樂，一切結盡",
    "T32n1646_011:0326a05": "則得無比泥洹樂，故知此身因煩惱有。又",
    "T32n1646_011:0326a06": "現見眾生樂弊國土及諸惡人弊止住處，皆",
    "T32n1646_011:0326a07": "由貪著，故知生死中眾生所住亦由貪著，",
    "T32n1646_011:0326a08": "如蛾貪明色故為燈所焚。是貪著不從智",
    "T32n1646_011:0326a09": "生。所以者何？此蛾不知火是苦觸故投其",
    "T32n1646_011:0326a10": "中。如是眾生墜後身苦，皆以無明因緣",
    "T32n1646_011:0326a11": "貪愛故生，如魚吞鉤麞鹿逐聲，皆以貪著",
    "T32n1646_011:0326a12": "故致死。又如人以貪著故，遠到異方而",
    "T32n1646_011:0326a13": "不能返，當知皆以煩惱故生。又如樹根",
    "T32n1646_011:0326a14": "不拔其樹猶生，如是貪根不拔苦樹常在。",
    "T32n1646_011:0326a15": "如佛說：樹根不拔雖斷猶生，貪使不拔數",
    "T32n1646_011:0326a16": "數受苦。又是身不淨無常苦空無我，自非",
    "T32n1646_011:0326a17": "無明，何有智者貪受此苦？猶如盲人可",
    "T32n1646_011:0326a18": "以垢衣誑為寶飾。如是為無明所盲，則能",
    "T32n1646_011:0326a19": "受多過患不淨五陰。又以我心故受身，雖",
    "T32n1646_011:0326a20": "苦而不能捨，若無我心則能遠離，如舍利",
    "T32n1646_011:0326a21": "弗說：清淨持戒得道者死時歡喜，猶破毒",
    "T32n1646_011:0326a22": "器。故知煩惱因緣有身。又有以無智故貪",
    "T32n1646_011:0326a23": "著此身，如以畫篋盛滿不淨，隨未開時則",
    "T32n1646_011:0326a24": "可愛樂，開則臭穢。又如毒蛇滿闇室中，燈",
    "T32n1646_011:0326a25": "未照時即生樂著，見則捨離。眾生亦爾，",
    "T32n1646_011:0326a26": "墮有無明則樂世間，若生明時心則厭",
    "T32n1646_011:0326a27": "離。如是貪愛為身根本。所以者何？以貪愛",
    "T32n1646_011:0326a28": "故求。求有二種，欲求、有求。求現在諸欲是",
    "T32n1646_011:0326a29": "名欲求，更求後身是名有求。故知貪愛是",
    "T32n1646_011:0326b01": "身之本。又若著五陰則生身見，謂言是我",
    "T32n1646_011:0326b02": "名我語取，因此取故生餘三取，取因緣有，",
    "T32n1646_011:0326b03": "有因緣生，當知煩惱是身根本。又是身皆苦，",
    "T32n1646_011:0326b04": "於此苦身生樂想倒，以此樂倒則生倒愛，",
    "T32n1646_011:0326b05": "以此倒愛能受後身，故知貪愛因緣有身。",
    "T32n1646_011:0326b06": "又此身以食因緣故住，著揣食故不過欲",
    "T32n1646_011:0326b07": "界。如業品中說，貪香味故廁等中生，以著",
    "T32n1646_011:0326b08": "觸故胞胎中生，著溫涼觸故卵生濕生，",
    "T32n1646_011:0326b09": "俱不過欲界。因三種觸生三種受，故說",
    "T32n1646_011:0326b10": "觸因緣受，意思食亦如是。發後身願我當",
    "T32n1646_011:0326b11": "作此，無見知識為貪愛本，能致後身，",
    "T32n1646_011:0326b12": "如是四食皆由貪愛。一切眾生皆以食存，",
    "T32n1646_011:0326b13": "故知愛因緣生。又四生，卵生、胎生、濕生、化生，",
    "T32n1646_011:0326b14": "以愛婬欲故卵生、胎生，貪香味等故受濕",
    "T32n1646_011:0326b15": "生，隨其所愛故起殷重業則受化生，",
    "T32n1646_011:0326b16": "故知四生差別皆由貪愛。又四種受身，有",
    "T32n1646_011:0326b17": "能自殺他不能殺，如是等四皆以貪愛差",
    "T32n1646_011:0326b18": "別故有，故知貪愛因緣有身。又四識處隨",
    "T32n1646_011:0326b19": "色識住依色緣色以喜為潤，受想行亦如",
    "T32n1646_011:0326b20": "是，而不說識是識處，以識時無煩惱故，",
    "T32n1646_011:0326b21": "故知煩惱因緣有身。又十二因緣皆由無明。",
    "T32n1646_011:0326b22": "所以者何？隨假名心名為無明，因此無明",
    "T32n1646_011:0326b23": "起福行、罪行及不動行。欲安樂眾生是名",
    "T32n1646_011:0326b24": "福行，苦惱眾生是名罪行，攝心慈悲等名",
    "T32n1646_011:0326b25": "為不動行。隨此諸業識住後身，依識生",
    "T32n1646_011:0326b26": "名色、六入、觸、受，此四是先世業煩惱果報，",
    "T32n1646_011:0326b27": "復因此愛生愛、取、有，是業煩惱能生後世",
    "T32n1646_011:0326b28": "生老死等。如是十二有分相續皆以無明",
    "T32n1646_011:0326b29": "為本，故知煩惱因緣有身。又生死無始。",
    "T32n1646_011:0326c01": "何以知之？經中說：從業因緣有眼等根，因",
    "T32n1646_011:0326c02": "愛有業、因無明有愛、無明因邪憶念、邪憶",
    "T32n1646_011:0326c03": "念還因眼緣色從癡故生。故知生死輪轉",
    "T32n1646_011:0326c04": "無始。若說因自在天等，則非無始，是事不",
    "T32n1646_011:0326c05": "可，故知煩惱因緣有身。又滅盡煩惱則得",
    "T32n1646_011:0326c06": "解脫。又眾生身種種雜類，若因自在等則",
    "T32n1646_011:0326c07": "不應雜，以煩惱業有多種故身亦不一。",
    "T32n1646_011:0326c08": "又二十二根因六根生六識，是中有男女",
    "T32n1646_011:0326c09": "根，是諸法相續不斷故名為命。是命以何",
    "T32n1646_011:0326c10": "為根？所謂業也。是業因於煩惱，煩惱依受",
    "T32n1646_011:0326c11": "故以五受為根，如是展轉生死相續，依信",
    "T32n1646_011:0326c12": "等根能斷相續。如是二十二根往來生死，",
    "T32n1646_011:0326c13": "故知皆以煩惱有身。又求解脫者，生戒、定、",
    "T32n1646_011:0326c14": "慧、解脫、解脫知見品。此何所用？皆為滅諸煩",
    "T32n1646_011:0326c15": "惱。知者見其利故依此諸品，故知煩惱因",
    "T32n1646_011:0326c16": "緣有身。又諸煩惱次第滅盡，斷三結得須",
    "T32n1646_011:0326c17": "陀洹果，貪欲等薄得斯陀含果，欲界結盡",
    "T32n1646_011:0326c18": "得阿那含果，諸禪定中亦如是，次第一切",
    "T32n1646_011:0326c19": "都盡得阿羅漢果。如是隨諸煩惱次第滅",
    "T32n1646_011:0326c20": "故身亦漸滅，若因自在天等則不應漸",
    "T32n1646_011:0326c21": "滅，故知煩惱因緣有身。又貪等煩惱諸善",
    "T32n1646_011:0326c22": "人皆求斷滅，必當見貪等因緣今世後世",
    "T32n1646_011:0326c23": "得衰惱事是故求斷，若不爾則不求斷；若",
    "T32n1646_011:0326c24": "人說身因自在等，是人亦求斷貪欲等，故",
    "T32n1646_011:0326c25": "知貪欲等因緣有身。又智者知以智慧而",
    "T32n1646_011:0326c26": "得解脫，可知以無智故縛，故知煩惱因緣",
    "T32n1646_011:0326c27": "有身。又佛處處經中說，貪喜盡故得正",
    "T32n1646_011:0326c28": "解脫。所以者何？眼色等不名為縛，貪喜為",
    "T32n1646_011:0326c29": "縛，破貪喜故心得正解脫，正解脫心能",
    "T32n1646_011:0327a01": "入泥洹，故知煩惱因緣有身。又以空無相",
    "T32n1646_011:0327a02": "無作而得解脫，故知煩惱因緣有身。所以",
    "T32n1646_011:0327a03": "者何？觀諸法空即無相可得，以滅相故不",
    "T32n1646_011:0327a04": "願後身，是故以空名解脫門；相違則縛。",
    "T32n1646_011:0327a05": "以此等故由煩惱有身，是事已明。集諦聚",
    "T32n1646_011:0327a06": "竟。",
    "T32n1646_011:0327a07": "滅諦聚141 立假名品滅諦聚初立假名品第一百四十一",
    "T32n1646_011:0327a08": "論者言：滅三種心名為滅諦，謂假名心、法",
    "T32n1646_011:0327a09": "心、空心。問曰：云何滅此三心？答曰：假名心",
    "T32n1646_011:0327a10": "或以多聞因緣智滅、或以思惟因緣智滅，",
    "T32n1646_011:0327a11": "法心在煖等法中以空智滅，空心入滅盡",
    "T32n1646_011:0327a12": "定滅、若入無餘泥洹斷相續時滅。問曰：何",
    "T32n1646_011:0327a13": "謂假名？答曰：因諸陰所有分別，如因五",
    "T32n1646_011:0327a14": "陰說有人，因色香味觸說有瓶等。問曰：",
    "T32n1646_011:0327a15": "何故以此為假名耶？答曰：經中佛說如輪",
    "T32n1646_011:0327a16": "軸和合故名為車，諸陰和合故名為人。又",
    "T32n1646_011:0327a17": "如佛語諸比丘：諸法無常苦空無我，從眾",
    "T32n1646_011:0327a18": "緣生無決定性，但有名字、但有憶念、但有",
    "T32n1646_011:0327a19": "用故。因此五陰生種種名，謂眾生人天等。",
    "T32n1646_011:0327a20": "此經中遮實有法，故言但有名。又佛說二",
    "T32n1646_011:0327a21": "諦，真諦、俗諦。真諦謂色等法及泥洹，俗諦謂",
    "T32n1646_011:0327a22": "但假名無有自體，如色等因緣成瓶、五陰",
    "T32n1646_011:0327a23": "因緣成人。問曰：若第一諦中無此，世諦何",
    "T32n1646_011:0327a24": "用說耶？答曰：世間眾生受用世諦。何以",
    "T32n1646_011:0327a25": "知之？如說畫火人亦信受。諸佛賢聖欲令",
    "T32n1646_011:0327a26": "世間離假名，故以世諦說。如經中佛說：我",
    "T32n1646_011:0327a27": "不與世間諍，世間與我諍，以智者無所",
    "T32n1646_011:0327a28": "諍故。有上古時人欲用物故，萬物生時為",
    "T32n1646_011:0327a29": "立名字，所謂瓶等。若直是法，則不可得用，",
    "T32n1646_011:0327b01": "故說世諦。又若說二諦則佛法清淨，以第",
    "T32n1646_011:0327b02": "一義故智者不勝，以世諦故愚者不諍。",
    "T32n1646_011:0327b03": "又若說二諦則不墮斷常、不墮邪見及",
    "T32n1646_011:0327b04": "苦邊樂邊，業果報等是皆可成。又世諦者是",
    "T32n1646_011:0327b05": "諸佛教化根本，謂布施持戒報生善處。若以",
    "T32n1646_011:0327b06": "此法調柔其心，堪受道教，然後為說第一",
    "T32n1646_011:0327b07": "義諦。如是佛法初不頓深，猶如大海漸漸",
    "T32n1646_011:0327b08": "轉深，故說世諦。又若能成就得道智慧，乃",
    "T32n1646_011:0327b09": "可為說實法。如佛念言：羅睺羅比丘今能",
    "T32n1646_011:0327b10": "成就得道智慧，當為說實法。譬如熟癰",
    "T32n1646_011:0327b11": "壞之則易、生則難破。如是以世諦智令心",
    "T32n1646_011:0327b12": "調柔，然後當以第一智壞。又經中說：先知",
    "T32n1646_011:0327b13": "分別諸法，然後當知泥洹。行者先知諸法",
    "T32n1646_011:0327b14": "是假名有、是真實有，然後能證滅諦。又諸",
    "T32n1646_011:0327b15": "煩惱先麁後細次第滅盡，如以髮毛等相",
    "T32n1646_011:0327b16": "滅男女等相，以色等相滅髮毛相，後以空",
    "T32n1646_011:0327b17": "相滅色等相，如以榍出榍故說世諦。又",
    "T32n1646_011:0327b18": "以世諦故得成中道。所以者何？五陰相續",
    "T32n1646_011:0327b19": "生故不斷、念念滅故不常，離此斷常名為",
    "T32n1646_011:0327b20": "中道。如經中說：見世間集則滅無見，見世",
    "T32n1646_011:0327b21": "間滅則滅有見。以有世諦則可見集見",
    "T32n1646_011:0327b22": "滅，故說世諦。又以世諦故佛法皆實，謂有",
    "T32n1646_011:0327b23": "我無我等門，若世諦故有我無咎，以第",
    "T32n1646_011:0327b24": "一義故說無我亦實。又以世諦故有置答",
    "T32n1646_011:0327b25": "難，若就實法則皆可答。又若見實有眾生",
    "T32n1646_011:0327b26": "是大癡冥，若言實無亦墮癡冥。所以者何？",
    "T32n1646_011:0327b27": "此有無見則為斷常，令諸行者得出有邊",
    "T32n1646_011:0327b28": "復墮無邊。若無世諦，何由得出？又若人未",
    "T32n1646_011:0327b29": "得真空智慧，說無眾生是名邪見，以",
    "T32n1646_011:0327c01": "無眾生受生死故故名邪見。若得空智，說",
    "T32n1646_011:0327c02": "無眾生是則無咎。如經中說，阿羅漢比",
    "T32n1646_011:0327c03": "丘尼語惡魔言：汝以何為？眾生但空五陰",
    "T32n1646_011:0327c04": "聚，實無眾生。又說：是身五陰相續，空無所",
    "T32n1646_011:0327c05": "有，如化如幻誑凡夫，目為怨為賊、如",
    "T32n1646_011:0327c06": "箭如瘡，苦空無我但是生滅壞敗之相。",
    "T32n1646_011:0327c07": "問曰：俱是無所有心，何故或名邪見、或名",
    "T32n1646_011:0327c08": "第一義耶？答曰：若人未生真空智慧，有",
    "T32n1646_011:0327c09": "我心故，聞說無我即生恐懼。如佛言：若",
    "T32n1646_011:0327c10": "凡夫人聞空無我更不復作，則大驚怖。故",
    "T32n1646_011:0327c11": "知未得空智，有我心故，怖畏泥洹則為",
    "T32n1646_011:0327c12": "邪見；得真空智，知本來無則無所畏。又",
    "T32n1646_011:0327c13": "此人未得真空，見無所有則墮惡見，謂斷",
    "T32n1646_011:0327c14": "見邪見；若是人先以世諦故知有我，信業",
    "T32n1646_011:0327c15": "果報，後觀諸法無常生滅相，漸漸證滅無",
    "T32n1646_011:0327c16": "我心即滅貪心，若聞說無所有則無過",
    "T32n1646_011:0327c17": "咎，故說世諦。又有外道謗佛，瞿曇沙門破",
    "T32n1646_011:0327c18": "真實神，是故佛言：我以世諦說有眾生。",
    "T32n1646_011:0327c19": "我解正見中說有眾生往來生死，是名",
    "T32n1646_011:0327c20": "正見。但凡夫以邪念故，於實無眾生中說",
    "T32n1646_011:0327c21": "言實有，破此邪念不破眾生。如瓶等物",
    "T32n1646_011:0327c22": "以假名說，是中非色等是瓶，非離色等別",
    "T32n1646_011:0327c23": "有瓶。如是非色等諸陰是眾生，亦不離色",
    "T32n1646_011:0327c24": "等陰別有眾生。如因色等過假名，如是",
    "T32n1646_011:0327c25": "以滅相過色等，以譬喻故令義易解。猶",
    "T32n1646_011:0327c26": "如畫燈亦名為燈，而實無燈用。如是雖",
    "T32n1646_011:0327c27": "說有瓶，非真實有，雖說五陰非第一",
    "T32n1646_011:0327c28": "義。",
    "T32n1646_011:0327c29": "142 假名相品假名相品第一百四十二",
    "T32n1646_011:0328a01": "問曰：云何知瓶等物假名故有非真實耶？",
    "T32n1646_011:0328a02": "答曰：假名中示相，真實中無示相。如言此",
    "T32n1646_011:0328a03": "色是瓶色，不得言是色色，亦不得言是受",
    "T32n1646_011:0328a04": "等色。又燈以色具能照、觸具能燒，實法不",
    "T32n1646_011:0328a05": "見如是。所以者何？識不以異具識，受亦",
    "T32n1646_011:0328a06": "不以異具受，故知有具是假名有。又因異",
    "T32n1646_011:0328a07": "法成名假名有，如因色等成瓶，實法不因",
    "T32n1646_011:0328a08": "異成。所以者何？如受不因異法成。又假名",
    "T32n1646_011:0328a09": "多有所能，如燈能照能燒，實法不見如",
    "T32n1646_011:0328a10": "是。所以者何？如受不能亦受亦識。又車名",
    "T32n1646_011:0328a11": "字在輪軸等中，色等名字不在物中，有如",
    "T32n1646_011:0328a12": "是差別。又輪軸等是成車因緣，是中無車",
    "T32n1646_011:0328a13": "名字，然則車因緣中無車法而因此成車，",
    "T32n1646_011:0328a14": "故知車是假名。又如以色等名得說色",
    "T32n1646_011:0328a15": "等，以瓶等名不得說瓶等，故知瓶等是假",
    "T32n1646_011:0328a16": "名。又有假名中心動不定，如人見馬，或言",
    "T32n1646_011:0328a17": "見馬尾、或言見馬身、或言見皮、或言見",
    "T32n1646_011:0328a18": "毛，或言聞箏聲、或言聞弦聲，或言嗅華、",
    "T32n1646_011:0328a19": "或言嗅華香，或言甞酪、或言甞酪味，或言",
    "T32n1646_011:0328a20": "觸人、或言觸人身、或言觸人臂、或言觸",
    "T32n1646_011:0328a21": "人手、或言觸人手指、或言觸指節。意識於",
    "T32n1646_011:0328a22": "眾生等中動，謂身是眾生、心是眾生，色等是",
    "T32n1646_011:0328a23": "瓶、離色有瓶。如是等實法中心定不動，不",
    "T32n1646_011:0328a24": "得言我見色亦見聲等。又可知等中不可",
    "T32n1646_011:0328a25": "說亦名為有，是為假名如瓶等故，知瓶等",
    "T32n1646_011:0328a26": "是假名有。所以者何？色等法不名可知等中",
    "T32n1646_011:0328a27": "不可說。又如色等法自相可說，瓶等自相不",
    "T32n1646_011:0328a28": "可說，故知是假名有。或有說假名相，是相",
    "T32n1646_011:0328a29": "在餘處不在假名中，如經中說：業是智者",
    "T32n1646_011:0328b01": "不智者相，若身口意能起善業是名智者，",
    "T32n1646_011:0328b02": "身口意起不善業名不智者。身業口業依",
    "T32n1646_011:0328b03": "止四大、意業依心，此三事云何名智者不",
    "T32n1646_011:0328b04": "智者相？故知假名無有自相。又假名相雖",
    "T32n1646_011:0328b05": "在餘處，亦復不一，如說人受苦惱如矟",
    "T32n1646_011:0328b06": "入心，惱壞是色相。又受是受相，亦於人中",
    "T32n1646_011:0328b07": "說，如佛說：智者愚者俱受苦樂，而智者於",
    "T32n1646_011:0328b08": "苦樂中不生貪恚取多少等。相是想相，",
    "T32n1646_011:0328b09": "亦於人中說，如說我見光明、見色作。起",
    "T32n1646_011:0328b10": "是行相，亦於人中說，如說是人起作福",
    "T32n1646_011:0328b11": "行亦起罪行及不動行。識是識相，亦於人",
    "T32n1646_011:0328b12": "中說，如說：智者識法如舌甞味。是故若在",
    "T32n1646_011:0328b13": "餘處說，亦說多相，是假名相；色等相不在",
    "T32n1646_011:0328b14": "餘處，亦無多相。又若法為一切使使，是假",
    "T32n1646_011:0328b15": "名有；實法不為使使，以諸使使人故。又假",
    "T32n1646_011:0328b16": "名中無知生，先於色等中生知，然後以",
    "T32n1646_011:0328b17": "邪想分別言我見瓶等。又瓶中知，要",
    "T32n1646_011:0328b18": "待色等。所以者何？因色香味觸謂言是瓶。",
    "T32n1646_011:0328b19": "實法中知更無所待。又假名中生疑，如",
    "T32n1646_011:0328b20": "杌耶人耶？色等中不生疑為色為聲。問",
    "T32n1646_011:0328b21": "曰：色等中亦有疑，有色耶無色耶？答曰：不",
    "T32n1646_011:0328b22": "然，若見色終不疑是聲，更以餘因緣故",
    "T32n1646_011:0328b23": "疑有色無色，如聞說色空而復見色，則",
    "T32n1646_011:0328b24": "生疑言為有為無？若見滅諦，此疑則斷。",
    "T32n1646_011:0328b25": "問曰：滅諦中亦有疑，為有滅耶無滅耶？答",
    "T32n1646_011:0328b26": "曰：於所執中生疑，非滅諦中。若聞執有",
    "T32n1646_011:0328b27": "滅亦執無滅，於中生疑為有為無？是人",
    "T32n1646_011:0328b28": "爾時不見滅諦。所以者何？見滅諦者無",
    "T32n1646_011:0328b29": "復有疑，故知生疑處是假名有。又於一物",
    "T32n1646_011:0328c01": "中得生多識，是假名有，如瓶等。實法中不",
    "T32n1646_011:0328c02": "爾。所以者何？色中不生耳等諸識。又多入",
    "T32n1646_011:0328c03": "所攝是假名有，如瓶等，是故有人說假名",
    "T32n1646_011:0328c04": "有四入所攝；實法不得多入所攝。又若無",
    "T32n1646_011:0328c05": "自體而能有作，是假名有，如說人作，而人",
    "T32n1646_011:0328c06": "體業體實不可得。又所有分別是怨親等，皆",
    "T32n1646_011:0328c07": "是假名，非實法有。所以者何？若直於色等法",
    "T32n1646_011:0328c08": "中，不生怨親等想。又來去等、斷壞等、燒爛等",
    "T32n1646_011:0328c09": "所有作事，皆是假名，非實法有。所以者何？",
    "T32n1646_011:0328c10": "實法不燒不壞故。又罪福等業皆假名有。",
    "T32n1646_011:0328c11": "所以者何？殺生等罪、離殺等福皆非實有。又",
    "T32n1646_011:0328c12": "假名有，相待故成，如此彼輕重長短大小、",
    "T32n1646_011:0328c13": "師徒父子及貴賤等。實法無所待成。所以者",
    "T32n1646_011:0328c14": "何？色不待餘物更成聲等。又不假空破，",
    "T32n1646_011:0328c15": "是假名有，如依樹破林、依根莖破樹、依",
    "T32n1646_011:0328c16": "色等破根莖。若以空破是實法有，如色等",
    "T32n1646_011:0328c17": "要以空破。又隨空行處是假名有，隨無我",
    "T32n1646_011:0328c18": "行處是實法有。又有四論：一者一、二者異、",
    "T32n1646_011:0328c19": "三者不可說、四者無，是四種論皆有過咎，",
    "T32n1646_011:0328c20": "故知瓶等是假名有。一者，色味香觸即是瓶。",
    "T32n1646_011:0328c21": "異者，離色等別有瓶。不可說者，不可說色",
    "T32n1646_011:0328c22": "等是瓶、離色等有瓶。無者，謂無此瓶。是四",
    "T32n1646_011:0328c23": "論皆不然，故知瓶是假名。",
    "T32n1646_011:0328c24": "143 破一品破一品第一百四十三",
    "T32n1646_011:0328c25": "問曰：此一等四論有何過耶？答曰：一論過",
    "T32n1646_011:0328c26": "者，謂色等法相各差別，若為一瓶是則不",
    "T32n1646_011:0328c27": "可。又色等一一不名為地，和合云何有地？",
    "T32n1646_011:0328c28": "所以者何？若一一馬不名為牛，云何和合",
    "T32n1646_011:0328c29": "為牛？問曰：如一一麻不能成聚，和合能成，",
    "T32n1646_011:0329a01": "如是色等一一不能成地，和合能成。答",
    "T32n1646_011:0329a02": "曰：不然。所以者何？麻聚是假名有，一等是",
    "T32n1646_011:0329a03": "實法中論，云何為喻？又色香味觸是四法，地",
    "T32n1646_011:0329a04": "是一法，四不應為一。若四為一，一亦應為",
    "T32n1646_011:0329a05": "四，是事不可，故知色等不即是地。又世間",
    "T32n1646_011:0329a06": "皆說地色地香地味地觸，不見有言是色，",
    "T32n1646_011:0329a07": "色要以異法相示，如某人舍等。問曰：此不",
    "T32n1646_011:0329a08": "以異法相示，即以自法自示，如石人手足。",
    "T32n1646_011:0329a09": "所以者何？離手足更無石人。如是雖不",
    "T32n1646_011:0329a10": "離色等，是地亦以自體自示，有何咎耶？",
    "T32n1646_011:0329a11": "答曰：若說地以色等自示，無有此理。汝雖",
    "T32n1646_011:0329a12": "說石人喻，是喻不然。所以者何？若示石人",
    "T32n1646_011:0329a13": "手時，以餘身為石人，又空中亦可有說，",
    "T32n1646_011:0329a14": "如說石人身時，爾時石人更無有餘，而亦",
    "T32n1646_011:0329a15": "得說。如佛說是身中有髮毛血肉等，離此",
    "T32n1646_011:0329a16": "髮等更無有身。是髮等所依止處，雖無別",
    "T32n1646_011:0329a17": "依處而亦可說，故知說石人者亦是妄說。",
    "T32n1646_011:0329a18": "汝若以石人成地，亦無地也。汝經中說：有",
    "T32n1646_011:0329a19": "色香味觸是地。是地即無如身，故知色香味",
    "T32n1646_011:0329a20": "觸非即是地。又諸求那中不得相示，不得",
    "T32n1646_011:0329a21": "言色有香，但得言地有色味香觸，故知",
    "T32n1646_011:0329a22": "非一。又色等心、地心各異，故知色等非地。",
    "T32n1646_011:0329a23": "又色等名異、地名亦異。問曰：心異名異皆和",
    "T32n1646_011:0329a24": "合中有異。答曰：若心與名但和合故有，和",
    "T32n1646_011:0329a25": "合但是名字。然則地但有名字，無一論也。",
    "T32n1646_011:0329a26": "又地可以一切根知。何以知之？人作是念：",
    "T32n1646_011:0329a27": "我見地、嗅地、嘗地、觸地。若色香味觸是地，",
    "T32n1646_011:0329a28": "不應但色中生地想謂我見地，香等亦如",
    "T32n1646_011:0329a29": "是，而實但色中生地想，故知非色等是地。",
    "T32n1646_011:0329b01": "假名字因緣，一分中亦可說假名名字，",
    "T32n1646_011:0329b02": "如人伐樹亦言伐樹亦言伐林。又諸求",
    "T32n1646_011:0329b03": "那邊，陀羅驃異是中所有因緣，以是因緣不",
    "T32n1646_011:0329b04": "成一論。又僧佉人說，五求那是地。是亦不",
    "T32n1646_011:0329b05": "然。所以者何？如先說，聲離色等念念滅相",
    "T32n1646_011:0329b06": "續更生，非成四大因，故知非一切四大盡",
    "T32n1646_011:0329b07": "有聲。",
    "T32n1646_011:0329b08": "144 破異品破異品第一百四十四",
    "T32n1646_011:0329b09": "問曰：異論中有何等過？答曰：離色等法更",
    "T32n1646_011:0329b10": "無地也。何以知之？不離色香味觸生地",
    "T32n1646_011:0329b11": "心，但於色等法中生心。所以者何？如色異",
    "T32n1646_011:0329b12": "聲等異，不待聲等而生色心。若離色等別",
    "T32n1646_011:0329b13": "有地者，亦應不待色等生地心。而實非",
    "T32n1646_011:0329b14": "不待，是故無別有地。問曰：非不待餘法，",
    "T32n1646_011:0329b15": "要待色相而生色心。答曰：破總相品中當",
    "T32n1646_011:0329b16": "說，離色無別色相，是故不然。又異地等法",
    "T32n1646_011:0329b17": "無根能知，故知無別地等。問曰：地等以二",
    "T32n1646_011:0329b18": "根可取，謂身根、眼根。何以知之？眼見知是",
    "T32n1646_011:0329b19": "瓶，以身根觸亦知是瓶。是故汝言無根取",
    "T32n1646_011:0329b20": "地，是事不然。答曰：若爾，是瓶則四根取，",
    "T32n1646_011:0329b21": "亦以鼻根嗅泥、舌根嘗泥。問曰：鼻根舌根",
    "T32n1646_011:0329b22": "不能取瓶。所以者何？闇中不能分別，若",
    "T32n1646_011:0329b23": "嗅瓶若嗅瓫、若嘗瓶若嘗瓫。答曰：雖不",
    "T32n1646_011:0329b24": "能分別瓶瓫，而於泥中生知，謂嗅泥嘗",
    "T32n1646_011:0329b25": "泥。又若埋瓶出口，若見若觸，不能定知",
    "T32n1646_011:0329b26": "是瓶是釜、為是破瓦？故知眼根身根亦不應",
    "T32n1646_011:0329b27": "取瓶。又於闇中雖生瓶心，不能分別金",
    "T32n1646_011:0329b28": "瓶銀瓶，故知眼根身根亦不能取瓶。又鼻",
    "T32n1646_011:0329b29": "根舌根能取花果乳酪等法，眼根身根則不",
    "T32n1646_011:0329c01": "能取，如雖見華等不能分別香臭美",
    "T32n1646_011:0329c02": "惡及甘酢等。是故若謂眼根身根知陀羅驃，",
    "T32n1646_011:0329c03": "而鼻根舌根不知，無有是事。如鼻根舌根",
    "T32n1646_011:0329c04": "不得異陀羅驃而亦有分別，眼根身根亦",
    "T32n1646_011:0329c05": "如是，雖無異陀羅驃而亦得分別。又五根",
    "T32n1646_011:0329c06": "中無有取假名知，故知假名非眼身鼻舌",
    "T32n1646_011:0329c07": "諸根所得。第六根中有知能知假名。所以",
    "T32n1646_011:0329c08": "者何？意識能緣一切法故。又眼若能見色",
    "T32n1646_011:0329c09": "見非色者，亦應能見聲等。若爾，則不復須",
    "T32n1646_011:0329c10": "耳等諸根。是事不可，是故不以眼根身根",
    "T32n1646_011:0329c11": "取陀羅驃。問曰：以色了陀羅驃則眼能見，",
    "T32n1646_011:0329c12": "非一切異色法皆可見。答曰：以色了瓶，",
    "T32n1646_011:0329c13": "是事不然。所以者何？誰作瓶色？但是和合，",
    "T32n1646_011:0329c14": "是故非色了瓶。又若以可見法了餘法令",
    "T32n1646_011:0329c15": "可見者，以瓶等不可見法了色，色亦應",
    "T32n1646_011:0329c16": "是不可見。又瓶應二種，亦可見、亦不可見，",
    "T32n1646_011:0329c17": "以為可見不可見法所了故。又若要以色",
    "T32n1646_011:0329c18": "等法了故眼等根可知者，色相不應是眼",
    "T32n1646_011:0329c19": "根所知。所以者何？汝法因色相故色可見，",
    "T32n1646_011:0329c20": "是色相更無有相，然則色相應不可見，是",
    "T32n1646_011:0329c21": "故不然。又若以色了故可見者，一切諸根盡",
    "T32n1646_011:0329c22": "應知陀羅驃。耳根亦應知虛空，以聲了故；",
    "T32n1646_011:0329c23": "又應以身根知風，以觸了故。而汝法不",
    "T32n1646_011:0329c24": "然，是故無此了法。問曰：餘法不能為了，",
    "T32n1646_011:0329c25": "但色能作了。答曰：不然。是中無有因緣但",
    "T32n1646_011:0329c26": "色能為了而餘法不能。如汝說大多陀羅",
    "T32n1646_011:0329c27": "驃。是中色可見。如是則因色故得色，應",
    "T32n1646_011:0329c28": "當以色相了色然後可得，不但色能為",
    "T32n1646_011:0329c29": "了。若如是說，猶不離先過。又異時生色",
    "T32n1646_011:0330a01": "心、異時生瓶心，是故縱色能了，於瓶何益？",
    "T32n1646_011:0330a02": "又如盲人習瓶量故，雖失眼根，觸亦如",
    "T32n1646_011:0330a03": "瓶，是故非但色能為見因。又盲人身根亦",
    "T32n1646_011:0330a04": "能知風，是故非但色了故能生知。又汝經",
    "T32n1646_011:0330a05": "中亦說，觸來觸身，非地水火，當知不可見",
    "T32n1646_011:0330a06": "相是風。此亦不然。所以者何？盲人知此風",
    "T32n1646_011:0330a07": "時，亦不知此觸為可見為非可見。又人",
    "T32n1646_011:0330a08": "眼見數量等法，是中無有色了。有聞香亦",
    "T32n1646_011:0330a09": "得知非香法，甞味亦能知非味法，是故要",
    "T32n1646_011:0330a10": "以色了陀羅驃然後可知，是事不然。問曰：",
    "T32n1646_011:0330a11": "若色了於見中非因者，若數量等法。在不",
    "T32n1646_011:0330a12": "可見陀羅驃中及風，亦應可見。答曰：我法離",
    "T32n1646_011:0330a13": "色更無餘法可見，故知隨法中有色生則",
    "T32n1646_011:0330a14": "眼能見，眼見色已即生瓶想。若法中無色",
    "T32n1646_011:0330a15": "生，是中雖有眼，不生異瓶想。是故若離色",
    "T32n1646_011:0330a16": "等別有瓶者，無此理也。",
    "T32n1646_011:0330a17": "145 破不可說品破不可說品第一百四十五",
    "T32n1646_011:0330a18": "問曰：不可說論中有何等過？答曰：實法無",
    "T32n1646_011:0330a19": "有於一異中不可說者。所以者何？無有因",
    "T32n1646_011:0330a20": "緣譬喻以此知不可說，色等法實有故，非",
    "T32n1646_011:0330a21": "不可說也。又諸法各有自相，如惱壞是色",
    "T32n1646_011:0330a22": "相，更無異相，云何名不可說？又隨識差別",
    "T32n1646_011:0330a23": "故法有差別，如以眼識知色，不知聲等，",
    "T32n1646_011:0330a24": "是故此中無不可說。又色是色入所攝，非聲",
    "T32n1646_011:0330a25": "等攝。若汝欲令有不可說者，色是色是可",
    "T32n1646_011:0330a26": "說，色是非色是不可說；聲等亦如是。又諸法",
    "T32n1646_011:0330a27": "有次第數，若不可說則諸法無數。所以者",
    "T32n1646_011:0330a28": "何？第一第二不相異故。故知實無不可說",
    "T32n1646_011:0330a29": "法，但於假名中為一異故說不可說。",
    "T32n1646_011:0330b01": "146 破無品破無品第一百四十六",
    "T32n1646_011:0330b02": "問曰：無論中有何等過？答曰：若無則無罪",
    "T32n1646_011:0330b03": "福等報、縛解等一切諸法。又若執無所有，",
    "T32n1646_011:0330b04": "是執亦無，以無說者聽者故。又有無等論",
    "T32n1646_011:0330b05": "皆以信故說，若信見知、若信比知、若隨",
    "T32n1646_011:0330b06": "經書，若說無所有，則不在此三中。汝意或",
    "T32n1646_011:0330b07": "謂我隨經書，是事不然，經書意亦難解，或",
    "T32n1646_011:0330b08": "時說有、或時說無，云何取信？若信比知，要",
    "T32n1646_011:0330b09": "先現見然後比知。又瓶等法今現見有，以能",
    "T32n1646_011:0330b10": "生心故，隨能生心則有此法，故非無也。",
    "T32n1646_011:0330b11": "又今瓶瓫等現有差別，若一切無，何有差別？",
    "T32n1646_011:0330b12": "汝意或謂以邪想故有分別者，何故不",
    "T32n1646_011:0330b13": "於空中分別瓶等？又汝若謂以癡故生物",
    "T32n1646_011:0330b14": "心者，若一切無，此癡亦無，何由而起？又汝",
    "T32n1646_011:0330b15": "意謂一切法無，是知何緣得生？諸知不以",
    "T32n1646_011:0330b16": "無緣而生，以知物故名知，是知不應言",
    "T32n1646_011:0330b17": "無。又若都無者，今一切人應隨意所為。而",
    "T32n1646_011:0330b18": "諸善人皆樂布施持戒忍等善法、遠離不善",
    "T32n1646_011:0330b19": "法，故知非無。又瓶等法今現可知，而汝言",
    "T32n1646_011:0330b20": "現在皆無，以無法故，亦不應信經書。然則",
    "T32n1646_011:0330b21": "何因緣故說一切無？故一切無，是事應明。",
    "T32n1646_011:0330b22": "若不能以因緣明者，他人所執自然應成。",
    "T32n1646_011:0330b23": "他論成故，汝法則壞。若有因緣可成，則不",
    "T32n1646_011:0330b24": "名為無。",
    "T32n1646_011:0330b25": "147 立無品立無品第一百四十七",
    "T32n1646_011:0330b26": "說無者言：汝雖以言說破空，然諸法實無，",
    "T32n1646_011:0330b27": "以諸根塵皆不可得故。所以者何？諸法中無",
    "T32n1646_011:0330b28": "有有分可取，是故一切法不可取，不可",
    "T32n1646_011:0330b29": "取故無。汝若謂有分雖不可取諸分可取",
    "T32n1646_011:0330c01": "者，是事不然，諸分中不生心。所以者何？麁",
    "T32n1646_011:0330c02": "瓶等物可取故。又分不作有分。所以者何？",
    "T32n1646_011:0330c03": "因有分故說分，有分無故分亦無。又無陀",
    "T32n1646_011:0330c04": "羅驃，求那無分，是故無分。又若見細分，則",
    "T32n1646_011:0330c05": "應常生分心，不生瓶心。所以者何？若常念",
    "T32n1646_011:0330c06": "分終，不應生瓶心。又若先憶分、後生瓶心，",
    "T32n1646_011:0330c07": "則瓶心應久乃生；而實不久生，故不念分。",
    "T32n1646_011:0330c08": "又若見瓶不生分別分心即生瓶心，又",
    "T32n1646_011:0330c09": "無一切分。所以者何？一切分皆可分析壞裂",
    "T32n1646_011:0330c10": "乃至微塵，以方破塵終歸都無。又一切諸",
    "T32n1646_011:0330c11": "法究竟必生空智，是故第一義中諸分皆無。",
    "T32n1646_011:0330c12": "又若說分者，則破二諦。所以者何？若人說",
    "T32n1646_011:0330c13": "無有分但有諸分，則無去來見斷等諸業，",
    "T32n1646_011:0330c14": "如是則無世諦。汝以第一義為空，第一義",
    "T32n1646_011:0330c15": "中亦無諸分，故知但說諸分則不入二諦，",
    "T32n1646_011:0330c16": "不入二諦故無。又若法可過即為是無，如",
    "T32n1646_011:0330c17": "因分過有分，亦更因餘分過先分，以可",
    "T32n1646_011:0330c18": "過故無此分論。又色等亦無。所以者何？眼",
    "T32n1646_011:0330c19": "不能見細色、意不能取現在色，是故色不",
    "T32n1646_011:0330c20": "可取。又眼識不能分別是色，意識在過",
    "T32n1646_011:0330c21": "去不在色中，故無有能分別色者，無分",
    "T32n1646_011:0330c22": "別故色不可取。又初識不能分別色，第",
    "T32n1646_011:0330c23": "二識等亦復如是，故無有能分別色者。",
    "T32n1646_011:0330c24": "問曰：眼識取色已後以意識憶念，是故非",
    "T32n1646_011:0330c25": "無分別。答曰：眼識見色已即滅，次生意識，",
    "T32n1646_011:0330c26": "是意識不見色，不見云何能憶？若不見而",
    "T32n1646_011:0330c27": "能憶者，盲人亦應憶色；而實不憶，是故意",
    "T32n1646_011:0330c28": "識不能憶也。問曰：從眼識生意識，是故",
    "T32n1646_011:0330c29": "能憶念。答曰：不然。所以者何？一切後心",
    "T32n1646_011:0331a01": "皆因眼識生，皆應能憶，又終不應忘，以",
    "T32n1646_011:0331a02": "從彼生故；而實不然，故知意識亦不能憶。",
    "T32n1646_011:0331a03": "如憶虛妄取色，瓶等萬物亦皆虛誑無而",
    "T32n1646_011:0331a04": "妄取，是故無一切物。又若說眼見，為到色",
    "T32n1646_011:0331a05": "見、為不到能見？若到則不能見，眼無去",
    "T32n1646_011:0331a06": "相，是事先明。若不到而見，應見一切處色；",
    "T32n1646_011:0331a07": "而實不見，故知非不到能見。問曰：色在知",
    "T32n1646_011:0331a08": "境則眼能見。答曰：何名知境？問曰：隨眼能",
    "T32n1646_011:0331a09": "見時名為知境。答曰：若眼不到亦名知境",
    "T32n1646_011:0331a10": "者，一切處色應盡是知境。是故到與不到",
    "T32n1646_011:0331a11": "俱不能見，故知色不可見。又若先有眼色、",
    "T32n1646_011:0331a12": "後眼識生，是眼識則無依無緣。若一時，則不",
    "T32n1646_011:0331a13": "名眼色因緣生識，一時無相因故。又眼是",
    "T32n1646_011:0331a14": "四大，若眼能見，耳等亦應能見，同四大故；",
    "T32n1646_011:0331a15": "色亦如是。又是眼識，應若有處、若無處，二",
    "T32n1646_011:0331a16": "俱有過。所以者何？若眼識依眼是則有處，",
    "T32n1646_011:0331a17": "若物無處則不得依止。若汝謂識於眼少",
    "T32n1646_011:0331a18": "分處生、若遍生、若二眼中一時生識則有處，",
    "T32n1646_011:0331a19": "有處則有分，如是則以眾識而成一識。有",
    "T32n1646_011:0331a20": "如是過，亦有多識一時生過。又一一識分",
    "T32n1646_011:0331a21": "不能識，有分者應識，而實無有有分。有",
    "T32n1646_011:0331a22": "如是過。若無處，則不應依眼。",
    "T32n1646_011:0331a23": "148 破聲品破聲品第一百四十八",
    "T32n1646_011:0331a24": "說無者言：一語尚無。所以者何？心念念滅、聲",
    "T32n1646_011:0331a25": "亦念念滅，如說富樓沙，是語不可聞。所以",
    "T32n1646_011:0331a26": "者何？隨聞富，識不聞樓；聞樓，識不聞沙。",
    "T32n1646_011:0331a27": "無有一識能取三言，是故無識能取一語，",
    "T32n1646_011:0331a28": "故知聲不可聞。又散心聞聲，定心則不能",
    "T32n1646_011:0331a29": "聞，定心所知是實，是故聲不可聞。又是聲",
    "T32n1646_011:0331b01": "若到不到俱不可聞，不可聞故無聲。又",
    "T32n1646_011:0331b02": "有人說，耳是虛空性，以其無物故名虛空。",
    "T32n1646_011:0331b03": "是故無耳，無耳故無聲。又聲因緣無，是故",
    "T32n1646_011:0331b04": "無聲。聲因緣者，謂諸大和合。是和合法不可",
    "T32n1646_011:0331b05": "得。所以者何？若諸法體異則無和合，若無",
    "T32n1646_011:0331b06": "異體云何自合？設在一處，亦念念滅，是故",
    "T32n1646_011:0331b07": "不得和合。",
    "T32n1646_011:0331b08": "149 破香味觸品破香味觸品第一百四十九",
    "T32n1646_011:0331b09": "香不可取。所以者何？以鼻識不能分別是",
    "T32n1646_011:0331b10": "瞻蔔香、是諸餘香，意識不能聞香，是故意",
    "T32n1646_011:0331b11": "識亦不能分別是瞻蔔香。問曰：雖不能",
    "T32n1646_011:0331b12": "分別是瞻蔔香，但能取香。答曰：不然。如",
    "T32n1646_011:0331b13": "人不得瞻蔔樹，以愚癡故生瞻蔔樹心。如",
    "T32n1646_011:0331b14": "是不得香體，以愚癡故而生香心。又如",
    "T32n1646_011:0331b15": "先說，香若到不到而取，二俱有過，是故無",
    "T32n1646_011:0331b16": "香。味亦如是。觸亦無。所以者何？微塵等分",
    "T32n1646_011:0331b17": "中尚不生觸知，如先說，是故無觸。",
    "T32n1646_011:0331b18": "150 破意識品破意識品第一百五十",
    "T32n1646_011:0331b19": "意識亦不能取法。所以者何？意識不能取",
    "T32n1646_011:0331b20": "現在色香味觸。先已說，過去未來則無，是故",
    "T32n1646_011:0331b21": "意識不取色等。問曰：若意識不知色等法，",
    "T32n1646_011:0331b22": "應知自體。答曰：法不自知。所以者何？現在",
    "T32n1646_011:0331b23": "不可自知，如刀不能自割。過去未來無法",
    "T32n1646_011:0331b24": "故，亦無餘心，是故意識不能自知。問曰：若",
    "T32n1646_011:0331b25": "人知他心時，則意識能知心法。答曰：如人",
    "T32n1646_011:0331b26": "心不自知，亦作是念言：我有心。於他心中",
    "T32n1646_011:0331b27": "亦復如是。又若未來法無亦能生知他心，",
    "T32n1646_011:0331b28": "若如是有何咎？又意能緣法則有多過，如",
    "T32n1646_011:0331b29": "意到緣及意識不到緣，不應憶色等。",
    "T32n1646_011:0331c01": "以此過故，意識不知法。",
    "T32n1646_011:0331c02": "151 破因果品破因果品第一百五十一",
    "T32n1646_011:0331c03": "說無者言：若有果，應因中先有求那而生、",
    "T32n1646_011:0331c04": "先無求那而生，二俱有過。如兩手中先無",
    "T32n1646_011:0331c05": "聲而能有聲，酒因中先無酒亦能生酒，車",
    "T32n1646_011:0331c06": "因中先無車而能成車，故非因中先有求",
    "T32n1646_011:0331c07": "那而生果也。汝若謂因中先無求那而生",
    "T32n1646_011:0331c08": "果者，則如無色風之微塵應能生色。",
    "T32n1646_011:0331c09": "若爾，風則有色，金剛等中亦應有香。又現",
    "T32n1646_011:0331c10": "見白縷則成白疊、黑縷還成黑疊，若",
    "T32n1646_011:0331c11": "因中先無求那而生果者，何故白縷但能",
    "T32n1646_011:0331c12": "成白不成黑耶？故非因中先無求那而成",
    "T32n1646_011:0331c13": "果也。理極此二，而俱有過，是故無果。又若",
    "T32n1646_011:0331c14": "因中有果，則不應更生，有云何生？若無亦",
    "T32n1646_011:0331c15": "不應生，無云何生？問曰：現見作瓶，云何無",
    "T32n1646_011:0331c16": "果？答曰：是瓶若先不作，云何可作？以其",
    "T32n1646_011:0331c17": "無故。若先已作，云何可作？以其有故。問曰：",
    "T32n1646_011:0331c18": "作時名作。答曰：無有作時。所以者何？所有",
    "T32n1646_011:0331c19": "作分已墮作中，所未作分墮未作中，故無",
    "T32n1646_011:0331c20": "作時。又若瓶有作，應若過去未來現在，過",
    "T32n1646_011:0331c21": "去不作已失滅故，未來不作以未有故，",
    "T32n1646_011:0331c22": "現在不作以是有故。有因作者故有作",
    "T32n1646_011:0331c23": "業成，是中作者實不可得。所以者何？頭等身",
    "T32n1646_011:0331c24": "分於作無事故無作者，無作者故作事亦",
    "T32n1646_011:0331c25": "無。又因於果，若先、若後、若一時，皆不然。所以",
    "T32n1646_011:0331c26": "者何？若先因後果，因已滅盡，以何生果？如",
    "T32n1646_011:0331c27": "無父云何生子。若後因先果，因自未生，云",
    "T32n1646_011:0331c28": "何生果？如父未生何能生子。若因果一時，",
    "T32n1646_011:0331c29": "則無此理，如二角並出，不得言左右相",
    "T32n1646_011:0332a01": "因。理極此三而皆不然，是故無果。又此因",
    "T32n1646_011:0332a02": "果若一若異，二俱有過。所以者何？若異，則應",
    "T32n1646_011:0332a03": "離縷有疊；若一，則縷疊無差。又世間不",
    "T32n1646_011:0332a04": "見有法因果無別。又若有果，應自作、他作、",
    "T32n1646_011:0332a05": "共作、無因作。是皆不然。所以者何？無有法",
    "T32n1646_011:0332a06": "能作自體，若有自體何須自作，若無自",
    "T32n1646_011:0332a07": "體何能自作。又不見有法能作自體，故不",
    "T32n1646_011:0332a08": "自作。他作亦不然。所以者何？眼色於生識",
    "T32n1646_011:0332a09": "無事，故不他作。又無作相，故一切諸法無",
    "T32n1646_011:0332a10": "有作者。如種不作是念：我應生牙。眼色",
    "T32n1646_011:0332a11": "亦不作是念：我等應共生識。是故諸法無",
    "T32n1646_011:0332a12": "有作想。共作亦不然，有自他過故。無因作",
    "T32n1646_011:0332a13": "亦不然，若無因亦無果名。若四種皆無，云",
    "T32n1646_011:0332a14": "何有果？若有應說。又此果應若先有心作、",
    "T32n1646_011:0332a15": "若先無心作。若先有心作，胎中小兒眼等身",
    "T32n1646_011:0332a16": "分誰有心作？自在天等亦不能作。先已說，業",
    "T32n1646_011:0332a17": "亦無心於作。是業在過去中，云何當有心",
    "T32n1646_011:0332a18": "作？是故業亦無心。若先無心作，云何苦他者",
    "T32n1646_011:0332a19": "得苦、樂他者得樂？有現作業中亦以心",
    "T32n1646_011:0332a20": "分別，應如是作、不應如是作。若無心作，云",
    "T32n1646_011:0332a21": "何有此差別？是故先有心無心，是皆不然。",
    "T32n1646_011:0332a22": "如是等一切根塵皆不可得，是故無法。",
    "T32n1646_011:0332a23": "152 世諦品世諦品第一百五十二",
    "T32n1646_011:0332a24": "答曰：汝雖種種因緣說法皆空，是義不然。",
    "T32n1646_011:0332a25": "所以者何？我先說，若一切無，是論亦無，亦不",
    "T32n1646_011:0332a26": "在諸法中。如是等破空，汝竟不答，猶故立",
    "T32n1646_011:0332a27": "空，是故非無一切諸法。又汝所說無根無",
    "T32n1646_011:0332a28": "緣等，是事非我等所明。所以者何？佛經中",
    "T32n1646_011:0332a29": "自遮此事，謂五事不可思議，世間事、眾生",
    "T32n1646_011:0332b01": "事、業因緣事、坐禪人事、諸佛事。是事非一切",
    "T32n1646_011:0332b02": "智人不能思量決斷，但諸佛有能分別法",
    "T32n1646_011:0332b03": "智。聲聞辟支佛但有通達泥洹智慧，於分",
    "T32n1646_011:0332b04": "別諸法智中但得少分。諸佛於一切法一",
    "T32n1646_011:0332b05": "切種本末體性總相別相皆能通達。如人舍",
    "T32n1646_011:0332b06": "宅等物易壞難成，如是空智易得，正分別",
    "T32n1646_011:0332b07": "諸法智慧難生。問曰：如佛坐道場所得諸",
    "T32n1646_011:0332b08": "法相，如佛所說當如是說。答曰：佛雖說",
    "T32n1646_011:0332b09": "一切法，不說一切種，以不為解脫故。如",
    "T32n1646_011:0332b10": "佛說諸法從因緣生，不說一一所從因",
    "T32n1646_011:0332b11": "緣，但說要用能滅苦者。彩畫等諸色、伎樂",
    "T32n1646_011:0332b12": "等諸音、諸香味觸無量差別不可盡說，若",
    "T32n1646_011:0332b13": "說亦無大利，故佛不說如是等事，不得言",
    "T32n1646_011:0332b14": "無。又如人不知分別彩畫等法，便言其",
    "T32n1646_011:0332b15": "無。汝亦如是，所不能成事而便說無。是",
    "T32n1646_011:0332b16": "事於智者則有，不知者為無，如生盲人",
    "T32n1646_011:0332b17": "言無黑白，我不見故。不可以不見故便無",
    "T32n1646_011:0332b18": "諸色，如是若不能以自緣成故，便言無",
    "T32n1646_011:0332b19": "一切法。又諸佛世尊一切智人我等所信，佛",
    "T32n1646_011:0332b20": "說有五陰，故知色等一切法有，如瓶等以",
    "T32n1646_011:0332b21": "世諦故有。",
    "T32n1646_011:0332b22": "成實論卷第十一"
}