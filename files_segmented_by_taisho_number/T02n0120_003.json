{
    "T02n0120_003:0531b17": "央掘魔羅經卷第三",
    "T02n0120_003:0531b19": "宋天竺三藏求那跋陀羅譯",
    "T02n0120_003:0531b20": "爾時，佛告央掘魔羅：「云何為一學？」央掘魔羅",
    "T02n0120_003:0531b21": "以偈答言：學，梵本云式叉。式叉譯言隨順無違亦云學，即今所謂戒也",
    "T02n0120_003:0531b22": "「一切眾生命，　　皆由飲食住，",
    "T02n0120_003:0531b23": "是則聲聞乘，　　斯非摩訶衍，",
    "T02n0120_003:0531b24": "所謂摩訶衍，　　離食常堅固。",
    "T02n0120_003:0531b25": "云何名為一？　　謂一切眾生，",
    "T02n0120_003:0531b26": "皆以如來藏，　　畢竟恒安住。",
    "T02n0120_003:0531b27": "云何名為二？　　所謂名與色，",
    "T02n0120_003:0531b28": "是則聲聞乘，　　斯非摩訶衍。",
    "T02n0120_003:0531b29": "名及色異種，　　聲聞緣覺乘，",
    "T02n0120_003:0531c01": "解脫唯有名，　　不說有妙色。",
    "T02n0120_003:0531c02": "一切諸如來，　　解脫有妙色，",
    "T02n0120_003:0531c03": "猶如於掌中，　　觀察菴羅果。",
    "T02n0120_003:0531c04": "云何名為三？　　所謂三種受，",
    "T02n0120_003:0531c05": "是則聲聞乘，　　斯非摩訶衍。",
    "T02n0120_003:0531c06": "如來第一常，　　聞無常生受，",
    "T02n0120_003:0531c07": "若聞法僧滅，　　是二俱受生，",
    "T02n0120_003:0531c08": "是名摩訶衍，　　所說三受義。",
    "T02n0120_003:0531c09": "云何名為四？　　所謂四聖諦，",
    "T02n0120_003:0531c10": "是則聲聞乘，　　斯非摩訶衍。",
    "T02n0120_003:0531c11": "一切諸如來，　　第一畢竟常，",
    "T02n0120_003:0531c12": "是則大乘諦，　　非苦是真諦。",
    "T02n0120_003:0531c13": "一切諸如來，　　第一畢竟恒，",
    "T02n0120_003:0531c14": "是則大乘諦，　　非集是真諦。",
    "T02n0120_003:0531c15": "一切諸如來，　　第一不變易，",
    "T02n0120_003:0531c16": "是則大乘諦，　　非滅是真諦。",
    "T02n0120_003:0531c17": "一切諸如來，　　第一畢竟靜，",
    "T02n0120_003:0531c18": "是則大乘諦，　　非道是真諦。",
    "T02n0120_003:0531c19": "是大乘四諦，　　非苦事是諦，",
    "T02n0120_003:0531c20": "若苦事是諦，　　四趣應有諦，",
    "T02n0120_003:0531c21": "謂地獄畜生，　　餓鬼阿修羅。",
    "T02n0120_003:0531c22": "云何名為五？　　所謂彼五根，",
    "T02n0120_003:0531c23": "是則聲聞乘，　　斯非摩訶衍。",
    "T02n0120_003:0531c24": "所謂彼眼根，　　於諸如來常，",
    "T02n0120_003:0531c25": "決定分明見，　　具足無減修。",
    "T02n0120_003:0531c26": "所謂彼耳根，　　於諸如來常，",
    "T02n0120_003:0531c27": "決定分明聞，　　具足無減修。",
    "T02n0120_003:0531c28": "所謂彼鼻根，　　於諸如來常，",
    "T02n0120_003:0531c29": "決定分明齅，　　具足無減修。",
    "T02n0120_003:0532a01": "所謂彼舌根，　　於諸如來常，",
    "T02n0120_003:0532a02": "決定分明嘗，　　具足無減修。",
    "T02n0120_003:0532a03": "所謂彼身根，　　於諸如來常，",
    "T02n0120_003:0532a04": "決定分明觸，　　具足無減修。",
    "T02n0120_003:0532a05": "云何名為六？　　所謂六入處，",
    "T02n0120_003:0532a06": "是則聲聞乘，　　斯非摩訶衍。",
    "T02n0120_003:0532a07": "所謂眼入處，　　於諸如來常，",
    "T02n0120_003:0532a08": "明見來入門，　　具足無減修。",
    "T02n0120_003:0532a09": "所謂耳入處，　　於諸如來常，",
    "T02n0120_003:0532a10": "明聞來入門，　　具足無減修。",
    "T02n0120_003:0532a11": "所謂鼻入處，　　於諸如來常，",
    "T02n0120_003:0532a12": "明齅來入門，　　具足無減修。",
    "T02n0120_003:0532a13": "所謂舌入處，　　於諸如來常，",
    "T02n0120_003:0532a14": "明嘗來入門，　　具足無減修。",
    "T02n0120_003:0532a15": "所謂身入處，　　於諸如來常，",
    "T02n0120_003:0532a16": "明觸來入門，　　具足無減修。",
    "T02n0120_003:0532a17": "所謂意入處，　　明說如來藏，",
    "T02n0120_003:0532a18": "不起違逆心，　　淨信來入門。",
    "T02n0120_003:0532a19": "云何名為七？　　所謂七覺分，",
    "T02n0120_003:0532a20": "是則聲聞乘，　　斯非摩訶衍。",
    "T02n0120_003:0532a21": "大乘七覺分，　　猶如優曇鉢，",
    "T02n0120_003:0532a22": "於如來常住，　　七覺妙花開。",
    "T02n0120_003:0532a23": "云何名為八？　　所謂八聖道，",
    "T02n0120_003:0532a24": "是則聲聞乘，　　斯非摩訶衍。",
    "T02n0120_003:0532a25": "大乘八聖道，　　聞說如來常，",
    "T02n0120_003:0532a26": "經耳因緣力，　　終到涅槃城。",
    "T02n0120_003:0532a27": "如來常及恒，　　第一不變易，",
    "T02n0120_003:0532a28": "清淨極寂靜，　　正覺妙法身。",
    "T02n0120_003:0532a29": "甚深如來藏，　　畢竟無衰老，",
    "T02n0120_003:0532b01": "是則摩訶衍，　　具足八聖道。",
    "T02n0120_003:0532b02": "云何名為九？　　所謂九部經，",
    "T02n0120_003:0532b03": "是則聲聞乘，　　斯非摩訶衍。",
    "T02n0120_003:0532b04": "摩訶衍一乘，　　如來無礙智。",
    "T02n0120_003:0532b05": "云何名為十？　　所謂十種力，",
    "T02n0120_003:0532b06": "是則聲聞乘，　　斯非摩訶衍。",
    "T02n0120_003:0532b07": "大乘無量力，　　故佛不思議，",
    "T02n0120_003:0532b08": "方便隱覆說，　　無量修多羅。",
    "T02n0120_003:0532b09": "云何為一道？　　一乘及一歸，",
    "T02n0120_003:0532b10": "一諦與一依，　　一界亦一生，",
    "T02n0120_003:0532b11": "一色謂如來，　　是故說一乘，",
    "T02n0120_003:0532b12": "唯一究竟乘，　　餘悉是方便。」",
    "T02n0120_003:0532b13": "爾時，世尊歎言：「善哉善哉！央掘魔羅！汝來",
    "T02n0120_003:0532b14": "比丘。」即成沙門，威儀具足如舊比丘。爾時，央",
    "T02n0120_003:0532b15": "掘魔羅稽首佛足白佛言：「世尊！我今已來尋",
    "T02n0120_003:0532b16": "聲即得阿羅漢果。」佛又告言：「汝來祇陀林廣",
    "T02n0120_003:0532b17": "度眾生也。」爾時，世尊猶如鴈王，與央掘魔",
    "T02n0120_003:0532b18": "羅、舍利弗、大目連、文殊師利等大眾翼從，如",
    "T02n0120_003:0532b19": "盛滿月眾星圍繞，從無憂樹下上昇虛空，去",
    "T02n0120_003:0532b20": "地七多羅樹，至舍衛城四十牛鳴。爾時，央掘",
    "T02n0120_003:0532b21": "魔羅母，與諸天、龍、夜叉、乾闥婆、緊那羅、摩睺",
    "T02n0120_003:0532b22": "羅伽，興大供養到祇陀林。爾時，世尊猶如鴈",
    "T02n0120_003:0532b23": "王，入祇陀林給孤獨園昇師子座，三千大千",
    "T02n0120_003:0532b24": "世界地平如掌，生柔軟草如安樂國。",
    "T02n0120_003:0532b25": "爾時，一切諸方諸大菩薩，悉皆欲來見央掘",
    "T02n0120_003:0532b26": "魔羅，諸佛即遣而告之曰：「汝等應去。今釋",
    "T02n0120_003:0532b27": "迦牟尼佛興大法戰，降大師子度無量眾，今",
    "T02n0120_003:0532b28": "於祇樹給孤獨園，當為大眾說無上法。汝等",
    "T02n0120_003:0532b29": "佛子！應往聽受并復瞻覩央掘魔羅。」彼諸菩",
    "T02n0120_003:0532c01": "薩從諸方來者，皆雨蓮華大如車輪，此諸眾",
    "T02n0120_003:0532c02": "生聞蓮華香悉離煩惱。爾時，天、龍、夜叉、乾闥",
    "T02n0120_003:0532c03": "婆、阿修羅、緊那羅、摩睺羅伽及諸天女，設天",
    "T02n0120_003:0532c04": "供養雨種種寶，一心同聲而說偈言：",
    "T02n0120_003:0532c05": "「我今稽首禮，　　四八大人相，",
    "T02n0120_003:0532c06": "無量諸功德，　　如淨蓮花敷。",
    "T02n0120_003:0532c07": "眉間白毫相，　　明淨踰月光，",
    "T02n0120_003:0532c08": "我今稽首禮，　　牟尼上妙色。",
    "T02n0120_003:0532c09": "勝慈安慰德，　　如淨蓮花敷，",
    "T02n0120_003:0532c10": "眉間白毫相，　　明淨踰月光。",
    "T02n0120_003:0532c11": "我今稽首禮，　　第一常住身，",
    "T02n0120_003:0532c12": "最勝牟尼主，　　無上天人尊。",
    "T02n0120_003:0532c13": "安慰眾生上，　　如淨蓮花敷，",
    "T02n0120_003:0532c14": "眉間白毫相，　　明淨踰月光。",
    "T02n0120_003:0532c15": "我今稽首禮，　　第一恒功德，",
    "T02n0120_003:0532c16": "最勝牟尼主，　　無上天人尊。",
    "T02n0120_003:0532c17": "安慰眾生上，　　如淨蓮花敷，",
    "T02n0120_003:0532c18": "眉間白毫相，　　明淨踰月光。",
    "T02n0120_003:0532c19": "我今稽首禮，　　不變易功德，",
    "T02n0120_003:0532c20": "最勝牟尼主，　　無上天人尊。",
    "T02n0120_003:0532c21": "安慰眾生上，　　如淨蓮花敷，",
    "T02n0120_003:0532c22": "眉間白毫相，　　明淨踰月光。",
    "T02n0120_003:0532c23": "我今稽首禮，　　寂靜殊勝德，",
    "T02n0120_003:0532c24": "最勝牟尼主，　　無上天人尊。",
    "T02n0120_003:0532c25": "安慰眾生上，　　如淨蓮花敷，",
    "T02n0120_003:0532c26": "眉間白毫相，　　明淨踰月光。",
    "T02n0120_003:0532c27": "南無央掘魔，　　忍辱修淨戒，",
    "T02n0120_003:0532c28": "及諸無量德，　　是故稽首禮。",
    "T02n0120_003:0532c29": "南無央掘魔，　　執持一乘道，",
    "T02n0120_003:0533a01": "大乘慈功德，　　是故稽首禮。",
    "T02n0120_003:0533a02": "南無央掘魔，　　持無量身口，",
    "T02n0120_003:0533a03": "持無量祕密，　　是故稽首禮。",
    "T02n0120_003:0533a04": "南無央掘魔，　　持無量慧光，",
    "T02n0120_003:0533a05": "說無量隱覆，　　是故稽首禮。",
    "T02n0120_003:0533a06": "南無央掘魔，　　執持無量幻，",
    "T02n0120_003:0533a07": "降伏無量魔，　　是故稽首禮。",
    "T02n0120_003:0533a08": "南無央掘魔，　　持無量涅槃，",
    "T02n0120_003:0533a09": "順世無量生，　　是故稽首禮。」",
    "T02n0120_003:0533a10": "爾時，央掘魔羅白佛言：「世尊！世尊說言：『我住",
    "T02n0120_003:0533a11": "無生際。』此說有何義？云何世尊住無生際住",
    "T02n0120_003:0533a12": "解脫地，而復住此？誰能信者？願說因緣。」佛",
    "T02n0120_003:0533a13": "告央掘魔羅：「汝今當與文殊師利俱，至北方",
    "T02n0120_003:0533a14": "過一恒河沙剎，有國名無量樂，佛名無量慧",
    "T02n0120_003:0533a15": "功德積聚地自在王如來、應供、等正覺，在世",
    "T02n0120_003:0533a16": "教化，汝等俱往問彼佛言：『釋迦牟尼如來，",
    "T02n0120_003:0533a17": "云何住無生際，而復住於娑婆世界？』」爾時，文",
    "T02n0120_003:0533a18": "殊師利、央掘魔羅俱白佛言：「唯然受教。」猶如",
    "T02n0120_003:0533a19": "鴈王乘神通力，往詣北方無量樂國，至無量",
    "T02n0120_003:0533a20": "慧功德積聚地自在王如來所，頂禮佛足白",
    "T02n0120_003:0533a21": "言：「世尊！我等二人為釋迦牟尼世尊所使，從",
    "T02n0120_003:0533a22": "娑婆世界來詣此土，啟問世尊：『云何釋迦牟",
    "T02n0120_003:0533a23": "尼如來，住無生際住解脫地，不般涅槃而住",
    "T02n0120_003:0533a24": "於彼？』」",
    "T02n0120_003:0533a25": "爾時，彼佛告二人言：「善男子！釋迦牟尼如來",
    "T02n0120_003:0533a26": "即是我身。汝等還去，語彼佛言：『無量慧佛遣",
    "T02n0120_003:0533a27": "我等還。云彼如來當為汝說。』」爾時，文殊師利",
    "T02n0120_003:0533a28": "等，猶如鴈王從彼而來，頂禮佛足合掌恭敬",
    "T02n0120_003:0533a29": "白言：「世尊奇哉！如來無量，如來無量身，如",
    "T02n0120_003:0533b01": "來無量德，我等二人今見如來奇特功德，彼",
    "T02n0120_003:0533b02": "無量慧自在王如來作是說言：『我即彼佛，當",
    "T02n0120_003:0533b03": "為汝說。』唯願世尊！哀愍敷演，云何住無生",
    "T02n0120_003:0533b04": "際而復住此？」佛告文殊師利等言：「我云何住",
    "T02n0120_003:0533b05": "無量樂世界，為無量慧功德積聚地自在王",
    "T02n0120_003:0533b06": "佛，而復住此？莫作是說，住無生際，云何住彼",
    "T02n0120_003:0533b07": "而復住此？如來身無邊，所為亦無邊，如來不",
    "T02n0120_003:0533b08": "可稱，所為亦不可稱，如來身無量，所為亦無",
    "T02n0120_003:0533b09": "量。央掘魔羅！云何而生不生之身？以如是",
    "T02n0120_003:0533b10": "義諮問如來，如來今當為汝解說。」爾時，央掘",
    "T02n0120_003:0533b11": "魔羅白佛言：「善哉世尊！唯願為說，哀愍安",
    "T02n0120_003:0533b12": "樂一切眾生。」佛告央掘魔羅：「我於無量百千",
    "T02n0120_003:0533b13": "億劫，具足修行十波羅蜜攝取眾生，無量眾",
    "T02n0120_003:0533b14": "生未發菩提心者開化令發，我於無量阿僧",
    "T02n0120_003:0533b15": "祇劫，具足修行無量波羅蜜諸善根故，生不",
    "T02n0120_003:0533b16": "生身。」",
    "T02n0120_003:0533b17": "爾時，央掘魔羅復白佛言：「世尊！云何如來",
    "T02n0120_003:0533b18": "身住實際而復生耶？」佛告央掘魔羅：「汝與文",
    "T02n0120_003:0533b19": "殊師利俱，至北方過二恒河沙剎，有國名不",
    "T02n0120_003:0533b20": "實電光鬘，佛名毘樓遮那如來、應供、等正覺，",
    "T02n0120_003:0533b21": "在世教化。汝與文殊師利俱往問言：『釋迦牟",
    "T02n0120_003:0533b22": "尼佛云何住於實際而住娑婆世界？』」爾時，二",
    "T02n0120_003:0533b23": "人受教即行，猶如鴈王陵虛而去，往詣不實",
    "T02n0120_003:0533b24": "電光鬘剎毘樓遮那佛所，稽首禮足，具以上",
    "T02n0120_003:0533b25": "事諮問彼佛。廣說如上，文殊師利央掘魔羅",
    "T02n0120_003:0533b26": "復白佛言：「世尊！唯願為說，云何如來住於",
    "T02n0120_003:0533b27": "實際？」",
    "T02n0120_003:0533b28": "佛告文殊師利等言：「我於無量百千億劫，具",
    "T02n0120_003:0533b29": "足修行十波羅蜜攝取眾生，建立令住未曾",
    "T02n0120_003:0533c01": "有樂，我從彼無量百千億劫阿僧祇波羅蜜，",
    "T02n0120_003:0533c02": "生實際身。」",
    "T02n0120_003:0533c03": "爾時，央掘魔羅復白佛言：「世尊！云何如來住",
    "T02n0120_003:0533c04": "無為際？」佛告央掘魔羅：「汝與文殊師利俱，至",
    "T02n0120_003:0533c05": "北方過三恒河沙剎，有國名意取，佛名無",
    "T02n0120_003:0533c06": "量意如來、應供、等正覺，在世教化。汝往問",
    "T02n0120_003:0533c07": "言：『云何釋迦牟尼佛住無為際？』如上廣說。北",
    "T02n0120_003:0533c08": "方去此過四恒河沙剎，有國名眾色莊嚴，佛",
    "T02n0120_003:0533c09": "名最勝降伏，餘如上說。北方去此過五恒河",
    "T02n0120_003:0533c10": "沙剎，有國名深塵，佛名深上，餘如上說。北",
    "T02n0120_003:0533c11": "方去此過六恒河沙剎，有國名風，佛名如風，",
    "T02n0120_003:0533c12": "餘如上說。北方去此過七恒河沙剎，有國名",
    "T02n0120_003:0533c13": "金剛意，佛名金剛上，餘如上說。北方去此",
    "T02n0120_003:0533c14": "過八恒河沙剎，有國名離垢光，佛名離垢上，",
    "T02n0120_003:0533c15": "餘如上說。北方去此過九恒河沙剎，有國名",
    "T02n0120_003:0533c16": "月主，佛名月上，餘如上說。北方去此過十",
    "T02n0120_003:0533c17": "恒河沙剎，有國名日初出，佛名日初出，餘",
    "T02n0120_003:0533c18": "如上說。",
    "T02n0120_003:0533c19": "「東方去此過一恒河沙剎，有國名善味，佛名",
    "T02n0120_003:0533c20": "善味上，餘如上說。東方去此過二恒河沙剎，",
    "T02n0120_003:0533c21": "有國名槃頭耆婆，佛名槃頭耆婆光，餘如上",
    "T02n0120_003:0533c22": "說。東方去此過三恒河沙剎，有國名鬘熏，佛",
    "T02n0120_003:0533c23": "名鬘香，餘如上說。東方去此過四恒河沙剎，",
    "T02n0120_003:0533c24": "有國名多摩羅鉢多羅，佛名多摩羅鉢多羅",
    "T02n0120_003:0533c25": "清涼香，餘如上說。東方去此過五恒河沙",
    "T02n0120_003:0533c26": "剎，有國名月主，佛名月藏，餘如上說。東方去",
    "T02n0120_003:0533c27": "此過六恒河沙剎，有國名沈香主，佛名沈香",
    "T02n0120_003:0533c28": "上，餘如上說。東方去此過七恒河沙剎，有國",
    "T02n0120_003:0533c29": "名末香熏，佛名末香，餘如上說。東方去此",
    "T02n0120_003:0534a01": "過八恒河沙剎，有國名明照，佛名光明，餘",
    "T02n0120_003:0534a02": "如上說。東方去此過九恒河沙剎，有國名海",
    "T02n0120_003:0534a03": "主，佛名海德，餘如上說，東方去此過十恒河",
    "T02n0120_003:0534a04": "沙剎，有國名龍主，佛名龍藏，餘如上說。",
    "T02n0120_003:0534a05": "「南方去此過一恒河沙剎，有國名朱沙，佛名",
    "T02n0120_003:0534a06": "朱沙光，餘如上說。南方去此過二恒河沙剎，",
    "T02n0120_003:0534a07": "有國名大雲，佛名大雲藏，餘如上說。南方去",
    "T02n0120_003:0534a08": "此過三恒河沙剎，有國名電鬘，佛名電得，",
    "T02n0120_003:0534a09": "餘如上說。南方去此過四恒河沙剎，有國名",
    "T02n0120_003:0534a10": "金剛慧，佛名金剛藏，餘如上說。南方去此過",
    "T02n0120_003:0534a11": "五恒河沙剎，有國名輪轉，佛名持輪轉，餘如",
    "T02n0120_003:0534a12": "上說。南方去此過六恒河沙剎，有國名寶地，",
    "T02n0120_003:0534a13": "佛名寶地持，餘如上說。南方去此過七恒河",
    "T02n0120_003:0534a14": "沙剎，有國名虛空慧，佛名虛空等，餘如上說。",
    "T02n0120_003:0534a15": "南方去此過八恒河沙剎，有國名調伏，佛名",
    "T02n0120_003:0534a16": "調伏上，餘如上說。南方去此過九恒河沙剎，",
    "T02n0120_003:0534a17": "有國名勝鬘，佛名勝藏，餘如上說。南方去",
    "T02n0120_003:0534a18": "此過十恒河沙剎，有國名師子慧，佛名師子",
    "T02n0120_003:0534a19": "藏，餘如上說。",
    "T02n0120_003:0534a20": "「西方去此過一恒河沙剎，有國名恬，佛名恬",
    "T02n0120_003:0534a21": "味，餘如上說。西方去此過二恒河沙剎，有",
    "T02n0120_003:0534a22": "國名恒鬘，佛名恒德，餘如上說。西方去此",
    "T02n0120_003:0534a23": "過三恒河沙剎，有國名普賢，佛名普賢慧，餘",
    "T02n0120_003:0534a24": "如上說。西方去此過四恒河沙剎，有國名華",
    "T02n0120_003:0534a25": "鬘，佛名華鬘上，餘如上說。西方去此過五恒",
    "T02n0120_003:0534a26": "河沙剎，有國名無邊，佛名無邊華鬘，餘如",
    "T02n0120_003:0534a27": "上說。西方去此過六恒河沙剎，有國名賢主，",
    "T02n0120_003:0534a28": "佛名賢藏，餘如上說。西方去此過七恒河沙",
    "T02n0120_003:0534a29": "剎，有國名眼，佛名眼王，餘如上說。西方去",
    "T02n0120_003:0534b01": "此過八恒河沙剎，有國名幢主，佛名幢藏，餘",
    "T02n0120_003:0534b02": "如上說。西方去此過九恒河沙剎，有國名鼓",
    "T02n0120_003:0534b03": "音，佛名鼓自在，餘如上說。西方去此過十",
    "T02n0120_003:0534b04": "恒河沙剎，有國名樂見，佛名樂見上，餘如",
    "T02n0120_003:0534b05": "上說。",
    "T02n0120_003:0534b06": "「西北方去此過一恒河沙剎，有國名歡喜進，",
    "T02n0120_003:0534b07": "佛名歡喜進，餘如上說。西北方去此過二恒",
    "T02n0120_003:0534b08": "河沙剎，有國名嚴飾，佛名嚴飾藏，餘如上",
    "T02n0120_003:0534b09": "說。西北方去此過三恒河沙剎，有國名因慧，",
    "T02n0120_003:0534b10": "佛名因慧藏，餘如上說。西北方去此過四恒",
    "T02n0120_003:0534b11": "河沙剎，有國名行意樂，佛名行意樂上，餘",
    "T02n0120_003:0534b12": "如上說。西北方去此過五恒河沙剎，有國名",
    "T02n0120_003:0534b13": "眾生聚，佛名眾生上，餘如上說。西北方去此",
    "T02n0120_003:0534b14": "過六恒河沙剎，有國名聰明，佛名明上，餘如",
    "T02n0120_003:0534b15": "上說。西北方去此過七恒河沙剎，有國名意",
    "T02n0120_003:0534b16": "樂，佛名意樂聲，餘如上說。西北方去此過",
    "T02n0120_003:0534b17": "八恒河沙剎，有國名無量，佛名無量壽，餘如",
    "T02n0120_003:0534b18": "上說。西北方去此過九恒河沙剎，有國名住，",
    "T02n0120_003:0534b19": "佛名安住上，餘如上說。西北方去此過十恒",
    "T02n0120_003:0534b20": "河沙剎，有國名水，佛名水味上，餘如上",
    "T02n0120_003:0534b21": "說。",
    "T02n0120_003:0534b22": "「東北方去此過一恒河沙剎，有國名寶主，佛",
    "T02n0120_003:0534b23": "名寶幢，餘如上說。東北方去此過二恒河沙",
    "T02n0120_003:0534b24": "剎，有國名摩尼陀，佛名摩尼清涼藏，餘如",
    "T02n0120_003:0534b25": "上說。東北方去此過三恒河沙剎，有國名寶",
    "T02n0120_003:0534b26": "慧，佛名寶慧上，餘如上說。東北方去此過",
    "T02n0120_003:0534b27": "四恒河沙剎，有國名金色，佛名金色光音，餘",
    "T02n0120_003:0534b28": "如上說。東北方去此過五恒河沙剎，有國名",
    "T02n0120_003:0534b29": "網，佛名網光，餘如上說。東北方去此過六",
    "T02n0120_003:0534c01": "恒河沙剎，有國名金主，佛名閻浮檀上，餘",
    "T02n0120_003:0534c02": "如上說。東北方去此過七恒河沙剎，有國名",
    "T02n0120_003:0534c03": "網，佛名網光，餘如上說。東北方去此過八",
    "T02n0120_003:0534c04": "恒河沙剎，有國名淨水，佛名水王，餘如上",
    "T02n0120_003:0534c05": "說。東北方去此過九恒河沙剎，有國名玉洲，",
    "T02n0120_003:0534c06": "佛名玉藏，餘如上說。東北方去此過十恒河",
    "T02n0120_003:0534c07": "沙剎，有國名寶洲，佛名寶地，餘如上說。",
    "T02n0120_003:0534c08": "「東南方去此過一恒河沙剎，有國名金剛積，",
    "T02n0120_003:0534c09": "佛名金剛慧，餘如上說。東南方去此過二恒",
    "T02n0120_003:0534c10": "河沙剎，有國名一切覺，佛名一切覺慧幢，餘",
    "T02n0120_003:0534c11": "如上說。東南方去此過三恒河沙剎，有國名",
    "T02n0120_003:0534c12": "悉檀主，佛名悉檀義勝，餘如上說。東南方",
    "T02n0120_003:0534c13": "去此過四恒河沙剎，有國名無垢，佛名無垢",
    "T02n0120_003:0534c14": "琉璃，餘如上說。東南方去此過五恒河沙",
    "T02n0120_003:0534c15": "剎，有國名不那味，佛名不那聚，餘如上說。",
    "T02n0120_003:0534c16": "東南方去此過六恒河沙剎，有國名香味，",
    "T02n0120_003:0534c17": "佛名香嚴，餘如上說。東南方去此過七恒河",
    "T02n0120_003:0534c18": "沙剎，有國名香主，佛名香藏，餘如上說。東",
    "T02n0120_003:0534c19": "南方去此過八恒河沙剎，有國名直行，佛名",
    "T02n0120_003:0534c20": "直勝，餘如上說。東南方去此過九恒河沙剎，",
    "T02n0120_003:0534c21": "有國名無價，佛名無價上，餘如上說。東南",
    "T02n0120_003:0534c22": "方去此過十恒河沙剎，有國名無邊周羅，佛",
    "T02n0120_003:0534c23": "名無邊王，餘如上說。",
    "T02n0120_003:0534c24": "「西南方去此過一恒河沙剎，有國名無量光，",
    "T02n0120_003:0534c25": "佛名無量壽，餘如上說。西南方去此過二恒",
    "T02n0120_003:0534c26": "河沙剎，有國名無量眼，佛名無量自在，餘",
    "T02n0120_003:0534c27": "如上說。西南方去此過三恒河沙剎，有國名",
    "T02n0120_003:0534c28": "火炎，佛名火炎光，餘如上說。西南方去此",
    "T02n0120_003:0534c29": "過四恒河沙剎，有國名壞闇，佛名壞闇王，餘",
    "T02n0120_003:0535a01": "如上說。西南方去此過五恒河沙剎，有國名",
    "T02n0120_003:0535a02": "調伏主，佛名調伏藏，餘如上說。西南方去",
    "T02n0120_003:0535a03": "此過六恒河沙剎，有國名無生，佛名無生自",
    "T02n0120_003:0535a04": "在，餘如上說。西南方去此過七恒河沙剎，有",
    "T02n0120_003:0535a05": "國名香主，佛名香象遊戲，餘如上說。西南",
    "T02n0120_003:0535a06": "方去此過八恒河沙剎，有國名香篋，佛名香",
    "T02n0120_003:0535a07": "篋王，餘如上說。西南方去此過九恒河沙剎，",
    "T02n0120_003:0535a08": "有國名樂讚，佛名龍樂，餘如上說。西南方去",
    "T02n0120_003:0535a09": "此過十恒河沙剎，有國名勝鬘，佛名勝調伏",
    "T02n0120_003:0535a10": "上，餘如上說。",
    "T02n0120_003:0535a11": "「上方去此過一恒河沙剎，有國名忍見，佛名",
    "T02n0120_003:0535a12": "一切世間樂見高顯王神力嚴淨大誓莊嚴地",
    "T02n0120_003:0535a13": "自在王一切光明積聚門，餘如上說。上方去",
    "T02n0120_003:0535a14": "此過二恒河沙剎，有國名分陀利，佛名妙法",
    "T02n0120_003:0535a15": "分陀利，餘如上說。上方去此過三恒河沙剎，",
    "T02n0120_003:0535a16": "有國名水笑華，佛名笑華王，餘如上說。上方",
    "T02n0120_003:0535a17": "去此過四恒河沙剎，有國名無憂，佛名離一",
    "T02n0120_003:0535a18": "切憂，餘如上說。上方去此過五恒河沙剎，有",
    "T02n0120_003:0535a19": "國名青蓮華，佛名寶華勝，餘如上說。上方去",
    "T02n0120_003:0535a20": "此過六恒河沙剎，有國名波頭摩主，佛名波",
    "T02n0120_003:0535a21": "頭摩藏，餘如上說。上方去此過七恒河沙剎，",
    "T02n0120_003:0535a22": "有國名鳩牟陀，佛名鳩牟陀藏，餘如上說。上",
    "T02n0120_003:0535a23": "方去此過八恒河沙剎，有國名竹，佛名竹香，",
    "T02n0120_003:0535a24": "餘如上說。上方去此過九恒河沙剎，有國名",
    "T02n0120_003:0535a25": "拘迦尼，佛名一切勝王，餘如上說。上方去",
    "T02n0120_003:0535a26": "此過十恒河沙剎，有國名功德河，佛名一切",
    "T02n0120_003:0535a27": "世間河王自在，餘如上說。",
    "T02n0120_003:0535a28": "「下方去此過一恒河沙剎，有國名師子積聚，",
    "T02n0120_003:0535a29": "佛名師子遊戲，餘如上說。下方去此過二恒",
    "T02n0120_003:0535b01": "河沙剎，有國名師子窟，佛名師子吼，餘如上",
    "T02n0120_003:0535b02": "說。下方去此過三恒河沙剎，有國名忍作，佛",
    "T02n0120_003:0535b03": "名忍作華，餘如上說。下方去此過四恒河沙",
    "T02n0120_003:0535b04": "剎，有國名勝，佛名一切生勝，餘如上說。下",
    "T02n0120_003:0535b05": "方去此過五恒河沙剎，有國名無礙積聚，佛",
    "T02n0120_003:0535b06": "號大乘遊戲王，餘如上說。下方去此過六",
    "T02n0120_003:0535b07": "恒河沙剎，有國名頻陀，佛名頻陀山頂，餘如",
    "T02n0120_003:0535b08": "上說。下方去此過七恒河沙剎，有國名尊重",
    "T02n0120_003:0535b09": "難見，佛名一切恭敬王，餘如上說。下方去此",
    "T02n0120_003:0535b10": "過八恒河沙剎，有國名持慧，佛名持慧王，",
    "T02n0120_003:0535b11": "餘如上說。下方去此過九恒河沙剎，有國名",
    "T02n0120_003:0535b12": "地慧，佛名地慧王，餘如上說。下方去此十",
    "T02n0120_003:0535b13": "恒河沙剎，有國名常歡喜王，佛名斷一切疑，",
    "T02n0120_003:0535b14": "在世教化，汝等當往問彼佛言：『云何釋迦牟",
    "T02n0120_003:0535b15": "尼佛住廣說莊嚴際，而住娑婆世界不般涅",
    "T02n0120_003:0535b16": "槃？』汝央掘魔羅與文殊師利俱往詣彼問如",
    "T02n0120_003:0535b17": "是義，彼決一切疑如來當為汝說，以能決斷",
    "T02n0120_003:0535b18": "一切疑故名斷一切疑佛。」",
    "T02n0120_003:0535b19": "爾時，文殊師利與央掘魔羅俱白佛言：「世尊！",
    "T02n0120_003:0535b20": "善哉善哉！唯然受教。」頂禮佛足，猶如鴈王",
    "T02n0120_003:0535b21": "淩虛而去，至常歡喜王剎，禮斷一切疑如來",
    "T02n0120_003:0535b22": "足，却坐一面白彼佛言：「我等從娑婆世界釋",
    "T02n0120_003:0535b23": "迦牟尼佛所，普詣十方各十世界諸如來所，",
    "T02n0120_003:0535b24": "問如是義：『云何釋迦牟尼佛，住娑婆世界不",
    "T02n0120_003:0535b25": "般涅槃解脫之際？』彼諸如來悉答我言：『釋迦",
    "T02n0120_003:0535b26": "牟尼佛即我等身，彼佛自當決汝所疑。』釋迦",
    "T02n0120_003:0535b27": "牟尼佛，復遣我來至世尊所言：『斷一切疑如來",
    "T02n0120_003:0535b28": "當為汝說。』是故我今諮問所疑：『云何釋迦牟",
    "T02n0120_003:0535b29": "尼佛住娑婆世界而不般涅槃？』」彼佛答言：「汝",
    "T02n0120_003:0535c01": "等還去，彼佛自當決斷汝等一切所疑。如是",
    "T02n0120_003:0535c02": "無量釋迦牟尼如來所使。」爾時，二人俱發聲",
    "T02n0120_003:0535c03": "言：「善哉善哉！唯然受教。」禮彼佛足奉辭而",
    "T02n0120_003:0535c04": "還，至釋迦牟尼佛所，稽首作禮如是歎言：「奇",
    "T02n0120_003:0535c05": "哉世尊！釋迦牟尼如來持無量阿僧祇身，悉",
    "T02n0120_003:0535c06": "告我言：『汝等還去，釋迦牟尼佛當決汝疑，彼",
    "T02n0120_003:0535c07": "佛世尊即是我身。』」爾時，世尊告文殊等言：「彼",
    "T02n0120_003:0535c08": "諸如來告汝等言：『我即是彼如來身耶？』」文殊",
    "T02n0120_003:0535c09": "等言：「如是。世尊！一切如來皆作是說。」爾時，",
    "T02n0120_003:0535c10": "世尊告文殊等言：「彼諸如來世界云何？」文殊",
    "T02n0120_003:0535c11": "等言：「彼諸世界，無諸沙礫平如澄水，柔軟樂",
    "T02n0120_003:0535c12": "觸猶如綿纊，如安樂國無諸五濁，亦無女人",
    "T02n0120_003:0535c13": "聲聞緣覺，唯有一乘無有餘乘。」佛告文殊等",
    "T02n0120_003:0535c14": "言：「若善男子善女人，稱彼一切諸佛名號，若",
    "T02n0120_003:0535c15": "讀若書若聞乃至戲笑言說，或順他人或欲",
    "T02n0120_003:0535c16": "自顯，若有一切恐怖事至悉皆消滅，一切諸",
    "T02n0120_003:0535c17": "天、龍、夜叉、乾闥婆、阿修羅、迦樓羅、緊那羅、摩",
    "T02n0120_003:0535c18": "睺羅伽等，不能惱亂，聞則擁護閉四趣門，我",
    "T02n0120_003:0535c19": "說未發心者得菩提因，況清淨心若讀若誦",
    "T02n0120_003:0535c20": "若書若聞？央掘魔羅！如來復有奇特大威德",
    "T02n0120_003:0535c21": "力方廣惣持大修多羅說，八十億佛皆是",
    "T02n0120_003:0535c22": "一佛即是我身，如是廣說，如是無量佛剎，如",
    "T02n0120_003:0535c23": "是無量如來，如是如來色身無量無邊，如來",
    "T02n0120_003:0535c24": "成就如是無量功德，云何當有若無常、若疾",
    "T02n0120_003:0535c25": "病？如來常住無邊之身。我今當復廣說有",
    "T02n0120_003:0535c26": "根本，有因有緣，一切佛一切因，悉皆不樂生",
    "T02n0120_003:0535c27": "此世界，以此眾生不可治故。以是義故，我於",
    "T02n0120_003:0535c28": "此世界治不可治眾生，數數捨身故生不生",
    "T02n0120_003:0535c29": "身次應實際身、無作身。",
    "T02n0120_003:0536a01": "「我於無量阿僧祇劫，為護法故捨恒河沙身，",
    "T02n0120_003:0536a02": "一一身若傷若打若壞故，生此不壞無為之",
    "T02n0120_003:0536a03": "身。我於無量阿僧祇劫眾多住處，精進捨身",
    "T02n0120_003:0536a04": "恒河沙數，一一身住無量劫精進苦行故，生",
    "T02n0120_003:0536a05": "不老身。我於無量阿僧祇劫，生疾疫劫為作",
    "T02n0120_003:0536a06": "良藥，一一身趣恒河沙劫故，生無病身。我於",
    "T02n0120_003:0536a07": "無量阿僧祇劫恒河沙生，為斷無量眾生飢",
    "T02n0120_003:0536a08": "餓之病，施大乘味故，生不死身。我於無量",
    "T02n0120_003:0536a09": "阿僧祇劫恒河沙生，除無量眾生煩惱垢污，",
    "T02n0120_003:0536a10": "為諸難事示如來藏故，生無染污身。我於無",
    "T02n0120_003:0536a11": "量阿僧祇劫恒河沙生，為除無量餓鬼飢渴",
    "T02n0120_003:0536a12": "之病，以一乘味令其飽滿故，生無漏身。我於",
    "T02n0120_003:0536a13": "無量阿僧祇劫恒河沙生，於一切眾生等心",
    "T02n0120_003:0536a14": "愛念，如父如母如子如兄如弟故，生無罪身。",
    "T02n0120_003:0536a15": "我於無量阿僧祇劫恒河沙生，無量眾生、諸",
    "T02n0120_003:0536a16": "天及人不實語者，安立大乘諦故，生諦常身。",
    "T02n0120_003:0536a17": "我於無量阿僧祇劫恒河沙生，無量眾生、諸",
    "T02n0120_003:0536a18": "天及人諸非法眾，安立出世間法故，生此法",
    "T02n0120_003:0536a19": "身。我於無量阿僧祇劫恒河沙生，無量眾生",
    "T02n0120_003:0536a20": "諸天及人隨邪見者，安立正見故，生此第",
    "T02n0120_003:0536a21": "一寂靜之身。",
    "T02n0120_003:0536a22": "「我於無量阿僧祇劫恒河沙生，無量眾生、諸",
    "T02n0120_003:0536a23": "天及人有恐怖者，安立無畏故，生安隱身。我",
    "T02n0120_003:0536a24": "於無量阿僧祇劫恒河沙生，無量眾生、諸天",
    "T02n0120_003:0536a25": "及人多憂惱者，安立無憂惱法故，生此無憂",
    "T02n0120_003:0536a26": "離憂之身。我於無量阿僧祇劫恒河沙生，一切",
    "T02n0120_003:0536a27": "天人樂他婬者，安立大尸羅威儀故，生此無",
    "T02n0120_003:0536a28": "塵離塵之身。我於無量阿僧祇劫恒河沙生，",
    "T02n0120_003:0536a29": "無量眾生惡像類者，攝令清淨安立正法故，",
    "T02n0120_003:0536b01": "生此無羸離羸法身。我於無量阿僧祇劫",
    "T02n0120_003:0536b02": "恒河沙生，無量眾生諸天及人諸貧窮者，施",
    "T02n0120_003:0536b03": "財法二藏安立菩提故，生無災法身。我於無",
    "T02n0120_003:0536b04": "量阿僧祇劫恒河沙生，無量眾生、諸天及人",
    "T02n0120_003:0536b05": "隨愛欲者，安立離欲故，生此無量無惱之",
    "T02n0120_003:0536b06": "身。我於無量阿僧祇劫恒河沙生，拂除無量",
    "T02n0120_003:0536b07": "眾生、諸天及人一切煩惱，如除蛇毒故，生此",
    "T02n0120_003:0536b08": "無患離患法身。我於無量阿僧祇劫恒河沙",
    "T02n0120_003:0536b09": "生，與無量眾生、諸天及人，結法親屬，世間親",
    "T02n0120_003:0536b10": "厚無過法親故，生無作法明顯妙身。我於無",
    "T02n0120_003:0536b11": "量阿僧祇劫恒河沙生，為無量眾生、諸天及",
    "T02n0120_003:0536b12": "人，如法演說清淨如來藏法故，生此無所",
    "T02n0120_003:0536b13": "有身。我於無量阿僧祇劫恒河沙生，安立一",
    "T02n0120_003:0536b14": "切諸天世人，令住如來希有秘密故，生希有",
    "T02n0120_003:0536b15": "身。",
    "T02n0120_003:0536b16": "「我於無量阿僧祇劫恒河沙生，以佛成就無",
    "T02n0120_003:0536b17": "量眾生諸天及人故，生無量無邊尊勝之身。",
    "T02n0120_003:0536b18": "我於無量阿僧祇劫恒河沙生，為度無量眾",
    "T02n0120_003:0536b19": "生，於處處雜姓示現受生故，生此高身。我於",
    "T02n0120_003:0536b20": "無量阿僧祇劫恒河沙生，令無量眾生度一切",
    "T02n0120_003:0536b21": "有，安立菩提故，生無上身。我於無量阿僧祇",
    "T02n0120_003:0536b22": "劫恒河沙生，現隨世間支節不具，令無量眾",
    "T02n0120_003:0536b23": "生安立菩提故，生無上法身。我於無量阿僧",
    "T02n0120_003:0536b24": "祇劫恒河沙生，不隱恒性如來之藏，為一切眾",
    "T02n0120_003:0536b25": "生安慰說故，生此恒身。我於無量阿僧祇劫",
    "T02n0120_003:0536b26": "恒河沙生，護持淨戒，見天女魔女及世間女",
    "T02n0120_003:0536b27": "不起染心故，生不危脆身。我於無量阿僧祇",
    "T02n0120_003:0536b28": "劫恒河沙生，一切世間尊長女人所不起染心",
    "T02n0120_003:0536b29": "故，生不崩墜身。我於無量阿僧祇劫恒河沙",
    "T02n0120_003:0536c01": "生，為無量眾生、諸天及人，除諸病患故，生",
    "T02n0120_003:0536c02": "此無邊無比之身。我於無量阿僧祇劫恒河",
    "T02n0120_003:0536c03": "沙生，令無量眾生乃至畜生安立深法故，生",
    "T02n0120_003:0536c04": "深遠身。我於無量阿僧祇劫恒河沙生，為一",
    "T02n0120_003:0536c05": "切天人說如來藏如虛空鳥跡，令佛性顯現",
    "T02n0120_003:0536c06": "故，生不可見身。",
    "T02n0120_003:0536c07": "「我於無量阿僧祇劫恒河沙生，轉無量眾生、",
    "T02n0120_003:0536c08": "諸天及人執無我見，示以難見如來藏故，生",
    "T02n0120_003:0536c09": "一切眾生難見之身。我於無量阿僧祇劫恒",
    "T02n0120_003:0536c10": "河沙生，令一切天人不害眾生安立正法故，",
    "T02n0120_003:0536c11": "生微細身。我於無量阿僧祇劫恒河沙生，令",
    "T02n0120_003:0536c12": "一切天人生法樂故，生圓滿身。我於無量阿",
    "T02n0120_003:0536c13": "僧祇劫恒河沙生，普示天人如來之藏，如今",
    "T02n0120_003:0536c14": "所見文殊師利故，生不難見身。我於無量阿",
    "T02n0120_003:0536c15": "僧祇劫恒河沙生，解一切眾生縛安立解脫故，",
    "T02n0120_003:0536c16": "生極難見身。我於無量阿僧祇劫恒河沙生，",
    "T02n0120_003:0536c17": "天人惡趣一切諸有，普於中住，悉令安立真",
    "T02n0120_003:0536c18": "實解脫故，生無分身。我於無量阿僧祇劫恒",
    "T02n0120_003:0536c19": "河沙生，令一切天人淨持五戒故，生無筋骨",
    "T02n0120_003:0536c20": "身。我於無量阿僧祇劫恒河沙生，善發大願",
    "T02n0120_003:0536c21": "度一切眾生故，生一切處解脫之身。我於無",
    "T02n0120_003:0536c22": "量阿僧祇劫恒河沙生，拔一切眾生諸惡見",
    "T02n0120_003:0536c23": "箭安立真實法故，生此寂靜不變易身。我於",
    "T02n0120_003:0536c24": "無量阿僧祇劫恒河沙生，等視一切眾生如",
    "T02n0120_003:0536c25": "羅睺羅，亦令他等故，生寂止身。",
    "T02n0120_003:0536c26": "「我於無量阿僧祇劫恒河沙生，自修知足令",
    "T02n0120_003:0536c27": "他知足故，生上止身。我於無量阿僧祇劫恒",
    "T02n0120_003:0536c28": "河沙生，為諸聲聞說離食知足故，生斷一切",
    "T02n0120_003:0536c29": "求波羅蜜身。我於無量阿僧祇劫恒河沙生，",
    "T02n0120_003:0537a01": "捨離一切魚肉美食，亦教眾生令捨離故，生",
    "T02n0120_003:0537a02": "美妙身。我於無量阿僧祇劫恒河沙生，令無",
    "T02n0120_003:0537a03": "量眾生諸天及人吐一切煩惱故，生離虛偽",
    "T02n0120_003:0537a04": "身。我於無量阿僧祇劫恒河沙生，無量眾生",
    "T02n0120_003:0537a05": "惡像類者，壞其住處驅出人眾，猶如火雹",
    "T02n0120_003:0537a06": "故，生破宅身。我於無量阿僧祇劫恒河沙生，",
    "T02n0120_003:0537a07": "無量眾生迷惑四倒，飲以法味故，生離慢梵",
    "T02n0120_003:0537a08": "身。我於無量阿僧祇劫恒河沙生，無量眾生",
    "T02n0120_003:0537a09": "如來之藏寂靜恒道，離亂過惡極令正真故，",
    "T02n0120_003:0537a10": "生寂靜捨身。我於無量阿僧祇劫恒河沙生，",
    "T02n0120_003:0537a11": "無量眾生無我佛語者，建立有我如指指月",
    "T02n0120_003:0537a12": "故，生捨離身。我於無量阿僧祇劫恒河沙生，",
    "T02n0120_003:0537a13": "無量般涅槃般涅槃，而不般涅槃般涅槃故，",
    "T02n0120_003:0537a14": "生如法法身。我於無量阿僧祇劫恒河沙生，",
    "T02n0120_003:0537a15": "盡無量眾生際，極方便求如來藏垢，不可得",
    "T02n0120_003:0537a16": "故，生此界身。一切眾生悉有此界。",
    "T02n0120_003:0537a17": "「我於無量阿僧祇劫恒河沙生，演說大乘無",
    "T02n0120_003:0537a18": "礙智，無我我所真實門故，生無入處身。我於",
    "T02n0120_003:0537a19": "無量阿僧祇劫恒河沙生，成就無量眾生令",
    "T02n0120_003:0537a20": "畏煩惱故，生善出世間上上之身。我於無量",
    "T02n0120_003:0537a21": "阿僧祇劫恒河沙生，為一切眾生而作歸趣，",
    "T02n0120_003:0537a22": "無依作依無親作親故，生如萬流趣大海身。",
    "T02n0120_003:0537a23": "我於無量阿僧祇劫恒河沙生，以無畏心說如",
    "T02n0120_003:0537a24": "來藏經故，生安住身。我於無量阿僧祇劫恒",
    "T02n0120_003:0537a25": "河沙生，捨上宮殿轉輪王位無量快樂入山",
    "T02n0120_003:0537a26": "學道故，生宮殿身安樂不動。我於無量阿僧",
    "T02n0120_003:0537a27": "祇劫恒河沙生，離慢緩眾如避栴陀羅，於淨",
    "T02n0120_003:0537a28": "戒者乃至不同水器故，生不悔身。我於無量",
    "T02n0120_003:0537a29": "阿僧祇劫恒河沙生，輕無量眾生煩惱重擔",
    "T02n0120_003:0537b01": "故，生休息身照然明顯。我於無量阿僧祇劫",
    "T02n0120_003:0537b02": "恒河沙生，毀呰在家如處牢獄故，生一切眾",
    "T02n0120_003:0537b03": "生所求之身。我於無量阿僧祇劫恒河沙生，",
    "T02n0120_003:0537b04": "令無量眾生斷貪恚癡故，生無病無畏無我",
    "T02n0120_003:0537b05": "所身。我於無量阿僧祇劫恒河沙生，令無量",
    "T02n0120_003:0537b06": "眾生、諸天及人，毀呰女人娛樂煩惱猶如毒蛇",
    "T02n0120_003:0537b07": "故，生此滅身。",
    "T02n0120_003:0537b08": "「我於無量阿僧祇劫恒河沙生，於燈光如來",
    "T02n0120_003:0537b09": "所修菩薩行聞自受記，隨順於如不謗經故，",
    "T02n0120_003:0537b10": "生舍宅身。我於無量阿僧祇劫恒河沙生，聞",
    "T02n0120_003:0537b11": "如來藏，一切眾生斷諸煩惱便得成佛，因其信",
    "T02n0120_003:0537b12": "樂覆護眾生故，生覆護身。我為菩薩時，無量",
    "T02n0120_003:0537b13": "阿僧祇劫恒河沙生，作忍辱仙人行四無量",
    "T02n0120_003:0537b14": "故，生一切眾生依怙之身。我於無量阿僧祇",
    "T02n0120_003:0537b15": "劫恒河沙生，常為無量諸天世人，演說大乘",
    "T02n0120_003:0537b16": "一乘無上乘無礙之智，極大照明一切眾生所",
    "T02n0120_003:0537b17": "趣向乘，彼聞說已，以是大乘破阿僧祇惡故，",
    "T02n0120_003:0537b18": "生趣向身。我於無量阿僧祇劫恒河沙生，讚",
    "T02n0120_003:0537b19": "歎界安隱界一切眾生第一界無垢如來藏，",
    "T02n0120_003:0537b20": "無合會故，生無合會身。我於無量阿僧祇劫",
    "T02n0120_003:0537b21": "恒河沙生，令無量眾生、諸天及人入白淨解",
    "T02n0120_003:0537b22": "脫天舍宅故，生虛曠無限容受勝身。我於無",
    "T02n0120_003:0537b23": "量阿僧祇劫恒河沙生，無量眾生若男若女，",
    "T02n0120_003:0537b24": "作父母兄弟姊妹想故，生一切處無上父身。",
    "T02n0120_003:0537b25": "我於無量阿僧祇劫恒河沙生，於飢饉劫以",
    "T02n0120_003:0537b26": "無量身施彼食故，生一切處離飢渴病身。我",
    "T02n0120_003:0537b27": "於無量阿僧祇劫恒河沙生，為無量眾生，毀",
    "T02n0120_003:0537b28": "呰一闡提惡令生怖畏故，生此捨離一切有",
    "T02n0120_003:0537b29": "身。我於無量阿僧祇劫恒河沙生，示現無量",
    "T02n0120_003:0537c01": "方便身法身勝藥樹身，不增不善因故，生一",
    "T02n0120_003:0537c02": "切無行寂止之身。",
    "T02n0120_003:0537c03": "「我於無量阿僧祇劫恒河沙生，度無量眾生",
    "T02n0120_003:0537c04": "令滅煩惱，示其自性，如於掌中視菴羅果",
    "T02n0120_003:0537c05": "故，生斷道身。我於無量阿僧祇劫恒河沙生，",
    "T02n0120_003:0537c06": "為無量眾生毀呰一切有，如四毒蛇、如空瓶",
    "T02n0120_003:0537c07": "故，生離津溜筋脈之身。我於無量阿僧祇劫",
    "T02n0120_003:0537c08": "恒河沙生，為無量眾生，滅一切有無量煩惱，",
    "T02n0120_003:0537c09": "離欲滅盡涅槃故，生涅槃不動快樂之身。央",
    "T02n0120_003:0537c10": "掘魔羅！我於無量阿僧祇劫，一切無際處住",
    "T02n0120_003:0537c11": "而復住此。央掘魔羅！涅槃即是解脫，解脫即",
    "T02n0120_003:0537c12": "是如來。」",
    "T02n0120_003:0537c13": "央掘魔羅經卷第三"
}