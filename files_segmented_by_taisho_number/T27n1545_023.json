{
    "T27n1545_023:0115b11": "阿毘達磨大毘婆沙論卷第二十",
    "T27n1545_023:0115b12": "三",
    "T27n1545_023:0115b14": "五百大阿羅漢等造",
    "T27n1545_023:0115b15": "三藏法師玄奘奉　詔譯",
    "T27n1545_023:0115b16": "15雜蘊第一中智納息第二之十五",
    "T27n1545_023:0115b17": "頗有於隨眠滅身作證而慧不見彼滅耶。",
    "T27n1545_023:0115b18": "答應作四句。有於隨眠滅身作證而慧不",
    "T27n1545_023:0115b19": "見彼滅。謂諸異生離欲界乃至無所有處",
    "T27n1545_023:0115b20": "染時。所有自地自品諸隨眠滅。若諸聖者苦",
    "T27n1545_023:0115b21": "現觀時。見苦所斷諸隨眠滅。集現觀時見集",
    "T27n1545_023:0115b22": "所斷諸隨眠滅。道現觀時見道所斷諸隨眠",
    "T27n1545_023:0115b23": "滅。修道位中以苦集道及世俗智隨其所應。",
    "T27n1545_023:0115b24": "離欲界乃至非想非非想處染時。所有自地",
    "T27n1545_023:0115b25": "自品修所斷諸隨眠滅。若以苦集道及世俗",
    "T27n1545_023:0115b26": "智隨其所應得果及練根成時所證已斷諸",
    "T27n1545_023:0115b27": "隨眠滅。有慧見彼滅而身不作證。謂滅現",
    "T27n1545_023:0115b28": "觀時見苦集道及修所斷諸隨眠滅。修道位",
    "T27n1545_023:0115b29": "中若以滅智離欲界乃至非想非非想處染",
    "T27n1545_023:0115c01": "時。除得果位。隨現所觀已斷未斷諸隨眠",
    "T27n1545_023:0115c02": "滅。及餘一切異生聖者不證擇滅而見滅",
    "T27n1545_023:0115c03": "時。即彼所見諸隨眠滅。有於隨眠滅身作",
    "T27n1545_023:0115c04": "證慧亦見彼滅。謂滅現觀時見滅所斷諸隨",
    "T27n1545_023:0115c05": "眠滅。修道位中若以滅智離欲界乃至非想",
    "T27n1545_023:0115c06": "非非想處染時。所證所觀諸隨眠滅若以滅",
    "T27n1545_023:0115c07": "智練根成時。所證所觀諸隨眠滅。有於隨",
    "T27n1545_023:0115c08": "眠滅身不作證慧亦不見彼滅。謂除前",
    "T27n1545_023:0115c09": "相。",
    "T27n1545_023:0115c10": "頗有一剎那頃於隨眠滅身作證而慧不",
    "T27n1545_023:0115c11": "見彼滅耶。答應作四句。謂以滅法智得",
    "T27n1545_023:0115c12": "一來果時。有於隨眠滅身作證而慧不見",
    "T27n1545_023:0115c13": "彼滅。謂爾時色無色界見所斷諸隨眠滅。有",
    "T27n1545_023:0115c14": "慧見彼滅而身不作證。謂欲界修所斷後三",
    "T27n1545_023:0115c15": "品諸隨眠滅。有於隨眠滅身作證慧亦見",
    "T27n1545_023:0115c16": "彼滅。謂欲界一切見所斷及修所斷前六品",
    "T27n1545_023:0115c17": "諸隨眠滅。有於隨眠滅身不作證慧亦不",
    "T27n1545_023:0115c18": "見彼滅。謂色無色界修所斷諸隨眠滅。如",
    "T27n1545_023:0115c19": "以滅法智得一來果時。一剎那頃有四句。",
    "T27n1545_023:0115c20": "如是以滅智預流一來或不還者轉根時。一",
    "T27n1545_023:0115c21": "剎那頃皆得作四句。",
    "T27n1545_023:0115c22": "云何因境斷識。答苦智已生集智未生。若",
    "T27n1545_023:0115c23": "心見集所斷見苦所斷緣。是謂因境斷識。此",
    "T27n1545_023:0115c24": "中若識因斷境斷。自體未斷名因境斷識。",
    "T27n1545_023:0115c25": "諸有欲令遍行隨眠及彼相應俱有諸法於",
    "T27n1545_023:0115c26": "自部非遍行因者。彼作是說。苦智已生集",
    "T27n1545_023:0115c27": "智未生。若心見集所斷見苦所斷緣。此心因",
    "T27n1545_023:0115c28": "全斷境全斷。自體未斷故名因境斷識。爾",
    "T27n1545_023:0115c29": "時若心見集所斷見集滅道修所斷緣。此心",
    "T27n1545_023:0116a01": "因雖全斷而境未斷故。非因境斷識。爾時",
    "T27n1545_023:0116a02": "若心見集所斷見苦集滅道修所斷緣。此心",
    "T27n1545_023:0116a03": "因雖全斷而境有斷有未斷故。非因境斷",
    "T27n1545_023:0116a04": "識。諸有欲令遍行隨眠及彼相應俱有諸法",
    "T27n1545_023:0116a05": "亦作自部遍行因者。彼作是說。苦智已生",
    "T27n1545_023:0116a06": "集智未生。若心見集所斷見苦所斷緣。此",
    "T27n1545_023:0116a07": "心自部因雖未斷而他部因全斷境全斷。自",
    "T27n1545_023:0116a08": "體未斷故名因境斷識。爾時若心見集所斷",
    "T27n1545_023:0116a09": "見集滅道修所斷緣。此心因有斷有未斷",
    "T27n1545_023:0116a10": "境未斷故非因境斷識。爾時若心見集所斷",
    "T27n1545_023:0116a11": "見苦集滅道修所斷緣。此心因境俱有斷有",
    "T27n1545_023:0116a12": "未斷故非因境斷識。已顯因境斷識自性。次",
    "T27n1545_023:0116a13": "應顯彼隨眠隨增。問於此識有幾隨眠隨",
    "T27n1545_023:0116a14": "增耶。答十九。問一心耶。答不爾。其事云何。",
    "T27n1545_023:0116a15": "謂未離欲染。苦法智已生集法智未生。若",
    "T27n1545_023:0116a16": "心欲界見集所斷見苦所斷緣。此因境斷識。",
    "T27n1545_023:0116a17": "欲界見集所斷七隨眠隨增。四於此識相應",
    "T27n1545_023:0116a18": "所緣隨眠隨增。謂邪見見取疑無明。三於此",
    "T27n1545_023:0116a19": "識唯有所緣隨眠隨增。謂愛恚慢。已離",
    "T27n1545_023:0116a20": "欲染未離色染。苦類智已生集類智未生。",
    "T27n1545_023:0116a21": "若心色界見集所斷見苦所斷緣。此因境斷",
    "T27n1545_023:0116a22": "識。色界見集所斷六隨眠隨增。四於此識相",
    "T27n1545_023:0116a23": "應所緣隨眠隨增。如欲界說。二於此識唯",
    "T27n1545_023:0116a24": "有所緣隨眠隨增。謂愛慢。問未離欲染",
    "T27n1545_023:0116a25": "者亦可爾。何故說已離欲染耶。答此中說。",
    "T27n1545_023:0116a26": "容現行者要離下地染。上地煩惱方得現",
    "T27n1545_023:0116a27": "行故作是說。已離色染。苦類智已生集類",
    "T27n1545_023:0116a28": "智未生。若心無色界見集所斷見苦所斷緣。",
    "T27n1545_023:0116a29": "此因境斷識。無色界見集所斷六隨眠隨增。",
    "T27n1545_023:0116b01": "四於此識相應所緣隨眠隨增。二於此識",
    "T27n1545_023:0116b02": "唯有所緣隨眠隨增。如色界說。此中有誦",
    "T27n1545_023:0116b03": "已離色染未離無色染。彼不應誦說。集類",
    "T27n1545_023:0116b04": "智未生已顯未離無色染故。問修所斷中亦",
    "T27n1545_023:0116b05": "可建立因境斷識。謂已斷上上品乃至下中",
    "T27n1545_023:0116b06": "品者。所未斷八品乃至一品心。此心緣前",
    "T27n1545_023:0116b07": "已斷一品乃至八品。前一品乃至八品因已",
    "T27n1545_023:0116b08": "斷故。亦應名為因境斷識。何故不說。答亦",
    "T27n1545_023:0116b09": "應說而不說者。當知此義有餘。復次若異",
    "T27n1545_023:0116b10": "部識異部為因異部為境而因境斷體未斷",
    "T27n1545_023:0116b11": "者。此中說之。修所斷心自部為因自部為",
    "T27n1545_023:0116b12": "境。雖因境斷而不說為因境斷識。復次此",
    "T27n1545_023:0116b13": "中因者說遍行因。唯染污故餘因不定。此中",
    "T27n1545_023:0116b14": "識者唯說隨眠相應諸心唯染污故。由此所",
    "T27n1545_023:0116b15": "說因境斷識。唯在三界見集所斷。",
    "T27n1545_023:0116b16": "問何故因後說隨眠耶。答以阿毘達磨藏",
    "T27n1545_023:0116b17": "義應以十四事覺知。謂六因四緣攝相應",
    "T27n1545_023:0116b18": "成就不成就若以如是十四事。覺知阿毘",
    "T27n1545_023:0116b19": "達磨無錯謬者。名阿毘達磨師。非但誦持",
    "T27n1545_023:0116b20": "文者。有餘師說。應以七事覺知阿毘達磨",
    "T27n1545_023:0116b21": "藏義。謂因善巧緣善巧。自相善巧。共相善巧。",
    "T27n1545_023:0116b22": "攝不攝善巧。相應不相應善巧成就不成就",
    "T27n1545_023:0116b23": "善巧。若以如是七事覺知阿毘達磨無錯",
    "T27n1545_023:0116b24": "謬者。名阿毘達磨師非但誦持文者。是故",
    "T27n1545_023:0116b25": "因後說諸隨眠於義無失。",
    "T27n1545_023:0116b26": "3 補特伽羅納息1大毘婆沙論雜蘊第一中補特伽羅納息",
    "T27n1545_023:0116b27": "第三之一",
    "T27n1545_023:0116b28": "一補特伽羅。於此生十二支緣起。幾過去幾",
    "T27n1545_023:0116b29": "未來幾現在。如是等章及解章義既領會已。",
    "T27n1545_023:0116c01": "次應廣釋。問何故作此論。答為止他宗顯",
    "T27n1545_023:0116c02": "正義故謂或有執過去未來體非實有。現在",
    "T27n1545_023:0116c03": "雖有而是無為。為止彼宗顯過去未來體",
    "T27n1545_023:0116c04": "是實有。現在是有為世所攝故。或復有執。",
    "T27n1545_023:0116c05": "緣起是無為如分別論者。問彼因何故作如",
    "T27n1545_023:0116c06": "是執。答彼因經故。謂契經說。如來出世若",
    "T27n1545_023:0116c07": "不出世法住法性。佛自等覺為他開示乃至",
    "T27n1545_023:0116c08": "廣說。故知緣起是無為法。為止彼宗顯示",
    "T27n1545_023:0116c09": "緣起是有為法墮三世故。無無為法墮在",
    "T27n1545_023:0116c10": "三世。問若緣起法非無為者。如何會釋彼",
    "T27n1545_023:0116c11": "所引經。答經說因果決定義故。謂佛出世若",
    "T27n1545_023:0116c12": "不出世。無明決定是諸行因。諸行決定是無",
    "T27n1545_023:0116c13": "明果。如是乃至生決定是老死因。老死決",
    "T27n1545_023:0116c14": "定是生果。法住法性是決定義。非無為義。",
    "T27n1545_023:0116c15": "經意如是。若不爾者。契經亦說。如來出世",
    "T27n1545_023:0116c16": "若不出世。法住法性色常色相。乃至識常識",
    "T27n1545_023:0116c17": "相。地常堅相乃至風常動相。喝梨德鷄常是",
    "T27n1545_023:0116c18": "苦味。羯竹迦盧呬尼常是辛味。豈五蘊等亦",
    "T27n1545_023:0116c19": "是無為。彼既有為。緣起亦爾。謂五蘊等自",
    "T27n1545_023:0116c20": "相決定說如是言。緣起亦依因果決定。作",
    "T27n1545_023:0116c21": "如是說。為止如是他宗異執顯示正理故",
    "T27n1545_023:0116c22": "作斯論。",
    "T27n1545_023:0116c23": "此中論者所發論端應辯五事。一者何故唯",
    "T27n1545_023:0116c24": "說一補特伽羅。二者說何等一補特伽羅。",
    "T27n1545_023:0116c25": "三者何故唯說此生。四者說何等此生五",
    "T27n1545_023:0116c26": "者說何等現在。何故唯說一補特伽羅者。",
    "T27n1545_023:0116c27": "為避論文煩廣失故。若說一切補特伽羅",
    "T27n1545_023:0116c28": "論文煩廣亦為無用。說一則知餘亦爾故。",
    "T27n1545_023:0116c29": "說何等一補特伽羅者。若有遍歷此十二",
    "T27n1545_023:0117a01": "支如陟梯蹬。是此所說。謂若過去起無明",
    "T27n1545_023:0117a02": "行。引得現在識名色六處觸受。復於現在",
    "T27n1545_023:0117a03": "起愛取有。引得未來生老死者。是此所說",
    "T27n1545_023:0117a04": "一補特伽羅。若有過去起無明行。引得現",
    "T27n1545_023:0117a05": "在識乃至受。現在不復起愛取有引得未",
    "T27n1545_023:0117a06": "來生老死者。非此所說。如智蘊說。成就八",
    "T27n1545_023:0117a07": "支名學行者。何等學者是彼所說。若有遍",
    "T27n1545_023:0117a08": "歷三摩鉢底如陟梯蹬。是彼所說。謂若先",
    "T27n1545_023:0117a09": "入有尋有伺定。次入無尋無伺定。次入無",
    "T27n1545_023:0117a10": "色定。次入滅盡定。出滅盡定起有漏心現",
    "T27n1545_023:0117a11": "在前者。彼中說之。若有先入有尋有伺定。",
    "T27n1545_023:0117a12": "次入無尋無伺定。次入無色定。次入滅盡",
    "T27n1545_023:0117a13": "定。出滅盡定起無漏心現在前者。非彼所",
    "T27n1545_023:0117a14": "說。又如經說。先見女人形容端正少壯充",
    "T27n1545_023:0117a15": "悅。次復見彼衰老羸瘦。次復見彼重病困",
    "T27n1545_023:0117a16": "苦。次復見彼死經一日乃至七日。次復見",
    "T27n1545_023:0117a17": "彼膖脹膿爛。次復見彼骨節分離無血肉等。",
    "T27n1545_023:0117a18": "後復見彼骸骨腐爛如鳩鴿色。若有女人",
    "T27n1545_023:0117a19": "遍經如上所說諸位。是彼經說。若不爾者",
    "T27n1545_023:0117a20": "非彼所說。此中亦爾。但說遍歷十二支者",
    "T27n1545_023:0117a21": "不說其餘。何故唯說此生者。說現在生則",
    "T27n1545_023:0117a22": "知過去未來亦爾故不說餘。說何等此生",
    "T27n1545_023:0117a23": "者。一眾同分說為此生。說何等現在者。",
    "T27n1545_023:0117a24": "說眾同分現在。不說剎那現在及分位現",
    "T27n1545_023:0117a25": "在。",
    "T27n1545_023:0117a26": "一補特伽羅於此生十二支緣起幾過去幾",
    "T27n1545_023:0117a27": "未來幾現在耶。答二過去。謂無明行。二未",
    "T27n1545_023:0117a28": "來。謂生老死。八現在。謂識名色六處觸受愛",
    "T27n1545_023:0117a29": "取有。問此十二支過去未來現在皆具。何",
    "T27n1545_023:0117b01": "故但說過去未來各有二支現在有八。答",
    "T27n1545_023:0117b02": "無慧眼者以現在因推未來果。以現在果",
    "T27n1545_023:0117b03": "推過去因。可知亦有故作是說。以現在",
    "T27n1545_023:0117b04": "因者。謂愛取有。推未來果者謂生老死。以",
    "T27n1545_023:0117b05": "現在果者。謂識名色六處觸受。推過去因",
    "T27n1545_023:0117b06": "者。謂無明行。世尊欲令無慧眼者。以現因",
    "T27n1545_023:0117b07": "果推有去來。由此即能辦所作事。過去世",
    "T27n1545_023:0117b08": "果未來世因。由此為門亦可知有。故此論",
    "T27n1545_023:0117b09": "者但作是說。復次說有過去二支即遮生",
    "T27n1545_023:0117b10": "死本無今有執。說有未來二支即遮生死",
    "T27n1545_023:0117b11": "有已還無執。說有現在八支成立生死因",
    "T27n1545_023:0117b12": "果相續。如是如來化事已滿故作是說。復次",
    "T27n1545_023:0117b13": "說有過去二支即遮常見。說有未來二支",
    "T27n1545_023:0117b14": "即遮斷見。說有現在八支即顯中道。如是",
    "T27n1545_023:0117b15": "如來化事已滿故作是說。復次說有過去二",
    "T27n1545_023:0117b16": "支即顯生死有因。說有未來二支即顯生",
    "T27n1545_023:0117b17": "死有果。說有現在八支即顯因果相續。由",
    "T27n1545_023:0117b18": "此有情能辦所作故作是說。復次說有過",
    "T27n1545_023:0117b19": "去二支除前際愚。說有未來二支除後際",
    "T27n1545_023:0117b20": "愚。說有現在八支除中際愚。由此有情能",
    "T27n1545_023:0117b21": "辦所作故作是說。復次此中但說一生因",
    "T27n1545_023:0117b22": "果。餘生因果義准可知。故作是說。",
    "T27n1545_023:0117b23": "品類足論作如是言。云何緣起法。謂一切有",
    "T27n1545_023:0117b24": "為法。問此與彼論所說何異。答此說不了",
    "T27n1545_023:0117b25": "義。彼說是了義。此是有餘說。彼是無餘說。",
    "T27n1545_023:0117b26": "此說有密意。彼說無密意。此說有別因。彼",
    "T27n1545_023:0117b27": "說無別因。此說是世俗。彼說是勝義。此唯",
    "T27n1545_023:0117b28": "說有情數緣起法。彼通說有情數非有情數",
    "T27n1545_023:0117b29": "緣起法。此唯說有根緣起法。彼通說有根無",
    "T27n1545_023:0117c01": "根緣起法。此唯說有心緣起法。彼通說有心",
    "T27n1545_023:0117c02": "無心緣起法。此唯說執受緣起法。彼通說",
    "T27n1545_023:0117c03": "執受非執受緣起法。復次緣起有四種。一",
    "T27n1545_023:0117c04": "剎那。二連縛。三分位。四遠續。此說分位遠",
    "T27n1545_023:0117c05": "續。彼說剎那連縛。問何故此論唯說有情數",
    "T27n1545_023:0117c06": "緣起法耶。答是作論者意欲爾故。乃至廣",
    "T27n1545_023:0117c07": "說。復次不應責此作論者意。以作論者依",
    "T27n1545_023:0117c08": "經作論。契經唯說有情數緣起法故此亦",
    "T27n1545_023:0117c09": "爾。問因論生論。何故世尊唯說有情數緣起",
    "T27n1545_023:0117c10": "法耶。答觀所化故。謂佛觀彼所化有情宜",
    "T27n1545_023:0117c11": "聞。唯說有情數緣起法。則能解了辦所作",
    "T27n1545_023:0117c12": "事故作是說。復次順有支故。謂有情數隨",
    "T27n1545_023:0117c13": "順有支其義最勝。有情數法從無始來輪",
    "T27n1545_023:0117c14": "轉三有相續不絕。有義最勝說名為有。有",
    "T27n1545_023:0117c15": "情數法隨順此有故名有支。是故世尊唯說",
    "T27n1545_023:0117c16": "有情數緣起法。此論依彼亦唯說有情數緣",
    "T27n1545_023:0117c17": "起法。復次諸有情類從無始來輪轉生死",
    "T27n1545_023:0117c18": "受大苦惱。皆由迷執有情數法。是故世尊但",
    "T27n1545_023:0117c19": "為開示有情數緣起法。此論依彼故作是",
    "T27n1545_023:0117c20": "說。",
    "T27n1545_023:0117c21": "問如是緣起自性是何。答五蘊四蘊是此所",
    "T27n1545_023:0117c22": "說緣起自性。謂欲色界五蘊為自性。若無",
    "T27n1545_023:0117c23": "色界四蘊為自性。如說。自性我物相分本性",
    "T27n1545_023:0117c24": "亦爾。已說自性。所以今當說。問何故名緣",
    "T27n1545_023:0117c25": "起。緣起是何義。答待緣而起故名緣起。待",
    "T27n1545_023:0117c26": "何等緣。謂因緣等。或有說者。有緣可起故",
    "T27n1545_023:0117c27": "名緣起。謂有性相可從緣起。非無性相",
    "T27n1545_023:0117c28": "非不可起。復有說者。從有緣起故名緣",
    "T27n1545_023:0117c29": "起。謂必有緣此方得起。有作是說。別別",
    "T27n1545_023:0118a01": "緣起故名緣起。謂別別物從別別緣和合而",
    "T27n1545_023:0118a02": "起。或復有說。等從緣起故名緣起。問有法",
    "T27n1545_023:0118a03": "從四緣生。謂心心所有法從三緣生。謂滅",
    "T27n1545_023:0118a04": "盡無想定有法從二緣生。謂一切色及餘不",
    "T27n1545_023:0118a05": "相應行。云何等從緣起故名緣起耶。答即",
    "T27n1545_023:0118a06": "以此事故名為等。謂應從四緣生者。皆",
    "T27n1545_023:0118a07": "四緣生非三非二。應從三緣生者。皆三緣",
    "T27n1545_023:0118a08": "生。非四非二。應從二緣生者。皆二緣生",
    "T27n1545_023:0118a09": "非三非四。是故名等。復次依增上緣故說",
    "T27n1545_023:0118a10": "為等。謂一一法於正起時各除自性。餘一",
    "T27n1545_023:0118a11": "切法皆與彼為增上緣故。復次皆同時生故",
    "T27n1545_023:0118a12": "說為等。如說。一切有情心等生等住等滅。",
    "T27n1545_023:0118a13": "復次皆一剎那故說為等。復次一切皆有此",
    "T27n1545_023:0118a14": "十二支。從無始來乃至證得無學果位故",
    "T27n1545_023:0118a15": "說為等。問諸有情類或有前般涅槃者。或",
    "T27n1545_023:0118a16": "有後般涅槃者。如何可說緣起法等。答皆",
    "T27n1545_023:0118a17": "具十二故說為等。復次皆得涅槃方捨緣",
    "T27n1545_023:0118a18": "起故說為等。復次緣起總相無始無終。一",
    "T27n1545_023:0118a19": "切有情同有此法故說為等。復次前般涅槃",
    "T27n1545_023:0118a20": "者。於緣起法前少後多。後般涅槃者。於緣",
    "T27n1545_023:0118a21": "起法前多後少故說為等。謂諸有情皆有無",
    "T27n1545_023:0118a22": "量過去未來諸緣起法。雖行世者有少有",
    "T27n1545_023:0118a23": "多而其體數一切皆等。",
    "T27n1545_023:0118a24": "如契經說。佛告苾芻。吾當為汝說緣起法",
    "T27n1545_023:0118a25": "及緣已生法。問緣起法與緣已生法差別云",
    "T27n1545_023:0118a26": "何。有作是言。無有差別所以者何。品類足",
    "T27n1545_023:0118a27": "論作如是言。云何緣起法。謂一切有為法。",
    "T27n1545_023:0118a28": "云何緣已生法。謂一切有為法。故知此二無",
    "T27n1545_023:0118a29": "有差別。有餘師說。亦有差別。謂名即差別。",
    "T27n1545_023:0118b01": "此名緣起法彼名緣已生法故。復次因名",
    "T27n1545_023:0118b02": "緣起法。果名緣已生法。如因果。如是能作",
    "T27n1545_023:0118b03": "所作。能成所成。能生所生。能轉所轉。能起",
    "T27n1545_023:0118b04": "所起。能引所引。能續所續。能相所相。能",
    "T27n1545_023:0118b05": "取所取。應知亦爾。復次前生者名緣起法。",
    "T27n1545_023:0118b06": "後生者名緣已生法。復次過去者名緣起",
    "T27n1545_023:0118b07": "法。未來現在者名緣已生法。復次過去現",
    "T27n1545_023:0118b08": "在者名緣起法。未來者名緣已生法。復次",
    "T27n1545_023:0118b09": "無明名緣起法。行名緣已生法。乃至生名",
    "T27n1545_023:0118b10": "緣起法。老死名緣已生法。脇尊者言。無明唯",
    "T27n1545_023:0118b11": "名緣起法。老死唯名緣已生法。中間十支亦",
    "T27n1545_023:0118b12": "名緣起法。亦名緣已生法。尊者妙音作如",
    "T27n1545_023:0118b13": "是說。過去二支唯名緣起法。未來二支唯",
    "T27n1545_023:0118b14": "名緣已生法。現在八支亦名緣起法。亦名",
    "T27n1545_023:0118b15": "緣已生法。尊者望滿說有四句。有緣起法",
    "T27n1545_023:0118b16": "非緣已生法。謂未來法。有緣已生法非緣",
    "T27n1545_023:0118b17": "起法。謂過去現在阿羅漢最後五蘊。有緣",
    "T27n1545_023:0118b18": "起法亦緣已生法。謂除過去現在阿羅漢最",
    "T27n1545_023:0118b19": "後五蘊。諸餘過去現在法。有非緣起法亦",
    "T27n1545_023:0118b20": "非緣已生法。謂無為法。集異門論及法蘊",
    "T27n1545_023:0118b21": "論俱作是說。若無明生行。決定安住不雜",
    "T27n1545_023:0118b22": "亂者。名緣起法。亦名緣已生法。若無明生",
    "T27n1545_023:0118b23": "行。不決定不安住而雜亂者。名緣已生",
    "T27n1545_023:0118b24": "法。非緣起法。乃至生除老死應知亦爾。",
    "T27n1545_023:0118b25": "尊者世友作如是說。若法是因名緣起法。",
    "T27n1545_023:0118b26": "若法有因名緣已生法。復次若法是和合名",
    "T27n1545_023:0118b27": "緣起法。若法有和合名緣已生法。復次若",
    "T27n1545_023:0118b28": "法是生名緣起法。若法有生名緣已生法。",
    "T27n1545_023:0118b29": "復次若法是起名緣起法。若法有起名緣已",
    "T27n1545_023:0118c01": "生法。復次若法是能作名緣起法。若法有能",
    "T27n1545_023:0118c02": "作名緣已生法。大德說曰轉名緣起法。隨",
    "T27n1545_023:0118c03": "轉名緣已生法。尊者覺天作如是說。諸法",
    "T27n1545_023:0118c04": "生時名緣起法。諸法生已名緣已生法。契經",
    "T27n1545_023:0118c05": "所說緣起法緣已生法如是差別。",
    "T27n1545_023:0118c06": "此中但說時分緣起。謂十二位立十二支。一",
    "T27n1545_023:0118c07": "一支中各具五蘊。尊者設摩達多說曰。一剎",
    "T27n1545_023:0118c08": "那頃有十二支。如起貪心害眾生命。此相",
    "T27n1545_023:0118c09": "應癡是無明。此相應思是行。此相應心是識。",
    "T27n1545_023:0118c10": "起有表業必有俱時名色。諸根共相伴助即",
    "T27n1545_023:0118c11": "是名色及與六處。此相應觸是觸。此相應",
    "T27n1545_023:0118c12": "受是受。貪即是愛。即此相應諸纏是取。所起",
    "T27n1545_023:0118c13": "身語二業是有。如是諸法起即是生。熟變",
    "T27n1545_023:0118c14": "是老。滅壞是死。瞋癡心殺有十一支無愛",
    "T27n1545_023:0118c15": "支故。雖有此理而此中說時分緣起。依十",
    "T27n1545_023:0118c16": "二位立十二支。一一支中各具五蘊非剎",
    "T27n1545_023:0118c17": "那頃有十二支。然識身論復作是說。於可",
    "T27n1545_023:0118c18": "愛境由無知故起貪著時。此中無知是無",
    "T27n1545_023:0118c19": "明。有貪著者是行。了別境者是識。識俱諸",
    "T27n1545_023:0118c20": "蘊是名色。名色所依諸根是六處。六處和合",
    "T27n1545_023:0118c21": "是觸。能領觸者是受。欣所受者是愛。愛增",
    "T27n1545_023:0118c22": "廣是取。引後有業是有。諸蘊起是生。諸蘊",
    "T27n1545_023:0118c23": "熟變是老。諸蘊滅壞是死。內熱是愁。哀泣是",
    "T27n1545_023:0118c24": "悲。五識相應不平等受是苦。意識相應不平",
    "T27n1545_023:0118c25": "等受是憂。心燋是惱。乃至廣說。問前說後",
    "T27n1545_023:0118c26": "說有何差別。答前說是一心。後說是多心。",
    "T27n1545_023:0118c27": "前說是剎那。後說是相續。是謂差別。彼",
    "T27n1545_023:0118c28": "論雖說多心相續十二有支而不同此。以",
    "T27n1545_023:0118c29": "彼所說十二有支多是別法。或同時起。此",
    "T27n1545_023:0119a01": "論所說十二有支皆具五蘊時分各異。施設",
    "T27n1545_023:0119a02": "論說。云何無明。謂過去一切煩惱。彼不應",
    "T27n1545_023:0119a03": "作是說。若作是說則捨自相。應作是說。",
    "T27n1545_023:0119a04": "云何無明。謂過去煩惱位。云何行。謂過去業",
    "T27n1545_023:0119a05": "位。云何識。謂續生心及彼助伴。云何名色。謂",
    "T27n1545_023:0119a06": "結生已未起眼等四種色根。六處未滿中間",
    "T27n1545_023:0119a07": "五位。謂羯剌藍頞部曇。閉尸。鍵南。鉢羅奢",
    "T27n1545_023:0119a08": "佉。是名色位。云何六處。謂已起四色根。六",
    "T27n1545_023:0119a09": "處已滿即鉢羅奢佉位。眼等諸根未能與觸",
    "T27n1545_023:0119a10": "作所依止。是六處位。云何觸。謂眼等根雖",
    "T27n1545_023:0119a11": "能與觸作所依止。而未了知苦樂差別。亦",
    "T27n1545_023:0119a12": "未能避諸損害緣。觸火觸刀食毒食糞。",
    "T27n1545_023:0119a13": "食婬具愛猶未現行是觸位。云何受。謂能",
    "T27n1545_023:0119a14": "別苦樂。亦能避損害緣。不觸火觸刀不食",
    "T27n1545_023:0119a15": "毒食糞。雖已起食愛而未起婬及具愛。",
    "T27n1545_023:0119a16": "是受位。云何愛。謂雖已起食愛婬愛及資具",
    "T27n1545_023:0119a17": "愛。而未為此四方追求不辭勞倦。是愛位。",
    "T27n1545_023:0119a18": "云何取。謂由三愛四方追求。雖涉多危嶮",
    "T27n1545_023:0119a19": "而不辭勞倦。然未為後有起善惡業。是取",
    "T27n1545_023:0119a20": "位。云何有。謂追求時亦為後有起善惡業。",
    "T27n1545_023:0119a21": "是有位。云何生。謂即現在識位。在未來時",
    "T27n1545_023:0119a22": "名生位。云何老死。謂即現在名色六處觸受",
    "T27n1545_023:0119a23": "位。在未來時名老死位。復次有說。無明有",
    "T27n1545_023:0119a24": "二種。一雜事二不雜事。復有二種。一顯事",
    "T27n1545_023:0119a25": "二不顯事。無明緣行亦有二種。一思業二思",
    "T27n1545_023:0119a26": "已業。行緣識亦有二種。一與悔俱。二不與",
    "T27n1545_023:0119a27": "悔俱。識緣名色亦有二種。一可愛趣攝二",
    "T27n1545_023:0119a28": "不愛趣攝名色緣六處亦有二種。一長",
    "T27n1545_023:0119a29": "養。二異熟。六處緣觸亦有二種。一有對觸。",
    "T27n1545_023:0119b01": "二增語觸。觸緣受亦有二種。一身受。二心",
    "T27n1545_023:0119b02": "受。受緣愛亦有二種。一婬欲愛。二資具愛。",
    "T27n1545_023:0119b03": "愛緣取亦有二種。一見門轉。二愛門轉。取",
    "T27n1545_023:0119b04": "緣有亦有二種。一內門轉。二外門轉。有緣",
    "T27n1545_023:0119b05": "生亦有二種。一剎那生。二眾同分生。生緣",
    "T27n1545_023:0119b06": "老死。老有二種。一眼所見老。二慧所見老。",
    "T27n1545_023:0119b07": "死有二種。一剎那死。二眾同分死。",
    "T27n1545_023:0119b08": "如契經說。佛告苾芻。我昔持草詣菩提樹。",
    "T27n1545_023:0119b09": "到已敷設結跏趺坐。順逆觀察十二緣起。依",
    "T27n1545_023:0119b10": "此有故彼有。此生故彼生。謂無明緣行乃",
    "T27n1545_023:0119b11": "至生緣老死。老死緣愁悲苦憂惱。問云何菩",
    "T27n1545_023:0119b12": "薩順逆觀察十二緣起耶。答若以因推果",
    "T27n1545_023:0119b13": "名順觀察若以果推因名逆觀察。復次若",
    "T27n1545_023:0119b14": "從細入麁名順觀察。若從麁入細名逆觀",
    "T27n1545_023:0119b15": "察。如麁細如是可見不可見。現見非現見。",
    "T27n1545_023:0119b16": "顯了非顯了。應知亦爾。復次若因近觀遠",
    "T27n1545_023:0119b17": "名順觀察。若因遠觀近名逆觀察。如近遠",
    "T27n1545_023:0119b18": "如是在此在彼。現前不現前。此眾同分。",
    "T27n1545_023:0119b19": "彼眾同分。應知亦爾。問此經中說無明緣",
    "T27n1545_023:0119b20": "行。何故不說無明因行耶。答餘經亦說無",
    "T27n1545_023:0119b21": "明因行。如大因緣法門經說。佛告阿難。老",
    "T27n1545_023:0119b22": "死有如是因。有如是緣。有如是緒。謂生",
    "T27n1545_023:0119b23": "如說生為老死因。乃至說無明為行因。問",
    "T27n1545_023:0119b24": "一經雖說無明因行。而多經說無明緣行。",
    "T27n1545_023:0119b25": "有何意耶。答若說無明因行則但說染污",
    "T27n1545_023:0119b26": "行。若說無明緣行則通說染污不染污行。",
    "T27n1545_023:0119b27": "復次若說無明因行則但說罪行。若說無",
    "T27n1545_023:0119b28": "明緣行則通說罪福不動行。復次若說無明",
    "T27n1545_023:0119b29": "因行則但說因緣。若說無明緣行則通說",
    "T27n1545_023:0119c01": "四緣。故多經說無明緣行。問何故但說無明",
    "T27n1545_023:0119c02": "緣行而不說行緣無明。答亦應說行緣無",
    "T27n1545_023:0119c03": "明而不說者。當知是有餘說。復次無明緣",
    "T27n1545_023:0119c04": "行勢力隨順親近強勝。行緣無明則不如",
    "T27n1545_023:0119c05": "是。復次無明緣行其義決定。行緣無明則",
    "T27n1545_023:0119c06": "不如是。以阿羅漢有漏業不生無明故。復",
    "T27n1545_023:0119c07": "次行緣無明由無明力。如契經說。非理作",
    "T27n1545_023:0119c08": "意由癡生故能引無明。是故但說無明緣",
    "T27n1545_023:0119c09": "行。復次行於無明但有緣義。無明於行有",
    "T27n1545_023:0119c10": "因有緣。是故但說無明緣行。復次此經中",
    "T27n1545_023:0119c11": "說。時分緣起前位諸蘊說名無明。後位諸蘊",
    "T27n1545_023:0119c12": "說名為行。前因後果展轉相引。是故不說",
    "T27n1545_023:0119c13": "行緣無明。問無明為緣通生十二。何故但",
    "T27n1545_023:0119c14": "說無明緣行。答亦應說餘而不說者。當知",
    "T27n1545_023:0119c15": "此是有餘之說。復次無明緣行勢用隨順。餘",
    "T27n1545_023:0119c16": "則不爾復次無明緣行勢用強勝。餘則不",
    "T27n1545_023:0119c17": "爾。復次無明於行能作近緣。是故偏說。於",
    "T27n1545_023:0119c18": "識等十但作遠緣。是故不說。如近遠在此",
    "T27n1545_023:0119c19": "在彼。現前不現前。此眾同分餘眾同分亦",
    "T27n1545_023:0119c20": "爾。復次無明與行作不共緣。是故偏說。與",
    "T27n1545_023:0119c21": "識等十但作共緣。是故不說。復次此經中",
    "T27n1545_023:0119c22": "說。時分緣起前後次第展轉相生。若說無",
    "T27n1545_023:0119c23": "明緣無明便無前後。若說無明緣識等便",
    "T27n1545_023:0119c24": "非次第。是故但說無明緣行。問此經中說",
    "T27n1545_023:0119c25": "行緣識。有餘處說名色緣識。餘處復說二",
    "T27n1545_023:0119c26": "緣生識。如是三種有何差別。答行緣識說",
    "T27n1545_023:0119c27": "業差別。名色緣識說識住差別。二緣生識",
    "T27n1545_023:0119c28": "說所依所緣差別。復次行緣識說初引時。",
    "T27n1545_023:0119c29": "名色緣識說引已守護時。二緣生識說守",
    "T27n1545_023:0120a01": "護已增長時。復次行緣識說續生時。名色緣",
    "T27n1545_023:0120a02": "識說續生已安住時。二緣生識說安住已",
    "T27n1545_023:0120a03": "領納境時。復次行緣識說業名色。名色緣",
    "T27n1545_023:0120a04": "識說異熟名色。二緣生識說所依所緣名",
    "T27n1545_023:0120a05": "色。復次行緣識說惡趣識。名色緣識說欲",
    "T27n1545_023:0120a06": "界人天識。二緣生識說色無色界識。脇尊者",
    "T27n1545_023:0120a07": "言。行緣識說中有識。名色緣識說生有識。",
    "T27n1545_023:0120a08": "二緣生識說本有識。有餘師說。行緣識說",
    "T27n1545_023:0120a09": "染污識名色緣識及二緣生識說染污不染",
    "T27n1545_023:0120a10": "污識。如染污不染污。有覆無覆。有罪無罪。",
    "T27n1545_023:0120a11": "退不退。應知亦爾。復有說者。行緣識說識",
    "T27n1545_023:0120a12": "支位識。名色緣識說名色支位識二緣生識",
    "T27n1545_023:0120a13": "說六處支及後位識。問此經中說。識緣名",
    "T27n1545_023:0120a14": "色。餘處復說名色緣識此二種何差別。答",
    "T27n1545_023:0120a15": "識緣名色顯識作用。名色緣識顯名色作",
    "T27n1545_023:0120a16": "用。復次識與名色更互為緣如二束蘆相",
    "T27n1545_023:0120a17": "依而住。如象馬船與乘御者展轉相依得有",
    "T27n1545_023:0120a18": "所至。識與名色亦復如是。識為緣故名色",
    "T27n1545_023:0120a19": "續生名色為緣識得安住。故說此二更互",
    "T27n1545_023:0120a20": "為緣復次識緣名色說初續生時。名色緣",
    "T27n1545_023:0120a21": "識說續生後位。復次識緣名色說續生時",
    "T27n1545_023:0120a22": "識能生名色。名色緣識說續生後識依名",
    "T27n1545_023:0120a23": "色住。復次識緣名色說所生名色。名色緣",
    "T27n1545_023:0120a24": "識說能生名色。復次識緣名色依前後說。",
    "T27n1545_023:0120a25": "名色緣識依同時說。問此經中說名色緣",
    "T27n1545_023:0120a26": "六處應不遍說四生有情。謂胎卵濕生諸",
    "T27n1545_023:0120a27": "根漸起可說名色緣六處。化生有情諸根",
    "T27n1545_023:0120a28": "頓起。云何可說名色緣六處。但應說識",
    "T27n1545_023:0120a29": "緣生六處。有作是說。此經但說欲界三",
    "T27n1545_023:0120b01": "生。不說上界化生。亦無有失。應作是",
    "T27n1545_023:0120b02": "說。此經通說三界四生。謂化生者初受生",
    "T27n1545_023:0120b03": "時。雖具諸根而未猛利。後漸增長方得",
    "T27n1545_023:0120b04": "猛利。未猛利時初剎那頃名識支。第二",
    "T27n1545_023:0120b05": "剎那以後名名色支。至猛利位名六處支。",
    "T27n1545_023:0120b06": "是故此經無不遍失。問六處即在名色中",
    "T27n1545_023:0120b07": "攝。何故說名色緣六處耶。答此前已說。",
    "T27n1545_023:0120b08": "未起眼等四色根時名名色位。四根起已",
    "T27n1545_023:0120b09": "具六處故名六處位。化生雖復六根頓起。",
    "T27n1545_023:0120b10": "而未猛利名名色位。猛利以後名六處位。",
    "T27n1545_023:0120b11": "故無有失。問此經中說六處緣觸。有餘",
    "T27n1545_023:0120b12": "處說。名色緣觸。餘處復說二緣生觸。如",
    "T27n1545_023:0120b13": "是三種有何差別。答六處緣觸顯觸所依。",
    "T27n1545_023:0120b14": "謂顯一切外物和合必因於內。內法勝故但",
    "T27n1545_023:0120b15": "說所依故此經說。六處緣觸名色緣觸。顯",
    "T27n1545_023:0120b16": "觸自性二緣生觸。顯觸所依及所緣別復",
    "T27n1545_023:0120b17": "次六處緣觸說惡趣觸。名色緣觸說欲界",
    "T27n1545_023:0120b18": "人天觸。二緣生觸說色無色界觸。復次六處",
    "T27n1545_023:0120b19": "緣觸說分位觸。名色緣觸說現在觸。二緣",
    "T27n1545_023:0120b20": "生觸說三和觸。復次六處緣觸說觸位觸。",
    "T27n1545_023:0120b21": "名色緣觸說前位觸。二緣生觸說後位觸。",
    "T27n1545_023:0120b22": "問觸受俱起。何故此經但說觸緣受。不說",
    "T27n1545_023:0120b23": "受緣觸耶。答二雖俱起而觸緣受非受緣",
    "T27n1545_023:0120b24": "觸隨順勝故。謂觸於受隨順力勝非受於",
    "T27n1545_023:0120b25": "觸。如燈與明雖復俱起而明因燈非燈",
    "T27n1545_023:0120b26": "因明。此亦如是。復次此經中說分位緣起。",
    "T27n1545_023:0120b27": "前位名觸後位名受。故不應責。問何故前",
    "T27n1545_023:0120b28": "位諸蘊名觸。後位諸蘊名受耶。答前位未",
    "T27n1545_023:0120b29": "能分別苦樂境界差別。但樂觸對種種境",
    "T27n1545_023:0120c01": "界。故說為觸。後位能了苦樂境界。避危就",
    "T27n1545_023:0120c02": "安故說為受復次前說觸受雖復俱起而",
    "T27n1545_023:0120c03": "觸於受隨順力勝故。觸為受因。非受為觸",
    "T27n1545_023:0120c04": "因。因前果後其理必然。不應為責。問何故",
    "T27n1545_023:0120c05": "觸順受勝非受順觸勝耶。答要因觸境方",
    "T27n1545_023:0120c06": "受違順非受違順方乃觸境。故觸於受隨",
    "T27n1545_023:0120c07": "順為勝非受於觸隨順為勝。此依緣起理",
    "T27n1545_023:0120c08": "趣而說。不依相應俱有因說。",
    "T27n1545_023:0120c09": "說一切有部發智大毘婆沙論卷第二十三"
}