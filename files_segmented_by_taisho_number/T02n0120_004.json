{
    "T02n0120_004:0537c16": "央掘魔羅經卷第四",
    "T02n0120_004:0537c18": "宋天竺三藏求那跋陀羅譯",
    "T02n0120_004:0537c19": "爾時，央掘魔羅白佛言：「世尊！奇哉如來！哀愍",
    "T02n0120_004:0537c20": "一切眾生，為第一難事。」佛告央掘魔羅：「非",
    "T02n0120_004:0537c21": "是如來為第一難事，更有第一難事。謂於未",
    "T02n0120_004:0537c22": "來正法住世餘八十年，安慰說此摩訶衍經",
    "T02n0120_004:0537c23": "常恒不變如來之藏，是為甚難。若有眾生持",
    "T02n0120_004:0537c24": "諸同類，是亦甚難。若有眾生聞說如來常恒",
    "T02n0120_004:0537c25": "不變如來之藏，隨順如實，是亦甚難。」央掘魔",
    "T02n0120_004:0537c26": "羅白佛言：「世尊！何如為難？」佛告央掘魔羅：",
    "T02n0120_004:0537c27": "「譬如大地荷四重擔。何等為四？一者大水，二",
    "T02n0120_004:0537c28": "者大山，三者草木，四者眾生。如是大地荷",
    "T02n0120_004:0537c29": "此四擔。」央掘魔羅白佛言：「如是。世尊！」佛告央",
    "T02n0120_004:0538a01": "掘魔羅：「非是大地荷四重擔。所以者何？餘復",
    "T02n0120_004:0538a02": "更有荷重擔者。」央掘魔羅白佛言：「誰耶？世尊！」",
    "T02n0120_004:0538a03": "佛告央掘魔羅：「正法住世餘八十年，菩薩摩",
    "T02n0120_004:0538a04": "訶薩為一切眾生，演說如來常恒不變如來",
    "T02n0120_004:0538a05": "之藏，當荷四擔。何等為四？謂兇惡像類常欲",
    "T02n0120_004:0538a06": "加害，而不顧存亡棄捨身命，要說如來常恒",
    "T02n0120_004:0538a07": "不變如來之藏，是名初擔，重於一切眾山積",
    "T02n0120_004:0538a08": "聚。兇惡像類非優婆塞，以一闡提而毀罵之，",
    "T02n0120_004:0538a09": "聞悉能忍，是第二擔，重於一切大水積聚。",
    "T02n0120_004:0538a10": "無緣得為國王大臣大力勇將及其眷屬說如",
    "T02n0120_004:0538a11": "來藏，唯為下劣形殘貧乞堪忍演說，是第三",
    "T02n0120_004:0538a12": "擔，重於一切眾生大聚。窮守邊地多惱之處，",
    "T02n0120_004:0538a13": "衣食湯藥眾具麁弊，一切苦觸無一可樂，男",
    "T02n0120_004:0538a14": "悉邪謗女人少信，城郭丘聚豐樂之處不",
    "T02n0120_004:0538a15": "得止住，是第四擔，重於一切草木積聚。若能",
    "T02n0120_004:0538a16": "荷此四重擔者，是名能荷大擔菩薩摩訶薩。",
    "T02n0120_004:0538a17": "若菩薩摩訶薩，於正法欲滅餘八十年，棄捨",
    "T02n0120_004:0538a18": "身命，演說如來常恒不變如來之藏，是為甚",
    "T02n0120_004:0538a19": "難；若能維持彼諸眾生，是亦甚難；彼諸眾生",
    "T02n0120_004:0538a20": "聞說如來常恒不變如來之藏，能起信樂，是",
    "T02n0120_004:0538a21": "亦甚難。",
    "T02n0120_004:0538a22": "「復次，央掘魔羅！非是如來為第一難事，今當",
    "T02n0120_004:0538a23": "更說復有難事。譬如士夫其壽無量，過無量",
    "T02n0120_004:0538a24": "百千億歲，以一毛端渧大海水，復過是數，以",
    "T02n0120_004:0538a25": "一毛渧乃至將竭餘如牛跡，為甚難不？」央掘",
    "T02n0120_004:0538a26": "魔羅言：「甚難，世尊！不可稱說。」佛告央掘魔",
    "T02n0120_004:0538a27": "羅：「此不為難，更有甚難。」央掘魔羅言：「誰耶？",
    "T02n0120_004:0538a28": "世尊！」佛告央掘魔羅：「正法住世餘八十年，若",
    "T02n0120_004:0538a29": "有菩薩摩訶薩，棄捨身命，演說如來常恒不",
    "T02n0120_004:0538b01": "變如來之藏，是為甚難。",
    "T02n0120_004:0538b02": "「復次，央掘魔羅！非是如來為第一難事，更有",
    "T02n0120_004:0538b03": "難事。央掘魔羅！譬如士夫擔須彌山王及大",
    "T02n0120_004:0538b04": "地大海經百億歲，此為大力第一難不？」央掘",
    "T02n0120_004:0538b05": "魔羅白佛言：「如是如來境界，非彼聲聞緣覺",
    "T02n0120_004:0538b06": "所及。」佛告央掘魔羅：「彼非大力非為甚難，若",
    "T02n0120_004:0538b07": "以大海一塵為百千億分，百千億劫持一塵",
    "T02n0120_004:0538b08": "去，乃至將竭餘如牛跡；復能擔負須彌山王",
    "T02n0120_004:0538b09": "大地河海，百千億劫，而彼不能於正法住世",
    "T02n0120_004:0538b10": "餘八十年時，演說如來常恒不變如來之藏，",
    "T02n0120_004:0538b11": "唯有菩薩人中之雄，能說如來常恒不變如",
    "T02n0120_004:0538b12": "來之藏護持正法，我說此人第一甚難。",
    "T02n0120_004:0538b13": "「復次，央掘魔羅！譬如士夫能以水滅三千大",
    "T02n0120_004:0538b14": "千世界熾然盛火，如是士夫為甚難不？」央掘",
    "T02n0120_004:0538b15": "魔羅白佛言：「世尊！滅一天下火尚為極難，況",
    "T02n0120_004:0538b16": "復三千大千世界？是為甚難。」佛言：「如是。央掘",
    "T02n0120_004:0538b17": "魔羅！未來世中持戒眾減、犯戒眾增，正法住",
    "T02n0120_004:0538b18": "世餘八十年，菩薩摩訶薩棄捨身命奴婢牛",
    "T02n0120_004:0538b19": "羊非法財物，種種清淨宣說正法，演說如",
    "T02n0120_004:0538b20": "來常恒不變如來之藏，此何士夫？」央掘魔羅",
    "T02n0120_004:0538b21": "白佛言：「唯佛能知，非聲聞緣覺。爾時，護持世",
    "T02n0120_004:0538b22": "間淨法猶尚為難，何況出世間上上如來常",
    "T02n0120_004:0538b23": "恒不變如來之藏？如彼士夫能以水滅三千",
    "T02n0120_004:0538b24": "大千世界熾然盛火，極為甚難。若於未來正",
    "T02n0120_004:0538b25": "法住世餘八十年，菩薩摩訶薩棄捨身命，演",
    "T02n0120_004:0538b26": "說如來常恒不變如來之藏，當知彼人即是",
    "T02n0120_004:0538b27": "如來。」佛告央掘魔羅：「善哉善哉！善男子！我",
    "T02n0120_004:0538b28": "亦如是說，一切如來說彼士夫所為難事不",
    "T02n0120_004:0538b29": "得邊際。",
    "T02n0120_004:0538c01": "「復次，善男子！譬如百川入于大海，別流不現，",
    "T02n0120_004:0538c02": "如是士夫所得智慧，一切士夫來入其中，悉",
    "T02n0120_004:0538c03": "皆不現。",
    "T02n0120_004:0538c04": "「復次，善男子！譬如大海不受死屍，如是士夫",
    "T02n0120_004:0538c05": "無諸戲行家愛家病雜亂非法，謗如來藏者",
    "T02n0120_004:0538c06": "不與同止，如是士夫極為甚難，維持彼眾及",
    "T02n0120_004:0538c07": "聽法者，是亦甚難。」",
    "T02n0120_004:0538c08": "央掘魔羅白佛言：「世尊！菩薩摩訶薩，成就幾",
    "T02n0120_004:0538c09": "相名非新學？」佛告央掘魔羅言：「善男子！菩",
    "T02n0120_004:0538c10": "薩摩訶薩成就八相非為新學。何等為八？一",
    "T02n0120_004:0538c11": "者知法，二者知思量持，三者供養父母，四",
    "T02n0120_004:0538c12": "者知師恩，五者厭諸惡見，六者離一切相輕",
    "T02n0120_004:0538c13": "慢、不調伏、不善不淨之物，七者不思欲乃至",
    "T02n0120_004:0538c14": "夢中亦不起想，八者敬重於戒。如是菩薩摩",
    "T02n0120_004:0538c15": "訶薩成就八相，非為新學。",
    "T02n0120_004:0538c16": "「復次，菩薩摩訶薩成就八相，非為新學。何等",
    "T02n0120_004:0538c17": "為八？一者說摩訶衍，二者分明演說如來之",
    "T02n0120_004:0538c18": "藏而不厭捨，三者不貪財物，四者慈悲喜捨",
    "T02n0120_004:0538c19": "忍，五者視一切眾生猶如一子，六者近善知",
    "T02n0120_004:0538c20": "識，七者離惡知識，八者世利知足。菩薩成就",
    "T02n0120_004:0538c21": "如是八相，非為新學。「復次，菩薩成就八相，非",
    "T02n0120_004:0538c22": "為新學。何等為八？一者安慰知量美說，二",
    "T02n0120_004:0538c23": "者不嬉戲，三者煩惱微薄忍，四者聞一切",
    "T02n0120_004:0538c24": "經忍，五者降伏睡眠，六者不嬾惰，七者精勤",
    "T02n0120_004:0538c25": "不放逸，八者常樂求戒。菩薩成就如是八",
    "T02n0120_004:0538c26": "相，非為新學。「復次，菩薩成就八相，非為新學。",
    "T02n0120_004:0538c27": "何等為八？一者真實，二者鮮淨樂習淨事，三",
    "T02n0120_004:0538c28": "者光澤，四者端政，五者遠離女人，六者遠",
    "T02n0120_004:0538c29": "離親族，七者聞惡恐怖彼彼惱亂身毛皆竪，",
    "T02n0120_004:0539a01": "八者愍念眾生。菩薩成就如是八相，非為新",
    "T02n0120_004:0539a02": "學。「復次，菩薩成就八相，非為新學。何等為八？",
    "T02n0120_004:0539a03": "一者善知佛說魔說差別，二者恭敬知經者，",
    "T02n0120_004:0539a04": "三者知律非律差別二隱覆，四者善知如來",
    "T02n0120_004:0539a05": "隱覆之說，五者知如來祕密，六者善知隨順",
    "T02n0120_004:0539a06": "世聞事，七者善知如來常恒不變，八者善知",
    "T02n0120_004:0539a07": "菩薩惡非惡事，善知時方自能。菩薩成就如",
    "T02n0120_004:0539a08": "是八相，非為新學。「成就如是四十相身念法，",
    "T02n0120_004:0539a09": "是菩薩非為新學。若無四十功德，若半減半，",
    "T02n0120_004:0539a10": "當知善男子善女人不住摩訶衍，亦不入諸",
    "T02n0120_004:0539a11": "菩薩數。是故菩薩行則為甚難。彼何等勝功",
    "T02n0120_004:0539a12": "德？謂無欲想乃至夢中亦不起心，當知是人",
    "T02n0120_004:0539a13": "有一切覺支殊勝功德。」",
    "T02n0120_004:0539a14": "爾時，文殊師利語央掘魔羅言：「如來藏者有",
    "T02n0120_004:0539a15": "何義？若一切眾生悉有如來藏者，一切眾生",
    "T02n0120_004:0539a16": "皆當作佛，一切眾生皆當殺、盜、邪婬、妄語、飲",
    "T02n0120_004:0539a17": "酒等不善業跡。何以故？一切眾生悉有佛性，",
    "T02n0120_004:0539a18": "當一時得度。若有佛性者，當作逆罪及一闡",
    "T02n0120_004:0539a19": "提。若有我者我界，當度一切有。是故世間，無",
    "T02n0120_004:0539a20": "有我無有界，一切法無我是諸佛教。」佛告文",
    "T02n0120_004:0539a21": "殊師利：「一切眾生有如來藏，為無量煩惱覆，如",
    "T02n0120_004:0539a22": "瓶中燈。復次，文殊師利！譬如有一調伏子，",
    "T02n0120_004:0539a23": "迦葉如來為授記言：『却後七年當為轉輪聖",
    "T02n0120_004:0539a24": "王正法治化，我亦却後七日當般涅槃。』時調",
    "T02n0120_004:0539a25": "伏子聞授記已歡喜踊躍，作是念言：『一切智",
    "T02n0120_004:0539a26": "記我當得轉輪聖王，我今不疑。』即白母言：『與",
    "T02n0120_004:0539a27": "我魚肉乳酪麻豆種種美食，我當有力。』彼并",
    "T02n0120_004:0539a28": "食雜食肉故，不能自活非時而死。云何文",
    "T02n0120_004:0539a29": "殊師利！彼佛為妄語耶？為非一切智耶？為彼",
    "T02n0120_004:0539b01": "實無轉輪聖王善根果報耶？」文殊師利白佛",
    "T02n0120_004:0539b02": "言：「世尊！彼本惡業故致此死。」佛告文殊師利：",
    "T02n0120_004:0539b03": "「勿作是說，彼非時死耳，非本惡業報也。文殊",
    "T02n0120_004:0539b04": "師利！彼佛不知先惡業報而記之耶？無先惡",
    "T02n0120_004:0539b05": "業今自作過以致失命耳。如是文殊師利！若",
    "T02n0120_004:0539b06": "男子女人作是念言：『我身中有如來之藏，自",
    "T02n0120_004:0539b07": "當得度，我當作惡。』若如是作惡者，為佛性得",
    "T02n0120_004:0539b08": "度耶？不得度耶？如上所說彼調伏子，實有王",
    "T02n0120_004:0539b09": "性而不得度。所以者何？以多放逸故。佛性不",
    "T02n0120_004:0539b10": "度亦復如是，以彼眾生多放逸故。一切眾生為",
    "T02n0120_004:0539b11": "無佛性耶？實有佛性如轉輪王報。為佛妄語",
    "T02n0120_004:0539b12": "耶？眾生妄語作諸放逸，以聞法放逸故，自過",
    "T02n0120_004:0539b13": "惡故不得成佛。」文殊師利白佛言：「世尊！一切",
    "T02n0120_004:0539b14": "眾生無本業耶？」佛告文殊師利：「彼有本業，但",
    "T02n0120_004:0539b15": "少聞此經，無量阿僧祇罪皆悉除滅。所以者",
    "T02n0120_004:0539b16": "何？如來無量阿僧祇劫發大誓言：『一切眾生",
    "T02n0120_004:0539b17": "未度令度，未脫令脫。』以此誓願善根，如來慧",
    "T02n0120_004:0539b18": "日光明所照，無量阿僧祇罪皆悉除滅。復次，",
    "T02n0120_004:0539b19": "文殊師利！譬如一切雲霧覆過，日未出時皆",
    "T02n0120_004:0539b20": "悉障蔽一切世間，日光少出一切世間闇障",
    "T02n0120_004:0539b21": "悉滅。如是阿僧祇大罪積聚，乃至此經日未",
    "T02n0120_004:0539b22": "出時，一切眾生輪迴生死；此經日出，阿僧祇",
    "T02n0120_004:0539b23": "惡大闇積聚一彈指頃，於如來常恒不變如",
    "T02n0120_004:0539b24": "來之藏，若戲笑說若隨順他，此及道外，若",
    "T02n0120_004:0539b25": "波羅夷無間惡業，阿僧祇罪須臾悉滅。所以",
    "T02n0120_004:0539b26": "者何？若聞釋迦牟尼如來名號，雖未發心已",
    "T02n0120_004:0539b27": "是菩薩。所以者何？以如來勝願一切世間是我",
    "T02n0120_004:0539b28": "有故，諸未度者當令得度，化以正法悉令覺",
    "T02n0120_004:0539b29": "悟。是故文殊師利！聞如來名者皆為菩薩，非",
    "T02n0120_004:0539c01": "但自能速除煩惱，亦復當得我所得身。文殊",
    "T02n0120_004:0539c02": "師利！如我偈說：",
    "T02n0120_004:0539c03": "「『我已稱說道，　　憂悲毒刺拔，",
    "T02n0120_004:0539c04": "　　汝等應當作，　　如來之所說。』",
    "T02n0120_004:0539c05": "「我說道者，說何等道？道有二種，謂聲聞道及",
    "T02n0120_004:0539c06": "菩薩道。彼聲聞道者，謂八聖道；菩薩道者，謂",
    "T02n0120_004:0539c07": "一切眾生皆有如來藏。我次第斷諸煩惱得",
    "T02n0120_004:0539c08": "佛性，不動快樂甚可愛樂，若不斷者恒輪轉",
    "T02n0120_004:0539c09": "生死。『我已稱說道，憂悲毒刺拔』，憂悲者謂煩",
    "T02n0120_004:0539c10": "惱義，拔刺者謂如來。我斷除無量煩惱，為大",
    "T02n0120_004:0539c11": "醫王，汝等當從我受，我當示汝如來之藏。『汝",
    "T02n0120_004:0539c12": "等應當作』者，隱覆說義。『如來之所說』者，此",
    "T02n0120_004:0539c13": "生欺誑汝欺誑汝。佛出世間如優曇鉢華，得",
    "T02n0120_004:0539c14": "信猶如恒沙金粟，亦如盲龜值浮木孔，如是",
    "T02n0120_004:0539c15": "遇如來、應供、等正覺如來藏經，不以生死壽",
    "T02n0120_004:0539c16": "果欺誑汝等，自度一切有及一切煩惱病，是",
    "T02n0120_004:0539c17": "故言『如來之所說』。",
    "T02n0120_004:0539c18": "「『精勤諸善法，　　折伏諸惡心，",
    "T02n0120_004:0539c19": "　　修福遲緩者，　　意樂著諸惡。』",
    "T02n0120_004:0539c20": "「此偈我為聲聞說。又如來藏者極為難得，世",
    "T02n0120_004:0539c21": "間無有如是難得，譬類如來之藏，當疾觀察，",
    "T02n0120_004:0539c22": "如是如是意樂著諸惡者，比丘自性淨心，心",
    "T02n0120_004:0539c23": "習惡知識過，五垢為首，眾多煩惱前後圍繞。",
    "T02n0120_004:0539c24": "云何五垢為本，諸煩惱圍繞？所謂貪欲、瞋恚、",
    "T02n0120_004:0539c25": "睡眠、掉、疑。此五垢壞心，欲淨除五垢本及諸",
    "T02n0120_004:0539c26": "煩惱者，當勤方便自性清淨心力，當勤方便",
    "T02n0120_004:0539c27": "及未謗修多羅未成一闡提，當勤方便修習",
    "T02n0120_004:0539c28": "自度。以是義故，說彼心無量客塵煩惱，應當",
    "T02n0120_004:0539c29": "疾疾拔其根本。",
    "T02n0120_004:0540a01": "「『意法前行，　　意勝法生，　　意法淨信。",
    "T02n0120_004:0540a02": "　　若說若作，　　快樂自追，　　如影隨形。』",
    "T02n0120_004:0540a03": "「我為聲聞乘說。此偈意者，謂如來藏義若自",
    "T02n0120_004:0540a04": "性清淨意，是如來藏勝一切法，一切法是如",
    "T02n0120_004:0540a05": "來藏，所作及淨信意法，斷一切煩惱故，見",
    "T02n0120_004:0540a06": "我界故。若自淨信有如來藏，然後若說若作，",
    "T02n0120_004:0540a07": "得成佛時若說若作，度一切世間如人見影，",
    "T02n0120_004:0540a08": "見如來藏亦復如是，是故說如影隨形。",
    "T02n0120_004:0540a09": "「『意法前行，　　意勝意生，　　意法為惡。",
    "T02n0120_004:0540a10": "　　若說若作，　　眾苦自追，　　如輪隨跡。』",
    "T02n0120_004:0540a11": "「(謂一轅兩輪，二牛牽之故輪隨跡。)",
    "T02n0120_004:0540a12": "「此偈說煩惱義。意法惡者，為無量煩惱所覆",
    "T02n0120_004:0540a13": "造作諸惡，故名為惡。不知自性心如來藏，",
    "T02n0120_004:0540a14": "入無量煩惱義，如是躁濁不息故，若說若作，",
    "T02n0120_004:0540a15": "一切眾苦常隨不絕。如輪隨跡者，諸惡積聚",
    "T02n0120_004:0540a16": "生死輪迴，轉一切眾生於三惡趣中，如輪隨",
    "T02n0120_004:0540a17": "跡，是故說於福遲緩者心樂於惡法。",
    "T02n0120_004:0540a18": "「復次，文殊師利！如知乳有酥故，方便鑽求，而",
    "T02n0120_004:0540a19": "不鑽水，以無酥故。如是文殊師利！眾生知",
    "T02n0120_004:0540a20": "有如來藏故，精勤持戒淨修梵行。復次，文殊",
    "T02n0120_004:0540a21": "師利！如知山有金故，鑿山求金，而不鑿樹，以",
    "T02n0120_004:0540a22": "無金故。如是，文殊師利！眾生知有如來藏故，",
    "T02n0120_004:0540a23": "精勤持戒淨修梵行，言：『我必當得成佛道。』復",
    "T02n0120_004:0540a24": "次，文殊師利！若無如來藏者空修梵行，如窮",
    "T02n0120_004:0540a25": "劫鑽水終不得酥。」文殊師利白佛言：「世尊！",
    "T02n0120_004:0540a26": "梵行有何義？何故如來捨五欲樂？」央掘魔羅",
    "T02n0120_004:0540a27": "謂文殊師利言：「無量天人常知墮法，故離諸",
    "T02n0120_004:0540a28": "欲想。」",
    "T02n0120_004:0540a29": "佛告央掘魔羅：「勿作是說。一切眾生有如來",
    "T02n0120_004:0540b01": "藏，一切男子皆為兄弟，一切女人皆為姊妹。」",
    "T02n0120_004:0540b02": "央掘魔羅白佛言：「世尊！云何淨飯王、摩耶夫",
    "T02n0120_004:0540b03": "人，兄弟姊妹而作父母？」佛告央掘魔羅：「是方",
    "T02n0120_004:0540b04": "便示現度脫眾生，若不如是則不能度。譬如",
    "T02n0120_004:0540b05": "大王有二千力士，二人方便現相折伏，以悅",
    "T02n0120_004:0540b06": "王心娛樂眾人，唯彼自知餘無能覺。佛亦如",
    "T02n0120_004:0540b07": "是，示因父母現同人事，然後得度無量眾",
    "T02n0120_004:0540b08": "生，令出生死無邊大海，而彼眾生莫能知者。",
    "T02n0120_004:0540b09": "譬如伎兒於大眾中，種種變現以悅眾心。諸",
    "T02n0120_004:0540b10": "佛世尊亦復如是，種種變現以度眾生，而彼",
    "T02n0120_004:0540b11": "眾生莫能知者。譬如幻師於大眾中，自斷身",
    "T02n0120_004:0540b12": "分以悅眾人，而實於身無所傷損。諸佛世尊",
    "T02n0120_004:0540b13": "亦復如是，如彼幻師種種變現以度眾生。文",
    "T02n0120_004:0540b14": "殊師利！如來一切智知一切，觀察世間一切",
    "T02n0120_004:0540b15": "眾生，無始已來無非父母兄弟姊妹，昇降無",
    "T02n0120_004:0540b16": "常迭為尊卑，如彼伎兒數數轉變，是故如來",
    "T02n0120_004:0540b17": "淨修梵行。",
    "T02n0120_004:0540b18": "「復次，文殊師利！彼此自界共相娛樂，如何受",
    "T02n0120_004:0540b19": "樂？自餘身分，云何不得，不成界報？當知是",
    "T02n0120_004:0540b20": "樂是大苦聚，女有佛藏男亦如是。云何一性",
    "T02n0120_004:0540b21": "而自染著？以一性故，是故如來淨修梵行，住",
    "T02n0120_004:0540b22": "於自地不退轉地得如來地。」",
    "T02n0120_004:0540b23": "文殊師利白佛言：「世尊！何故如來，不以一",
    "T02n0120_004:0540b24": "切梵行建立優婆塞、優婆夷？何故世尊！說",
    "T02n0120_004:0540b25": "比丘、比丘尼、優婆塞、優婆夷正法因故，如堂四",
    "T02n0120_004:0540b26": "柱？而今優婆塞、優婆夷現有大惡，何故建",
    "T02n0120_004:0540b27": "立於正法律中？」佛告文殊師利：「此異想名世",
    "T02n0120_004:0540b28": "俗想，如來視一切眾生如羅睺羅，常欲安立",
    "T02n0120_004:0540b29": "令住佛地無此階漸，佛想異此俗想，異此名",
    "T02n0120_004:0540c01": "非問論。」",
    "T02n0120_004:0540c02": "文殊師利白佛言：「世尊！以一切眾生界是一",
    "T02n0120_004:0540c03": "界故，諸佛離殺生耶？」佛言：「如是。世間殺生",
    "T02n0120_004:0540c04": "如人自殺，殺自界故。」",
    "T02n0120_004:0540c05": "文殊師利白佛言：「世尊！何故視一切眾生如",
    "T02n0120_004:0540c06": "羅睺羅，而復教人調伏殺罰有自界諸惡像",
    "T02n0120_004:0540c07": "類者？」佛告文殊師利：「善男子！莫作是說。如",
    "T02n0120_004:0540c08": "來如是視一切眾生如羅睺羅。譬如士夫常",
    "T02n0120_004:0540c09": "日再食，愛樂法故日唯一食則殺八萬戶蟲，",
    "T02n0120_004:0540c10": "如是者應名殺生，而非殺生不淨。復次，文殊",
    "T02n0120_004:0540c11": "師利！無邊欲樂聖所背捨，聖人為害欲故",
    "T02n0120_004:0540c12": "自害，若如是者，聖人則有自害過惡，謂愛",
    "T02n0120_004:0540c13": "欲心盛至他所言：『我起欲心願見教誡令生",
    "T02n0120_004:0540c14": "慚愧，我存亡無在，則方便自害。』如是者為",
    "T02n0120_004:0540c15": "害自界耶？」文殊師利白佛言：「不也。世尊！彼乃",
    "T02n0120_004:0540c16": "因是功德增積。」佛告文殊師利：「如是。文殊師",
    "T02n0120_004:0540c17": "利！何故諸聖自害？以是煩惱毒蛇因故，而",
    "T02n0120_004:0540c18": "況他身？佛所說法，諸惡像類壞正法者，如",
    "T02n0120_004:0540c19": "自煩惱盛而教誡彼為作諸難，則為供養自",
    "T02n0120_004:0540c20": "界，如自求畢竟樂，棄捨欲樂衣食命樂，如",
    "T02n0120_004:0540c21": "自害身而調伏彼，是名善知如來之藏。」",
    "T02n0120_004:0540c22": "文殊師利白佛言：「世尊！因如來藏故，諸佛不",
    "T02n0120_004:0540c23": "食肉耶？」佛言：「如是。一切眾生無始生死生生",
    "T02n0120_004:0540c24": "輪轉，無非父母兄弟姊妹，猶如伎兒變易",
    "T02n0120_004:0540c25": "無常，自肉他肉則是一肉，是故諸佛悉不食",
    "T02n0120_004:0540c26": "肉。復次，文殊師利！一切眾生界我界即是一",
    "T02n0120_004:0540c27": "界，所宅之肉即是一肉，是故諸佛悉不食肉。」",
    "T02n0120_004:0540c28": "文殊師利白佛言：「世尊！珂貝蠟蜜皮革繒綿，",
    "T02n0120_004:0540c29": "非自界肉耶？」佛告文殊師利：「勿作是語。如來",
    "T02n0120_004:0541a01": "遠離一切世間，如來不食，若言習近世間物",
    "T02n0120_004:0541a02": "者，無有是處。若習近者是方便法，若物展轉",
    "T02n0120_004:0541a03": "來者則可習近，若物所出處不可習近，若展",
    "T02n0120_004:0541a04": "轉來離殺者手則可習近。」文殊師利白佛言：",
    "T02n0120_004:0541a05": "「今此城中有一皮師能作革屣，有人買施，是",
    "T02n0120_004:0541a06": "展轉來，佛當受不？復次，世尊！若自死牛，牛主",
    "T02n0120_004:0541a07": "從旃陀羅取皮，持付皮師使作革屣，施持戒",
    "T02n0120_004:0541a08": "人，此展轉來可習近不？」佛告文殊師利：「若自",
    "T02n0120_004:0541a09": "死牛，牛主持皮用作革屣，施持戒人，為應受",
    "T02n0120_004:0541a10": "不？若不受者是比丘法，若受者非悲，然不破",
    "T02n0120_004:0541a11": "戒。」",
    "T02n0120_004:0541a12": "文殊師利白佛言：「世尊！亦不得用不淨水熟",
    "T02n0120_004:0541a13": "食，比丘不應受，若如是者如是現。」佛告文",
    "T02n0120_004:0541a14": "殊師利：「此名世間想。若有優婆塞者，以淨水",
    "T02n0120_004:0541a15": "作食而不得作用；若無優婆塞者，諸佛其如",
    "T02n0120_004:0541a16": "之何？陸蟲水蟲虛空亦蟲，若如是者於淨宗",
    "T02n0120_004:0541a17": "為惡，世間云何得修淨宗？此名非問論。」",
    "T02n0120_004:0541a18": "文殊師利白佛言：「世尊！世間久來亦自立不",
    "T02n0120_004:0541a19": "食肉。」佛告文殊師利：「若世間有隨順佛語者，",
    "T02n0120_004:0541a20": "當知皆是佛語。」文殊師利白佛言：「世尊！世間",
    "T02n0120_004:0541a21": "亦說有解脫，然彼解脫非解脫，唯佛法是解",
    "T02n0120_004:0541a22": "脫；亦有出家而非出家，唯有佛法是出家。世",
    "T02n0120_004:0541a23": "尊！世間亦說我不食肉，彼等無我亦無不食",
    "T02n0120_004:0541a24": "肉，唯世尊法中，有我決定不食肉。」佛告文",
    "T02n0120_004:0541a25": "殊師利：「汝欲聞世間建立外道因不？當為汝",
    "T02n0120_004:0541a26": "說。」",
    "T02n0120_004:0541a27": "文殊師利白佛言：「唯然世尊！願樂欲聞。」佛",
    "T02n0120_004:0541a28": "告文殊師利：「乃往過去無量阿僧祇劫時世",
    "T02n0120_004:0541a29": "有佛，名拘孫陀跋陀羅，出興于世在此城",
    "T02n0120_004:0541b01": "中。時彼世界無諸沙礫，無外道名唯一大乘，",
    "T02n0120_004:0541b02": "彼諸眾生一向快樂。爾時，如來久住於世乃",
    "T02n0120_004:0541b03": "般涅槃，般涅槃後正法久住，法欲滅時持戒",
    "T02n0120_004:0541b04": "者減，非法者增。有一阿蘭若比丘名曰佛",
    "T02n0120_004:0541b05": "慧，有一善人施無價衣，比丘愍彼即為受之。",
    "T02n0120_004:0541b06": "比丘受已示諸獵師，諸獵師眾見此好衣生",
    "T02n0120_004:0541b07": "劫盜心，即於其夜將是比丘至深山中，壞身",
    "T02n0120_004:0541b08": "裸形懸手繫樹。爾時，其夜有採花婆羅門，至",
    "T02n0120_004:0541b09": "阿蘭若處，見虎恐怖向山馳走，見彼比丘壞",
    "T02n0120_004:0541b10": "身裸形懸手繫樹，見已驚歎：『嗚呼沙門！先",
    "T02n0120_004:0541b11": "著袈裟而今裸形，必知袈裟非解脫因，自懸",
    "T02n0120_004:0541b12": "苦行是真學道。』彼人豈當捨離善法，當知分",
    "T02n0120_004:0541b13": "明是解脫道因，壞正法故即捨衣拔髮作裸",
    "T02n0120_004:0541b14": "形沙門，裸形沙門從是而起。爾時，比丘自得",
    "T02n0120_004:0541b15": "解縛已，即取樹皮赤石塗染以自障蔽，結草",
    "T02n0120_004:0541b16": "作拂用拂蚊蟲。更有採花婆羅門見已念言：『是",
    "T02n0120_004:0541b17": "比丘捨先好衣，著如是衣、捉如是拂。彼人豈",
    "T02n0120_004:0541b18": "當捨離善法，當知分明是解脫道。』即學彼法，",
    "T02n0120_004:0541b19": "出家婆羅門從是而起。時彼比丘暮入水浴，",
    "T02n0120_004:0541b20": "因洗頭瘡，即取水衣以覆瘡上，取牧牛人所",
    "T02n0120_004:0541b21": "棄弊衣以自覆身。時，有樵者見已念言：『是比",
    "T02n0120_004:0541b22": "丘先著袈裟而今悉捨，必知袈裟非解脫因，",
    "T02n0120_004:0541b23": "故被髮弊衣日夜三浴修習苦行。彼人豈當",
    "T02n0120_004:0541b24": "捨離善法，當知分明是解脫道。』即學彼法，苦",
    "T02n0120_004:0541b25": "行婆羅門從是而起。比丘浴已身體多瘡蠅",
    "T02n0120_004:0541b26": "蜂唼食，即以白灰處處塗瘡，以水衣覆身。時，",
    "T02n0120_004:0541b27": "有見者謂言是道。即學彼法，灰塗婆羅門從",
    "T02n0120_004:0541b28": "是而起。時彼比丘然火炙瘡，瘡轉苦痛不能",
    "T02n0120_004:0541b29": "堪忍，投巖自害。時，有見者作是念言：『是比丘",
    "T02n0120_004:0541c01": "先著好衣今乃如是。彼人豈當捨離善法，當",
    "T02n0120_004:0541c02": "知投巖是解脫道。』投巖事火從是而起。如是",
    "T02n0120_004:0541c03": "九十六種，皆因是比丘種種形類，起諸妄想",
    "T02n0120_004:0541c04": "各自生見。譬如有國一一相視而起麁想，麁",
    "T02n0120_004:0541c05": "想生已各各相殺，九十六種道各生異想，亦",
    "T02n0120_004:0541c06": "復如是。猶如鹿渴於炎水想追逐乏死。正法",
    "T02n0120_004:0541c07": "滅時，因彼比丘非法法想亦復如是。如是文",
    "T02n0120_004:0541c08": "殊師利！世間一切所作之上，尸羅威儀種種",
    "T02n0120_004:0541c09": "所作，一切悉是如來化現，法滅盡時如是事",
    "T02n0120_004:0541c10": "生，若如是者正法則滅。如是，文殊師利！於",
    "T02n0120_004:0541c11": "真實我世間如是，如是邪見諸異妄想，謂",
    "T02n0120_004:0541c12": "解脫如是，謂我如是出世間者，亦不知如來",
    "T02n0120_004:0541c13": "隱覆之教，謂言無我是佛所說，彼隨說思量",
    "T02n0120_004:0541c14": "如外道因起。彼諸世間隨順愚癡，出世間",
    "T02n0120_004:0541c15": "者亦復迷失隱覆說智。是故如來說一乘中",
    "T02n0120_004:0541c16": "道離於二邊，我真實、佛真實、法真實、僧真實，",
    "T02n0120_004:0541c17": "是故說中道名摩訶衍。」",
    "T02n0120_004:0541c18": "爾時，央掘魔羅白佛言：「世尊！眾生不知中道，",
    "T02n0120_004:0541c19": "妄想說餘中道。」佛告央掘魔羅：「少有眾生聞",
    "T02n0120_004:0541c20": "此經信，未來眾生多謗此經。」央掘魔羅白佛",
    "T02n0120_004:0541c21": "言：「世尊！唯願為說，何方幾所眾生誹謗此經？",
    "T02n0120_004:0541c22": "幾一闡提，何方有能廣為眾生安慰說者？唯",
    "T02n0120_004:0541c23": "願如來哀愍為說。」佛告央掘魔羅：「未來世中，",
    "T02n0120_004:0541c24": "中國當有九十八百千億眾生謗毀此經，七",
    "T02n0120_004:0541c25": "十億眾生作一闡提；東方九十八千億眾生",
    "T02n0120_004:0541c26": "謗毀此經，六十億眾生作一闡提；西方九十",
    "T02n0120_004:0541c27": "八百億眾生謗毀此經，五十億眾生作一闡",
    "T02n0120_004:0541c28": "提；南方九十八億眾生謗毀此經，四十億眾",
    "T02n0120_004:0541c29": "生作一闡提。罽賓國中有我餘法，婆樓迦車",
    "T02n0120_004:0542a01": "國餘名不滅，頻陀山國亦復如是。罽賓比丘",
    "T02n0120_004:0542a02": "半半行摩訶衍，半半樂摩訶衍說摩訶衍。南",
    "T02n0120_004:0542a03": "方當有行堅固道、行如來行，離八大事，說如",
    "T02n0120_004:0542a04": "來常恒不變如來之藏，菩薩摩訶薩、比丘、比",
    "T02n0120_004:0542a05": "丘尼、優婆塞、優婆夷，行堅固道任荷我法。」",
    "T02n0120_004:0542a06": "爾時，文殊師利白佛言：「世尊！奇哉佛法，當",
    "T02n0120_004:0542a07": "住南方。」佛告文殊師利：「如是如是，我法當",
    "T02n0120_004:0542a08": "住南方少時。如汝等苦行菩薩摩訶薩不惜",
    "T02n0120_004:0542a09": "身命，安慰一切眾生故，說如來常恒不變如",
    "T02n0120_004:0542a10": "來之藏，如一切諸佛，悉皆不樂至此世界荷",
    "T02n0120_004:0542a11": "負三千大千世界無量眾生，而我獨能於此",
    "T02n0120_004:0542a12": "度脫。我菩薩摩訶薩正法欲滅餘八十年，爾",
    "T02n0120_004:0542a13": "時，不樂任持正法，亦復如是。如汝等文殊師",
    "T02n0120_004:0542a14": "利！正法欲滅餘八十年，當於爾時，任荷正",
    "T02n0120_004:0542a15": "法，一切閻浮提及諸洲間不惜身命，演說如",
    "T02n0120_004:0542a16": "來常恒不變如來之藏，彼時眾生或信或不",
    "T02n0120_004:0542a17": "信。彼諸菩薩作是念言：『若斷截我身作種種",
    "T02n0120_004:0542a18": "分，我當由此得常住身。』如汝文殊師利等無",
    "T02n0120_004:0542a19": "量菩薩摩訶薩，於彼南方任荷正法，第一最",
    "T02n0120_004:0542a20": "難，是故我常讚歎南方最後說法。由彼菩薩",
    "T02n0120_004:0542a21": "威德力故，一切閻浮提及諸洲間，彼諸眾生",
    "T02n0120_004:0542a22": "聞名迴向，或因慚愧或因恐怖故。譬如有王",
    "T02n0120_004:0542a23": "聞餘王法而自治國，罽賓國及伽樓迦車城，",
    "T02n0120_004:0542a24": "慚愧恐怖故，說摩訶衍祕密之藏，亦復如是，",
    "T02n0120_004:0542a25": "然不說如來常恒不變如來之藏。文殊師利！",
    "T02n0120_004:0542a26": "譬如放火草中，唯燒中間不燒邊際。我初生",
    "T02n0120_004:0542a27": "地堅固道滅，餘法住於南方邊際，諸菩薩於",
    "T02n0120_004:0542a28": "彼任荷正法，亦復如是，當知彼中則有如來。」",
    "T02n0120_004:0542a29": "爾時，釋提桓因與三十三天諸眷屬俱，稽首",
    "T02n0120_004:0542b01": "佛足興大供養已，白佛言：「世尊！我等當共護",
    "T02n0120_004:0542b02": "持此經，願見付授，唯願哀愍一切眾生說此",
    "T02n0120_004:0542b03": "經名。」佛告天帝釋言：「憍尸迦！此經名為『央",
    "T02n0120_004:0542b04": "掘魔羅』，如是受持。憍尸迦！此經難得如優",
    "T02n0120_004:0542b05": "曇鉢華。」時帝釋長子名阿毘漫柔，頂禮佛足",
    "T02n0120_004:0542b06": "白佛言：「世尊！如我父王與阿修羅戰時，告",
    "T02n0120_004:0542b07": "馭者言：『汝當莊嚴伏阿修羅車。』馭者白",
    "T02n0120_004:0542b08": "王：『願勿憂慮。我要先死然後及王，今當畢",
    "T02n0120_004:0542b09": "命堅意決戰，餘人亦當捨身盡力。』如是，世尊！",
    "T02n0120_004:0542b10": "於未來世正法欲滅八十年時，菩薩摩訶薩",
    "T02n0120_004:0542b11": "說如來常恒不變如來之藏。復作是念：『我說",
    "T02n0120_004:0542b12": "法時多有眾生不能堪忍，我當不說。』爾時，莫",
    "T02n0120_004:0542b13": "令諸善男子聞彼諸難生退轉心，當知善馭",
    "T02n0120_004:0542b14": "莊嚴法乘如如來藏，如來常恒寂靜不變廣",
    "T02n0120_004:0542b15": "宣世間，彼善男子說如來常恒不變如來之",
    "T02n0120_004:0542b16": "藏。我於爾時，當作比丘棄捨身命而為作護。」",
    "T02n0120_004:0542b17": "爾時，眾多帝釋子，若男若女及餘諸天，頂禮",
    "T02n0120_004:0542b18": "佛足而發誓言：「我當作比丘、比丘尼、優婆塞、",
    "T02n0120_004:0542b19": "優婆夷，棄捨身命而為作護。」時佛歎言：「善哉",
    "T02n0120_004:0542b20": "善哉！善男子！汝等皆是求正法者，我亦當",
    "T02n0120_004:0542b21": "為諸樂法者而作覆護，我亦常當於彼前行",
    "T02n0120_004:0542b22": "如善馭者，汝等常當堅固知恩，於如來常處、",
    "T02n0120_004:0542b23": "恒處、寂靜處、不變易處如來藏處，當廣宣說。」",
    "T02n0120_004:0542b24": "爾時，波斯匿王具四種兵告諸大臣言：「今有",
    "T02n0120_004:0542b25": "人像羅剎殺害多人一千少一，以指為鬘以",
    "T02n0120_004:0542b26": "血塗身，勇健驍捷縱暴此境，今去此城減",
    "T02n0120_004:0542b27": "四十牛鳴，或能害我及諸臣子以充其數，今",
    "T02n0120_004:0542b28": "當共行剪除殺鬼。今此城中一切男女欲求",
    "T02n0120_004:0542b29": "取者悉不敢出，一切鳥獸聞其惡名亦所不",
    "T02n0120_004:0542c01": "至。汝等今當宣令內外：『波斯匿王今興四兵，",
    "T02n0120_004:0542c02": "罰彼羅剎央掘魔羅，一切皆當持器仗來，",
    "T02n0120_004:0542c03": "若能與彼盡力共戰，若傷不傷隨功賞賜，象",
    "T02n0120_004:0542c04": "馬珍寶城邑土田，隨其所欲悉當與之。』」聞彼",
    "T02n0120_004:0542c05": "惡名莫不震慴，如是宣唱無一應命。唯王左",
    "T02n0120_004:0542c06": "右不得自在，抑逼威顏俛仰祗順。時諸妃",
    "T02n0120_004:0542c07": "后啼泣上諫：「寧失國位願勿自征。」即召太卜",
    "T02n0120_004:0542c08": "問其吉凶：「今當能制央掘魔羅不？」卜筮咸",
    "T02n0120_004:0542c09": "曰：「彼今當滅。」雖聞是語王猶不信，將四種",
    "T02n0120_004:0542c10": "兵往詣佛所稽首佛足，有怖畏色額上流汗",
    "T02n0120_004:0542c11": "却坐一面。",
    "T02n0120_004:0542c12": "爾時，世尊一切智知一切，知而故問：「大王！",
    "T02n0120_004:0542c13": "今日何故流汗？」王白佛言：「今有羅剎名央掘",
    "T02n0120_004:0542c14": "魔羅，殺害人民一千少一，以指作鬘以血塗身，",
    "T02n0120_004:0542c15": "恐其不息與我共戰，舉國人民悉皆怖畏，杜",
    "T02n0120_004:0542c16": "門不出事業斯廢，一切鳥獸悉不敢近，嚴此",
    "T02n0120_004:0542c17": "四兵欲往罰之。」佛告王曰：「今大王欲罰彼",
    "T02n0120_004:0542c18": "耶？」王白佛言：「今唯一心取信佛足。」佛告大",
    "T02n0120_004:0542c19": "王：「若央掘魔羅來至此者，王當云何？」爾時，",
    "T02n0120_004:0542c20": "四兵悉大恐怖，唯王不畏，恃佛威德故。王白",
    "T02n0120_004:0542c21": "佛言：「若彼來者如是為一。」爾時，世尊指示王",
    "T02n0120_004:0542c22": "言：「此即常勝央掘魔羅。」王見央掘魔羅瞪矚",
    "T02n0120_004:0542c23": "不眴，觀其形相赤眼雄姿，心驚毛竪如非人",
    "T02n0120_004:0542c24": "所持，勇猛心退刀劍自落，漸近如來師子之",
    "T02n0120_004:0542c25": "座，一心至誠歸依如來，當視我等如羅睺羅。",
    "T02n0120_004:0542c26": "于時四兵倍增惶怖，迷亂顛沛奔馳逃竄。爾",
    "T02n0120_004:0542c27": "時，世尊放安慰眾生無畏光明，照彼眾生令",
    "T02n0120_004:0542c28": "身安樂。爾時，波斯匿王內外眷屬城邑人民，",
    "T02n0120_004:0542c29": "咸作是念：「今央掘魔羅為世尊所伏。」",
    "T02n0120_004:0543a01": "波斯匿王作是歎言：「奇哉世尊！真為第一調",
    "T02n0120_004:0543a02": "御之軛，真為無上天人之師，如是兇暴大惡",
    "T02n0120_004:0543a03": "業者，乃能方便安立正法。」爾時，世尊說偈歎",
    "T02n0120_004:0543a04": "言：",
    "T02n0120_004:0543a05": "「人前放逸，　　後止不犯，　　是照世間，",
    "T02n0120_004:0543a06": "　如月雲消。",
    "T02n0120_004:0543a07": "「若菩薩摩訶薩，先現放逸後現功德，是照世",
    "T02n0120_004:0543a08": "間如月雲消，度無量眾生現如來功德。大王！",
    "T02n0120_004:0543a09": "當知彼非惡人，是則菩薩善方便耳。」王白佛",
    "T02n0120_004:0543a10": "言：「以何義故言非惡人？先辱師婦，受行惡",
    "T02n0120_004:0543a11": "師毘舍遮行。」佛告大王：「彼不辱師婦，彼亦非",
    "T02n0120_004:0543a12": "師，現為彼師及婦色像變易其心，習樂師法",
    "T02n0120_004:0543a13": "言常清淨。大王當知！是大奇特，譬如龍象衝",
    "T02n0120_004:0543a14": "擊非驢所堪。如是大王！如來人中大龍象王，",
    "T02n0120_004:0543a15": "隱覆言教秘密說耳，聲聞緣覺皆所不堪，唯",
    "T02n0120_004:0543a16": "佛與佛乃能堪任。大王！南方去此過六十二",
    "T02n0120_004:0543a17": "恒河沙剎有國，名一切寶莊嚴，佛名一切世",
    "T02n0120_004:0543a18": "間樂見上大精進如來、應供、等正覺，在世教",
    "T02n0120_004:0543a19": "化，無有聲聞緣覺之乘，純一大乘無餘乘名。",
    "T02n0120_004:0543a20": "彼諸眾生無有老病及不可意苦，純一快樂，",
    "T02n0120_004:0543a21": "壽命無量，光明無量，純一妙色，一切世間無",
    "T02n0120_004:0543a22": "可為譬，故國名一切寶莊嚴，佛名一切世間",
    "T02n0120_004:0543a23": "樂見上大精進。王當隨喜合掌恭敬，彼如來",
    "T02n0120_004:0543a24": "者豈異人乎？央掘魔羅即是彼佛，諸佛境界",
    "T02n0120_004:0543a25": "不可思議。」",
    "T02n0120_004:0543a26": "爾時，波斯匿王語諸占師：「汝等一切悉皆妄",
    "T02n0120_004:0543a27": "語，汝速遠去勿復妄說。」爾時，諸天世人及",
    "T02n0120_004:0543a28": "諸龍神，聲聞菩薩波斯匿王，一切城邑聚落",
    "T02n0120_004:0543a29": "人民，承佛威神悉皆來集，稽首敬禮央掘魔",
    "T02n0120_004:0543b01": "羅足，一心同聲說偈歎言：",
    "T02n0120_004:0543b02": "「南無如來無邊身，　　南無方便央掘魔，",
    "T02n0120_004:0543b03": "　我今頂禮聖足下，　　懺悔天尊柔軟足。",
    "T02n0120_004:0543b04": "　我今懺悔如來尊，　　央掘魔羅二生身，",
    "T02n0120_004:0543b05": "　為我等故來至此，　　現佛色像勝光焰，",
    "T02n0120_004:0543b06": "　照諸眾生堪能說，　　我數懺謝無量身，",
    "T02n0120_004:0543b07": "　無依作依等正覺，　　無親怙者為作親。",
    "T02n0120_004:0543b08": "　奇哉二佛出于世，　　未曾有法行世間，",
    "T02n0120_004:0543b09": "　猶如火中生蓮華，　　世間希有見二佛。」",
    "T02n0120_004:0543b10": "爾時，世尊告波斯匿王言：「北方去此過四十",
    "T02n0120_004:0543b11": "二恒河沙剎，有國名常喜，佛名歡喜藏摩尼",
    "T02n0120_004:0543b12": "寶積如來、應供、等正覺，在世教化。彼土無有",
    "T02n0120_004:0543b13": "聲聞緣覺，純一大乘無餘乘名，亦無老病眾",
    "T02n0120_004:0543b14": "苦之名，純一快樂，壽命無量，光明無量，無有",
    "T02n0120_004:0543b15": "譬類，故國名常喜。佛名歡喜藏摩尼寶積如",
    "T02n0120_004:0543b16": "來、應供、等正覺，王當隨喜合掌恭敬。彼如來",
    "T02n0120_004:0543b17": "者豈異人乎？文殊師利即是彼佛。若有眾生",
    "T02n0120_004:0543b18": "向央掘魔羅、文殊師利恭敬作禮，若復聞是",
    "T02n0120_004:0543b19": "二人名者，見歡喜國如見自家，聞彼名故常",
    "T02n0120_004:0543b20": "閉四趣，或以戲笑或隨順他，或為名利，此及",
    "T02n0120_004:0543b21": "外道，或犯重禁五無間罪，亦閉四趣。若善",
    "T02n0120_004:0543b22": "男子善女人為二名所護者，若今現在及未",
    "T02n0120_004:0543b23": "來世，曠野嶮難諸恐怖處皆悉蒙護，於一",
    "T02n0120_004:0543b24": "切處恐怖悉滅，若天、龍、夜叉、乾闥婆、阿修羅、",
    "T02n0120_004:0543b25": "迦樓羅、緊那羅、摩睺羅伽、毘舍闍眾，悉不",
    "T02n0120_004:0543b26": "能干。」",
    "T02n0120_004:0543b27": "爾時，世尊告波斯匿王：「如來所說有如是大",
    "T02n0120_004:0543b28": "威德，菩薩所行有如是大威德，文殊師利及",
    "T02n0120_004:0543b29": "央掘魔羅，有如是大威德，於此二龍發隨喜",
    "T02n0120_004:0543c01": "心，能起菩薩無量之行。大王！汝當給養央",
    "T02n0120_004:0543c02": "掘魔母，勿得遺忘。此央掘魔羅母，是我方",
    "T02n0120_004:0543c03": "便之所守護。」爾時，央掘魔羅母，身昇虛空高",
    "T02n0120_004:0543c04": "七多羅樹，而說偈言：",
    "T02n0120_004:0543c05": "「如來所變化，　　眾生悉不知，",
    "T02n0120_004:0543c06": "　如來所作幻，　　眾幻中之王，",
    "T02n0120_004:0543c07": "　大身方便身，　　是則為如來。」",
    "T02n0120_004:0543c08": "說此偈已即沒不現。爾時，波斯匿王白佛言：",
    "T02n0120_004:0543c09": "「世尊！此為幻耶？」佛告大王：「此是化母，如化",
    "T02n0120_004:0543c10": "母所說，菩薩行亦如是。」爾時，央掘魔羅師",
    "T02n0120_004:0543c11": "摩尼跋陀羅，身昇虛空高七多羅樹，而說偈",
    "T02n0120_004:0543c12": "言：",
    "T02n0120_004:0543c13": "「譬如野干獸，　　常與師子遊，",
    "T02n0120_004:0543c14": "　雖久相習近，　　其聲不相類，",
    "T02n0120_004:0543c15": "　聞彼聲怖死，　　況能師子吼？",
    "T02n0120_004:0543c16": "　我如彼小獸，　　雖久為彼師，",
    "T02n0120_004:0543c17": "　不能堪任發，　　人雄無畏聲，",
    "T02n0120_004:0543c18": "　若彼非方便，　　我則必當死。",
    "T02n0120_004:0543c19": "　我如野干獸，　　豈堪受彼供，",
    "T02n0120_004:0543c20": "　我行愚癡法，　　菩薩悉遠離，",
    "T02n0120_004:0543c21": "　於一切眾生，　　等視如一子。",
    "T02n0120_004:0543c22": "　佛化無量幻，　　眾生不能知，",
    "T02n0120_004:0543c23": "　設化百千億，　　婆羅門師長，",
    "T02n0120_004:0543c24": "　眾生悉不知，　　唯佛知佛幻，",
    "T02n0120_004:0543c25": "　當知佛世尊，　　一切幻中王。」",
    "T02n0120_004:0543c26": "爾時，彼師摩尼跋陀羅婦，而說偈言：",
    "T02n0120_004:0543c27": "「嗚呼諸眾生，　　不知佛功德，",
    "T02n0120_004:0543c28": "　謂實旃遮女，　　不知如來化，",
    "T02n0120_004:0543c29": "　示現作我身，　　幻化亦如是。",
    "T02n0120_004:0544a01": "　大王應當知，　　佛身不思議，",
    "T02n0120_004:0544a02": "　彼諸旃陀羅，　　尚不得近王，",
    "T02n0120_004:0544a03": "　恐怖常畏死，　　何況對言說。",
    "T02n0120_004:0544a04": "　此人彼亦人，　　不敢相習近，",
    "T02n0120_004:0544a05": "　況復諸天人，　　親近轉佛心。",
    "T02n0120_004:0544a06": "　無量天龍神，　　常供養如來，",
    "T02n0120_004:0544a07": "　惡心向佛者，　　彼即斷其命。",
    "T02n0120_004:0544a08": "　佛以巧方便，　　示現種種幻，",
    "T02n0120_004:0544a09": "　制未來眾生，　　無量諸非法，",
    "T02n0120_004:0544a10": "　佛幻為大幻，　　如來方便身。」",
    "T02n0120_004:0544a11": "說是語已即沒不現。爾時，波斯匿王聞見如",
    "T02n0120_004:0544a12": "是諸希有事，歡喜踊躍白佛言：「世尊！為是幻",
    "T02n0120_004:0544a13": "耶？」佛言：「大王！如彼師及師婦、央掘魔羅母，",
    "T02n0120_004:0544a14": "彼三人者悉是我幻。我示幻化不可思議，因",
    "T02n0120_004:0544a15": "我教化央掘魔羅，度無量眾生。」時波斯匿王",
    "T02n0120_004:0544a16": "白佛言：「世尊！我當七日修行大施，央掘魔",
    "T02n0120_004:0544a17": "羅如來在福田方今為福田。」佛告王言：「如是",
    "T02n0120_004:0544a18": "如是。」爾時，諸天龍神共說偈言：",
    "T02n0120_004:0544a19": "「南無幻化王，　　具足大精進，",
    "T02n0120_004:0544a20": "　如來方便身，　　方便相具足，",
    "T02n0120_004:0544a21": "　方便般涅槃，　　示現捨舍利。",
    "T02n0120_004:0544a22": "　如來無邊身，　　智慧亦無邊，",
    "T02n0120_004:0544a23": "　無邊善名稱，　　無邊明力士，",
    "T02n0120_004:0544a24": "　如來無邊身，　　密迹無有邊，",
    "T02n0120_004:0544a25": "　言說亦無邊，　　隱覆亦無邊，",
    "T02n0120_004:0544a26": "　無邊照世間，　　光明亦無邊。",
    "T02n0120_004:0544a27": "　功德過數量，　　無稱不可量，",
    "T02n0120_004:0544a28": "　虛空無礙智，　　如來虛空身。",
    "T02n0120_004:0544a29": "　安慰文殊事，　　及與我等類，",
    "T02n0120_004:0544b01": "　為央掘魔羅，　　故佛世尊來。",
    "T02n0120_004:0544b02": "　若來及不來，　　非我等所知，",
    "T02n0120_004:0544b03": "　如來視一切，　　猶如羅睺羅。」",
    "T02n0120_004:0544b04": "爾時，世尊說是經已，諸天、龍神、聲聞、菩薩及",
    "T02n0120_004:0544b05": "波斯匿王一切眾會，皆慕央掘魔羅行及文",
    "T02n0120_004:0544b06": "殊師利菩薩行，願生彼國，皆發阿耨多羅三",
    "T02n0120_004:0544b07": "藐三菩提心，踊躍歡喜。",
    "T02n0120_004:0544b08": "央掘魔羅經卷第四"
}