{
    "T14n0516_001:0789a15": "No. 516 [Nos. 514, 515]",
    "T14n0516_001:0789a16": "佛說勝軍王所問經",
    "T14n0516_001:0789a18": "西天譯經三藏朝奉大",
    "T14n0516_001:0789a19": "夫試鴻臚卿傳法大師",
    "T14n0516_001:0789a20": "臣施護奉　詔譯",
    "T14n0516_001:0789a21": "如是我聞：一時，佛在舍衛國祇樹給孤獨園，",
    "T14n0516_001:0789a22": "與大苾芻眾千二百五十人俱。是時，有憍薩",
    "T14n0516_001:0789a23": "羅國勝軍大王，其王尊貴，有大威德富饒自",
    "T14n0516_001:0789a24": "在，所居國土境界廣遠，為一切人所共尊",
    "T14n0516_001:0789a25": "敬；其王福德久於佛法生大信重。是時，大王",
    "T14n0516_001:0789a26": "即乘寶車，與諸臣從及無數百千婆羅門、長",
    "T14n0516_001:0789a27": "者等而共圍繞，以諸音樂而導其前，出舍",
    "T14n0516_001:0789a28": "衛國，詣祇樹給孤獨園佛世尊所，恭敬供養",
    "T14n0516_001:0789a29": "聽受正法。爾時，為人民主，常以正法而行",
    "T14n0516_001:0789b01": "治化，於諸非法捨而不行。何以故？大王當",
    "T14n0516_001:0789b02": "知，若王及臣棄背正法行非法者，於現世中",
    "T14n0516_001:0789b03": "人所輕謗，乃至身壞命終不生勝處；若王及",
    "T14n0516_001:0789b04": "臣捨離非法行正法者，於現世中人所稱讚，",
    "T14n0516_001:0789b05": "乃至身壞命終，生天界中受勝果報，富樂自",
    "T14n0516_001:0789b06": "在天人愛敬。「大王！譬如世人生育一子，父",
    "T14n0516_001:0789b07": "母憐愛猶如珍寶，多設方便常令快樂，其子",
    "T14n0516_001:0789b08": "長大亦生孝敬，王心慈愛亦復如是，一切人",
    "T14n0516_001:0789b09": "民皆如一子，王所愛念猶如父母，常以四法",
    "T14n0516_001:0789b10": "而為攝化，所謂布施、愛語、利行、同事，常行如",
    "T14n0516_001:0789b11": "是四種法故，一切人民皆悉歸伏。王以慈心",
    "T14n0516_001:0789b12": "觀諸人民既如子想，彼一切人亦復於王如",
    "T14n0516_001:0789b13": "其父母。「又如有人於其夢中見種種事，所謂",
    "T14n0516_001:0789b14": "江河泉池、園林花菓、街巷道陌處處莊嚴，清",
    "T14n0516_001:0789b15": "淨適悅人所愛樂，如是等事，既夢覺已都無",
    "T14n0516_001:0789b16": "所有，諸世間法亦復如是，皆悉如夢竟無其",
    "T14n0516_001:0789b17": "實。如汝大王，為人中主受三種樂，所謂富樂、",
    "T14n0516_001:0789b18": "欲樂、自在樂，統大國城多諸所有，象馬、車乘、",
    "T14n0516_001:0789b19": "金銀、珍寶庫藏諸物，乃至后妃、眷屬、諸臣僕",
    "T14n0516_001:0789b20": "等其數甚多，富貴熾盛而無等比，如是富貴",
    "T14n0516_001:0789b21": "雖多所有不以為勝。何以故？為顛倒法勞役",
    "T14n0516_001:0789b22": "其心增諸煩惱。「大王當知，此等皆是無常滅",
    "T14n0516_001:0789b23": "法，是不堅牢而不究竟，如水聚沫而無其實。",
    "T14n0516_001:0789b24": "是故，大王！於如是事如實了知，於世間法常",
    "T14n0516_001:0789b25": "所覺了，離諸煩惱修出世行。「又世間法如一",
    "T14n0516_001:0789b26": "大樹，沃潤其根即生枝葉，枝葉繁茂即能開",
    "T14n0516_001:0789b27": "華，開華非久乃結果實，果實成熟色香美妙，",
    "T14n0516_001:0789b28": "人皆愛樂。其樹忽為大火所焚，四面俱熾，紅",
    "T14n0516_001:0789b29": "焰光明映蔽日月，四方上下都一大光。其",
    "T14n0516_001:0789c01": "可愛樹悉無所有，唯火光現，而彼火光非久，",
    "T14n0516_001:0789c02": "即為大雨所滅，雲雷掣電交映而出。是時，火",
    "T14n0516_001:0789c03": "聚悉無所有，唯彼大雨連霔不息，其雨非久",
    "T14n0516_001:0789c04": "亦復停止。大王當知，如前所說諸世間法亦",
    "T14n0516_001:0789c05": "復如是，剎那壞滅竟無其實，如王所統，雖復",
    "T14n0516_001:0789c06": "廣大積諸所有，剎那壞其義亦然。是故，大",
    "T14n0516_001:0789c07": "王！於無常法莫生常住想，於有盡法莫作無",
    "T14n0516_001:0789c08": "盡想，念念思惟無常來侵，捨世間法離諸所",
    "T14n0516_001:0789c09": "著，修出世行增益善根。「大王！又如四方有四",
    "T14n0516_001:0789c10": "大山從空而來，彼山高廣一一堅牢，墮於閻",
    "T14n0516_001:0789c11": "浮，而此地中所有一切草木叢林皆悉摧滅",
    "T14n0516_001:0789c12": "而無有餘，彼有力者不能為救。大王！此諸",
    "T14n0516_001:0789c13": "世間有四大怖而來逼迫，亦復如是，一切眾",
    "T14n0516_001:0789c14": "生無所逃避，有大力者不能為救。四怖者何？",
    "T14n0516_001:0789c15": "一者、邪行怖；二者、老怖；三者、病怖；四者、死",
    "T14n0516_001:0789c16": "怖。大王！邪行若生壞滅正行，老怖若來壞",
    "T14n0516_001:0789c17": "少年相，病怖若來壞安樂法，死怖若來壞滅",
    "T14n0516_001:0789c18": "壽命。大王！又如師子為獸中王，若入獸群",
    "T14n0516_001:0789c19": "取一獸食，彼所取獸何能逃避，入師子腹滅",
    "T14n0516_001:0789c20": "無有餘。大王！無常大力於諸眾生，亦復如是。",
    "T14n0516_001:0789c21": "「大王！諸世間人將趣命終，先染病苦，如中毒",
    "T14n0516_001:0789c22": "箭氣力劣弱，筋骨肢節皆悉疼痛，皮肉乾枯",
    "T14n0516_001:0789c23": "手足戰動，穢惡流溢，眼、耳、鼻、舌、身等諸根不",
    "T14n0516_001:0789c24": "能發識，諸境不現，唯見自造不善業境現在",
    "T14n0516_001:0789c25": "其前，生大怖畏，無所依怙誰為救者？父母眷",
    "T14n0516_001:0789c26": "屬徒共圍繞，名醫良藥不能為療，上味飲食",
    "T14n0516_001:0789c27": "不能食噉，於念念中起無常怖，彼出入息漸",
    "T14n0516_001:0789c28": "漸微細，如是病怖，方始起心念作善業，微出",
    "T14n0516_001:0789c29": "其聲告父母言：『我今大怖，惡境現前，壽命將",
    "T14n0516_001:0790a01": "斷，父母為我作諸利益，施佛及僧願垂救護。』",
    "T14n0516_001:0790a02": "如是言已，於剎那間其命即斷，此處既謝他",
    "T14n0516_001:0790a03": "處復生，隨自作業受諸果報。「大王當知，世",
    "T14n0516_001:0790a04": "間眾生若善不善、若勝若劣，從自因生果無",
    "T14n0516_001:0790a05": "所失，作善業者，是所歸趣是所依怙，臨命終",
    "T14n0516_001:0790a06": "時不生怖畏，此處緣謝生於他處受勝果報。",
    "T14n0516_001:0790a07": "是故，大王！汝今應當捨世間法離諸染著，修",
    "T14n0516_001:0790a08": "出世行趣善法門，於念念中作無常想。若如",
    "T14n0516_001:0790a09": "是者，於善法中乃名精進。",
    "T14n0516_001:0790a10": "「復次，大王！如世間人入大火聚，須以方便",
    "T14n0516_001:0790a11": "即能息滅；處熱惱中，須假清淨而方醒寤；受",
    "T14n0516_001:0790a12": "飢渴時，假以飲食方能救濟；染病苦時，假以",
    "T14n0516_001:0790a13": "良藥即能除愈；於危難中，得有力者諸善知",
    "T14n0516_001:0790a14": "識乃脫諸難；受貧困時，得大財寶方能拯濟；",
    "T14n0516_001:0790a15": "入戰陣時，須被勇猛堅固鎧甲方得戰勝；於",
    "T14n0516_001:0790a16": "一切處，無依無怙孤獨苦惱，得其親友方為",
    "T14n0516_001:0790a17": "依止。「大王！出世善法亦復如是，於諸世間",
    "T14n0516_001:0790a18": "同彼上說，飲食、良藥、親友等類，能為依止能",
    "T14n0516_001:0790a19": "為救護。大王！若人不修出世善法都無所託，",
    "T14n0516_001:0790a20": "臨命終時自生怖畏誰為救者，捨此報已自",
    "T14n0516_001:0790a21": "受其苦誰為拯拔，以是事故，我如實說。「大王！",
    "T14n0516_001:0790a22": "速疾於世間法捨諸常見作無常想，捨堅執",
    "T14n0516_001:0790a23": "見作破壞想，如水聚沫而無其實，當念修行",
    "T14n0516_001:0790a24": "出世善法，自所作已轉勸他人，如是，乃得於",
    "T14n0516_001:0790a25": "善法中名為精進。「大王！當觀自身，無有少",
    "T14n0516_001:0790a26": "樂可得，雖復具有種種上味精妙飲食而為",
    "T14n0516_001:0790a27": "資養，未曾一時有飢渴失，如是暫能資持命",
    "T14n0516_001:0790a28": "根，彼壽報盡，即時散壞歸無常法。大王！復",
    "T14n0516_001:0790a29": "觀自身，雖有種種上妙寶衣、眾莊嚴具，乃至",
    "T14n0516_001:0790b01": "種種庫藏諸物，無所乏少，象、馬、車、步四兵具",
    "T14n0516_001:0790b02": "足，其數甚多無與等者，彼壽報盡悉歸無",
    "T14n0516_001:0790b03": "常。",
    "T14n0516_001:0790b04": "「復次，大王！如世間人有大財富，於日日中，潔",
    "T14n0516_001:0790b05": "淨澡浴香油塗身，復以諸妙上服莊嚴，眾",
    "T14n0516_001:0790b06": "妙華鬘及彼真珠纓絡、耳璫環釧，如是等物",
    "T14n0516_001:0790b07": "而莊嚴已，處於寶座，富貴自在威德特尊，與",
    "T14n0516_001:0790b08": "諸眷屬而共圍繞，奏百千種殊妙音樂，妙寶",
    "T14n0516_001:0790b09": "樓閣處處，皆爇旃檀沈水等諸妙香，生滅",
    "T14n0516_001:0790b10": "相續輪轉無有窮盡，皆是無明為因生故。由",
    "T14n0516_001:0790b11": "此即有貪等諸法，若滅無明貪等不生，貪等",
    "T14n0516_001:0790b12": "既滅正行得起，離諸過失，此即名為出世間",
    "T14n0516_001:0790b13": "法。",
    "T14n0516_001:0790b14": "「復次，大王！世間一切所緣境界，若得若失，若",
    "T14n0516_001:0790b15": "決定、不決定；若可愛、不可愛，貪心生起無所",
    "T14n0516_001:0790b16": "厭足，是為大失；若於聖道出世間法，愛樂希",
    "T14n0516_001:0790b17": "求無厭足者，乃為正行，是大利益。」爾時世尊，",
    "T14n0516_001:0790b18": "說加陀曰：",
    "T14n0516_001:0790b19": "「大王今當知，　　彼死法極惡，",
    "T14n0516_001:0790b20": "能斷人壽命，　　及破壞諸蘊。",
    "T14n0516_001:0790b21": "斯為大怖畏，　　世皆非愛樂，",
    "T14n0516_001:0790b22": "彼死法若來，　　普遍於一切，",
    "T14n0516_001:0790b23": "虛空并大海，　　深穴與高山，",
    "T14n0516_001:0790b24": "大地及諸方，　　無處可逃避。",
    "T14n0516_001:0790b25": "唯諸有智者，　　安住真實法，",
    "T14n0516_001:0790b26": "即堅固無動，　　一切不能壞。",
    "T14n0516_001:0790b27": "壽報未盡時，　　當發大精進，",
    "T14n0516_001:0790b28": "廣修眾善因，　　勤行諸梵行，",
    "T14n0516_001:0790b29": "由善根力故，　　得至涅槃界，",
    "T14n0516_001:0790c01": "至涅槃界已，　　能遠離死怖。」",
    "T14n0516_001:0790c02": "爾時，憍薩羅國勝軍大王，聞佛世尊以諸方",
    "T14n0516_001:0790c03": "便善巧譬喻說妙法已，歡喜踊躍恭敬讚歎，",
    "T14n0516_001:0790c04": "頂禮佛足迴復王宮。佛說此經已，諸大苾芻",
    "T14n0516_001:0790c05": "眾聞佛所說，皆大歡喜信受奉行。",
    "T14n0516_001:0790c06": "佛說勝軍王所問經",
    "T14n0516_001:0790c07": "大王既出城已漸向祇園，其王即時遠見",
    "T14n0516_001:0790c08": "世尊於一樹下安詳而坐，諸苾芻眾而共",
    "T14n0516_001:0790c09": "圍遶。時王見已生大歡喜，深信尊重下車",
    "T14n0516_001:0790c10": "去蓋，合掌曲躬遙伸讚歎：「佛身廣大猶若",
    "T14n0516_001:0790c11": "金山，佛身端嚴殊妙無比，有大光明如百",
    "T14n0516_001:0790c12": "千日，吉祥熾盛猶大火聚，諸根調寂住奢",
    "T14n0516_001:0790c13": "摩他，眾德莊嚴具波羅蜜，三十二相八十",
    "T14n0516_001:0790c14": "種好圓滿具足，為人中龍人中師子，人",
    "T14n0516_001:0790c15": "中大仙人中勝者，於世間中如寶山現。」是",
    "T14n0516_001:0790c16": "時，大王既讚歎已，徒步而進到佛所已，頭",
    "T14n0516_001:0790c17": "面著地禮世尊足，持以寶冠、寶蓋、寶劍、寶",
    "T14n0516_001:0790c18": "珠、寶莊革屣，如是等物奉上世尊，作如是",
    "T14n0516_001:0790c19": "言：「惟願世尊，受我所施。」是時，世尊即為",
    "T14n0516_001:0790c20": "納受。其王即復禮世尊足，退住一面，合掌",
    "T14n0516_001:0790c21": "恭敬而白佛言：「世尊！願佛慈悲為說法",
    "T14n0516_001:0790c22": "要，使我長夜得大利樂。」爾時，世尊而讚王",
    "T14n0516_001:0790c23": "言：「善哉，善哉！大王！汝於如來深信尊重，",
    "T14n0516_001:0790c24": "於佛正法愛樂趣求，純善相應是大賢者。",
    "T14n0516_001:0790c25": "如汝所言樂聞法要，汝當諦聽如善作意，",
    "T14n0516_001:0790c26": "記念修習為汝宣說。」佛言：「大王！汝統大",
    "T14n0516_001:0790c27": "國，",
    "T14n0516_001:0790c28": "常有百千內外親族恭敬讚歎，雖復如是",
    "T14n0516_001:0790c29": "富貴自在，壽報盡時即生苦惱，一切眷屬",
    "T14n0516_001:0791a01": "徒共圍繞，悲惱啼泣。當於爾時，一切所有",
    "T14n0516_001:0791a02": "不能守護，既命盡已，內外親屬所共圍繞，",
    "T14n0516_001:0791a03": "至屍陀林，所有遺體各各離散，皮、肉、筋、骨",
    "T14n0516_001:0791a04": "分其異處，有諸蟲鳥而來𠯗食，彼食盡已，",
    "T14n0516_001:0791a05": "此虛妄身悉無所有。「大王！以是緣故諦觀",
    "T14n0516_001:0791a06": "世間，如水聚沫有何堅實？以是無常不究",
    "T14n0516_001:0791a07": "竟法，起常想者是為顛倒，諸有漏法念念",
    "T14n0516_001:0791a08": "壞滅，我觀是事深可悲愍。「是故，大王！當須",
    "T14n0516_001:0791a09": "速捨諸世間法，常念修行出世間法。何以",
    "T14n0516_001:0791a10": "故？大王當知，彼生滅法皆由無明為因緣",
    "T14n0516_001:0791a11": "故，所謂無明緣行、行緣識、識緣名色、名色",
    "T14n0516_001:0791a12": "緣六處、六處緣觸、觸緣受、受緣愛、愛緣取、取",
    "T14n0516_001:0791a13": "緣有、有緣生，生緣老、死、憂、悲、苦、惱，如是即",
    "T14n0516_001:0791a14": "一大苦蘊集；若無明滅即行滅，行滅即識",
    "T14n0516_001:0791a15": "滅，識滅即名色滅，名色滅即六處滅，六處滅",
    "T14n0516_001:0791a16": "即觸滅，觸滅即受滅，受滅即愛滅，愛滅即取",
    "T14n0516_001:0791a17": "滅，取滅即有滅，有滅即生滅，生滅即老、死、憂、",
    "T14n0516_001:0791a18": "悲、苦、惱滅，如是即一大苦蘊滅。是故……。」"
}