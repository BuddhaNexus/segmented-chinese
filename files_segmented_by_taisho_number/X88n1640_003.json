{
    "X88n1640_003:0015b06": "心性罪福因緣集卷之下",
    "X88n1640_003:0015b08": "大宋國　智覺禪師　注置",
    "X88n1640_003:0015b09": "○藥叉神示比丘語胡國伽藍有一比丘。居樹下。",
    "X88n1640_003:0015b10": "悲泣憂惱三日不食。發呪咀之言。敬法藥叉現於半",
    "X88n1640_003:0015b11": "身告比丘言。何故悲泣憂愁數日不食。比丘答云。我",
    "X88n1640_003:0015b12": "持三衣微妙第一也。諸三衣之中最為殊妙。我年來",
    "X88n1640_003:0015b13": "間堅護而不失。置房出間。為佗被盜依失玅財。如是",
    "X88n1640_003:0015b14": "泣歎乃至不食。呪咀彼人。藥叉神云。汝比丘僧不是",
    "X88n1640_003:0015b15": "沙門。非沙門之心。非釋迦之弟子。非真之梵行。所以",
    "X88n1640_003:0015b16": "者何。尋比丘之法。雖失身命猶不為歎。何況自餘房",
    "X88n1640_003:0015b17": "舍臥具飲食醫藥三衣鉢等。何故執著如是少物。造",
    "X88n1640_003:0015b18": "諸惡業。後受苦時何人救濟於汝。比丘僧莫作呪咀。",
    "X88n1640_003:0015b19": "念諸佛而求法財。當知僧伽陀國有一沙門名那求",
    "X88n1640_003:0015b20": "陀。戒定智慧皆悉具足。慈悲禪定圓滿成熟。名聞內",
    "X88n1640_003:0015b21": "外眾所尊重。時有國王至比丘所。恭敬供養種種之",
    "X88n1640_003:0015b22": "寶物。所謂金銀毗瑠璃等。衣服白[疊*毛]及眾寶物。如是",
    "X88n1640_003:0015b23": "諸物供養。國王還宮時。那求陀以眾寶物財欲施一",
    "X88n1640_003:0015b24": "切貧乏孤獨。日沒入夜及亥時。有盜賊數十餘人俄",
    "X88n1640_003:0015c01": "亂入取諸物。並復奪取沙門衣服三衣鉢等。任意取",
    "X88n1640_003:0015c02": "出房去畢。時那求陀見於房內無有一物。並見我身",
    "X88n1640_003:0015c03": "無衣裸形。雖然。心中不生憂愁。顏色光鮮歡喜滿胸。",
    "X88n1640_003:0015c04": "見房取落一瑠璃玉。比丘見之驚怖取玉。走出呼賊",
    "X88n1640_003:0015c05": "且待且待汝等。時諸盜賊聞比丘呼。暫時住立。比丘",
    "X88n1640_003:0015c06": "歡喜以玉與賊云。汝等云何不取此玉。是七寶中光",
    "X88n1640_003:0015c07": "明殊勝。時諸盜賊恠比丘所行。問比丘云。汝於此財",
    "X88n1640_003:0015c08": "不生慳惜。比丘答云。我今於寶不生希望。我見財寶",
    "X88n1640_003:0015c09": "如糞穢聚。生厭捨想豈生愛哉。善哉。汝等掃淨我穢。",
    "X88n1640_003:0015c10": "時諸惡賊聞比丘說。皆生慙愧各相議言。何人厭離",
    "X88n1640_003:0015c11": "如是眾寶。我等止貪不造惡業。以眾寶物反與比丘。",
    "X88n1640_003:0015c12": "比丘不受。誘進與賊。諸人不取施反比丘。如是經時",
    "X88n1640_003:0015c13": "互不取財。群賊白僧。世間眾生若王若臣沙門居士。",
    "X88n1640_003:0015c14": "一切諸人皆樂財寶。盡力求索臨老歎尋。比丘何意",
    "X88n1640_003:0015c15": "於財不求。反生厭却如見毒藥。比丘答云。汝等能聞。",
    "X88n1640_003:0015c16": "我今為說。世間眾生皆迷生死。以無常身生常住執。",
    "X88n1640_003:0015c17": "求浮雲財徒增罪苦。昨所瞻者今日則亡。晨所覩人",
    "X88n1640_003:0015c18": "夜則不見。國王大臣誰免此難。入海昇空專不遁死。",
    "X88n1640_003:0015c19": "以如是身貪財儲積。少火出來須臾焚失。或海水漂",
    "X88n1640_003:0015c20": "流剎那消失。依求財物反生憂惱。叩頭歎息流淚慳",
    "X88n1640_003:0015c21": "惜。欲火燒胸欲水沉身。散失財寶何時還時。現世摧",
    "X88n1640_003:0015c22": "肝橫生惡業。由貪財寶惡業緣故。命終入於阿鼻等",
    "X88n1640_003:0015c23": "地獄受諸極苦。猛火燒身節節火燃。或上劒樹或踰",
    "X88n1640_003:0015c24": "刀山。或投鑊湯或入灰河。或食沸屎或噉鐵丸。或飲",
    "X88n1640_003:0016a01": "融銅或臥鐵牀。或抱銅柱銅林碎身熱丸燒眼。如是",
    "X88n1640_003:0016a02": "等苦一身聚集。舉聲啼哭誰施慈心。摧肝悲歎更不",
    "X88n1640_003:0016a03": "得免。纔出地獄復生餓鬼。由貪財寶惡業緣故。術竭",
    "X88n1640_003:0016a04": "飢渴十方求食更不可得。噉火食炭燒身悲泣。或飲",
    "X88n1640_003:0016a05": "露水忽變膿血。或復舉體融銅火燃。或復走行足下",
    "X88n1640_003:0016a06": "流火。如是等苦更不可數。人間暫時由貪浮財。三途",
    "X88n1640_003:0016a07": "多劫受苦如是。是故智者見財猒捨。其諸愚人愛財",
    "X88n1640_003:0016a08": "生執。大師釋迦教比丘云。汝等比丘不求欲樂。於諸",
    "X88n1640_003:0016a09": "法中可生厭離。觀身如沫。觀命如露。觀於財物如幻",
    "X88n1640_003:0016a10": "雲想。觀於男女生地獄想。觀飯如蟲。觀羹如屎。觀於",
    "X88n1640_003:0016a11": "僧房猶出獄所想。觀眷屬生獄率想。觀衣服生蛇皮",
    "X88n1640_003:0016a12": "想。觀鉢器生髑髏想。乃至夢中不生貪樂。所以者何。",
    "X88n1640_003:0016a13": "多諸苦故。比丘常以少欲知足為其所行。是故我今",
    "X88n1640_003:0016a14": "不貪財寶。猶於身命更不生於一念愛心。何況其餘",
    "X88n1640_003:0016a15": "浮雲財物哉。時諸盜賊聞比丘說。意解流淚。責身悔",
    "X88n1640_003:0016a16": "過。便求出家。比丘隨喜剃頭授戒。時諸賊人既出家",
    "X88n1640_003:0016a17": "已。白沙門云。我等出家作佛弟子。如大師說。一切諸",
    "X88n1640_003:0016a18": "物皆不生樂。若然沙門應無所樂。比丘告言。善哉汝",
    "X88n1640_003:0016a19": "等能問比丘所行作法。然佛弟子於諸萬法皆不生",
    "X88n1640_003:0016a20": "愛。猶於佛法不可生愛。何況餘法。但以大悲為利佗",
    "X88n1640_003:0016a21": "故。種種方便志求佛法。若起自利行大悲障。志求佛",
    "X88n1640_003:0016a22": "法專為眾生。但以慈悲應如是觀。向食只求法喜禪",
    "X88n1640_003:0016a23": "悅。見衣亦求忍辱法衣。住不著而但求住慈悲房室。",
    "X88n1640_003:0016a24": "見於眷屬不起愛執。志求萬行方便僕從。觀身但求",
    "X88n1640_003:0016b01": "萬德法身。觀於露命但求慧命。雖求佛法不起法愛。",
    "X88n1640_003:0016b02": "何況於餘法生一念著。比丘善聽。在家多苦不可數",
    "X88n1640_003:0016b03": "盡。王法難苦。妻子纏苦。眷屬逼苦。無官位苦。財不飽",
    "X88n1640_003:0016b04": "苦。求萬物苦。愛別離苦。怨憎會苦。求不得苦。如是諸",
    "X88n1640_003:0016b05": "苦日日增集夜夜逼來。雖苦而求。不生厭離競來求",
    "X88n1640_003:0016b06": "覓。猶如渴者飲於鹽水。渴心更增彌求鹽水。亦如大",
    "X88n1640_003:0016b07": "園廁於出家者樂甚可愛。求離王難之苦。致法王之",
    "X88n1640_003:0016b08": "位。離妻子之苦。得真梵行。少欲知足無不飽苦。出恩",
    "X88n1640_003:0016b09": "愛家。無別離苦。深生慈悲。離怨憎苦。上蒙如來摩頂",
    "X88n1640_003:0016b10": "覆護。中與諸菩薩常共安樂。下諸天人龍神夜叉恭",
    "X88n1640_003:0016b11": "敬尊重。如是等樂不可說盡。善哉汝等入於如是安",
    "X88n1640_003:0016b12": "樂法域。如法修行證於大覺。諸賊比丘信受修行。皆",
    "X88n1640_003:0016b13": "見道遠。彼比丘僧未取滅時。我等常守護恒不離邊。",
    "X88n1640_003:0016b14": "今見汝等行是大惡人。早懷慚愧如賊比丘。於失三",
    "X88n1640_003:0016b15": "衣不應生苦。但深觀心大乘法服。不生染著有為三",
    "X88n1640_003:0016b16": "衣。說是語已。藥叉不現。比丘聞已深生悔過。起無上",
    "X88n1640_003:0016b17": "心志求佛法。是故應知。心佛眾生三無差別。應觀法",
    "X88n1640_003:0016b18": "性真如寂靜。諸法心起不思議故。",
    "X88n1640_003:0016b19": "○法崇和尚誡弟子語法崇和尚有一弟子。不習",
    "X88n1640_003:0016b20": "正教不誦經典。所好誦者一陀羅尼。和尚密語彼弟",
    "X88n1640_003:0016b21": "子言。汝所誦持不動真言。從是以外。亦有何心行誦",
    "X88n1640_003:0016b22": "此真言。又每日誦幾真言耶。弟子答云。我以呪力蒙",
    "X88n1640_003:0016b23": "明王護。飛鳥忽落。流河停止。縛龍鬼神被仰國王。以",
    "X88n1640_003:0016b24": "如是心誦持真言。日夜各誦千反真言。法崇和尚誡",
    "X88n1640_003:0016c01": "弟子言。汝更莫作如是希望。身如電光暫住不久。命",
    "X88n1640_003:0016c02": "似草露夜置朝零。威德驗力財寶盛年。皆不隨身亦",
    "X88n1640_003:0016c03": "不常住。汝以此身不念無常。人身難得佛法難遇。何",
    "X88n1640_003:0016c04": "以纔誦一陀羅尼。空望現世不顧後世。汝若翻破現",
    "X88n1640_003:0016c05": "世希望。志求佛道怖畏三途。我今為說持呪方法。弟",
    "X88n1640_003:0016c06": "子白言。我今愚癡全無所知。聞大師誡始知無常。善",
    "X88n1640_003:0016c07": "哉和尚為我說之。只求佛道不樂世樂。和尚告言。如",
    "X88n1640_003:0016c08": "是如是。誰有善人不隨善言。我昔若時值一智者。我",
    "X88n1640_003:0016c09": "隨彼人一所同宿。比丘通夜不睡端坐。常滿眼淚泣",
    "X88n1640_003:0016c10": "聲頻聞。常手彈指愁歎出色。我心不染菩提之法。只",
    "X88n1640_003:0016c11": "常望求名聞利益。誦一真言以為所作。念佛世承人",
    "X88n1640_003:0016c12": "身心放逸。猶如汝今所行作法。我時見於比丘所行。",
    "X88n1640_003:0016c13": "生奇恠念。問其因緣。何故比丘常泣。不喜一切僧俗",
    "X88n1640_003:0016c14": "貧富貴賤。生遊樂自在歡娛。願樂欲聞。比丘答云。此",
    "X88n1640_003:0016c15": "身非樂。眾苦根本。何有所樂。我心歡喜。於無量劫墮",
    "X88n1640_003:0016c16": "於地獄。摧折身骨焚燒五臟。眼見獄率生怖畏心。耳",
    "X88n1640_003:0016c17": "聞呵責不知答方。舌甞熱丸身抱熱銅足步火。心悲",
    "X88n1640_003:0016c18": "難忍。纔出地獄更經鬼畜。希有人身如優曇華。雖得",
    "X88n1640_003:0016c19": "是身貧窮下賤。愚癡破戒還入地獄。如人取石仰空",
    "X88n1640_003:0016c20": "投上。不經幾時便墮地上。以如是身何生安想。是故",
    "X88n1640_003:0016c21": "我今常懷憂愁。我聞此語身分震驚。不知方角。智者",
    "X88n1640_003:0016c22": "猶恐三途之苦。況愚癡身。更問何免生死方法。比丘",
    "X88n1640_003:0016c23": "答云。汝誦真言。是成佛道。只止希望可樂淨土。我為",
    "X88n1640_003:0016c24": "開示念誦心行。於念誦有事相念誦。理性念誦。若知",
    "X88n1640_003:0017a01": "此者。於菩提道無迷可到。事相念誦。威儀具足。內外",
    "X88n1640_003:0017a02": "令淨。香藥供具任力供養。深念本尊無限弘誓。諸佛",
    "X88n1640_003:0017a03": "大悲無緣為先。悲愛眾生垂一子慈。以智慧光照癡",
    "X88n1640_003:0017a04": "闇身。以尸羅衣覆破戒身。如是大悲不捨眾生。猶如",
    "X88n1640_003:0017a05": "悲母不捨病子。抱持覆養泣悲加護。唯願如來恒臨",
    "X88n1640_003:0017a06": "此所。引接我身出離生死。誦真言時手捻念珠。明記",
    "X88n1640_003:0017a07": "呪遍而不雜亂。而作是念。我所持呪。三世十方諸佛",
    "X88n1640_003:0017a08": "密語。一真言中攝一切善。但應作信不可分別。於煩",
    "X88n1640_003:0017a09": "惱病真言作藥。於生死海真言作船。菩提資糧涅槃",
    "X88n1640_003:0017a10": "果德。降波旬怨以真言劒。除貧窮苦以真言財。如是",
    "X88n1640_003:0017a11": "思惟清淨念誦。取真言數可作思惟。越一玉時斷一",
    "X88n1640_003:0017a12": "煩惱。證三摩地。越百八玉斷身中障百八煩惱。誦一",
    "X88n1640_003:0017a13": "遍呪證一三摩地。誦百八遍百八三昧。如是思惟不",
    "X88n1640_003:0017a14": "緩不急。可誦真言。願以此善必證菩提。自佗怨親入",
    "X88n1640_003:0017a15": "秘密藏。是事念誦者。是秘密事。雖不可示。法慳有過。",
    "X88n1640_003:0017a16": "是故教知。不可輕輕。念珠真言并非他所。只我身心",
    "X88n1640_003:0017a17": "名於念珠。亦名真言。直以我身可觀念珠。更不可求",
    "X88n1640_003:0017a18": "別之念誦。所以者何。尋我身分頭等六分。三百六十",
    "X88n1640_003:0017a19": "種種諸骨。皮肉血肝五臟六腑。如是諸物和合而有。",
    "X88n1640_003:0017a20": "猶如念珠百八之珠。達摩之玉。十弟子之玉和合而",
    "X88n1640_003:0017a21": "有。眾生身分無常。假借一期生間而不毀壞。是則命",
    "X88n1640_003:0017a22": "根連持相續。猶如念珠諸玉和合。雖可散失。以諸連",
    "X88n1640_003:0017a23": "持不失而住。尋我身分。一生自過衰老漸至。風刀解",
    "X88n1640_003:0017a24": "節。命根既去諸根散壞。身既散失猶如念珠。日月多",
    "X88n1640_003:0017b01": "積時節運過。絲緒朽壞玉體推破。所所散失不知去",
    "X88n1640_003:0017b02": "方。故知離身更不可求別之念珠。如是觀察。名理念",
    "X88n1640_003:0017b03": "珠。真言字相依聲假立。或有或無。唯念珠觀可用觀",
    "X88n1640_003:0017b04": "念。又直心名念誦等。更非異物。尋心體性萬法所依。",
    "X88n1640_003:0017b05": "猶如念珠達磨之玉。一切諸玉以此為主。諸心所法",
    "X88n1640_003:0017b06": "遍行別境。根本隨煩惱及不相應如是諸法。重重不",
    "X88n1640_003:0017b07": "雜善惡不失。次第而住。猶如念珠百八諸玉。十弟子",
    "X88n1640_003:0017b08": "玉。尋其體相雖有差別。更不相離一類而住。又諸心",
    "X88n1640_003:0017b09": "王及彼心所善惡諸法。論其本性但是一如。離求善",
    "X88n1640_003:0017b10": "惡由妄想念。自然分別心．心所別。亦由妄心生善惡",
    "X88n1640_003:0017b11": "業。牽引三有善惡果報。一期生死和合而有。但由業",
    "X88n1640_003:0017b12": "力及妄分別。猶如念珠諸玉之體。雖無本體大小玉",
    "X88n1640_003:0017b13": "別。但由工巧及緒串持和合而住。是故觀之。心如大",
    "X88n1640_003:0017b14": "玉。心所如諸玉。妄想如工。業力如緒。法性無始作迷",
    "X88n1640_003:0017b15": "輪始。猶如念珠繞匝取數。始自達磨。無明無始無終。",
    "X88n1640_003:0017b16": "依斷論終。猶如念珠繞匝已異。終留達磨。心性難思。",
    "X88n1640_003:0017b17": "修行作佛。究竟上位猶如念珠捧置頂上。心性難量。",
    "X88n1640_003:0017b18": "至於菩薩賢聖之位。猶如念珠繫置頸上。或時心性",
    "X88n1640_003:0017b19": "感人天果。猶如念珠繞置手臂。或時心性沉沒三途。",
    "X88n1640_003:0017b20": "猶如念珠悞落泥中。或時心性薰禁戒香甚可愛樂。",
    "X88n1640_003:0017b21": "猶如念珠入沉檀等其體甚香。或時心性薰習煩惱",
    "X88n1640_003:0017b22": "甚可猒離。猶如念珠交[葸-十+夕]韮等或落糞中。其香甚臭。",
    "X88n1640_003:0017b23": "心性不定。剎那剎那轉變難知。或善或惡或復無記。",
    "X88n1640_003:0017b24": "或昇或沉或復處中。或亂或定或愚或智。雖如是別。",
    "X88n1640_003:0017c01": "觀其本性。一如法界實難思議。猶如念珠自在不定。",
    "X88n1640_003:0017c02": "或作長短或作方圓。或時散失或復還得。雖有如是",
    "X88n1640_003:0017c03": "種種差別。尋本來由。但出如來金口之說。非凡夫人",
    "X88n1640_003:0017c04": "稱。如是觀心真言念珠。名理念誦。真言字相。准先觀",
    "X88n1640_003:0017c05": "知。恐彼秘密。不論真言。依天台山智者禪師三觀一",
    "X88n1640_003:0017c06": "心相續觀法。一念誦中三諦具足。所誦真言。能誦我",
    "X88n1640_003:0017c07": "身。手持念珠。及所念心。論其本性如幻如夢。何是念",
    "X88n1640_003:0017c08": "誦。何是心性。由妄分別生別異相。真實推求皆悉空",
    "X88n1640_003:0017c09": "寂。如人睡夢見種種事。或喜或苦或男或女。夢覺之",
    "X88n1640_003:0017c10": "後推前夢事。不知本性不見體相。由一念睡有種種",
    "X88n1640_003:0017c11": "夢。萬法如是。由無明夢有善惡異。智慧心覺皆是空",
    "X88n1640_003:0017c12": "寂。何有智者分別真言我身心性念誦等別。如是念",
    "X88n1640_003:0017c13": "珠名空念珠。萬法如是。本性空寂。有因緣故。諸法而",
    "X88n1640_003:0017c14": "生。是故亦有真言念誦身心等相。不離而住互有差",
    "X88n1640_003:0017c15": "別。如人有目向雲晴天。見於日月星宿等別。而不雜",
    "X88n1640_003:0017c16": "亂。如是念誦名假念誦。以前二觀以為方便。得入中",
    "X88n1640_003:0017c17": "道第一義諦。真言念誦能持所持。尋其體性非有非",
    "X88n1640_003:0017c18": "無。亦有亦無。遠離四句永絕百非。如是念誦是則名",
    "X88n1640_003:0017c19": "為中道念誦。於空假中一念不具前後次第。是則名",
    "X88n1640_003:0017c20": "為歷別次第念誦。於一念中三諦具足非前非後。一",
    "X88n1640_003:0017c21": "心念誦一切念誦。一切念誦即一心念誦。非一念誦",
    "X88n1640_003:0017c22": "亦非一切念誦。萬法具足不增不減。三德圓滿自在",
    "X88n1640_003:0017c23": "明了。如伊三點如面三目。如是念誦是不思議圓融",
    "X88n1640_003:0017c24": "念誦。諸念誦中最為第一。如是三種名理念誦。復有",
    "X88n1640_003:0018a01": "最極秘密念誦。名心月輪布字念誦。雖應宣說。秘密",
    "X88n1640_003:0018a02": "中極密。是故不說。汝猶欲知。後時復來。見汝心行我",
    "X88n1640_003:0018a03": "為說此。但以先說事理念誦。直應見佛及到寶所。汝",
    "X88n1640_003:0018a04": "今聽受。勿令漏失。其有信心求佛道者。汝亦為說此",
    "X88n1640_003:0018a05": "念誦法。比丘如是說法已畢。彈指思惟入觀行。時食",
    "X88n1640_003:0018a06": "時已過。當將至日中。時有天童從空來下。以天甘露",
    "X88n1640_003:0018a07": "飯入比丘鉢。敬心禮拜。忽然不見。我見此相歡喜頂",
    "X88n1640_003:0018a08": "禮。聽受經法。于今不失。我今以此念誦觀法。授與比",
    "X88n1640_003:0018a09": "丘。自今以後依之受持。觀心法界直至道場。弟子比",
    "X88n1640_003:0018a10": "丘信受此語。觀心念誦不生異想。不動使者時時來",
    "X88n1640_003:0018a11": "現。是故應知。心佛眾生三無差別。應觀法性真如寂",
    "X88n1640_003:0018a12": "靜。諸法心起不思議故。",
    "X88n1640_003:0018a13": "○攝忍比丘云我念昔時遇惡比丘。常被罵詈。我起",
    "X88n1640_003:0018a14": "瞋恚欲報彼怨。顏面失色。執持利劒及器杖等。通夜",
    "X88n1640_003:0018a15": "伺求終日作謀。敬法藥叉并聞其說。心懷怖畏而跪",
    "X88n1640_003:0018a16": "自言。有一比丘常以惡言罵詈誹謗無咎我身。聞此",
    "X88n1640_003:0018a17": "謗者身心不安。伺求其便欲殺彼僧。以是因緣其利",
    "X88n1640_003:0018a18": "劍等日夜嗔愁。敬法藥叉彈指數反。從眼下淚猶如",
    "X88n1640_003:0018a19": "春雨。語比丘言。云何比丘起如是惡。其在家人不受",
    "X88n1640_003:0018a20": "禁戒。猶有善心。莫如是惡。何況出家纔作佛子。起是",
    "X88n1640_003:0018a21": "想哉。破石不惜元非玉故。硝玉可惜是珍寶故。俗人",
    "X88n1640_003:0018a22": "作惡如石破壞。沙門起惡如玉硝。汝今思惟法師所",
    "X88n1640_003:0018a23": "行。起忍辱心。可捨報怨。我今為汝說法師行。如來滅",
    "X88n1640_003:0018a24": "後千餘歲。徤那崫國有一沙門。名吉尸尼。五篇七聚",
    "X88n1640_003:0018b01": "十三僧殘無有毀犯。并學三藏智慧明了。王臣人民",
    "X88n1640_003:0018b02": "見其戒行。尊重供養。時有破戒惡行沙門數百集會。",
    "X88n1640_003:0018b03": "共相議言。是吉尸尼惡行沙門。內懷惡心。現有智行。",
    "X88n1640_003:0018b04": "獨受人敬。誹謗我等。由是我等惡名周遍。我等來至",
    "X88n1640_003:0018b05": "彼比丘所。罵詈誹謗或加杖木。令去國內追出遠境。",
    "X88n1640_003:0018b06": "如是議已。破戒比丘數百聚集。以種種言誹謗罵詈",
    "X88n1640_003:0018b07": "是沙門言。或汝是大惡盜賊。或言汝是大惡律儀。或",
    "X88n1640_003:0018b08": "言汝是貪食魚肉。或言汝是噉飲酒[葸-十+夕]。或言汝是夜",
    "X88n1640_003:0018b09": "抱女臥。或言是奴婢下賤。或言汝是殺鹿常食。或言",
    "X88n1640_003:0018b10": "汝是秘持弓箭。或言汝懷利劒殺人。或言汝是常誑",
    "X88n1640_003:0018b11": "惑一切。或言汝是佛法外道。或言汝常誹謗我等。或",
    "X88n1640_003:0018b12": "復罵詈言。如是惡人打破其頭。或復詈言令食糞尿。",
    "X88n1640_003:0018b13": "或復詈云以繩縛身。或云利劒當殺其命。或云利錐",
    "X88n1640_003:0018b14": "可錐其咽。或云鉫鏁繫縛手足。雖如是等種種惡言",
    "X88n1640_003:0018b15": "罵謗沙門。而是比丘更無嗔氣。顏色柔輭默然受之。",
    "X88n1640_003:0018b16": "更不返答。諸比丘眾如是罵詈各各相去。時空中有",
    "X88n1640_003:0018b17": "如我等類護法藥叉。皆來集會。雖當冥罰破戒比丘。",
    "X88n1640_003:0018b18": "見此比丘希有所行。為試是僧心行作法。於惡比丘",
    "X88n1640_003:0018b19": "不敢如害。諸破戒僧後時羞使。令見彼僧。時持戒僧",
    "X88n1640_003:0018b20": "不動而住。而諸比丘聞彼沙門不去猶住。倍生瞋恚。",
    "X88n1640_003:0018b21": "各持刀杖復來集會而作是言。以言試追惡僧不去",
    "X88n1640_003:0018b22": "猶住。各加刀杖可遠擯出。作是言已。打頭截手削於",
    "X88n1640_003:0018b23": "鼻。五體身分一切打傷。而是比丘身心不動。猶如盤",
    "X88n1640_003:0018b24": "石。慈眼見迴出柔語云。善哉。汝為我善知識。失毒惡",
    "X88n1640_003:0018c01": "身。何時報恩。我以兩肩荷戴汝等。經於百千萬億時",
    "X88n1640_003:0018c02": "歲。恭敬尊重盡心供養。猶不報盡今日之恩。時於空",
    "X88n1640_003:0018c03": "中有一大音。猶如雷電而讚比丘。善哉沙門。攝身口",
    "X88n1640_003:0018c04": "意。忍辱最勝。能忍諸惡。破戒比丘見聞比丘不嗔慈",
    "X88n1640_003:0018c05": "語。及聞空中讚比丘聲。忽懷怖畏。深生慚愧。五體投",
    "X88n1640_003:0018c06": "地禮比丘足。我以惡心穢淨戒聖。還知我惡。信其德",
    "X88n1640_003:0018c07": "行。唯願沙門悲愍我等。令滅破戒地獄之苦。時比丘",
    "X88n1640_003:0018c08": "言。善哉汝等常慈悲我。先施安穩。今與安樂。如是大",
    "X88n1640_003:0018c09": "恩實不可報。我今不生一念惡心。但念今日得大利",
    "X88n1640_003:0018c10": "益。時諸比丘合掌白言。沙門今日於我等類不生惡",
    "X88n1640_003:0018c11": "心。以何為證。比丘答言。我出家已來。未作妄語。未起",
    "X88n1640_003:0018c12": "嗔恚。未生憎嫉。何故方始生妄語。我雖蒙於汝等打",
    "X88n1640_003:0018c13": "罵。實不生於一念惡心。汝等所戒刀仗之具。皆變蓮",
    "X88n1640_003:0018c14": "華開敷香鮮。作是誓言。破戒比丘所持刀杖皆變蓮",
    "X88n1640_003:0018c15": "華。色相殊玅。諸比丘眾見是事已。深信慚愧。不知所",
    "X88n1640_003:0018c16": "之。見大師形是例之沙門。以何方便攝持嗔恚。能忍",
    "X88n1640_003:0018c17": "諸惡。願為我等說其因緣。比丘說言。善哉大眾問深",
    "X88n1640_003:0018c18": "法要。為汝說之。諦聽思惟。我依佛教。不依外道。住六",
    "X88n1640_003:0018c19": "種心。不起嗔恚。不生怨心。於諸惡法身心不動。一於",
    "X88n1640_003:0018c20": "眾生生如來想亦皆有恩。二深怖畏後世苦故。三念",
    "X88n1640_003:0018c21": "忍辱無量利益。四不生於我我所想故。五以大悲愍",
    "X88n1640_003:0018c22": "眾生故。六住現觀不思議故。由是因緣不生怨心。於",
    "X88n1640_003:0018c23": "諸眾生生佛想者。細尋一切有情之輩。皆身內有三",
    "X88n1640_003:0018c24": "身如來。由一念妄心感如是身。若其發心皆當作佛。",
    "X88n1640_003:0019a01": "若未發心亦理如來。是故觀察十方如來是已成佛。",
    "X88n1640_003:0019a02": "一切眾生是未成佛。雖有已成未成之別。因是法身",
    "X88n1640_003:0019a03": "何生差別。是故我今如來弟子。何於佛所起大惡心。",
    "X88n1640_003:0019a04": "作如是念不生怨心。又諸眾生皆是往昔流轉父母。",
    "X88n1640_003:0019a05": "養育我身如今父母。由妄想念不知所生。云何恩所",
    "X88n1640_003:0019a06": "而生惡心。如是思惟可生惡哉。二畏後苦失大利者。",
    "X88n1640_003:0019a07": "若起一念嗔恚心時。一切煩惱俱時動發。一切天龍",
    "X88n1640_003:0019a08": "悉得於便。皆失一切善根財寶。入於地獄受無量苦。",
    "X88n1640_003:0019a09": "何由剎那嗔恚之心。經無量劫受諸重苦。及失無量",
    "X88n1640_003:0019a10": "善根種子。為諸聖人所呵責哉。華嚴經中佛為菩薩",
    "X88n1640_003:0019a11": "說如是言。菩薩若起一念瞋恚欲報怨心。則得百千",
    "X88n1640_003:0019a12": "億惡法。不證菩提。不聞正法。不生淨國。生惡道中。生",
    "X88n1640_003:0019a13": "八難處。身多痔疫。多被謗毀。惡知識來。生外道家。離",
    "X88n1640_003:0019a14": "佛正教。入魔界。不見善人。惡深日增。善法皆盡。常生",
    "X88n1640_003:0019a15": "邊地。身常貧窮。身常顛倒。心常愚闇。而生惡心樂於",
    "X88n1640_003:0019a16": "生死。除一切智。不入佛法。不住禁戒。見僧誹謗懈怠",
    "X88n1640_003:0019a17": "懶惰。生生永離佛法佛子菩薩。但由一念嗔恚心。如",
    "X88n1640_003:0019a18": "是等數無量惡法決定現前。何況生於二念三念嗔",
    "X88n1640_003:0019a19": "恚心哉。是故比丘常作是念。假使十方一切眾生各",
    "X88n1640_003:0019a20": "各執於如須彌力打截我身。逕無量歲受苦不休息。",
    "X88n1640_003:0019a21": "我當忍受不生一念報怨惡心。以何因緣。一念惡心",
    "X88n1640_003:0019a22": "無二世利。是故比丘不生怨心。三念勝利不生惡者。",
    "X88n1640_003:0019a23": "若人罵詈及加刀杖損身分時。為我有過。應作是念。",
    "X88n1640_003:0019a24": "是我所悞。專非他過。諸人呵責誡調我心。還可生喜。",
    "X88n1640_003:0019b01": "何生怨哉。若身無過橫被打罵。應作是念。我今無犯",
    "X88n1640_003:0019b02": "忽得此苦。定知應是過去時故業苦因。于今不失。今",
    "X88n1640_003:0019b03": "生償盡。是我過也。非佗所為。如是思惟不生反報怨",
    "X88n1640_003:0019b04": "結之心。是名第一法師所行。生生蓮華化生。寶華承",
    "X88n1640_003:0019b05": "足。不履地泥。在在所所見佛聞法。智慧明了。不入三",
    "X88n1640_003:0019b06": "途。一切天龍鬼神脩羅師子虎狼羊鹿牛馬等蠢蠢",
    "X88n1640_003:0019b07": "之類。見忍辱人皆生歡喜。不生怖畏。恭敬尊重如事",
    "X88n1640_003:0019b08": "天帝。如事父母。諸佛如來常共護持。三界賢聖常樂",
    "X88n1640_003:0019b09": "見之。正使十方一切眾生懷毒嗔恚欲害來集。見忍",
    "X88n1640_003:0019b10": "辱人皆起慈心。不生惡心。況復加害。尊重供養發心",
    "X88n1640_003:0019b11": "還去。忍諸惡心有如是等大威神力。故如來云。眾人",
    "X88n1640_003:0019b12": "諍論不報為勝。眾人誹謗忍默為勝。諸善法中忍善",
    "X88n1640_003:0019b13": "第一。諸善力中忍力第一。諸兵眾中忍兵為勝。諸財",
    "X88n1640_003:0019b14": "寶中忍財第一。比丘常念有如是等二世大利。於諸",
    "X88n1640_003:0019b15": "惡法不生怨心。四不生於我我所想故不生怨者。比",
    "X88n1640_003:0019b16": "丘若被打罵苦時。應作是念。今我身分非自造作亦",
    "X88n1640_003:0019b17": "非自物。皆以法界地水火風因緣和合。今盡分散各",
    "X88n1640_003:0019b18": "還本所。是故身體骨肉心肝。地大所成。非我己物。而",
    "X88n1640_003:0019b19": "是法界大地一分。膿血淚汗。水大所成。非我己物。但",
    "X88n1640_003:0019b20": "是法界大海一分。身有燸氣及入出息。火風所成。亦",
    "X88n1640_003:0019b21": "非己物。而是法界火大風火大風大一分假法。以是",
    "X88n1640_003:0019b22": "因緣。今我身分非我物故。於身不可生於愛惜。於打",
    "X88n1640_003:0019b23": "罵者亦不應生怨結惡心。又復思惟。此身無常須臾",
    "X88n1640_003:0019b24": "假借。雖生愛惜更不可留。何於暫時無常身體。永結",
    "X88n1640_003:0019c01": "多劫受苦因緣。自佗懷毒生生不忘。如是思惟不生",
    "X88n1640_003:0019c02": "怨心。五發大悲。我今出家偏為法界。見諸眾生由迷",
    "X88n1640_003:0019c03": "心性受生死苦。由是發四弘誓慈悲。荷擔法界一切",
    "X88n1640_003:0019c04": "眾生。運置菩提涅槃彼岸。但受諸樂。令入佛慧。由如",
    "X88n1640_003:0019c05": "是心。我今出家。以是因緣我身即是眾生父母。何於",
    "X88n1640_003:0019c06": "一子生惡心哉。我身醫王。應治眾生煩惱病患。何於",
    "X88n1640_003:0019c07": "眾生增其病哉。我今船師。應度眾生生死大海。何於",
    "X88n1640_003:0019c08": "眾生令沒生死。如是大悲憐愍眾生。報怨惡心更不",
    "X88n1640_003:0019c09": "現起。六住觀心。比丘常觀心性實相。我身即是眾生",
    "X88n1640_003:0019c10": "之身。我心亦是眾生之心。所以者何。心佛眾生但是",
    "X88n1640_003:0019c11": "一物。更無差別。譬如虗空無十方相。亦無差別。亦無",
    "X88n1640_003:0019c12": "勝劣。但一空相。如是如是。心佛眾生但一無三。由惡",
    "X88n1640_003:0019c13": "覺故生於自他異類差別。生善惡心。互懷忿怨。生生",
    "X88n1640_003:0019c14": "殺害。互抱歡喜。在在語親。觀如是相。猶如幻化亦如",
    "X88n1640_003:0019c15": "水月。如是思惟。雖見怨人不生惡心。雖見我身不生",
    "X88n1640_003:0019c16": "愛念。如空見空無憂喜想。亦如化人見於化人。但愍",
    "X88n1640_003:0019c17": "自他妄想迷亂。專不求於眾生惡過。自他平等不可",
    "X88n1640_003:0019c18": "思議。三世一念不恒隔。乃至智者歷萬法境。尋知實",
    "X88n1640_003:0019c19": "相。由是觀心。惡心不生。慈悲忍辱剎那剎那須臾須",
    "X88n1640_003:0019c20": "臾增進圓滿。猶如月輪漸漸圓滿。亦如日光遍照虗",
    "X88n1640_003:0019c21": "空。無有障碍。我今如是直觀心性。雖蒙汝等罵詈刀",
    "X88n1640_003:0019c22": "杖。更不生惡。彌生慈悲。汝等比丘若有善心。早離惡",
    "X88n1640_003:0019c23": "心。如是修學。一生如夢。何故懈怠破戒。諸僧聞比丘",
    "X88n1640_003:0019c24": "說。血淚流出。永發道心。皆持禁戒。常修忍辱。不起惡",
    "X88n1640_003:0020a01": "心。比丘當知。如是思惟。永息惡心。如往昔僧。說是語",
    "X88n1640_003:0020a02": "已。藥叉不現。我聞此語。從是以後常攝身心。怖畏後",
    "X88n1640_003:0020a03": "世。雖加杖木罵詈誹謗。默然受之不加報答。時世諸",
    "X88n1640_003:0020a04": "人呼我攝忍。若有比丘發道心者。如是觀法。必應受",
    "X88n1640_003:0020a05": "學。是故應知。心佛眾生三無差別。應觀法性真如寂",
    "X88n1640_003:0020a06": "靜。諸法心起不思議故。",
    "X88n1640_003:0020a07": "○法志和尚問比丘云法師所行種種無量。沙門行",
    "X88n1640_003:0020a08": "於何等功德。比丘答云。我習法文。說法論義。以為所",
    "X88n1640_003:0020a09": "行。和尚問言。說法論義度脫生死。是殊勝行尤可隨",
    "X88n1640_003:0020a10": "喜。以何心想可修是行。比丘答言。若於說法論義時。",
    "X88n1640_003:0020a11": "內心念言。願聞法者皆生隨喜尊重於我。敬禮於我。",
    "X88n1640_003:0020a12": "于智者中我獨最勝。名稱普聞。受諸供養顧眷屬一",
    "X88n1640_003:0020a13": "生。以如是心說法論義。從是以外有何所樂。和尚語",
    "X88n1640_003:0020a14": "云。我聞汝說□□□□摧折我肝。不可堪忍。沙門習",
    "X88n1640_003:0020a15": "學三藏法門。何以智眼迷名利□□□有目飲酒醉",
    "X88n1640_003:0020a16": "亂。或毒失心。眼目宛轉不見色相。今見比丘雖有少",
    "X88n1640_003:0020a17": "慧。說法論義飲名利酒。服勝他毒。醉亂迷悶。不見二",
    "X88n1640_003:0020a18": "世罪報業色亦復如是。諸罪業中。不淨說法是為第",
    "X88n1640_003:0020a19": "一極重惡業。我今為汝說說法論義甚深方法。如我",
    "X88n1640_003:0020a20": "昔時經行諸國。往邊少國有一比丘。名曰寂慧。持菩",
    "X88n1640_003:0020a21": "薩戒。深守其精。不犯輕戒。何況十重。習學大乘。智慧",
    "X88n1640_003:0020a22": "甚深。言詞柔軟。辨才最勝。國中僧眾皆來承習。捨指",
    "X88n1640_003:0020a23": "南面作比面禮。我往彼所親近暫住。應時國中王臣",
    "X88n1640_003:0020a24": "人民僧尼眾等皆集聚會。白比丘言。善哉今日我等",
    "X88n1640_003:0020b01": "類說微玅法。令心歡喜。比丘辭退更不說法。如是如",
    "X88n1640_003:0020b02": "是日日雖請。比丘慇懃辭請不說。時諸大眾大杲所",
    "X88n1640_003:0020b03": "念。涕淚悲泣不樂本所。寂慧沙門見是諸人信心求",
    "X88n1640_003:0020b04": "法。發大悲心受大眾請。著新淨衣內外清淨。手持香",
    "X88n1640_003:0020b05": "爐漸漸行步至於堂門。閉目思惟然後入堂。如法禮",
    "X88n1640_003:0020b06": "佛登於高座。端身思惟。不見大眾。不見眾色。不聞餘",
    "X88n1640_003:0020b07": "言。臨說法時。舉聲大泣。淚流如河水。集會僧俗貴賤",
    "X88n1640_003:0020b08": "大眾見寂慧泣。雖不知於因緣作法。時生慚愧。莫不",
    "X88n1640_003:0020b09": "泣者。然後為說甚深玅法。不經時節。纔經一時。於其",
    "X88n1640_003:0020b10": "中間一切大眾於寂慧之所。皆生佛想一心聽法。或",
    "X88n1640_003:0020b11": "復悲泣如犢失母。或復歡喜如貧人得寶。或怖罪報",
    "X88n1640_003:0020b12": "如獵士得鹿。或求出家或持禁戒。或攝心亂或發道",
    "X88n1640_003:0020b13": "心。或復隱居或行布施。或懺眾罪。如是利益其數甚",
    "X88n1640_003:0020b14": "多。應時堂內異香薰滿。亦於空中音樂遙聞。見前異",
    "X88n1640_003:0020b15": "相生希有想。寂慧比丘說法時竟。閉眼思惟。舉聲大",
    "X88n1640_003:0020b16": "泣如前所說。從法座下。屈禮諸佛。以大慈眼顧見大",
    "X88n1640_003:0020b17": "眾。漸漸出堂。而思惟觀念不可說盡焉。是時我見比",
    "X88n1640_003:0020b18": "丘說法。永異餘僧說法之式。心生歡喜。伺求靜時往",
    "X88n1640_003:0020b19": "寂慧之所而作問言。我聞佛教。說法教化。是菩薩行。",
    "X88n1640_003:0020b20": "大師何故度度辭退說法之請。又復何故說法初後",
    "X88n1640_003:0020b21": "悲泣憂愁。願為我說。欲知因緣。我作問時。有少分智",
    "X88n1640_003:0020b22": "說法論義多聞比丘數十在座。寂慧沙門答我問云。",
    "X88n1640_003:0020b23": "善哉比丘我為說之。諦聽思念。說法度佗。諸佛菩薩",
    "X88n1640_003:0020b24": "所行之法。凡夫淺識。力所不及。所以者何。若不量機",
    "X88n1640_003:0020c01": "妄說法要。聞者失益。能說所說皆唐捐故。滿願說法",
    "X88n1640_003:0020c02": "蒙淨名誡。身子度佗被外道哢。二乘聖者斷盡三界",
    "X88n1640_003:0020c03": "煩惱障已證生空理。不生著心。猶於說法有如是過。",
    "X88n1640_003:0020c04": "何況未斷煩惱愚夫。以少分智為佗說哉。寧以利劒",
    "X88n1640_003:0020c05": "剜取三世一切諸佛青蓮眼目理也。豈以不淨心為",
    "X88n1640_003:0020c06": "佗說法。亦以刀聚同時殺害無量世界六道之眾生。",
    "X88n1640_003:0020c07": "更不可以住有相心為佗說法。若欲一時頓作十惡",
    "X88n1640_003:0020c08": "五無間等無量無邊一切之重罪。經無量劫生阿鼻",
    "X88n1640_003:0020c09": "獄受無限苦。但以有相不淨之心。應昇高座為佗說",
    "X88n1640_003:0020c10": "法。寧以鐵鉗拔出我舌。以極利劒刺摧舌根猶如微",
    "X88n1640_003:0020c11": "塵。日日夜夜時時尅尅受此苦痛。經無量劫。不應更",
    "X88n1640_003:0020c12": "以名利勝佗不淨之心說法論義。悲哉悲哉。濁世比",
    "X88n1640_003:0020c13": "丘不知正教究竟之正理。不量眾生機根之差別。但",
    "X88n1640_003:0020c14": "以名利勝佗之毒心。現說法相。誑惑世間。奪盜財寶",
    "X88n1640_003:0020c15": "資命嚴身。覆養眷屬受佗尊重敬禮供養。實無智行。",
    "X88n1640_003:0020c16": "猶如竹葦外相似賢。見內虗豁。亦如畵瓶盛於糞尿。",
    "X88n1640_003:0020c17": "不可近身。猶不審哉。說法之師後生之身受何等苦。",
    "X88n1640_003:0020c18": "誰有智者好於說法。設雖不起有相之心。未斷惑時",
    "X88n1640_003:0020c19": "猶不出假。所以者何。自損益佗似有大悲。猶無大悲。",
    "X88n1640_003:0020c20": "猶無大益。離雜毒身然須說法。靈山聽眾智顗禪師",
    "X88n1640_003:0020c21": "臨命終時。謙自位言。領眾太早。位居五品權者。猶恐",
    "X88n1640_003:0020c22": "出家說法非誠實者。四依大士提婆菩薩趣滅度時。",
    "X88n1640_003:0020c23": "語弟子言。我先度佗。自位未就。菩薩卑下非論凡夫。",
    "X88n1640_003:0020c24": "以是因緣。我不說法。出家已後未起有相說法之心。",
    "X88n1640_003:0021a01": "今日始起何生欲哉。寂慧沙門說此事時。小智說法",
    "X88n1640_003:0021a02": "諸比丘類深懷慚愧。血淚流下。永斷說法論義之心。",
    "X88n1640_003:0021a03": "我復問云。我心雖信。猶生疑惑。我聞正教諸功德中。",
    "X88n1640_003:0021a04": "為他說法是第一善。如法華云。竊為一人說一句法。",
    "X88n1640_003:0021a05": "是如來使行如來事。況大眾中為佗廣說。又有經云。",
    "X88n1640_003:0021a06": "有人多劫以妙七寶施十方界一切眾生。功德甚多。",
    "X88n1640_003:0021a07": "若有比丘為一眾生說四句法。功德勝前無邊無盡",
    "X88n1640_003:0021a08": "不可為喻。又有經云。於諸施中法施最勝。諸比丘眾",
    "X88n1640_003:0021a09": "常行法施。以是因緣為佗說法是最勝事。如大師說",
    "X88n1640_003:0021a10": "是大惡事。我迷兩道未生決定。願為說之。比丘答言。",
    "X88n1640_003:0021a11": "能問此事。我為說之。佛說比丘持戒威儀具足清淨。",
    "X88n1640_003:0021a12": "如是比丘皆應供養。隨是比丘一切應行。是真佛子。",
    "X88n1640_003:0021a13": "是真梵行。為迷此旨破戒無慚。不調心行不名沙門。",
    "X88n1640_003:0021a14": "不入僧數。不許共住不許共行。雖大地廣及海水多。",
    "X88n1640_003:0021a15": "為破戒僧猶不許於一步之地一渧之水。是大惡賊。",
    "X88n1640_003:0021a16": "一切所用皆偷盜故。何故於中許說法哉。以之案之。",
    "X88n1640_003:0021a17": "比丘所出諸經所說。皆是持戒比丘所作。非許破戒",
    "X88n1640_003:0021a18": "比丘所作。非許破戒比丘說法。何況法華說法師行。",
    "X88n1640_003:0021a19": "慈悲為室。忍辱為衣。諸法空座。處之說法。是豈破戒",
    "X88n1640_003:0021a20": "比丘行哉。是故不應生於疑惑。於說法時不生希望。",
    "X88n1640_003:0021a21": "但除大悲。不起想心。內外清淨說法比丘。其餘沙門",
    "X88n1640_003:0021a22": "何說法哉。我復問云。我今生信不生疑惑。若欲說法",
    "X88n1640_003:0021a23": "以何等心而為人說。比丘答云。汝不煩問。所以者何。",
    "X88n1640_003:0021a24": "說法度人。尋其本緣是大佛事。三世諸佛之所行故。",
    "X88n1640_003:0021b01": "以是因緣。釋迦大師為四依之人說置方法。如法華",
    "X88n1640_003:0021b02": "中法師．安樂二品之經內。細說所行內外方法。亦如",
    "X88n1640_003:0021b03": "餘經處處經文說法方便。何故煩問。又可作答。若欲",
    "X88n1640_003:0021b04": "說法。應如佛說。若違佛說。更不說法。我復問云。如大",
    "X88n1640_003:0021b05": "師言。說法方便明見諸經。持戒沙門內外清淨。但以",
    "X88n1640_003:0021b06": "大悲不懷希望。於大眾之中說深玅之法。有難問者",
    "X88n1640_003:0021b07": "和顏而答不生怨心。是為說法。如是方法眾中說法。",
    "X88n1640_003:0021b08": "如我等輩下根著相破戒比丘。不可生於說法之相。",
    "X88n1640_003:0021b09": "況為一人而說法哉。從是以外。寂寞山林無人之所。",
    "X88n1640_003:0021b10": "但我一人為自行住。調攝迷心不說法那。為當云何。",
    "X88n1640_003:0021b11": "願為我等說此法要。沙門答云。善哉比丘是真佛子。",
    "X88n1640_003:0021b12": "近代末世破戒以少分智說法論義。不知方隅得聞",
    "X88n1640_003:0021b13": "如是不淨說法。罪報深重還生怖畏。永斷說法。發道",
    "X88n1640_003:0021b14": "心時曾薰習故。有說法之。若猶現前攝心。安座寂寞",
    "X88n1640_003:0021b15": "之所。當起觀心說法威儀。所以者何。我深達佛教。歷",
    "X88n1640_003:0021b16": "萬法之境。常觀心性。直至寶所。我今為汝說此方法。",
    "X88n1640_003:0021b17": "比丘端身安座不動。閉目思惟。不緣異境。應如是觀。",
    "X88n1640_003:0021b18": "我身佛堂。誰是身外更求佛道哉。兩足柱。上橫背骨。",
    "X88n1640_003:0021b19": "棟兩肩梁。餘骨筋種種結搆皮膚血肉。葺尾塗壁。以",
    "X88n1640_003:0021b20": "頭寶故置身堂上。腹內空豁猶如堂內。身有九孔如",
    "X88n1640_003:0021b21": "堂門戶。身內骨肉互有隔障猶如佛堂內陳外陳。五",
    "X88n1640_003:0021b22": "臟六腑種種諸物。青黃赤白長短方圓。形色種種彌",
    "X88n1640_003:0021b23": "滿其中。猶如堂內幡葢華鬘佛臺高座。以眾寶物莊",
    "X88n1640_003:0021b24": "嚴安置。是身堂內菴摩羅識法界性本覺法身。三十",
    "X88n1640_003:0021c01": "七尊眷屬圍繞結跏趺坐。三昧清淨法蓮華臺。第六",
    "X88n1640_003:0021c02": "意識心王法師著忍辱衣。著慈悲裳。法門威儀清淨",
    "X88n1640_003:0021c03": "而敬禮本覺佛。懺虗妄過。登法空座。寂靜安坐。心王",
    "X88n1640_003:0021c04": "法師見身堂內聽聞四眾滿堂雜住。所謂善惡心所",
    "X88n1640_003:0021c05": "等法十大地法。而善惡心恒相應起在於身內。如人",
    "X88n1640_003:0021c06": "天類善惡心雜預聞法座。大善地法唯善心恒相應",
    "X88n1640_003:0021c07": "起。亦在身內。猶如出家僧尼等類。形體順佛預聞法",
    "X88n1640_003:0021c08": "座。貪嗔癡等大小煩惱。唯惡心起。亦在身內。猶如鬼",
    "X88n1640_003:0021c09": "畜修羅等類。雖是惡趣罪業眾生。有機緣故。在聞法",
    "X88n1640_003:0021c10": "座。如是等類善惡心所。大眾之中第六意識。心王法",
    "X88n1640_003:0021c11": "師以大法音。不懷驚怖不生希望。告心所言。汝等善",
    "X88n1640_003:0021c12": "聽。我為宣說法界真如清淨法門汝。等體性即是佛",
    "X88n1640_003:0021c13": "法。貪欲是道。恚癡亦然。惡心所眾猶以如是。何況其",
    "X88n1640_003:0021c14": "餘善心所眾。豈非佛哉。一一心所皆具佛法。萬德莊",
    "X88n1640_003:0021c15": "嚴不壞不滅。無缺無減玅不思議。乃至身堂所有色",
    "X88n1640_003:0021c16": "塵足柱肉壁一切色法。一一皆是法界真如。互不障",
    "X88n1640_003:0021c17": "礙圓融自在。汝等心所於實相法。更不坐於各別之",
    "X88n1640_003:0021c18": "想。由妄分別業力因緣而有心王心所親疎所緣。剎",
    "X88n1640_003:0021c19": "那剎那生住異滅。有為無常有漏之相。論其本性空",
    "X88n1640_003:0021c20": "寂一如。誰是心王。誰是心所。何是本覺法身如來。何",
    "X88n1640_003:0021c21": "是所住身體伽藍。如夢如影。亦如虗空。是不思議一",
    "X88n1640_003:0021c22": "如法界。第六意識心王法師說是法時。心所大眾皆",
    "X88n1640_003:0021c23": "得法喜。貪嗔等眾離於毒惡。皆變布施慈悲等行。信",
    "X88n1640_003:0021c24": "精進慧善心所眾。彌更增長無量功德。於心王師恭",
    "X88n1640_003:0022a01": "敬尊重。應時身堂忽然廣博。量同法界。菴摩羅識本",
    "X88n1640_003:0022a02": "覺法身四智如來。放智慧光照曜境界。一切法界諸",
    "X88n1640_003:0022a03": "佛菩薩賢聖皆來集會。坐身堂內。即時印可第六意",
    "X88n1640_003:0022a04": "識心王法師。猶如遮那摩耶胎內說華嚴時。諸佛菩",
    "X88n1640_003:0022a05": "薩皆來集會儀式之相。心王法師被照本覺五智光",
    "X88n1640_003:0022a06": "明。及蒙諸佛印可讚歎。踊躍歡喜頂禮恭敬本覺法",
    "X88n1640_003:0022a07": "身及一切佛。繞百千匝却住一面。還覺本際甚深法",
    "X88n1640_003:0022a08": "門。見於法界不離我身。雲集諸佛不離我心。但一平",
    "X88n1640_003:0022a09": "等。猶如虗空不。著有邊不著空邊。亦不生於亦有亦",
    "X88n1640_003:0022a10": "無非有非無。離二邊執。四句百非悉皆遠離。冥契真",
    "X88n1640_003:0022a11": "如宛然而住。如是觀察思惟心性。名真說法。汝等沙",
    "X88n1640_003:0022a12": "門如是修行斷煩惱。後為諸大眾可說法門。比丘當",
    "X88n1640_003:0022a13": "知。此是秘密最極究竟觀心說法。莫令披露。我時聞",
    "X88n1640_003:0022a14": "了。深以受持。汝比丘僧早離名聞利益說法。深攝身",
    "X88n1640_003:0022a15": "心全持禁戒。二世成就無受諸苦。比丘聞已離於不",
    "X88n1640_003:0022a16": "淨說法論義。思惟佛道不交聚落。得見佛身。是故應",
    "X88n1640_003:0022a17": "知。心佛眾生三無差別。應觀法性真如寂靜。諸法心",
    "X88n1640_003:0022a18": "起不思議故。",
    "X88n1640_003:0022a20": "心性罪福因緣集卷下(終)"
}