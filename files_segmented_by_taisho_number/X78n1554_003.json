{
    "X78n1554_003:0600a20": "五家正宗贊卷第三",
    "X78n1554_003:0600a22": "曹洞宗",
    "X78n1554_003:0600a23": "洞山悟本禪師",
    "X78n1554_003:0600a24": "師諱良价。嗣雲巖。越州諸暨人。姓俞氏。初謁忠國師。",
    "X78n1554_003:0600b01": "問無情說法。不契。後到溈山。山問。聞闍梨曾問國師",
    "X78n1554_003:0600b02": "無情說法。是否。師云。是。溈云。試舉看。師舉了。溈云。我",
    "X78n1554_003:0600b03": "者裏也有些子。只是罕遇其人。師云。便請。溈以拂子",
    "X78n1554_003:0600b04": "點一點。師云。請和尚為某甲說。溈云。父母所生口。終",
    "X78n1554_003:0600b05": "不為子說。師云。此間莫有同年慕道者麼。溈令見雲",
    "X78n1554_003:0600b06": "巖。師辭。直造雲巖。請益前話。巖云。不見彌陀經云。水",
    "X78n1554_003:0600b07": "鳥樹林悉皆念佛念法。師因有省。作偈曰。也大奇。也",
    "X78n1554_003:0600b08": "大奇。無情說法不思議。若將耳聽終難會。眼處聞聲",
    "X78n1554_003:0600b09": "方得知。一日。問巖。某甲有餘習未盡。岩云。汝曾作甚",
    "X78n1554_003:0600b10": "麼來。曰。聖諦亦不為。曰。還得歡喜地也未。曰。歡喜即",
    "X78n1554_003:0600b11": "不無。如糞堆頭拾得一顆明珠。師辭岩。問。百年後。忽",
    "X78n1554_003:0600b12": "有人問。還邈得和尚真。如何秖對。巖良久云。只者是。",
    "X78n1554_003:0600b13": "師沈吟。巖云。价闍梨。承當箇事。大須審細。師猶涉疑。",
    "X78n1554_003:0600b14": "後因過水覩影。方得頓悟。作偈云。切忌從他覔。迢迢",
    "X78n1554_003:0600b15": "與我疎。我今獨自往。處處得逢渠。渠今正是我。我今",
    "X78n1554_003:0600b16": "不是渠。應須恁麼會。方得契如如。示眾云。末法時代。",
    "X78n1554_003:0600b17": "人多乾慧。若要辨驗真偽。有三種滲漏。一見滲漏。機",
    "X78n1554_003:0600b18": "不離位。墮在毒海。二情滲漏。智常向背。見處偏枯。三",
    "X78n1554_003:0600b19": "語滲漏。體妙失宗。機昧終始。曹山辭次。師授山先雲",
    "X78n1554_003:0600b20": "巖所付寶鏡三昧．五位顯訣畢。山再拜而去。北院通",
    "X78n1554_003:0600b21": "參次。師上堂云。坐斷主人翁。不落第二見。通出眾云。",
    "X78n1554_003:0600b22": "須知有一人不合伴。師云。猶是第二見。通便掀倒禪",
    "X78n1554_003:0600b23": "床。師云。老兄作麼生。通云。待某甲舌頭爛。即向和尚",
    "X78n1554_003:0600b24": "道。後辭師入嶺。師曰。飛猿嶺峻好看。通沉吟。師云。通",
    "X78n1554_003:0600c01": "闍梨。何不入嶺去。通有省。更不入嶺。欽山參師。師問。",
    "X78n1554_003:0600c02": "甚處來。曰。大慈來。曰。還見大慈麼。曰。見。曰。色前見。色",
    "X78n1554_003:0600c03": "後見。曰。非前後見。師默置。後山對眾省過。舉前話。乃",
    "X78n1554_003:0600c04": "曰。離師太早。不盡師意。師頌曰。枯木花開劫外春。倒",
    "X78n1554_003:0600c05": "騎玉象趁麒麟。而今高隱千峯外。月皎風清好日辰",
    "X78n1554_003:0600c06": "贊曰。",
    "X78n1554_003:0600c07": "　雲巖跳竈兒　　不與諸塵對",
    "X78n1554_003:0600c08": "　輥入蘆花鞭白馬　　難覔蹤由",
    "X78n1554_003:0600c09": "　倒騎玉象趁麒麟　　單明向背",
    "X78n1554_003:0600c10": "　水鳥樹林何曾說法　　徒自歎奇",
    "X78n1554_003:0600c11": "　墻壁瓦礫為汝發機　　灼然不會",
    "X78n1554_003:0600c12": "　糞堆頭拾得明珠顆　　習氣未除",
    "X78n1554_003:0600c13": "　水影邊邈得先師真　　失錢遭罪",
    "X78n1554_003:0600c14": "　金針玉線　　暗通錦縫之千重",
    "X78n1554_003:0600c15": "　石女木人　　密付寶鏡之三昧",
    "X78n1554_003:0600c16": "　何不入嶺去　　聽通闍梨不肯道爛了舌休",
    "X78n1554_003:0600c17": "　還見大慈麼　　覺邃欽山早離師似乎心悔",
    "X78n1554_003:0600c18": "　錮鏴著生鐵　　見情滲漏破綻轉多",
    "X78n1554_003:0600c19": "　安排用盡心　　徧正君臣憲章無計",
    "X78n1554_003:0600c20": "千里持書不到家。看金鳳宿龍巢。斜月掛夜明簾",
    "X78n1554_003:0600c21": "外。",
    "X78n1554_003:0600c22": "曹山元證禪師",
    "X78n1554_003:0600c23": "師諱躭章。嗣洞山。泉州黃氏子。初謁洞山。依止數載。",
    "X78n1554_003:0600c24": "乃辭山。山問。什麼處去。曰。不變異處去。曰。不變異豈",
    "X78n1554_003:0601a01": "有去耶。曰。去亦不變異。遂辭去。止于曹山。學徒雲集",
    "X78n1554_003:0601a02": "僧問。佛未出世時如何。曰。曹山不如。出世後如何。曰。",
    "X78n1554_003:0601a03": "不如曹山。僧問。如何是枯木裏龍吟。曰。血脉斷。如",
    "X78n1554_003:0601a04": "何是髑髏裏眼睛。曰。乾不盡。乃作偈曰。枯木龍吟員",
    "X78n1554_003:0601a05": "見道。髑髏無識眼初明。喜識盡時消息盡。當人那辨",
    "X78n1554_003:0601a06": "濁中清。僧問。清稅孤貧。乞師拯濟。師召。稅闍梨。稅應",
    "X78n1554_003:0601a07": "諾。曰。青原白家三盞酒。喫了猶道未沾唇。僧問。抱璞",
    "X78n1554_003:0601a08": "投師。乞師雕琢。曰。不雕琢。曰。為什麼不雕琢。曰。須知",
    "X78n1554_003:0601a09": "曹山好手。僧問。如何是和尚眷屬。曰。白髮連頭戴。頂",
    "X78n1554_003:0601a10": "上一枝花。師有三種墮。一披毛戴角。二不斷聲色。三",
    "X78n1554_003:0601a11": "不受食。有稠布衲問。披毛戴角是什麼墮。是類墮。不",
    "X78n1554_003:0601a12": "斷聲色是什麼墮。是墮墮。不受食是什麼墮。是尊貴",
    "X78n1554_003:0601a13": "墮。",
    "X78n1554_003:0601a14": "贊曰。",
    "X78n1554_003:0601a15": "　寶鏡光寒　　髑髏眼活",
    "X78n1554_003:0601a16": "　接武闢門墻　　宗網歸掌握",
    "X78n1554_003:0601a17": "　墮身尊貴　　彩鳳銜來玉樹花",
    "X78n1554_003:0601a18": "　立法森嚴　　金鳥喙破瑠璃殻",
    "X78n1554_003:0601a19": "　白家酒唇沾未著　　幾曾濟清稅孤貧",
    "X78n1554_003:0601a20": "　荊山璞懷抱相投　　不輕與者僧雕琢",
    "X78n1554_003:0601a21": "　萬機俱掃蕩　　佛亦不如",
    "X78n1554_003:0601a22": "　一位鎮長存　　人皆道錯",
    "X78n1554_003:0601a23": "　示五圓相　　潑家生拈出惡情悰",
    "X78n1554_003:0601a24": "　戴一枝花　　惡眷屬粧成誰覷著",
    "X78n1554_003:0601b01": "　曹山高矗　　摩雲恠石露稜稜",
    "X78n1554_003:0601b02": "　洞水逆流　　衝浪錦鱗活鱍鱍",
    "X78n1554_003:0601b03": "不變異處。掉臂獨行。故鳥道通玄。無人湊泊。",
    "X78n1554_003:0601b04": "雲居宏覺禪師",
    "X78n1554_003:0601b05": "師諱道膺。嗣洞山。幽州玉田王氏子。師謁洞山。山問。",
    "X78n1554_003:0601b06": "甚處來。曰。翠微來。曰。翠微有何言句示徒。曰。翠微供",
    "X78n1554_003:0601b07": "養羅漢。某甲問。供養羅漢還來否。曰。你每日噇箇什",
    "X78n1554_003:0601b08": "麼。山曰。實有此語否。曰。有。曰。不虗參見作家來。一日。",
    "X78n1554_003:0601b09": "山問。甚處來。曰。踏山來。曰。那箇山堪住。曰。那箇山不",
    "X78n1554_003:0601b10": "堪住。曰。恁麼則國內山盡被闍梨占却。曰。不然。曰。恁",
    "X78n1554_003:0601b11": "麼則子得箇入路。曰。無路。曰。若無路。爭得與老僧相",
    "X78n1554_003:0601b12": "見。曰。若有路。則與和尚隔生也。山乃曰。子已後千人",
    "X78n1554_003:0601b13": "萬人把不住。南泉問僧。講什麼經。曰。彌勒下生經。曰。",
    "X78n1554_003:0601b14": "彌勒幾時下生。曰。見在天宮。當來下生。曰。天上無彌",
    "X78n1554_003:0601b15": "勒。地下無彌勒。師舉問山。未審誰與安名。山被問。禪",
    "X78n1554_003:0601b16": "床震動。乃曰。膺闍梨。吾在雲巖曾問老人。直得火爐",
    "X78n1554_003:0601b17": "震動。今被子一問。直得通身汗下。師菴于三峰。經旬",
    "X78n1554_003:0601b18": "不赴堂。山問。子近日何不赴堂。曰。每日自有天神送",
    "X78n1554_003:0601b19": "食。曰。將謂汝是箇人。猶作者箇見解。汝晚間來。師晚",
    "X78n1554_003:0601b20": "至。山召。膺闍梨。師應諾。曰。不思善。不思惡。是什麼。師",
    "X78n1554_003:0601b21": "回庵宴坐。天神不來矣。後登歐阜。就樹縛屋而居。號",
    "X78n1554_003:0601b22": "雲居。示眾曰。如人將三貫錢買箇獵犬。只解尋得有",
    "X78n1554_003:0601b23": "蹤跡底。忽遇羚羊掛角。莫道蹤跡。氣息亦無。僧便問。",
    "X78n1554_003:0601b24": "羚羊未掛角時如何。六六三十六。掛角後如何。六六",
    "X78n1554_003:0601c01": "三十六。僧作禮。師云。會麼。云。不會。云。豈不見道。絕蹤",
    "X78n1554_003:0601c02": "跡。示眾云。得者不輕微。明者不賤用。識者不咨嗟。解",
    "X78n1554_003:0601c03": "者無厭惡。從天降下則貧窮。從地湧出則富貴。門裏",
    "X78n1554_003:0601c04": "出身易。身裏出門難。動則埋身千丈。不動則當處生",
    "X78n1554_003:0601c05": "苗。一言逈脫。獨拔當時。言語不要多。多則無用處。示",
    "X78n1554_003:0601c06": "眾有云。體得底人。心若臘月扇。口邊直得醭出。不是",
    "X78n1554_003:0601c07": "強為。任運如此。又云。不見古人道。學處不玄。盡是流",
    "X78n1554_003:0601c08": "俗。閨閤中物捨不得。俱為滲漏。併盡一切事。始得無",
    "X78n1554_003:0601c09": "過。如人頭頭上明。物物上通。只喚作了事人。終不喚",
    "X78n1554_003:0601c10": "作尊貴。將知尊貴一路自別。不見道。從門入者非寶。",
    "X78n1554_003:0601c11": "捧上不成龍。知麼。僧問。有人衣錦入來。見師後。為甚",
    "X78n1554_003:0601c12": "寸絲不掛。曰。直待琉璃殿上行。撲倒也須粉碎。師令",
    "X78n1554_003:0601c13": "侍者送袴與一庵主。主曰。自有娘生袴。不受。再令送",
    "X78n1554_003:0601c14": "去。問。娘未生時著箇甚麼。主無語。後遷化。燒得舍利。",
    "X78n1554_003:0601c15": "持以似師。師曰。直饒出得八斛四斗。不如當初下取",
    "X78n1554_003:0601c16": "一轉語好。僧問。山河大地從何而有。曰。從妄想而有",
    "X78n1554_003:0601c17": "曰。與某甲想出一鋌金。得麼。師休去。佛日空參次。問。",
    "X78n1554_003:0601c18": "二龍爭珠。誰是得者。曰。卸却業身來與子相見。曰。已",
    "X78n1554_003:0601c19": "卸業身。曰。珠在甚處。空無語。遂投誠入室。師示寂。主",
    "X78n1554_003:0601c20": "首白師。誰可繼席。曰。堂中簡。時簡密受師印。人無知",
    "X78n1554_003:0601c21": "者。以臘高為第一座。眾不曉師意。謂令揀擇。欲命第",
    "X78n1554_003:0601c22": "二座住持。且備禮先請簡。簡不讓。即自持道具入方",
    "X78n1554_003:0601c23": "丈。眾不愜。簡察其情。乃弃去。其夜。安樂樹神號泣。及",
    "X78n1554_003:0601c24": "旦。眾奔至麥莊悔過。哀請歸。眾聞空中連聲唱曰。和",
    "X78n1554_003:0602a01": "尚來也。",
    "X78n1554_003:0602a02": "贊曰。",
    "X78n1554_003:0602a03": "　參見作家來　　出語人驚恐",
    "X78n1554_003:0602a04": "　幽州江口不是生緣",
    "X78n1554_003:0602a05": "　天上雲居從渠賣弄",
    "X78n1554_003:0602a06": "　蹈山有闍梨入路　　幾曾與和尚隔生",
    "X78n1554_003:0602a07": "　是誰與彌勒安名　　不到得禪床震動",
    "X78n1554_003:0602a08": "　羚羊絕氣息　　軒知獵犬難尋",
    "X78n1554_003:0602a09": "　庵主沒機關　　爭得天神送供",
    "X78n1554_003:0602a10": "　寸絲不掛　　琉璃殿上輕著脚撲倒人",
    "X78n1554_003:0602a11": "　千丈埋身　　貧富門頭大開眼說出夢",
    "X78n1554_003:0602a12": "　娘生袴休拈出　　下得一轉語方可持論",
    "X78n1554_003:0602a13": "　妄想心難掃除　　想出一鋌金堪作何用",
    "X78n1554_003:0602a14": "　口邊生醭　　臘月扇子正好撣搖",
    "X78n1554_003:0602a15": "　學處不玄　　閨閤中物徒勞寶重",
    "X78n1554_003:0602a16": "　卸業身與佛日相見　　龍奮迅奪明珠",
    "X78n1554_003:0602a17": "　囑破院令首座住持　　鬼號咷爭漆桶",
    "X78n1554_003:0602a18": "從門入者。捧上不成龍。點撿將來。也是方木逗圓孔。",
    "X78n1554_003:0602a19": "同安丕禪師",
    "X78n1554_003:0602a20": "師嗣雲居。諱道丕。洪州人。師看經次。見僧來參。遂以",
    "X78n1554_003:0602a21": "袖蓋頭。僧作弔慰勢。師放下袖。提起經云。會麼。僧以",
    "X78n1554_003:0602a22": "袖蓋頭。師云。蒼天。蒼天。僧問。如何是點額魚。曰。不透",
    "X78n1554_003:0602a23": "波瀾。曰。慚耻時如何。曰。終不仰面。曰。恁麼則不變其",
    "X78n1554_003:0602a24": "身也。曰。是也。青雲事作麼生。僧問。如何是和尚家風",
    "X78n1554_003:0602b01": "曰。金雞抱子歸霄漢。玉兔懷胎入紫微。曰。忽遇客來。",
    "X78n1554_003:0602b02": "將何祗待。曰。金果早朝猿摘去。玉花晚後鳳銜來。僧",
    "X78n1554_003:0602b03": "參次。師問。甚處來。曰。湖南。曰。還知同安者裏風雲體",
    "X78n1554_003:0602b04": "道。花檻璇璣麼。曰。知。曰。非公境界。僧便喝。師曰。短販",
    "X78n1554_003:0602b05": "樵人。徒誇書劒。僧擬進語。師曰。劒甲未施。賊身已敗",
    "X78n1554_003:0602b06": "僧問。纔有言詮。盡落今時。不落言詮。請師直說。曰。木",
    "X78n1554_003:0602b07": "人解語非干舌。石女拋梭豈亂絲。僧問。依經解義。三",
    "X78n1554_003:0602b08": "世佛冤。離經一字。即同魔說。此理如何。曰。孤峯逈秀。",
    "X78n1554_003:0602b09": "不掛煙蘿。片月行空。白雲自在。僧問。佛未出世時如",
    "X78n1554_003:0602b10": "何。曰。藕絲繁大象。曰。出世後如何。曰。鐵鎻鎻石牛。僧",
    "X78n1554_003:0602b11": "問。如何是異類中人。曰。露地藏白牛。長空吞日月。",
    "X78n1554_003:0602b12": "贊曰。",
    "X78n1554_003:0602b13": "　奔軼絕塵　　了無羈絆",
    "X78n1554_003:0602b14": "　徧正位中來　　聖凡情已泮",
    "X78n1554_003:0602b15": "　青雲有何事　　點額魚已透波瀾",
    "X78n1554_003:0602b16": "　家風不要論　　金雞子豈歸霄漢",
    "X78n1554_003:0602b17": "　非公境界親遭喝　　樵人短販書劍徒誇",
    "X78n1554_003:0602b18": "　不落言詮直說來　　石女拋梭機絲棼亂",
    "X78n1554_003:0602b19": "　彩鳳銜花霜猿摘果　　待賓客未見真情",
    "X78n1554_003:0602b20": "　孤峯逈秀片月行空　　辨佛魔元無正眼",
    "X78n1554_003:0602b21": "　瞞盰答佛未出世　　截流象繫藕絲頭",
    "X78n1554_003:0602b22": "　依俙說異類中人　　露地牛藏芳草岸",
    "X78n1554_003:0602b23": "　鴛鴦繡罷金針冷　　綿密誰知",
    "X78n1554_003:0602b24": "　鸞鳳巢空玉帳寒　　森嚴難犯",
    "X78n1554_003:0602c01": "捋人要是弔慰僧。衣袖蓋頭。蒼天。蒼天。賊過後張",
    "X78n1554_003:0602c02": "弓已晚。",
    "X78n1554_003:0602c03": "同安志禪師",
    "X78n1554_003:0602c04": "師諱觀志。嗣同安丕。洪州人。丕將示寂。上堂云。多子",
    "X78n1554_003:0602c05": "塔前宗子秀。五老峯前事若何。如是三問。未有對者",
    "X78n1554_003:0602c06": "末後。師出曰。夜明簾外排班立。萬里歌謠道太平。丕",
    "X78n1554_003:0602c07": "曰。須是者瞎漢始得。遂示寂。僧問。二機不到。如何提",
    "X78n1554_003:0602c08": "唱。師曰。徧處不逢。玄中不失。僧問。凡有言句。盡落今",
    "X78n1554_003:0602c09": "時。學人上來。請師直指。師曰。目前不現。句後不迷。曰。",
    "X78n1554_003:0602c10": "向上事如何。曰。逈然不換。標準即乖。",
    "X78n1554_003:0602c11": "贊曰。",
    "X78n1554_003:0602c12": "　鶴夢寒松　　鶯啼幽谷",
    "X78n1554_003:0602c13": "　不墮正徧　　寧分背觸",
    "X78n1554_003:0602c14": "　多子塔前宗子秀　　咲先師露金槨雙趺",
    "X78n1554_003:0602c15": "　夜明簾外立班齊　　遝瞎驢竪頂門三目",
    "X78n1554_003:0602c16": "　徧處不逢玄中不失　　二機不到處轉見紛拏",
    "X78n1554_003:0602c17": "　目前不現句後不迷　　直指本來心翻成迂曲",
    "X78n1554_003:0602c18": "　寶殿無人孤月冷　　聽清彈南風阜物之琴",
    "X78n1554_003:0602c19": "　宸苔封路彩雲深　　看妙琢垂棘無瑕之玉",
    "X78n1554_003:0602c20": "　出梁山破家種　　蒼龍子彩鳳雛豈當的傳",
    "X78n1554_003:0602c21": "　繼曹洞五位宗　　青山父白雲兒是何昭穆",
    "X78n1554_003:0602c22": "逈然不換。標準即乖。向上事。海底摸金針。然妙挾",
    "X78n1554_003:0602c23": "正中拈出來。花簇簇錦簇簇。",
    "X78n1554_003:0602c24": "梁山觀禪師",
    "X78n1554_003:0603a01": "師諱緣觀。嗣同安志。朗州人。僧問。如何是和尚家風",
    "X78n1554_003:0603a02": "曰。益陽水急魚行澁。白鹿松高鳥洎難。問。師唱誰家",
    "X78n1554_003:0603a03": "曲。宗風嗣阿誰。曰。龍生龍子。鳳生鳳兒。問。如何是西",
    "X78n1554_003:0603a04": "來意。曰。葱嶺不傳唐土信。胡人謾說太平歌。問。如何",
    "X78n1554_003:0603a05": "是學人自己。曰。寰中天子。塞外將軍。曰。便恁麼去時",
    "X78n1554_003:0603a06": "如何。曰。朗月懸空。室中暗坐。問。如何是衲衣下事。曰。",
    "X78n1554_003:0603a07": "密。問。如何是正法眼。曰。南華裏。曰。為什麼在南華裏",
    "X78n1554_003:0603a08": "曰。為汝問正法眼。上堂。垂鈎四海。只釣獰龍。格外玄",
    "X78n1554_003:0603a09": "機。為尋知己。座下有一園頭。人謂曰。何不出來問一",
    "X78n1554_003:0603a10": "兩轉語。曰。我若出問。須教者老和尚下禪床立。人恠",
    "X78n1554_003:0603a11": "之。一日。出問。家賊難防時如何。曰。識得不為冤。曰。識",
    "X78n1554_003:0603a12": "得後如何。曰。貶向無生國裏。曰。莫便是他安身立命",
    "X78n1554_003:0603a13": "處也無。曰。死水不藏龍。曰。如何是活水裏龍。曰。興波",
    "X78n1554_003:0603a14": "不作浪。曰。忽遇傾湫倒嶽來時如何。師下禪床把住",
    "X78n1554_003:0603a15": "曰。闍梨。莫教濕却老僧袈裟角。眾遂服之。大陽玄參",
    "X78n1554_003:0603a16": "次。問。如何是無相道場。師指觀音云。者箇是吳道子",
    "X78n1554_003:0603a17": "畫。玄擬進語。師急索曰。者箇是有相。如何是無相底。",
    "X78n1554_003:0603a18": "玄乃悟旨於言下。拜起而侍。師曰。何不道取一句。曰。",
    "X78n1554_003:0603a19": "道即不辭。恐上紙筆。師笑曰。此語上碑去在。玄呈偈",
    "X78n1554_003:0603a20": "曰。我昔初機學道迷。萬水千山覔見知。明今辨古終",
    "X78n1554_003:0603a21": "難會。直說無心轉更疑。蒙師點出秦時鏡。照見父母",
    "X78n1554_003:0603a22": "未生時。如今覺了何所得。夜放鳥雞帶雪飛。師稱洞",
    "X78n1554_003:0603a23": "上之宗可倚。有偈曰。梁山一曲歌。格外人難和。十載",
    "X78n1554_003:0603a24": "訪知音。未甞逢一箇。",
    "X78n1554_003:0603b01": "贊曰。",
    "X78n1554_003:0603b02": "　益陽水急　　白鹿松高",
    "X78n1554_003:0603b03": "　鶴睡清飛月魄　　魚行細擲金梭",
    "X78n1554_003:0603b04": "　死水不藏龍　　貶家賊向無生國",
    "X78n1554_003:0603b05": "　鄭音空亂雅　　引胡人唱太平歌",
    "X78n1554_003:0603b06": "　衲衣事在密用中　　拈來多破綻",
    "X78n1554_003:0603b07": "　正法眼指南華裏　　用出幾誵訛",
    "X78n1554_003:0603b08": "　寰中天子塞外將軍　　與學人塗糊自己",
    "X78n1554_003:0603b09": "　格外玄機鈎頭絲線　　釣獰龍活葬洪波",
    "X78n1554_003:0603b10": "　一語許大陽上碑　　令人惡心不少",
    "X78n1554_003:0603b11": "　十載在梁山唱曲　　臨風掩耳應多",
    "X78n1554_003:0603b12": "　妙盡功亡　　揮玉斧夜修月轂",
    "X78n1554_003:0603b13": "　環虗機泯　　駕仙槎曉渡星河",
    "X78n1554_003:0603b14": "更問亡僧遷化。紅爐焰上無絲線。竪拽橫拖。",
    "X78n1554_003:0603b15": "大陽玄禪師",
    "X78n1554_003:0603b16": "師諱警玄。嗣梁山。江夏張氏子。仲父為沙門。號智通。",
    "X78n1554_003:0603b17": "住持金陵崇孝。往依為師。聽圓覺了義。弃去。謁梁山。",
    "X78n1554_003:0603b18": "悟旨。上堂云。嵯峨萬仞。鳥道難通。劒刃輕氷。憑誰踐",
    "X78n1554_003:0603b19": "履。宗乘妙句。語路難陳。不二法門。淨名杜口。所以達",
    "X78n1554_003:0603b20": "磨九年面壁。始遇知音。大陽今日也無端。珍重。僧問。",
    "X78n1554_003:0603b21": "如何是和尚家風。曰。滿瓶傾不出。大地沒飢人。上堂",
    "X78n1554_003:0603b22": "云。撒手那邊千聖外。祖堂少室長根芽。鷺倚雪巢猶",
    "X78n1554_003:0603b23": "自可。更看白鳥入蘆花。上堂。諸禪德。須明平常無生",
    "X78n1554_003:0603b24": "句．妙玄無私句．體明無盡句。第一句通一路。第二句",
    "X78n1554_003:0603c01": "無賓主。第三句兼帶去。一句道得。師子嚬呻。二句道",
    "X78n1554_003:0603c02": "得。師子返擲。三句道得。師子踞地。縱也周徧十方。擒",
    "X78n1554_003:0603c03": "也一時坐斷。正恁麼時。作麼生通箇消息大眾證明。",
    "X78n1554_003:0603c04": "若通不得。來朝更献楚王看。時有僧出問。如何是平",
    "X78n1554_003:0603c05": "常無生句。曰。白雲覆青山。青山頂不露。如何是妙玄",
    "X78n1554_003:0603c06": "無私句。曰。寶殿無人不侍立。不種梧桐免鳳來。如何",
    "X78n1554_003:0603c07": "是體明無盡句。曰。手指空時天地轉。回頭石馬出紗",
    "X78n1554_003:0603c08": "籠。如何是師子嚬呻。曰。終無回顧意。爭肯落平常。如",
    "X78n1554_003:0603c09": "何是師子返擲。曰。周旋往返全歸父。繁興大用體無",
    "X78n1554_003:0603c10": "虧。如何是師子踞地。曰。逈絕去來機。古今無變異。上",
    "X78n1554_003:0603c11": "堂。夜半鳥雞抱鵠卵。天明起來生老鸛。鸛毛鷹觜鷺",
    "X78n1554_003:0603c12": "鶿身。却與鳥鴉為侶伴。高入煙雲。低飛柳岸。向晚歸",
    "X78n1554_003:0603c13": "來子細看。依俙恰似雲中鴈。僧問。如何是透法身句",
    "X78n1554_003:0603c14": "曰。大洋海底紅塵起。須彌頂上水橫流。師年八十。嘆",
    "X78n1554_003:0603c15": "無繼其法者。作偈并皮履．布裰寄遠錄公。使求法器",
    "X78n1554_003:0603c16": "傳續之。曰。楊廣山前草。憑君待價。焞異苗蕃茂處。深",
    "X78n1554_003:0603c17": "密固靈根。其尾云。得法者。潛眾十年。方可闡揚。遠拜",
    "X78n1554_003:0603c18": "而受。師甞釋曹山三種語。須明得轉位始得。一曰作",
    "X78n1554_003:0603c19": "水牯牛是隨類墮。是沙門轉身語。是異類中事。若不",
    "X78n1554_003:0603c20": "曉此意。即有所滯。直是要伊一念無私。即有出身之",
    "X78n1554_003:0603c21": "路。二曰不受食是尊貴墮。須知那邊了却。來者邊行",
    "X78n1554_003:0603c22": "履。若不虗此位。即坐在尊貴。三曰不斷聲色是隨處",
    "X78n1554_003:0603c23": "墮。以不明聲色故。隨處墮。須向聲色裏有出身之路",
    "X78n1554_003:0603c24": "作麼生是聲色外一句。曰。聲不自聲。色不自色。故云",
    "X78n1554_003:0604a01": "不斷指掌。當指何掌也。浮山贊師真曰。黑狗爛銀蹄。",
    "X78n1554_003:0604a02": "白象崑崙騎。於斯二無碍。木馬火中嘶。",
    "X78n1554_003:0604a03": "贊曰。",
    "X78n1554_003:0604a04": "　惡毒種　　寧馨兒",
    "X78n1554_003:0604a05": "　漢陽渡頭奪胎而出",
    "X78n1554_003:0604a06": "　智通寺裏穎脫無羈",
    "X78n1554_003:0604a07": "　掀翻圓覺場　　跳入言詮不及處",
    "X78n1554_003:0604a08": "　打破秦時鏡　　照見父母未生時",
    "X78n1554_003:0604a09": "　語路信難陳　　宗乘句和灰合土",
    "X78n1554_003:0604a10": "　滿瓶傾不出　　大地人忍餓吞飢",
    "X78n1554_003:0604a11": "　千聖外撒手經行　　入蘆花笑騎白馬去",
    "X78n1554_003:0604a12": "　寶殿中無人侍立　　種梧桐寧免鳳凰栖",
    "X78n1554_003:0604a13": "　消息既通　　惜師子爪牙未具",
    "X78n1554_003:0604a14": "　機緣不契　　致青山父子相違",
    "X78n1554_003:0604a15": "　須彌頂上水橫流　　透法身疑團未破",
    "X78n1554_003:0604a16": "　楊廣山頭苗茂盛　　供死欵老淚交垂",
    "X78n1554_003:0604a17": "　苦老梁山抑逼太多　　烏雞生鵠卵",
    "X78n1554_003:0604a18": "　被遠錄公塗糊不少　　黑狗爛銀蹄",
    "X78n1554_003:0604a19": "聲色堆頭。強說有出身之路。非央庠座主。誰受你",
    "X78n1554_003:0604a20": "破皮履．潑禪衣。",
    "X78n1554_003:0604a21": "投子青禪師",
    "X78n1554_003:0604a22": "師諱義青。嗣大陽。青社李氏子。初習百法論。嘆曰。三",
    "X78n1554_003:0604a23": "祇途遠。自困何益。入洛聽華嚴。義若貫珠。講至諸林",
    "X78n1554_003:0604a24": "菩薩偈即心自性。猛省曰。法離文字。寧可講乎。棄去。",
    "X78n1554_003:0604b01": "謁浮山於會聖巖。山夢得俊鷹畜之。既覺而師至。山",
    "X78n1554_003:0604b02": "以為吉徵。留三年。山問曰。外道問佛。不問有言。不問",
    "X78n1554_003:0604b03": "無言。世尊默然。如何。師擬進語。山掩其口。於是師悟。",
    "X78n1554_003:0604b04": "拜起。山曰。汝妙悟玄機耶。曰。設有妙悟。也須吐却。時",
    "X78n1554_003:0604b05": "資侍者在旁。曰。青華嚴今日如病得汗。師回顧曰。合",
    "X78n1554_003:0604b06": "取狗口。汝更忉忉。我即便嘔。山以大陽皮履．布裰付",
    "X78n1554_003:0604b07": "師。代吾續洞上宗。上堂。宗乘若舉。凡聖絕蹤。樓閣門",
    "X78n1554_003:0604b08": "開。別尸相見。設使捲簾悟去。豈免旁觀。春遇桃花。重",
    "X78n1554_003:0604b09": "增病眼。所以古人道。向上一路。千聖不傳。諸仁者。既",
    "X78n1554_003:0604b10": "是不傳。為甚鐵牛走過新羅國。喝曰。達者須知暗裏",
    "X78n1554_003:0604b11": "驚。僧問。師唱誰家曲。宗風嗣阿誰。曰。威音前一箭。射",
    "X78n1554_003:0604b12": "過兩重山。上堂。默沈陰界。語墮深坑。擬著則天地懸",
    "X78n1554_003:0604b13": "殊。棄之則千生萬劫。洪波浩渺。白浪滔天。鎮海明珠。",
    "X78n1554_003:0604b14": "在誰収掌。良久。卓主丈云。百雜碎。示眾云。若論此事。",
    "X78n1554_003:0604b15": "如鸞鳳冲霄。不留其跡。羚羊掛角。那覔其蹤。金龍不",
    "X78n1554_003:0604b16": "守於寒潭。兔豈栖於蟾影。其或主賓若立。須威音世",
    "X78n1554_003:0604b17": "外搖頭。問答言陳。乃玄妙路旁為唱。若能如是。猶在",
    "X78n1554_003:0604b18": "半途。更乃凝眸。不勞相見。師敘五位君臣曰。夫長空",
    "X78n1554_003:0604b19": "一色。星月何分。大地無偏。榮枯自異。是以法無異法。",
    "X78n1554_003:0604b20": "何迷悟而可及。心不自心。假言象而提唱。其言也。偏",
    "X78n1554_003:0604b21": "圓正到。兼帶叶通。其法也。不落是非。豈關萬象。幽旨",
    "X78n1554_003:0604b22": "既融於水月。宗源派混於金河。不墮虗凝。回途復妙",
    "X78n1554_003:0604b23": "師舉大陽點出秦時鏡語。頌曰。偏中正。夜半天明羞",
    "X78n1554_003:0604b24": "自影。朦朦霧色辨河分。混然不落秦時鏡。",
    "X78n1554_003:0604c01": "贊曰。",
    "X78n1554_003:0604c02": "　嶽降英靈　　天生碣斗",
    "X78n1554_003:0604c03": "　習因明未透網羅　　究華嚴重增枷杻",
    "X78n1554_003:0604c04": "　入浮山不祥夢　　折翅鷹何用畜為",
    "X78n1554_003:0604c05": "　追洞下已墜風　　蹶蹄狗卒難醫救",
    "X78n1554_003:0604c06": "　金鳳借龍巢宿　　豈知陷會聖重圍",
    "X78n1554_003:0604c07": "　良馬見鞭影行　　初不待世尊良久",
    "X78n1554_003:0604c08": "　即心自性　　佛亦強名",
    "X78n1554_003:0604c09": "　妙悟玄機　　我即便嘔",
    "X78n1554_003:0604c10": "　鐵牛走過新羅國　　向上路千聖不傳",
    "X78n1554_003:0604c11": "　石女輕彎月子弓　　兩重山一箭射透",
    "X78n1554_003:0604c12": "　摵鎮海珠百雜碎　　語默不到處未會轉身",
    "X78n1554_003:0604c13": "　添秦時鏡一重光　　明暗未分前豈容出手",
    "X78n1554_003:0604c14": "　玉兔豈栖蟾影　　甚處得者消息來",
    "X78n1554_003:0604c15": "　金龍不守寒潭　　者漢別尋條路走",
    "X78n1554_003:0604c16": "雖分章偏正。不墮虗凝。到轉位回功極則處。何曾",
    "X78n1554_003:0604c17": "知有。",
    "X78n1554_003:0604c18": "芙蓉楷禪師",
    "X78n1554_003:0604c19": "師嗣投子。諱道楷。沂州崔氏子。初參投子。問。佛祖言",
    "X78n1554_003:0604c20": "句如家常茶飯。離此之外。別有為人言句也無。曰。汝",
    "X78n1554_003:0604c21": "道寰中天子勑。還假禹湯堯舜也無。師擬酬之。子以",
    "X78n1554_003:0604c22": "拂子摵師口曰。汝發意來。早有二十棒也。師即開悟。",
    "X78n1554_003:0604c23": "再拜便行。子曰。且來。闍梨。師不顧。曰。汝到不疑之地",
    "X78n1554_003:0604c24": "耶。師即掩耳。一日。侍子遊園。子以拄杖付師曰。理合",
    "X78n1554_003:0605a01": "與麼。曰。與和尚提鞋挈杖不為分外。曰。有同行在。曰。",
    "X78n1554_003:0605a02": "那一人不受教。子休去。至晚。子謂曰。早來說話未盡",
    "X78n1554_003:0605a03": "曰。更請舉看。曰。卯生日。戌生月。師即點燈來。曰。上來",
    "X78n1554_003:0605a04": "下去。總不徒然。曰。在左右。理合如此。曰。奴兒婢子。誰",
    "X78n1554_003:0605a05": "家屋裏無。曰。和尚尊年。缺他不可。曰。與麼慇懃。曰。報",
    "X78n1554_003:0605a06": "恩有分。上堂。晝入祇陀之苑。皓月當天。夜登靈鷲之",
    "X78n1554_003:0605a07": "山。太陽溢目。烏鴉似雪。孤鴈成群。鐵狗吠而凌霄。泥",
    "X78n1554_003:0605a08": "牛鬪而入海。正當恁麼時。十方共聚。彼我何分。古佛",
    "X78n1554_003:0605a09": "場中。祖師門下。大家出一隻手。接待往來知識。諸仁",
    "X78n1554_003:0605a10": "者。且道成得箇什麼邊事。良久云。賸[栽木+土]無影樹。留與",
    "X78n1554_003:0605a11": "後人看。僧間。胡家曲子。不墮五音。韻出青霄。請師吹",
    "X78n1554_003:0605a12": "唱。曰。木鷄啼夜半。鐵鳳呌天明。曰。恁麼則一句曲含",
    "X78n1554_003:0605a13": "千古韻。滿堂雲水盡知音。曰。無舌童子能繼和。曰。作",
    "X78n1554_003:0605a14": "家宗師。人天眼目。曰。禁取兩片皮去。大觀初。京尹李",
    "X78n1554_003:0605a15": "孝壽奏師道行卓冠叢林。宜有褒顯。上賜紫衣。號定",
    "X78n1554_003:0605a16": "照禪師。內侍持勑命至。師謝恩竟。乃陳己志。出家時",
    "X78n1554_003:0605a17": "甞有重誓。不為名利。專誠學道。用資九族。苟違願心。",
    "X78n1554_003:0605a18": "當弃身命。父母以此聽許出家。今若不守本志。竊[曰/月]",
    "X78n1554_003:0605a19": "寵光。則佛法下衰矣。於是修表力辭。降旨京尹。堅令",
    "X78n1554_003:0605a20": "受之。師確守不回。以拒命坐罪。奉旨収付有司。有司",
    "X78n1554_003:0605a21": "知師忠誠。問。有疾乎。師曰。平日有疾。今實無。曰。言有",
    "X78n1554_003:0605a22": "疾。於法免罪。師曰。已悉厚意。但妄非所安。恬然受刑",
    "X78n1554_003:0605a23": "而行。從之者如歸市。抵淄州。僦屋而居。學者愈親。明",
    "X78n1554_003:0605a24": "年冬。勑令自便。庵于芙蓉。四眾雲集。大闡洞宗。示眾。",
    "X78n1554_003:0605b01": "山僧行業無取。忝主山門。豈可坐費常住。頓忘先聖",
    "X78n1554_003:0605b02": "付囑。今者輙傚古人為住持體例。與諸人議定。更不",
    "X78n1554_003:0605b03": "下山。不赴齋。不發化主。惟將本院莊課一年所得。均",
    "X78n1554_003:0605b04": "作三百六十分。日取一分。更不隨人添減。可以備飯",
    "X78n1554_003:0605b05": "則做飯。不足則作粥。又不足則作米湯。新到相見。茶",
    "X78n1554_003:0605b06": "湯而已。更不煎點。惟置一茶堂。自去取用。務要省緣。",
    "X78n1554_003:0605b07": "專一辨道。師放還後。有司欲為去黥。師曰。先帝遺墨。",
    "X78n1554_003:0605b08": "豈可去耶。帝謂此老終身倔彊。靈源贊師。有曰。嚴天",
    "X78n1554_003:0605b09": "大雪。始見松筠。媚草夭花。亦成造化。苟竊世榮。實孤",
    "X78n1554_003:0605b10": "恩者。贊曰。",
    "X78n1554_003:0605b11": "　倔強老尊慈　　脊梁生鐵鑄",
    "X78n1554_003:0605b12": "　寰中勑　　不假堯舜禹湯",
    "X78n1554_003:0605b13": "　洞下宗　　寧分偏正回互",
    "X78n1554_003:0605b14": "　真到不疑田地　　快將一雙耳掩休",
    "X78n1554_003:0605b15": "　纔說作家宗師　　好禁兩片皮出去",
    "X78n1554_003:0605b16": "　胡家曲子無音韻　　苦休言夜半木雞啼",
    "X78n1554_003:0605b17": "　祖師門下絕功勳　　徒出手賸[栽木+土]無影樹",
    "X78n1554_003:0605b18": "　同行不受教　　謾教伊挈杖提鞋",
    "X78n1554_003:0605b19": "　來去總徒然　　誰家無奴兒婢子",
    "X78n1554_003:0605b20": "　石女拋梭木人開錦　　潑箕裘的是家傳",
    "X78n1554_003:0605b21": "　泥牛入海鐵狗凌霄　　爛葛藤偏能路布",
    "X78n1554_003:0605b22": "　翩翩形影淄川去　　松筠操幾傲雪霜",
    "X78n1554_003:0605b23": "　濟濟威儀漢節回　　芙蓉花親承雨露",
    "X78n1554_003:0605b24": "　粥足飯足　　三百六十日合火話家私",
    "X78n1554_003:0605c01": "　僧耶俗耶　　三萬六千場對床論夢事",
    "X78n1554_003:0605c02": "垂垂白髮。守先帝遺墨猶新。視媚草夭花成造化",
    "X78n1554_003:0605c03": "苟竊世榮。汗顏如雨。",
    "X78n1554_003:0605c04": "丹霞淳禪師",
    "X78n1554_003:0605c05": "師嗣芙蓉。諱子淳。劒州賈氏子。師上堂。舉。德山云。我",
    "X78n1554_003:0605c06": "宗無語句。亦無一法與人。德山恁麼說話。只知入草",
    "X78n1554_003:0605c07": "求人。不覺通身泥水。子細看來。只具一隻眼。丹霞則",
    "X78n1554_003:0605c08": "不然。我宗有語句。金刀剪不開。深深玄妙旨。石女夜",
    "X78n1554_003:0605c09": "懷胎。示眾。舉。肇法師云。乾坤之內。宇宙之間。中有一",
    "X78n1554_003:0605c10": "寶。秘在形山。肇法師恁麼道。只解指蹤話跡。且不能",
    "X78n1554_003:0605c11": "指示於人。丹霞今日劈開宇宙。打破形山。為諸人拈",
    "X78n1554_003:0605c12": "出。具眼者辨取。卓一下。還見麼。鷺鶿立雪非同色。明",
    "X78n1554_003:0605c13": "月蘆花不似他。上堂。寶月流輝。澄潭有影。水無蘸月",
    "X78n1554_003:0605c14": "之意。月無分照之心。水月兩忘。方可稱斷。所以道。昇",
    "X78n1554_003:0605c15": "天底事直須颺却。十成底事直須去却。擲地金聲不",
    "X78n1554_003:0605c16": "須回顧。若能如是。始解異類中行。諸人到者裏還相",
    "X78n1554_003:0605c17": "委悉麼。良久。云。當行不舉人間步。披毛戴角混泥塵",
    "X78n1554_003:0605c18": "上堂。亭亭日午猶虧半。寂寂三更尚未圓。六戶不曾",
    "X78n1554_003:0605c19": "知曉意。往來常在月明前。僧問。牛頭未見四祖時如",
    "X78n1554_003:0605c20": "何。曰。金菊乍開蜂競採。曰。見後如何。曰。苗枯花謝了",
    "X78n1554_003:0605c21": "無依。真歇參次。師問。如何是空劫已前自己。歇擬對。",
    "X78n1554_003:0605c22": "師曰。儞閙在。且去。一日。登鉢盂峯忽悟。歸侍立。師掌",
    "X78n1554_003:0605c23": "曰。將謂儞知有。歇忻然拜之。翌日。上堂。日照孤峯翠。",
    "X78n1554_003:0605c24": "月臨溪水寒。祖師玄妙訣。莫向寸心安。便下座。歇直",
    "X78n1554_003:0606a01": "前曰。今日陞座更謾某甲不得也。師曰。你試舉我今",
    "X78n1554_003:0606a02": "日陞座底看。歇良久。師曰。將謂你瞥地。歇便出。宏智",
    "X78n1554_003:0606a03": "參次。師問。如何是空劫已前自己。智曰。井底蝦蟇吞",
    "X78n1554_003:0606a04": "却月。三更不借夜明簾。師曰。未在。更道。智擬議。師打",
    "X78n1554_003:0606a05": "一拂子云。又道不借。智於言下大悟。",
    "X78n1554_003:0606a06": "贊曰。",
    "X78n1554_003:0606a07": "　明珠生蚌腹　　野鶴在雞群",
    "X78n1554_003:0606a08": "　燒木佛遺風未泯　　賦鵩鳥家譜親聞",
    "X78n1554_003:0606a09": "　點發心光花蠟燭　　鄧州道地",
    "X78n1554_003:0606a10": "　慘舒殺氣劒門關　　棧閣連雲",
    "X78n1554_003:0606a11": "　玉女懷胎恰半更　　玄妙旨難分深淺",
    "X78n1554_003:0606a12": "　鷺鶿立雪非同色　　形山寶不直分文",
    "X78n1554_003:0606a13": "　水月兩忘　　昇天底固當颺下",
    "X78n1554_003:0606a14": "　塵泥既混　　異類中莫惜殷勤",
    "X78n1554_003:0606a15": "　兔魄未分時　　軒知道六戶不知曉意",
    "X78n1554_003:0606a16": "　牛頭相見後　　可憐生百花亂落繽紛",
    "X78n1554_003:0606a17": "　暗擲金梭織古洞機絲　　輕輕鳴杼",
    "X78n1554_003:0606a18": "　細排玉線開曹山綿縫　　簇簇成紋",
    "X78n1554_003:0606a19": "　威音王已前　　收了菩薩毫光歸一掌",
    "X78n1554_003:0606a20": "　夜明簾不借　　擒覺夫子筆陣掃千軍",
    "X78n1554_003:0606a21": "等閑道一句。正中妙挾。縱金刀剪破綿密處。依然",
    "X78n1554_003:0606a22": "不墮功勛。",
    "X78n1554_003:0606a23": "真歇了禪師",
    "X78n1554_003:0606a24": "師諱清了。左緜人。俗姓雍。初見丹霞。俉旨後。謁長蘆",
    "X78n1554_003:0606b01": "照。照一見器之。命為侍者。踰年分座。未幾。照稱疾退",
    "X78n1554_003:0606b02": "閑。師命繼席。學者如歸。拈香時。照付衣與師。望拈出。",
    "X78n1554_003:0606b03": "及見為霞。照令左右扯去衣。師預備布伽梨於袖。遂",
    "X78n1554_003:0606b04": "搭。示眾。撼拄杖云。看看。三千大千世界。一切搖動。雲",
    "X78n1554_003:0606b05": "門大師即得。雪峯門下即不然。卓拄杖云。三千大千",
    "X78n1554_003:0606b06": "世界向什麼處去。還會麼。不得重梅雨。秧苗爭得青",
    "X78n1554_003:0606b07": "上堂。上絕峯頂。過獨木橋。驀直恁麼行。猶是時人脚",
    "X78n1554_003:0606b08": "高脚低處。若見得徹。不出戶。身徧十方。未入門。常在",
    "X78n1554_003:0606b09": "屋裏。其或未然。趁凉搬一轉柴好。上堂。窮微喪本。體",
    "X78n1554_003:0606b10": "妙失宗。一句截流。淵玄及盡。是以金針密處。不露鋒",
    "X78n1554_003:0606b11": "鋩。玉線通時。潛舒異彩。雖然如是。猶是交互雙明。且",
    "X78n1554_003:0606b12": "道巧拙不到。作麼生相委。良久。云。雲蘿秀處青陰合。",
    "X78n1554_003:0606b13": "巖樹高低翠鎻深。上堂。幻化空身即法身。遂作舞云。",
    "X78n1554_003:0606b14": "見麼。見麼。恁麼見得。過橋村酒美。又作舞云。見麼。見",
    "X78n1554_003:0606b15": "麼。恁麼不見。隔岸野花香。上堂。苔封古徑。不墮虗凝。",
    "X78n1554_003:0606b16": "霧鎻寒林。肯彰風要。鈎針穩密。孰云漁父栖巢。恁麼",
    "X78n1554_003:0606b17": "承當。自是平常快活。還有具透關眼底麼。直饒聞早",
    "X78n1554_003:0606b18": "便歸去。爭似從來不出門。上堂。轉功就位。是向去底",
    "X78n1554_003:0606b19": "人。玉蘊荊山貴。轉位就功。是却來底人。紅爐片雪春。",
    "X78n1554_003:0606b20": "功位俱轉。通身不滯。撒手亡依。石女夜登機。密室無",
    "X78n1554_003:0606b21": "人掃。上堂。久默斯要。不務速說。釋迦老子待要欵曲",
    "X78n1554_003:0606b22": "賣弄。爭奈未出母胎時已被人覤破。且道覤破箇什",
    "X78n1554_003:0606b23": "麼。謾雪峰不得。",
    "X78n1554_003:0606b24": "贊曰。",
    "X78n1554_003:0606c01": "　真正左綿人　　親見丹霞老",
    "X78n1554_003:0606c02": "　胸陂瑩徹量汪汪　　萬頃無痕",
    "X78n1554_003:0606c03": "　心月孤圓影團團　　千江分照",
    "X78n1554_003:0606c04": "　人前辨主　　把布伽梨當面換來",
    "X78n1554_003:0606c05": "　閙裏翻身　　將鉢盂峯一脚踢倒",
    "X78n1554_003:0606c06": "　芍藥花開菩薩面　　玉欄藏古洞之春",
    "X78n1554_003:0606c07": "　綠楊顰盡木人眉　　寶鏡照曹家之曉",
    "X78n1554_003:0606c08": "　得重梅雨　　乘閑卓幾下杖休",
    "X78n1554_003:0606c09": "　過獨木橋　　趂凉搬一轉柴好",
    "X78n1554_003:0606c10": "　巖樹翠深雲蘿青合　　截流句巧拙難分",
    "X78n1554_003:0606c11": "　過橋酒美隔岸花香　　見法身郎當不少",
    "X78n1554_003:0606c12": "　虗凝不墮泥牛吼月　　古徑任苔封",
    "X78n1554_003:0606c13": "　撒手亡依石女登機　　密室無人掃",
    "X78n1554_003:0606c14": "　兒星香餌好　　引龍淵赤梢鯉鱍鱍吞鈎",
    "X78n1554_003:0606c15": "　些子藥頭靈　　禁南山鱉鼻虵深深竄草",
    "X78n1554_003:0606c16": "轉功就位。轉位就功。盡底掀翻。黃面老瞿曇未出",
    "X78n1554_003:0606c17": "母胎時。已被阿師覷破。",
    "X78n1554_003:0606c18": "宏智覺禪師",
    "X78n1554_003:0606c19": "師諱正覺。嗣丹霞。隰州李氏子。母夢正臺僧解環。環",
    "X78n1554_003:0606c20": "右臂。乃孕。及生。右臂起一環。上堂。心不能緣。口不能",
    "X78n1554_003:0606c21": "議。直饒退步荷擔。切忌當頭觸諱。風月寒清古渡頭。",
    "X78n1554_003:0606c22": "夜船撥轉琉璃地。上堂。黃閤簾垂。誰傳家信。紫羅帳",
    "X78n1554_003:0606c23": "合。暗撒真珠。正恁麼時。視聽有所不到。言詮有所不",
    "X78n1554_003:0606c24": "及。如何通箇消息去。夢回夜色依俙曉。笑指家風爛",
    "X78n1554_003:0607a01": "熳春。上堂。僧問。如何是向去底人。曰。白雲投壑盡。青",
    "X78n1554_003:0607a02": "嶂倚空高。曰。如何是却來底人。曰。滿頭白髮離巖谷。",
    "X78n1554_003:0607a03": "半夜穿雲入市廛。曰。如何是不來不去底人。曰。石女",
    "X78n1554_003:0607a04": "喚回三果夢。木人坐斷六門機。乃云。句裏明宗即易。",
    "X78n1554_003:0607a05": "宗中辨的即難。良久。云。還會麼。凍雞未報家林曉。隱",
    "X78n1554_003:0607a06": "隱行人遇雪山。辭世云。夢幻空花。六十七年。白鳥煙",
    "X78n1554_003:0607a07": "沒。秋水連天。",
    "X78n1554_003:0607a08": "贊曰。",
    "X78n1554_003:0607a09": "　精進幢　　慈悲種",
    "X78n1554_003:0607a10": "　隰州古佛　　未解放光",
    "X78n1554_003:0607a11": "　五臺老僧　　何曾入夢",
    "X78n1554_003:0607a12": "　紫芝眉宇黃金骨　　天上麒麟",
    "X78n1554_003:0607a13": "　黃蘗襟懷錦繡膓　　僧中鸞鳳",
    "X78n1554_003:0607a14": "　不墮尊貴　　三世何用為國王",
    "X78n1554_003:0607a15": "　若事清吟　　一詩未見追唐宋",
    "X78n1554_003:0607a16": "　琉璃殿滑船輕撥　　尚帶玄微",
    "X78n1554_003:0607a17": "　黃閣簾垂信不通　　猶存向奉",
    "X78n1554_003:0607a18": "　二十里松濤翻霽月　　沒絃琴時發清彈",
    "X78n1554_003:0607a19": "　一百尺樓影蘸清池　　不宰功全彰妙用",
    "X78n1554_003:0607a20": "　風斤巧琢連城璧　　瑩徹了無痕",
    "X78n1554_003:0607a21": "　爝火輕然照渚犀　　虗凝曾不動",
    "X78n1554_003:0607a22": "　青嶂空高白雲投壑　　應來機瞎却者僧眼睛",
    "X78n1554_003:0607a23": "　白鳥煙沒秋水連天　　供死欵笑破他人鼻孔",
    "X78n1554_003:0607a24": "擘開泰華。儘容伊逗出河源。吞三世佛。雖是死虵",
    "X78n1554_003:0607b01": "也要活弄。",
    "X78n1554_003:0607b02": "天童珏禪師",
    "X78n1554_003:0607b03": "師嗣真歇。諱宗珏。和州人也。上堂云。劫前運步。世外",
    "X78n1554_003:0607b04": "橫身。妙契不可以意到。真證不可以言傳。直得虗靜",
    "X78n1554_003:0607b05": "斂氛。白雲向寒巖而斷。靈光破暗。明月隨夜船而來。",
    "X78n1554_003:0607b06": "正恁麼時。作麼生履踐。偏正不曾離本位。縱橫那涉",
    "X78n1554_003:0607b07": "語因緣。僧問。如何是道。曰。十字街頭休斫額。雪竇鑑",
    "X78n1554_003:0607b08": "入海山。發明後乃曰。威音王已前。無師自證。威音王",
    "X78n1554_003:0607b09": "已後。無師自證者。即邪魔外道。出山。聞空中語云。鄭",
    "X78n1554_003:0607b10": "行山肉身菩薩至長蘆見師。求印證。師肯之。",
    "X78n1554_003:0607b11": "贊曰。",
    "X78n1554_003:0607b12": "　參軍俊逸　　開府清新",
    "X78n1554_003:0607b13": "　一葦亭九成儀鳳　　新豐洞五色祥麟",
    "X78n1554_003:0607b14": "　大道虗凝　　十字街頭徒勞斫額",
    "X78n1554_003:0607b15": "　玄微銷鑠　　威音世外正好橫身",
    "X78n1554_003:0607b16": "　真證不可以言傳　　言滿天下無口過",
    "X78n1554_003:0607b17": "　妙契豈容以意到　　意窮萬有絕根塵",
    "X78n1554_003:0607b18": "　暗燭靈光　　夜船載娟娟之月",
    "X78n1554_003:0607b19": "　氛消虗靜　　寒巖斷片片之雲",
    "X78n1554_003:0607b20": "　縱橫那涉語因緣　　戽水潑鴛鴦難藏影迹",
    "X78n1554_003:0607b21": "　偏正不曾離本位　　枯樁繫癩馬徒死心神",
    "X78n1554_003:0607b22": "　錦縫輕開　　花噴香蝶眠清曉",
    "X78n1554_003:0607b23": "　機絲不動　　柳含烟鶯織芳春",
    "X78n1554_003:0607b24": "有眼無筋。錯印證鄭行山肉身菩薩。致飛雪千丈",
    "X78n1554_003:0607c01": "伸冤苦聲撼叢林。",
    "X78n1554_003:0607c02": "自得暉禪師",
    "X78n1554_003:0607c03": "師嗣宏智。諱慧暉。會稽張氏子。上堂。巢知風。穴知雨。",
    "X78n1554_003:0607c04": "甜者甜兮苦者苦。不須計較作思量。五五從來二十",
    "X78n1554_003:0607c05": "五。萬般施設到平常。此是叢林飽參句。諸人還委悉",
    "X78n1554_003:0607c06": "麼。野老不知堯舜德。鼕鼕打鼓祭江神。上堂云。皮膚",
    "X78n1554_003:0607c07": "脫落絕方隅。明了身心一物無。妙入道寰深靜處。玉",
    "X78n1554_003:0607c08": "人端馭白牛車。妙明田地。達者還稀。識情不到。唯證",
    "X78n1554_003:0607c09": "乃知。白雲兒。靈靈自照。青山殳。卓卓常存。機分頂後",
    "X78n1554_003:0607c10": "光。智契劫前眼。所以道。新豐路兮峻仍。皾新豐洞兮",
    "X78n1554_003:0607c11": "湛然沃。登者登兮不動搖。遊者遊兮莫勿速。亭堂雖",
    "X78n1554_003:0607c12": "有到人稀。林泉不長尋常木。諸禪德。向上一著。尊貴",
    "X78n1554_003:0607c13": "難明。琉璃殿上不稱尊。翡翠簾前還合伴。正與麼時。",
    "X78n1554_003:0607c14": "針線貫通。真宗不墜。合作麼生施設。滿頭白髮離嚴",
    "X78n1554_003:0607c15": "谷。半夜穿雲入市廛。師有六牛圖。一曰。始聞知識示",
    "X78n1554_003:0607c16": "誨。即起信心。信心既萌。永為道本。故牛首上一點白。",
    "X78n1554_003:0607c17": "一念信為本。千生入道因。自憐迷覺性。隨處染埃塵。",
    "X78n1554_003:0607c18": "野草時時綠。狂花日日新。思家無計得。但覺淚沾巾",
    "X78n1554_003:0607c19": "二曰。信心既發。念念揩磨。忽示發明。心生歡喜。最初",
    "X78n1554_003:0607c20": "入頭。故頭全白。問訊者牛兒。知非何太遲。拋家經幾",
    "X78n1554_003:0607c21": "劫。逐妄許多時。念念歸無念。思思絕所思。入頭從此",
    "X78n1554_003:0607c22": "始。次第證無為。三曰。既有發明。漸漸熏煉。智慧明靜。",
    "X78n1554_003:0607c23": "未能純一。將白半身。看牧幾春秋。將成露地牛。出離",
    "X78n1554_003:0607c24": "荒草去。向近雪山遊。正念雖歸一。邪思尚混流。脫愁",
    "X78n1554_003:0608a01": "心迹盡。六處不能収。四曰。更無妄念。唯一真心。清淨",
    "X78n1554_003:0608a02": "湛然。通身明白。六處不能該。優曇火裏開。了然無系",
    "X78n1554_003:0608a03": "屬。明淨絕纖埃。繩索將無用。人牛安在哉。迢迢空劫",
    "X78n1554_003:0608a04": "外。佛祖莫能猜。五曰。心法雙忘。人牛俱泯。永超象外。",
    "X78n1554_003:0608a05": "唯一空空。是名大解脫門。佛祖命脉。人牛消息盡。古",
    "X78n1554_003:0608a06": "路絕知音。霧捲千巖靜。苔生三徑深。心空無所有。情",
    "X78n1554_003:0608a07": "盡不當今。把釣公何在。磻溪鎻綠陰。六曰。命根斷處。",
    "X78n1554_003:0608a08": "絕後還甦。隨類受身。逢場作戲。只改舊時人。不改舊",
    "X78n1554_003:0608a09": "時行履處。妙盡復窮通。還歸六道中。塵塵皆佛事。處",
    "X78n1554_003:0608a10": "處是家風。皓玉泥中異。精金火裏逢。優游無間路。隨",
    "X78n1554_003:0608a11": "類且漂蓬。",
    "X78n1554_003:0608a12": "贊曰。",
    "X78n1554_003:0608a13": "　石火電光　　雷霆一默",
    "X78n1554_003:0608a14": "　若耶溪沙裏精金　　苧羅山棘中薝蔔",
    "X78n1554_003:0608a15": "　見真歇插花裝老婦　　寧識羞慚",
    "X78n1554_003:0608a16": "　被宏智嚼飯餧嬰孩　　敢言自得",
    "X78n1554_003:0608a17": "　蹈翻明暗路　　眼睛頭徧地蒺藜",
    "X78n1554_003:0608a18": "　剗斷離微根　　脚跟下參天荊棘",
    "X78n1554_003:0608a19": "　十成尊貴　　駕香車豈輾宸苔",
    "X78n1554_003:0608a20": "　一路平常　　祭江神不知舜力",
    "X78n1554_003:0608a21": "　烟霽寒沙孤鷺立　　野溪頭雪正糢糊",
    "X78n1554_003:0608a22": "　凍消枯木老龍吟　　竹戶外春無消息",
    "X78n1554_003:0608a23": "　道寰深靜處　　腦後光劫前眼猶是金塵",
    "X78n1554_003:0608a24": "　情識未融時　　青山父白雲兒總成家賊",
    "X78n1554_003:0608b01": "　正偏兼到　　十洲花寧免凋殘",
    "X78n1554_003:0608b02": "　收放未全　　六牛圖有何奇特",
    "X78n1554_003:0608b03": "長庚門下掃蕩潑生涯。信神駒有汗血之功。金雞",
    "X78n1554_003:0608b04": "抱司晨之德。",
    "X78n1554_003:0608b05": "洞山至此十一世共十四人。",
    "X78n1554_003:0608b07": "五家正宗贊卷第三"
}