{
    "T03n0190_041:0843a02": "2佛本行集經卷第四十一",
    "T03n0190_041:0843a04": "隋天竺三藏闍那崛多譯",
    "T03n0190_041:0843a05": "迦葉三兄弟品中",
    "T03n0190_041:0843a06": "「爾時毒龍見火神堂，四面一時烔燃熾盛，",
    "T03n0190_041:0843a07": "唯有如來所坐之處，其處寂靜，不見火光。見",
    "T03n0190_041:0843a08": "已漸詣向於佛所，到佛所已，即便涌身入佛",
    "T03n0190_041:0843a09": "鉢中，而說是偈：",
    "T03n0190_041:0843a10": "「『若人百千億萬歲，　　一心祭祀此火神，",
    "T03n0190_041:0843a11": "彼輩不能斷去瞋，　　如今勝世尊忍辱。",
    "T03n0190_041:0843a12": "一切天人世界內，　　唯有世尊大丈夫，",
    "T03n0190_041:0843a13": "諸被瞋恚重病纏，　　世尊能與忍辱藥。』",
    "T03n0190_041:0843a14": "「爾時，世尊過彼夜後，至明清旦，手擎於鉢，將",
    "T03n0190_041:0843a15": "彼毒龍，來至優婁頻䗍迦葉所坐之處。到已",
    "T03n0190_041:0843a16": "即告彼迦葉言：『仁者迦葉！此是毒龍，汝等所",
    "T03n0190_041:0843a17": "畏，不能入於火神堂者，此即是彼。以我威火，",
    "T03n0190_041:0843a18": "滅其毒火，今故將來以示汝輩諸梵志等。』而",
    "T03n0190_041:0843a19": "有偈說：",
    "T03n0190_041:0843a20": "「『是時彼夜分已過，　　世尊來至迦葉所，",
    "T03n0190_041:0843a21": "鉢中盛於毒龍示，　　手擎安置著彼前。』",
    "T03n0190_041:0843a22": "「爾時，優婁頻䗍迦葉，作如是念：『此大毒龍，為",
    "T03n0190_041:0843a23": "自入於大沙門鉢？為大沙門神通力故，教其",
    "T03n0190_041:0843a24": "入中？』爾時，世尊知彼優婁頻螺迦葉心之所",
    "T03n0190_041:0843a25": "念，知已即便手所執鉢，自然展向優婁頻螺",
    "T03n0190_041:0843a26": "迦葉之邊。時彼毒龍，九頭大項，引頸欲向優",
    "T03n0190_041:0843a27": "婁頻螺迦葉身邊。爾時，優婁頻螺迦葉見龍",
    "T03n0190_041:0843a28": "舉頭欲向己邊，心生驚怖，却縮身住，自以兩",
    "T03n0190_041:0843a29": "手，掩覆其面。爾時，世尊告彼優婁頻螺迦葉，",
    "T03n0190_041:0843b01": "作如是言：『仁者迦葉！何故縮身，如是驚怖？汝",
    "T03n0190_041:0843b02": "心畏也？』迦葉報言：『如是如是！大德沙門！我實",
    "T03n0190_041:0843b03": "畏也。』爾時，佛告彼迦葉言：『仁者迦葉！汝莫怖",
    "T03n0190_041:0843b04": "畏。』爾時，世尊即以偈頌語迦葉言：",
    "T03n0190_041:0843b05": "「『我昨夜來教化彼，　　其更不能恐怖他，",
    "T03n0190_041:0843b06": "其若今欲螫於仁，　　世間終無有此法。",
    "T03n0190_041:0843b07": "假使天崩倒於地，　　大地破碎如微塵，",
    "T03n0190_041:0843b08": "須彌移離本處安，　　諸佛口終不妄語。』",
    "T03n0190_041:0843b09": "「爾時，優婁頻螺迦葉作如是念：『此大沙門！大",
    "T03n0190_041:0843b10": "威神力！大有功能！乃設如是神力之火，滅彼",
    "T03n0190_041:0843b11": "毒龍毒惡熾火。其事雖然，而猶不得阿羅漢",
    "T03n0190_041:0843b12": "果如我今也。』爾時，世尊取彼毒龍，發遣安置",
    "T03n0190_041:0843b13": "彼大海外鐵圍山間。是時，優婁頻螺迦葉即",
    "T03n0190_041:0843b14": "白佛言：『大德沙門！彼毒龍今安在何處？』爾時，",
    "T03n0190_041:0843b15": "佛告彼迦葉言：『仁者迦葉！彼之毒龍，我今已",
    "T03n0190_041:0843b16": "遣安置於彼鐵圍山間。』",
    "T03n0190_041:0843b17": "「爾時，優婁頻螺迦葉見佛示現是神通已，心",
    "T03n0190_041:0843b18": "生歡喜，即白佛言：『大德沙門！願恒住此，我當",
    "T03n0190_041:0843b19": "常請供奉飯食。』爾時，世尊默然受彼優婁頻",
    "T03n0190_041:0843b20": "螺迦葉等請。「（或復有師作如是說：『佛告優婁",
    "T03n0190_041:0843b21": "頻螺迦葉，作如是言：「仁者迦葉！若汝等輩，能",
    "T03n0190_041:0843b22": "依時節告我食時，如是則我受仁者請。」時迦",
    "T03n0190_041:0843b23": "葉言：「我等當告。」』）「爾時，色界淨居諸天即說",
    "T03n0190_041:0843b24": "偈言：",
    "T03n0190_041:0843b25": "「『此是大慈世尊力，　　善能降伏大毒龍，",
    "T03n0190_041:0843b26": "其三迦葉事火神，　　所有精進力當滅。』",
    "T03n0190_041:0843b27": "「爾時，世尊從彼優婁頻螺迦葉邊受食訖，漸",
    "T03n0190_041:0843b28": "漸而行，去於優婁頻螺迦葉處所不遠，有一",
    "T03n0190_041:0843b29": "林名差梨尼迦隋言斫枝即出乳汁，在於彼林，經行而住。",
    "T03n0190_041:0843c01": "是時，四鎮四大天王身出勝光，當於夜半，下",
    "T03n0190_041:0843c02": "來世間，以天身光，普照彼林，向於佛所。到佛",
    "T03n0190_041:0843c03": "所已，頂禮佛足合掌而却，各隨來方，住立一",
    "T03n0190_041:0843c04": "面，向佛曲躬，低頭頂禮，如猛火聚，出大炎",
    "T03n0190_041:0843c05": "光，照尼迦林。",
    "T03n0190_041:0843c06": "「爾時，優婁頻螺迦葉過彼夜後，晨向佛所。到",
    "T03n0190_041:0843c07": "佛所已，而白佛言：『大德沙門！食時將至，飯食",
    "T03n0190_041:0843c08": "辦具。未審昨夜四人是誰？身出最勝微妙光",
    "T03n0190_041:0843c09": "明，而於夜半，照此林樹，來到於此大沙門邊。",
    "T03n0190_041:0843c10": "到已頂禮，却住一面，低頭合掌，恭敬立住，",
    "T03n0190_041:0843c11": "譬如火聚，出大勝光。』",
    "T03n0190_041:0843c12": "「爾時，佛告彼迦葉言：『仁者迦葉！彼四人者，是",
    "T03n0190_041:0843c13": "四天王，來詣我所，從於我邊欲諮問法。』是時，",
    "T03n0190_041:0843c14": "優婁頻螺迦葉心如是念：『此大沙門！大有威",
    "T03n0190_041:0843c15": "神！大有威德！乃有四大天王下來，詣於其邊",
    "T03n0190_041:0843c16": "欲請問法；威力雖然，但其不得阿羅漢果如",
    "T03n0190_041:0843c17": "我今也。』",
    "T03n0190_041:0843c18": "「爾時，世尊即至優婁頻螺迦葉所住之處，飯",
    "T03n0190_041:0843c19": "食訖已，後還向彼林內經行，寂靜而住。是時，",
    "T03n0190_041:0843c20": "忉利帝釋天王，放身最勝上妙光明，於夜半",
    "T03n0190_041:0843c21": "時，普照彼林，來詣佛所。到已頂禮佛世尊足，",
    "T03n0190_041:0843c22": "却住一面，合十指掌，向佛而立，譬如火聚，出",
    "T03n0190_041:0843c23": "大焰光，倍勝於前四天王身，明照顯赫，不",
    "T03n0190_041:0843c24": "可為比。",
    "T03n0190_041:0843c25": "「爾時，優婁頻螺迦葉過彼夜已，往詣佛所，到",
    "T03n0190_041:0843c26": "佛所已，而白佛言：『大德沙門！食時已至，飯食",
    "T03n0190_041:0843c27": "辦具。未審昨夜光明是誰？於夜半時，身出最",
    "T03n0190_041:0843c28": "勝大光明來，到已頂禮，合十指掌，向一面立，",
    "T03n0190_041:0843c29": "乃至猛焰倍四天光。』爾時，佛告彼迦葉言：『仁",
    "T03n0190_041:0844a01": "者迦葉！彼是忉利天主帝釋，來詣我邊，欲",
    "T03n0190_041:0844a02": "聽法故。』是時，優婁頻螺迦葉作如是念：『此大",
    "T03n0190_041:0844a03": "沙門！大有威德！乃令帝釋來詣其邊，欲聽",
    "T03n0190_041:0844a04": "於法；威力雖然，而猶不得阿羅漢果如我今",
    "T03n0190_041:0844a05": "也。』",
    "T03n0190_041:0844a06": "「爾時，世尊從彼優婁頻螺迦葉邊受食訖，還",
    "T03n0190_041:0844a07": "向彼林，經行而住。時，夜摩天於夜半時，身",
    "T03n0190_041:0844a08": "出勝光，來詣佛所，到已合掌，向佛頂禮，却",
    "T03n0190_041:0844a09": "住一面，乃至略說，此大沙門！大有威力！大",
    "T03n0190_041:0844a10": "有威神！乃令於彼須夜摩天，來欲聽法；威",
    "T03n0190_041:0844a11": "德雖然，其猶不得阿羅漢果如我今也。",
    "T03n0190_041:0844a12": "「爾時，世尊從彼優婁頻螺迦葉邊受食訖，還",
    "T03n0190_041:0844a13": "向彼林，經行而住。時，兜率天於夜半時，",
    "T03n0190_041:0844a14": "身出光明，來詣佛所，乃至略說，此大沙門！",
    "T03n0190_041:0844a15": "大有威力！大有威神！乃令於彼兜率陀天，",
    "T03n0190_041:0844a16": "來欲聽法；威德雖然，其猶不得阿羅漢果如",
    "T03n0190_041:0844a17": "我今也。「爾時，世尊從彼優婁頻螺迦葉邊受",
    "T03n0190_041:0844a18": "食訖，還向彼林，經行而住。時，化樂天於",
    "T03n0190_041:0844a19": "夜半時，身出光明，來詣佛所。到已乃至此",
    "T03n0190_041:0844a20": "大沙門有大威神，乃令化樂天子，下來欲聽",
    "T03n0190_041:0844a21": "受法；威德雖然，其猶不得阿羅漢果如我今",
    "T03n0190_041:0844a22": "也。",
    "T03n0190_041:0844a23": "「爾時，世尊從彼優婁頻螺迦葉邊受食訖，還",
    "T03n0190_041:0844a24": "入彼林，經行而住。是時，他化自在天子於",
    "T03n0190_041:0844a25": "夜半時，身出光明，來詣佛所，乃至略說，此",
    "T03n0190_041:0844a26": "大沙門，大有威神！大有威力！乃有他化自",
    "T03n0190_041:0844a27": "在天子，來欲聽法；威德雖然，其猶不得阿",
    "T03n0190_041:0844a28": "羅漢果如我今也。",
    "T03n0190_041:0844a29": "「爾時，世尊從彼優婁頻螺迦葉邊受食訖，還",
    "T03n0190_041:0844b01": "向彼林，經行而住。是時娑婆世界之主，大",
    "T03n0190_041:0844b02": "梵天王，於夜半時，放身光明，普照彼林，",
    "T03n0190_041:0844b03": "來詣佛所。到佛所已，合十指掌，頂禮佛",
    "T03n0190_041:0844b04": "足，却住一面，向佛而立，譬如火聚，出大猛",
    "T03n0190_041:0844b05": "焰，勝於已前欲界諸天光明百倍，不可為",
    "T03n0190_041:0844b06": "譬。",
    "T03n0190_041:0844b07": "「爾時，優婁頻螺迦葉過彼夜後，往詣佛所。",
    "T03n0190_041:0844b08": "到佛所已，即白佛言：『大德沙門！食時已至，",
    "T03n0190_041:0844b09": "飯食辦具。未審昨夜，出勝光明，普照林內，",
    "T03n0190_041:0844b10": "來至於此大沙門邊，彼為是誰？合十指掌，",
    "T03n0190_041:0844b11": "頂禮却住，乃至勝前欲天光明。』",
    "T03n0190_041:0844b12": "「爾時，世尊即告優婁頻螺迦葉，作如是言：",
    "T03n0190_041:0844b13": "『仁者迦葉！彼所來者，是此娑婆世界之主，",
    "T03n0190_041:0844b14": "大梵天王，來詣我所，欲聽受法。』是時，迦葉",
    "T03n0190_041:0844b15": "作如是念：『此大沙門！大有威力！大有威神！",
    "T03n0190_041:0844b16": "乃令娑婆世界之主大梵天王，來至其邊，欲",
    "T03n0190_041:0844b17": "聽於法；威德雖然，其猶不得阿羅漢果如我",
    "T03n0190_041:0844b18": "今也。』",
    "T03n0190_041:0844b19": "「爾時，世尊從彼優婁頻螺迦葉邊受食訖，還",
    "T03n0190_041:0844b20": "向彼林。經行而住。是時，優婁頻螺迦葉，居",
    "T03n0190_041:0844b21": "處年常恒共竪立一祭祀法，至其時節，摩伽",
    "T03n0190_041:0844b22": "陀國，一切人民，將好種種上味飲食，噉者",
    "T03n0190_041:0844b23": "食者、舐者𠲿者，辦具已訖。明日各各欲來",
    "T03n0190_041:0844b24": "向於優婁頻螺迦葉居處。",
    "T03n0190_041:0844b25": "「爾時，優婁頻螺迦葉，即於其夜，在自室內，",
    "T03n0190_041:0844b26": "作是思惟：『明日集聚摩伽陀國一切人民，辦",
    "T03n0190_041:0844b27": "具種種無量飲食，欲來我邊修祭祀法，而此",
    "T03n0190_041:0844b28": "瞿曇大德沙門，脫於是會大眾之前，顯示神",
    "T03n0190_041:0844b29": "通勝上之法。若如是者，我之所有利養名",
    "T03n0190_041:0844c01": "聞即當著彼，則於我邊或復減少。唯願方",
    "T03n0190_041:0844c02": "便，此大沙門，明日莫來。』爾時，世尊知彼優",
    "T03n0190_041:0844c03": "婁頻螺迦葉心所念已，過彼夜後，至欝單越，",
    "T03n0190_041:0844c04": "到彼乞食，於阿耨達大池邊食食訖，還在彼",
    "T03n0190_041:0844c05": "大池邊，少時靜攝，竟還本林，經行而住。爾",
    "T03n0190_041:0844c06": "時，優婁頻螺迦葉過彼夜已，食後往詣佛世",
    "T03n0190_041:0844c07": "尊所，到佛所已，即白佛言：『大德沙門！於食",
    "T03n0190_041:0844c08": "至時，辦具亦訖，未審沙門，何故不來？其事",
    "T03n0190_041:0844c09": "雖然，我猶不忘所有諸食上好味者，我今為",
    "T03n0190_041:0844c10": "仁，猶留一分。』",
    "T03n0190_041:0844c11": "「爾時，佛告彼迦葉言：『仁者迦葉！汝昨夜在靜",
    "T03n0190_041:0844c12": "室之中，獨自而坐，可不如是思惟念言：「我",
    "T03n0190_041:0844c13": "於明朝在所居處，年常恒作祭祀之法，摩",
    "T03n0190_041:0844c14": "伽陀國所有男女一切人民，將好種種食",
    "T03n0190_041:0844c15": "飲而來，向於我邊。而此大德沙門瞿曇，恐",
    "T03n0190_041:0844c16": "於彼會眾人之前，出現神通，示上人法，則",
    "T03n0190_041:0844c17": "我所有利養名聞，悉著於彼大沙門邊，我則",
    "T03n0190_041:0844c18": "減少，心私願我明日莫來。」仁者迦葉！我於",
    "T03n0190_041:0844c19": "爾時，知仁此心如是想念，過於彼夜，我即",
    "T03n0190_041:0844c20": "騰空，至欝單越，向彼乞食，得已來到阿耨",
    "T03n0190_041:0844c21": "達池，如法而食，隨日多少，在彼經行，還向",
    "T03n0190_041:0844c22": "此林宿止而來。』是時，優婁頻螺迦葉作如是",
    "T03n0190_041:0844c23": "念：『此大沙門！大有神力！大有威權！感變雖",
    "T03n0190_041:0844c24": "然，其猶不得阿羅漢果如我今也尼沙塞說。』爾時，",
    "T03n0190_041:0844c25": "優婁頻螺迦葉，居處年常有一大會，名翼宿",
    "T03n0190_041:0844c26": "日。彼會之日，摩伽陀國數千萬人各來聚",
    "T03n0190_041:0844c27": "集，然其彼會亦有市易，隨諸人輩所須貨",
    "T03n0190_041:0844c28": "買。是時，優婁頻螺迦葉作如是念：『明朝此",
    "T03n0190_041:0844c29": "處，若沙門來，所有人民皆觀看彼，不為我",
    "T03n0190_041:0845a01": "等造作齋食。』彼作如是思惟念已，往詣佛",
    "T03n0190_041:0845a02": "所，即白佛言：『大德沙門！明朝我林修道處",
    "T03n0190_041:0845a03": "所，當作大會，多有眾生，百千聚集，甚大喧",
    "T03n0190_041:0845a04": "鬧，而大沙門！愛樂寂靜，恒行清淨空閑之",
    "T03n0190_041:0845a05": "處。沙門！可從此處移去別求靜處彼間而住",
    "T03n0190_041:0845a06": "此僧祇說。』爾時，世尊從彼住處，即便移至差梨迦",
    "T03n0190_041:0845a07": "林，至彼林已，心念彼四迦婁羅王，王名可",
    "T03n0190_041:0845a08": "觸，又四提頭賴吒龍王，四水神龍，四大天",
    "T03n0190_041:0845a09": "王，帝釋天主，及餘欲界一切諸天，娑婆世",
    "T03n0190_041:0845a10": "界主大梵天等，並皆念之。",
    "T03n0190_041:0845a11": "「爾時，彼等四可觸王，迦婁羅等，知佛內心如",
    "T03n0190_041:0845a12": "是念已，出現大風，從彼優婁頻螺迦葉所居",
    "T03n0190_041:0845a13": "住處，飛騰虛空，即時往詣差梨迦林。到彼",
    "T03n0190_041:0845a14": "處已，頂禮佛足，合十指掌，却住一面，遙覩",
    "T03n0190_041:0845a15": "世尊，向佛頂禮。",
    "T03n0190_041:0845a16": "「其四提頭賴吒龍王、四水神王，亦知佛心，",
    "T03n0190_041:0845a17": "出大雲雨，從彼優婁頻螺迦葉居處，飛向差",
    "T03n0190_041:0845a18": "梨迦林。到已頂禮佛世尊足，合十指掌，却",
    "T03n0190_041:0845a19": "住一面，向佛遙敬。是時，四方四大天王，亦",
    "T03n0190_041:0845a20": "知佛心，作大端正可喜之身，為人樂見，顯",
    "T03n0190_041:0845a21": "赫威光，照曜自身，悉乘白象，從地湧出，",
    "T03n0190_041:0845a22": "從彼優婁頻螺迦葉居處，往詣差梨迦林。到",
    "T03n0190_041:0845a23": "已頂禮佛世尊足，乃至合掌，遙敬於佛。",
    "T03n0190_041:0845a24": "「爾時，忉利帝釋天王，及欲界天娑婆世界主",
    "T03n0190_041:0845a25": "大梵天王，知佛心念，身出威光，遍照其地，",
    "T03n0190_041:0845a26": "從彼優婁頻螺迦葉居住之處，飛騰虛空，一",
    "T03n0190_041:0845a27": "時往詣差梨迦林，到已頂禮佛世尊足，乃至",
    "T03n0190_041:0845a28": "曲躬遙敬於佛。",
    "T03n0190_041:0845a29": "「爾時，彼處一切人民，見如是眾諸天龍等，心",
    "T03n0190_041:0845b01": "生恐怖，身毛皆竪，即便問彼優婁頻螺迦葉",
    "T03n0190_041:0845b02": "等言：『大德和上！此何物神，作斯變怪？非",
    "T03n0190_041:0845b03": "是災也？或當有疫，或大恐怖，或大鬪諍，或",
    "T03n0190_041:0845b04": "有迦吒富單那鬼，及黑闇鬼，而欲來乎？』",
    "T03n0190_041:0845b05": "「爾時，優婁頻螺迦葉，作如是念：『此必是彼大",
    "T03n0190_041:0845b06": "德沙門威力，作斯神通變也。』即便報彼諸大",
    "T03n0190_041:0845b07": "眾言：『汝等一切！莫恐莫怖！莫畏莫驚！此非",
    "T03n0190_041:0845b08": "災變，亦非疫病，及以鬪諍、諸鬼魅來，當有",
    "T03n0190_041:0845b09": "無畏，當有豐熟，當無怪異，不須恐怖，亦無",
    "T03n0190_041:0845b10": "疾病。汝等但當安隱自慰，此事無苦，一切",
    "T03n0190_041:0845b11": "諸相，盡皆大吉。』",
    "T03n0190_041:0845b12": "「爾時，優婁頻螺迦葉作如是念：『我今亦可往",
    "T03n0190_041:0845b13": "詣於彼大沙門邊，度量此事，自應當知，何",
    "T03n0190_041:0845b14": "故何變致使如是？』彼作如是思惟念已，即便",
    "T03n0190_041:0845b15": "往詣佛世尊所，欲至佛邊，如來忽以神通之",
    "T03n0190_041:0845b16": "力，即於其前，化作一箇高峻大山，而彼欲",
    "T03n0190_041:0845b17": "來不能得過，到彼山已，即反迴還。過彼夜",
    "T03n0190_041:0845b18": "後還詣佛所，到佛所已，而白佛言：『大德沙",
    "T03n0190_041:0845b19": "門！昨日作何如是變怪？我從昔來，在此居",
    "T03n0190_041:0845b20": "停，未曾覩見如斯之事。』爾時，世尊即便為",
    "T03n0190_041:0845b21": "彼廣說前事，而彼優婁頻螺迦葉既聞說已，",
    "T03n0190_041:0845b22": "生大希有：『奇特可怪，我多年來在此，恒常祭",
    "T03n0190_041:0845b23": "祀火神，不曾有一旋風之氣至於我邊，況復",
    "T03n0190_041:0845b24": "餘神？然今此處，沙門瞿曇！有大威德，一切諸",
    "T03n0190_041:0845b25": "天，來向其邊。』作是念已，即於佛邊，生信向",
    "T03n0190_041:0845b26": "心希有之心。即以心請佛世尊云：『願大沙門！",
    "T03n0190_041:0845b27": "明日食時，更於我邊，受我微供，若佛實是",
    "T03n0190_041:0845b28": "一切智者，應知我心。』作是念已，如來即知",
    "T03n0190_041:0845b29": "優婁頻螺迦葉心念，默然而受彼之心請。",
    "T03n0190_041:0845c01": "「爾時，優婁頻螺迦葉還其居處，告諸一切摩",
    "T03n0190_041:0845c02": "那婆言：『汝等詣向大沙門邊，量度觀看，其",
    "T03n0190_041:0845c03": "大沙門，作於何事？為當求食欲著衣行，為",
    "T03n0190_041:0845c04": "當默然寂靜而坐？』爾時，彼等諸摩那婆，從於",
    "T03n0190_041:0845c05": "優婁頻螺迦葉聞此言已，即便往詣差梨迦",
    "T03n0190_041:0845c06": "林，到已見佛在彼林內樹下思惟寂然而坐，",
    "T03n0190_041:0845c07": "身出光明，照耀彼處，於食知足，不行乞求，",
    "T03n0190_041:0845c08": "默然而住。彼等見已，詣向佛所，到佛所已，",
    "T03n0190_041:0845c09": "而白佛言：『大德沙門！仁今何故不求食也？』",
    "T03n0190_041:0845c10": "「爾時，佛告彼諸一切摩那婆言：『諸摩那婆！",
    "T03n0190_041:0845c11": "我已被請。』彼等問言：『大德沙門！是誰所請？』",
    "T03n0190_041:0845c12": "佛即報言：『汝輩和上，已請我也。』",
    "T03n0190_041:0845c13": "「爾時，彼等摩那婆心生於希有：『甚奇可怪！",
    "T03n0190_041:0845c14": "希有希有！此大沙門，然口不言，遙知他心。』",
    "T03n0190_041:0845c15": "彼等即大歡喜踊躍，遍滿其體，不能自勝。",
    "T03n0190_041:0845c16": "「爾時，彼等速疾迴還優婁頻螺迦葉之邊，到",
    "T03n0190_041:0845c17": "已白言：『尊者和上！我決定知，此大沙門",
    "T03n0190_041:0845c18": "是一切智。和上以心默請於彼，彼即自知",
    "T03n0190_041:0845c19": "和上之心，亦向我語：「我已彼汝和上",
    "T03n0190_041:0845c20": "心請。」』",
    "T03n0190_041:0845c21": "「爾時，優婁頻螺迦葉聞彼語已，即便鋪設大",
    "T03n0190_041:0845c22": "價之座。鋪設既訖，心發是念：『沙門瞿曇！若",
    "T03n0190_041:0845c23": "仁今是一切智者，當應我念即現此座。』爾時，",
    "T03n0190_041:0845c24": "世尊知彼優婁頻螺迦葉心所念已，身應時",
    "T03n0190_041:0845c25": "現於彼座上。",
    "T03n0190_041:0845c26": "「爾時優婁頻螺迦葉，既見世尊在其座上端",
    "T03n0190_041:0845c27": "然而坐，見已歡喜，即以自手，將好種種餚",
    "T03n0190_041:0845c28": "饍飲食，持用施佛，所謂噉食唼𠲿舐啜豐足",
    "T03n0190_041:0845c29": "自恣，復作是念：『希有希有！此大沙門！大有",
    "T03n0190_041:0846a01": "威神！大有德力！乃能知我心中所念；威神",
    "T03n0190_041:0846a02": "雖然，而猶不得阿羅漢果如我今也。』",
    "T03n0190_041:0846a03": "「爾時，世尊於彼優婁頻螺迦葉邊受食訖，還",
    "T03n0190_041:0846a04": "迴至於差梨迦林，經行而住。是時世尊身上",
    "T03n0190_041:0846a05": "所著袈裟之衣悉皆破壞，而彼兵將婆羅",
    "T03n0190_041:0846a06": "門村有於一家人命既終，即便林葬，是時，",
    "T03n0190_041:0846a07": "世尊於林見已，即自收取彼糞掃衣，取已",
    "T03n0190_041:0846a08": "世尊作是思念：『我今何處，洗於如是糞掃",
    "T03n0190_041:0846a09": "之衣，能使清淨？』",
    "T03n0190_041:0846a10": "「爾時，帝釋忉利天王既知世尊心意所念，知",
    "T03n0190_041:0846a11": "已即於彼之處所，以手掘地，造作一池，其",
    "T03n0190_041:0846a12": "水清淨，作已即便諮白佛言：『善哉！世尊！願",
    "T03n0190_041:0846a13": "以此水洗糞掃衣。』是時，世尊見池水已，",
    "T03n0190_041:0846a14": "復如是念：『今雖得水，當於何上洗浣是衣？』",
    "T03n0190_041:0846a15": "「爾時，帝釋知佛心已，從鐵圍山將一大石，",
    "T03n0190_041:0846a16": "安置佛前，置以白佛，作如是言：『唯願世",
    "T03n0190_041:0846a17": "尊！於此石上洗蹋是衣。』是時世尊，復如是",
    "T03n0190_041:0846a18": "念：『今雖得石，復當攀何洗蹋此衣？』時彼池",
    "T03n0190_041:0846a19": "岸舊有一樹，名迦拘婆隋言峯。時彼樹間有一",
    "T03n0190_041:0846a20": "樹神，知佛意念，按樹一枝令垂向下，而白",
    "T03n0190_041:0846a21": "佛言：『唯願世尊！攀此樹枝，洗蹋於是糞掃",
    "T03n0190_041:0846a22": "之衣。』爾時，世尊復如是念：『我洗衣已，復於",
    "T03n0190_041:0846a23": "何上，曝曬此衣？』",
    "T03n0190_041:0846a24": "「爾時，帝釋知佛心念，知已即從鐵圍山間，",
    "T03n0190_041:0846a25": "將一最大寬廣之石，安置佛前。既安置已，",
    "T03n0190_041:0846a26": "即白佛言：『唯願世尊！於是石上，以用曬衣。』",
    "T03n0190_041:0846a27": "是時世尊，即於石上曬糞掃衣。",
    "T03n0190_041:0846a28": "「爾時，優婁頻螺迦葉過彼夜後，往詣佛所，",
    "T03n0190_041:0846a29": "到佛所已，而白佛言：『大德沙門！食時已至，",
    "T03n0190_041:0846b01": "辦具訖了。』又復白佛：『大德沙門！已前此處",
    "T03n0190_041:0846b02": "無有是池，今日何故忽有此池？此處已前",
    "T03n0190_041:0846b03": "無是二石，又從何來？其迦拘婆此樹已前，",
    "T03n0190_041:0846b04": "枝不垂下今日何緣如是嚲垂？不知何緣",
    "T03n0190_041:0846b05": "忽然如此？』作是語已，默然不言。佛告優婁",
    "T03n0190_041:0846b06": "頻螺迦葉作如是言：『仁者迦葉！此處我得",
    "T03n0190_041:0846b07": "糞掃之衣，彼時我作如是心念：「以何浣此糞",
    "T03n0190_041:0846b08": "掃之衣？」爾時帝釋知我心念，以手掘池出",
    "T03n0190_041:0846b09": "此池水，而白我言：「世尊！今可以此池水洗",
    "T03n0190_041:0846b10": "糞掃衣。」以如是故，至今相傳，名為帝釋手",
    "T03n0190_041:0846b11": "掘之池。得是水已，我復更作如是思念：「我",
    "T03n0190_041:0846b12": "於何上，蹋糞掃衣？」",
    "T03n0190_041:0846b13": "「『爾時，帝釋知我心念，從鐵圍山，將一大石，",
    "T03n0190_041:0846b14": "來置此地，而白我言：「唯願世尊！於此石上，",
    "T03n0190_041:0846b15": "用洗浣衣。」是故此名非人擲石。我於彼時，",
    "T03n0190_041:0846b16": "作如是念：「我手攀何而蹋是衣？」",
    "T03n0190_041:0846b17": "「『爾時，彼樹迦拘婆神知我心念，以手按此",
    "T03n0190_041:0846b18": "樹枝令垂，而白我言：「唯願世尊！手攀此枝，",
    "T03n0190_041:0846b19": "用脚蹋衣。」以是因緣，此樹之枝如是懸垂。",
    "T03n0190_041:0846b20": "得於枝已，我如是念：「今於何上，曬於此衣？」",
    "T03n0190_041:0846b21": "「『爾時，帝釋知我心念，從鐵圍山，將此廣石，",
    "T03n0190_041:0846b22": "擲置我前，而白我言：「唯願世尊！於此石上",
    "T03n0190_041:0846b23": "曬所浣衣。」以是因緣，此石名為非人所擲。』",
    "T03n0190_041:0846b24": "「爾時，優婁頻螺迦葉作如是念：『此大沙門！",
    "T03n0190_041:0846b25": "大有威力！大有神通！乃能令彼天主帝釋而",
    "T03n0190_041:0846b26": "來供承；變現雖然，但大沙門，理實未得阿",
    "T03n0190_041:0846b27": "羅漢果如我今也。』爾時，世尊於彼優婁頻",
    "T03n0190_041:0846b28": "螺迦葉居處食訖，迴還至林，經行而住。爾",
    "T03n0190_041:0846b29": "時，優婁頻螺迦葉過彼夜後，往詣佛所，到",
    "T03n0190_041:0846c01": "佛所已，而白佛言：『大德沙門！若知時者，飯",
    "T03n0190_041:0846c02": "食已辦。』是時，世尊告彼優婁頻螺迦葉，作",
    "T03n0190_041:0846c03": "如是言：『仁者迦葉！汝於前去，我即隨來。』",
    "T03n0190_041:0846c04": "「爾時，世尊既發遣彼優婁頻螺迦葉去已，即",
    "T03n0190_041:0846c05": "乘神通向須彌山。是時彼山有閻浮樹，以",
    "T03n0190_041:0846c06": "彼閻浮樹因緣故，所以得此閻浮提名。於彼",
    "T03n0190_041:0846c07": "樹上，取得菓已，於先來至優婁頻螺迦葉",
    "T03n0190_041:0846c08": "居處火神堂中，端然而坐。而彼優婁頻螺迦",
    "T03n0190_041:0846c09": "葉在後來，見如來坐於火神堂內，見已驚怪，",
    "T03n0190_041:0846c10": "即白佛言：『大德沙門！仁從何道，而來至此？",
    "T03n0190_041:0846c11": "仁元在林，於我後發，即今何忽在我前，到",
    "T03n0190_041:0846c12": "此火神堂其中安坐？』爾時，佛告彼迦葉言：『迦",
    "T03n0190_041:0846c13": "葉！我先發遣汝已，至須彌山，彼有一樹，名",
    "T03n0190_041:0846c14": "曰閻浮，因彼樹故，此今得是閻浮提名。彼",
    "T03n0190_041:0846c15": "樹上菓，我今將來在此堂內。』指示迦葉：『彼",
    "T03n0190_041:0846c16": "閻浮菓即此是也，顏色端正，香味微妙，食",
    "T03n0190_041:0846c17": "者甚美，汝今可取此之甘菓而噉食之。』爾",
    "T03n0190_041:0846c18": "時迦葉即白佛言：『大德沙門！此事不然，仁",
    "T03n0190_041:0846c19": "自合噉此之甘菓，我不應食。』爾時，優婁頻",
    "T03n0190_041:0846c20": "螺迦葉心如是念：『此大沙門，大有神通！大",
    "T03n0190_041:0846c21": "有威力！乃能於先發遣我已，其身自到須彌",
    "T03n0190_041:0846c22": "山，取閻浮菓，來此火神堂，於前而坐；雖",
    "T03n0190_041:0846c23": "然，猶不得阿羅漢如我今也。』",
    "T03n0190_041:0846c24": "「爾時，世尊於彼優婁頻螺迦葉居處食訖，速",
    "T03n0190_041:0846c25": "還向於林內經行。是時，優婁頻螺迦葉過彼",
    "T03n0190_041:0846c26": "夜後，至明清旦，往詣佛所，而白佛言：『大德",
    "T03n0190_041:0846c27": "沙門！若知時者，飯食已辦。』爾時，世尊告迦",
    "T03n0190_041:0846c28": "葉言：『迦葉汝今且於先行，我隨後去。』",
    "T03n0190_041:0846c29": "「爾時，世尊於先發遣迦葉去已，即復還自向",
    "T03n0190_041:0847a01": "須彌山，離閻浮樹相去不遠更有一樹，名",
    "T03n0190_041:0847a02": "菴婆羅。從菴婆羅，取得一菓，於先來到迦",
    "T03n0190_041:0847a03": "葉住處火神堂坐。迦葉後來，見於世尊在火",
    "T03n0190_041:0847a04": "神堂安然而坐，見已白佛，作如是言：『大德",
    "T03n0190_041:0847a05": "沙門！從何道來？在我前到此火神堂。』",
    "T03n0190_041:0847a06": "「佛告迦葉：『我遣汝後，至須彌山，取得於是",
    "T03n0190_041:0847a07": "菴婆羅菓，將來在此，乃至先勸迦葉令食。』",
    "T03n0190_041:0847a08": "迦葉白言：『我不合食。』爾時，優婁頻螺迦葉",
    "T03n0190_041:0847a09": "心如是念：『此大沙門，大有神通！大有威力！",
    "T03n0190_041:0847a10": "乃能於先發遣於我，到須彌山，取菓將來，",
    "T03n0190_041:0847a11": "於先而坐；雖然，猶不得阿羅漢如我今也。』",
    "T03n0190_041:0847a12": "「爾時，世尊於彼優婁頻螺迦葉居處食訖，還",
    "T03n0190_041:0847a13": "迴至彼林內經行。是時，優婁頻螺迦葉過彼",
    "T03n0190_041:0847a14": "夜後，至明清旦，往詣佛所，而白佛言：『大德",
    "T03n0190_041:0847a15": "沙門！若知時者，飯食已辦。』乃至去彼閻浮",
    "T03n0190_041:0847a16": "提樹處所不遠，有呵梨樹，將彼菓來，先",
    "T03n0190_041:0847a17": "到迦葉火神堂內，乃至沙門，大有神通，雖",
    "T03n0190_041:0847a18": "然猶不得阿羅漢如我今也。",
    "T03n0190_041:0847a19": "「爾時，世尊食訖，還至彼林經行，乃至去彼閻",
    "T03n0190_041:0847a20": "浮提近，更有一樹，名毘醯勒，彼樹上取一",
    "T03n0190_041:0847a21": "菓，將來先到堂內。乃至如前，此大沙門，大",
    "T03n0190_041:0847a22": "有神通，先遣我身，其後取菓，雖然猶不得",
    "T03n0190_041:0847a23": "阿羅漢如我今也。",
    "T03n0190_041:0847a24": "「爾時，世尊食訖，還至彼林經行，乃至去彼閻",
    "T03n0190_041:0847a25": "浮提樹，更有一樹，名阿摩勒，彼樹取菓，",
    "T03n0190_041:0847a26": "於先將來，坐火神堂。乃至沙門，大有神通，",
    "T03n0190_041:0847a27": "先發遣我，身後將菓來火神堂，雖然猶不",
    "T03n0190_041:0847a28": "得阿羅漢如我今也。",
    "T03n0190_041:0847a29": "「爾時，世尊食訖，還至彼林經行。是時，優樓",
    "T03n0190_041:0847b01": "頻螺迦葉過彼夜後，往詣佛所。到佛所已，",
    "T03n0190_041:0847b02": "而白佛言：『大德沙門！若知時者，飯食已辦。』",
    "T03n0190_041:0847b03": "佛告迦葉：『汝先且去，我隨後來。』爾時，世尊",
    "T03n0190_041:0847b04": "遣迦葉已，至瞿耶尼，到彼處已，乞乳滿鉢，",
    "T03n0190_041:0847b05": "在前來至火神堂內。是時，優婁頻螺迦葉，見",
    "T03n0190_041:0847b06": "已白佛：『大德沙門！從何道來？在於我前，到",
    "T03n0190_041:0847b07": "此堂內。』佛告迦葉：『我遣汝後，到瞿耶尼，乞",
    "T03n0190_041:0847b08": "得是乳，滿此鉢中，在是而坐。迦葉！是乳顏",
    "T03n0190_041:0847b09": "色微妙，香氣甘美，汝意若樂，取此乳飲。』",
    "T03n0190_041:0847b10": "迦葉白佛：『我不堪飲，沙門自飲。』是時，迦葉",
    "T03n0190_041:0847b11": "作如是念：『此大沙門，大有威力！大有神通！",
    "T03n0190_041:0847b12": "乃先遣我，其後身往瞿耶尼國，乞乳滿鉢，",
    "T03n0190_041:0847b13": "先來至此火神堂內；雖然，猶不得阿羅漢如",
    "T03n0190_041:0847b14": "我今也。』",
    "T03n0190_041:0847b15": "佛本行集經卷第四十一"
}