{
    "X55n0919_002:0757c03": "止觀輔行搜要記卷第二",
    "X55n0919_002:0757c05": "天台沙門釋湛然於佛壟述",
    "X55n0919_002:0757c06": "次釋大行中初來意。標中云入位者。無期極果尚不",
    "X55n0919_002:0757c07": "為入位。若不為入位則唐喪其功。譬中意者。酪須鑽",
    "X55n0919_002:0757c08": "成。蘇假搖熟。成二蘇已醍醐可獲。住前如鑽搖。名字",
    "X55n0919_002:0757c09": "觀行同譬於乳。六根如酪及生熟蘇。初住已去名得",
    "X55n0919_002:0757c10": "醍醐。善調三昧。初住可獲。行法下。以略攝廣。",
    "X55n0919_002:0757c11": "通攝下。釋通名。大論云。秦言正心行處。是心常曲。得",
    "X55n0919_002:0757c12": "行則直。法界下。解釋論文。四行通依法界一處。又常",
    "X55n0919_002:0757c13": "坐等。約身儀立名。若約法者。常坐名一行。常行名佛",
    "X55n0919_002:0757c14": "立。半行半坐名方等．法華。非行非坐名隨自意等。",
    "X55n0919_002:0757c15": "一常坐下。從所依教以立行名。又一行者。亦從剪略",
    "X55n0919_002:0757c16": "身儀得名。非所緣理。若所緣理。四行通然。身開遮中",
    "X55n0919_002:0757c17": "云或可等者。即眾集禪堂獨處最勝。故云彌善。結跏",
    "X55n0919_002:0757c18": "者。先左後右。脚齊兩髀。大論問有多坐法。何故專結",
    "X55n0919_002:0757c19": "跏耶。答最安穩故。攝持手足。心不散故。魔王怖故。大",
    "X55n0919_002:0757c20": "動曰動。小動曰搖。垂熟曰萎。附物曰倚。邀期見理。無",
    "X55n0919_002:0757c21": "蹔脇臥。況復屍耶。仰為屍臥。亦曰淫女臥。覆名脩羅",
    "X55n0919_002:0757c22": "臥。除經行等者。除謂開許。為睡為病佛開經行。直行",
    "X55n0919_002:0757c23": "避虫。不遲不疾。三千威儀。有五處閑處。戶前堂前塔",
    "X55n0919_002:0757c24": "下閣下。四分律。五益堪遠行。能思惟。少病消食。得定",
    "X55n0919_002:0758a01": "久住。食等並開。不得因託。隨一佛方面者。言通意別。",
    "X55n0919_002:0758a02": "應專西方。障起念佛。所向便故。況教多讚。人多行之。",
    "X55n0919_002:0758a03": "時尅等者。時尅須臾。通舉促時。何必漏尅及三十須",
    "X55n0919_002:0758a04": "臾中一耶。尚不得令剎那有間。故云通耳。不欺佛等",
    "X55n0919_002:0758a05": "者。大論云。菩薩求道不惜身命。而諸佛護念。懈怠貪",
    "X55n0919_002:0758a06": "利不專勤求。是為自欺亦欺諸佛。不負心者。負者不",
    "X55n0919_002:0758a07": "尅也。後不遂初名為不尅。令他悞解故曰欺他。亦欺",
    "X55n0919_002:0758a08": "眾生。口說嘿中順行須嘿。有緣須說。小倦曰疲。大困",
    "X55n0919_002:0758a09": "曰極。內外障者。煩惱見慢等為內惡友。魔等為外。不",
    "X55n0919_002:0758a10": "惜身命誓成三昧故也。與稱等者。釋疑。恐疑不應。專",
    "X55n0919_002:0758a11": "稱一佛。",
    "X55n0919_002:0758a12": "所以下。引譬。如極憂大喜。歌哭則暢。鬱者。多貌。怫者。",
    "X55n0919_002:0758a13": "意不泄也。行人下。合譬。論云。風名優陀那。觸臍而上",
    "X55n0919_002:0758a14": "去。是風觸七處。頂及齗齒脣。舌喉及以胸。是中語言",
    "X55n0919_002:0758a15": "生。初五句身業。第六句口業。此二助意。方成機也。",
    "X55n0919_002:0758a16": "若於法門不了等者。彼在般若故令順大。通及一切",
    "X55n0919_002:0758a17": "大乘行軌。誦經等者。此事尚廢。勿以此語例餘三昧。",
    "X55n0919_002:0758a18": "開誦通餘。遮語兼四。意止觀者。此去四行文中。並粗",
    "X55n0919_002:0758a19": "依本經略示觀相。始末並須依。今止觀此中。縱有似",
    "X55n0919_002:0758a20": "十乘語。而又約略。悉不具足。文中並依彼兩般若經",
    "X55n0919_002:0758a21": "意。語簡意遠。不可謬判。故今四行且在事儀。下文委",
    "X55n0919_002:0758a22": "明。不暇傍述。且依今文略點十觀。法界等。境也。化生。",
    "X55n0919_002:0758a23": "發心也。繫念。止觀也。煩惱。道破遍也。歷法。通塞也。脩",
    "X55n0919_002:0758a24": "道。道品也。觀於業苦。助道也。識觀不濫。次位也。於次",
    "X55n0919_002:0758b01": "位中義兼後二。下去准知。端坐等者。通用止觀立身",
    "X55n0919_002:0758b02": "心相。",
    "X55n0919_002:0758b03": "蠲除下。明修觀法。從初至乱想止。所治也。莫雜至相",
    "X55n0919_002:0758b04": "貌觀。所治也。從但專下。正明能觀。須信下。勸進須信。",
    "X55n0919_002:0758b05": "法界非三攝故。內證為知。利他為說。法界非邊。故非",
    "X55n0919_002:0758b06": "有無。從勝而說。故且云離。中邊相即。故住無住。心宜",
    "X55n0919_002:0758b07": "法界。故云安處。聞此下。聞於凡夫住處。勸令勿恠。",
    "X55n0919_002:0758b08": "能如是下。令觀法身。即舉境勸結。前境法以具十號",
    "X55n0919_002:0758b09": "故。作是觀十號。觀十號在應。應即法故。即法身號。亦",
    "X55n0919_002:0758b10": "須更約境智釋號。則法應體一。二號無殊。又復十號",
    "X55n0919_002:0758b11": "諸教不同。譯者見異。大論合無上士調御丈夫為一",
    "X55n0919_002:0758b12": "號。乃至世尊為第十。瓔珞則離為二號。乃至佛為第",
    "X55n0919_002:0758b13": "十。",
    "X55n0919_002:0758b14": "觀如來下。明境智不二。初牒法身為境。知境由智。故",
    "X55n0919_002:0758b15": "先立云不謂等也。不謂即智。無有下。明境無相。亦無",
    "X55n0919_002:0758b16": "下。明智無相。如來下。明境智不二。一故無二。遍故無",
    "X55n0919_002:0758b17": "動。本有故不作。遍而無相名不在方。無相而遍名不",
    "X55n0919_002:0758b18": "離方。世即非世。故云非世非不世。雙非名非二。雙照",
    "X55n0919_002:0758b19": "名非不二。非智名非垢淨。",
    "X55n0919_002:0758b20": "觀此下。結歎。境智不共故希有。遍亡故若空。無上諸",
    "X55n0919_002:0758b21": "過任運增長。觀佛下。觀成見佛。雖非本期。觀力令爾。",
    "X55n0919_002:0758b22": "即是住法界處。見佛色身亦聞佛說。不乖本期。",
    "X55n0919_002:0758b23": "為眾生下。述本誓願。大悲故見佛。大智故不取。莊嚴",
    "X55n0919_002:0758b24": "亦爾。只是悲智福慧莊嚴。佛不證得下。引佛為例。佛",
    "X55n0919_002:0758c01": "無所得。故我無證。取果為證。著法為得。",
    "X55n0919_002:0758c02": "次觀三道眾生即苦道三德。理等故生如佛。言量等",
    "X55n0919_002:0758c03": "者。生數與佛數無差故等。皆云不思議者。復釋向文。",
    "X55n0919_002:0758c04": "前云生如佛。今云佛如生。亦是歎前相如之理。次眾",
    "X55n0919_002:0758c05": "生界住下。明觀生佛相如之意。意令觀生如佛故也。",
    "X55n0919_002:0758c06": "雖空而觀。故云以無住法住般若中。不取不捨亦由",
    "X55n0919_002:0758c07": "如故。下去皆然。",
    "X55n0919_002:0758c08": "次觀煩惱道者有二番。初約三諦辨行。寂靜真行。無",
    "X55n0919_002:0758c09": "動俗行。雙非中行。次不捨下。觀契於理。不捨諸見假",
    "X55n0919_002:0758c10": "也。不捨無為真也。而修佛道中也。向云不捨。即是雙",
    "X55n0919_002:0758c11": "照。今云非修等。即是雙非。",
    "X55n0919_002:0758c12": "次觀業道者。極重業為境。則輕者准知。五逆者。煞父．",
    "X55n0919_002:0758c13": "母．羅漢。破僧并出血。三煞一妄語。一煞生加行。對境",
    "X55n0919_002:0758c14": "名覺。內了名知。知覺體一。於中無宰。名無分別者。皆",
    "X55n0919_002:0758c15": "約五逆而修觀也。",
    "X55n0919_002:0758c16": "一切下。以輕例重。不求不去。明逆無生滅。非因果故。",
    "X55n0919_002:0758c17": "名無始終。",
    "X55n0919_002:0758c18": "法界印下。復以四魔釋成五逆。隨順三道故魔得便。",
    "X55n0919_002:0758c19": "觀為法界故不能壞。魔即印者。苦即實相。陰死二魔",
    "X55n0919_002:0758c20": "即法界印。煩惱即實相。煩惱魔即法界印。業即實相。",
    "X55n0919_002:0758c21": "天子魔即法界印。是故印不壞。",
    "X55n0919_002:0758c22": "譬如下。舉宿種。如有珠中。忘如失珠。聞信如還得。當",
    "X55n0919_002:0758c23": "知至見佛者。昔從佛聞。今復重聞。義同見佛。從文殊",
    "X55n0919_002:0758c24": "下。佛亦曾從文殊聞故。",
    "X55n0919_002:0759a01": "身子下。即是彼經三人領解。今文借彼以判行人。以",
    "X55n0919_002:0759a02": "菩薩能了故。了者得名菩薩摩訶薩。近佛座者。以事",
    "X55n0919_002:0759a03": "表理。座謂所依。聞此法者得所依理。即如近座。若約",
    "X55n0919_002:0759a04": "事釋。亦是近座方得聞故。",
    "X55n0919_002:0759a05": "佛言下。述成。若得初住。見佛法身為念不退。六根似",
    "X55n0919_002:0759a06": "見為行位不退。此三不退。具足一切諸波羅蜜。若以",
    "X55n0919_002:0759a07": "述成。後世行者即義既通。故得通述。",
    "X55n0919_002:0759a08": "若人下。正勸脩。從初至得入者。具如般若勸學品明。",
    "X55n0919_002:0759a09": "以此三昧是種智故。",
    "X55n0919_002:0759a10": "如得摩尼下。引譬。彼經云。如得摩尼珠。令珠師治故。",
    "X55n0919_002:0759a11": "華嚴云。加治令妙。然後雨寶。菩薩能知等者。三教菩",
    "X55n0919_002:0759a12": "薩望圓名遲。聞此一行方乃速得。如聞法華方名善",
    "X55n0919_002:0759a13": "行。比丘等者。此二未聞。尚非出家。如淨名云。夫出家",
    "X55n0919_002:0759a14": "者為無為法。",
    "X55n0919_002:0759a15": "次釋常行中。彼經因跋陀婆羅菩薩說之。即在家菩",
    "X55n0919_002:0759a16": "薩也。三力者。不可偏辨。彼經云。隨何方佛。欲見即見",
    "X55n0919_002:0759a17": "者。以三力故。是故此經亦名見佛在前立定經。部屬",
    "X55n0919_002:0759a18": "方等。機通四人。二乘非正。在四菩薩。偈中云住處者。",
    "X55n0919_002:0759a19": "三時相應不等故也。或與有覺有觀等三法相應。或",
    "X55n0919_002:0759a20": "喜樂等五受相應。或與諸地諸支相應。或說界繫等。",
    "X55n0919_002:0759a21": "此是助發三昧之法。是故不等。文釋經意。故從總說。",
    "X55n0919_002:0759a22": "然名雖與根本等同。以念佛故定樂倍異。避癡人等",
    "X55n0919_002:0759a23": "者。與惡知識往來儔舊。以能生人不善根故。如寶積",
    "X55n0919_002:0759a24": "經四法應遠離。一利養。二惡友。三惡眾。四同住多笑",
    "X55n0919_002:0759b01": "多嗔多鬥。不得至別請者。尚非常儀所許。況三昧者。",
    "X55n0919_002:0759b02": "婆沙乞食有十利。諸律論文皆不許一處令足。乃至",
    "X55n0919_002:0759b03": "七家順少欲法。不損施主。不受別請。普使同活。僧中",
    "X55n0919_002:0759b04": "食者。生諸漏緣世共親覩而不為誡。餚者。亦作肴。菜",
    "X55n0919_002:0759b05": "也。非穀而食曰肴。亦豆也。盥沐等者。洗手曰盥。洗足",
    "X55n0919_002:0759b06": "曰洗(洗字銑音)。左右等者。左出右入。順行道故。內外律者",
    "X55n0919_002:0759b07": "制身口為外。制意地為內。亦可大小兩乘遠防意地。",
    "X55n0919_002:0759b08": "及十善後三。世云小制身口。大制意地。不必全然。故",
    "X55n0919_002:0759b09": "諳大小方為人師。於所聞三昧等者。亦在彼經。大論",
    "X55n0919_002:0759b10": "亦云因師得菩提。豈有不敬。論問善師可敬。惡師如",
    "X55n0919_002:0759b11": "何。答勿順世法能生我智則咸敬之。不以囊臰而棄",
    "X55n0919_002:0759b12": "其金。如夜行以惡人執燭。我求其法不求其惡。如泥",
    "X55n0919_002:0759b13": "木等豈有功德。敬之福生。眾生如佛何況師耶。師重",
    "X55n0919_002:0759b14": "過尚掩。何況輕耶。然凡師未能盡善。故誡行者。當割",
    "X55n0919_002:0759b15": "等者。舉重況輕。須外護等者。不飢不飽。如亦愛亦策。",
    "X55n0919_002:0759b16": "涉險者。失一則俱喪。同行當如之。須要期者。立限勿",
    "X55n0919_002:0759b17": "破故也。起大信等者。無非佛法。故不可動。依此起行",
    "X55n0919_002:0759b18": "名大精進。無染曰精。無間曰進。以種智導。故不可及。",
    "X55n0919_002:0759b19": "常與善師等者。求必從善。事必忘過。自護三昧。豈專",
    "X55n0919_002:0759b20": "忘他。又言善者。以善解故。臥出者。經但云睡。今意不",
    "X55n0919_002:0759b21": "許無緣蹔出。若有緣出不許蹔臥。",
    "X55n0919_002:0759b22": "次口說嘿者。九十日下。教用三業。次或唱下。教用心",
    "X55n0919_002:0759b23": "念。既許先後。意令無闕。步步是身。聲聲是口。念念是",
    "X55n0919_002:0759b24": "意。三業具足也。",
    "X55n0919_002:0759c01": "次辨意止觀中意者。相好為境。是故先念。佛剎者。此",
    "X55n0919_002:0759c02": "云田也。即一佛所王土也。三月常念者。今文云。云何",
    "X55n0919_002:0759c03": "念佛等者。即是經中菩薩於三昧中見佛問文。",
    "X55n0919_002:0759c04": "從三十二相下。是三昧中佛答文。令我亦逮是相者。",
    "X55n0919_002:0759c05": "爾時應除餘想。謂山林等唯佛身相。",
    "X55n0919_002:0759c06": "次又念下。於境起觀。初兩句。正推從佛。不用下。推已",
    "X55n0919_002:0759c07": "叵得。此列四句。佛不用心得者。不用我心得佛心也。",
    "X55n0919_002:0759c08": "不用身得者。不用我身得佛身也。二交[牙(必心)+?]句。但略我",
    "X55n0919_002:0759c09": "字。意可比知。",
    "X55n0919_002:0759c10": "何以故下。釋也。能觀所觀。無相無得。身口是色。智慧",
    "X55n0919_002:0759c11": "是心。色心有者。良由有我。求我叵得。稱法本無。破本",
    "X55n0919_002:0759c12": "無故云壞本。亦絕此壞故云絕本。(其一)空觀也。次假觀",
    "X55n0919_002:0759c13": "中。文引六喻三夢。一寶一骨一像。其意大同。若欲合",
    "X55n0919_002:0759c14": "譬。應知初夢。心性如境。觀如緣想。觀成如夢。此純約",
    "X55n0919_002:0759c15": "行人合也。又法身如境。報身如想。應佛如夢。此純約",
    "X55n0919_002:0759c16": "佛合也。又彼佛如境。行人如想。見佛如夢。此約感應",
    "X55n0919_002:0759c17": "合論也。三夢皆爾。凡心想法。所見皆然。三雖大同。亦",
    "X55n0919_002:0759c18": "有少別。初後二夢明見而不可得。中間一夢明不得",
    "X55n0919_002:0759c19": "而見。並約見邊。即當假觀。",
    "X55n0919_002:0759c20": "次中觀中。初文是彼經菩薩得三昧已思惟文。今文",
    "X55n0919_002:0759c21": "准經稍似存略。是得修觀。今略釋之。所見佛者。准前",
    "X55n0919_002:0759c22": "夢文。夢即法性。亦應可見。然順中觀。從心見便。故云",
    "X55n0919_002:0759c23": "心作。佛既心作。見即見心。故見自心是見佛心。若見",
    "X55n0919_002:0759c24": "佛心是見自心。以彼佛心是我心故。即見佛心即是",
    "X55n0919_002:0760a01": "我心。是佛心至見佛者。佛是心故心不自知。心至見",
    "X55n0919_002:0760a02": "心者。所見能緣不可得故。是則一切無非法性。不假",
    "X55n0919_002:0760a03": "更著雙非之言。",
    "X55n0919_002:0760a04": "次心有想下。釋叵得。心不可示者。明非所說。皆念等",
    "X55n0919_002:0760a05": "者。明真離念。假使有念。亦了皆空。",
    "X55n0919_002:0760a06": "次偈文頌前次七言偈。轉釋五言。初句者。由觀心佛",
    "X55n0919_002:0760a07": "不二不異故得成佛。次句觀心佛無垢。次句觀五道",
    "X55n0919_002:0760a08": "本淨如氷水喻。喻意可知。次句結意。佛印者。明前所",
    "X55n0919_002:0760a09": "觀即實相印。",
    "X55n0919_002:0760a10": "無所貪下。釋出觀相。不貪有。不著空。不求中。無三相",
    "X55n0919_002:0760a11": "故所欲皆盡。有謂觀境欲是觀智。能所皆忘故無從",
    "X55n0919_002:0760a12": "生亦無所滅。被壞名滅。自滅名壞。體其本無。名為無",
    "X55n0919_002:0760a13": "滅。滅本自無名無壞敗。道中之上故云要。眾行依之",
    "X55n0919_002:0760a14": "故云本。是印等者。挫小。況迷小乘斷惑名為壞印。二",
    "X55n0919_002:0760a15": "乘尚不能壞生死。豈能壞印。",
    "X55n0919_002:0760a16": "婆沙下。引論挍量。論純大乘。繫借小辨。如大經中師",
    "X55n0919_002:0760a17": "子吼問。佛廣答。相因各各不同。大論報恩亦具明之。",
    "X55n0919_002:0760a18": "相是觀境。故先明之。已如前說。大經性品云。如是佛",
    "X55n0919_002:0760a19": "性不可思議。三十二相亦不可思議。婆沙明相。意亦",
    "X55n0919_002:0760a20": "如之。",
    "X55n0919_002:0760a21": "次明四十不共法中。應云報佛。言法佛者。指不共法",
    "X55n0919_002:0760a22": "名之為法。次實相身方是法身。四十法名。大論廣釋。",
    "X55n0919_002:0760a23": "又大論文以十八不共．十力．四無畏．四無礙．大悲．三",
    "X55n0919_002:0760a24": "念處為四十法。今是婆沙文也。",
    "X55n0919_002:0760b01": "次勸修中。實智為佛母。見中為佛眼。善權方便父。無",
    "X55n0919_002:0760b02": "緣大悲母。若爾。何以兩母。答。智為所生。悲為所養。悲",
    "X55n0919_002:0760b03": "智不具。真子不成。如搆等者。以一採頃名為一搆。搆",
    "X55n0919_002:0760b04": "字應作[愨心+牛]。若聞三昧等者。與論交互。不能具序。今略",
    "X55n0919_002:0760b05": "對之。即是隨喜。四番勝果報四番隨喜。四者。三佛為",
    "X55n0919_002:0760b06": "三番。三世菩薩為一番。彼佛菩薩行菩薩道時。隨喜",
    "X55n0919_002:0760b07": "是三昧。我亦如是。果報四者。一不驚。二信受。三定心",
    "X55n0919_002:0760b08": "修。四能成就。若不修等者。重寶三昧也。有修行者。悲",
    "X55n0919_002:0760b09": "彼不修失大利故。如[邕*鼻]人等者。譬不行法人。經卷如",
    "X55n0919_002:0760b10": "栴檀。遇經如手把。無信如[邕*鼻]。不肯修行猶如不嗅。如",
    "X55n0919_002:0760b11": "田家子。譬不識法人。行法如摩尼。無識如農夫。反行",
    "X55n0919_002:0760b12": "貪欲。如珠愽牛。",
    "X55n0919_002:0760b13": "次半行半坐中先釋方等。彼經通四。今為成圓。依此",
    "X55n0919_002:0760b14": "修行事儀未足。故下文中指於百錄聊略也。求夢王",
    "X55n0919_002:0760b15": "等者。法華疏中引五種夢因。疑心．分別．數習并現事．",
    "X55n0919_002:0760b16": "非人來相語。因此五事夢。今是非人來相語夢。佛告",
    "X55n0919_002:0760b17": "華聚。勿妄宣傳。當以神明為證。有十二夢王。若見一",
    "X55n0919_002:0760b18": "王乃可為說。彼經云。魔被調已。白佛發誓。我等十二",
    "X55n0919_002:0760b19": "大王。常受持此陀羅尼典。華聚問。魔何名。十二經中",
    "X55n0919_002:0760b20": "具列。若不見者。雖行無益。應竭力等者。世多直行。應",
    "X55n0919_002:0760b21": "未稱教。於閑靜等者。僧藍蘭若。亦可俗舍。以通俗故。",
    "X55n0919_002:0760b22": "經云。父母許者可往修習。若不許者。當於宅內嘿自",
    "X55n0919_002:0760b23": "思惟。誦此經典。道場亦如僧中行事。若能如是。於七",
    "X55n0919_002:0760b24": "日中。見觀世音為其說法。若散亂心。反增三途。三途",
    "X55n0919_002:0760c01": "出已仍為下賤。及室內外等者。俱須香塗。圓壇等者。",
    "X55n0919_002:0760c02": "作蓮華形。五色幡者。不須作諸形像。海岸香者。只是",
    "X55n0919_002:0760c03": "旃檀。請二十四像者。凡建道場。應先嚴淨。然後請像。",
    "X55n0919_002:0760c04": "云擬滅障反招慢殃。道場未嚴先令穢竪。云將像來",
    "X55n0919_002:0760c05": "把來取來。可悲之甚。後分云。滅後供像與佛世無別。",
    "X55n0919_002:0760c06": "鞋屩者。道場內外各別置之。言長齊者。以通俗故。三",
    "X55n0919_002:0760c07": "時洗者。有緣則過。終不可滅。初日供養者。雖三業精",
    "X55n0919_002:0760c08": "誠。須假以福助。日日彌善。不辦從初。滅己慳貪無由",
    "X55n0919_002:0760c09": "擊動。須請善內外律者。受二十四戒者。為順菩薩律",
    "X55n0919_002:0760c10": "儀。故二十四皆名為重。須有師承。不得輙授不受亦",
    "X55n0919_002:0760c11": "得。經又云。應受六重。如優婆塞法。既云如優婆塞。則",
    "X55n0919_002:0760c12": "七眾通受。經中又問不受六重得行已不。佛言隨意。",
    "X55n0919_002:0760c13": "故今行事多不受之。佛言唯除二人。謂謗方等及用",
    "X55n0919_002:0760c14": "僧鬘乃至比丘物。言及陀羅尼者。經有四番。應須皆",
    "X55n0919_002:0760c15": "誦。對師說罪者。若不諳內外。何以當之。月十五者。黑",
    "X55n0919_002:0760c16": "白兩月各有二日。多用白月表生善故。法華懺中低",
    "X55n0919_002:0760c17": "取齊日。言七日者。意舉極少。故南岳七載。十人已還",
    "X55n0919_002:0760c18": "者。經云十人不得過。南山云。余見京邑行方等者。或",
    "X55n0919_002:0760c19": "百或半。喧雜難論。更增罪累。今謂忽若多人。別施何",
    "X55n0919_002:0760c20": "爽。俗人亦許者。已如前說。但須具三衣坐具。若出道",
    "X55n0919_002:0760c21": "場。還著俗服。經云。若離二丈。得罪無量。阿難言。須剃",
    "X55n0919_002:0760c22": "頭不。佛言不須。今剃頂者。謬也。縫字平聲。不須却刺。",
    "X55n0919_002:0760c23": "理須別造。不可借舊。此非出家受用之服。",
    "X55n0919_002:0760c24": "口說嘿者。唱者先導。餘者隨唱。十佛者。具列經文及",
    "X55n0919_002:0761a01": "百錄中。言父母者。方等總持具權實智。故經云。是陀",
    "X55n0919_002:0761a02": "羅尼乃可為父乃為母。十王子者。指諸菩薩。百錄及",
    "X55n0919_002:0761a03": "南山儀中具列十二菩薩。即彼經初列菩薩眾。百錄",
    "X55n0919_002:0761a04": "者。山眾共集大師百事故曰也。三業供養者。身翹跪。",
    "X55n0919_002:0761a05": "口宣唱。意運想。南山云。具如天台。則指法華懺中想",
    "X55n0919_002:0761a06": "六塵文。禮請者。禮儀必須雙膝前詣。兩肘續施。後方",
    "X55n0919_002:0761a07": "額扣。心想佛足。以手接之。陳悔者。陳。列也說也。別則",
    "X55n0919_002:0761a08": "憶先所犯。通則無始已來。不遲等者。行呪俱畢。思惟",
    "X55n0919_002:0761a09": "具如止觀第五文去。第二時。謂第二周。",
    "X55n0919_002:0761a10": "意止觀中。先約理觀。次更歷事。例如大經。頭如殿堂",
    "X55n0919_002:0761a11": "等。盤特掃帚等。摩訶者。正境也。非偏小故名之為大。",
    "X55n0919_002:0761a12": "一即一切名秘。一切即一名要。遮惑持智。顯中名正。",
    "X55n0919_002:0761a13": "次經言下。觀法也。與經小異。今借彼語。求者。謂求三",
    "X55n0919_002:0761a14": "昧之人。著。謂於三昧生著。實者。謂於行計我。來者。謂",
    "X55n0919_002:0761a15": "我能往來。問者語者。准例應知。",
    "X55n0919_002:0761a16": "此與大品等者。一切是總。十八是別。是故云同。十八",
    "X55n0919_002:0761a17": "空至第五卷釋之。大經下。引同。",
    "X55n0919_002:0761a18": "以此下。歷事修觀。先約經名方便。次尊容道具事儀。",
    "X55n0919_002:0761a19": "心先求夢王。習觀亦先成空假寄事。云先理無初後。",
    "X55n0919_002:0761a20": "只是先以空心修事儀假。由此必得入於袒持場。是",
    "X55n0919_002:0761a21": "所依故。表理境。世以治糓曰場。今治五住為處。亦是",
    "X55n0919_002:0761a22": "所嚴。能嚴非一。不出定慧。供具雖多。唯動不動究竟。",
    "X55n0919_002:0761a23": "戒香遍塗。實理觀陰本空。免三惑子。無緣慈悲必遍",
    "X55n0919_002:0761a24": "法界。惑即法界。故云不離。滅香普薰。慧燈圓照。覺智",
    "X55n0919_002:0761b01": "之佛栖理境。空智從境立。故二十四如法華中。無明",
    "X55n0919_002:0761b02": "至老死為順。老死至無明為逆。如阿含中。生滅各有",
    "X55n0919_002:0761b03": "二十四支。境雖寄昔。智必依圓。饌如法華中鹽酢之",
    "X55n0919_002:0761b04": "屬。被權今實。可以意推。忍衣稱體。全飜曰新。七智除",
    "X55n0919_002:0761b05": "惑。能洗曰觀。師亦所依。故同於諦。亦依所觀立二十",
    "X55n0919_002:0761b06": "四屬。對者義立。謂設法不差。纓絡十種者。彼本業中",
    "X55n0919_002:0761b07": "觀緣起。觀十種不同。一我見不二。二心為。三無明。四",
    "X55n0919_002:0761b08": "相緣。五助成。六三業。七三世。八三苦。九性空。十縛生。",
    "X55n0919_002:0761b09": "彼經具釋。但隨觀別以分十義。事理具如懺三道中",
    "X55n0919_002:0761b10": "文。云等者。引證事理。經中具有七眾懺法。雖曰還生。",
    "X55n0919_002:0761b11": "無任小用。儻聽在數。招偽來姧。況寶梁誠文不云是",
    "X55n0919_002:0761b12": "數。大小區別聽制條分。眼等者。唯至六根方名相似。",
    "X55n0919_002:0761b13": "第七日見佛者。彼經日日各有相狀。無明若破名煩",
    "X55n0919_002:0761b14": "惱淨。三障去等者。婆沙云過二為根。現五為質。現三",
    "X55n0919_002:0761b15": "為華。當二為果。亦是五陰舍空等者。諸教既別。空亦",
    "X55n0919_002:0761b16": "宜殊。今且置餘。唯存圓極。",
    "X55n0919_002:0761b17": "次勸修中。三分寶者。理無優劣。隨心自分。修雖名全。",
    "X55n0919_002:0761b18": "須分六即。具如經列。從地等者。經廣校量。但能供養。",
    "X55n0919_002:0761b19": "得中分人其福無量。況上分耶。",
    "X55n0919_002:0761b20": "次釋法華。部屬於圓。不通三教。與前三行圓意不殊。",
    "X55n0919_002:0761b21": "言口說嘿者。亦可兼意。彼別行文。但推四句。故今更",
    "X55n0919_002:0761b22": "加約象修觀。初引二經證二行相故。知二行但成方",
    "X55n0919_002:0761b23": "便。",
    "X55n0919_002:0761b24": "二經下。釋妨。南岳下。證不許偏。特是下。明二不。同故",
    "X55n0919_002:0761c01": "未為正。",
    "X55n0919_002:0761c02": "妙證下。判文元意。意在證真。真非彼二。則初住也。",
    "X55n0919_002:0761c03": "今歷文下。歷事也。例如大品師子吼法門。亦如大經",
    "X55n0919_002:0761c04": "波利樹等。於中象觀最為次第。六通如下助道中明。",
    "X55n0919_002:0761c05": "八解如下禪境中說。四攝謂布施．愛語．利行．同事。四",
    "X55n0919_002:0761c06": "皆利人方名為攝。故云利物多端。多端之言須含四",
    "X55n0919_002:0761c07": "教。背者骨法相似也。除彼不似佛乘者也。",
    "X55n0919_002:0761c08": "次釋非行坐中。初得名。由成四句故。實通等者。據理",
    "X55n0919_002:0761c09": "實論。南岳別行。名隨自意者是。彼問云。出何經。答。出",
    "X55n0919_002:0761c10": "首楞嚴。故下釋中多引楞嚴。大師亦自有自覺意三",
    "X55n0919_002:0761c11": "昧。觀法甚精。",
    "X55n0919_002:0761c12": "雖復下。會通。名事雖不同。觀法無別。",
    "X55n0919_002:0761c13": "今依下。幸更依教。諸數下。問也。大小乘經。心所非一。",
    "X55n0919_002:0761c14": "何以三昧但名覺意。",
    "X55n0919_002:0761c15": "窮諸下。答。不可具列。舉一蔽諸。",
    "X55n0919_002:0761c16": "對境下。釋意名。若觀心性。了無三昧。隨心想計。故有",
    "X55n0919_002:0761c17": "三別。心性雖一。隨俗立三。",
    "X55n0919_002:0761c18": "如是等者。欲觀其同。先略斥異。心想見倒者。婆沙云。",
    "X55n0919_002:0761c19": "無常謂常。想顛倒。心顛倒。見顛倒。我樂淨等亦復如",
    "X55n0919_002:0761c20": "是。今亦例然。計為常等名為不覺。覺了此例非一異",
    "X55n0919_002:0761c21": "相。唯觀法性方乃名覺。",
    "X55n0919_002:0761c22": "覺者下。立觀。三名相望合為六句。出般舟經。故六句",
    "X55n0919_002:0761c23": "中。非有約性。非無約名。復不許計性一向為一。所以",
    "X55n0919_002:0761c24": "俱結非一非三。餘合散等准例可知。",
    "X55n0919_002:0762a01": "若知名下。更有六句複疎重釋。並是雙非。名性叵待。",
    "X55n0919_002:0762a02": "寄此複疎立三觀者。非一假。非三空。雙非中餘五句",
    "X55n0919_002:0762a03": "例。若於單複了達心性。即不思議。",
    "X55n0919_002:0762a04": "若觀下。立觀之意。意攝遍故。苦破下。例破餘使。既是",
    "X55n0919_002:0762a05": "圓觀則破無明。作是觀者。識意無明。無明尚傾。諸惑",
    "X55n0919_002:0762a06": "安在。故諸下。攝略。",
    "X55n0919_002:0762a07": "隨自意下。名異意同。初約諸經。先觀音中。文通意別。",
    "X55n0919_002:0762a08": "例上可知。若准下文。意止觀中二十五三昧仍通圓",
    "X55n0919_002:0762a09": "別。請字初領。反請義有三。具如經中。初託優波斯那",
    "X55n0919_002:0762a10": "是自請。月蓋是為他請。四偈是護法請。又有三義。延",
    "X55n0919_002:0762a11": "請身。祈請口。願請意。又五體身。四偈口。繫念意。機既",
    "X55n0919_002:0762a12": "開三。應亦可爾。准觀音疏方法。亦十行事須撿。准前",
    "X55n0919_002:0762a13": "亦應事理二釋。百錄具有事儀。設楊枝等者。是彼菩",
    "X55n0919_002:0762a14": "薩手執故也。若事表理。楊枝拂動以表定。五體者。准",
    "X55n0919_002:0762a15": "地持．阿含。並云肘膝及頂名為五體。若表理者。如彼",
    "X55n0919_002:0762a16": "經疏。若起。如五陰離薩婆。若投地。如五陰入薩婆若。",
    "X55n0919_002:0762a17": "起即五。表五陰。入即五。表五分繫念。數息者。今依經",
    "X55n0919_002:0762a18": "但從一至十。彼經疏具明。因息起三乘行。稱三寶名",
    "X55n0919_002:0762a19": "者。表除三障。委明行法在百錄中及正行儀并彼本",
    "X55n0919_002:0762a20": "經。故云可尋經補益。百錄行儀並不錄四偈。故令尋",
    "X55n0919_002:0762a21": "經。洗浣發露者。發露如示人。事儀如灰汁。理觀如清",
    "X55n0919_002:0762a22": "水。理體如淨衣。豈藏罪垢令入惡道。午前等者。日夜",
    "X55n0919_002:0762a23": "俱取初分故也。餘依常儀。定不可廢。",
    "X55n0919_002:0762a24": "經云下。修觀。初觀塵陰。空名尚通。猶在生滅。故更觀",
    "X55n0919_002:0762b01": "幻及以實觀。初空觀中。地無堅者。先觀色陰中之地",
    "X55n0919_002:0762b02": "大。先觀事堅本從緣生而情執有。有即名堅。唯對身",
    "X55n0919_002:0762b03": "根名為事堅。寄事堅名而破情堅。故云有等。四並是",
    "X55n0919_002:0762b04": "堅。餘之三大例之可見。彼因優波斯那問。身子答中。",
    "X55n0919_002:0762b05": "具成觀法。優波因之得四大定。證羅漢果。故知在小。",
    "X55n0919_002:0762b06": "且如地中破初有句。即應得果。為防轉計。故具明之。",
    "X55n0919_002:0762b07": "是故文中具性相空。唯火大中相空文略。色既如是",
    "X55n0919_002:0762b08": "餘陰准知。問。推前三大並用有等。至推火大用自等。",
    "X55n0919_002:0762b09": "其義何耶。答。有二義故。一者依經。經云火大從因緣。",
    "X55n0919_002:0762b10": "宜作自等。二者義同名異。何失。有只是自。乃至雙非。",
    "X55n0919_002:0762b11": "只是無因。經文存略。餘陰不說。若欲比火。應云受無",
    "X55n0919_002:0762b12": "領納。性不可得。若有領納即名為有。乃至雙非亦名",
    "X55n0919_002:0762b13": "領納。乃至識是了別。亦復如是。具足應如第五破假。",
    "X55n0919_002:0762b14": "如是觀者。但以小乘真諦而為如實。問。若爾。應云四",
    "X55n0919_002:0762b15": "諦。答。陰是苦。執是集。觀是道。實是滅。欲知緣覺。執即",
    "X55n0919_002:0762b16": "無明乃至老死。得得真如實名。空觀成觀慧之本者。",
    "X55n0919_002:0762b17": "無觀乃成無益苦行。故知四教但二如實。觀則可知。",
    "X55n0919_002:0762b18": "今且從通至下六字三陀羅尼。方從別圓。況下觀慧",
    "X55n0919_002:0762b19": "純用圓融。次三陀羅尼云消伏者。消除調伏報障之",
    "X55n0919_002:0762b20": "毒。",
    "X55n0919_002:0762b21": "次毗舍下。破障功能經中具列六障之相。經云。西方",
    "X55n0919_002:0762b22": "去此不遠。疏云。西方極遠。那云不遠。答。凡聖見別。應",
    "X55n0919_002:0762b23": "約有無以論近遠。次明破惡業陀羅尼。",
    "X55n0919_002:0762b24": "破梵行下。功德能經云。破梵行人聞陀羅尼。還得清",
    "X55n0919_002:0762c01": "淨。設有業障。誦陀羅尼。稱菩薩名。障破見佛。",
    "X55n0919_002:0762c02": "次釋六字。言六字者。經具三文。今但用二。初治六道",
    "X55n0919_002:0762c03": "以六字。次六根淨名為六字。大悲等名。大師義。立",
    "X55n0919_002:0762c04": "淨於下功能二。初明破根本毒。即見佛道。六字下。正",
    "X55n0919_002:0762c05": "釋能破六道。六道名義散在經論。今略名地獄者。地",
    "X55n0919_002:0762c06": "下之獄。梵云那落迦。此云苦具。鬼者。自古賢良亦有",
    "X55n0919_002:0762c07": "著無鬼論者。感鬼現身吾即鬼也。梵云闍梨多。此云",
    "X55n0919_002:0762c08": "祖父。畜生者。今不論六。但通論之為傍生也。脩羅。此",
    "X55n0919_002:0762c09": "云無天。亦云無端及無酒等。破人道中云天人者。從",
    "X55n0919_002:0762c10": "義立名。即從理名天。言丈夫者。指見佛性方名丈夫。",
    "X55n0919_002:0762c11": "具如涅槃。若准此義。天中亦有第一義天。亦可諸道",
    "X55n0919_002:0762c12": "皆有見性。且從便說故云人道。諸天大樂。下趣又苦。",
    "X55n0919_002:0762c13": "故人最易。標主得臣者。梵王為主。故王攝臣。",
    "X55n0919_002:0762c14": "次廣六下。約二十五三昧。如幻等四者。南如幻。東日",
    "X55n0919_002:0762c15": "光。西月光。北熱炎。不動等十七者。欲六。色七。無色四。",
    "X55n0919_002:0762c16": "廣如玄文。云在大經聖行品中。",
    "X55n0919_002:0762c17": "此經等者。結觀不同。今此通在別圓人也。破障通三。",
    "X55n0919_002:0762c18": "破有從二。自調者。從因立名。福厚者。百劫修故。以福",
    "X55n0919_002:0762c19": "助智。故使根利。若下。由起悲心。緣於實際。得念不退。",
    "X55n0919_002:0762c20": "即初住位。七佛八菩薩等者。七佛者。依七佛神呪經。",
    "X55n0919_002:0762c21": "七佛各有陀羅尼懺法功能。次文即明八菩薩懺經",
    "X55n0919_002:0762c22": "中具列方法功能。下文復有八龍王懺。虗空藏八百",
    "X55n0919_002:0762c23": "日等者。虗空藏經云。未來世中善毗尼者。應教眾生",
    "X55n0919_002:0762c24": "說治罪法。須者撿經。南山行儀亦同此意。今時律者",
    "X55n0919_002:0763a01": "不示懺儀。唯採人過。非為慈悲人師之德。",
    "X55n0919_002:0763a02": "次歷諸善中。先分別四運。運者動也。四心轉現故名",
    "X55n0919_002:0763a03": "為動。常為九界四心所動故名為運。今推九人。佛仍",
    "X55n0919_002:0763a04": "觀佛。運不出佛。運觀此之正意也。此分門冠下作受。",
    "X55n0919_002:0763a05": "故預論之。又四運中已未二心亦令觀者。良由世人",
    "X55n0919_002:0763a06": "謂此二心以為無生。故問世人云。觀無生。為觀已生。",
    "X55n0919_002:0763a07": "云無生。未生云無生。已生何用觀。未生可觀。故四心",
    "X55n0919_002:0763a08": "中二有二無皆悉有漏。又觀已未者。如人防火為防",
    "X55n0919_002:0763a09": "正故。須防已未。況菩薩已未尚須觀察。今入佛運。今",
    "X55n0919_002:0763a10": "此善心但是欲界人中五塵起滅。又此四運正對今",
    "X55n0919_002:0763a11": "文隨自意中。從末從事。餘必然。雖爾。餘三三昧中。非",
    "X55n0919_002:0763a12": "無諸儀。故須本末一一撿挍。故占察經云。觀有二種。",
    "X55n0919_002:0763a13": "一者唯識。萬法唯心。二者實觀。唯觀真如。今文即是",
    "X55n0919_002:0763a14": "唯識歷事。故云能了此者即入無相。仍了十乘方成",
    "X55n0919_002:0763a15": "一家入道之軌。故傅大士獨自詩云。獨自作問我。心",
    "X55n0919_002:0763a16": "中何所着。巡撿四運并無生。千端萬緒何能縛。故知",
    "X55n0919_002:0763a17": "大士亦以此法而為心要。大士雖無十界之言。千端",
    "X55n0919_002:0763a18": "萬緒足可該攝。言一相無相者。觀九叵得名為一相。",
    "X55n0919_002:0763a19": "一相自無名為無相。",
    "X55n0919_002:0763a20": "問下料簡。已未問竟。答中先未次已。皆有法譬。初觀",
    "X55n0919_002:0763a21": "未者。既非真無。何以不觀。既非真滅。後起由茲。是故",
    "X55n0919_002:0763a22": "觀之。令不起九。作字去聲。作所作事名為作作。北方",
    "X55n0919_002:0763a23": "一向從入聲者。此鄉音耳。",
    "X55n0919_002:0763a24": "次念已下。答待正為已。終非永無。諸意同前。",
    "X55n0919_002:0763b01": "次問者。三世既無。那觀已未。現尚不住。三世者何。次",
    "X55n0919_002:0763b02": "答中先總非之。若過去下。別答。先牒難次。云何下。正",
    "X55n0919_002:0763b03": "答。若不觀者。云何聖人亦觀三世。鬼神下。引劣況勝。",
    "X55n0919_002:0763b04": "問鬼何以知。答。具如婆沙。鬼知女人過未心也。當知",
    "X55n0919_002:0763b05": "汝全不識剎那三世。如何觀心。龜毛兔角見者。汝三",
    "X55n0919_002:0763b06": "世無如彼二物。此取走菟水龜為喻。若飛菟陸龜。容",
    "X55n0919_002:0763b07": "有毛角。故大經云。如水龜毛。如走菟角。",
    "X55n0919_002:0763b08": "當知下。結。若以三世心為境者。則離斷常。何者。不常",
    "X55n0919_002:0763b09": "故不實。不斷故可觀。不以不實云不須觀。以不實故",
    "X55n0919_002:0763b10": "所以可觀。",
    "X55n0919_002:0763b11": "若起下。結斥。若起斷滅。萬行都傾。是故須觀已未二",
    "X55n0919_002:0763b12": "心。故汝引經不閑教旨。",
    "X55n0919_002:0763b13": "行者下。勸進。識了諸運隨起觀之。觀彼已起故云反",
    "X55n0919_002:0763b14": "照。",
    "X55n0919_002:0763b15": "次歷下。正明起觀。初約十二事共論檀。受即領塵。作",
    "X55n0919_002:0763b16": "謂為作。問。嘿何名作。答。作嘿相者不出十界。若有等",
    "X55n0919_002:0763b17": "者。正辨觀境。從強先觀。有塵且捨。塵即財物。無者觀",
    "X55n0919_002:0763b18": "作。於中先受。次作受中三觀。初空觀中先牒運境。反",
    "X55n0919_002:0763b19": "觀下。修觀。亦以四句推自他等成性相空。云內出不",
    "X55n0919_002:0763b20": "待因緣者。此逐語便。應云內出不待緣名空觀成。問。",
    "X55n0919_002:0763b21": "淨名云。所觀等盲。今云何言能觀如盲。答。淨名以所",
    "X55n0919_002:0763b22": "顯於能耳。彼是譯者之巧。巧便釋彼經。空明各各等",
    "X55n0919_002:0763b23": "者。眼見色時。五緣和合。謂空明根境識也。唯耳鼻舌",
    "X55n0919_002:0763b24": "身不假於明。餘同於眼。今文隨便。但略言之。故不云",
    "X55n0919_002:0763c01": "識。不同小乘根識互競。",
    "X55n0919_002:0763c02": "因緣下。次明假觀。先牒空為境。能為十界而作通因。",
    "X55n0919_002:0763c03": "又以無間滅意為因。根塵空明以之為緣。和合生識。",
    "X55n0919_002:0763c04": "眼識因緣生意識者。依初剎那生眼意識。依意識生",
    "X55n0919_002:0763c05": "眼識者。只由意識無間滅。因成於意根。對餘境時復",
    "X55n0919_002:0763c06": "生眼識。是故二識更互為因。眼識能見等者。此依經",
    "X55n0919_002:0763c07": "部得云識見。如是次第生於十界。貪染等者。貪為惑",
    "X55n0919_002:0763c08": "本。毀戒墮獄。毀戒具如篇聚中明。實愛云不。故墮謟",
    "X55n0919_002:0763c09": "誑。計我等者。誰不患。獨云在畜。語通意別。以眷屬為",
    "X55n0919_002:0763c10": "所。能計為我。齊聖斷者。此乃通方。他惠等者。他惠乃",
    "X55n0919_002:0763c11": "取。離不與取。下句顯上。成他惠義。不惠不取。故云不",
    "X55n0919_002:0763c12": "與不取。以禮忘財名之為惠。若為父母夫主佛法之",
    "X55n0919_002:0763c13": "所遮者。為不與取。他惠仍離。非時處理及量及衒賣",
    "X55n0919_002:0763c14": "等。別論則爾。通意可知。自餘色等一切皆爾。讓。義也。",
    "X55n0919_002:0763c15": "貞。正也。動中規矩。禮也。明即是智。餘名同舊。五常具",
    "X55n0919_002:0763c16": "五戒全。十善備。十惡息。但是欲界地居人天。餘並略",
    "X55n0919_002:0763c17": "也。",
    "X55n0919_002:0763c18": "觀四運下。明二乘四運。初念處觀。顯聲聞乘。無常故",
    "X55n0919_002:0763c19": "生滅。不淨故不住。以苦故三受。無我故不自在。因緣",
    "X55n0919_002:0763c20": "一句自顯支佛。",
    "X55n0919_002:0763c21": "觀己下。菩薩離三。初是六度。自愍傷己。愍彼觀他。",
    "X55n0919_002:0763c22": "所以下。釋六度相。捨不能亡一句。寄斥藏兼凡。藏同",
    "X55n0919_002:0763c23": "凡故。",
    "X55n0919_002:0763c24": "今觀下。通觀。言三事者。意云根塵受者為三。非施者",
    "X55n0919_002:0764a01": "等。引經不住。證不住塵。塵若不住。根受亦爾。餘五亦",
    "X55n0919_002:0764a02": "然。見根塵空。即見施者等空。義兼兩三。可以意得。",
    "X55n0919_002:0764a03": "如人下。引譬也。住相如暗。眼則無用。不見無相。若有",
    "X55n0919_002:0764a04": "空眼及不住。曰見三事空。是無著慧。諸見皆空。故云",
    "X55n0919_002:0764a05": "種種。",
    "X55n0919_002:0764a06": "直言下。重消經意。經被利根。相猶難解。今准中論以",
    "X55n0919_002:0764a07": "四句推。方名不住。故前文中無四相者。但離六十二",
    "X55n0919_002:0764a08": "為離我人。名為菩薩。非獨初果破見而已。然此但是",
    "X55n0919_002:0764a09": "真諦無相。言六十二見者。大經云。因於五見。生六十",
    "X55n0919_002:0764a10": "二。即是三世二十身并根本二。故六十二。大論廣釋。",
    "X55n0919_002:0764a11": "今此未具恒沙佛法。復能利他。故是通教菩薩界也。",
    "X55n0919_002:0764a12": "問。若通教者。何故云趣。然但云趣。不云不過及不可",
    "X55n0919_002:0764a13": "得。故且屬通。如玄文云。周行十方界。還是瓶處如。今",
    "X55n0919_002:0764a14": "一家文處處引此。一切法趣皆證圓教。但頌委知。言",
    "X55n0919_002:0764a15": "通義別。分別則易。",
    "X55n0919_002:0764a16": "次又觀下。通教佛界。故四德名不涉於別。於真諦中",
    "X55n0919_002:0764a17": "不變故常。無受故樂。非業故我。無惑故淨。",
    "X55n0919_002:0764a18": "如是下。出假也。於彼通空見十四運。故云種種。此屬",
    "X55n0919_002:0764a19": "別教。故云假名。若向四德屬圓。佛者屬菩薩。全無別",
    "X55n0919_002:0764a20": "教相狀。故通佛德。但云虗空及不染等。至此方云假",
    "X55n0919_002:0764a21": "名四運。",
    "X55n0919_002:0764a22": "若空下。中道四運。必於十界空假明中。方名圓中。對",
    "X55n0919_002:0764a23": "前成十。所以前九義當思議。餘五塵語略。但以圓心",
    "X55n0919_002:0764a24": "覺了三諦。",
    "X55n0919_002:0764b01": "次約六作中初空觀者。意與前同。次而由下。假觀。心",
    "X55n0919_002:0764b02": "為十界之由。而云為何事等。毀戒地獄。誑他鬼也。眷",
    "X55n0919_002:0764b03": "屬畜生。勝他脩羅。義讓人也。善即欲天。禪即色界。涅",
    "X55n0919_002:0764b04": "槃二乘。慈悲下。六度。方便下。通教。如此下。別教。空心入",
    "X55n0919_002:0764b05": "假。故云如此。攝空成假。方名恒沙。前辯通教既但成",
    "X55n0919_002:0764b06": "空。今假理亦兼於通別。前指九界。故云如是。九界即",
    "X55n0919_002:0764b07": "空。故成別俗。又觀一運下。中道也。問。文引捨衣。那證",
    "X55n0919_002:0764b08": "六作。答。正引捨服證六作檀。及引佛道以證圓中。此",
    "X55n0919_002:0764b09": "六作中一一具六。六中一一又各具六。即是以五嚴",
    "X55n0919_002:0764b10": "檀。乃至以五嚴智。諸大乘經一切皆爾。今文所用多",
    "X55n0919_002:0764b11": "用楞嚴。如大品中亦有六塵相攝品。攝大乘中有互",
    "X55n0919_002:0764b12": "顯章。今初文中云以大悲眼者。如勝天王云。菩薩行",
    "X55n0919_002:0764b13": "時。見諸眾生同一子想。視之無偏。名大悲眼。眾生於",
    "X55n0919_002:0764b14": "菩薩得無畏者。正當無財運於六作。施其無畏故得",
    "X55n0919_002:0764b15": "名檀。無傷損者。稱理觀之方名無損。即如殃掘無減",
    "X55n0919_002:0764b16": "修也。見罪福法界名無罪福。不為空假所攝。名想不",
    "X55n0919_002:0764b17": "起。想不起故。名無動搖。遍一切處。名為無住。陰即法",
    "X55n0919_002:0764b18": "界。故亦不動。心無前思等者。念念稱理。無先橫思後",
    "X55n0919_002:0764b19": "乃方覺故。一切法中等者。念念法界。何物能問。不得",
    "X55n0919_002:0764b20": "身心等者。不得二邊。邊即中故。禪中既爾。前後例然。",
    "X55n0919_002:0764b21": "語異意同。善須思釋。無受等者。不領受邊。不念著中。",
    "X55n0919_002:0764b22": "不味涅槃。不乱生死。六分者。二手二足及以頭身。",
    "X55n0919_002:0764b23": "雲影如下十喻中說。問。文語通途。如何得知彼經屬",
    "X55n0919_002:0764b24": "圓。答。經明次第六度文竟。佛告堅意。云何一念具行",
    "X55n0919_002:0764c01": "六度。堅意答佛。正用此文。",
    "X55n0919_002:0764c02": "又行中下。重辨禪慧二波羅蜜。皆先舉過。後辨其得。",
    "X55n0919_002:0764c03": "初文舉禪過也。豈法圓融而令生著。今觀下。辨禪得",
    "X55n0919_002:0764c04": "心尚無心。豈更計有楞嚴定處。當知下。重判。",
    "X55n0919_002:0764c05": "行者下。舉慧過。有能計者。以自為麤。況復自高。豈名",
    "X55n0919_002:0764c06": "為慧。著心障智名為智障。一切外道皆自謂是。今既",
    "X55n0919_002:0764c07": "自高。反同外道。豈唯失於中智而已。即反下。次明慧",
    "X55n0919_002:0764c08": "得亦只反照著智之心。觀者是我。及非觀者。謂散心",
    "X55n0919_002:0764c09": "人。中智之心無彼二待。觀者既無下。了計者無所觀",
    "X55n0919_002:0764c10": "亦破。不得下。重破能計。是文正意。故復言之。",
    "X55n0919_002:0764c11": "大論下。引證。破能觀想計有中智。名為戲論。念在意",
    "X55n0919_002:0764c12": "地。戲論通說。說必假心。名戲論心。今滅其本。故念想",
    "X55n0919_002:0764c13": "除。名戲論滅。論為罪因。故論除罪滅。本修中智。由著",
    "X55n0919_002:0764c14": "妨中。故眾罪除。復本常一。如是等者。此無著人方見",
    "X55n0919_002:0764c15": "妙慧。大集等者。所觀能觀名為心心。能如是照。名為",
    "X55n0919_002:0764c16": "常一。",
    "X55n0919_002:0764c17": "如是下。結成。三三昧．道品．六度。名異義同。故六度後",
    "X55n0919_002:0764c18": "亦結三脫。具如第七。又破下。結成諸波羅蜜。破倒故",
    "X55n0919_002:0764c19": "毒滅。毒滅故越有。越有故降魔。降魔故度滿。三倒者。",
    "X55n0919_002:0764c20": "謂心想見即見惑攝。貪嗔癡等即思惑攝。此三倒等。",
    "X55n0919_002:0764c21": "言雖似近。文意皆遠。皆須具於麤細二意。若麤惑者。",
    "X55n0919_002:0764c22": "即是圓人麤惑先除。若細惑者。並約界外。須作麤細",
    "X55n0919_002:0764c23": "一體以釋。",
    "X55n0919_002:0764c24": "攝受下。況釋尚成一切。況三倒等。",
    "X55n0919_002:0765a01": "次更歷下。次以尸為頭。以五嚴之。歷十二事。初明尸",
    "X55n0919_002:0765a02": "歷十二。此中一一別出觀相。不同前文引首楞嚴。初",
    "X55n0919_002:0765a03": "約作受。以事為境。對塵制心。故喻油鉢。六作動止。故",
    "X55n0919_002:0765a04": "曰威儀。油鉢緣(云云)。",
    "X55n0919_002:0765a05": "但名下。斥事。准理亦應合斥持戒。墮苦。如大經云。有",
    "X55n0919_002:0765a06": "四善事墮三惡道。為利持戒即其一也。",
    "X55n0919_002:0765a07": "若得下。明觀意。具如檀中。下四例然。謂觀下。空觀。未",
    "X55n0919_002:0765a08": "見者且舉六受之初。六作文略。即以六道四運為境。",
    "X55n0919_002:0765a09": "二聖為觀四句乃至六十四等。故云種種。所起謂六",
    "X55n0919_002:0765a10": "道。能觀謂能推。能所俱泯方成衍門。不內不外者。明",
    "X55n0919_002:0765a11": "六受空。不去來者。明六作空。能如是下。假觀。直列十",
    "X55n0919_002:0765a12": "戒。不出十界者。事戒尚已斥成觀境。故不復論。淨若",
    "X55n0919_002:0765a13": "虗空。牒前空觀所觀之境。七支無染喻之若空。十戒",
    "X55n0919_002:0765a14": "對觀。至第四卷中方具明之。心既下。中觀。",
    "X55n0919_002:0765a15": "色者色法下。以五嚴尸。文相漸略。色者即能見識。色",
    "X55n0919_002:0765a16": "法即所見色。受者即領受也。此等皆須約圓釋。之檀",
    "X55n0919_002:0765a17": "後列忍者。越却所嚴。色色者等。具足應列色者等三。",
    "X55n0919_002:0765a18": "何但下。況出一切。大意同前。",
    "X55n0919_002:0765a19": "此下。結成。三三昧等文略。但例前文。",
    "X55n0919_002:0765a20": "觀色下。例餘作受。准文亦應更例六作。或是文悞。引",
    "X55n0919_002:0765a21": "法華者。威儀證作。佛道仍通。",
    "X55n0919_002:0765a22": "次歷下。以忍為頭。亦以五嚴。文相更略。但舉事忍及",
    "X55n0919_002:0765a23": "以空觀。初可意等。事忍也。次於違下。空觀。無見別舉",
    "X55n0919_002:0765a24": "六受之初。無作則通舉六作。見即能見。言所見者。謂",
    "X55n0919_002:0765b01": "於見色而計我也。作亦如是。假中結成。一切並略。",
    "X55n0919_002:0765b02": "次歷進中。先述舊釋云無別體。篤。厚也。今應作督字。",
    "X55n0919_002:0765b03": "卒也。勤策也。義而下。今出別體。通義非無。故縱容云",
    "X55n0919_002:0765b04": "義而推之。例無明下。例釋也。如無明惑亦有通別。謂",
    "X55n0919_002:0765b05": "獨頭相應。今且下。正出別相。而非下。斥事。若如大師",
    "X55n0919_002:0765b06": "誦經觀法。則事理具足。",
    "X55n0919_002:0765b07": "今觀下。理觀。初文空觀。念念者。略明中道。文略假觀。",
    "X55n0919_002:0765b08": "不間名精。念念名進。問。若但寄誦經。何關作受。答。通",
    "X55n0919_002:0765b09": "云作受。何必一行具六。故一切善。作受所攝。寄誦經",
    "X55n0919_002:0765b10": "明。不無其理。即對六塵誦而無間。即是於受而行精",
    "X55n0919_002:0765b11": "進。唯對六作。闕於臥嘿。病通臥誦。嘿誦無妨。",
    "X55n0919_002:0765b12": "次歷諸禪。初文事禪。但是下。斥事觀。",
    "X55n0919_002:0765b13": "入定下。理觀。以心況定名。散心尚無。豈更計定。定即",
    "X55n0919_002:0765b14": "事禪。不計定散見禪實相則攝一切。故論第五下引",
    "X55n0919_002:0765b15": "證諸師辨誤。論意正觀九想實相。故行相後說力無",
    "X55n0919_002:0765b16": "畏。不壞法人於第八中尚具諸用。大乘於茲具足佛",
    "X55n0919_002:0765b17": "法。問。餘想發不。答。餘想非無。多在第八。",
    "X55n0919_002:0765b18": "次歷智中文略。但云論文八種解釋。於八種中具有",
    "X55n0919_002:0765b19": "三教。於中具有能嚴所嚴。",
    "X55n0919_002:0765b20": "今且下。正釋。初明世智斥事。四運權下。約理。理即三",
    "X55n0919_002:0765b21": "智。故云如上。歷十一事。故名為餘。",
    "X55n0919_002:0765b22": "問下。料簡。正簡諸度止觀。便亦可六度不出止觀。是",
    "X55n0919_002:0765b23": "故雙列。答文可見。先答六度。次觀如下。答止觀。定室",
    "X55n0919_002:0765b24": "慧燈二事具足。方破大暗。若不等者。小乘尚闕。況大",
    "X55n0919_002:0765c01": "乘耶。浣衣等者。文在大經。如浣垢。先以灰。後以清水。",
    "X55n0919_002:0765c02": "今以楞嚴灰。種智水。浣三惑垢。淨實相衣。刈草者。文",
    "X55n0919_002:0765c03": "在大論。如刈菅草。執寬則傷手。執急則無損。手執如",
    "X55n0919_002:0765c04": "定。刀斷如慧。",
    "X55n0919_002:0765c05": "又般若下。重述般若出正圓意。又般若下。後更重辨。",
    "X55n0919_002:0765c06": "言法界者。攝一切法。一切法者。亦即六度。故重釋云。",
    "X55n0919_002:0765c07": "般若諸法。彼此相即。",
    "X55n0919_002:0765c08": "次諸惡中。初明觀境。夫善惡無定等者。先且通辨未",
    "X55n0919_002:0765c09": "為觀境。以通深故。今從極義而為觀境。言寧起等。乍",
    "X55n0919_002:0765c10": "者。起三途心不生二乘念。毒器者。大論斥三藏菩薩",
    "X55n0919_002:0765c11": "也。大經云自此等者。迦葉於四相品乃自序云。未聞",
    "X55n0919_002:0765c12": "常前未免邪見。今亦如是。未稱理來尚名邪見。此通",
    "X55n0919_002:0765c13": "途說。非如六宗。",
    "X55n0919_002:0765c14": "次若達下。以著為惡。以達為善。相待絕待俱須離著。",
    "X55n0919_002:0765c15": "圓著尚捨。況復餘耶。今就下。別示今境。即重蔽也。",
    "X55n0919_002:0765c16": "前雖下。明觀惡意。儻若純惡。不觀失利。出家下。況釋",
    "X55n0919_002:0765c17": "也。出家猶偏。在家純惡。",
    "X55n0919_002:0765c18": "如佛下。引佛世人觀惡益相。殃掘下。別舉惡人。先明",
    "X55n0919_002:0765c19": "惡人有道。殃掘煞一害多人。人是重境。所煞又多。兼",
    "X55n0919_002:0765c20": "欲害佛。尚能得道。況偏惡耶。祇陀末利等者。出未曾",
    "X55n0919_002:0765c21": "有經。祇陀有破五戒之惡。末利有犯八戒之遂。並有",
    "X55n0919_002:0765c22": "安國利物之善。善財南求。於一一善知識所各得若",
    "X55n0919_002:0765c23": "干法門。至和須密多所得離欲際法門。欲是惡之本",
    "X55n0919_002:0765c24": "也。法門是善之本也。提婆達多本是佛師。豈專邪見。",
    "X55n0919_002:0766a01": "若諸下。結大權示迹淺深難量。一往觀文。如殃掘等",
    "X55n0919_002:0766a02": "似如凡夫。和須蜜多久已入位。須指初為長者妻時。",
    "X55n0919_002:0766a03": "於欲能離。名惡有善。若永為凡夫。如何證得離欲際",
    "X55n0919_002:0766a04": "門。故知殃掘且從迹說。亦以煞為利他法門。令煞人",
    "X55n0919_002:0766a05": "者知有善分。又凡云示者。示為實行。示為惡時。令無",
    "X55n0919_002:0766a06": "量人不敢為惡。縱是大權且從實說。又世人多迷示",
    "X55n0919_002:0766a07": "迹之義。凡諸勝行皆判屬權。若如是者。一切菩薩皆",
    "X55n0919_002:0766a08": "悉虗搆。只緣實惡者墜。改惡者昇。是故聖人示為昇。",
    "X55n0919_002:0766a09": "是故聖人示為昇墜。令實行者改惡從善。是故文云。",
    "X55n0919_002:0766a10": "雖行眾蔽而得成聖。",
    "X55n0919_002:0766a11": "又道不妨下。明善中有惡。如出曜經。只如西土未斷",
    "X55n0919_002:0766a12": "肉時得果者。畢陵尚慢者。得羅漢已。猶以惡口而咄",
    "X55n0919_002:0766a13": "河神。身子生嗔者。得無學後尚似恨佛。",
    "X55n0919_002:0766a14": "譬如下。引譬也。如太虗空都無明暗。明暗約色故有",
    "X55n0919_002:0766a15": "相除。法性太虗無善無惡。但於凡情謂有相除。故約",
    "X55n0919_002:0766a16": "凡小以辨善惡。不相妨者。由聖不二。如是達者方顯",
    "X55n0919_002:0766a17": "菩提。所以令於無中修觀。令見惡性本無之理。",
    "X55n0919_002:0766a18": "若人下。正明修觀。雖用九想。欲想彌增。故令依今四",
    "X55n0919_002:0766a19": "運推撿。恣其意地制其身口。以觀推窮欲必破壞。故",
    "X55n0919_002:0766a20": "云蔽若不起不得修觀。",
    "X55n0919_002:0766a21": "譬中。綸者[糸*系]索也。即釣繩也。亦可作輪。釣法似輪故",
    "X55n0919_002:0766a22": "也。大論云。吞鈎之魚雖在池中。在水不久。行者亦爾。",
    "X55n0919_002:0766a23": "深信般若生死非久。重欲如魚強。觀微如繩弱。恐觀",
    "X55n0919_002:0766a24": "力劣却為欲牽。是故且恣。不可爭牽。觀法如鈎。恣起",
    "X55n0919_002:0766b01": "如餌。餌者食也。欲輸觀便名為入口。長時為遠。少時",
    "X55n0919_002:0766b02": "為近。增盛為浮。微劣為沉。恒以觀觀名為不捨。無使",
    "X55n0919_002:0766b03": "成業以至當來。名為不久。欲壞觀成名為収獲。初成",
    "X55n0919_002:0766b04": "為収。入位為獲。於蔽下。合譬。若無等者。此觀既有治",
    "X55n0919_002:0766b05": "欲之能。縱起重欲彌觀唯妙。故云有魚多大唯佳。數",
    "X55n0919_002:0766b06": "起為多。深重為大。此蔽不久者。復重借喻帖合御進",
    "X55n0919_002:0766b07": "也。大經云。如以呪術呪藥令良。塗屣觸毒。毒為之消。",
    "X55n0919_002:0766b08": "欲如革屣。觀如良藥。塗如用觀。觀成入欲名為觸毒。",
    "X55n0919_002:0766b09": "以欲為門名堪乘御。",
    "X55n0919_002:0766b10": "云何下。別明用觀。貪欲在初者。六蔽三毒並有首故。",
    "X55n0919_002:0766b11": "亦為三觀初空觀中四運即是用觀方法。為當下。正",
    "X55n0919_002:0766b12": "明用觀。且以初運望第二運而為觀法。先列四句。",
    "X55n0919_002:0766b13": "若未下。却覆推撿。即滅而生等者。生滅既反。滅處豈",
    "X55n0919_002:0766b14": "生。生則義違。燈滅處生相反亦爾。若離等者。滅外自",
    "X55n0919_002:0766b15": "生故成無因。滅外生焰亦復如是。若許無因其過最。",
    "X55n0919_002:0766b16": "其生無窮故。乳酪之喻亦復如是。次未貪至無因者。",
    "X55n0919_002:0766b17": "貪雖未起。體性是生。初立句竟。次為即離者。先定。若",
    "X55n0919_002:0766b18": "即下。難不滅是生。即此復生。故成並生。展轉生故。生",
    "X55n0919_002:0766b19": "則無窮。若離下。次推離句。無因同故。故云亦也。若亦",
    "X55n0919_002:0766b20": "滅下。難第三句。若俱存者。如相違能生。是故不可。豈",
    "X55n0919_002:0766b21": "相違法二共為因而能生果。是故互責云不相須。滅",
    "X55n0919_002:0766b22": "與不滅故名不定。定此不因豈生定果。若其下。以一",
    "X55n0919_002:0766b23": "異責相違。不一異不相關豈共為因而能生果。乳滅",
    "X55n0919_002:0766b24": "不滅能成酪者。無有是處。若非下。難第四句。凡立第",
    "X55n0919_002:0766c01": "四皆破第三。破第三故亦責能破。更至第四。云為有",
    "X55n0919_002:0766c02": "無為若俱有無。還同第三。若單有無。復同第二。不異",
    "X55n0919_002:0766c03": "前三何須別立。是故結云。何謂雙非。乳譬准說。假立",
    "X55n0919_002:0766c04": "賓主念念推撿。使一剎那無逃避處。性相俱泯方名",
    "X55n0919_002:0766c05": "即空。",
    "X55n0919_002:0766c06": "次還轉下。准理合有六十四句。現文唯有一十六句。",
    "X55n0919_002:0766c07": "如向四句責生已竟。還轉向句推無生等三。只應合",
    "X55n0919_002:0766c08": "云不生等。三文中乃云生乃至非生不生。多恐文剩。",
    "X55n0919_002:0766c09": "問。不生等三何須推之。答。前雖推生。生蹔不生。或既",
    "X55n0919_002:0766c10": "未破。恐起橫計轉至下三。故更推之。若推無生。應以",
    "X55n0919_002:0766c11": "滅等四句對不生推。第三第四亦復如是。一一復責",
    "X55n0919_002:0766c12": "亦同推生。此乃已成一十六句。從欲至正。從正至已。",
    "X55n0919_002:0766c13": "從已至未。更成三箇一十六句。所以推已復對未者。",
    "X55n0919_002:0766c14": "前息名已。對後名未。恐對後境此心必生。是故此後",
    "X55n0919_002:0766c15": "以已對未。用一十六句。是則初息名已。息已名未。故",
    "X55n0919_002:0766c16": "此未心通對十界門。已但名滅。未名未生。云何並具",
    "X55n0919_002:0766c17": "生等四句。答。觀念念心並是於生。望前後境名已名",
    "X55n0919_002:0766c18": "未。此已未體體是生故。故須推之。若推已未但名滅",
    "X55n0919_002:0766c19": "者。何不難欲及正。但是於生。何得用於不生等三。推",
    "X55n0919_002:0766c20": "法防計理須然也。若纔觀便悟。一觀即是。尚不至二。",
    "X55n0919_002:0766c21": "豈六十四。依無生門及以占察。真如唯一。妙境亦然。",
    "X55n0919_002:0766c22": "然文中初且入空寄次第說。使舉觀便壞一切惑本。",
    "X55n0919_002:0766c23": "是故具論方疏具備。合隨餌時等助之功。良有以也。",
    "X55n0919_002:0766c24": "觀貪欲下。結成空觀。文云雙照者。只是於貪欲假推",
    "X55n0919_002:0767a01": "破為空。假既破已。空假同時。故云雙照。空假既泯復",
    "X55n0919_002:0767a02": "曰雙(云云)照。如是空之與假。只是入空。故注其一。若",
    "X55n0919_002:0767a03": "圓亡照。必須委約三千空假。",
    "X55n0919_002:0767a04": "若蔽恒起下。觀成氣分。問。撿已不起。何得復云而起",
    "X55n0919_002:0767a05": "而照。答。言起照者。明照恒有。未必照於起。今明此觀",
    "X55n0919_002:0767a06": "有破蔽功。故云起照。理須起不起俱照。照不照俱亡。",
    "X55n0919_002:0767a07": "亡不亡咸泯。泯不泯湛然。展轉使稱會空之道。",
    "X55n0919_002:0767a08": "又觀下。假觀。還觀作受一十二事。一一十界名之為",
    "X55n0919_002:0767a09": "假。凡恐濫通。但以三十為准。",
    "X55n0919_002:0767a10": "如是下。中觀。初辨觀相。還指空假。即邊而中方名妙",
    "X55n0919_002:0767a11": "中。如是之言正指空假。於此見中故云分明。幻化指",
    "X55n0919_002:0767a12": "十界。與空指性相。性相即中。三法相即。故無妨礙。此",
    "X55n0919_002:0767a13": "中雙照方是中道。故傅大士獨自詩云。獨自精。其實",
    "X55n0919_002:0767a14": "離聲名。三觀一心融萬品。荊棗藂林皆自平。故知大",
    "X55n0919_002:0767a15": "士亦於作事令修三觀。",
    "X55n0919_002:0767a16": "所以者何下。重釋三觀相即之相。故此法性與蔽相",
    "X55n0919_002:0767a17": "即。極麤對細既成觀竟。餘一切法安非三諦。若蔽礙",
    "X55n0919_002:0767a18": "等者。觀蔽法性。性無起息。起息從蔽。問。若爾。何名體",
    "X55n0919_002:0767a19": "一。答。只緣體一。見性之時何蔽之。是則從理俱無起",
    "X55n0919_002:0767a20": "息。從事蔽性不同。若絕待者。二名俱無。若得此意。但",
    "X55n0919_002:0767a21": "觀法性。誰見起息。只一法性得二空名。",
    "X55n0919_002:0767a22": "無行經下。引證也。經意正令蔽性不二。故重誡之不",
    "X55n0919_002:0767a23": "許分別。淨名下。重引證者。非道即蔽。佛道即性。眾生",
    "X55n0919_002:0767a24": "菩提亦復如是。故得引同即是之言。皆是約性六即",
    "X55n0919_002:0767b01": "簡之。方免諸失。為增上下斷疑也。疑云。何故經中令",
    "X55n0919_002:0767b02": "斷貪欲。是故破云為增上慢凡夫謂證二乘。謂極為",
    "X55n0919_002:0767b03": "此二人說斷貪欲。凡夫癡慢故須令斷。二乘機近故",
    "X55n0919_002:0767b04": "且令斷。若純大菩薩唯論體性。故今觀蔽不為此二。",
    "X55n0919_002:0767b05": "一切塵勞即了因種。五無間業即緣因種。六入七識",
    "X55n0919_002:0767b06": "是正因種。故知欲蔽即法性種。經中別對。今文從通。",
    "X55n0919_002:0767b07": "是故但云蔽即法性。山海色味者。如須彌色。大海醎",
    "X55n0919_002:0767b08": "味。毗曇．俱舍並云妙高四面各有一色。東金．南璃．西",
    "X55n0919_002:0767b09": "銀．北頗。隨其方面水皆同山色。眾生入中亦同其色。",
    "X55n0919_002:0767b10": "海味者。大經云。眾流入海同一醎味。文隔字對。故云",
    "X55n0919_002:0767b11": "山海等一切諸法同一理味。",
    "X55n0919_002:0767b12": "常修下。結位。猶恐迷位故須結之。不云理即者。現修",
    "X55n0919_002:0767b13": "觀故。破蔽根本者。觀法雖頓。惑未頓除。初住方始分",
    "X55n0919_002:0767b14": "破根本。",
    "X55n0919_002:0767b15": "於貪蔽下。結成橫竪。六即淺深故竪。諸度力等故橫。",
    "X55n0919_002:0767b16": "諸善不結者。以少濫故。",
    "X55n0919_002:0767b17": "次觀嗔中。文相漸略。可類知故。亦指重嗔方為今境。",
    "X55n0919_002:0767b18": "鬱謂不暢。勃謂卒起。常恣下。意亦例前。亦合具有六",
    "X55n0919_002:0767b19": "十四句。但是文略。今隨語便但云既不得等。滅是不",
    "X55n0919_002:0767b20": "生從誰等者。推其作受寄主叵得。故名為誰。即空觀",
    "X55n0919_002:0767b21": "也。十界假觀。四德中觀。是為下。引證。前已具引淨名",
    "X55n0919_002:0767b22": "等。故今且略。觀犯戒下。以例餘蔽餘毒兼及諸惑。故",
    "X55n0919_002:0767b23": "云一切。癡帶於邪故云邪癡。則因緣法是其正治。",
    "X55n0919_002:0767b24": "四觀無記者。亦先立觀境。[夢夕+登]瞢者。無所明也。異善惡",
    "X55n0919_002:0767c01": "故。所以下。用觀意逗此人故。大論下。證無記人心似",
    "X55n0919_002:0767c02": "無知。論中既云有於般若。是故得觀。向云奈何。一往",
    "X55n0919_002:0767c03": "折伏。後更開許。故復引論。何者。有為之法三性攝盡。",
    "X55n0919_002:0767c04": "若不觀者觀境不遍。又若任善惡亦無觀慧。何但無",
    "X55n0919_002:0767c05": "記然。且善惡易動。無記難擡。故先抑之。又且從報法。",
    "X55n0919_002:0767c06": "如向所論。總而言之。蔽度之外悉屬無記。",
    "X55n0919_002:0767c07": "觀此下。推令成境。以難緣故。對善惡辨。從異者下。以",
    "X55n0919_002:0767c08": "四句推現。文但有四句推法。防計亦應具須十六。既",
    "X55n0919_002:0767c09": "無四運不慮轉計至六十四。若待於記。亦可望記以",
    "X55n0919_002:0767c10": "為四運。劣故且略。文中但作非合散。應知無記心性",
    "X55n0919_002:0767c11": "與善惡何別。",
    "X55n0919_002:0767c12": "又歷下。歷十二事。事即是處。無記及者例前可知。",
    "X55n0919_002:0767c13": "如此下。結成三觀。初是空。十界是假。法性是中。常寂",
    "X55n0919_002:0767c14": "下。以止觀結。引證同前。無記是癡。即無行經。三毒所",
    "X55n0919_002:0767c15": "攝。不須別引。淨名經意。略亦同前。亦應更對增上慢",
    "X55n0919_002:0767c16": "人及結攝等。但是文略。",
    "X55n0919_002:0767c17": "復次下。以三止觀結前三章。最後善者。指諸惡初通",
    "X55n0919_002:0767c18": "相。善惡圓居最後。是故成漸。如諸思議境。亦圓居最",
    "X55n0919_002:0767c19": "後。況復結文非修行相。善惡俱等者。善惡俱圓故得",
    "X55n0919_002:0767c20": "是頓。言襵牒者。非前二収。不出前二。或善或惡。或空",
    "X55n0919_002:0767c21": "或有。故成不定。初文略判行異理同。以隨自意對三",
    "X55n0919_002:0767c22": "辨別以明(云云)。發動障不同。理觀不別。問。常坐觀三",
    "X55n0919_002:0767c23": "道。常行觀佛相。方等觀道具。法華觀白象。云何得同。",
    "X55n0919_002:0767c24": "答。歷事云別。理觀本同。",
    "X55n0919_002:0768a01": "若但下。不許但事。又不得下。令事有本。方法下。判通",
    "X55n0919_002:0768a02": "別。但三昧非一向須。亦非全無。",
    "X55n0919_002:0768a03": "問下。簡勸修有無防護。鈍根濫行之人故須此簡。若",
    "X55n0919_002:0768a04": "准七佛八菩薩等。非無勸修。據大分說。故且云無。",
    "X55n0919_002:0768a05": "淮河下。明師有自行之失。即淮北。河北耶。空之人濫",
    "X55n0919_002:0768a06": "稱大乘。入惡無觀。故以投虵而喻其人貪欲如虵。觀",
    "X55n0919_002:0768a07": "法如禁。觀欲如投。不善四句。入惡設觀如無禁者。",
    "X55n0919_002:0768a08": "不識下。明教他失。自善既失。後以教他。他亦時有得",
    "X55n0919_002:0768a09": "空見者。便為證驗。盲無下。明弟子謬受。受無教名鈍。",
    "X55n0919_002:0768a10": "數起貪欲為煩惱重。更遇邪師彌增。宿令下。自他俱",
    "X55n0919_002:0768a11": "失。忽輕也。自他失故。民棄王滅。今時吳越餘風尚存。",
    "X55n0919_002:0768a12": "將孤戒為小乘。以合雜為無礙。隨朝尚有。故云未改。",
    "X55n0919_002:0768a13": "史記下。引事類失。初引史記。以類其師妄授之過。故",
    "X55n0919_002:0768a14": "以幽王迷於褒似類損法失。阮藉下。類弟子謬受之",
    "X55n0919_002:0768a15": "失。於中初舉公卿效阮為類。又阮藉愽識而託狂。後",
    "X55n0919_002:0768a16": "代無難而專效(云云)。習三昧者應須觀時為難逢障",
    "X55n0919_002:0768a17": "令於惡修無難。何須捨善從惡。依教修觀。如用文武。",
    "X55n0919_002:0768a18": "無故入惡。如效誕逸妄授邪法。如阮狂酣。弟子妄受。",
    "X55n0919_002:0768a19": "如公卿子。宇文下。明周武信讖以類妄受。圖讖如惡",
    "X55n0919_002:0768a20": "師。周武如弟子。故周武信讖云黑衣當王。而謬以僧",
    "X55n0919_002:0768a21": "為黑衣。故云失也。亦由元嵩魔業者。周武已忌。更加",
    "X55n0919_002:0768a22": "元嵩。故云亦由邪從相許共滅佛法。譬如西施等者。",
    "X55n0919_002:0768a23": "西施心病而嚬。效呻者無病如加醜。冥入惡修。彌增",
    "X55n0919_002:0768a24": "現美。捨善從惡失之逾深。雖引俗書亦非徒設。試為",
    "X55n0919_002:0768b01": "合之會文意。小乘如貧者。大乘富人。修事善人如穴",
    "X55n0919_002:0768b02": "者。習世定人如飛者。是四種人皆蔽惡見。是則小乘",
    "X55n0919_002:0768b03": "涅槃如遠徒。大乘祕藏如杜門。堅固事戒如深潛。期",
    "X55n0919_002:0768b04": "心上界如高逝。更將四句以對四教。四教之人皆悉",
    "X55n0919_002:0768b05": "不喜惡見耶空。三藏斷如貧者。通教即空如富人。別",
    "X55n0919_002:0768b06": "教緣中如穴者。圓教寶所如飛者。色外之空如遠徒。",
    "X55n0919_002:0768b07": "空外無色如杜門。理在惑外如深藏。無非三德如遠",
    "X55n0919_002:0768b08": "逝。彼諸人下。重責欲狗逐入惡雷。無觀凡夫猶如倉",
    "X55n0919_002:0768b09": "蠅。而專入惡如黏欲唾。",
    "X55n0919_002:0768b10": "其師過下。明師差機迷旨之失。此師不達入惡之語。",
    "X55n0919_002:0768b11": "譬如下。更引譬也。熱甚口噤。宜治黃湯。不可惜齒而",
    "X55n0919_002:0768b12": "令損命。重貪如熱甚。失治如口噤。四句如黃湯。觀欲",
    "X55n0919_002:0768b13": "如鑿齒。入惡雖鄙為存慧命。縱惡不觀如不鑿齒。",
    "X55n0919_002:0768b14": "佛亦下。合。通合逗機。惡中有機如快馬。是則利根如",
    "X55n0919_002:0768b15": "快馬。起惡如僻路。聞觀如鞭影。欲息如至路(云云)。",
    "X55n0919_002:0768b16": "若有下善機。佛具下。結過。非有難時。不應用惡。何意",
    "X55n0919_002:0768b17": "純用下。引經類釋。事不獲已令於惡修。汝不觀機。純",
    "X55n0919_002:0768b18": "令用惡。如諸外道純用邪常。故引大經舊醫為例(云",
    "X55n0919_002:0768b19": "云)。故阿含下。引證適時。故增一中佛告比丘。如放牛",
    "X55n0919_002:0768b20": "人。具十一事令群增長。比丘亦爾。具十一事令成道",
    "X55n0919_002:0768b21": "得通(云云)。復次下。以事驗人。又不下。責其差機。淨名",
    "X55n0919_002:0768b22": "下。舉小況凡。自是下。傷歎。則戒海等者。其於佛法猶",
    "X55n0919_002:0768b23": "如死屍。如律(云云)。無令等者。引譬。擯棄無令惡見居",
    "X55n0919_002:0768b24": "淨眾中。如長者宅草尚不容。豈留毒樹。犯輕令海如",
    "X55n0919_002:0768c01": "不受草。重者棄之如去毒樹。",
    "X55n0919_002:0768c02": "復次撿其下。斥師自行行偏違心。初難違心。",
    "X55n0919_002:0768c03": "所以下。簡勸誡意。尚須誡忌豈更勸修。次譬者。入惡",
    "X55n0919_002:0768c04": "稱病如服黃湯。指惡為道名為失度。須備律教裁斷",
    "X55n0919_002:0768c05": "補之。",
    "X55n0919_002:0768c06": "次問者。心觀如水。理性如珠。諸行如風。何益於觀。答",
    "X55n0919_002:0768c07": "中二重。各有譬合可見。於化他中。尚須番番皆具四",
    "X55n0919_002:0768c08": "悉。一一尚成一十六句。",
    "X55n0919_002:0768c09": "問善扶下。約根遮簡。善即上三及隨自意中諸經及",
    "X55n0919_002:0768c10": "善。此善順理可修止觀。惡既乖理何不棄之。以從善",
    "X55n0919_002:0768c11": "修。答約四句故。故須觀惡。大論佛知眾生上中下根。",
    "X55n0919_002:0768c12": "論寄小乘。今通用之。四教咸有。於四句中根鈍遮重",
    "X55n0919_002:0768c13": "俱無所答。身子一聞即悟四諦。不須入惡。次闍王等",
    "X55n0919_002:0768c14": "者。正當於惡有觀之人。闍王造逆。殃掘煞人。聞法便",
    "X55n0919_002:0768c15": "悟豈非觀惡(云云)。次如槃特者。根性極鈍。九十日中",
    "X55n0919_002:0768c16": "不精一偈。而能得果。於今乃是無惡之人。第四句可",
    "X55n0919_002:0768c17": "知。以是下。結勸。通謂乘種信法二行俱可為乘。俱名",
    "X55n0919_002:0768c18": "止觀。故勸行者不可修。",
    "X55n0919_002:0768c19": "大經下。更引以乘戒釋出根遮。經云寧作等者。引證",
    "X55n0919_002:0768c20": "乘也。故梁武願文云。寧作提婆達多長淪惡道。不作",
    "X55n0919_002:0768c21": "鬱頭藍弗蹔得生天(云云)。",
    "X55n0919_002:0768c22": "如醉婆羅下。引證。戒為得果之由。乘必藉戒。亦如戲",
    "X55n0919_002:0768c23": "女蹔披戲弄。尚為遠因。是故乘戒不可不集。",
    "X55n0919_002:0768c24": "第三果報者。果報名通。今意在別。是故須加無障礙",
    "X55n0919_002:0769a01": "言。違寬順狹。妙尅邊通。収教乃周。攝人方遍。故對方",
    "X55n0919_002:0769a02": "便同居曰邊獨。以實報稱順曰妙。故未破無明皆名",
    "X55n0919_002:0769a03": "違。初住已上方名為順。是則六道三藏。菩薩通初二",
    "X55n0919_002:0769a04": "地。兩教二乘方便之位。別圓外凡皆屬有邊。報在界",
    "X55n0919_002:0769a05": "內。准此望之。以或判之。則知方便。實報相狀比類可",
    "X55n0919_002:0769a06": "知。設未出分段者。猶未入滅。所居莊嚴。名為華報。異",
    "X55n0919_002:0769a07": "七種方便者。圓人雖在界內。莊嚴尚勝生彼方便土",
    "X55n0919_002:0769a08": "者。故云也。言七種方便者。人．天．二乘．三教菩薩。",
    "X55n0919_002:0769a09": "問下。料簡。問意者。次第禪門大章第七既名修證。證",
    "X55n0919_002:0769a10": "即是果。與此果報有何差別。答意者。修證但名習因",
    "X55n0919_002:0769a11": "習果。今此報果隔在來世。彼習因果但為報因。及方",
    "X55n0919_002:0769a12": "便土並在變易。小教中無。",
    "X55n0919_002:0769a13": "四裂大網者。破執權實教上之疑。破自他疑故名為",
    "X55n0919_002:0769a14": "通。應曉八教。洞解圓心。方除權實一切疑網。",
    "X55n0919_002:0769a15": "若欲下。裂他也。八相起教位在初住。乃至成佛即指",
    "X55n0919_002:0769a16": "妙覺。即四十二位俱能裂網。起十界身。故云乃至八",
    "X55n0919_002:0769a17": "部等。略如五略生起中已釋。",
    "X55n0919_002:0769a18": "第五歸大處者。初文總序旨歸來意。膠手等者。心性",
    "X55n0919_002:0769a19": "如手。惑著如膠。隨文封滯迷於旨歸。如手有膠觸抅",
    "X55n0919_002:0769a20": "斯著。囈夢難醒等者。夢甚故寢。寢故難醒。法性如眠。",
    "X55n0919_002:0769a21": "無明如夢。僻執如寢。重故難醒。封者閉塞也。諸教諸",
    "X55n0919_002:0769a22": "門各執一隅。故云齊。意局己私情故云齊意。競執等",
    "X55n0919_002:0769a23": "者。以大經春池喻譬上各執。",
    "X55n0919_002:0769a24": "旨歸者下。釋名也。文者教也。旨意也。歸者趣也。譬中",
    "X55n0919_002:0769b01": "所趣所向。譬文旨也。故識教旨達遠理。則不稽教不",
    "X55n0919_002:0769b02": "滯理。譬如下。重譬密教。言密語者。如大經中鹽水器",
    "X55n0919_002:0769b03": "馬一名四實。智臣善知洗時奉水。食時奉鹽。飲時奉",
    "X55n0919_002:0769b04": "器。遊時奉馬。大王但云先陀婆來。章安云。此亦可與",
    "X55n0919_002:0769b05": "四教四門意同。故不許偏計。又自入下。約自行化他",
    "X55n0919_002:0769b06": "分字釋義。",
    "X55n0919_002:0769b07": "次正釋。中二。初正釋三德。次寄旨歸以辨三德。初文",
    "X55n0919_002:0769b08": "總別二解。文中從義多作指字。義當能指。即是旨之",
    "X55n0919_002:0769b09": "能詮名也。指示令他歸三德旨。約自行邊唯作旨字。",
    "X55n0919_002:0769b10": "初云總相者。但總云三。未各開三。故且云總。問。如來",
    "X55n0919_002:0769b11": "久證。今何故云不久自住。答。約化儀說。非約自行。從",
    "X55n0919_002:0769b12": "真起應示同未入。化訖歸寂表自行終。雙林所表亦",
    "X55n0919_002:0769b13": "復如是。次別釋者。一一開三。還對德故名為別。次約",
    "X55n0919_002:0769b14": "不思議者。大同總別。但直爾作三身等名。令知身等",
    "X55n0919_002:0769b15": "不三而三。不一而一。名不思議。顯前總別相即相冥。",
    "X55n0919_002:0769b16": "次更約事理。亦先總次別。初意者。總約障德不異而",
    "X55n0919_002:0769b17": "異。事有新故理無新故。",
    "X55n0919_002:0769b18": "又說者下。別釋三惑以對三德。若達下。結問三德總",
    "X55n0919_002:0769b19": "別之相。言縱橫開合等者。舉例也。文列必先身次智",
    "X55n0919_002:0769b20": "後脫。故名為縱。一一開三故名為橫。亦名為開。三即",
    "X55n0919_002:0769b21": "是一故名為合。發心為始。究竟為終。若約化儀。則鹿",
    "X55n0919_002:0769b22": "菀為始。雙林為終。皆應以不思議等。故云例皆如是。",
    "X55n0919_002:0769b23": "次約旨歸者。能旨能歸即三德教。所旨所歸即三德",
    "X55n0919_002:0769b24": "理。是故更約一重釋之。",
    "X55n0919_002:0769c01": "旨歸三德下。會異名也。三德既収一切諸法。故應須",
    "X55n0919_002:0769c02": "會諸法異名。當知下。結。相即法身。說即般若。力即解",
    "X55n0919_002:0769c03": "脫。三德皆言種種者。一一各具一切德用。然復各各",
    "X55n0919_002:0769c04": "更互相具。",
    "X55n0919_002:0769c06": "止觀輔行搜要記卷第二"
}