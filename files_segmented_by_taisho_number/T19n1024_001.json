{
    "T19n1024_001:0717c05": "無垢淨光大陀羅尼經",
    "T19n1024_001:0717c07": "唐天竺三藏彌陀山奉　詔譯",
    "T19n1024_001:0717c08": "如是我聞。一時佛在迦毘羅城大精舍中。與",
    "T19n1024_001:0717c09": "大比丘眾無量人俱。復有無量百千億那由",
    "T19n1024_001:0717c10": "他菩薩摩訶薩。其名曰除一切蓋障菩薩。執",
    "T19n1024_001:0717c11": "金剛主菩薩。觀世音菩薩。文殊師利菩薩。",
    "T19n1024_001:0717c12": "普賢菩薩。無盡意菩薩。彌勒菩薩。如是等",
    "T19n1024_001:0717c13": "而為上首。復有無量天龍夜叉乾闥婆阿修",
    "T19n1024_001:0717c14": "羅迦樓羅緊那羅摩睺羅伽人非人等。無量",
    "T19n1024_001:0717c15": "大眾恭敬圍遶而為說法。時彼城中有大婆",
    "T19n1024_001:0717c16": "羅門。名劫比羅戰茶。歸敬外道不信佛法。",
    "T19n1024_001:0717c17": "有善相師而告之言。大婆羅門汝却後七日",
    "T19n1024_001:0717c18": "必當命終。時婆羅門聞是語已。心懷愁惱驚",
    "T19n1024_001:0717c19": "懼怖畏。作是思惟誰能救我我當依誰。復作",
    "T19n1024_001:0717c20": "是念沙門瞿曇稱一切智證一切智。我當詣",
    "T19n1024_001:0717c21": "彼。彼若實是一切智者。必當說我憂怖之",
    "T19n1024_001:0717c22": "事。作是念已即往佛所。於眾會前遙觀如來。",
    "T19n1024_001:0717c23": "意欲請問而懷猶豫。時釋迦如來於三世法",
    "T19n1024_001:0717c24": "無不明見。知婆羅門心之所念。以慈軟音而",
    "T19n1024_001:0717c25": "告之言。大婆羅門汝却後七日定當命終。墮",
    "T19n1024_001:0717c26": "可畏處阿鼻地獄從此復入十六地獄。出已",
    "T19n1024_001:0717c27": "復受旃陀羅身。命終之後復生猪中。恒居臭",
    "T19n1024_001:0717c28": "泥常食糞穢。壽命長時多受眾苦。後得為人",
    "T19n1024_001:0717c29": "貧窮下賤。不淨臭穢醜形黑瘦。乾枯癩病人",
    "T19n1024_001:0718a01": "不喜見。其咽如針恒乏飲食。得人捶打受大",
    "T19n1024_001:0718a02": "苦惱。時婆羅門聞是語已。生大恐怖悲泣憂",
    "T19n1024_001:0718a03": "愁。疾至佛所頂禮雙足。而白佛言如來即是",
    "T19n1024_001:0718a04": "救濟一切諸眾生者。我今悔過歸命世尊。唯",
    "T19n1024_001:0718a05": "願救我大地獄苦。佛言大婆羅門此迦毘羅",
    "T19n1024_001:0718a06": "城三岐道處有古佛塔。於中現有如來舍利。",
    "T19n1024_001:0718a07": "其塔崩壞汝應往彼重更修理。及造相輪橖",
    "T19n1024_001:0718a08": "寫陀羅尼。以置其中興大供養。依法七遍念",
    "T19n1024_001:0718a09": "誦神呪。令汝命根還復增長。久後壽終生極",
    "T19n1024_001:0718a10": "樂界。於百千劫受大勝樂。次後復於妙喜世",
    "T19n1024_001:0718a11": "界。亦百千劫如前受樂。後復於諸兜率天宮。",
    "T19n1024_001:0718a12": "亦百千劫相續受樂。一切生處常憶宿命。除",
    "T19n1024_001:0718a13": "一切障滅一切罪。永離一切地獄等苦。常見",
    "T19n1024_001:0718a14": "諸佛恒為如來之所攝護。婆羅門若有比丘",
    "T19n1024_001:0718a15": "比丘尼優婆塞優婆夷善男女等。或有短命",
    "T19n1024_001:0718a16": "或多病者。應修故塔或造小泥塔。依法書寫",
    "T19n1024_001:0718a17": "陀羅尼呪。呪索作壇。由此福故命將盡者。",
    "T19n1024_001:0718a18": "復更增壽。諸病苦者皆得除愈。永離地獄畜",
    "T19n1024_001:0718a19": "生餓鬼。耳尚不聞地獄之聲。何況身受。時婆",
    "T19n1024_001:0718a20": "羅門聞此語已心懷歡喜。即欲往彼故壞塔所",
    "T19n1024_001:0718a21": "依教修營。時眾會中除蓋障菩薩。從坐而起",
    "T19n1024_001:0718a22": "合掌白佛言世尊。何者是彼陀羅尼法。而能",
    "T19n1024_001:0718a23": "生長福德善。根佛言有大陀羅尼。名最勝無",
    "T19n1024_001:0718a24": "垢清淨光明大壇場法。諸佛以此安慰眾生。",
    "T19n1024_001:0718a25": "若有聞此陀羅尼者。滅五逆罪閉地獄門。除",
    "T19n1024_001:0718a26": "滅慳貪嫉妬罪垢。命短促者皆得延壽。諸吉",
    "T19n1024_001:0718a27": "祥事無不成辦。時除蓋障菩薩復白佛言。世",
    "T19n1024_001:0718a28": "尊願佛說此陀羅尼法。令一切眾生得長壽",
    "T19n1024_001:0718a29": "故。淨除一切諸罪障故。為一切眾生作大明",
    "T19n1024_001:0718b01": "故。爾時世尊聞是請已。即於頂上放大光明。",
    "T19n1024_001:0718b02": "遍照三千大千世界。遍覺一切諸如來已。還",
    "T19n1024_001:0718b03": "歸本處從佛頂入。時佛即以美妙悅意迦陵",
    "T19n1024_001:0718b04": "頻伽和雅之音。而說呪曰。",
    "T19n1024_001:0718b05": "南謨颯哆颯怛底(顛以反下同)弊(毘也反脣聲一)三藐三",
    "T19n1024_001:0718b06": "佛陀俱胝喃(奴暗反下同二)鉢唎戍(輸聿反下同)陀摩捺娑",
    "T19n1024_001:0718b07": "(三)薄(去聲引)質多鉢唎底瑟恥哆喃(四)南謨薄",
    "T19n1024_001:0718b08": "伽跋底阿彌多喻殺寫恒他揭怛寫(五)晻(引聲六)",
    "T19n1024_001:0718b09": "怛他揭多戍第(七)阿喻毘輸達儞(八)僧[日*歇](呵葛反)",
    "T19n1024_001:0718b10": "羅僧喝羅(九)薩婆怛他揭多毘唎耶跋麗娜(十)",
    "T19n1024_001:0718b11": "鉢剌底僧喝囉阿喻(十一)薩麼囉薩麼囉(十二)",
    "T19n1024_001:0718b12": "薩婆怛他揭多三昧焰(十三)菩提菩提(十四)勃地",
    "T19n1024_001:0718b13": "(亭也反下同)毘勃地(十五)菩馱也菩馱也(十六)薩婆播",
    "T19n1024_001:0718b14": "波(引)阿伐喇拏(上)毘戍第(十七)毘揭多末羅珮焰",
    "T19n1024_001:0718b15": "(十八)蘇勃馱勃第(十九)虎嚕虎嚕莎(引)訶(引",
    "T19n1024_001:0718b16": "二十)",
    "T19n1024_001:0718b17": "佛言除蓋障此是根本陀羅尼呪。若欲作此",
    "T19n1024_001:0718b18": "法者。當於月八日或十三日。或十四日或十",
    "T19n1024_001:0718b19": "五日。右遶舍利塔滿七十七匝。誦此陀羅尼",
    "T19n1024_001:0718b20": "亦七十七遍。應當作壇於上護淨。書寫此呪",
    "T19n1024_001:0718b21": "滿七十七本。尊重法故於書寫人。以香花飲",
    "T19n1024_001:0718b22": "食淨衣洗浴。塗香熏香而為供養。或施七寶",
    "T19n1024_001:0718b23": "或隨力施。當持呪本置於塔中供養此塔。或",
    "T19n1024_001:0718b24": "作小泥塔滿足七十七。各以一本置於塔中",
    "T19n1024_001:0718b25": "而興供養如法作已。命欲盡者而更延壽。一",
    "T19n1024_001:0718b26": "切宿障諸惡趣業悉皆滅盡。永離地獄餓鬼",
    "T19n1024_001:0718b27": "畜生。所生之處常憶宿命。一切所願皆得滿",
    "T19n1024_001:0718b28": "足。則為已得七十七億諸如來所而種善根。",
    "T19n1024_001:0718b29": "一切眾病及諸煩惱咸得消除。",
    "T19n1024_001:0718c01": "若人病重命將欲盡。當為作方壇。於上畫作",
    "T19n1024_001:0718c02": "種種形狀(所謂輪形金剛杵形蠡形戟形月字形蓮花形四角畫蓮花上安瓶)瓶滿",
    "T19n1024_001:0718c03": "香水置於四角。布列香鑪燒眾名香。以五色",
    "T19n1024_001:0718c04": "鉢盛種種食及三白食(謂乳酪粳米飯)復以五鉢(各盛香花水及",
    "T19n1024_001:0718c05": "粳米)壇上供養。種種飲食盛滿一器。及水一瓶",
    "T19n1024_001:0718c06": "置壇中心。於壇近邊畫作毘那夜迦像。頂上",
    "T19n1024_001:0718c07": "安燈。將彼病人在於壇西。面向此壇。盛一器",
    "T19n1024_001:0718c08": "食對病人前置於壇上。呪師要須清淨如法。",
    "T19n1024_001:0718c09": "呪此病人七十七遍。令將死之人惛冥七日。",
    "T19n1024_001:0718c10": "命續識還如從夢覺。",
    "T19n1024_001:0718c11": "若有護淨日別一遍。誦念此呪滿足百年。是",
    "T19n1024_001:0718c12": "人命終生極樂界。若一切時常念誦者。乃至",
    "T19n1024_001:0718c13": "菩提恒憶宿命。永離夭壽及諸惡趣。",
    "T19n1024_001:0718c14": "若復有人為於亡者稱其名字。至心誦呪滿",
    "T19n1024_001:0718c15": "七十七遍。若彼亡人墮惡趣者。應時即得離",
    "T19n1024_001:0718c16": "惡道苦生天受樂。或稱彼名依法書寫此陀",
    "T19n1024_001:0718c17": "羅尼。置佛塔中如法供養。亦令亡者得離惡",
    "T19n1024_001:0718c18": "趣生於天上。或復得生兜率天宮。乃至菩提",
    "T19n1024_001:0718c19": "不墮惡道。",
    "T19n1024_001:0718c20": "若有善男子善女人。於此佛塔或右遶或禮",
    "T19n1024_001:0718c21": "拜或供養者。當得授記於阿耨多羅三藐三",
    "T19n1024_001:0718c22": "菩提而不退轉。一切宿障一切罪業悉皆消",
    "T19n1024_001:0718c23": "滅。不至飛鳥畜生之類。至此塔影當得永離",
    "T19n1024_001:0718c24": "畜生惡趣。若有五無間罪或在塔影。或觸彼",
    "T19n1024_001:0718c25": "塔皆得除滅。置塔之處無諸邪魅夜叉羅剎。",
    "T19n1024_001:0718c26": "富單那毘舍闍等。惡獸惡龍毒虫毒草。亦無",
    "T19n1024_001:0718c27": "魍魎諸惡鬼神奪精氣者。亦無刀兵水火霜",
    "T19n1024_001:0718c28": "雹饑饉。橫死惡夢不祥苦惱之事。於彼國土",
    "T19n1024_001:0718c29": "若有諸惡先相現時。其塔即便現於神變出",
    "T19n1024_001:0719a01": "大光焰。令彼諸惡不祥之事無不殄滅。若復",
    "T19n1024_001:0719a02": "於彼有惡心眾生。或是怨讎及怨伴侶并諸",
    "T19n1024_001:0719a03": "劫盜寇賊等類欲壞此國。其塔亦便出大火",
    "T19n1024_001:0719a04": "光。即於其處現諸兵仗。惡賊見已自然退散。",
    "T19n1024_001:0719a05": "常有一切諸天善神守護其國。於國四周各",
    "T19n1024_001:0719a06": "百由旬結成大界。其中男女乃至畜生。無諸",
    "T19n1024_001:0719a07": "疫癘疾苦鬪諍。不作一切非法之事。其餘呪",
    "T19n1024_001:0719a08": "術所不能壞。是名根本陀羅尼法。善男子今",
    "T19n1024_001:0719a09": "為汝說相輪橖中陀羅尼法。即說呪曰。",
    "T19n1024_001:0719a10": "唵(引一)薩婆怛他揭多毘補羅曳(栘熱反下同)瑟[打-丁+致](竹几",
    "T19n1024_001:0719a11": "反下同二)末尼羯諾迦(舉佉反)曷喇折哆(上三)毘菩瑟哆",
    "T19n1024_001:0719a12": "曳瑟[打-丁+致](四)杜嚕杜嚕(五)三曼哆尾嚕吉帝(六)",
    "T19n1024_001:0719a13": "薩囉薩囉播跛尾輸達尼(七)菩達尼三菩",
    "T19n1024_001:0719a14": "達尼(八)鉢囉(上)伐囉(上)曳瑟[打-丁+致]伐囇(九)末尼脫",
    "T19n1024_001:0719a15": "誓(十)鶻嚕止囉(上)末羅毘戍第(十一)吽(引)吽莎",
    "T19n1024_001:0719a16": "(引)訶(十二)",
    "T19n1024_001:0719a17": "善男子應當如法。書寫此呪九十九本。於相",
    "T19n1024_001:0719a18": "輪橖四周安置。又寫此呪及功能法。於橖中",
    "T19n1024_001:0719a19": "心密覆安處。如是作已。則為建立九萬九千",
    "T19n1024_001:0719a20": "相輪橖已。亦為安置九萬九千佛舍利已。亦",
    "T19n1024_001:0719a21": "為已造九萬九千佛舍利塔。亦為已造九萬",
    "T19n1024_001:0719a22": "九千八大寶塔。亦為已造九萬九千菩提場",
    "T19n1024_001:0719a23": "塔。若造一小泥塔。於中安置此陀羅尼者。則",
    "T19n1024_001:0719a24": "為已造九萬九千諸小寶塔。若有眾生右遶",
    "T19n1024_001:0719a25": "此塔。或禮一拜或一合掌。或以一花或以一",
    "T19n1024_001:0719a26": "香。燒香塗香鈴鐸幡蓋而供養者。則為供養",
    "T19n1024_001:0719a27": "九萬九千諸佛塔已。是則成就廣大善根福",
    "T19n1024_001:0719a28": "德之聚。若有飛鳥蚊虻蠅等至塔影中。當得",
    "T19n1024_001:0719a29": "授記於阿耨多羅三藐三菩提而不退轉。若",
    "T19n1024_001:0719b01": "遙見此塔或聞鈴聲或聞其名。彼人所有五",
    "T19n1024_001:0719b02": "無間業。一切罪障皆得消滅。常為一切諸佛",
    "T19n1024_001:0719b03": "護念。得於如來清淨之道。是名相輪陀羅尼",
    "T19n1024_001:0719b04": "法。善男子今為汝說修造佛塔陀羅尼法。即",
    "T19n1024_001:0719b05": "說呪曰。",
    "T19n1024_001:0719b06": "唵(引一)薩婆怛他揭多(二)末羅毘輸達尼(三)鍵",
    "T19n1024_001:0719b07": "陀鞞梨鉢娜伐囇(四)鉢囉底僧塞迦囉(五)怛",
    "T19n1024_001:0719b08": "他揭多馱都達麗(六)達囉達囉(七)珊達囉珊",
    "T19n1024_001:0719b09": "達囉(八)薩婆怛他揭多(九)阿地瑟恥帝莎(引)訶",
    "T19n1024_001:0719b10": "(十)",
    "T19n1024_001:0719b11": "若有比丘比丘尼優婆塞優婆夷。若自造塔",
    "T19n1024_001:0719b12": "若教人造。若修故塔若作小塔。或以泥作或",
    "T19n1024_001:0719b13": "用甎石。應先呪滿一千八遍然後造作。其塔",
    "T19n1024_001:0719b14": "分量或如爪甲。或長一肘乃至由旬。以其呪",
    "T19n1024_001:0719b15": "力及至心故。於泥等塔中出妙香氣。所謂牛",
    "T19n1024_001:0719b16": "頭栴檀赤白栴檀。龍[腦-月+骨]麝香欝金香等及天",
    "T19n1024_001:0719b17": "香氣。自作教人皆得成就廣大善根福德之",
    "T19n1024_001:0719b18": "聚。命若短促便得延壽。後臨終時得見九十",
    "T19n1024_001:0719b19": "九億百千那由他佛。常為一切諸佛憶念。而",
    "T19n1024_001:0719b20": "與授記生極樂界。壽命九十九億百千那由",
    "T19n1024_001:0719b21": "他歲。常得宿命天眼天身天耳天鼻。天栴檀",
    "T19n1024_001:0719b22": "香從其身出。口中常出優鉢羅花香。得五神",
    "T19n1024_001:0719b23": "通於阿耨多羅三藐三菩提得不退轉。若呪",
    "T19n1024_001:0719b24": "香泥下至極少。如芥子許塗此塔上。彼人亦",
    "T19n1024_001:0719b25": "得如上所說大福德聚。",
    "T19n1024_001:0719b26": "若比丘比丘尼優婆塞優婆夷。如法書寫陀",
    "T19n1024_001:0719b27": "羅尼法。以清淨心尊重供養如佛無異。於書",
    "T19n1024_001:0719b28": "寫人亦增上供養。如前所說書呪印已。置於",
    "T19n1024_001:0719b29": "塔中及所修塔內并相輪橖中如法成就。是",
    "T19n1024_001:0719c01": "人當得廣大善根福德之聚。佛說此陀羅尼",
    "T19n1024_001:0719c02": "印法時。十方一切諸佛如來同聲讚言。善哉",
    "T19n1024_001:0719c03": "善哉釋迦牟尼如來應正等覺。乃能善說此",
    "T19n1024_001:0719c04": "大陀羅尼印法。令一切眾生皆無空過。獲大",
    "T19n1024_001:0719c05": "利益攝大福聚。乃至於阿耨多羅三藐三菩",
    "T19n1024_001:0719c06": "提得不退轉。",
    "T19n1024_001:0719c07": "爾時眾中天龍八部。及諸菩薩執金剛主。四",
    "T19n1024_001:0719c08": "王帝釋梵天王。那羅延摩醯首羅。摩尼跋陀",
    "T19n1024_001:0719c09": "羅補那跋陀。及跋羅神夜摩神婆樓摩神。",
    "T19n1024_001:0719c10": "俱薜羅神婆颯婆神諸仙眾等。聞此法已起",
    "T19n1024_001:0719c11": "厭離心。調伏柔軟生大歡喜。以大音聲互相",
    "T19n1024_001:0719c12": "謂言。希有希有諸佛如來。希有希有真正妙",
    "T19n1024_001:0719c13": "法。希有希有此陀羅尼印法。如來所說甚難",
    "T19n1024_001:0719c14": "值遇。是時劫比羅戰茶大婆羅門。聞此大功",
    "T19n1024_001:0719c15": "德殊勝利益大陀羅尼法印。即得明達法性",
    "T19n1024_001:0719c16": "遠塵離垢。斷諸煩惱滅諸罪障壽命延長。生",
    "T19n1024_001:0719c17": "大歡喜踊躍無量。令一切眾生亦皆當得心",
    "T19n1024_001:0719c18": "意清淨。",
    "T19n1024_001:0719c19": "爾時除蓋障菩薩摩訶薩。持一寶臺種種眾",
    "T19n1024_001:0719c20": "寶間錯莊嚴。以佛莊嚴而莊嚴之。愛樂法故",
    "T19n1024_001:0719c21": "供養如來。右遶三匝頂禮佛足。而白佛言世",
    "T19n1024_001:0719c22": "尊此大陀羅尼壇場法印甚難值遇。世尊說",
    "T19n1024_001:0719c23": "此一切眾生妙法庫藏鎮閻浮提。令諸眾生",
    "T19n1024_001:0719c24": "種大善根。施其壽命消滅煩惱。我今亦當為",
    "T19n1024_001:0719c25": "令眾生種善根故。供養一切諸如來故。今於",
    "T19n1024_001:0719c26": "佛前說自心印陀羅尼法。即說呪曰。",
    "T19n1024_001:0719c27": "南謨薄伽伐帝納婆納伐底喃(一)三藐三佛陀",
    "T19n1024_001:0719c28": "俱胝那庾多設多索訶薩羅(引)喃(二)南謨薩婆",
    "T19n1024_001:0719c29": "儞伐囉拏(去聲)毘瑟劍鼻尼(引)菩提薩埵也(三)",
    "T19n1024_001:0720a01": "唵(引四)覩嚕覩嚕(五)薩婆阿伐囉拏毘戍達尼(六)",
    "T19n1024_001:0720a02": "薩婆怛他揭多摩庾播喇尼(七)毘布麗(八)眤",
    "T19n1024_001:0720a03": "末麗薩婆悉陀南摩塞訖栗帝(九)跋羅跋囉",
    "T19n1024_001:0720a04": "(十)薩婆薩埵縛盧羯尼(十一)吽(引)薩婆尼伐囉",
    "T19n1024_001:0720a05": "拏(上聲)毘瑟劍毘泥(十二)薩婆播波毘燒達尼",
    "T19n1024_001:0720a06": "莎訶(引十三)",
    "T19n1024_001:0720a07": "世尊此陀羅尼是九十九億諸佛所說。若有",
    "T19n1024_001:0720a08": "至心暫念誦者。一切罪業悉皆消滅。若有依",
    "T19n1024_001:0720a09": "法書寫此呪。滿九十九本置於塔中或塔四",
    "T19n1024_001:0720a10": "周。有人禮拜及以讚歎。或以香花塗香燈燭",
    "T19n1024_001:0720a11": "供養此塔。彼善男女於現生中。滅一切罪除",
    "T19n1024_001:0720a12": "一切障滿一切願。則為供養九十九億百千",
    "T19n1024_001:0720a13": "那由他恒河沙等諸如來已。亦為供養九十",
    "T19n1024_001:0720a14": "九億百千那由他恒河沙等舍利塔已。是則",
    "T19n1024_001:0720a15": "成就廣大善根福德之聚。若有比丘於月八",
    "T19n1024_001:0720a16": "日十三日。十四日十五日。洗浴護淨著鮮潔",
    "T19n1024_001:0720a17": "衣。於一日一夜而不飲食。或時唯食三種白",
    "T19n1024_001:0720a18": "食。右繞佛塔誦此陀羅尼滿一百八遍。百千",
    "T19n1024_001:0720a19": "劫罪及五無間皆得除滅。我除蓋障即為現",
    "T19n1024_001:0720a20": "身。令其所願皆悉滿足。得見一切諸佛如來。",
    "T19n1024_001:0720a21": "若有誦滿二百八遍得諸禪定。若有誦滿三",
    "T19n1024_001:0720a22": "百八遍。得淨一切障三昧。若有誦滿四百八",
    "T19n1024_001:0720a23": "遍。得四大天王常來親近現身衛護。加其身",
    "T19n1024_001:0720a24": "心增大威德。若有誦滿五百八遍。攝得無量",
    "T19n1024_001:0720a25": "阿僧祇不可量諸大善根。若有誦滿六百八",
    "T19n1024_001:0720a26": "遍。便得此呪根本法成就。為持呪天仙。若",
    "T19n1024_001:0720a27": "有誦滿七百八遍。得大威德具足光明。若有",
    "T19n1024_001:0720a28": "誦滿八百八遍得心清淨。若有誦滿九百八",
    "T19n1024_001:0720a29": "遍得五根清淨。若有誦滿一千八遍。當得須",
    "T19n1024_001:0720b01": "陀洹果。若誦滿二千遍當得斯陀含果。若誦",
    "T19n1024_001:0720b02": "滿三千遍當得阿那含果。若誦滿四千遍當",
    "T19n1024_001:0720b03": "得阿羅漢果。若誦滿五千遍當得辟支佛果。",
    "T19n1024_001:0720b04": "若誦滿六千遍當得普賢地。若誦滿七千",
    "T19n1024_001:0720b05": "遍當得初地。若滿八千遍當得第五地。若滿",
    "T19n1024_001:0720b06": "九千遍當得普門陀羅尼。若滿十千遍當得",
    "T19n1024_001:0720b07": "不動地。若復滿十一千遍當得如來地。成大",
    "T19n1024_001:0720b08": "人相大師子吼。",
    "T19n1024_001:0720b09": "若復有人欲於現生。成就功德大利益者。應",
    "T19n1024_001:0720b10": "修故塔誦呪右遶滿百八遍。心中所願無不",
    "T19n1024_001:0720b11": "成滿。時釋迦牟尼佛讚除蓋障言。善哉善哉",
    "T19n1024_001:0720b12": "善男子。汝能如是隨順如來所演呪法而助",
    "T19n1024_001:0720b13": "宣說。時執金剛大夜叉主。白佛言世尊。此大",
    "T19n1024_001:0720b14": "呪王陀羅尼法。同如來藏亦如佛塔。世尊以",
    "T19n1024_001:0720b15": "此勝法鎮閻浮提。令一切眾生皆得解脫。能",
    "T19n1024_001:0720b16": "於後時作大佛事。佛言執金剛主。此大呪法",
    "T19n1024_001:0720b17": "若在世時同如來在。以其能作佛所作事。少",
    "T19n1024_001:0720b18": "有所作成大福聚。況多功用所獲善根。假使",
    "T19n1024_001:0720b19": "百千億那由他恒河沙諸佛說不能盡。佛眼",
    "T19n1024_001:0720b20": "所見不可為喻。不可量不可說。執金剛主言。",
    "T19n1024_001:0720b21": "以何因緣少用功力成大福聚。佛言諦聽當",
    "T19n1024_001:0720b22": "為汝說。若比丘比丘尼優婆塞優婆夷。欲得",
    "T19n1024_001:0720b23": "滿足大功德聚。當依前法書寫此四大陀羅",
    "T19n1024_001:0720b24": "尼呪法之王各九十九本。然後於佛塔前。造",
    "T19n1024_001:0720b25": "一方壇牛糞塗地。於壇四角置香水滿瓶。香",
    "T19n1024_001:0720b26": "鑪布列以供養。鉢(盛香花水粳米)置於壇上。及三味",
    "T19n1024_001:0720b27": "食(烏麻菉豆粳米和煮)并三白食。各置瓶中布於壇上。種",
    "T19n1024_001:0720b28": "種果子數滿九十九。并四種食一切所須。及",
    "T19n1024_001:0720b29": "諸香花皆置其上。以陀羅尼呪置相輪橖中",
    "T19n1024_001:0720c01": "及塔四周。以呪王法置於塔內。想十方佛至",
    "T19n1024_001:0720c02": "心誦念此陀羅尼。即說呪曰。",
    "T19n1024_001:0720c03": "南謨納婆納伐底喃怛他揭多俱胝喃(一)弶伽",
    "T19n1024_001:0720c04": "捺地婆盧迦三摩喃(二)唵(引三)毘補麗毘末麗",
    "T19n1024_001:0720c05": "(四)鉢囉伐麗(五)市那(上)伐麗(六)薩囉薩囉(七)薩",
    "T19n1024_001:0720c06": "婆怛他揭多馱都揭鞞(八)薩底(丁耶反)地瑟恥帝",
    "T19n1024_001:0720c07": "薩(引)訶(九)阿(引)那(夷我反下同)咄都飯尼莎(引)訶(十)薩",
    "T19n1024_001:0720c08": "婆提婆那婆阿耶弭(十一)勃陀阿地瑟侘那",
    "T19n1024_001:0720c09": "(上十二)三摩也莎(引)訶(十三)",
    "T19n1024_001:0720c10": "應燒香相續誦此陀羅尼呪二十八遍。即時",
    "T19n1024_001:0720c11": "八大菩薩八大夜叉王。執金剛夜叉主。四王",
    "T19n1024_001:0720c12": "帝釋梵天王。那羅延摩醯首羅。各以自手共",
    "T19n1024_001:0720c13": "持彼塔及相輪橖。亦有九十九億百千那由",
    "T19n1024_001:0720c14": "他恒河沙諸佛。皆至此處加持彼塔。安佛舍",
    "T19n1024_001:0720c15": "利由加持故。令塔猶如大摩尼寶。是人由此",
    "T19n1024_001:0720c16": "則為已造九十九億百千那由他諸大寶塔。",
    "T19n1024_001:0720c17": "由此當得廣大善根。壽命延長身淨無垢。眾",
    "T19n1024_001:0720c18": "病悉除災障殄滅。若見此塔者滅五逆罪。聞",
    "T19n1024_001:0720c19": "塔鈴聲消諸一切惡業。捨身當生極樂世界。",
    "T19n1024_001:0720c20": "若有傳聞此塔名者當得阿鞞跋致。下至鳥",
    "T19n1024_001:0720c21": "獸得聞其聲。離畜生趣永不復受。當得廣大",
    "T19n1024_001:0720c22": "福德之聚。",
    "T19n1024_001:0720c23": "若復有人欲得滿足六波羅蜜者。當作方壇",
    "T19n1024_001:0720c24": "先以牛糞塗。後以淨土而覆其上。灑以香湯",
    "T19n1024_001:0720c25": "滑淨塗拭。五供養鉢置於壇上。寫前四種陀",
    "T19n1024_001:0720c26": "羅尼呪各九十九本。手作小塔滿九十九。於",
    "T19n1024_001:0720c27": "此塔中各置一本。其相輪呪還置小塔相輪",
    "T19n1024_001:0720c28": "橖中。行列壇上以諸香花供養旋遶七遍。誦",
    "T19n1024_001:0720c29": "此陀羅尼曰。",
    "T19n1024_001:0721a01": "南謨納婆納伐底喃怛他揭多(一)弶伽捺地",
    "T19n1024_001:0721a02": "婆盧迦(二)俱胝那庾多設多索訶薩囉喃(三)唵",
    "T19n1024_001:0721a03": "(引四)普怖哩(五)折里尼(六)折哩慕(上)哩忽哩(七)社",
    "T19n1024_001:0721a04": "邏跋(上)哩莎(引)訶(八)",
    "T19n1024_001:0721a05": "若依此法而受持者。六波羅蜜悉皆成滿。",
    "T19n1024_001:0721a06": "是則同造九十九億百千那由他恒河沙等七",
    "T19n1024_001:0721a07": "寶塔已。是則供養九十九億百千那由他如",
    "T19n1024_001:0721a08": "來應正等覺。皆以諸天大供養雲。種種莊嚴",
    "T19n1024_001:0721a09": "諸天宮殿。諸天供具而為供養。彼諸如來皆",
    "T19n1024_001:0721a10": "悉憶念此善男女。令其當得廣大善根福德",
    "T19n1024_001:0721a11": "之聚。若有於此呪王。如法書寫受持讀誦。供",
    "T19n1024_001:0721a12": "養恭敬佩於身上。以呪威力擁護是人。令諸",
    "T19n1024_001:0721a13": "怨家及怨朋黨。一切夜叉羅剎富單那等。皆",
    "T19n1024_001:0721a14": "於此人不能為惡。各懷恐怖逃散諸方。若有",
    "T19n1024_001:0721a15": "得共彼人語者。亦得除滅五無間業。若有得",
    "T19n1024_001:0721a16": "聞此人語聲。或在其影或觸其身。令彼一切",
    "T19n1024_001:0721a17": "宿障重罪皆得消除。所有諸毒不能為害。",
    "T19n1024_001:0721a18": "火不能燒水不能漂。厭禱邪魅不得其便。雷",
    "T19n1024_001:0721a19": "電霹靂無能驚嬈。常為諸佛而共加持。一切",
    "T19n1024_001:0721a20": "如來安慰護念。諸天善神增其勢力。非餘呪",
    "T19n1024_001:0721a21": "術之所能制。是故應當於一切處求此呪法。",
    "T19n1024_001:0721a22": "寫已置於當路塔中。令往來眾生。下至鳥獸",
    "T19n1024_001:0721a23": "蛾蠅蟻子。皆得永離一切地獄。及諸惡道生",
    "T19n1024_001:0721a24": "諸天宮。常憶宿命至不退轉。",
    "T19n1024_001:0721a25": "爾時佛告除蓋障菩薩摩訶薩。執金剛主四",
    "T19n1024_001:0721a26": "王帝釋梵天王等。及其眷屬那羅延天摩醯",
    "T19n1024_001:0721a27": "首羅等言。善男子我以此呪法之王付囑汝",
    "T19n1024_001:0721a28": "等。應當守護住持擁護。以肩荷擔寶篋盛",
    "T19n1024_001:0721a29": "之。於後時中莫令斷絕。應善執持應善覆護。",
    "T19n1024_001:0721b01": "授與後世一切眾生。令得見聞離五無間。",
    "T19n1024_001:0721b02": "是時除蓋障菩薩。執金剛主四王帝釋梵天",
    "T19n1024_001:0721b03": "王那羅延天摩醯首羅及天龍八部等。咸禮",
    "T19n1024_001:0721b04": "佛足同聲白言。我等已蒙世尊加護。授此呪",
    "T19n1024_001:0721b05": "法及造塔法。咸皆守衛住持讀誦書寫供養。",
    "T19n1024_001:0721b06": "為護一切諸眾生故。於後時分令彼眾生悉",
    "T19n1024_001:0721b07": "得聞知。不墮地獄及諸惡趣。我等為報如來",
    "T19n1024_001:0721b08": "大恩。咸共守護令廣流通。尊重恭敬如佛無",
    "T19n1024_001:0721b09": "異。不令此法而有壞滅。佛言善哉善哉。汝等",
    "T19n1024_001:0721b10": "乃能堅固守護。住持如是陀羅尼法。時諸大",
    "T19n1024_001:0721b11": "眾聞佛說已歡喜奉行。",
    "T19n1024_001:0721b12": "無垢淨光大陀羅尼經"
}