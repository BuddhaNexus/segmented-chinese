{
    "T31n1585_010:0054a02": "成唯識論卷第十",
    "T31n1585_010:0054a04": "護法等菩薩造",
    "T31n1585_010:0054a05": "三藏法師玄奘奉　詔譯",
    "T31n1585_010:0054a06": "此十一障二障所攝。煩惱障中見所斷種於",
    "T31n1585_010:0054a07": "極喜地見道初斷。彼障現起地前已伏。修所",
    "T31n1585_010:0054a08": "斷種金剛喻定現在前時一切頓斷。彼障現起",
    "T31n1585_010:0054a09": "地前漸伏。初地以上能頓伏盡令永不行如",
    "T31n1585_010:0054a10": "阿羅漢。由故意力前七地中雖暫現起而",
    "T31n1585_010:0054a11": "不為失。八地以上畢竟不行。所知障中見",
    "T31n1585_010:0054a12": "所斷種於極喜地見道初斷。彼障現起地前",
    "T31n1585_010:0054a13": "已伏。修所斷種於十地中漸次斷滅金剛喻",
    "T31n1585_010:0054a14": "定現在前時方永斷盡。彼障現起地前漸伏",
    "T31n1585_010:0054a15": "乃至十地方永伏盡。八地以上六識俱者不",
    "T31n1585_010:0054a16": "復現行。無漏觀心及果相續能違彼故。第七",
    "T31n1585_010:0054a17": "俱者猶可現行。法空智果起位方伏。前五轉",
    "T31n1585_010:0054a18": "識設未轉依無漏伏故障不現起。雖於修",
    "T31n1585_010:0054a19": "道十地位中皆不斷滅煩惱障種而彼麁重",
    "T31n1585_010:0054a20": "亦漸斷滅。由斯故說二障麁重一一皆有三",
    "T31n1585_010:0054a21": "位斷義。雖諸位中皆斷麁重而三位顯。是",
    "T31n1585_010:0054a22": "故偏說。斷二障種漸頓云何。第七識俱煩惱",
    "T31n1585_010:0054a23": "障種三乘將得無學果。時一剎那中三界頓",
    "T31n1585_010:0054a24": "斷。所知障種將成佛時一剎那中一切頓",
    "T31n1585_010:0054a25": "斷。任運內起無麁細故。餘六識俱煩惱障種",
    "T31n1585_010:0054a26": "見所斷者三乘見位真見道中一切頓斷。修",
    "T31n1585_010:0054a27": "所斷者隨其所應一類二乘三界九地一一",
    "T31n1585_010:0054a28": "漸次九品別斷。一類二乘三界九地合為一",
    "T31n1585_010:0054a29": "聚九品別斷。菩薩要起金剛喻定一剎那中",
    "T31n1585_010:0054b01": "三界頓斷。所知障種初地初心頓斷一切見",
    "T31n1585_010:0054b02": "所斷者。修所斷者後於十地修道位中漸次",
    "T31n1585_010:0054b03": "而斷。乃至正起金剛喻定一剎那中方皆斷",
    "T31n1585_010:0054b04": "盡。通緣內外麁細境生品類差別有眾多",
    "T31n1585_010:0054b05": "故。二乘根鈍漸斷障時必各別起無間解",
    "T31n1585_010:0054b06": "脫。加行勝進或別或總。菩薩利根漸斷障位。",
    "T31n1585_010:0054b07": "非要別起無間解脫剎那剎那能斷證故。加",
    "T31n1585_010:0054b08": "行等四剎那剎那前後相望皆容具有。",
    "T31n1585_010:0054b09": "十真如者。一遍行真如。謂此真如二空所顯",
    "T31n1585_010:0054b10": "無有一法而不在故。二最勝真如。謂此真",
    "T31n1585_010:0054b11": "如具無邊德於一切法最為勝故。三勝流",
    "T31n1585_010:0054b12": "真如。謂此真如所流教法於餘教法極為",
    "T31n1585_010:0054b13": "勝故。四無攝受真如。謂此真如無所繫屬。",
    "T31n1585_010:0054b14": "非我執等所依取故。五類無別真如。謂此真",
    "T31n1585_010:0054b15": "如類無差別。非如眼等類有異故。六無染",
    "T31n1585_010:0054b16": "淨真如。謂此真如本性無染亦不可說後",
    "T31n1585_010:0054b17": "方淨故。七法無別真如。謂此真如雖多教法",
    "T31n1585_010:0054b18": "種種安立而無異故。八不增減真如。謂此真",
    "T31n1585_010:0054b19": "如離增減執。不隨淨染有增減故。即此",
    "T31n1585_010:0054b20": "亦名相土自在所依真如。謂若證得此真如",
    "T31n1585_010:0054b21": "已現相現土俱自在故。九智自在所依真",
    "T31n1585_010:0054b22": "如。謂若證得此真如已於無礙解得自在",
    "T31n1585_010:0054b23": "故。十業自在等所依真如。謂若證得此真如",
    "T31n1585_010:0054b24": "已普於一切神通作業總持定門皆自在故。",
    "T31n1585_010:0054b25": "雖真如性實無差別而隨勝德假立十種。",
    "T31n1585_010:0054b26": "雖初地中已達一切而能證行猶未圓滿。",
    "T31n1585_010:0054b27": "為令圓滿後後建立。",
    "T31n1585_010:0054b28": "如是菩薩於十地中勇猛修行十種勝行",
    "T31n1585_010:0054b29": "斷十重障證十真如於二轉依便能證得。",
    "T31n1585_010:0054c01": "轉依位別略有六種。一損力益能轉。謂初",
    "T31n1585_010:0054c02": "二位。由習勝解及慚愧故損本識中染種",
    "T31n1585_010:0054c03": "勢力益本識內淨種功能。雖未斷障種實",
    "T31n1585_010:0054c04": "證轉依而漸伏現行亦名為轉。二通達轉",
    "T31n1585_010:0054c05": "謂通達位。由見道力通達真如斷分別生",
    "T31n1585_010:0054c06": "二障麁重證得一分真實轉依。三修習轉。謂",
    "T31n1585_010:0054c07": "修習位。由數修習十地行故漸斷俱生二",
    "T31n1585_010:0054c08": "障麁重漸次證得真實轉依。攝大乘中說通",
    "T31n1585_010:0054c09": "達轉在前六地有無相觀通達真俗間雜現",
    "T31n1585_010:0054c10": "前令真非真現不現故。說修習轉在後四",
    "T31n1585_010:0054c11": "地純無相觀長時現前勇猛修習斷餘麁重",
    "T31n1585_010:0054c12": "多令非真不顯現故。四果圓滿轉。謂究竟",
    "T31n1585_010:0054c13": "位。由三大劫阿僧企耶修集無邊難行勝",
    "T31n1585_010:0054c14": "行金剛喻定現在前時永斷本來一切麁",
    "T31n1585_010:0054c15": "重頓證佛果圓滿轉依。窮未來際利樂無",
    "T31n1585_010:0054c16": "盡。五下劣轉。謂二乘位。專求自利厭苦欣",
    "T31n1585_010:0054c17": "寂唯能通達生空真如斷煩惱種證真擇",
    "T31n1585_010:0054c18": "滅無勝堪能名下劣轉。六廣大轉。謂大乘",
    "T31n1585_010:0054c19": "位。為利他故趣大菩提生死涅槃俱無欣",
    "T31n1585_010:0054c20": "厭具能通達二空真如雙斷所知煩惱障種",
    "T31n1585_010:0054c21": "頓證無上菩提涅槃有勝堪能名廣大轉。",
    "T31n1585_010:0054c22": "此中意說廣大轉依捨二麁重而證得故。",
    "T31n1585_010:0054c23": "轉依義別略有四種。一能轉道。此復有二。",
    "T31n1585_010:0054c24": "一能伏道。謂伏二障隨眠勢力令不引",
    "T31n1585_010:0054c25": "起二障現行。此通有漏無漏二道加行根本",
    "T31n1585_010:0054c26": "後得三智隨其所應漸頓伏彼。二能斷道。",
    "T31n1585_010:0054c27": "謂能永斷二障隨眠。此道定非有漏加行。有",
    "T31n1585_010:0054c28": "漏曾習。相執所引未泯相故。加行趣求所",
    "T31n1585_010:0054c29": "證所引未成辦故。有義根本無分別智親",
    "T31n1585_010:0055a01": "證二空所顯真理。無境相故能斷隨眠。後",
    "T31n1585_010:0055a02": "得不然故非斷道。有義後得無分別智雖",
    "T31n1585_010:0055a03": "不親證二空真理無力能斷迷理隨眠。而",
    "T31n1585_010:0055a04": "於安立非安立相明了現前無倒證故亦能",
    "T31n1585_010:0055a05": "永斷迷事隨眠。故瑜伽說修道位中有出世",
    "T31n1585_010:0055a06": "斷道世出世斷道。無純世間道能永害隨眠。",
    "T31n1585_010:0055a07": "是曾習故相執引故。由斯理趣諸見所斷及",
    "T31n1585_010:0055a08": "修所斷迷理隨眠唯有根本無分別智親證",
    "T31n1585_010:0055a09": "理故能正斷彼。餘修所斷迷事隨眠根本後",
    "T31n1585_010:0055a10": "得俱能正斷。二所轉依。此復有二。一持種依。",
    "T31n1585_010:0055a11": "謂本識。由此能持染淨法種與染淨法俱",
    "T31n1585_010:0055a12": "為所依。聖道轉令捨染得淨。餘依他起性",
    "T31n1585_010:0055a13": "雖亦是依而不能持種故此不說。二迷悟",
    "T31n1585_010:0055a14": "依。謂真如。由此能作迷悟根本諸染淨法",
    "T31n1585_010:0055a15": "依之得生。聖道轉令捨染得淨。餘雖亦",
    "T31n1585_010:0055a16": "作迷悟法依而非根本故此不說。三所轉",
    "T31n1585_010:0055a17": "捨。此復有二。一所斷捨。謂二障種。真無間",
    "T31n1585_010:0055a18": "道現在前時障治相違彼便斷滅永不成就。",
    "T31n1585_010:0055a19": "說之為捨。彼種斷故不復現行妄執我法。",
    "T31n1585_010:0055a20": "所執我法不對妄情。亦說為捨。由此名捨",
    "T31n1585_010:0055a21": "遍計所執。二所棄捨。謂餘有漏劣無漏種。金",
    "T31n1585_010:0055a22": "剛喻定現在前時引極圓明純淨本識。非彼",
    "T31n1585_010:0055a23": "依故皆永棄捨。彼種捨已現有漏法及劣無",
    "T31n1585_010:0055a24": "漏畢竟不生。既永不生亦說為捨。由此名",
    "T31n1585_010:0055a25": "捨生死劣法。有義所餘有漏法種及劣無漏",
    "T31n1585_010:0055a26": "金剛喻定現在前時皆已棄捨。與二障種俱",
    "T31n1585_010:0055a27": "時捨故。有義爾時猶未捨彼。與無間道不",
    "T31n1585_010:0055a28": "相違故。菩薩應無生死法故。此位應無所",
    "T31n1585_010:0055a29": "熏識故。住無間道應名佛故。後解脫道應",
    "T31n1585_010:0055b01": "無用故。由此應知。餘有漏等解脫道起方",
    "T31n1585_010:0055b02": "棄捨之。第八淨識非彼依故。四所轉得。此",
    "T31n1585_010:0055b03": "復有二。一所顯得。謂大涅槃。此雖本來自",
    "T31n1585_010:0055b04": "性清淨而由客障覆令不顯真聖道生斷",
    "T31n1585_010:0055b05": "彼障故令其相顯名得涅槃。此依真如離",
    "T31n1585_010:0055b06": "障施設。故體即是清淨法界。",
    "T31n1585_010:0055b07": "涅槃義別略有四種。一本來自性清淨涅槃。",
    "T31n1585_010:0055b08": "謂一切法相真如理。雖有客染而本性淨。",
    "T31n1585_010:0055b09": "具無數量微妙功德。無生無滅湛若虛空。",
    "T31n1585_010:0055b10": "一切有情平等共有。與一切法不一不異。",
    "T31n1585_010:0055b11": "離一切相一切分別。尋思路絕名言道斷。唯",
    "T31n1585_010:0055b12": "真聖者自內所證。其性本寂故名涅槃。二有",
    "T31n1585_010:0055b13": "餘依涅槃。謂即真如出煩惱障。雖有微苦",
    "T31n1585_010:0055b14": "所依未滅。而障永寂故名涅槃。三無餘依",
    "T31n1585_010:0055b15": "涅槃。謂即真如出生死苦。煩惱既盡餘依亦",
    "T31n1585_010:0055b16": "滅。眾苦永寂故名涅槃。四無住處涅槃。謂即",
    "T31n1585_010:0055b17": "真如出所知障。大悲般若常所輔翼。由斯",
    "T31n1585_010:0055b18": "不住生死涅槃利樂有情窮未來際用而",
    "T31n1585_010:0055b19": "常寂故名涅槃。一切有情皆有初一。二乘無",
    "T31n1585_010:0055b20": "學容有前三。唯我世尊可言具四。如何善",
    "T31n1585_010:0055b21": "逝有有餘依。雖無實依而現似有。或苦依",
    "T31n1585_010:0055b22": "盡說無餘依。非苦依在說有餘依。是故世尊",
    "T31n1585_010:0055b23": "可言具四。若聲聞等有無餘依如何有處",
    "T31n1585_010:0055b24": "設彼非有。有處說彼都無涅槃豈有餘依",
    "T31n1585_010:0055b25": "彼亦非有。然聲聞等身智在時有所知障。苦",
    "T31n1585_010:0055b26": "依未盡圓寂義隱。說無涅槃。非彼實無煩",
    "T31n1585_010:0055b27": "惱障盡所顯真理有餘涅槃。爾時未證無餘",
    "T31n1585_010:0055b28": "圓寂故亦說彼無無餘依。非彼後時滅身",
    "T31n1585_010:0055b29": "智已無苦依盡無餘涅槃。或說二乘無涅",
    "T31n1585_010:0055c01": "槃者依無住處不依前三。又說彼無無",
    "T31n1585_010:0055c02": "餘依者依不定性二乘而說。彼纔證得",
    "T31n1585_010:0055c03": "有餘涅槃。決定迴心求無上覺。由定願力",
    "T31n1585_010:0055c04": "留身久住。非如一類入無餘依。謂有二乘",
    "T31n1585_010:0055c05": "深樂圓寂得生空觀親證真如。永滅感生",
    "T31n1585_010:0055c06": "煩惱障盡顯依真理有餘涅槃。彼能感生",
    "T31n1585_010:0055c07": "煩惱盡故後有異熟無由更生。現苦所依",
    "T31n1585_010:0055c08": "任運滅位餘有為法既無所依與彼苦依同",
    "T31n1585_010:0055c09": "時頓捨顯依真理無餘涅槃。爾時雖無二",
    "T31n1585_010:0055c10": "乘身智而由彼證可說彼有。此位唯有清",
    "T31n1585_010:0055c11": "淨真如。離相湛然寂滅安樂。依斯說彼與",
    "T31n1585_010:0055c12": "佛無差。但無菩提利樂他業。故復說彼與",
    "T31n1585_010:0055c13": "佛有異。諸所知障既不感生。如何斷彼得",
    "T31n1585_010:0055c14": "無住處。彼能隱覆法空真如令不發生大",
    "T31n1585_010:0055c15": "悲般若窮未來際利樂有情故。斷彼時顯",
    "T31n1585_010:0055c16": "法空理。此理即是無住涅槃。令於二邊俱",
    "T31n1585_010:0055c17": "不住故。若所知障亦障涅槃。如何斷彼不",
    "T31n1585_010:0055c18": "得擇滅。擇滅離縛彼非縛故。既爾斷彼寧",
    "T31n1585_010:0055c19": "得涅槃。非諸涅槃皆擇滅攝。不爾性淨應",
    "T31n1585_010:0055c20": "非涅槃。能縛有情住生死者斷此說得",
    "T31n1585_010:0055c21": "擇滅無為。諸所知障不感生死。非如煩惱",
    "T31n1585_010:0055c22": "能縛有情。故斷彼時不得擇滅。然斷彼故",
    "T31n1585_010:0055c23": "法空理顯。此理相寂說為涅槃。非此涅槃擇",
    "T31n1585_010:0055c24": "滅為性。故四圓寂諸無為中初後即真如。中",
    "T31n1585_010:0055c25": "二擇滅攝。若唯斷縛得擇滅者不動等二",
    "T31n1585_010:0055c26": "四中誰攝。非擇滅攝。說暫離故。擇滅無為",
    "T31n1585_010:0055c27": "唯究竟滅。有非擇滅非永滅故。或無住處",
    "T31n1585_010:0055c28": "亦擇滅攝。由真擇力滅障得故。擇滅有二。",
    "T31n1585_010:0055c29": "一滅縛得。謂斷感生煩惱得者。二滅障得。",
    "T31n1585_010:0056a01": "謂斷除障而證得者。故四圓寂諸無為中",
    "T31n1585_010:0056a02": "初一即真如。後三皆擇滅。不動等二暫伏滅",
    "T31n1585_010:0056a03": "者非擇滅攝究竟滅者擇滅所攝。既所知障",
    "T31n1585_010:0056a04": "亦障涅槃。如何但說是菩提障。說煩惱障",
    "T31n1585_010:0056a05": "但障涅槃豈彼不能為菩提障。應知聖教",
    "T31n1585_010:0056a06": "依勝用說。理實俱能通障二果。如是所說",
    "T31n1585_010:0056a07": "四涅槃中唯後三種名所顯得。二所生得。謂",
    "T31n1585_010:0056a08": "大菩提。此雖本來有能生種而所知障礙故",
    "T31n1585_010:0056a09": "不生。由聖道力斷彼障故令從種起名",
    "T31n1585_010:0056a10": "得菩提。起已相續窮未來際。此即四智相",
    "T31n1585_010:0056a11": "應心品。",
    "T31n1585_010:0056a12": "云何四智相應心品。一大圓鏡智相應心品。",
    "T31n1585_010:0056a13": "謂此心品離諸分別。所緣行相微細難知。不",
    "T31n1585_010:0056a14": "忘不愚一切境相。性相清淨離諸雜染。純",
    "T31n1585_010:0056a15": "淨圓德現種依持。能現能生身土智影。無",
    "T31n1585_010:0056a16": "間無斷窮未來際。如大圓鏡現眾色像。二",
    "T31n1585_010:0056a17": "平等性智相應心品。謂此心品觀一切法自",
    "T31n1585_010:0056a18": "他有情悉皆平等。大慈悲等恒共相應。隨諸",
    "T31n1585_010:0056a19": "有情所樂示現受用身土影像差別。妙觀察",
    "T31n1585_010:0056a20": "智不共所依。無住涅槃之所建立。一味相續",
    "T31n1585_010:0056a21": "窮未來際。三妙觀察智相應心品。謂此心品",
    "T31n1585_010:0056a22": "善觀諸法自相共相無礙而轉。攝觀無量總",
    "T31n1585_010:0056a23": "持定門及所發生功德珍寶。於大眾會能",
    "T31n1585_010:0056a24": "現無邊作用差別皆得自在。雨大法雨斷",
    "T31n1585_010:0056a25": "一切疑令諸有情皆獲利樂。四成所作智相",
    "T31n1585_010:0056a26": "應心品。謂此心品為欲利樂諸有情故。",
    "T31n1585_010:0056a27": "普於十方示現種種變化三業成本願力",
    "T31n1585_010:0056a28": "所應作事。如是四智相應心品雖各定有二",
    "T31n1585_010:0056a29": "十二法能變所變種現俱生。而智用增以智",
    "T31n1585_010:0056b01": "名顯。故此四品總攝佛地一切有為功德皆",
    "T31n1585_010:0056b02": "盡。此轉有漏八七六五識相應品。如次而",
    "T31n1585_010:0056b03": "得。智雖非識而依識轉識為主故說轉識",
    "T31n1585_010:0056b04": "得。又有漏位智劣識強。無漏位中智強識劣。",
    "T31n1585_010:0056b05": "為勸有情依智捨識故說轉八識而得",
    "T31n1585_010:0056b06": "此四智。大圓鏡智相應心品有義菩薩金剛",
    "T31n1585_010:0056b07": "喻定現在前時即初現起。異熟識種與極微",
    "T31n1585_010:0056b08": "細所知障種俱時捨故。若圓鏡智爾時未起",
    "T31n1585_010:0056b09": "便無能持淨種識故。有義此品解脫道時",
    "T31n1585_010:0056b10": "初成佛故乃得初起。異熟識種金剛喻定現",
    "T31n1585_010:0056b11": "在前時猶未頓捨。與無間道不相違故。",
    "T31n1585_010:0056b12": "非障有漏劣無漏法但與佛果定相違故。",
    "T31n1585_010:0056b13": "金剛喻定無所熏識無漏不增應成佛故。",
    "T31n1585_010:0056b14": "由斯此品從初成佛盡未來際相續不斷。",
    "T31n1585_010:0056b15": "持無漏種令不失故。平等性智相應心品",
    "T31n1585_010:0056b16": "菩薩見道初現前位違二執故方得初起。",
    "T31n1585_010:0056b17": "後十地中執未斷故有漏等位或有間斷。法",
    "T31n1585_010:0056b18": "雲地後與淨第八相依相續盡未來際。妙觀",
    "T31n1585_010:0056b19": "察智相應心品生空觀品二乘見位亦得初",
    "T31n1585_010:0056b20": "起。此後展轉至無學位或至菩薩解行地",
    "T31n1585_010:0056b21": "終或至上位。若非有漏或無心時皆容現",
    "T31n1585_010:0056b22": "起法空觀品菩薩見位方得初起。此後展轉",
    "T31n1585_010:0056b23": "乃至上位。若非有漏生空智果或無心時",
    "T31n1585_010:0056b24": "皆容現起。成所作智相應心品有義菩薩修",
    "T31n1585_010:0056b25": "道位中後得引故亦得初起有義成佛方得",
    "T31n1585_010:0056b26": "初起。以十地中依異熟識所變眼等。非無",
    "T31n1585_010:0056b27": "漏故有漏不共必俱同境根發無漏識理不",
    "T31n1585_010:0056b28": "相應故。此二於境明昧異故。由斯此品",
    "T31n1585_010:0056b29": "要得成佛依無漏根方容現起。而數間斷。",
    "T31n1585_010:0056c01": "作意起故。此四種性雖皆本有而要熏發",
    "T31n1585_010:0056c02": "方得現行因位漸增。佛果圓滿不增不減",
    "T31n1585_010:0056c03": "盡未來際。但從種生不熏成種。勿前佛德",
    "T31n1585_010:0056c04": "勝後佛故。大圓鏡智相應心品有義但緣",
    "T31n1585_010:0056c05": "真如為境。是無分別非後得智。行相所緣",
    "T31n1585_010:0056c06": "不可知故。有義此品緣一切法。莊嚴論說大",
    "T31n1585_010:0056c07": "圓鏡智於一切境不愚迷故。佛地經說如",
    "T31n1585_010:0056c08": "來智鏡諸處境識眾像現故。又此決定緣",
    "T31n1585_010:0056c09": "無漏種及身土等諸影像故行緣微細說不",
    "T31n1585_010:0056c10": "可知。如阿賴耶亦緣俗故。緣真如故是無",
    "T31n1585_010:0056c11": "分別。緣餘境故後得智攝。其體是一隨用",
    "T31n1585_010:0056c12": "分二。了俗由證真。故說為後得。餘一",
    "T31n1585_010:0056c13": "分二准此應知。平等性智相應心品有義但",
    "T31n1585_010:0056c14": "緣第八淨識。如染第七緣藏識故。有義但",
    "T31n1585_010:0056c15": "緣真如為境。緣一切法平等性故。有義遍",
    "T31n1585_010:0056c16": "緣真俗為境。佛地經說平等性智證得十",
    "T31n1585_010:0056c17": "種平等性故。莊嚴論說緣諸有情自他平",
    "T31n1585_010:0056c18": "等隨他勝解示現無邊佛影像故。由斯此",
    "T31n1585_010:0056c19": "品通緣真俗二智所攝於理無違。妙觀",
    "T31n1585_010:0056c20": "察智相應心品緣一切法自相共相皆無障",
    "T31n1585_010:0056c21": "礙二智所攝。成所作智相應心品有義但緣",
    "T31n1585_010:0056c22": "五種現境。莊嚴論說如來五根一一皆於",
    "T31n1585_010:0056c23": "五境轉故。有義此品亦能遍緣三世諸法",
    "T31n1585_010:0056c24": "不違正理。佛地經說成所作智起作三業",
    "T31n1585_010:0056c25": "諸變化事決擇有情心行差別領受去來現",
    "T31n1585_010:0056c26": "在等義。若不遍緣無此能。故然此心品隨",
    "T31n1585_010:0056c27": "意樂力或緣一法或二或多。且說五根於",
    "T31n1585_010:0056c28": "五境轉不言唯爾故不相違。隨作意生",
    "T31n1585_010:0056c29": "緣事相境起化業故後得智攝。此四心品",
    "T31n1585_010:0057a01": "雖皆遍能緣一切法而用有異。謂鏡智品",
    "T31n1585_010:0057a02": "現自受用身淨土相持無漏種。平等智品",
    "T31n1585_010:0057a03": "現他受用身淨土相。成事智品能現變化身",
    "T31n1585_010:0057a04": "及土相。觀察智品觀察自他功能過失雨",
    "T31n1585_010:0057a05": "大法雨破諸疑網利樂有情。如是等門差",
    "T31n1585_010:0057a06": "別多種。此四心品名所生得。此所生得總名",
    "T31n1585_010:0057a07": "菩提。及前涅槃名所轉得。雖轉依義總有",
    "T31n1585_010:0057a08": "四種而今但取二所轉得。頌說證得轉依",
    "T31n1585_010:0057a09": "言故。此修習位說能證得。非已證得因位",
    "T31n1585_010:0057a10": "攝故。後究竟位其相云何。頌曰。",
    "T31n1585_010:0057a11": "　３０　　　此即無漏界　　不思議善常",
    "T31n1585_010:0057a12": "　　　安樂解脫身　　大牟尼名法",
    "T31n1585_010:0057a13": "論曰。前修習位所得轉依應知即是究竟位",
    "T31n1585_010:0057a14": "相。此謂此前二轉依果。即是究竟無漏界攝。",
    "T31n1585_010:0057a15": "諸漏永盡非漏隨增性淨圓明故名無漏。界",
    "T31n1585_010:0057a16": "是藏義。此中含容無邊希有大功德故。或是",
    "T31n1585_010:0057a17": "因義。能生五乘世出世間利樂事故。清淨法",
    "T31n1585_010:0057a18": "界可唯無漏攝。四智心品如何唯無漏。道諦",
    "T31n1585_010:0057a19": "攝故唯無漏攝。謂佛功德及身土等皆是無",
    "T31n1585_010:0057a20": "漏種性所生。有漏法種已永捨故。雖有示",
    "T31n1585_010:0057a21": "現作生死身業煩惱等似苦集諦而實無漏。",
    "T31n1585_010:0057a22": "道諦所攝。集論等說。十五界等唯是有漏。如",
    "T31n1585_010:0057a23": "來豈無五根五識五外界等。有義如來功德",
    "T31n1585_010:0057a24": "身土甚深微妙非有非無。離諸分別絕諸",
    "T31n1585_010:0057a25": "戲論。非界處等法門所攝。故與彼說理不",
    "T31n1585_010:0057a26": "相違。有義如來五根五境妙定生故法界色",
    "T31n1585_010:0057a27": "攝。非佛五識雖依此變然麁細異。非五境",
    "T31n1585_010:0057a28": "攝。如來五識非五識界。經說佛心恒在定",
    "T31n1585_010:0057a29": "故。論說五識性散亂故。成所作智何識相",
    "T31n1585_010:0057b01": "應。第六相應。起化用故。與觀察智性有何",
    "T31n1585_010:0057b02": "別。彼觀諸法自共相等。此唯起化。故有差",
    "T31n1585_010:0057b03": "別。此二智品應不並生。一類二識不俱起",
    "T31n1585_010:0057b04": "故。許不並起於理無違。同體用分俱亦非",
    "T31n1585_010:0057b05": "失。或與第七淨識相應。依眼等根緣色等",
    "T31n1585_010:0057b06": "境是平等智作用差別。謂淨第七起他受用",
    "T31n1585_010:0057b07": "身土相者平等品攝。起變化者成事品攝。",
    "T31n1585_010:0057b08": "豈不此品攝五識得。非轉彼得體即是",
    "T31n1585_010:0057b09": "彼。如轉生死言得涅槃不可涅槃同生",
    "T31n1585_010:0057b10": "死攝。是故於此不應為難。有義如來功德",
    "T31n1585_010:0057b11": "身土如應攝在蘊處界中。彼三皆通有漏無",
    "T31n1585_010:0057b12": "漏。集論等說十五界等唯有漏者。彼依二",
    "T31n1585_010:0057b13": "乘麁淺境說。非說一切。謂餘成就十八界",
    "T31n1585_010:0057b14": "中唯有後三通無漏攝。佛成就者雖皆無",
    "T31n1585_010:0057b15": "漏而非二乘所知境攝。然餘處說佛功德等",
    "T31n1585_010:0057b16": "非界等者。不同二乘劣智所知界等相故。",
    "T31n1585_010:0057b17": "理必應爾。所以者何。說有為法皆蘊攝故。",
    "T31n1585_010:0057b18": "說一切法界處攝故。十九界等聖所遮故。",
    "T31n1585_010:0057b19": "若絕戲論便非界等亦不應說即無漏界",
    "T31n1585_010:0057b20": "善常安樂解脫身等。又處處說轉無常蘊獲",
    "T31n1585_010:0057b21": "得常蘊。界處亦然。寧說如來非蘊處界。故",
    "T31n1585_010:0057b22": "言非者是密意說。又說五識性散亂者說",
    "T31n1585_010:0057b23": "餘成者。非佛所成。故佛身中十八界等皆",
    "T31n1585_010:0057b24": "悉具足而純無漏。此轉依果又不思議超過",
    "T31n1585_010:0057b25": "尋思言議道故。微妙甚深自內證故。非諸世",
    "T31n1585_010:0057b26": "間喻所喻故。此又是善白法性故。清淨法界",
    "T31n1585_010:0057b27": "遠離生滅極安隱故。四智心品妙用無方。極",
    "T31n1585_010:0057b28": "巧便故。二種皆有順益相故。違不善故。俱",
    "T31n1585_010:0057b29": "說為善。論說處等八唯無記。如來豈無五",
    "T31n1585_010:0057c01": "根三境。此中三釋廣說如前。一切如來身土",
    "T31n1585_010:0057c02": "等法皆滅道攝。故唯是善。聖說滅道唯善性",
    "T31n1585_010:0057c03": "故。說佛土等非苦集故。佛識所變有漏不",
    "T31n1585_010:0057c04": "善無記相等。皆從無漏善種所生。無漏善",
    "T31n1585_010:0057c05": "攝。此又是常無盡期故。清淨法界無生無",
    "T31n1585_010:0057c06": "滅性無變易故說為常。四智心品所依常",
    "T31n1585_010:0057c07": "故無斷盡故亦說為常。非自性常從因生",
    "T31n1585_010:0057c08": "故。生者歸滅一向記故。不見色心非無",
    "T31n1585_010:0057c09": "常故。然四智品由本願力所化有情無盡",
    "T31n1585_010:0057c10": "期故窮未來際無斷無盡。此又安樂無逼",
    "T31n1585_010:0057c11": "惱故。清淨法界眾相寂靜。故名安樂。四智",
    "T31n1585_010:0057c12": "心品永離惱害。故名安樂。此二自性皆無",
    "T31n1585_010:0057c13": "逼惱。及能安樂一切有情。故二轉依俱名安",
    "T31n1585_010:0057c14": "樂。二乘所得二轉依果唯永遠離煩惱障縛",
    "T31n1585_010:0057c15": "無殊勝法故但名解脫身。大覺世尊成就",
    "T31n1585_010:0057c16": "無上寂默法故名大牟尼。此牟尼尊所得二",
    "T31n1585_010:0057c17": "果永離二障亦名法身。無量無邊力無畏",
    "T31n1585_010:0057c18": "等大功德法所莊嚴故。體依聚義總說名",
    "T31n1585_010:0057c19": "身故。此法身五法為性。非淨法界獨名法",
    "T31n1585_010:0057c20": "身。二轉依果皆此攝故。如是法身有三相",
    "T31n1585_010:0057c21": "別。一自性身。謂諸如來真淨法界。受用變化",
    "T31n1585_010:0057c22": "平等所依。離相寂然絕諸戲論。具無邊際",
    "T31n1585_010:0057c23": "真常功德。是一切法平等實性。即此自性亦",
    "T31n1585_010:0057c24": "名法身。大功德法所依止故。二受用身。此",
    "T31n1585_010:0057c25": "有二種。一自受用。謂諸如來三無數劫修集",
    "T31n1585_010:0057c26": "無量福慧資糧所起無邊真實功德。及極圓",
    "T31n1585_010:0057c27": "淨常遍色身。相續湛然盡未來際恒自受用",
    "T31n1585_010:0057c28": "廣大法樂。二他受用。謂諸如來由平等智示",
    "T31n1585_010:0057c29": "現微妙淨功德身。居純淨土為住十地諸",
    "T31n1585_010:0058a01": "菩薩眾現大神通轉正法輪決眾疑網令",
    "T31n1585_010:0058a02": "彼受用大乘法樂。合此二種名受用身。三",
    "T31n1585_010:0058a03": "變化身。謂諸如來由成事智變現無量隨類",
    "T31n1585_010:0058a04": "化身。居淨穢土為未登地諸菩薩眾二乘異",
    "T31n1585_010:0058a05": "生稱彼機宜現通說法令各獲得諸利樂",
    "T31n1585_010:0058a06": "事。以五法性攝三身者。有義初二攝自性",
    "T31n1585_010:0058a07": "身。經說真如是法身故。論說轉去阿賴耶",
    "T31n1585_010:0058a08": "識得自性身。圓鏡智品轉去藏識而證得",
    "T31n1585_010:0058a09": "故。中二智品攝受用身。說平等智於純淨土",
    "T31n1585_010:0058a10": "為諸菩薩現佛身故。說觀察智大集會中",
    "T31n1585_010:0058a11": "說法斷疑現自在故。說轉諸轉識得受",
    "T31n1585_010:0058a12": "用身故。後一智品攝變化身。說成事智於",
    "T31n1585_010:0058a13": "十方土現無量種難思化故。",
    "T31n1585_010:0058a14": "又智殊勝具攝三身。故知三身皆有實智。",
    "T31n1585_010:0058a15": "有義初一攝自性身。說自性身本性常故。",
    "T31n1585_010:0058a16": "說佛法身無生滅故。說證因得非生因",
    "T31n1585_010:0058a17": "故。又說法身諸佛共有遍一切法猶若虛",
    "T31n1585_010:0058a18": "空無相無為非色心故。然說轉去藏識得",
    "T31n1585_010:0058a19": "者。謂由轉滅第八識中二障麁重顯法身",
    "T31n1585_010:0058a20": "故。智殊勝中說法身者。是彼依止彼實性",
    "T31n1585_010:0058a21": "故。自性法身雖有真實無邊功德而無為",
    "T31n1585_010:0058a22": "故不可說為色心等物。四智品中真實功德",
    "T31n1585_010:0058a23": "鏡智所起常遍色身攝自受用。平等智品所",
    "T31n1585_010:0058a24": "現佛身攝他受用。成事智品所現隨類種種",
    "T31n1585_010:0058a25": "身相攝變化身。說圓鏡智是受用佛。轉諸",
    "T31n1585_010:0058a26": "轉識得受用故。雖轉藏識亦得受用。然",
    "T31n1585_010:0058a27": "說轉彼顯法身故。於得受用略不說之。",
    "T31n1585_010:0058a28": "又說法身無生無滅唯證因得非色心等。",
    "T31n1585_010:0058a29": "圓鏡智品與此相違。若非受用屬何身攝。",
    "T31n1585_010:0058b01": "又受用身攝佛不共有為實德故四智品實",
    "T31n1585_010:0058b02": "有色心皆受用攝。又他受用及變化身皆為",
    "T31n1585_010:0058b03": "化他方便示現。故不可說實智為體。雖",
    "T31n1585_010:0058b04": "說化身智殊勝攝。而似智現或智所起。假",
    "T31n1585_010:0058b05": "說智名體實非智。但說平等成所作智能",
    "T31n1585_010:0058b06": "現受用三業化身。不說二身即是二智。故此",
    "T31n1585_010:0058b07": "二智自受用攝。然變化身及他受用雖無真",
    "T31n1585_010:0058b08": "實心及心所。而有化現心心所法。無上覺者",
    "T31n1585_010:0058b09": "神力難思故能化現無形質法。若不爾者云",
    "T31n1585_010:0058b10": "何如來現貪瞋等。久已斷故。云何聲聞及傍",
    "T31n1585_010:0058b11": "生等知如來心。如來實心等覺菩薩尚不知",
    "T31n1585_010:0058b12": "故。由此經說。化無量類皆令有心。又說如",
    "T31n1585_010:0058b13": "來成所作智化作三業。又說變化有依他心",
    "T31n1585_010:0058b14": "依他實心相分現故。雖說變化無根心等。",
    "T31n1585_010:0058b15": "而依餘說。不依如來。又化色根心心所法",
    "T31n1585_010:0058b16": "無根等用故不說有。如是三身雖皆具",
    "T31n1585_010:0058b17": "足無邊功德。而各有異。謂自性身唯有真實",
    "T31n1585_010:0058b18": "常樂我淨。離諸雜染眾善所依。無為功德。",
    "T31n1585_010:0058b19": "無色心等差別相用。自受用身具無量種妙",
    "T31n1585_010:0058b20": "色心等真實功德。若他受用及變化身。唯具",
    "T31n1585_010:0058b21": "無邊似色心等利樂他用化相功德。又自性",
    "T31n1585_010:0058b22": "身正自利攝。寂靜安樂無動作故。亦兼利",
    "T31n1585_010:0058b23": "他。為增上緣令諸有情得利樂故。又與受",
    "T31n1585_010:0058b24": "用及變化身為所依止。故俱利攝。自受用身",
    "T31n1585_010:0058b25": "唯屬自利。若他受用及變化身唯屬利他。為",
    "T31n1585_010:0058b26": "他現故。又自性身依法性土。雖此身土體",
    "T31n1585_010:0058b27": "無差別。而屬佛法相性異故。此佛身土俱",
    "T31n1585_010:0058b28": "非色攝。雖不可說形量小大。然隨事相",
    "T31n1585_010:0058b29": "其量無邊。譬如虛空遍一切處。自受用身還",
    "T31n1585_010:0058c01": "依自土。謂圓鏡智相應淨識由昔所修自",
    "T31n1585_010:0058c02": "利無漏純淨佛土因緣成熟。從初成佛盡未",
    "T31n1585_010:0058c03": "來際相續變為純淨佛土。周圓無際眾寶莊",
    "T31n1585_010:0058c04": "嚴。自受用身常依而住。如淨土量身量亦",
    "T31n1585_010:0058c05": "爾。諸根相好一一無邊。無限善根所引生",
    "T31n1585_010:0058c06": "故。功德智慧既非色法。雖不可說形量大",
    "T31n1585_010:0058c07": "小。而依所證及所依身亦可說言遍一切",
    "T31n1585_010:0058c08": "處。他受用身亦依自土。謂平等智大慈悲力",
    "T31n1585_010:0058c09": "由昔所修利他無漏純淨佛土因緣成熟。隨",
    "T31n1585_010:0058c10": "住十地菩薩所宜變為淨土。或小或大或",
    "T31n1585_010:0058c11": "劣或勝前後改轉。他受用身依之而住。能依",
    "T31n1585_010:0058c12": "身量亦無定限。若變化身依變化土。謂成事",
    "T31n1585_010:0058c13": "智大慈悲力由昔所修利他無漏淨穢佛土",
    "T31n1585_010:0058c14": "因緣成熟。隨未登地有情所宜化為佛土。",
    "T31n1585_010:0058c15": "或淨或穢或小或大前後改轉。佛變化身依",
    "T31n1585_010:0058c16": "之而住。能依身量亦無定限。自性身土一",
    "T31n1585_010:0058c17": "切如來同所證故體無差別。自受用身及所",
    "T31n1585_010:0058c18": "依土雖一切佛各變不同。而皆無邊不相障",
    "T31n1585_010:0058c19": "礙。餘二身土隨諸如來所化有情有共不",
    "T31n1585_010:0058c20": "共。所化共者同處同時。諸佛各變為身為",
    "T31n1585_010:0058c21": "土形狀相似不相障礙。展轉相雜為增上",
    "T31n1585_010:0058c22": "緣。令所化生自識變現。謂於一土有一佛",
    "T31n1585_010:0058c23": "身為現神通說法饒益。於不共者唯一佛",
    "T31n1585_010:0058c24": "變。諸有情類無始時來種性法爾更相繫",
    "T31n1585_010:0058c25": "屬。或多屬一或一屬多。故所化生有共不",
    "T31n1585_010:0058c26": "共。不爾多佛久住世間各事劬勞實為無",
    "T31n1585_010:0058c27": "益。一佛能益一切生故。此諸身土若淨若穢",
    "T31n1585_010:0058c28": "無漏識上所變現者。同能變識俱善無漏。",
    "T31n1585_010:0058c29": "純善無漏因緣所生。是道諦攝非苦集故。",
    "T31n1585_010:0059a01": "蘊等識相不必皆同。三法因緣雜引生故。有",
    "T31n1585_010:0059a02": "漏識上所變現者同能變識皆是有漏。純",
    "T31n1585_010:0059a03": "從有漏因緣所生是苦集攝。非滅道故。善",
    "T31n1585_010:0059a04": "等識相不必皆同。三性因緣雜引生故。蘊",
    "T31n1585_010:0059a05": "等同異類此應知。不爾應無五十二等。然",
    "T31n1585_010:0059a06": "相分等依識變現。非如識性依他中實。不",
    "T31n1585_010:0059a07": "爾唯識理應不成。許識內境俱實有故。或",
    "T31n1585_010:0059a08": "識相見等從緣生。俱依他起虛實如識。唯言",
    "T31n1585_010:0059a09": "遣外不遮內境。不爾真如亦應非實。內境",
    "T31n1585_010:0059a10": "與識既並非虛。如何但言唯識非境。識唯",
    "T31n1585_010:0059a11": "內有境亦通外。恐濫外故但言唯識。或諸",
    "T31n1585_010:0059a12": "愚夫迷執於境起煩惱業生死沈淪不解",
    "T31n1585_010:0059a13": "觀心勤求出離。哀愍彼故說唯識言令自",
    "T31n1585_010:0059a14": "觀心解脫生死。非謂內境如外都無。或相",
    "T31n1585_010:0059a15": "分等皆識為性。由熏習力似多分生。真如",
    "T31n1585_010:0059a16": "亦是識之實性。故除識性無別有法。此中",
    "T31n1585_010:0059a17": "識言亦說心所。心與心所定相應故。此論",
    "T31n1585_010:0059a18": "三分成立唯識。是故說為成唯識論。亦說",
    "T31n1585_010:0059a19": "此論名淨唯識。顯唯識理極明淨故。此本",
    "T31n1585_010:0059a20": "論名唯識三十。由三十頌顯唯識理。乃得",
    "T31n1585_010:0059a21": "圓滿非增減故。",
    "T31n1585_010:0059a22": "　已依聖教及正理　　分別唯識性相義",
    "T31n1585_010:0059a23": "　所獲功德施群生　　願共速登無上覺",
    "T31n1585_010:0059a24": "成唯識論卷第十",
    "T31n1585_010:0059b02": "成唯識論後序",
    "T31n1585_010:0059b04": "吳興沈玄明撰",
    "T31n1585_010:0059b05": "原夫。覺海澂玄。涵萬流而濬宗極。神幾闡",
    "T31n1585_010:0059b06": "妙。被眾象而凝至真。朗慧日而鏡六幽。洩慈",
    "T31n1585_010:0059b07": "雲而清八宇。演一音而懸解。逸三乘以遐騖。",
    "T31n1585_010:0059b08": "體陳如之半器。津有有於鹿園。照善現之滿",
    "T31n1585_010:0059b09": "機。繹空空於鷲嶺。雖絕塵於常斷。詎遺筌於",
    "T31n1585_010:0059b10": "有空。顯無上之靈宗。凝中道於茲教。逮金河",
    "T31n1585_010:0059b11": "滅景。派淳源而不追。玉牒霏華。緒澆風而競",
    "T31n1585_010:0059b12": "扇。於是二十八見迷。桑鴈於五天。一十六師",
    "T31n1585_010:0059b13": "亂。雲牛於四主。半千將聖。茲惟世親寔賢",
    "T31n1585_010:0059b14": "劫之應真。晦生知以提化。飛光毓彩誕暎資",
    "T31n1585_010:0059b15": "靈。曜常明於八蘊。藻初情於六足。秀談芝於",
    "T31n1585_010:0059b16": "俱舍。摽說有之餘宗。攝玄波於大乘。賁研空",
    "T31n1585_010:0059b17": "之至理。化方昇而照極。湛沖一於斯頌。唯識",
    "T31n1585_010:0059b18": "三十偈者。世親歸根之遺製也。理韜淵海。",
    "T31n1585_010:0059b19": "泛浮境於榮河。義欝煙飈。麗虹章於玄圃。言",
    "T31n1585_010:0059b20": "含萬象。字苞千訓。妙旨天逸。邃彩星華。幽緒",
    "T31n1585_010:0059b21": "未宣。冥神絕境。孤明斂暎。祕思潛津。後有",
    "T31n1585_010:0059b22": "護法安慧等十大菩薩。韞玄珠於八藏。聳層",
    "T31n1585_010:0059b23": "搆於四圍。宅照二因。捿清三觀。升暉十地。澄",
    "T31n1585_010:0059b24": "智水以潤賢林。隣幾七覺。皎行月而開重夜。",
    "T31n1585_010:0059b25": "優柔芳烈。景躅前修。箭涌泉言。風飛寶思。咸",
    "T31n1585_010:0059b26": "觀本頌。各裁斯釋。名曰成唯識論。或名淨唯",
    "T31n1585_010:0059b27": "識論。空心外之二取。息滯有之迷塗。有識內",
    "T31n1585_010:0059b28": "之一心。遣歸空之妄執。晦斯心境。苦海所以",
    "T31n1585_010:0059b29": "長淪。悟彼有空。覺岸於焉高蹈。九十外道。亂",
    "T31n1585_010:0059c01": "風轍而靡星旗。十八小乘。軔羬軒而扶龍轂。",
    "T31n1585_010:0059c02": "窮神體妙。詣賾探機。精貫十支。洞該九分。顧",
    "T31n1585_010:0059c03": "十翼而搏仙羽。頫九流以濬瓊波。盡邃理之",
    "T31n1585_010:0059c04": "希微。闡法王之奧典。稱謂雙絕。筌象兼忘。",
    "T31n1585_010:0059c05": "曜靈景於西申。閟虹光於震旦。濟物弘道。眇",
    "T31n1585_010:0059c06": "歸宗德。粵若大和上三藏法師玄奘。體睿舍",
    "T31n1585_010:0059c07": "真。履仁翔慧。九門禪宴。證靜於融山。八萬玄",
    "T31n1585_010:0059c08": "津。騰流於委海。疊金牆而月曜。峻玉宇而霞",
    "T31n1585_010:0059c09": "騫。軼芳粹於澄蘭。孕風華於龍翼。悼微言之",
    "T31n1585_010:0059c10": "匿彩。嗟大義之淪暉。用啟誓言。肆茲遙踐",
    "T31n1585_010:0059c11": "泳祥河之輟水。攀寶樹之低枝。循鏤杠以神",
    "T31n1585_010:0059c12": "遊。[跳-兆+蘭]霙峯而安步。昇紫階而證道。瞰玄影",
    "T31n1585_010:0059c13": "以嚴因。採奧觀奇。徒蒼龍於二紀。緘檀篆",
    "T31n1585_010:0059c14": "貝。旋白馬於三秦。我",
    "T31n1585_010:0059c15": "大唐慶表金輪。禎資樞電。奄大千而光宅。御",
    "T31n1585_010:0059c16": "六辯以天飛。神化潛通。九仙賮寶玄猷旁闡。",
    "T31n1585_010:0059c17": "百靈聳職。凝旒邃拱。沓通夢於霄暉。掞組摛",
    "T31n1585_010:0059c18": "華。煥騰文以幽贊。爰降綸旨。溥令翻譯。",
    "T31n1585_010:0059c19": "勅尚書左僕射燕國公于志寧。中書令高陽公",
    "T31n1585_010:0059c20": "許敬宗等潤色。沙門釋神泰等證義。沙門釋",
    "T31n1585_010:0059c21": "靖邁等質文。肇自貞觀十九年終于顯慶之",
    "T31n1585_010:0059c22": "末。部將六十。卷出一千。韜軼蓬萊。池湟環",
    "T31n1585_010:0059c23": "渤。載隆法寶。大啟群迷。頌德序經。並紆宸",
    "T31n1585_010:0059c24": "藻。玄風之盛。未之前聞。粵以顯慶四年龍捿",
    "T31n1585_010:0059c25": "叶洽。玄英應序。厥閏惟陽。糅茲十釋四千五",
    "T31n1585_010:0059c26": "百頌。彙聚群分。各遵其本。合為一部。勒成十",
    "T31n1585_010:0059c27": "卷。月窮于紀。銓綜云畢。精括詁訓。研詳夷",
    "T31n1585_010:0059c28": "夏。調驚韶律。藻掞天[這-言+(序-予+手)]。白鳳甄奇。紫微呈",
    "T31n1585_010:0059c29": "瑞。遂使文同義異。若一師之製焉。斯則古聖",
    "T31n1585_010:0060a01": "今賢。其揆一也。三藏弟子基鼎族高門。玉田",
    "T31n1585_010:0060a02": "華胄。壯年味道。綺日參玄。業峻林遠。識清雲",
    "T31n1585_010:0060a03": "鏡。閑儀玉瑩。陵道邃而澄明。逸韻蘭芳。掩",
    "T31n1585_010:0060a04": "法汰而飛辯。緒僊音於八梵。舞霄鶴以翔禎。",
    "T31n1585_010:0060a05": "摛麗範於九章。影桐鸞而絢藻。昇光譯侶。俯",
    "T31n1585_010:0060a06": "潛叡而融暉。登彩義徒。顧猷暢而高視。秀初",
    "T31n1585_010:0060a07": "昕之琁景。晉燭玄儒。矯彌天之絕翰。騰邁",
    "T31n1585_010:0060a08": "真俗。親承四辯。言獎三明。疏發戶牖。液導津",
    "T31n1585_010:0060a09": "涉。繢功資素。通理寄神。綜其綱領。甄其品",
    "T31n1585_010:0060a10": "第。兼撰義疏。傳之後學。庶教蟠黃陸。跨合",
    "T31n1585_010:0060a11": "璧於龜疇。祥浮紫宮。掩連珠於麟籀。式罄庸",
    "T31n1585_010:0060a12": "謏敘其宗致云。"
}