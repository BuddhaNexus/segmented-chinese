{
    "X44n0744_001:0405a03": " 四分律名義標釋序",
    "X44n0744_001:0405a05": "原夫律之為教也。乃三乘之寶筏。四雙之雲階。諸佛",
    "X44n0744_001:0405a06": "從斯而趣菩提。眾聖由此而昇泥曰。譬若明珠。喻如",
    "X44n0744_001:0405a07": "淨雪。外眾不預其傳。內徒為之秘授。三寶藉之而彰。",
    "X44n0744_001:0405a08": "五輩因之以立。其為法也。豈不重哉。在昔金河重誨。",
    "X44n0744_001:0405a09": "波離嗣宣。西域聖人。師資肅佩。分氎傳持。千有餘載。",
    "X44n0744_001:0405a10": "逮流東夏。漢魏剏聞。齊梁漸備。隋唐盛興。迄夫宋代",
    "X44n0744_001:0405a11": "已來。人皆首學。俱出樊籠。僧同遵軌。咸超有岸。邇世",
    "X44n0744_001:0405a12": "譌鋒互舉。禪律競分。見既不同。資受不無其謬。致使",
    "X44n0744_001:0405a13": "後進無門。初造失序。展卷不識其名。循文詎能知義。",
    "X44n0744_001:0405a14": "贊始臨壇。還同昏穴。惟此奮翅三藏。獵目羣章。稽彼",
    "X44n0744_001:0405a15": "西天之梵言。釋此東華之音議。端取曇無德律。所有",
    "X44n0744_001:0405a16": "文句難通者。僅標其名。纘釋其義。傍採諸家之辯。正",
    "X44n0744_001:0405a17": "述經論之玄。雖引四部之要文。然不雜彼之宗緒。恐",
    "X44n0744_001:0405a18": "紊持犯。難為防護。間所述者。並是通途行事。及略顯",
    "X44n0744_001:0405a19": "開遮。庶知持犯。有其同別。非取輕條。以替重篇。却大",
    "X44n0744_001:0405a20": "愆而易小過。蓋本聖意未許。律旨全遮。偷心不絕。難",
    "X44n0744_001:0405a21": "言信戒。是以獨舉一部。隨事標釋。不舛餘宗。俾剏學",
    "X44n0744_001:0405a22": "者。覽卷無滯。溫習者。不觀他面。罔致迷文失旨。意莫",
    "X44n0744_001:0405a23": "適從。遂舉手於高閣。不再顧以終身。律學於斯頓止。",
    "X44n0744_001:0405a24": "僧寶從此漸替。維念於茲。敢興短聞。集為部夾。統釋",
    "X44n0744_001:0405b01": "事相。略明樞義。若夫開遮持犯。廣備律詮。性制輕重。",
    "X44n0744_001:0405b02": "翫之即得。對治煩惑。要在深研。此不預述。況贊之淺",
    "X44n0744_001:0405b03": "識。豈能窮其淵府。俟學充足。戒光自朗。其餘纖悉玄",
    "X44n0744_001:0405b04": "軌。疏律乃陳。此所先標。後不重出。以彼疏意易彰。理",
    "X44n0744_001:0405b05": "獲線貫。帙今成矣。但愧庸才。難免鬻乳之贗。併所缺",
    "X44n0744_001:0405b06": "疑未備者。總冀來哲。共昭南極。輝戒珠於長夜。昞慧",
    "X44n0744_001:0405b07": "日於中天。正法得之恒存。聖階固而永久。是所慶願。",
    "X44n0744_001:0405b08": "智者鑒諸。",
    "X44n0744_001:0405b09": "旹",
    "X44n0744_001:0405b10": "崇禎庚午夏日大菩提心沙門弘贊謹序",
    "X44n0744_001:0405b17": "四分律名義標釋總目",
    "X44n0744_001:0405b19": "卷第一",
    "X44n0744_001:0405b20": "序文總目",
    "X44n0744_001:0405b21": "律藏初讚頌",
    "X44n0744_001:0405b22": "卷第二",
    "X44n0744_001:0405b23": "讚頌之餘如來三月夏安居",
    "X44n0744_001:0405b24": "舍利弗請佛制戒",
    "X44n0744_001:0405c01": "卷第三",
    "X44n0744_001:0405c02": "七佛因緣初制不淨行戒",
    "X44n0744_001:0405c03": "卷第四",
    "X44n0744_001:0405c04": "不淨行之餘至盜戒",
    "X44n0744_001:0405c05": "卷第五",
    "X44n0744_001:0405c06": "殺戒至妄語戒",
    "X44n0744_001:0405c07": "卷第六",
    "X44n0744_001:0405c08": "制十三事初失精戒至私屋過量戒",
    "X44n0744_001:0405c09": "卷第七",
    "X44n0744_001:0405c10": "大房不處分戒至破僧戒",
    "X44n0744_001:0405c11": "卷第八",
    "X44n0744_001:0405c12": "儻破僧戒至不捨惡性戒",
    "X44n0744_001:0405c13": "二不定法制三十事初畜長衣戒",
    "X44n0744_001:0405c14": "卷第九",
    "X44n0744_001:0405c15": "離衣宿戒至販賣戒",
    "X44n0744_001:0405c16": "卷第十",
    "X44n0744_001:0405c17": "畜長鉢戒至迴僧物入己戒",
    "X44n0744_001:0405c18": "卷第十一",
    "X44n0744_001:0405c19": "制九十事初不妄語戒至與女人過五六語說法",
    "X44n0744_001:0405c20": "戒",
    "X44n0744_001:0405c21": "卷第十二",
    "X44n0744_001:0405c22": "掘地戒至僧不差教尼戒",
    "X44n0744_001:0405c23": "卷第十三",
    "X44n0744_001:0405c24": "教授尼至日暮戒至殘宿食戒",
    "X44n0744_001:0406a01": "卷第十四",
    "X44n0744_001:0406a02": "自手取食戒至恐怖他戒",
    "X44n0744_001:0406a03": "卷第十五",
    "X44n0744_001:0406a04": "過浴戒至畜被擯沙彌戒",
    "X44n0744_001:0406a05": "卷第十六",
    "X44n0744_001:0406a06": "逆諫難問戒至過量作坐具戒",
    "X44n0744_001:0406a07": "卷第十七",
    "X44n0744_001:0406a08": "過量作覆瘡衣戒至等佛衣量戒制四提舍尼法",
    "X44n0744_001:0406a09": "至式叉迦羅尼法",
    "X44n0744_001:0406a10": "卷第十八",
    "X44n0744_001:0406a11": "式叉迦羅尼法之餘至七滅諍法二百五十戒竟",
    "X44n0744_001:0406a12": "卷第十九",
    "X44n0744_001:0406a13": "制比丘尼戒法",
    "X44n0744_001:0406a14": "卷第二十",
    "X44n0744_001:0406a15": "比丘尼戒法之餘",
    "X44n0744_001:0406a16": "卷第二十一",
    "X44n0744_001:0406a17": "受戒犍度法",
    "X44n0744_001:0406a18": "卷第二十二",
    "X44n0744_001:0406a19": "受戒犍度法之餘",
    "X44n0744_001:0406a20": "卷第二十三",
    "X44n0744_001:0406a21": "受戒犍度法之餘",
    "X44n0744_001:0406a22": "卷第二十四",
    "X44n0744_001:0406a23": "受戒犍度法之餘說戒犍度法",
    "X44n0744_001:0406a24": "卷第二十五",
    "X44n0744_001:0406b01": "說戒犍度法之餘安居犍度法",
    "X44n0744_001:0406b02": "自恣犍度法",
    "X44n0744_001:0406b03": "卷第二十六",
    "X44n0744_001:0406b04": "皮革犍度法衣犍度法",
    "X44n0744_001:0406b05": "卷第二十七",
    "X44n0744_001:0406b06": "衣犍度法之餘藥犍度法",
    "X44n0744_001:0406b07": "卷第二十八",
    "X44n0744_001:0406b08": "藥犍度法之餘",
    "X44n0744_001:0406b09": "卷第二十九",
    "X44n0744_001:0406b10": "藥犍度法餘迦絺那衣犍度法",
    "X44n0744_001:0406b11": "拘琰彌犍度法瞻波犍度法",
    "X44n0744_001:0406b12": "卷第三十",
    "X44n0744_001:0406b13": "訶責犍度法人犍度法",
    "X44n0744_001:0406b14": "覆藏犍度法遮犍度法",
    "X44n0744_001:0406b15": "破僧犍度法",
    "X44n0744_001:0406b16": "卷第三十一",
    "X44n0744_001:0406b17": "滅諍犍度法比丘尼犍度法",
    "X44n0744_001:0406b18": "法犍度法",
    "X44n0744_001:0406b19": "卷第三十二",
    "X44n0744_001:0406b20": "法犍度法房舍犍度法之餘",
    "X44n0744_001:0406b21": "卷第三十三",
    "X44n0744_001:0406b22": "房舍犍度法之餘",
    "X44n0744_001:0406b23": "卷第三十四",
    "X44n0744_001:0406b24": "房舍犍度法之餘雜犍度法",
    "X44n0744_001:0406c01": "卷第三十五",
    "X44n0744_001:0406c02": "雜犍度法之餘",
    "X44n0744_001:0406c03": "卷第三十六",
    "X44n0744_001:0406c04": "雜犍度法之餘五百結集法",
    "X44n0744_001:0406c05": "卷第三十七",
    "X44n0744_001:0406c06": "五百結集法之餘七百結集法",
    "X44n0744_001:0406c07": "卷第三十八",
    "X44n0744_001:0406c08": "調部毗尼法毗尼增一法",
    "X44n0744_001:0406c09": "卷第三十九",
    "X44n0744_001:0406c10": "毗尼增一法之餘",
    "X44n0744_001:0406c11": "卷第四十",
    "X44n0744_001:0406c12": "毗尼增一法之餘跋語",
    "X44n0744_001:0406c14": "四分律名義標釋總目畢。",
    "X44n0744_001:0406c19": "　　四分律名義標釋卷第一目錄",
    "X44n0744_001:0406c20": "四分律藏佛陀耶舍",
    "X44n0744_001:0406c21": "竺佛念譯稽首",
    "X44n0744_001:0406c22": "諸佛比丘僧毗尼",
    "X44n0744_001:0406c23": "優波離長老禁戒",
    "X44n0744_001:0406c24": "須彌備具三種業羅云",
    "X44n0744_001:0407a01": "四事不可治可救有十三餘者不須救",
    "X44n0744_001:0407a02": "飈火死屍伊羅葉",
    "X44n0744_001:0407a05": "四分律名義標釋卷第一",
    "X44n0744_001:0407a07": "明　廣州沙門釋　弘贊在犙　輯",
    "X44n0744_001:0407a08": "　　新安沙門釋　弘麗羅峰　校",
    "X44n0744_001:0407a09": "　　●律藏卷第一",
    "X44n0744_001:0407a10": "稽自娑羅寂唱。波離續申。誦如來言。詞滿八十。號",
    "X44n0744_001:0407a11": "曰八十誦律。初則飲光頂受。次乃阿難荷持。第三",
    "X44n0744_001:0407a12": "末田地。第四舍那波提。第五優波崛多。此之五師。",
    "X44n0744_001:0407a13": "體權通道。遞相傳持。一百一十餘載。授受不異。後",
    "X44n0744_001:0407a14": "有育王御世。崇敬三尊。廣會僧眾。重集三藏。時諸",
    "X44n0744_001:0407a15": "比丘。互執見聞。抄治經律。各引師說。以成章牒。引",
    "X44n0744_001:0407a16": "執不同。遂成二部。相言是非。求王判決。行白黑籌。",
    "X44n0744_001:0407a17": "表其新舊。時取舊者多。以多為號。因名摩訶僧祇。",
    "X44n0744_001:0407a18": "即大眾部也。取新者少。而是上座。從上座為目。稱",
    "X44n0744_001:0407a19": "曰他俾羅。即上座部也。爰斯二部。於二百年間。復",
    "X44n0744_001:0407a20": "出十八部。十八部中。有五部為其綱領。故今經律",
    "X44n0744_001:0407a21": "論。而成五部焉。一曰。曇無德(或云曇摩毱多。此翻法鏡。又翻法藏。亦翻",
    "X44n0744_001:0407a22": "法密。大集經云。我涅槃後。我諸弟子。受持如來十二部經。書寫讀誦。顛倒宣說。故隱覆法藏。言隱覆者。即",
    "X44n0744_001:0407a23": "密義也。人名曇無德。法名四分)。二曰。薩婆多(僧祗律記云。此言說一切有。所以名一切",
    "X44n0744_001:0407a24": "有者。其餘諸部義宗各異。薩婆多者。言過去未來現在中陰。各自有性。故名一切有。大集云。而復讀誦書",
    "X44n0744_001:0407b01": "寫外典。受有三世。及以內外。破壞外道。善能論義。說一切性。悉得受戒。凡所問難。悉能答對。是故名為薩",
    "X44n0744_001:0407b02": "婆多。法名十誦。出三藏記云。昔大迦葉具持法藏。乃至傳於第五優波崛多。原本有八十誦。優波崛多。以",
    "X44n0744_001:0407b03": "後世鈍根。不能具受。故刪為十誦。以誦為名。謂法應誦持也。言義宗各異者。薩婆多。計三世皆有。曾有。當",
    "X44n0744_001:0407b04": "有。正有。當有即是未來也。曇無德。計過去未來是無。唯現在為有。餘不繁論)。三曰。迦葉",
    "X44n0744_001:0407b05": "遺(此云重空觀。大集云。說無有我。及以受者。轉諸煩惱猶如死屍。是故名為迦葉遺。法名解脫。止",
    "X44n0744_001:0407b06": "有解脫戒本經一卷到此。相同五分。或言梵本已至。未被翻譯)。四曰。彌沙塞(此云不著",
    "X44n0744_001:0407b07": "有無觀。大集云。不作地相。水火風相。虗空識相。是故名彌沙塞。法名五分)。五白。婆蹉富",
    "X44n0744_001:0407b08": "羅(此云犢子。上古有仙。染犢生子。自後種姓。皆名。犢子。此部計我非是。即蘊亦不離蘊。而有實我",
    "X44n0744_001:0407b09": "律本不來。大集云。皆說有我。不說空相。猶如小兒。是故名為婆蹉富羅)。如是五部所",
    "X44n0744_001:0407b10": "制。或輕或重。若開若遮。大雖不殊。小無不異。亦由",
    "X44n0744_001:0407b11": "法王在昔。善應羣機。隨根化物。或順時方而設教。",
    "X44n0744_001:0407b12": "或從性宜以立制。或此方禁而彼方開。或此人開",
    "X44n0744_001:0407b13": "而彼人禁。根處不同。故法授非一。元其五部所執。",
    "X44n0744_001:0407b14": "皆一如來親說。但為聞聽不廣。持誦有缺。各據一",
    "X44n0744_001:0407b15": "邊因成多別。亦乃去聖時遷。法運應爾。是以如來",
    "X44n0744_001:0407b16": "在世。有夢[疊*毛]折杖之徵。佛為懸記。經律當分五部。",
    "X44n0744_001:0407b17": "十八支屬。如天人答南山云。世尊成道三十八年。",
    "X44n0744_001:0407b18": "持迦葉佛所遺故鉢。赴王舍城國王齋訖。命尊者",
    "X44n0744_001:0407b19": "羅云龍池洗滌。失手瀑破。分為五片。復有長者夢",
    "X44n0744_001:0407b20": "一[疊*毛]。自裂五段。俱以白佛。佛即記曰。表我滅後。經",
    "X44n0744_001:0407b21": "律當分五部。又萍沙王。夢一金杖。折為十八段。怖",
    "X44n0744_001:0407b22": "而問佛。佛言。我滅度後。一百餘年。有阿輸迦王。威",
    "X44n0744_001:0407b23": "加贍部。時諸苾芻。教分十八。趣解脫門。其致一也。",
    "X44n0744_001:0407b24": "即此先兆。王勿見憂。故大集經云。如是五部。雖名",
    "X44n0744_001:0407c01": "別異。而皆不妨諸佛法界。及大涅槃。依之修行。皆",
    "X44n0744_001:0407c02": "得解脫。又文殊問經云。佛告文殊。未來我諸弟子。",
    "X44n0744_001:0407c03": "有二十部。能令諸法住。二十部者。並得四果。三藏",
    "X44n0744_001:0407c04": "平等。無下中上。譬如海水。味無有異。如人有二十",
    "X44n0744_001:0407c05": "子。真實如來所說。文殊師利。根本二部。從大乘出。",
    "X44n0744_001:0407c06": "從般若波羅蜜出。聲聞緣覺諸佛。悉從般若波羅",
    "X44n0744_001:0407c07": "蜜出。如地水火風虗空。是一切眾生住處。如是般",
    "X44n0744_001:0407c08": "若波羅蜜。及大乘。一切聲聞緣覺諸佛出處。偈曰。",
    "X44n0744_001:0407c09": "十八及二本。悉從大乘出。無是亦無非。我說未來",
    "X44n0744_001:0407c10": "起。言根本二部者。即大眾上座二部。其大眾部。分",
    "X44n0744_001:0407c11": "出七部。上座部。分出十一部。并二根本共為二十",
    "X44n0744_001:0407c12": "部。然此諸部名數。按諸經論傳記之中。名互不等。",
    "X44n0744_001:0407c13": "數各參差。或增或減。或從五部而生十八。或言四",
    "X44n0744_001:0407c14": "部而出十八。或於千年之內。展轉增至五百。說既",
    "X44n0744_001:0407c15": "不一。事難詳據。茲取大同。共所聞者。總別言之。約",
    "X44n0744_001:0407c16": "為六部。如首疏云。總別六部。僧祇是總。前五是別。",
    "X44n0744_001:0407c17": "此僧祇部眾。行解虗通。不生偏執。徧順五見。以通",
    "X44n0744_001:0407c18": "行故。故知僧祇是總。五部是別。通則六部也。今此",
    "X44n0744_001:0407c19": "方所傳。唯存四部。缺於迦葉遺。婆蹉富羅二本。然",
    "X44n0744_001:0407c20": "僧祇一律。上古諸師判為略本。未是天竺全帙。謂",
    "X44n0744_001:0407c21": "其文少。卷止四十。義中不含五部之意。復不應大",
    "X44n0744_001:0407c22": "集懸記。疑是廣中之略文也。自餘善見。毗尼母。摩",
    "X44n0744_001:0407c23": "得勒伽。鼻奈耶。優波離問經等。並是律之支屬。或",
    "X44n0744_001:0407c24": "是五百數中之一二。其根本說一切有律。總是薩",
    "X44n0744_001:0408a01": "婆多攝。斯諸部類。既佛親為預記。無勞致疑。以名",
    "X44n0744_001:0408a02": "號別。而有是非。如一燈出百千燈。燈隨物異。而光",
    "X44n0744_001:0408a03": "照是一。至於破闇除冥。功用無二。故五天諸國。隨",
    "X44n0744_001:0408a04": "秉一法。皆獲道果。東夏向來。四部悉行。齊持戒躅。",
    "X44n0744_001:0408a05": "咸登聖證。誠乃甘露棄於人間。但同[(歹*又)/食]飲。無不除",
    "X44n0744_001:0408a06": "其饑饉者矣(優波崛多。亦云優波毱多。此翻近護。佛昔記云。我涅槃後。優毱多無相佛。",
    "X44n0744_001:0408a07": "大作佛事。我後教化弟子。此最為第一。阿輸迦。此云無憂。即阿育王)。",
    "X44n0744_001:0408a08": "四分。",
    "X44n0744_001:0408a09": "第一分　比丘法(二十一卷)",
    "X44n0744_001:0408a10": "第二分　比丘尼法　受戒法　說戒法(共十五卷)",
    "X44n0744_001:0408a11": "第三分　安居法　自恣法　皮革法　衣法",
    "X44n0744_001:0408a12": "　藥法　迦絺那衣法　拘睒彌法　瞻波法　訶",
    "X44n0744_001:0408a13": "責法　人法　覆藏法　遮法　破僧法　滅諍",
    "X44n0744_001:0408a14": "法　比丘尼法　法法(共十三卷)",
    "X44n0744_001:0408a15": "第四分　房舍法　雜法　五百結集法　七百",
    "X44n0744_001:0408a16": "結集法　調部法　增一法(共十一卷)",
    "X44n0744_001:0408a17": "律藏",
    "X44n0744_001:0408a18": "梵云比吒。此翻為藏。即包含攝持之義。非藏無以",
    "X44n0744_001:0408a19": "積錢財。非藏無以蘊文義。攝論云。何名為藏。由能",
    "X44n0744_001:0408a20": "攝故。謂攝一切所應知義。無令分散。故名為藏又",
    "X44n0744_001:0408a21": "藏者器也。器者能聚集眾義也(凡是先釋。後不重出。閱者。當目記取)。",
    "X44n0744_001:0408a22": "佛陀耶舍",
    "X44n0744_001:0408a23": "秦言覺名。北天竺罽賓國人。婆羅門種。世事外道。",
    "X44n0744_001:0408a24": "有一沙門。從其家乞。其父怒。令人打之。父遂手脚",
    "X44n0744_001:0408b01": "攀躃。不能行止。乃問於筮師。筮曰。坐犯賢人。鬼神",
    "X44n0744_001:0408b02": "使然也。即請此沙門竭誠悔過。數日便瘳。因令耶",
    "X44n0744_001:0408b03": "舍出家。為其弟子。時年十三。常隨師遠行。於曠野",
    "X44n0744_001:0408b04": "逢虎。師欲走避。耶舍曰。此虎已飽。必不侵人。俄而",
    "X44n0744_001:0408b05": "虎去。前行果見餘肉。師密異之。至年十五。誦經日",
    "X44n0744_001:0408b06": "得五六萬言。日行乞食。廢於誦習。有一羅漢。重其",
    "X44n0744_001:0408b07": "聰敏。恒乞食供之。十九誦大小乘經。數百萬言。然",
    "X44n0744_001:0408b08": "性簡慠。故不為諸僧所重。年及進戒。莫為臨壇。所",
    "X44n0744_001:0408b09": "以向立之歲。猶為沙彌。乃從其舅。學五明諸論。世",
    "X44n0744_001:0408b10": "間法術。多所綜習。美儀止。善談。笑見者忘諸怪責。",
    "X44n0744_001:0408b11": "二十七。方受具戒。以讀誦為務。手不釋牒。每端坐",
    "X44n0744_001:0408b12": "思義。不覺虗中而過。其專精如此。後至沙勒國。時",
    "X44n0744_001:0408b13": "太子達摩弗多(秦言法子)。見其容服端雅。問所從來。耶",
    "X44n0744_001:0408b14": "舍詶對清辯。太子悅之。仍請宮內供養。待遇隆厚。",
    "X44n0744_001:0408b15": "羅什後至。從其受學。阿毗曇。十誦律。甚相尊敬。什",
    "X44n0744_001:0408b16": "隨母還龜茲。耶舍留止。頃之王薨。太子即位。王孫",
    "X44n0744_001:0408b17": "為太子時。符堅遣呂光攻龜茲。龜茲王急求救於",
    "X44n0744_001:0408b18": "沙勒。沙勒王自率兵救之。使耶舍留輔太子。委以",
    "X44n0744_001:0408b19": "後任。救軍未至。而龜茲已敗。王歸具說。羅什為呂",
    "X44n0744_001:0408b20": "光所執。乃歎曰。我與羅什相遇雖久。未盡懷抱。其",
    "X44n0744_001:0408b21": "忽羈虜。相見何期。停十餘年。王薨。因至龜茲。法化",
    "X44n0744_001:0408b22": "甚盛。時羅什在姑臧(今肅州路。雍州之域)。遣信要之。裹糧欲",
    "X44n0744_001:0408b23": "去。國人請留。復停歲餘。語弟子云。吾欲尋羅什。可",
    "X44n0744_001:0408b24": "密裝夜發。勿使人知。弟子曰。恐明旦追至。不免復",
    "X44n0744_001:0408c01": "還耳。耶舍乃取清水一鉢。以藥投中。呪數十言。與",
    "X44n0744_001:0408c02": "弟子洗足。即便夜發。比至旦。行數百里。問弟子曰。",
    "X44n0744_001:0408c03": "何所覺耶。答曰。唯聞疾風之響。眼中淚出耳。耶舍",
    "X44n0744_001:0408c04": "又與呪水洗足。住息。明旦國人追之。已差數百里",
    "X44n0744_001:0408c05": "不及。行達姑臧。而什已入長安。聞姚興逼以妾媵。",
    "X44n0744_001:0408c06": "勸為非法。乃歎曰。羅什如好綿。何可使入棘中乎。",
    "X44n0744_001:0408c07": "什聞其至姑臧。勸興迎之。興未納。頃之命什譯出",
    "X44n0744_001:0408c08": "經藏。什曰。夫弘宣法教。宜令文義圓通。貧道雖誦",
    "X44n0744_001:0408c09": "其文。未善其理。唯佛陀耶舍。深達幽致。今在姑臧。",
    "X44n0744_001:0408c10": "願下詔徵之。一言三詳。然後著筆。使微言不墜。取",
    "X44n0744_001:0408c11": "信千載也。興從之。即遣使招迎。厚加贈遺。悉不受。",
    "X44n0744_001:0408c12": "乃笑曰。明旨既降。便應載馳。檀越待士既厚。脫如",
    "X44n0744_001:0408c13": "羅什見處。則未敢聞命。使還具說之。興歎其機慎。",
    "X44n0744_001:0408c14": "重信敦喻。方至長安。興自出候問(時弘始九年至長安)。別立",
    "X44n0744_001:0408c15": "新省。於逍遙園。四事供養。並不受。至時分衛。一食",
    "X44n0744_001:0408c16": "而已。於是羅什出十住經。一月餘日。疑難猶豫。尚",
    "X44n0744_001:0408c17": "未操筆。耶舍既至。共相徵決。辭理方定。道俗三千",
    "X44n0744_001:0408c18": "餘人。皆歎其賞要。耶舍為人。赤髭。善毗婆沙。時人",
    "X44n0744_001:0408c19": "號為赤髭毗婆沙。既為羅什之師。亦稱大毗婆沙。",
    "X44n0744_001:0408c20": "四輩供養。衣鉢供具。滿三間屋。不以關心。興為貨",
    "X44n0744_001:0408c21": "之。於城南造僧伽藍。耶舍先於罽賓。誦四分律。不",
    "X44n0744_001:0408c22": "齎梵本而來。秦師隸校尉姚爽。欲請耶舍令出之。",
    "X44n0744_001:0408c23": "姚主以其無梵本。難可證信。眾僧多有不同。故未",
    "X44n0744_001:0408c24": "之許。羅什勸曰。耶舍甚有記功。數聞誦習。未曾脫",
    "X44n0744_001:0409a01": "誤。於是姚主。即以藥方一卷。民籍一卷。並可四十",
    "X44n0744_001:0409a02": "紙許。令其誦之一日。便集僧執文覆之。乃至銖兩。",
    "X44n0744_001:0409a03": "人數年紀。不謬一字。於是眾咸信伏。即以弘始十",
    "X44n0744_001:0409a04": "二年。譯出為四十五卷。并出長阿含經等。涼州沙",
    "X44n0744_001:0409a05": "門竺佛念譯為秦言。道含筆受。至十五年解座。興",
    "X44n0744_001:0409a06": "嚫耶舍布絹萬疋。悉皆不受。佛念道含。布絹各千",
    "X44n0744_001:0409a07": "疋。名德沙門五百人。皆重嚫施。耶舍後晉遊匡山。",
    "X44n0744_001:0409a08": "為遠公所重。甲寅晉安帝義熙十年也。尊者窮自",
    "X44n0744_001:0409a09": "負鐵。於紫霄峰頂鑄墖。以如來真身舍利藏其中。",
    "X44n0744_001:0409a10": "後還外國。至罽賓。尋得虗空藏經一卷。寄賈客傳",
    "X44n0744_001:0409a11": "與涼州諸僧。後不知所終(言律本譯為四十五卷。或云四十四。今分作六",
    "X44n0744_001:0409a12": "十卷。據唐圓照律師傳云。後支法領。又從西國將梵本來於長安中寺。重讎校殆。譯成六十二卷。然卷多",
    "X44n0744_001:0409a13": "少。是後人分也)。",
    "X44n0744_001:0409a14": "竺佛念",
    "X44n0744_001:0409a15": "涼州人也。弱年出家。志業堅精。外和內朗。有通敏",
    "X44n0744_001:0409a16": "之鑒。諷習眾經。麤涉外學。其蒼雅詁訓。尤所明練。",
    "X44n0744_001:0409a17": "少好遊方。備貫風俗。家世西河。洞曉方語。華梵言",
    "X44n0744_001:0409a18": "義。莫不兼解。故義學之譽雖闕。而洽聞之聲甚著。",
    "X44n0744_001:0409a19": "符堅偽建元之中。外國沙門僧伽跋澄。及曇摩難",
    "X44n0744_001:0409a20": "提。入長安。堅秘書郎趙政。請跋澄出婆須蜜經。梵",
    "X44n0744_001:0409a21": "本當時名德。莫能傳譯。眾咸推念。於是澄執梵文。",
    "X44n0744_001:0409a22": "念譯漢語。質斷疑義。音字方明。曇摩難提又出王",
    "X44n0744_001:0409a23": "子法益壞目因緣經。念為宣譯。并作經序。至建元",
    "X44n0744_001:0409a24": "二十年。政復請曇摩出增一阿鋡。及中阿鋡。於長",
    "X44n0744_001:0409b01": "安城內。集義學沙門。請念為譯。敷析研覈。二載乃",
    "X44n0744_001:0409b02": "訖。二鋡光顯。乃念宣譯之功也。至姚興弘始之初。",
    "X44n0744_001:0409b03": "經學甚盛。念續出菩薩瓔珞。十住斷結。及出曜。胎",
    "X44n0744_001:0409b04": "經。中陰經等。於符姚二代。為譯人之宗。自世高。支",
    "X44n0744_001:0409b05": "謙。以後莫踰於念。故關中僧眾。咸共嘉焉。後卒於",
    "X44n0744_001:0409b06": "長安。遠近緇素。莫不歎惜。",
    "X44n0744_001:0409b07": "譯",
    "X44n0744_001:0409b08": "夷益切。音亦。譯者傳也。釋也。謂交釋兩國言音。而",
    "X44n0744_001:0409b09": "傳告之也。周禮王制掌四方之語。各有象胥通官。",
    "X44n0744_001:0409b10": "東方曰寄(謂能寄寓風俗之異於此)。南方曰象(謂能傲象風俗之異於彼)。西",
    "X44n0744_001:0409b11": "方曰狄鞮(鞮謂能別其服飾之異也)。北方曰譯(謂能辯其言語之異。而釋通之。",
    "X44n0744_001:0409b12": "此四皆官名也)。今通西語。而云譯者。蓋漢世多事北方。而",
    "X44n0744_001:0409b13": "譯官兼善西語。故摩騰初至。譯出四十二章經。因",
    "X44n0744_001:0409b14": "而稱譯。自漢至唐。翻三藏師。遞相繼軌。皆稱為譯。",
    "X44n0744_001:0409b15": "所謂譯彼西乾之語。而成東夏之言。運其梵天之",
    "X44n0744_001:0409b16": "文。以圖華方之書。而書字之始。興自三人。長名曰",
    "X44n0744_001:0409b17": "梵。其書右行。次名佉樓。其書左行。少者蒼頡。其書",
    "X44n0744_001:0409b18": "下行。梵及佉樓。居於天竺。黃史蒼頡。在於東夏。梵",
    "X44n0744_001:0409b19": "佉取法於梵天。蒼頡因華於鳥跡。文畫成異。傳理",
    "X44n0744_001:0409b20": "則同矣。仰尋梵佉之書。韻符梵天。梵音為語。單複",
    "X44n0744_001:0409b21": "無恒。或一字以攝眾理。或數言而成一義。詳其字",
    "X44n0744_001:0409b22": "本。四十有七。遇物合成。隨事轉用。音乃七轉。八例",
    "X44n0744_001:0409b23": "之言。觀彼發語裁音。宛轉相資。或在舌根脣末取",
    "X44n0744_001:0409b24": "定。或以長短輕重為準。七轉之音。一切聲上皆悉",
    "X44n0744_001:0409c01": "有之。一一聲中。各分三節。謂一言。二言。多言。總成",
    "X44n0744_001:0409c02": "二十一言也。如喚男子一人。名補嚕灑。兩人名補",
    "X44n0744_001:0409c03": "嚕稍。三人名補嚕沙。此中聲有呼吸重輕之異。於",
    "X44n0744_001:0409c04": "七轉外。更有呼名聲。便成八例。初句既三。餘皆準",
    "X44n0744_001:0409c05": "此。恐繁不出。八例。總有三八二十四聲也。舊云聲",
    "X44n0744_001:0409c06": "論八轉聲者。一補沙。此是直指陳聲。如人斫樹。指",
    "X44n0744_001:0409c07": "說其人。即今體聲。二補盧衫。是所作業聲。如所作",
    "X44n0744_001:0409c08": "斫樹。故云業也(舊直翻為所作士。士。乃男子美稱也)。三補盧。崽拏是",
    "X44n0744_001:0409c09": "能作具聲。如由斧斫。故云具也(舊直翻為能作士)。四補盧",
    "X44n0744_001:0409c10": "沙耶。是所為聲。如為人斫。故云為也(舊翻為所為士)。五補",
    "X44n0744_001:0409c11": "盧沙[多*頁](音朵)。是從聲。如因人造舍等。故云從也(從即所因。",
    "X44n0744_001:0409c12": "故舊直翻為所從士)。六補盧殺娑。是所屬聲。如奴屬主。故云",
    "X44n0744_001:0409c13": "屬也(舊翻為所屬士)。七補盧鍛。是所依聲。如客依主。故云",
    "X44n0744_001:0409c14": "依也(舊翻為所依士)。八稧補盧沙。是召呼之聲。故云呼也。",
    "X44n0744_001:0409c15": "西域國法。欲讀內外典籍。要解此聲論中。八轉之",
    "X44n0744_001:0409c16": "聲。方知文義分齊也。其間復有男女音別。聲明俗",
    "X44n0744_001:0409c17": "語之分。此不繁辯。後乃隨事略出。然其音語。並異",
    "X44n0744_001:0409c18": "諸國。不類胡言。且胡字一音。不得成語。必假餘言",
    "X44n0744_001:0409c19": "足句。然後義成。故知胡言。不預梵音。梵音本自幽",
    "X44n0744_001:0409c20": "玄。交義交密。譯人傳旨。可謂艱哉。然自漢至唐。往",
    "X44n0744_001:0409c21": "往翻譯。華梵音殊者。蓋由漢世經法始通。梵文音",
    "X44n0744_001:0409c22": "奧。象胥未能明練。故有桑門沙門之異。浮圖浮屠",
    "X44n0744_001:0409c23": "之殊。至於三賢羅什。奘師復云譌略。今以竊摧。亦",
    "X44n0744_001:0409c24": "由五天之境。方土不同。羗胡界別。東夏地分。時代",
    "X44n0744_001:0410a01": "遷移。古今音異。其譯人者。或是胡鄉傳至。或從五",
    "X44n0744_001:0410a02": "天達戎。傳戎語以譯華言。況五天之語。略各殊分。",
    "X44n0744_001:0410a03": "唯中天言正。與梵天之音無謬。就此東夏一境。方",
    "X44n0744_001:0410a04": "語自別。即如後漢都於洛陽。東晉遷於建業。儻漢",
    "X44n0744_001:0410a05": "籍先傳於印度。必以北音為正。晉人後往於天竺。",
    "X44n0744_001:0410a06": "必以南語為正。故於所說。不無矛盾。雖其言殊。其",
    "X44n0744_001:0410a07": "義實均。以此明之。古來梵語。未必盡譌略也(今此四分",
    "X44n0744_001:0410a08": "一律。乃耶舍所翻。耶舍本是北天竺人。久在外國翻譯三藏。後至此方。故於文中。多雜胡言。誠難詳究。是",
    "X44n0744_001:0410a09": "以每有缺疑之句。俟後審的。方為補入。印度。即天竺)。",
    "X44n0744_001:0410a10": "稽首",
    "X44n0744_001:0410a11": "禮敬之儀。方俗不同。中邊各異。印度則露頂跣足",
    "X44n0744_001:0410a12": "為恭。震旦乃巾屨備整成敬。中天以合掌接足名",
    "X44n0744_001:0410a13": "最。此方則拳拱稽首稱上。今言稽首者。意取隨國",
    "X44n0744_001:0410a14": "行之。則為虔敬之儀也。然稽首。本出周禮太祝官",
    "X44n0744_001:0410a15": "以辯九拜。始曰稽首(稽堅奚切。音雞)。稽留也。謂下首至地。",
    "X44n0744_001:0410a16": "稽留停頭少久乃起也。二曰。頓首。謂下手置頭於",
    "X44n0744_001:0410a17": "地即起。三曰。空首。謂下手。頭不至地。四曰。振動。謂",
    "X44n0744_001:0410a18": "敬重戰慄迫蹙而下手也。五曰。吉拜。謂雍容而下",
    "X44n0744_001:0410a19": "手也。六曰。凶拜。謂拜而後稽顙。名吉拜。稽顙而後",
    "X44n0744_001:0410a20": "拜。名凶拜。即三年服者拜也。七曰。奇拜。謂先屈一",
    "X44n0744_001:0410a21": "膝也。有云但一拜。不再拜也。八曰褒拜。褒作報。謂",
    "X44n0744_001:0410a22": "答拜也。九曰肅拜。謂直身肅容。而微下手。如今婦",
    "X44n0744_001:0410a23": "女拜也。亦謂但俯下手。今時揖者是也。斯等九拜。",
    "X44n0744_001:0410a24": "皆是此方製儀。若其天竺國禮。亦有九品。西域記",
    "X44n0744_001:0410b01": "云。致敬之式。其儀九等。一發言慰問。二俯首示敬。",
    "X44n0744_001:0410b02": "三舉手高揖。四合掌平拱。五屈膝。六長跪。七手膝",
    "X44n0744_001:0410b03": "踞地。八五輪俱屈。九五體投地。凡斯九等。極唯一",
    "X44n0744_001:0410b04": "拜。跪而讚德。謂之盡敬。遠則稽顙拜手(五體投地兩掌承空。",
    "X44n0744_001:0410b05": "示有接足之相)。近則舐足摩踵。凡其致詞受命。褰裳長跪。",
    "X44n0744_001:0410b06": "尊賢受拜。必有慰詞。或摩其頂。或拊其背。善言誨",
    "X44n0744_001:0410b07": "導。以示親厚。出家沙門。既受禮敬。惟加善願。不止",
    "X44n0744_001:0410b08": "跪拜。隨所宗事。多有旋繞。或為一周。或復三帀。宿",
    "X44n0744_001:0410b09": "心別請。數則從欲。原其西國。無三拜禮。但以十爪",
    "X44n0744_001:0410b10": "布地。叩頭三禮。中間更無起義。惲法師云。今見西",
    "X44n0744_001:0410b11": "僧來至佛前禮者。必褰裙。以膝拄地。合掌長跪。口",
    "X44n0744_001:0410b12": "讚於佛。然後頂禮。此乃遺風猶在。恭相可準行之。",
    "X44n0744_001:0410b13": "大論云。禮有三種。一者口禮。如今合掌問訊。口稱",
    "X44n0744_001:0410b14": "和南者是也。二者屈膝。頭不至地。即互跪也。三者",
    "X44n0744_001:0410b15": "頭至地。是為上禮。即五體投地也。當知致敬之義。",
    "X44n0744_001:0410b16": "通乎三業。若稽首者。名為身業致敬。稱揚德號。名",
    "X44n0744_001:0410b17": "為口業致敬。心存觀想。名為意業致敬。如斯三業",
    "X44n0744_001:0410b18": "致敬。得成供養。若不爾者。即平地顛蹶而已。又五",
    "X44n0744_001:0410b19": "輪著地。為除身業不善。稱揚名號。歌讚佛德。為除",
    "X44n0744_001:0410b20": "口業不善。心常緣念。若鏡目前。為除意業不善也。",
    "X44n0744_001:0410b21": "又由口業唱故。聞慧得成。由意業念故。思慧得成。",
    "X44n0744_001:0410b22": "由身業禮故。修慧得成。由身業禮故。戒學得成。由",
    "X44n0744_001:0410b23": "意業念故。定學得成。由口業唱故。慧學得成。若據",
    "X44n0744_001:0410b24": "通門。三業之中。三學並攝。餘如毗尼增一法中述",
    "X44n0744_001:0410c01": "(唄讚詞章。俱如下毗尼增一法。和南句中出)。",
    "X44n0744_001:0410c02": "諸佛",
    "X44n0744_001:0410c03": "諸者。舉十方三世之總稱也。佛者。梵音具云佛陀。",
    "X44n0744_001:0410c04": "大論云。秦言知者。知過去未來現在眾生非眾生",
    "X44n0744_001:0410c05": "數。有常無常等。一切諸法。菩提樹下。了了覺知。故",
    "X44n0744_001:0410c06": "名佛陀。陀亦作馱。婆沙律云。佛馱者。秦言覺。覺了",
    "X44n0744_001:0410c07": "一切法相故。復次。一切眾生。長眠三界。佛道眼既",
    "X44n0744_001:0410c08": "開。自覺覺彼。故名為覺。妙樂記云。對迷名知。對愚",
    "X44n0744_001:0410c09": "說覺。後漢郊祀志云。覺具三義。一者自覺。悟性真",
    "X44n0744_001:0410c10": "常。了惑虗妄。二者覺他運無緣慈。度有情界。三者",
    "X44n0744_001:0410c11": "覺行圓滿。窮源極底。行滿果圓。故華嚴云。一切諸",
    "X44n0744_001:0410c12": "法性。無生亦無滅。奇哉大導師。自覺能覺他。肇法",
    "X44n0744_001:0410c13": "師云。佛者。何也。蓋窮理盡性。大覺之稱也。其道虗",
    "X44n0744_001:0410c14": "玄。固已妙絕常境。心不可以智知。形不可以像測。",
    "X44n0744_001:0410c15": "同萬物之為。而居不為之域。處言數之內。而止無",
    "X44n0744_001:0410c16": "言之鄉。非有而不可為無。非無而不可為有。寂寞",
    "X44n0744_001:0410c17": "虗曠。物莫能測。不知所以名。故彊謂之覺。其為至",
    "X44n0744_001:0410c18": "也。亦以極矣(今此廣釋。意欲習毗尼者。而兼通法相文義。後學經論。不煩他閱也)。",
    "X44n0744_001:0410c19": "比丘僧",
    "X44n0744_001:0410c20": "比丘。此翻乞士。或翻除饉。又翻淨命。新云苾芻。翻",
    "X44n0744_001:0410c21": "為近圓。謂受大戒。即近於涅槃圓寂也。淨名疏云。",
    "X44n0744_001:0410c22": "或言有翻。或言無翻。有翻者。翻為除饉。眾生薄福。",
    "X44n0744_001:0410c23": "在因無法自資。得報多所饉乏。出家戒行。是良福",
    "X44n0744_001:0410c24": "田。能生物善。除因果之饉乏也。又康僧會譯法鏡",
    "X44n0744_001:0411a01": "經云。凡夫貪染六塵。猶饑夫食飯。不知厭足。今聖",
    "X44n0744_001:0411a02": "人斷貪。除六情饑饉。故號為除饉也。言無翻者。名",
    "X44n0744_001:0411a03": "含三義。智論云。一破惡。二怖魔。三乞士。一破惡者。",
    "X44n0744_001:0411a04": "如初得戒。即言比丘。以三羯磨。發善律儀。破惡律",
    "X44n0744_001:0411a05": "儀。故言破惡。若通就行解。戒防形非。定除心亂。慧",
    "X44n0744_001:0411a06": "悟想虗。能破見思之惡。故名破惡。言怖魔者。既能",
    "X44n0744_001:0411a07": "破惡。魔羅念言。此人非但出我界域。或有傳燈。化",
    "X44n0744_001:0411a08": "我眷屬。空我宮殿。故生驚怖。通而言之。三魔亦怖。",
    "X44n0744_001:0411a09": "言乞士者。乞是乞求之名。士是清雅之稱。出家之",
    "X44n0744_001:0411a10": "人。內修清雅之德。必須遠離四邪。淨命自居。福利",
    "X44n0744_001:0411a11": "眾生。破憍慢心。謙下自卑。告求資身。以成清雅之",
    "X44n0744_001:0411a12": "德。故名乞士。又云。比名破。丘名煩惱。能破煩惱故。",
    "X44n0744_001:0411a13": "復次。比名破。丘名能。能怖魔王。及魔人民故。釋論",
    "X44n0744_001:0411a14": "云怖魔。破惡。乞士。魔樂生死。其既出家。復化餘人。",
    "X44n0744_001:0411a15": "俱離三界。乖於魔意。魔用力制。翻被五繫。但愁懼",
    "X44n0744_001:0411a16": "而已。故名怖魔。出家人必破身口七惡。故言破惡。",
    "X44n0744_001:0411a17": "夫在家。三種如法。一田。二商。三仕。用養身命。出家",
    "X44n0744_001:0411a18": "人。佛不許此。唯乞自濟。身安道存。福利檀越。三義",
    "X44n0744_001:0411a19": "相成。即比丘義也。然苾芻。與比丘音近。古人有以",
    "X44n0744_001:0411a20": "香草五義釋之。一體性柔輭。喻出家人。能折伏身",
    "X44n0744_001:0411a21": "語麤獷故。二引蔓旁布。喻出家人。傳法度人。連延",
    "X44n0744_001:0411a22": "不絕故。三馨香遠聞。喻出家人。戒德芬馥。為眾所",
    "X44n0744_001:0411a23": "聞故。四能療疼痛。喻出家人。能斷煩惱毒害故。五",
    "X44n0744_001:0411a24": "不背日光。喻出家人。常向佛日故。僧者。具云僧伽。",
    "X44n0744_001:0411b01": "此翻為眾。謂和合之眾。乃四比丘已上之稱也。一",
    "X44n0744_001:0411b02": "二三比丘。不名為眾。故大論云。眾多比丘一處和",
    "X44n0744_001:0411b03": "合。是名僧伽。譬如大樹叢聚。是名為林。一一樹。不",
    "X44n0744_001:0411b04": "名為林。除一一樹。亦無林。如是一一比丘。不名為",
    "X44n0744_001:0411b05": "僧。除一一比丘。亦無僧。諸比丘和合。故名僧。天台",
    "X44n0744_001:0411b06": "云。眾名和合。出家三乘行者。心與佛所說事理法",
    "X44n0744_001:0411b07": "合。故名為僧。律鈔曰。此云和合眾。和合有二義。一",
    "X44n0744_001:0411b08": "理和。謂同證擇滅故二事和。別有六義。所謂戒和",
    "X44n0744_001:0411b09": "同修。見和同解。身和同住。利和同均。口和無諍。意",
    "X44n0744_001:0411b10": "和同悅。什師曰。欲令眾和。要由六法。一以慈心起",
    "X44n0744_001:0411b11": "身業。二以慈心起口業。三以慈心起意業。四若得",
    "X44n0744_001:0411b12": "食時。減鉢中飯。供養上座一人。下座一人。五持戒",
    "X44n0744_001:0411b13": "清淨。五漏盡智慧。若行此六法。則眾常和順。無有",
    "X44n0744_001:0411b14": "乖諍也。肇師曰。非真心無以具六法。非六法無以",
    "X44n0744_001:0411b15": "和羣眾。如眾不和。非敬順之道也。又僧名良福田",
    "X44n0744_001:0411b16": "者。如報恩經云。眾僧者。出三界之福田。謂比丘具",
    "X44n0744_001:0411b17": "有戒體。戒為萬善之根。是故世人歸信供養種福。",
    "X44n0744_001:0411b18": "如沃壤之田。能生嘉苗。故號良福田。婆沙律云。僧",
    "X44n0744_001:0411b19": "有五種。一羣羊僧。謂不知布薩。行籌。說戒。自恣。羯",
    "X44n0744_001:0411b20": "磨。一切僧事。盡皆不知。猶如羣羊。名羣羊僧。二無",
    "X44n0744_001:0411b21": "慚愧僧。謂舉眾共行非法。如行不淨。飲酒。過中食。",
    "X44n0744_001:0411b22": "凡是犯戒非法。一切同住。名無慚愧僧。三別眾僧。",
    "X44n0744_001:0411b23": "謂凡是隨心別眾羯磨。名為別眾僧。四清淨僧。謂",
    "X44n0744_001:0411b24": "一切凡夫。持戒清淨。眾無非法。名清淨僧。五第一",
    "X44n0744_001:0411c01": "義諦僧。謂四得。四向。名第一義諦僧也(四得。謂得四果也。四",
    "X44n0744_001:0411c02": "向。謂向四果也)。",
    "X44n0744_001:0411c03": "毗尼",
    "X44n0744_001:0411c04": "正梵音名毗奈耶。亦云鼻奈耶。應法師云。或言鞞",
    "X44n0744_001:0411c05": "泥迦。或言毗那耶。或云鼻那夜。皆由梵音輕重聲",
    "X44n0744_001:0411c06": "之譌轉也。此譯為離行。行亦道也。謂此行能離惡",
    "X44n0744_001:0411c07": "道。因以名焉。或譯為滅。謂能滅身口之惡也。什法",
    "X44n0744_001:0411c08": "師云。毗尼秦言善治。謂自治婬怒癡。亦能治眾生",
    "X44n0744_001:0411c09": "惡也。谷響云。以此方法律之名。翻彼土奈耶之語。",
    "X44n0744_001:0411c10": "南山云。毗尼翻滅。從功能為名。非正譯也。正翻為",
    "X44n0744_001:0411c11": "律。律者法也。從教為名。斷割重輕。開遮持犯。非法",
    "X44n0744_001:0411c12": "不定。俗有九流。法流居一。故世律法。皆約刑科。道",
    "X44n0744_001:0411c13": "與俗違。刑名乃異。至於處斷。必依常法。戒因緣經",
    "X44n0744_001:0411c14": "云。鼻奈耶。鼻。秦言去。奈耶。秦言真。去若于非。而就",
    "X44n0744_001:0411c15": "真。故曰真也。又降伏此心。息此心。忍不起故曰真",
    "X44n0744_001:0411c16": "也。降伏。戒也。息定也。忍智也。善見律云。佛說戒律。",
    "X44n0744_001:0411c17": "為欲止惡。因止惡故。生不悔心。因不悔心故。得生",
    "X44n0744_001:0411c18": "歡喜。因歡喜故。得生安樂。因安樂故。得生三昧。因",
    "X44n0744_001:0411c19": "三昧故。得生慧眼。因生慧眼故。而生厭汙。因厭汙",
    "X44n0744_001:0411c20": "故。而生離欲。因離欲故。而生度脫。因度脫故。得度",
    "X44n0744_001:0411c21": "脫智。因度脫智。次第得入涅槃。為欲言故。為欲說",
    "X44n0744_001:0411c22": "故。為依止故。為欲聞故。如是次第。心得度脫智。是",
    "X44n0744_001:0411c23": "故殷勤當學毗尼。此是毗尼處說根本。",
    "X44n0744_001:0411c24": "優波離",
    "X44n0744_001:0412a01": "或云優波釐。又云鄔波離。此翻化生。或翻上首。以",
    "X44n0744_001:0412a02": "其持律為眾紀綱。故名優波釐。亦翻近執。謂佛為",
    "X44n0744_001:0412a03": "太子時。彼為親近執事之臣也。如來五百大弟子。",
    "X44n0744_001:0412a04": "皆阿羅漢。各稱第一。而尊者優波離。於持律中。得",
    "X44n0744_001:0412a05": "稱第一。論云所以稱優波離持律第一者。謂自從",
    "X44n0744_001:0412a06": "佛得戒已來。未曾犯如毫釐。故稱第一。佛言。乃為",
    "X44n0744_001:0412a07": "將來比丘。能設禁法。使知輕重。得濟危厄。汝真持",
    "X44n0744_001:0412a08": "律。以律付汝。勿令漏失。不可示以沙彌。白衣。復稱",
    "X44n0744_001:0412a09": "第一也(言翻者。謂翻譯彼西域之言。而成此東華之語也)。",
    "X44n0744_001:0412a10": "長老",
    "X44n0744_001:0412a11": "年高臘長。學解廣深。故曰長老。新云具壽。增一阿",
    "X44n0744_001:0412a12": "含云。",
    "X44n0744_001:0412a13": "　若有見諦法　　無害於羣萌　　捨諸穢惡行",
    "X44n0744_001:0412a14": "　此名為長老　　我今謂長老　　年必先出家",
    "X44n0744_001:0412a15": "　修其善本業　　分別於正行　　設有年幼少",
    "X44n0744_001:0412a16": "　諸根無漏缺　　此謂名長老　　分別正行法",
    "X44n0744_001:0412a17": "　大論云　　所謂長老相　　不必以年耆",
    "X44n0744_001:0412a18": "　形瘦鬚髮白　　空老內無德　　能捨罪福果",
    "X44n0744_001:0412a19": "　精進行梵行　　已離一切法　　是名為長老",
    "X44n0744_001:0412a20": "禁戒",
    "X44n0744_001:0412a21": "梵言。三婆囉。此云禁戒。禁。制也。戒也。謹也。止也。制",
    "X44n0744_001:0412a22": "以能制一切不善法故。戒以防止為義。謂能防惡",
    "X44n0744_001:0412a23": "律儀。無作之非。止三業所起之惡。故名防止。謹是",
    "X44n0744_001:0412a24": "慎義。謂慎無罪也。止者。梵語尸羅。正翻為止得。謂",
    "X44n0744_001:0412b01": "止惡得善也。訓釋雖眾。其義一也。",
    "X44n0744_001:0412b02": "須彌",
    "X44n0744_001:0412b03": "奘法師云。蘇迷盧。唐言妙高。舊曰須彌。又曰須彌",
    "X44n0744_001:0412b04": "樓。皆譌也。毗曇俱舍云。七寶所成。故名妙。出七金",
    "X44n0744_001:0412b05": "山上。故名高。入水八萬四千由旬。出水八萬四千",
    "X44n0744_001:0412b06": "由旬。觀經疏云。舉高三百三十六萬里。縱廣亦爾。",
    "X44n0744_001:0412b07": "西域記云。四寶合成。在大海中。據金輪上。日月之",
    "X44n0744_001:0412b08": "所迴泊。諸天之所遊舍。七山七海。環峙環列。山間",
    "X44n0744_001:0412b09": "海水。具八功德。七金山外。乃鹹海也。其山四面。各",
    "X44n0744_001:0412b10": "有一色。東黃金。南瑠璃。西白銀。北玻[王*梨]。隨其方面。",
    "X44n0744_001:0412b11": "水同山色。天色亦爾。若依正法念經。東則白銀西",
    "X44n0744_001:0412b12": "則黃金。故使四洲之人。觀天各成一色(瑠璃乃青色之寶也)。",
    "X44n0744_001:0412b13": "備具三種業",
    "X44n0744_001:0412b14": "謂具善身口意業也。時尊者羅云。初始出家。喜作",
    "X44n0744_001:0412b15": "小妄語。佛取水器瀉水。反覆令悟。復問羅云。於意",
    "X44n0744_001:0412b16": "云何。人用鏡為。尊者答曰。欲觀其面。見淨不淨。佛",
    "X44n0744_001:0412b17": "言。如是羅云。若汝將作身業。即觀彼身業。我將作",
    "X44n0744_001:0412b18": "身業彼身業為淨。為不淨。為自為。為他。羅云。若觀",
    "X44n0744_001:0412b19": "時。則知我將作身業。彼身業淨。或自為。或為他。不",
    "X44n0744_001:0412b20": "善。與苦果。受於苦報。羅云。汝當捨彼將作身業。羅",
    "X44n0744_001:0412b21": "云。若觀時。則知我將作身業。彼身業不淨。或自為。",
    "X44n0744_001:0412b22": "或為他。善與樂果。受於樂報。羅云。汝當受彼將作",
    "X44n0744_001:0412b23": "身業。羅云。若汝現作身業。即觀此身業。若我現作",
    "X44n0744_001:0412b24": "身業。此身業為淨。為不淨。為自為。為他。羅云。若觀",
    "X44n0744_001:0412c01": "時。則知現作身業。此身業淨。或自為。或為他。不善。",
    "X44n0744_001:0412c02": "與苦果。受於苦報。羅云。汝當捨此現作身業。羅云。",
    "X44n0744_001:0412c03": "若觀時。則知我現作身業。此身業不淨。或自為。或",
    "X44n0744_001:0412c04": "為他。善與樂果。受於樂報。羅云。汝當受此現作身",
    "X44n0744_001:0412c05": "業。羅云。若汝已作身業。即觀彼身業。若我已作身",
    "X44n0744_001:0412c06": "業。彼身業。已過去。滅盡變易。為淨。為不淨。為自為。",
    "X44n0744_001:0412c07": "為他。羅云。若觀時。則知我已作身業。彼身業已過",
    "X44n0744_001:0412c08": "去。滅盡變易。彼身業淨。或自為。或為他。不善與苦",
    "X44n0744_001:0412c09": "果。受於苦報。羅云。汝當詣善知識。梵行人所。彼已",
    "X44n0744_001:0412c10": "作身業。至心發露。應悔說過。慎莫覆藏。更善將護。",
    "X44n0744_001:0412c11": "羅云。若觀時。則知我已作身業。彼身業已過去。滅",
    "X44n0744_001:0412c12": "盡變易。彼身業不淨。或自為。或為他。善與樂果。受",
    "X44n0744_001:0412c13": "於樂報。羅云。汝當晝夜歡喜。住正念正智。口業亦",
    "X44n0744_001:0412c14": "復如是。羅云因過去行故。已生意業。即觀彼意業。",
    "X44n0744_001:0412c15": "若因過去行故。已生意業。彼意業為淨。為不淨。為",
    "X44n0744_001:0412c16": "自為。為他。羅云。若觀時。則知因過去行故。已生意",
    "X44n0744_001:0412c17": "業。彼意業已過去。滅盡變易。彼意業淨。或自為。或",
    "X44n0744_001:0412c18": "為他不善。與苦果。受於苦報。羅云。汝當捨彼過去",
    "X44n0744_001:0412c19": "意業。羅云。若觀時。則知因過去行故。已生意業。已",
    "X44n0744_001:0412c20": "過去滅盡變易。彼意業不淨。或自為。或為他。善與",
    "X44n0744_001:0412c21": "樂果。受於樂報。羅云汝當受彼過去意業。羅云。因",
    "X44n0744_001:0412c22": "未來行故。當生意業。即觀彼意業。若因未來行故。",
    "X44n0744_001:0412c23": "當生意業。彼意業為淨。為不淨。為自為。為他。羅云。",
    "X44n0744_001:0412c24": "若觀時。則知因未來行故。當生意業。彼意業淨。或",
    "X44n0744_001:0413a01": "自為。或為他。不善與苦果。受於苦報。羅云。汝當捨",
    "X44n0744_001:0413a02": "彼未來意業。羅云。若觀時。則知因未來行故。當生",
    "X44n0744_001:0413a03": "意業。彼意業不淨。或自為。或為他。善與樂果。受於",
    "X44n0744_001:0413a04": "樂報。羅云。汝當受彼未來意業。羅云。因現在行故。",
    "X44n0744_001:0413a05": "現生意業。即觀此意業。若因現在行故。現生意業。",
    "X44n0744_001:0413a06": "此意業為淨。為不淨。為自為。為他。羅云。若觀時。則",
    "X44n0744_001:0413a07": "知因現在行故。現生意業。此意業淨。或自為。或為",
    "X44n0744_001:0413a08": "他。不善與苦果。受於苦報。羅云。汝當捨此現在意",
    "X44n0744_001:0413a09": "業。羅云。若觀時。則知因現在行故。現生意業。此意",
    "X44n0744_001:0413a10": "業不淨。或自為。或為他。善與樂果。受於樂報。羅云。",
    "X44n0744_001:0413a11": "汝當受此現在意業。羅云。若有過去沙門。梵志。身",
    "X44n0744_001:0413a12": "口意業。已觀而觀。已淨而淨。彼一切即此身口意",
    "X44n0744_001:0413a13": "業。已觀而觀。已淨而淨。羅云。若有未來沙門。梵志。",
    "X44n0744_001:0413a14": "身口意業。當觀而觀。當淨而淨。彼一切即此身口",
    "X44n0744_001:0413a15": "意業。當觀而觀。當淨而淨。羅云。若有現在沙門梵",
    "X44n0744_001:0413a16": "志。身口意業。現觀而觀。現淨而淨。彼一切即此身",
    "X44n0744_001:0413a17": "口意業。現觀而觀。現淨而淨。羅云。汝當如是學。我",
    "X44n0744_001:0413a18": "亦即此身口意業。現觀而觀。現淨而淨。於是世尊。",
    "X44n0744_001:0413a19": "復說頌曰。",
    "X44n0744_001:0413a20": "　身業口業　　意業羅云　　善不善法　　汝應常觀",
    "X44n0744_001:0413a21": "　知己妄言　　羅云莫說　　本從他活　　何可妄言",
    "X44n0744_001:0413a22": "　覆沙門法　　空無真實　　謂說妄言　　不護其口",
    "X44n0744_001:0413a23": "　故不妄言　　正覺之子　　是沙門法　　羅云當學",
    "X44n0744_001:0413a24": "　方方豐樂　　安隱無怖　　羅云至彼　　莫為害他",
    "X44n0744_001:0413b01": "羅云",
    "X44n0744_001:0413b02": "亦曰羅睺羅。新云羅怙羅。什師曰。阿修羅食月時",
    "X44n0744_001:0413b03": "名羅睺羅。秦言覆障。謂障月明也。文句云往昔塞",
    "X44n0744_001:0413b04": "鼠穴。又不看婆羅門六日。由是因緣報在母胎中",
    "X44n0744_001:0413b05": "六年始生。故言覆障。時太子求出家。父王不許。殷",
    "X44n0744_001:0413b06": "勤不已。王言。若汝有子。聽汝出家。菩薩以指指妃",
    "X44n0744_001:0413b07": "腹。却後六年汝當生男。佛出家後。耶輸有娠。諸釋",
    "X44n0744_001:0413b08": "咸瞋。何因有此。欲治。欲殺。惡名盈路。寶女劬毗羅",
    "X44n0744_001:0413b09": "證之小。差因焚坑發大誓願。我若為非。母子俱滅。",
    "X44n0744_001:0413b10": "若真遺體。天當為證。因抱子投坑。坑變為池。蓮華",
    "X44n0744_001:0413b11": "捧體。王及國人。始復不疑。耶輸以此息謗。祖王歡",
    "X44n0744_001:0413b12": "喜。雖失其父。而獲其子。孫為金輪。吾亦何恨。想其",
    "X44n0744_001:0413b13": "長大。冀神寶至。而佛索令出家。父王不許。耶輸將",
    "X44n0744_001:0413b14": "上高樓。目連飛空來取。佛度出家。付舍利弗為弟",
    "X44n0744_001:0413b15": "子。既出家已。王位亦失。故言覆障(按律本。佛自入城。授指。羅云。羅",
    "X44n0744_001:0413b16": "云捉指佛引至精舍。令舍利弗度為沙彌)。佛敕四大羅漢。不得滅度。待",
    "X44n0744_001:0413b17": "我法滅盡。由是住持。于今未得入無餘涅槃。故言",
    "X44n0744_001:0413b18": "覆障。西域記云。羅怙羅。舊曰羅睺羅。又曰羅云。皆",
    "X44n0744_001:0413b19": "譌略也。此云執日。說一切有部云。菩薩六年苦行。",
    "X44n0744_001:0413b20": "耶輸陀羅於王宮中。亦修苦行。繇是因緣。胎便隱",
    "X44n0744_001:0413b21": "腹。是時菩薩知苦行事無利益。即便隨意氣息。遂",
    "X44n0744_001:0413b22": "食美食。耶輸陀羅聞是事已。宮中亦復放縱身心。",
    "X44n0744_001:0413b23": "事同菩薩。由斯快樂。胎遂增長。未久之間。便誕一",
    "X44n0744_001:0413b24": "息。當此之時。羅怙羅執持明月(俗云月蝕)。集諸眷屬。請",
    "X44n0744_001:0413c01": "與立字。議曰。此子初生之時。羅怙羅手執於月。應",
    "X44n0744_001:0413c02": "與此兒名羅怙羅。大善權經云。疑菩薩非男。是黃",
    "X44n0744_001:0413c03": "門。故納瞿夷釋氏之女。羅云於天變沒化生。不由",
    "X44n0744_001:0413c04": "父母合會而有。經云。羅睺羅。其貌端正。見者歡悅。",
    "X44n0744_001:0413c05": "膚體黃白。如真金色。然其頭頂猶如繖蓋。其鼻高",
    "X44n0744_001:0413c06": "隆猶若鸚鵡。兩臂修傭。下垂過膝。一切支節無有",
    "X44n0744_001:0413c07": "缺減。諸根完具。莫不充備。增一經云。我聲聞中。第",
    "X44n0744_001:0413c08": "一弟子。能持禁戒。羅云比丘是。或稱忍辱第一。又",
    "X44n0744_001:0413c09": "稱密行第一。各有因緣。此不繁錄。什師曰。諸聲聞",
    "X44n0744_001:0413c10": "體非兼備。各有偏能。謂之第一。故五百弟子。皆稱",
    "X44n0744_001:0413c11": "第一也。",
    "X44n0744_001:0413c12": "四事不可治",
    "X44n0744_001:0413c13": "謂婬盜殺妄四波羅法。苦有犯者。如人斷頭。無可",
    "X44n0744_001:0413c14": "救療。令其還活。以更無有法。還得戒身。故云不可",
    "X44n0744_001:0413c15": "治。",
    "X44n0744_001:0413c16": "可救有十三",
    "X44n0744_001:0413c17": "謂十三僧殘法。若有犯者。如人斷頭。尚有餘殘咽",
    "X44n0744_001:0413c18": "喉在。早獲良醫。還使平復。故須二十淨僧。以作羯",
    "X44n0744_001:0413c19": "磨。罪方除滅。不同前四。戒器已破。雖獲百千淨眾。",
    "X44n0744_001:0413c20": "難與療治。此對前戒。故云可救。大經明三種病。一",
    "X44n0744_001:0413c21": "易治。二難治。三不可治。弘明集云。必死之病。雖聖",
    "X44n0744_001:0413c22": "莫蠲。可療之疾。待醫方愈。是也。",
    "X44n0744_001:0413c23": "餘者不須救",
    "X44n0744_001:0413c24": "謂除前篇之戒。餘篇若犯。即可對一人。或復小眾。",
    "X44n0744_001:0414a01": "如法說悔。便得清淨。不同前之十三。須眾僧羯磨。",
    "X44n0744_001:0414a02": "共除其罪。故云不須救。",
    "X44n0744_001:0414a03": "飈火",
    "X44n0744_001:0414a04": "卑遙切。音標。暴風從下而上也。經音義云。小火也。",
    "X44n0744_001:0414a05": "按字體。宜作熛。熛火飛也。亦云迸火也(熛音飄)。",
    "X44n0744_001:0414a06": "死屍",
    "X44n0744_001:0414a07": "大海之法。不宿死屍。佛法如海。犯重如屍。設有犯",
    "X44n0744_001:0414a08": "者。黜出淨眾。佛告目連。猶如大海。不受死屍。設有",
    "X44n0744_001:0414a09": "死屍。大風飄置岸上。於我法中。亦復如是。不受死",
    "X44n0744_001:0414a10": "屍。所謂死屍者。非沙門。自稱為沙門。非梵行。自稱",
    "X44n0744_001:0414a11": "為梵行。犯戒惡法。不淨汙穢。邪見。覆藏不善業。內",
    "X44n0744_001:0414a12": "懷腐爛。如空中樹。雖在眾中坐。常離眾僧遠。眾僧",
    "X44n0744_001:0414a13": "亦離彼遠。文句云。佛為人天師。師嚴道尊。凡有所",
    "X44n0744_001:0414a14": "說。若有違犯。罪莫大焉。初篇後聚。那可違負。爾則",
    "X44n0744_001:0414a15": "欺佛負心。復負三師七僧。此則佛海死屍。華園爛",
    "X44n0744_001:0414a16": "肉(初篇四重也。後聚突吉羅也。若論五篇。則初後俱篇。六聚則始終俱聚。綺文互現。故云初篇後",
    "X44n0744_001:0414a17": "聚也)。",
    "X44n0744_001:0414a18": "伊羅葉",
    "X44n0744_001:0414a19": "伊羅。此云臭氣。此是樹名。由迦葉佛時。坐禪比丘",
    "X44n0744_001:0414a20": "以瞋心故。損彼臭葉。墮於龍中。頭生臭樹。經百千",
    "X44n0744_001:0414a21": "萬歲。受斯苦報。以待彌勒世尊。而為記莂。脫彼龍",
    "X44n0744_001:0414a22": "身(因緣詳見受戒犍度中)。",
    "X44n0744_001:0414a24": "四分律名義標釋卷第一"
}