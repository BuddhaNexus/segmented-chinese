{
    "T43n1832_01b:0671c14": "folio_1b 成唯識論了義燈卷第一末",
    "T43n1832_01b:0671c16": "淄洲大雲寺苾芻惠沼述",
    "T43n1832_01b:0671c17": "論今造此論下有三段文。西明云。如次安",
    "T43n1832_01b:0671c18": "惠．難陀．護法。本疏有等。要集云。二不同者",
    "T43n1832_01b:0671c19": "所承有異。然彼有說皆有等言。意或不違",
    "T43n1832_01b:0671c20": "　今謂。西明若云唯安惠等如次配者定是",
    "T43n1832_01b:0671c21": "不當。十師俱釋本頌。豈餘七師不明本師",
    "T43n1832_01b:0671c22": "造論意耶。本疏主是糅論文人。故定說",
    "T43n1832_01b:0671c23": "是。既不言唯不違本疏。等言定是。何須言",
    "T43n1832_01b:0671c24": "或。",
    "T43n1832_01b:0671c25": "言有迷謬者。疏有二解。初約人。後約法。",
    "T43n1832_01b:0671c26": "人即據能迷說。起癡．邪見攝屬於人。約",
    "T43n1832_01b:0671c27": "法者據無明不解名迷。邪見不正解名",
    "T43n1832_01b:0671c28": "謬。據惑分二。然總是法。俱約能迷說。",
    "T43n1832_01b:0671c29": "西明云。問二空即是我法二無。如何說無為",
    "T43n1832_01b:0672a01": "迷悟依。解云誰言說無為迷悟境。此說二",
    "T43n1832_01b:0672a02": "空所顯理性是迷悟境　此未必爾。何者",
    "T43n1832_01b:0672a03": "於空執有何非迷境。達此空無可非悟",
    "T43n1832_01b:0672a04": "境。若非為境。違下第八云愚夫執有聖者",
    "T43n1832_01b:0672a05": "達無。亦得說為凡聖智境。又下第十云。餘",
    "T43n1832_01b:0672a06": "雖亦得作迷悟依。而非根本故此不說。非",
    "T43n1832_01b:0672a07": "謂全非。今解。此據根本迷悟之境故說真",
    "T43n1832_01b:0672a08": "如。由要證真方了俗故。加行緣空不斷",
    "T43n1832_01b:0672a09": "惑故。故說若證二空彼障隨斷。據實二空",
    "T43n1832_01b:0672a10": "及二空性俱迷悟境。",
    "T43n1832_01b:0672a11": "問若證二空彼障隨斷。本疏中解通約餘師。",
    "T43n1832_01b:0672a12": "此初段文不唯安惠。故總相說。若據安惠",
    "T43n1832_01b:0672a13": "樞要中有三解。第三云所知障中種．習為",
    "T43n1832_01b:0672a14": "重。現行名輕。由二障種．習餘現行得生。",
    "T43n1832_01b:0672a15": "若斷種．習現行永滅　要集云。執．障有現．",
    "T43n1832_01b:0672a16": "種。如何習．種說名為執。現名餘障。稍乖此",
    "T43n1832_01b:0672a17": "文　此意執．障俱有種．現。不應執種．習",
    "T43n1832_01b:0672a18": "獨得執名。現行不名執但名餘障　今謂",
    "T43n1832_01b:0672a19": "無過。不說現行不名為執。但是種．習重執",
    "T43n1832_01b:0672a20": "之餘名為餘障。以其現行輕而易伏有不",
    "T43n1832_01b:0672a21": "行時。若論種子不妨現在。若斷種子現",
    "T43n1832_01b:0672a22": "行必無。故現行輕名為餘障。故由有種二",
    "T43n1832_01b:0672a23": "障具生文極相符。何處乖反。",
    "T43n1832_01b:0672a24": "西明釋云。安惠煩惱執狹障寬。所知障體即",
    "T43n1832_01b:0672a25": "與法執體無寬狹。今約別煩惱說故不相",
    "T43n1832_01b:0672a26": "違　要集云。順文義者有釋為正。此意以",
    "T43n1832_01b:0672a27": "煩惱障別頭貪等我執斷時彼亦隨斷故。云",
    "T43n1832_01b:0672a28": "彼障隨斷故順文義　今謂不爾。前云由",
    "T43n1832_01b:0672a29": "我法執二障具生。若證二空彼障隨斷。若",
    "T43n1832_01b:0672b01": "但煩惱。何須云二障具生若證二空彼障",
    "T43n1832_01b:0672b02": "隨斷。即應云若證生空彼障隨斷。又所知",
    "T43n1832_01b:0672b03": "障障．執相似。何須言二重。一障有重故",
    "T43n1832_01b:0672b04": "　今又助釋。安惠有障非執者。如佛地論障",
    "T43n1832_01b:0672b05": "所得果亦名為障。即所知障所起三業。并",
    "T43n1832_01b:0672b06": "所得果。及見．相分。雖此所執亦名隨斷。",
    "T43n1832_01b:0672b07": "如於遍計說斷之義。",
    "T43n1832_01b:0672b08": "又二障體。佛地論云。煩惱障體。一根本煩惱",
    "T43n1832_01b:0672b09": "及隨煩惱。二所發業。三所得果　若此論下",
    "T43n1832_01b:0672b10": "一百二十八根本煩惱及隨煩惱以為體性",
    "T43n1832_01b:0672b11": "　西明云。如此二論障體不同者。護法就正",
    "T43n1832_01b:0672b12": "障說根本．等流以為障體。親光通據障及",
    "T43n1832_01b:0672b13": "眷屬故障．業．果為障體性　若准此釋亦",
    "T43n1832_01b:0672b14": "未盡理。護法初出障體且據勝說。非不",
    "T43n1832_01b:0672b15": "取業及果。以不說唯故。又下明十障中",
    "T43n1832_01b:0672b16": "說斷惡趣雜染愚。云應知愚品總說為愚。",
    "T43n1832_01b:0672b17": "明知障品亦說為障。又此據自性斷故。但",
    "T43n1832_01b:0672b18": "說根本及隨煩惱。佛地論等據三斷故。若",
    "T43n1832_01b:0672b19": "所發業并所得果。故不相違。若根本．隨惑",
    "T43n1832_01b:0672b20": "名自性斷。若所發業名相應斷。據不善業",
    "T43n1832_01b:0672b21": "作如是說。若其善業亦緣縛斷。若所得果",
    "T43n1832_01b:0672b22": "名離縛斷。由自性．相應斷顯有餘涅槃。由",
    "T43n1832_01b:0672b23": "緣縛斷．及不生故顯無餘涅槃。",
    "T43n1832_01b:0672b24": "問言彼障隨斷者。要待執除。彼非執障隨",
    "T43n1832_01b:0672b25": "彼說斷可不如是。若不如是便違論文。",
    "T43n1832_01b:0672b26": "若說言爾即有二難。一問如二乘漸斷修",
    "T43n1832_01b:0672b27": "道九品惑時。前八品道斷迷事惑。第九品道",
    "T43n1832_01b:0672b28": "斷迷理惑。准此即是非執先除。是執後遣。",
    "T43n1832_01b:0672b29": "如何可言由我法生彼障隨斷等。我執斷",
    "T43n1832_01b:0672c01": "時惑方遣。可說末障依執生。執未斷時惑",
    "T43n1832_01b:0672c02": "已除。此應不由於執起　第二問大乘菩",
    "T43n1832_01b:0672c03": "薩第四地中方斷身．邊。至第五地方斷害",
    "T43n1832_01b:0672c04": "伴。若害伴四地斷。諸障隨執生。害伴五地",
    "T43n1832_01b:0672c05": "除。如何隨執斷　答云。若證二空彼障隨斷",
    "T43n1832_01b:0672c06": "者。據依見道及究竟說。彼非見道等故不",
    "T43n1832_01b:0672c07": "相違。",
    "T43n1832_01b:0672c08": "證真解脫者。聲聞．菩薩各別簡之。且簡聲",
    "T43n1832_01b:0672c09": "聞者。具足三事乃名大般。今二乘人不能",
    "T43n1832_01b:0672c10": "證彼真如理體。但能悟此真理體上離煩",
    "T43n1832_01b:0672c11": "惱障染覆義邊名證解脫。以二乘人不能",
    "T43n1832_01b:0672c12": "證悟法空真理。但能悟得生空一分。雖得",
    "T43n1832_01b:0672c13": "生空又不知親證。但名解脫非真解脫。",
    "T43n1832_01b:0672c14": "簡菩薩者。十地菩薩雖能具證二空真理。",
    "T43n1832_01b:0672c15": "變易生死猶未離故是真非解脫　又二乘",
    "T43n1832_01b:0672c16": "得無餘之時身智永無故是解脫而非真。",
    "T43n1832_01b:0672c17": "菩薩證二理煩惱未盡是真非解脫　如",
    "T43n1832_01b:0672c18": "來雙異故真解脫。",
    "T43n1832_01b:0672c19": "得大菩提者。二乘生空智是菩提非大。凡夫",
    "T43n1832_01b:0672c20": "有漏智等雖通緣一切法。行相雖寬大非",
    "T43n1832_01b:0672c21": "菩提。非正覺故。佛具二故名大菩提。",
    "T43n1832_01b:0672c22": "問有餘涅槃．無餘涅槃．體俱是擇滅。起金剛",
    "T43n1832_01b:0672c23": "心斷煩惱時即證二理。何故乃言身智無",
    "T43n1832_01b:0672c24": "時方顯無餘涅槃耶　又問無餘涅槃是所",
    "T43n1832_01b:0672c25": "證理。今言二乘證得涅槃必須能證。身智",
    "T43n1832_01b:0672c26": "既亡說誰證得　答初問云。據實此二涅",
    "T43n1832_01b:0672c27": "槃。金剛心後解脫道時即已證得。然無餘顯",
    "T43n1832_01b:0672c28": "要身智無。非是已前曾未證得　答第二",
    "T43n1832_01b:0672c29": "問。談實得滅身知不無。可言二乘得無",
    "T43n1832_01b:0673a01": "餘滅。由身．智在無餘不顯不言彼得。身．智",
    "T43n1832_01b:0673a02": "無時無餘方顯。雖無身．智今於果談因。從",
    "T43n1832_01b:0673a03": "因談說故不相違　問菩薩得無住處涅",
    "T43n1832_01b:0673a04": "槃已不　答得。何以得知。攝論智殊勝中",
    "T43n1832_01b:0673a05": "云。菩薩遠離如是處所。般若．大悲皆具足",
    "T43n1832_01b:0673a06": "故。能正安住無住涅槃　又辨菩薩．聲聞",
    "T43n1832_01b:0673a07": "智差別中云。謂無住涅槃為所住故　若爾",
    "T43n1832_01b:0673a08": "亦云菩薩四畢竟差別者。謂住無餘依涅槃",
    "T43n1832_01b:0673a09": "界無斷滅故　答此非成難。下論釋中又",
    "T43n1832_01b:0673a10": "若諸菩薩得成佛時所證法身。窮生死際",
    "T43n1832_01b:0673a11": "無斷盡故。無住處中真云菩薩住。不言",
    "T43n1832_01b:0673a12": "成佛故。又雜集論．及大莊嚴第九解大悲",
    "T43n1832_01b:0673a13": "云。是故得不住涅槃亦不住生死。",
    "T43n1832_01b:0673a14": "西明云。本業經說。金剛三昧名為等覺。此意",
    "T43n1832_01b:0673a15": "既云等覺與如來等。如何得云佛果智勝",
    "T43n1832_01b:0673a16": "解深密經第五說。由解脫身故。彼二乘與",
    "T43n1832_01b:0673a17": "諸如來平等平等。由法身故說有差別",
    "T43n1832_01b:0673a18": "　准此等文二皆非勝。如何總言二勝果耶。",
    "T43n1832_01b:0673a19": "解云解脫實無差別。同斷煩惱所證得。而",
    "T43n1832_01b:0673a20": "說勝者從能證智故不相違　此解不然。",
    "T43n1832_01b:0673a21": "若從能證智者應名菩提。菩提斷俱名菩",
    "T43n1832_01b:0673a22": "提。又此意說真解脫者。簡二乘人所得擇滅。",
    "T43n1832_01b:0673a23": "不得障盡所顯真如真實涅槃。故涅槃經",
    "T43n1832_01b:0673a24": "云。聲聞之人有苦有諦而無真實。勝鬘經",
    "T43n1832_01b:0673a25": "云。言得涅槃者去涅槃界近　明知不",
    "T43n1832_01b:0673a26": "得真實涅槃。今者說此真實涅槃名為解",
    "T43n1832_01b:0673a27": "脫。故名勝果。又復解脫二乘。得或障解脫",
    "T43n1832_01b:0673a28": "未斷習氣。故非勝果。大乘斷習并所知障。",
    "T43n1832_01b:0673a29": "故名勝果。故入大乘論云。如來解脫勝於二",
    "T43n1832_01b:0673b01": "乘。斷習氣故　法華經云。但離虛妄名為",
    "T43n1832_01b:0673b02": "解脫。其實未得一切解脫。解深密云解脫",
    "T43n1832_01b:0673b03": "等者。據斷煩惱假解脫說。故不相違。然",
    "T43n1832_01b:0673b04": "次論文別斷障得者。據勝顯說。前且總說。",
    "T43n1832_01b:0673b05": "亦約離所知障故解脫勝　西明云。三藏",
    "T43n1832_01b:0673b06": "解。等覺者。無間．解脫同斷一障。故言等覺。",
    "T43n1832_01b:0673b07": "非謂解齊名之為等　今又助解。約所證",
    "T43n1832_01b:0673b08": "理後更無障障所證理。故見分明。不同此",
    "T43n1832_01b:0673b09": "前猶有微障見不了了不云等覺。此云等",
    "T43n1832_01b:0673b10": "覺但約根本。非據後得。今此菩提意說。後",
    "T43n1832_01b:0673b11": "得一切種智不同前故。名為勝果。",
    "T43n1832_01b:0673b12": "西明云。至千二百年清辨菩薩。依諸般若",
    "T43n1832_01b:0673b13": "及龍樹宗。造般若燈論．掌珍論等。破無著",
    "T43n1832_01b:0673b14": "等有相大乘。當時護法依深密等成立有",
    "T43n1832_01b:0673b15": "宗破彼空義　今謂不爾。清辨三性總說",
    "T43n1832_01b:0673b16": "為無。可得云空。護法三性非皆說有。何",
    "T43n1832_01b:0673b17": "名有教。又若名有與初何殊。由此應說護",
    "T43n1832_01b:0673b18": "法依彼瑜伽等論成非空有。依圓有故非",
    "T43n1832_01b:0673b19": "空。遍計無故非有。如中邊頌等　西明仁",
    "T43n1832_01b:0673b20": "王般若經疏中云。破瑜伽師全立有故。護法",
    "T43n1832_01b:0673b21": "釋廣百論中明不空有。廣如彼辨　亦不",
    "T43n1832_01b:0673b22": "應爾。豈可護法解過彌勒破瑜伽師。但彼",
    "T43n1832_01b:0673b23": "論中云破瑜伽師者。破餘後人學瑜伽",
    "T43n1832_01b:0673b24": "者。一向執有乖瑜伽故。名破瑜伽師。非",
    "T43n1832_01b:0673b25": "破彌勒菩薩所說瑜伽。如理門論云破古",
    "T43n1832_01b:0673b26": "因明師者破古餘師。非破彌勒．無著等師",
    "T43n1832_01b:0673b27": "　又假敘清辨立識空量云。內識非有。宗。",
    "T43n1832_01b:0673b28": "能所取中隨一攝故。因。猶如外境　又量",
    "T43n1832_01b:0673b29": "云。真性有為空等如掌珍論。此如後辨",
    "T43n1832_01b:0673c01": "　今謂。前量若以緣生內識為有法。因即有",
    "T43n1832_01b:0673c02": "他隨一不成過。護法不許內緣生識能取外",
    "T43n1832_01b:0673c03": "境故。若立實能取識。即有相符極成之過。",
    "T43n1832_01b:0673c04": "故第二云若執唯識是實有者。亦是法執。",
    "T43n1832_01b:0673c05": "既云執實有亦是法執。明無實能取識。今",
    "T43n1832_01b:0673c06": "以能．所取因。立同外境無故是相符。既",
    "T43n1832_01b:0673c07": "有此過。不得與論主作比量相違過。",
    "T43n1832_01b:0673c08": "論。或執諸識用別體。同西明云。有說八識為",
    "T43n1832_01b:0673c09": "一。有說但執六識為一不說七．八。雖有",
    "T43n1832_01b:0673c10": "二解取此為正。所以者何。世親釋云。唯除",
    "T43n1832_01b:0673c11": "別有第八。故彼論云。非離意識別有餘識。",
    "T43n1832_01b:0673c12": "唯除別有阿賴耶識。故知別有第八自體。雖",
    "T43n1832_01b:0673c13": "無正文。准理第七離意別有　要集三解。",
    "T43n1832_01b:0673c14": "第三同此。亦判為正　今謂不爾。若無唯",
    "T43n1832_01b:0673c15": "言可如所會。既說唯除別有第八。更許離",
    "T43n1832_01b:0673c16": "六別有第七。乖論唯言　要集又會。如深",
    "T43n1832_01b:0673c17": "密經文唯顯說第八與六。意中合說第六．",
    "T43n1832_01b:0673c18": "七故。彼意唯信有第八識。本未信有第",
    "T43n1832_01b:0673c19": "七末那。故世親述彼唯除第八不除第七",
    "T43n1832_01b:0673c20": "　若爾那知世親不依楞伽所說第八與七",
    "T43n1832_01b:0673c21": "如水起浪。執七為一。唯除第八。又復無性",
    "T43n1832_01b:0673c22": "但言此中無別餘識。那知不依一類諸師。",
    "T43n1832_01b:0673c23": "依楞伽經如水起浪。八識體一　此論但云",
    "T43n1832_01b:0673c24": "諸識體同。諸言無簡　又無著攝論云。有一",
    "T43n1832_01b:0673c25": "類師說一意識。彼彼依轉得彼彼名。如意",
    "T43n1832_01b:0673c26": "思業名身．語業　依彼論文即云說一意",
    "T43n1832_01b:0673c27": "識。明不許多　又云如意思業。只說意思",
    "T43n1832_01b:0673c28": "分為三業。非別二思。若許餘識。喻不相似。",
    "T43n1832_01b:0673c29": "不名一意。是故無性但總說言無別餘識。",
    "T43n1832_01b:0674a01": "世親攝論唯除第八。更別師義。如古因明",
    "T43n1832_01b:0674a02": "師立能所成。多少各別非皆相似故。古一",
    "T43n1832_01b:0674a03": "意師亦應如是。非可違論說六為一將",
    "T43n1832_01b:0674a04": "作正敘。",
    "T43n1832_01b:0674a05": "或執離心無別心所。本疏云。經部師云。唯三",
    "T43n1832_01b:0674a06": "心所。又云。受．想．行信．思等心所　要集云。",
    "T43n1832_01b:0674a07": "如何得知立三．四等　見不引文即云如",
    "T43n1832_01b:0674a08": "何得知。如彼西明所引。何知本疏不見彼",
    "T43n1832_01b:0674a09": "文。恐煩不引。徒設徵責。",
    "T43n1832_01b:0674a10": "疏言依大般若八囀聲中釋世間云是世",
    "T43n1832_01b:0674a11": "間出故名世間者。以五蘊體即是世間。非",
    "T43n1832_01b:0674a12": "是五蘊別從世間而出。以五蘊體是世間",
    "T43n1832_01b:0674a13": "故。五蘊自現之時名世間出。如世說言聖人",
    "T43n1832_01b:0674a14": "出故。准八囀聲即體聲也　造世間故者。",
    "T43n1832_01b:0674a15": "以從蘊上起諸煩惱。煩惱生業造作當果",
    "T43n1832_01b:0674a16": "名造世間。即業聲也。由世間者。以煩惱等",
    "T43n1832_01b:0674a17": "是五蘊具。能造五蘊蘊從彼具故名由世",
    "T43n1832_01b:0674a18": "間。即具聲也　為世間者。以為蘊體墮在",
    "T43n1832_01b:0674a19": "世間故名世間。即為聲也　因世間故者。",
    "T43n1832_01b:0674a20": "過去惑業體是世間。從彼招感因於彼故",
    "T43n1832_01b:0674a21": "名因世間。即從聲也　屬世間故者。繫屬",
    "T43n1832_01b:0674a22": "世間故。即屬聲也　依世間者。以剎那生",
    "T43n1832_01b:0674a23": "滅後依於前而得起故名依世間。一切諸",
    "T43n1832_01b:0674a24": "法皆七轉聲之所目故。第八呼聲以召彼",
    "T43n1832_01b:0674a25": "故。更無別義故略不說。",
    "T43n1832_01b:0674a26": "又難有五。一為不了義得顯了故。如言此",
    "T43n1832_01b:0674a27": "文有何義耶。二語相違故。如言何故世尊",
    "T43n1832_01b:0674a28": "先說與今說異。三由道理相違故。如有",
    "T43n1832_01b:0674a29": "顯示四種道理相違之義。四不決定故。於",
    "T43n1832_01b:0674b01": "一種義於彼彼處種種異門說故。五者究竟",
    "T43n1832_01b:0674b02": "非現見故。如言內我有何體性。而言常恒",
    "T43n1832_01b:0674b03": "無有變易如是正住等。今此設難即第二",
    "T43n1832_01b:0674b04": "三。",
    "T43n1832_01b:0674b05": "由假說我法。此之頌文科判。如疏及樞要說。",
    "T43n1832_01b:0674b06": "釋此頌文雖有十師大類分三。謂安惠菩",
    "T43n1832_01b:0674b07": "薩就依他中唯立一分。難陀．親勝等立於",
    "T43n1832_01b:0674b08": "二分。陳那等師立於三分。護法准下雖立",
    "T43n1832_01b:0674b09": "四分。然隨於古釋依三分　且安惠云。相．",
    "T43n1832_01b:0674b10": "見無體。能所取故。故經云。有為無為名為",
    "T43n1832_01b:0674b11": "有。我及我所說為無。此說有為及以無為",
    "T43n1832_01b:0674b12": "二種為有更無餘法。佛能證知離虛妄故。",
    "T43n1832_01b:0674b13": "以自證分緣真如時。更無見．相分。無能．",
    "T43n1832_01b:0674b14": "所取故。緣自證時為後得智。無二取故亦",
    "T43n1832_01b:0674b15": "無見．相。猶此相．見既是虛妄。即遍計收。依",
    "T43n1832_01b:0674b16": "他之中唯自證分。既有二分皆是妄心。故",
    "T43n1832_01b:0674b17": "三性心皆許有執。除佛已外並皆有執。何",
    "T43n1832_01b:0674b18": "以得知。准多經論。第五地中斷於下乘般",
    "T43n1832_01b:0674b19": "涅槃障。求涅槃者既是善心。若其無執何",
    "T43n1832_01b:0674b20": "須說斷。八地已上除加行心。加行心善。既",
    "T43n1832_01b:0674b21": "說言除。故知有執　又復世親造緣起論許",
    "T43n1832_01b:0674b22": "三性心並無明俱。故並有執　問既除佛外",
    "T43n1832_01b:0674b23": "皆悉有執。十地無漏心有執不　答有二",
    "T43n1832_01b:0674b24": "解。一云有執。二十唯識云。他心智云何。知",
    "T43n1832_01b:0674b25": "境不如實。如知自心智。不知如佛境。既",
    "T43n1832_01b:0674b26": "云不知如佛境。明無漏心亦是有執　問既",
    "T43n1832_01b:0674b27": "許無漏復名為善。何有無明　答簡餘重",
    "T43n1832_01b:0674b28": "故。如有漏樂受亦名為苦。行苦攝故。如有",
    "T43n1832_01b:0674b29": "漏善亦名不善。勝義不善故。故名為善及無",
    "T43n1832_01b:0674c01": "漏者。亦簡重故　二云雖通三性無漏心",
    "T43n1832_01b:0674c02": "無。故下第八云八識心．心所有漏所攝皆",
    "T43n1832_01b:0674c03": "有執故。既簡無漏心故不說有　問豈無",
    "T43n1832_01b:0674c04": "二分耶　答准下第九解真見道。敘異說",
    "T43n1832_01b:0674c05": "中不立二分即安惠等。故無漏心不許有",
    "T43n1832_01b:0674c06": "執。然二十唯識云不知如佛境者據有",
    "T43n1832_01b:0674c07": "漏說。或非明了不得如佛。相傳二解　准",
    "T43n1832_01b:0674c08": "此唯佛不有二分。故知我法不依佛說。無",
    "T43n1832_01b:0674c09": "二分故。證不可言故。執習斷盡故。施設我",
    "T43n1832_01b:0674c10": "法唯在於餘　除佛已外於計所執總無",
    "T43n1832_01b:0674c11": "之上。別執為我及以實法。世尊除此虛妄",
    "T43n1832_01b:0674c12": "執故。於總無上假施設為聖教我法。故經",
    "T43n1832_01b:0674c13": "頌云如愚所分別。頌證餘妄執。為對遺",
    "T43n1832_01b:0674c14": "愚夫所執實我法。頌證佛說意。世尊離執",
    "T43n1832_01b:0674c15": "故。無相．見分故。故不依佛施設我法",
    "T43n1832_01b:0674c16": "　若爾何故名如來等　答為對遣餘執實",
    "T43n1832_01b:0674c17": "如來故施假號。如對法論說我之義　問",
    "T43n1832_01b:0674c18": "佛無相．見誰能說耶　答准此應同無性",
    "T43n1832_01b:0674c19": "等釋聞者識上聚集顯現佛實不說　然安",
    "T43n1832_01b:0674c20": "惠釋。假我假法。世間愚夫。於自證分上妄",
    "T43n1832_01b:0674c21": "生相．見。相．見本無。不了此空執有我法。",
    "T43n1832_01b:0674c22": "我法別無　或執相．見別二。以為若我若",
    "T43n1832_01b:0674c23": "法。故名別無　相．見總無為別我法作所",
    "T43n1832_01b:0674c24": "依止。以此我法依相．見故。名別無依總無。",
    "T43n1832_01b:0674c25": "而假立為世間我法。以無依無假立聖教",
    "T43n1832_01b:0674c26": "所說我法。雖迷．悟異俱依於無　又此安",
    "T43n1832_01b:0674c27": "惠以外似內以無似有。相．見體無似內心",
    "T43n1832_01b:0674c28": "執有故。法准同。聖教我法以有似無　若",
    "T43n1832_01b:0674c29": "護法釋具如疏辨。然疏判云。此上二解。第一",
    "T43n1832_01b:0675a01": "解云。我．法二假乃屬於說。唯假言說以為",
    "T43n1832_01b:0675a02": "我法。彼體都非者　此意釋云。世間我法說",
    "T43n1832_01b:0675a03": "所執相以為我法。我法本無唯只言說聖教",
    "T43n1832_01b:0675a04": "雖說所緣見．相蘊等諸法以為我法。蘊等",
    "T43n1832_01b:0675a05": "實非若我若法。但唯有言故云乃屬於說",
    "T43n1832_01b:0675a06": "　第二解云。以所說為若我若法者。此意",
    "T43n1832_01b:0675a07": "解云。所執外我法無。世說我法者。隨自情",
    "T43n1832_01b:0675a08": "執我法之解說為我法。無彼所執我法可",
    "T43n1832_01b:0675a09": "說。以我法無依內情故。以無依有假。故",
    "T43n1832_01b:0675a10": "但說情。聖教所設依識等上有我法義。義",
    "T43n1832_01b:0675a11": "依於體。即義是別。識體是總。以別依總。故",
    "T43n1832_01b:0675a12": "說別義以為我法名義依體。此既說義以",
    "T43n1832_01b:0675a13": "為我法。故不在言。有彼體義為所說故",
    "T43n1832_01b:0675a14": "　又護法釋。以內似外以有似無。向外似",
    "T43n1832_01b:0675a15": "故。相．見是有似外我法我法是無。此意聖",
    "T43n1832_01b:0675a16": "教所說相．見而體雖有。愚夫所執實相．見",
    "T43n1832_01b:0675a17": "無。以執實有能緣所緣為見．相故。今護",
    "T43n1832_01b:0675a18": "法意相．見緣生假名相．見分。從彼愚夫所",
    "T43n1832_01b:0675a19": "執二分故。云以有似無。",
    "T43n1832_01b:0675a20": "論。及了別境識。要集敘。有說下一識字通三",
    "T43n1832_01b:0675a21": "能變。有云。前云彼依識所變。三變通名。此",
    "T43n1832_01b:0675a22": "云識者。唯屬第三了別能變。以心．意．識名",
    "T43n1832_01b:0675a23": "體別故要集但敘而不決斷。今謂。釋非。所以者何前標",
    "T43n1832_01b:0675a24": "我法依識所變。次辨能變識體一多本欲",
    "T43n1832_01b:0675a25": "釋前。不擬別解心．意．識號。故下釋云此",
    "T43n1832_01b:0675a26": "三皆名能變識故。又心．意．識了名之通故。",
    "T43n1832_01b:0675a27": "隨增立名。餘處說別。此處據通識之名體",
    "T43n1832_01b:0675a28": "不得云別。",
    "T43n1832_01b:0675a29": "法謂軌持。本疏釋云。軌為軌範可生物解。",
    "T43n1832_01b:0675b01": "持謂任持不捨自相。此意能有屈曲軌範",
    "T43n1832_01b:0675b02": "表彰差別生物解者隨增名軌。不為屈",
    "T43n1832_01b:0675b03": "曲表彰但直生解即名為持。持自性故。緣",
    "T43n1832_01b:0675b04": "無為等生解之時通得名法。不是定說無",
    "T43n1832_01b:0675b05": "及真如不能生解故名為持。今於總一法",
    "T43n1832_01b:0675b06": "名分為軌持。不爾軌持二言何別。又以軌",
    "T43n1832_01b:0675b07": "持疏有四對。不是如次配前軌持。但隨",
    "T43n1832_01b:0675b08": "所應為其四對。准義配取。并樞要中聖教",
    "T43n1832_01b:0675b09": "世間對　樞要解云。此中皆依增上義說。前",
    "T43n1832_01b:0675b10": "四解通世間聖教。第五別配　若解此釋。西",
    "T43n1832_01b:0675b11": "明引立無亦名軌。如因明論立我為無。",
    "T43n1832_01b:0675b12": "亦得名軌。徒設劬勞　有解不得本疏主",
    "T43n1832_01b:0675b13": "意救此義。云以我體無為疎所緣緣以無",
    "T43n1832_01b:0675b14": "體故不能生解。親緣有體生解名軌。亦",
    "T43n1832_01b:0675b15": "是徒施　有云。復引瑜伽論軌通有法．無",
    "T43n1832_01b:0675b16": "法．有為．無為．若有．若無俱名論軌。亦應",
    "T43n1832_01b:0675b17": "自息　要集復云。有說四對辨持．軌異。無",
    "T43n1832_01b:0675b18": "為．無法唯持非軌。義即難尋。復引楞伽真",
    "T43n1832_01b:0675b19": "智緣如。乃至云後得智緣遠從本質生解",
    "T43n1832_01b:0675b20": "名論軌亦無有失者　此不異前何煩廣",
    "T43n1832_01b:0675b21": "說　又引瑜伽五十二云。由二種緣諸識",
    "T43n1832_01b:0675b22": "得生。乃至意．法。答由能軌持諸五識身",
    "T43n1832_01b:0675b23": "所不行義故。佛世尊假說名法。五識不行",
    "T43n1832_01b:0675b24": "通為．無為既欲證無及如名軌復引通",
    "T43n1832_01b:0675b25": "語如無軌言。不解本釋徒為證據。應尋",
    "T43n1832_01b:0675b26": "前解。經論無違。",
    "T43n1832_01b:0675b27": "釋我謂有情命者等具如樞要。十種生中。",
    "T43n1832_01b:0675b28": "一生云何。謂胎．卵二生初託生時謂初入胎。等生",
    "T43n1832_01b:0675b29": "云何謂住胎卵內趣生。謂從彼出謂出胎卵。",
    "T43n1832_01b:0675c01": "樞要我差別有十七。今又加之。大莊嚴論第",
    "T43n1832_01b:0675c02": "十一云。見者．聞者．覺者．識者．食者．知者．說",
    "T43n1832_01b:0675c03": "者．作者。此雖說八。見者．知者．作者與前",
    "T43n1832_01b:0675c04": "說同。聞．覺．識．食．說者五別。前十七上更加",
    "T43n1832_01b:0675c05": "此五有二十二。雖未見文准大般若等。既",
    "T43n1832_01b:0675c06": "有使作．使受者等。加使聞者等成二十七。",
    "T43n1832_01b:0675c07": "理亦不違。",
    "T43n1832_01b:0675c08": "聖教中我有凡聖別。且聖教中施設凡我。即",
    "T43n1832_01b:0675c09": "三界．四生．四姓．四有等是　施設聖者我差",
    "T43n1832_01b:0675c10": "別者。且辨聲聞廣有二十七賢聖。集總頌",
    "T43n1832_01b:0675c11": "曰。信．見．身．惠．俱。向．果各有四。七返．家．并",
    "T43n1832_01b:0675c12": "種。中．生．有．無上。退．思．護．住法。堪達．并不",
    "T43n1832_01b:0675c13": "動　二十七賢聖若方便有二。謂隨信行．隨法行。若果差別有二十七。一信",
    "T43n1832_01b:0675c14": "解此是隨信行人脩行至果位。即鈍根之人。二見至此是隨法行人至果住亦是利根",
    "T43n1832_01b:0675c15": "之人。三身證此是不還得滅定者。四惠解脫羅漢未得滅定者。唯斷煩惱障未離定",
    "T43n1832_01b:0675c16": "障故。通利．鈍二人。五俱解脫得滅定羅漢定惠二障俱解脫故。亦通利．鈍二人。四向",
    "T43n1832_01b:0675c17": "四果者此八俱通利．鈍二人。此八前五為十三　十四",
    "T43n1832_01b:0675c18": "七返有。謂初果極多七生人．天。然後得無",
    "T43n1832_01b:0675c19": "學果。或亦不定　十五家家者。即預流果進",
    "T43n1832_01b:0675c20": "斷修道三四品惑入一來向而經生者。或",
    "T43n1832_01b:0675c21": "天上家至人中家。或於人家至天上家。於",
    "T43n1832_01b:0675c22": "欲界中天．人二趣。決定往來極二．三返。得",
    "T43n1832_01b:0675c23": "無學果故名家家。若不經生俱名一來",
    "T43n1832_01b:0675c24": "向不名家家　十六一種子者。唯有一生",
    "T43n1832_01b:0675c25": "之業名一種子。亦名一間。即一來果進斷",
    "T43n1832_01b:0675c26": "欲界修所斷惑。至七．八品入不還向而經",
    "T43n1832_01b:0675c27": "生者。或人或天唯受一生即般涅槃故。唯",
    "T43n1832_01b:0675c28": "有一隙容此一生名為一間。若不經生但",
    "T43n1832_01b:0676a01": "名不還向不名一種子　十七中般者。於",
    "T43n1832_01b:0676a02": "欲界身得那含果。命終後生色界中有得",
    "T43n1832_01b:0676a03": "般涅槃故名中般。以生結已盡起結未亡。",
    "T43n1832_01b:0676a04": "以生結盡故不受生有。以起結未亡故但",
    "T43n1832_01b:0676a05": "受中有　生結者。能潤生有之惑。此已盡",
    "T43n1832_01b:0676a06": "故名生結已盡　起結者。能潤中有之惑",
    "T43n1832_01b:0676a07": "　云何名起以於現身起此煩惱潤中有",
    "T43n1832_01b:0676a08": "身故名起結　或令此中有起名為起結。",
    "T43n1832_01b:0676a09": "此未盡故名起結未亡　此有三種。一上",
    "T43n1832_01b:0676a10": "界中有纔起即得聖果而般涅槃。二中有起",
    "T43n1832_01b:0676a11": "已為往生有纔起思惟聖果現起即般涅",
    "T43n1832_01b:0676a12": "槃。三思已欲往生有。即得極果而般涅槃",
    "T43n1832_01b:0676a13": "　十八生般者。生色界已便般涅槃故名生",
    "T43n1832_01b:0676a14": "般　十九有行般者。生色界已數數起行。",
    "T43n1832_01b:0676a15": "斷惑得般名有行般　二十無行般者。生",
    "T43n1832_01b:0676a16": "色界已不數起行。由串習力能斷隨眼",
    "T43n1832_01b:0676a17": "得般涅槃名無行般　二十一上流般者。",
    "T43n1832_01b:0676a18": "從初禪生乃至非想名上流般。於中有",
    "T43n1832_01b:0676a19": "二。若樂惠上流極至色究竟。由五品熏禪",
    "T43n1832_01b:0676a20": "生五淨居得無學果而般涅槃。不生無色。",
    "T43n1832_01b:0676a21": "若樂定上流即極至非想非非想不生五淨",
    "T43n1832_01b:0676a22": "居。上至無色得無學果而般涅槃。此二俱",
    "T43n1832_01b:0676a23": "定性二乘　二十二退法者。鈍根之中極下者",
    "T43n1832_01b:0676a24": "遇緣即退名為退法。謂鈍根性。若遊散若",
    "T43n1832_01b:0676a25": "不遊散。若思惟若不思惟。皆必退失現法",
    "T43n1832_01b:0676a26": "樂住。即是世間靜慮樂。非退聖法　二十",
    "T43n1832_01b:0676a27": "三思法者。恐退失現法樂住。常思惟聖道",
    "T43n1832_01b:0676a28": "故。若不思惟即失。思即不失　二十四護法",
    "T43n1832_01b:0676a29": "者。作意護持。恐失現法樂住。若遊散．放逸",
    "T43n1832_01b:0676b01": "不護即失。若不遊散不放逸護即不失。",
    "T43n1832_01b:0676b02": "二十五住不動者。若遊散若不遊散。若持刀",
    "T43n1832_01b:0676b03": "若不持刀。皆不退失現法樂住。亦不能轉",
    "T43n1832_01b:0676b04": "鈍根成利名住不動　言持刀者。謂有聖",
    "T43n1832_01b:0676b05": "者厭患身故。自手持刀欲自害身故。不持",
    "T43n1832_01b:0676b06": "刀者不為此事故　二十六必勝進者。若",
    "T43n1832_01b:0676b07": "散不散皆不退失現法樂住。必能轉根至",
    "T43n1832_01b:0676b08": "不動故名必勝進。亦名堪達。謂堪能轉根",
    "T43n1832_01b:0676b09": "至不動故　二十七不動者。既成利根若",
    "T43n1832_01b:0676b10": "散．不散終不退失現法樂住。畢竟不為煩",
    "T43n1832_01b:0676b11": "惱所動故名不動　問云何名身證　答",
    "T43n1832_01b:0676b12": "言身證者。薩婆多云。以得此定六識不",
    "T43n1832_01b:0676b13": "行。唯有色根及命。於此身邊有得得此滅",
    "T43n1832_01b:0676b14": "定故云身證　問何不依命根　答以非",
    "T43n1832_01b:0676b15": "色非心不可還依非色非心。若大乘師不",
    "T43n1832_01b:0676b16": "言身邊有別得得。但顯得滅定者得理更",
    "T43n1832_01b:0676b17": "親。如身根取境。從喻為名名為身證　問",
    "T43n1832_01b:0676b18": "如有部欲．色有身根。依此得滅名身證",
    "T43n1832_01b:0676b19": "　答無色雖實無身根不入滅定無身證。",
    "T43n1832_01b:0676b20": "大乘既別。無色亦得證有身證。",
    "T43n1832_01b:0676b21": "增生損生者。欲界修道煩惱分為九品。將此",
    "T43n1832_01b:0676b22": "九品以潤七生。初上品惑以增盛故獨潤",
    "T43n1832_01b:0676b23": "二生。斷此品時二生便減。上中．上下此之",
    "T43n1832_01b:0676b24": "兩品共潤二生。斷此惑時二生永絕。通前",
    "T43n1832_01b:0676b25": "二生減四生也。中上一品能潤一生。若減",
    "T43n1832_01b:0676b26": "損此一品五生已退。下五品在名為家家。中",
    "T43n1832_01b:0676b27": "中．中下共招一有。若斷此二下三品在名",
    "T43n1832_01b:0676b28": "為一往來不名家家。下上一品唯感半生。",
    "T43n1832_01b:0676b29": "斷此一品即名一間。以有下中．下下惑",
    "T43n1832_01b:0676c01": "在故。下中．下下亦增半生故名一間。初",
    "T43n1832_01b:0676c02": "果極有無越七生。餘不定者七中不說　已",
    "T43n1832_01b:0676c03": "上據大生說。人天兩報合名一生。若論中",
    "T43n1832_01b:0676c04": "有人．天別說乃有十四。一一生中皆有中",
    "T43n1832_01b:0676c05": "有人天各七。若兼本有二八生。此上略舉",
    "T43n1832_01b:0676c06": "未細尋文。如有誤處當可正之。上依隨",
    "T43n1832_01b:0676c07": "轉。大乘無文。據大乘宗未必如彼分品潤",
    "T43n1832_01b:0676c08": "生。何以故。瑜伽云全界一切煩惱皆能潤生",
    "T43n1832_01b:0676c09": "　若如彼說上上品惑能受二生。預流果人",
    "T43n1832_01b:0676c10": "餘惑誰遮不令共潤。但上品潤故應總潤。",
    "T43n1832_01b:0676c11": "猶斷一品餘惑但能潤於五生。力勢漸微。",
    "T43n1832_01b:0676c12": "餘者准此當更撿文。若大乘中或說五補特伽",
    "T43n1832_01b:0676c13": "羅．七地．十三住．或四十二賢聖等。",
    "T43n1832_01b:0676c14": "法種種相謂蘊處界等。此說善巧諸論不問。",
    "T43n1832_01b:0676c15": "依瑜伽論二七說有五善巧。加處非處．及",
    "T43n1832_01b:0676c16": "緣起善巧。如般若心經或說為六。於此論",
    "T43n1832_01b:0676c17": "中加緣起．諦．及無智．亦無得。即四善根中",
    "T43n1832_01b:0676c18": "能．所取觀善巧。此約三乘　或無智得但",
    "T43n1832_01b:0676c19": "約大乘作唯識觀　若瑜伽五十七說六。",
    "T43n1832_01b:0676c20": "於前五上加根善巧　顯揚十四說七善",
    "T43n1832_01b:0676c21": "巧。於此六上加諦善巧。故彼頌云。於諸",
    "T43n1832_01b:0676c22": "蘊．界．處。及眾緣起法。處非處．根．諦。善巧",
    "T43n1832_01b:0676c23": "事應知。若辨中邊有十善巧。頌云。蘊．處．界．",
    "T43n1832_01b:0676c24": "緣起。處．非處．根．世。諦．乘．為．無為。是名十",
    "T43n1832_01b:0676c25": "善巧。",
    "T43n1832_01b:0676c26": "論。此中識言亦攝心所。本疏意云。外問我法",
    "T43n1832_01b:0676c27": "所依內能變相豈無心所。此意難言。心能變",
    "T43n1832_01b:0676c28": "見相。依此上立我法。心所變相．見。何不",
    "T43n1832_01b:0676c29": "依彼立我法。今答此難。此中識言亦攝心",
    "T43n1832_01b:0677a01": "所。何以故。定相應故。心起之時非定有所。",
    "T43n1832_01b:0677a02": "如貪．信等心起之時隨與一俱。非一切時",
    "T43n1832_01b:0677a03": "恒貪．信並。故舉心王攝於心所。不舉心",
    "T43n1832_01b:0677a04": "所攝於心王。西明云答外難。難色等依心",
    "T43n1832_01b:0677a05": "變。攝本名唯識。心所非心變。心所非唯",
    "T43n1832_01b:0677a06": "識。故今釋言。此中識言亦攝心所　此未",
    "T43n1832_01b:0677a07": "必然。何者乘前為難。前云如是諸相若由",
    "T43n1832_01b:0677a08": "假說依何得成。答云彼相皆依識所轉變。",
    "T43n1832_01b:0677a09": "乘此即難。識轉變見．相。依之立我法。心所",
    "T43n1832_01b:0677a10": "變見．相。何不依彼立。此下即答。此中識言",
    "T43n1832_01b:0677a11": "亦攝心所。文勢相連　如西明釋終有此",
    "T43n1832_01b:0677a12": "難應更須通。又未釋變義及以唯識。何有",
    "T43n1832_01b:0677a13": "斯難　或可。外難。相．見識所變。依之立我",
    "T43n1832_01b:0677a14": "法。心所非識變。應非立我法。故答。此中識",
    "T43n1832_01b:0677a15": "言亦攝心所。定相應故　此亦不然。若前言",
    "T43n1832_01b:0677a16": "依識立我法者。可言識攝所。言所變非",
    "T43n1832_01b:0677a17": "變為難不齊。故本疏解正　要集云。二疏意",
    "T43n1832_01b:0677a18": "同　讀不審細　要集又云。言定相應故下",
    "T43n1832_01b:0677a19": "釋所以。謂彼心所雖非識變。而定相應亦",
    "T43n1832_01b:0677a20": "得識名。又問云。色等心所變攝相明唯識。",
    "T43n1832_01b:0677a21": "心所定相應。攝所辨唯識　解云非倒。色",
    "T43n1832_01b:0677a22": "等唯一分。隨彼能變說唯識。心所具三分。",
    "T43n1832_01b:0677a23": "不隨彼識名唯識。謂彼心所見等三分具",
    "T43n1832_01b:0677a24": "足成故。受等各各自成唯識　此釋不然。",
    "T43n1832_01b:0677a25": "以具三分故名為識。心所具足三得識",
    "T43n1832_01b:0677a26": "名者。何故但云識有八種。又違下第七",
    "T43n1832_01b:0677a27": "不離識故釋於唯識。",
    "T43n1832_01b:0677a28": "論。相見俱依自證起故。問相．見二分為同種",
    "T43n1832_01b:0677a29": "生。為別種起　答有三師不同。一師云。",
    "T43n1832_01b:0677b01": "見相同種生起名唯識。若別種起既與識",
    "T43n1832_01b:0677b02": "殊何名唯識。此有二類。一三法同種生。謂本",
    "T43n1832_01b:0677b03": "質．影像．及見分三。二兩法同種生。謂相．見",
    "T43n1832_01b:0677b04": "分　三法同種者。且眼識起時緣於色境熏",
    "T43n1832_01b:0677b05": "成種子。種子有三功能。一能生本質。二生",
    "T43n1832_01b:0677b06": "自相分。三生自見分。兩法同種者。但自相．",
    "T43n1832_01b:0677b07": "見。不生本質謂緣過未．龜毛．无等。或雖有質。質本有",
    "T43n1832_01b:0677b08": "生。不能熏故　問前三法同種生者。有二",
    "T43n1832_01b:0677b09": "過失。一第八相例失。眼識親緣色相．見同種",
    "T43n1832_01b:0677b10": "生。本識親緣色亦應同種起　答眼識自能",
    "T43n1832_01b:0677b11": "熏相．見同種起。第八不能熏見．相各別起",
    "T43n1832_01b:0677b12": "　問若爾眼不緣八見。八見．相別起。六既",
    "T43n1832_01b:0677b13": "通能同。八見．相同種　答第八見．相亦同一",
    "T43n1832_01b:0677b14": "種　若爾二諸法雜亂失。如第六識一剎那",
    "T43n1832_01b:0677b15": "中緣十八界。質與見．相既同種生。故十八",
    "T43n1832_01b:0677b16": "種成雜亂失　亦有三界雜亂過失　若",
    "T43n1832_01b:0677b17": "依第二不生本質本質唯舊。亦有二失。一",
    "T43n1832_01b:0677b18": "違教失。若前轉識不熏成彼第八本識種。",
    "T43n1832_01b:0677b19": "違阿毘達磨經云諸法於識藏。識於法亦",
    "T43n1832_01b:0677b20": "爾。更互為因性。亦常為果性　二者界雜",
    "T43n1832_01b:0677b21": "亂失。又若見分與相同種。如在下地起上",
    "T43n1832_01b:0677b22": "天眼。既許本識緣彼二根以為相分。即欲",
    "T43n1832_01b:0677b23": "界本識與彼二根同一種生。上界眼根與下",
    "T43n1832_01b:0677b24": "界識同一種過　若言第八不能熏故相",
    "T43n1832_01b:0677b25": "見別種。一前言不簡。二違理失。八俱有相",
    "T43n1832_01b:0677b26": "何有不同　第二師云。見．相別種　若爾亦",
    "T43n1832_01b:0677b27": "有三過。一假法種生失。如緣極微極微無",
    "T43n1832_01b:0677b28": "體。但假想惠折為極微。唯識下云非謂極",
    "T43n1832_01b:0677b29": "微有實自體。又瑜伽五十四云。建立極微",
    "T43n1832_01b:0677c01": "非由有體。是故極微無生無滅。若此相分",
    "T43n1832_01b:0677c02": "別熏成種後生現行。極微有體亦有生滅。",
    "T43n1832_01b:0677c03": "緣不相應過亦同此二違聖教失。顯揚十",
    "T43n1832_01b:0677c04": "八云。謂諸極微但假想立。自體實無　瑜伽",
    "T43n1832_01b:0677c05": "五十四非由有體。若別種生即成有體。故",
    "T43n1832_01b:0677c06": "違聖教　三假法能熏失。既假想惠安立極",
    "T43n1832_01b:0677c07": "微。相分是假許能熏種。即違第二假法如",
    "T43n1832_01b:0677c08": "無非因緣故　第三師云。見．相二分隨其",
    "T43n1832_01b:0677c09": "所應種或同．異。如緣龜毛．菟角等。相與見",
    "T43n1832_01b:0677c10": "同種。以無自體相分復假。不別熏種。但",
    "T43n1832_01b:0677c11": "隨見力帶同熏種。如緣五根有為實體。相",
    "T43n1832_01b:0677c12": "與見分即別種生。以十八界定異因故不",
    "T43n1832_01b:0677c13": "相雜亂　然相與質。一云同種。一云別種。",
    "T43n1832_01b:0677c14": "雖有二義相．質種別理亦應好。以親．疎緣",
    "T43n1832_01b:0677c15": "種各別故　如緣第八相．質同種。即許一",
    "T43n1832_01b:0677c16": "種生慮．非慮　亦有二身根等俱失。以相",
    "T43n1832_01b:0677c17": "與質既同種生。何不二身根等　若六緣時",
    "T43n1832_01b:0677c18": "相分是假。即有一種生假實失　此言假",
    "T43n1832_01b:0677c19": "者非如瓶等。以能熏故。但無根用不發",
    "T43n1832_01b:0677c20": "識故名之為假。由此相．質或說同．別。然",
    "T43n1832_01b:0677c21": "於此義應設劬勞　又解若相與質同種",
    "T43n1832_01b:0677c22": "生者。如眼等根第八所變是因緣故實有根",
    "T43n1832_01b:0677c23": "用。若起相分因第六生。雖與本質同一種",
    "T43n1832_01b:0677c24": "生。以第六見為緣起故。分別變攝故無實",
    "T43n1832_01b:0677c25": "用。非無體假故無假實同一種失。",
    "T43n1832_01b:0677c26": "然同別種　復有種別性與見同　或復性同",
    "T43n1832_01b:0677c27": "而繫．種別　或復相分性隨見質判性不定",
    "T43n1832_01b:0677c28": "　或雖有質。相．見同生不生本質。由此",
    "T43n1832_01b:0677c29": "不定故。三藏法師以為一頌顯此差別云。",
    "T43n1832_01b:0678a01": "性境不隨心。獨影唯從見。帶質通情本。性",
    "T43n1832_01b:0678a02": "種等隨應。釋此頌文如樞要說。以義稍難",
    "T43n1832_01b:0678a03": "故更廣之　先定性境後顯不隨　何名",
    "T43n1832_01b:0678a04": "性境。從實種生。有實體用。能緣之心得彼",
    "T43n1832_01b:0678a05": "自相名為性境　如身在欲界第八所變",
    "T43n1832_01b:0678a06": "五塵之境。以實種生復因緣變。名為性境。",
    "T43n1832_01b:0678a07": "眼等五識及俱第六。現量緣時得境自相。即",
    "T43n1832_01b:0678a08": "此相分亦是性境。相從質故。餘法准知　如",
    "T43n1832_01b:0678a09": "此相分有四不隨。一不隨能緣同善．染",
    "T43n1832_01b:0678a10": "性。二不從能緣同一界繫。三不隨能緣",
    "T43n1832_01b:0678a11": "同一種生。四不隨能緣是異熟等　於中",
    "T43n1832_01b:0678a12": "雖有與能緣心同界．同姓是境自性。不",
    "T43n1832_01b:0678a13": "由能緣心力是此性．界地等。名性境不隨",
    "T43n1832_01b:0678a14": "心。且如五識通三性。相．質俱無記。不從於",
    "T43n1832_01b:0678a15": "五亦通三性。餘准知之。雖五識身無記性",
    "T43n1832_01b:0678a16": "者。緣五塵境其性雖同。而相．見分各守自",
    "T43n1832_01b:0678a17": "性。不是隨彼能緣心故方成無記性。餘皆",
    "T43n1832_01b:0678a18": "准知　若獨散意識緣自界五塵等。但是彼",
    "T43n1832_01b:0678a19": "境自住自性非得自性。然性．種等亦同五",
    "T43n1832_01b:0678a20": "緣。",
    "T43n1832_01b:0678a21": "釋第二句。謂能緣心但獨變相。無別本質",
    "T43n1832_01b:0678a22": "第二。雖有本質。然彼相分不生本質。以彼",
    "T43n1832_01b:0678a23": "本質是不生法等。此等相分。及第六識緣第",
    "T43n1832_01b:0678a24": "八識相應五數所現相分。但與能緣同一種",
    "T43n1832_01b:0678a25": "生故。名獨影唯從見。如獨意識緣彼空花．",
    "T43n1832_01b:0678a26": "及無為等。皆與見分同一種起　或無為緣",
    "T43n1832_01b:0678a27": "是第三句　或是第四　緣第八識相應五",
    "T43n1832_01b:0678a28": "數。或第四句　緣空華等此等影像有四",
    "T43n1832_01b:0678a29": "從見。一從見分同是善．染。二同一界。三同",
    "T43n1832_01b:0678b01": "一種。四同異熟及非異熟。以不生本質但",
    "T43n1832_01b:0678b02": "意識所變。此之相分由能緣心。故是此界性",
    "T43n1832_01b:0678b03": "等。攝相從見故。名獨影唯從見　問如空",
    "T43n1832_01b:0678b04": "花相分為色為心。若是色者何得同性。若",
    "T43n1832_01b:0678b05": "是心者本意緣色。云何變心相分緣耶　答",
    "T43n1832_01b:0678b06": "虛妄計者。是遍計色。汎爾緣者。雖非遍計",
    "T43n1832_01b:0678b07": "是彼類故。亦彼所收。以彼同種故同識性",
    "T43n1832_01b:0678b08": "　又遍計名是分別義。非唯執心。不爾攝",
    "T43n1832_01b:0678b09": "法有不盡失　如似熱病壞眼等故非黃",
    "T43n1832_01b:0678b10": "見黃。非黃見黃是第六識。非是眼識得自",
    "T43n1832_01b:0678b11": "相故。此雖非是法執之心。亦得名為遍計",
    "T43n1832_01b:0678b12": "起色。然所熏種隨本質收　問如後得智",
    "T43n1832_01b:0678b13": "緣諸無為自共二相。及緣凡夫所緣空華菟",
    "T43n1832_01b:0678b14": "角等相。是何法收　答緣無為等所有相",
    "T43n1832_01b:0678b15": "分．法同分收。以體是假。法同分寬故。不",
    "T43n1832_01b:0678b16": "同有漏非妄緣故　或緣空花等亦是遍",
    "T43n1832_01b:0678b17": "計所起色攝。遍計之言是分別故。二解任取",
    "T43n1832_01b:0678b18": "　問如身在上界以上天眼緣欲界色。此",
    "T43n1832_01b:0678b19": "色相分為何類收　答一云。雖非獨影相",
    "T43n1832_01b:0678b20": "亦從見。以彼定色不生於下。地繫別故。此",
    "T43n1832_01b:0678b21": "從於見同一界繫非同一種　若爾云何緣",
    "T43n1832_01b:0678b22": "自相境耶　答親杖本質名得自性　若",
    "T43n1832_01b:0678b23": "爾後得緣無為等相．見應別　答雖得自",
    "T43n1832_01b:0678b24": "性。元不生故　二云。性境不隨心。以杖自",
    "T43n1832_01b:0678b25": "八所變之色為本質故。別成種故。性自無",
    "T43n1832_01b:0678b26": "記不由心故。又既通果實是上界似下界",
    "T43n1832_01b:0678b27": "故。以天眼通作用勝故。上得似下。不同緣",
    "T43n1832_01b:0678b28": "上要引通果及定果相同彼方緣　又解所",
    "T43n1832_01b:0678b29": "起相分而是業果。雖天眼通眼識所起非通",
    "T43n1832_01b:0678c01": "果色。以緣欲界業果色故。但由通果心所",
    "T43n1832_01b:0678c02": "變起是彼識緣。如業果眼所起眼識帶定通",
    "T43n1832_01b:0678c03": "果色之相分。何妨通果心帶於業果色　前",
    "T43n1832_01b:0678c04": "二解勝義難更思　問如有無漏更互相緣。",
    "T43n1832_01b:0678c05": "及不相應相分何攝　答亦二解。一云法同",
    "T43n1832_01b:0678c06": "分。二云遍計色。前釋為正　問既色中立",
    "T43n1832_01b:0678c07": "遍計。心等中何無　答色聚非緣慮。遍計同",
    "T43n1832_01b:0678c08": "彼立遍計。心法唯能緣。遍計非緣故不立。",
    "T43n1832_01b:0678c09": "不相應法可許立之。言二十四且隨勝立。",
    "T43n1832_01b:0678c10": "如諸心所隨勝立故。又隨其所應。亦屬彼",
    "T43n1832_01b:0678c11": "能緣心　問上地散眼耳緣下地不。若不緣",
    "T43n1832_01b:0678c12": "下。云何上得見下。若緣於下相分何收。答",
    "T43n1832_01b:0678c13": "散不緣下。以極遠故。言上見下據通果",
    "T43n1832_01b:0678c14": "故　又解散眼．耳識亦可緣下。如見下三",
    "T43n1832_01b:0678c15": "災生異想等　杖自他質二解不定。繫從",
    "T43n1832_01b:0678c16": "見分上地所收。有漏異界不隨增故　有",
    "T43n1832_01b:0678c17": "說下繫。託下地相熏成下故。非漏自性故",
    "T43n1832_01b:0678c18": "不隨增。然難思之。",
    "T43n1832_01b:0678c19": "解第三句。謂能緣心緣所緣境。有所杖質而",
    "T43n1832_01b:0678c20": "不得自性。此之相分判性不定。或從能緣",
    "T43n1832_01b:0678c21": "心。或從所緣境。種亦不定。或質同種。或見",
    "T43n1832_01b:0678c22": "同種。或復別種。名帶質通情本。如第七緣",
    "T43n1832_01b:0678c23": "第八。是攝相從見有覆性。從質無覆性　問",
    "T43n1832_01b:0678c24": "影依於質起。從本名無覆。影依於質生。從",
    "T43n1832_01b:0678c25": "質名異熟。答無覆是性類。影．本俱無覆。",
    "T43n1832_01b:0678c26": "異熟據酬業。影像非異熟　問異熟據業",
    "T43n1832_01b:0678c27": "引。影像非異熟。無覆是報體。影像非無覆",
    "T43n1832_01b:0678c28": "　答性類是寬。本影像俱無覆。異熟性局。唯本",
    "T43n1832_01b:0678c29": "不通影　問五識緣五境。相即不兩判。七杖",
    "T43n1832_01b:0679a01": "第八生。相不兩性判　答五緣之境但境性。",
    "T43n1832_01b:0679a02": "唯是性境不隨心。七緣之境。境通慮．非慮。",
    "T43n1832_01b:0679a03": "具二義故隨兩判　問因五但緣色。唯是",
    "T43n1832_01b:0679a04": "性境。境非兩判。互用通緣於六境。相分應",
    "T43n1832_01b:0679a05": "通情．本判　答互用緣雖稱境相。既通多",
    "T43n1832_01b:0679a06": "法即隨應。未互用但緣於自塵。故說五",
    "T43n1832_01b:0679a07": "緣於性境。若獨頭意識緣境寬通亦第四句",
    "T43n1832_01b:0679a08": "　有云。帶質通情本中。如現相分離質離",
    "T43n1832_01b:0679a09": "見即法同分攝　問若爾同分應通實有",
    "T43n1832_01b:0679a10": "　答計亦無過。如名色支唯種無記。不妨第",
    "T43n1832_01b:0679a11": "七亦在名收　又解不爾。第七在名色據",
    "T43n1832_01b:0679a12": "現假非支。同分不相應。唯假不通實。若以",
    "T43n1832_01b:0679a13": "現相不能緣。非心非色法同分。一切相分不",
    "T43n1832_01b:0679a14": "能緣。種子等應法同分。彼既不爾此云何然。",
    "T43n1832_01b:0679a15": "故不可說離見．質判。定隨一故。非法同",
    "T43n1832_01b:0679a16": "分。此釋為正。故判第七相離見．質法同分",
    "T43n1832_01b:0679a17": "收。此非正說　今又助釋。言帶質通情本",
    "T43n1832_01b:0679a18": "者。如有無漏互相緣相。如第七緣八。無漏",
    "T43n1832_01b:0679a19": "相分從見是善無漏從質即是無記。餘准",
    "T43n1832_01b:0679a20": "此知。故云帶質通情本。又設有質。相與見",
    "T43n1832_01b:0679a21": "分或隨不定。為無為．漏無漏。准義思之。若",
    "T43n1832_01b:0679a22": "依本釋。漏無漏等互相緣時。即第四句。",
    "T43n1832_01b:0679a23": "性種等隨應者。通釋前三句。謂前三句中。",
    "T43n1832_01b:0679a24": "隨其所應判性．種等不可一例。有性．界",
    "T43n1832_01b:0679a25": "隨心種不隨。有性．種隨心界不隨。有界．種",
    "T43n1832_01b:0679a26": "隨心性不隨。有三俱隨。有俱不隨。且如第",
    "T43n1832_01b:0679a27": "八緣天眼．耳。性隨種．界俱不隨　問五．六無",
    "T43n1832_01b:0679a28": "記緣五塵境得自相時。性不隨心。云何第",
    "T43n1832_01b:0679a29": "八性隨心耶　答八本餘末。又五．六識體通",
    "T43n1832_01b:0679b01": "三性。八識因位唯無記故。如因七緣八。性",
    "T43n1832_01b:0679b02": "同不同。通情．本故。界同種不同。如斯等類",
    "T43n1832_01b:0679b03": "思之可悉　又七緣八以相從質是無覆。",
    "T43n1832_01b:0679b04": "不得從八是異熟。故云隨應　又作四",
    "T43n1832_01b:0679b05": "句分別。有性境不隨心亦獨影唯從見者。謂",
    "T43n1832_01b:0679b06": "第六散意與五同緣。即於此時緣菟角等。",
    "T43n1832_01b:0679b07": "及第八識心王。性境不隨心。心所獨影唯從",
    "T43n1832_01b:0679b08": "見。相分是假無別種故　問如第六緣第八",
    "T43n1832_01b:0679b09": "心所相不緣彼見。此所帶相為同別耶　答",
    "T43n1832_01b:0679b10": "從能緣心同一種起　問緣彼見相。即許",
    "T43n1832_01b:0679b11": "與六見分別種。此緣彼相云何同種　答",
    "T43n1832_01b:0679b12": "以相分假從能緣起。與見同種　有性境",
    "T43n1832_01b:0679b13": "不隨心亦帶質通情本。謂散意識與五同緣。",
    "T43n1832_01b:0679b14": "即於此時并緣第八等　有性境不隨心亦",
    "T43n1832_01b:0679b15": "獨影唯從見及通情本。謂散意識頓緣十八",
    "T43n1832_01b:0679b16": "界。望與五識同緣五塵。名性境不隨心。緣",
    "T43n1832_01b:0679b17": "七心界即通情本。望不相應等即唯從見",
    "T43n1832_01b:0679b18": "　問後得緣如相是何攝　答或通情本。從質",
    "T43n1832_01b:0679b19": "名無為。從見名有為。以許無為依識假",
    "T43n1832_01b:0679b20": "立。或復約性隨境隨心。有漏緣如亦可准",
    "T43n1832_01b:0679b21": "此。若約種辨。即唯從見　或第四句　無分",
    "T43n1832_01b:0679b22": "別智緣真如時性境不隨。質善無為。智善有",
    "T43n1832_01b:0679b23": "為。見獨成種。無相可熏。得性境故名不",
    "T43n1832_01b:0679b24": "隨心　問初禪眼等識依彼上根緣彼地",
    "T43n1832_01b:0679b25": "色相分是何　答有兩解。如前上地識緣",
    "T43n1832_01b:0679b26": "下。一云上地繫。緣彼色故　應有隨增",
    "T43n1832_01b:0679b27": "　不是隨增非漏性故　起染如何　若生",
    "T43n1832_01b:0679b28": "上者已離下染故。若在下地緣上色等。",
    "T43n1832_01b:0679b29": "眼．耳通果亦伏染故　俱生可伏見惑如何",
    "T43n1832_01b:0679c01": "　設縱不伏起退定故　一云隨心下地繫",
    "T43n1832_01b:0679c02": "故。以能熏心是下地故　如何緣上變下相",
    "T43n1832_01b:0679c03": "分。又應不得彼自性故　由定通引任運",
    "T43n1832_01b:0679c04": "緣上故得自性　二俱難。解　問既在下識",
    "T43n1832_01b:0679c05": "云何上緣　答惑由他定通力引故　問",
    "T43n1832_01b:0679c06": "梵天來下其事云何　解云。以下界色麁不",
    "T43n1832_01b:0679c07": "為上依。自變為上地自身依之。即上地器",
    "T43n1832_01b:0679c08": "依下地器為增上緣　問既來下界豈不",
    "T43n1832_01b:0679c09": "緣下。如馬勝往上。許緣上故　答亦緣下",
    "T43n1832_01b:0679c10": "　問既爾相分是何所收　答上界所攝。以",
    "T43n1832_01b:0679c11": "欲界無通果色故。准薩婆多即欲界攝。有",
    "T43n1832_01b:0679c12": "通果故　問下界緣彼上界身器。是何句收",
    "T43n1832_01b:0679c13": "　答性境不隨心。由彼所引起定通果色",
    "T43n1832_01b:0679c14": "為相分。屬彼本質性界及種皆不隨心　問",
    "T43n1832_01b:0679c15": "第八可爾。既許眼等亦得緣上。相屬上地",
    "T43n1832_01b:0679c16": "豈非有漏異界隨增　答色相不是漏自性",
    "T43n1832_01b:0679c17": "故。或約業力異界不增。定通等引互增不",
    "T43n1832_01b:0679c18": "障　又解但由上引第八通果。眼等杖之",
    "T43n1832_01b:0679c19": "所起相分自是業果。屬於下界無隨增失。",
    "T43n1832_01b:0679c20": "如通力變為魚米等。引第六識通果之色",
    "T43n1832_01b:0679c21": "為第八質。或雖即杖他八為質。即業果色",
    "T43n1832_01b:0679c22": "是欲界繫。第四卷云香．味．觸三而為段食。",
    "T43n1832_01b:0679c23": "唯欲界繫故。二解任情。道理亦難。應可思",
    "T43n1832_01b:0679c24": "擇　問下界第八緣定通色。同時心所相分",
    "T43n1832_01b:0679c25": "是何　答隨能緣心所業果。同種同下界",
    "T43n1832_01b:0679c26": "繫。不別體故　問獨頭散意緣過去境及於",
    "T43n1832_01b:0679c27": "五根相分是何　答是隨其所應。准前義",
    "T43n1832_01b:0679c28": "釋。",
    "T43n1832_01b:0679c29": "釋獨影唯從見中。西明云。緣極微空花等",
    "T43n1832_01b:0680a01": "所有相分皆熏成種。問既從種起。云何極",
    "T43n1832_01b:0680a02": "微等說之為假。解云。以不生質故說為假。",
    "T43n1832_01b:0680a03": "據有種生相分成實　今難。若云不生本",
    "T43n1832_01b:0680a04": "質即為假者。異熟心．心法等應假非實。以",
    "T43n1832_01b:0680a05": "各不能熏成種故。若云彼猶緣慮等故是",
    "T43n1832_01b:0680a06": "實非假。即不由成種生質不生名為假",
    "T43n1832_01b:0680a07": "實。又五識異熟心緣五境相。一非緣慮。二",
    "T43n1832_01b:0680a08": "不能熏應假非實。此既非假彼云何然。若",
    "T43n1832_01b:0680a09": "以獨相分無質礙用名為假者。即法處中",
    "T43n1832_01b:0680a10": "自在生色。論說無礙應假非實。若許爾者。",
    "T43n1832_01b:0680a11": "八地已上自在所變金銀乳等應非實有。又",
    "T43n1832_01b:0680a12": "復且如色等之中。若質若相有假有實而色",
    "T43n1832_01b:0680a13": "聚攝。如無為緣相分何攝。若無為攝現有",
    "T43n1832_01b:0680a14": "生滅。若言色法現緣無為云何名色。若云",
    "T43n1832_01b:0680a15": "心法為難亦爾。若云同分。豈有同分從種",
    "T43n1832_01b:0680a16": "生耶。又若極微別熏種起復有五失。三失",
    "T43n1832_01b:0680a17": "如前一向別種說。第四不如理思失。五十",
    "T43n1832_01b:0680a18": "四云。由五相知。名不如理思惟極微。謂",
    "T43n1832_01b:0680a19": "於色聚中有諸極微自性而住。應知名初",
    "T43n1832_01b:0680a20": "一不如理思。既從種生即自性而住。五違正",
    "T43n1832_01b:0680a21": "理失。論云以假想慧於麁色相。漸次除折",
    "T43n1832_01b:0680a22": "至不可折。假說極微。本無微質。但以假想",
    "T43n1832_01b:0680a23": "立為極微。即熏成種有極微色。應實無我",
    "T43n1832_01b:0680a24": "妄計遍空。相熏成種生遍空相名遍滿我。",
    "T43n1832_01b:0680a25": "許即違教。有遍滿我。不許違理。俱心假想。",
    "T43n1832_01b:0680a26": "何不成種　要集又云。雜集所說十八界種",
    "T43n1832_01b:0680a27": "各各不同。必無意識不從二緣。緣無為影",
    "T43n1832_01b:0680a28": "似無為故。於百法中無為所攝。他界緣．無",
    "T43n1832_01b:0680a29": "漏緣。雖異地無繫而不離色等。緣一切無",
    "T43n1832_01b:0680b01": "法。定必有所無不離色等。故與見相必",
    "T43n1832_01b:0680b02": "不同體。強分別心得緣無等。所現相分具",
    "T43n1832_01b:0680b03": "四緣義故是能熏。既得自熏何用見種。故",
    "T43n1832_01b:0680b04": "依西明不依樞要。此等過失准前應知。恐",
    "T43n1832_01b:0680b05": "煩不述　又云。然所變相能熏不熏總有",
    "T43n1832_01b:0680b06": "三解。初二解非。要集自斷。第一解云。緣菟",
    "T43n1832_01b:0680b07": "角等獨影從見。然異熟無記劣不能熏。勝",
    "T43n1832_01b:0680b08": "者能熏。例圓鏡．成事。以觀察．平等杖因八．",
    "T43n1832_01b:0680b09": "五緣他身土及佛說緣亦得成種。第二說",
    "T43n1832_01b:0680b10": "緣無。一向影從見。如樞要解　第三解云。",
    "T43n1832_01b:0680b11": "有質．無質．他界．有漏．無漏．無為．無法。所",
    "T43n1832_01b:0680b12": "現相分除劣無記。餘一切法具四義者。皆",
    "T43n1832_01b:0680b13": "是能熏。云此說勝。不違教故。理遍通故。前",
    "T43n1832_01b:0680b14": "之二說有力不熏成過失故　今謂此判不",
    "T43n1832_01b:0680b15": "應正理。若已相分除劣無記皆別熏種。如",
    "T43n1832_01b:0680b16": "緣假法不相應等。既有相分能熏成種。種",
    "T43n1832_01b:0680b17": "何法收。若不相應攝。即各有體非三分位。",
    "T43n1832_01b:0680b18": "從種生故。若非此攝復在何收。成種義齊。",
    "T43n1832_01b:0680b19": "非是彼法不應道理。又他界緣散非他引。",
    "T43n1832_01b:0680b20": "相別成種是何界攝。若他界攝不應異地心",
    "T43n1832_01b:0680b21": "熏成他界種。不應正理。若自界攝緣他根",
    "T43n1832_01b:0680b22": "心成種何攝。若根心攝不應正理。何以故。",
    "T43n1832_01b:0680b23": "生心應慮根起發識。若不能爾何名根",
    "T43n1832_01b:0680b24": "心。若在餘攝亦多過故。又過如前恐煩且",
    "T43n1832_01b:0680b25": "止。",
    "T43n1832_01b:0680b26": "西明云。此三分二分以釋變言。自有三說。",
    "T43n1832_01b:0680b27": "一云初三分安惠等八師釋。除親勝．火辨。",
    "T43n1832_01b:0680b28": "世親同時唯立二分。二云三分除安惠釋。變",
    "T43n1832_01b:0680b29": "似二言是依他故。餘如上說。三云二分諸師",
    "T43n1832_01b:0680c01": "共釋。唯除安惠。三分更除火辨．親勝。三藏",
    "T43n1832_01b:0680c02": "意存後釋。此釋不爾。若以後釋為正。三分",
    "T43n1832_01b:0680c03": "非安惠文。二分亦無安惠。豈許安惠不釋",
    "T43n1832_01b:0680c04": "此頌。又准本疏。二分正是難陀等文。今云二",
    "T43n1832_01b:0680c05": "分諸師同釋。唯除安惠。三分復除火辨．親",
    "T43n1832_01b:0680c06": "勝者。豈可難陀亦立三分。根本疏主親承",
    "T43n1832_01b:0680c07": "三藏翻糅論人。豈可不知妄為此斷。故",
    "T43n1832_01b:0680c08": "取本疏科判為正。餘定妄傳。非三藏釋",
    "T43n1832_01b:0680c09": "也。",
    "T43n1832_01b:0680c10": "論。如患夢等。西明釋云。對經部．薩婆多。薩",
    "T43n1832_01b:0680c11": "婆多夢境雖實。而非父母執為父母。故得",
    "T43n1832_01b:0680c12": "成喻。要集救斷此亦為正　今謂不爾。既",
    "T43n1832_01b:0680c13": "云正理五十云。夢緣過去曾所緣法。而有",
    "T43n1832_01b:0680c14": "夢中見菟角者。曾於異處見菟見角。今",
    "T43n1832_01b:0680c15": "於夢中由心惛倒。謂於一處和合追憶。或",
    "T43n1832_01b:0680c16": "大海中有此形獸。曾見聞故今夢追憶。婆沙",
    "T43n1832_01b:0680c17": "三十七大同正理。既有父母夢見父母。何",
    "T43n1832_01b:0680c18": "不許夢緣實父母。不得引智度論外云實",
    "T43n1832_01b:0680c19": "有人頭餘實有角救。彼自破云雖實有人",
    "T43n1832_01b:0680c20": "實有角。但人頭生角者妄。又外救云世界",
    "T43n1832_01b:0680c21": "廣大。或有國人有角等。亦破云若餘國人有",
    "T43n1832_01b:0680c22": "角可爾。但夢見此國所識人有角。則不可",
    "T43n1832_01b:0680c23": "得破　何以故。大乘許夢緣虛妄故。作此",
    "T43n1832_01b:0680c24": "破他。非他外人許緣妄法。今薩婆多自許",
    "T43n1832_01b:0680c25": "緣實。何得以大乘義顯成彼宗亦許緣",
    "T43n1832_01b:0680c26": "妄。破彼可爾。立彼不成。故如本疏除其",
    "T43n1832_01b:0680c27": "有部但對經部。",
    "T43n1832_01b:0680c28": "論云。我法分別熏習力故至變似我法者。問",
    "T43n1832_01b:0680c29": "六．七有分別。後識生時有我法。五．八無分",
    "T43n1832_01b:0681a01": "別。後識生時無我法　答今約分別解。我",
    "T43n1832_01b:0681a02": "法五．八可得無。由他染熏成。識生似我法",
    "T43n1832_01b:0681a03": "　問執心有分別。由彼故有似我法。無執無",
    "T43n1832_01b:0681a04": "分別。非一切時似我法　答地上菩薩獨作",
    "T43n1832_01b:0681a05": "生觀。七法執行。故心起時恒有我法　問有",
    "T43n1832_01b:0681a06": "漏位有執。漏位似我法。無漏位無執。起無",
    "T43n1832_01b:0681a07": "似我法　答前依執說。分別熏習。後似二",
    "T43n1832_01b:0681a08": "生。執為我法不依無漏。無漏之心雖有",
    "T43n1832_01b:0681a09": "二現。不執我法。但隨假說　問執位分別",
    "T43n1832_01b:0681a10": "有似二生。無漏不執應無相．見　答心二",
    "T43n1832_01b:0681a11": "緣起。故有相．見。不由於執方見．相生。",
    "T43n1832_01b:0681a12": "論。境依內識唯世俗識是假境依亦勝義者。",
    "T43n1832_01b:0681a13": "有四解。一云。有無對。遍計虛妄。唯世俗有。",
    "T43n1832_01b:0681a14": "依他是緣生。境依亦勝義。二相見對。相分是",
    "T43n1832_01b:0681a15": "假依見起。假境依識唯俗有。見分是實能",
    "T43n1832_01b:0681a16": "起相。是假境依勝義有。第三勝劣對。世間世",
    "T43n1832_01b:0681a17": "俗唯世俗有。後三形前亦勝義有。第四凡聖",
    "T43n1832_01b:0681a18": "對。凡境唯世俗。聖境亦勝義。雖有四解。此",
    "T43n1832_01b:0681a19": "中文意但依初對　問依凡聖緣。遍計亦應",
    "T43n1832_01b:0681a20": "名勝義諦　答許亦無過。下第八云。亦可",
    "T43n1832_01b:0681a21": "說為凡聖智境。既為聖緣亦名勝義。但不",
    "T43n1832_01b:0681a22": "名有今。依有無諦攝故爾。",
    "T43n1832_01b:0681a23": "成唯識論了義燈卷第一終末"
}