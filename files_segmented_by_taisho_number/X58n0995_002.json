{
    "X58n0995_002:0195a03": "華嚴一乘分齊章義苑疏卷第二",
    "X58n0995_002:0195a05": "霅溪普靜沙門　道亭　述",
    "X58n0995_002:0195a06": "第二教義攝益至先示相後開合。",
    "X58n0995_002:0195a07": "釋曰牒章分科機教雙彰也謂教義為能被之法",
    "X58n0995_002:0195a08": "攝益為所被之機所以爾者向明一乘是此能被",
    "X58n0995_002:0195a09": "且法不浪施為機斯闡故此攝益合而辨之然示",
    "X58n0995_002:0195a10": "相開合無殊分相該收耳。",
    "X58n0995_002:0195a11": "初中有三義至當別教一乘。",
    "X58n0995_002:0195a12": "釋曰海印定中演無盡音聲為教一多具德為義",
    "X58n0995_002:0195a13": "七寶大車其數無量非適一也故曰此當別教一",
    "X58n0995_002:0195a14": "乘。",
    "X58n0995_002:0195a15": "二者如臨門至及瑜伽等說。",
    "X58n0995_002:0195a16": "釋曰教義者謂三車虗設為教謂子競馳隨宜獲",
    "X58n0995_002:0195a17": "益為義仍教義無分者若望一乘無實果證義不",
    "X58n0995_002:0195a18": "異教方便引攝故屬于三乘權漸如餘等者深密",
    "X58n0995_002:0195a19": "般若諸經唯識顯揚諸論。",
    "X58n0995_002:0195a20": "三者以臨門至如法華經說。",
    "X58n0995_002:0195a21": "釋曰攝末歸本也所以約教則廢三立一三教虗",
    "X58n0995_002:0195a22": "設既為虗設則實義全無但為一乘之先容故云",
    "X58n0995_002:0195a23": "以臨門三車為開方便教然後於界外四衢道中",
    "X58n0995_002:0195a24": "別授大白牛車七寶莊嚴具眾德量顯一乘中正",
    "X58n0995_002:0195b01": "之道斯為實義破會諸乘故當同教。",
    "X58n0995_002:0195b02": "二開合者有二至為彼所目故也。",
    "X58n0995_002:0195b03": "釋曰界內通示為教同出為義三乘自宗作如是",
    "X58n0995_002:0195b04": "說若仍三乘假設一實方真縱義亦教故云唯教",
    "X58n0995_002:0195b05": "非義直明一實方便無無非唯無義教亦不成故",
    "X58n0995_002:0195b06": "曰俱非教義雖非教義不壞假名故為彼所目也。",
    "X58n0995_002:0195b07": "一乘三句者至無盡教義故。",
    "X58n0995_002:0195b08": "釋曰以別教中教之與義不分能所之殊但十十",
    "X58n0995_002:0195b09": "法門主伴無盡故一字法門海墨書而不盡此唯",
    "X58n0995_002:0195b10": "自別教或唯義非教者良以別教望同教亦成義",
    "X58n0995_002:0195b11": "葢不談海印炳現故不盡知教體故或俱非教義",
    "X58n0995_002:0195b12": "隱實彰權約三乘教如文自釋。",
    "X58n0995_002:0195b13": "後總者或教義至差別說矣。",
    "X58n0995_002:0195b14": "釋曰或教義俱教者以彼三乘引攝出界無有實",
    "X58n0995_002:0195b15": "體但為一乘方便之教故義亦成教或教義俱義",
    "X58n0995_002:0195b16": "者以其一乘之教稱實所流究竟攝益故望三乘",
    "X58n0995_002:0195b17": "此亦成義應合更云或俱非教義約三乘望別教",
    "X58n0995_002:0195b18": "一乘說今所闕者竊恐脫故若不爾者何以次文",
    "X58n0995_002:0195b19": "牒云或具三句約同教說應難云上既言別教何",
    "X58n0995_002:0195b20": "以今具卻成同教耶答上是以三乘望別教非是",
    "X58n0995_002:0195b21": "直顯別教耳或可便將同教當其一句足上成三",
    "X58n0995_002:0195b22": "亦有理在。",
    "X58n0995_002:0195b23": "明攝益分應者至如瑜伽等辨。",
    "X58n0995_002:0195b24": "釋曰或唯攝界內機等者謂於三界內談顯了三",
    "X58n0995_002:0195c01": "乘通被三根同出三界各隨所得為真涅槃則止",
    "X58n0995_002:0195c02": "息化城權居受用據彼自宗即以為究竟矣。",
    "X58n0995_002:0195c03": "二或攝界至如法華經說。",
    "X58n0995_002:0195c04": "釋曰令得出出世益者且三乘權教令斷三界結",
    "X58n0995_002:0195c05": "縛是一出世今此實教令除微細結使云出出世",
    "X58n0995_002:0195c06": "斯乃先以三乘化後令入真實則會三乘歸一乘",
    "X58n0995_002:0195c07": "故屬同教攝此是三乘同教故次云亦名迴三入",
    "X58n0995_002:0195c08": "一教也。",
    "X58n0995_002:0195c09": "若先於一乘至如小相品說。",
    "X58n0995_002:0195c10": "釋曰若界內稟一乘不思議法發圓解起圓行圓",
    "X58n0995_002:0195c11": "斷諸障即云出世由出世故即一證一切證故屬",
    "X58n0995_002:0195c12": "別教如小相品者彼正談一切證等事也。",
    "X58n0995_002:0195c13": "三或通攝至如法華經說。",
    "X58n0995_002:0195c14": "釋曰通攝二機者謂界內界外之機也若乃三乘",
    "X58n0995_002:0195c15": "先攝同遊解脫之門後趣一乘齊證圓融之境者",
    "X58n0995_002:0195c16": "則三資一實一導三乘故云三一和合故屬同教",
    "X58n0995_002:0195c17": "此是一乘同教體參具德故若不爾者何異前說",
    "X58n0995_002:0195c18": "故學者應思。",
    "X58n0995_002:0195c19": "若界內至如華嚴經說。",
    "X58n0995_002:0195c20": "釋曰此謂直顯一乘之機故約三生而說所以於",
    "X58n0995_002:0195c21": "具縛身中見聞大威德法門成金剛種此是界內",
    "X58n0995_002:0195c22": "見聞生依種發解依解成行即離縛縛此乃出世",
    "X58n0995_002:0195c23": "得法是解行生依行證入出彼情解是出出世證",
    "X58n0995_002:0195c24": "入生或界內見聞解行者此謂解行一生通界內",
    "X58n0995_002:0196a01": "外何以故圓解圓行見聞併具故餘義同前一生",
    "X58n0995_002:0196a02": "不克三生必圓不落階漸故屬別教一乘耳然上",
    "X58n0995_002:0196a03": "二章談乘教機緣同別兩教廣大同備有如是者",
    "X58n0995_002:0196a04": "何須下文復更分教開宗耶若謂此中但論乘機",
    "X58n0995_002:0196a05": "未明教相者何得同別之教章章而言乎答此據",
    "X58n0995_002:0196a06": "通相下就別相所以通相則克佛本意緣起因門",
    "X58n0995_002:0196a07": "海印炳現本末齊彰一乘多乘若同若別機宜攝",
    "X58n0995_002:0196a08": "益悉已圓臻故上二章作如是說若爾同別之談",
    "X58n0995_002:0196a09": "豈是本現耶益殊不聞如來為善伏太子說圓滿",
    "X58n0995_002:0196a10": "修多羅故知同別正是通方根本法故若判不判",
    "X58n0995_002:0196a11": "圓融無盡矣。",
    "X58n0995_002:0196a12": "第三敘古今至以為龜鏡。",
    "X58n0995_002:0196a13": "釋曰夫教海冲深法雲彌漫智光無際妙辨叵窮",
    "X58n0995_002:0196a14": "以無言之言詮絕言之理然則理雖一味詮有淺",
    "X58n0995_002:0196a15": "深故須分之使知權實莊嚴聖教令深廣故故今",
    "X58n0995_002:0196a16": "諸師各伸己解安立教宗今此敘之意夫後人不",
    "X58n0995_002:0196a17": "掩前詰今其宗承不混得失者矣。",
    "X58n0995_002:0196a18": "一依菩提流支至一圓音教。",
    "X58n0995_002:0196a19": "釋曰菩提流支此云法意西竺人也立一音教謂",
    "X58n0995_002:0196a20": "如來一音同時報萬大小竝陳故許隨機領解各",
    "X58n0995_002:0196a21": "別則順圓音一音中具百千音之一義斯為教本",
    "X58n0995_002:0196a22": "正屬不分耳。",
    "X58n0995_002:0196a23": "故經云佛至得解等是也。",
    "X58n0995_002:0196a24": "釋曰所憑之經既云一音故但是教本說爾隨機",
    "X58n0995_002:0196b01": "為教一音之義以自相乖焉足為判。",
    "X58n0995_002:0196b02": "二依護法師至華嚴是也。",
    "X58n0995_002:0196b03": "釋曰依楞伽經等者等取涅槃半滿之說良以彼",
    "X58n0995_002:0196b04": "經談于四漸四頓謂漸者如庵摩勒果漸熟非頓",
    "X58n0995_002:0196b05": "類夫先習小乘後趣大乘頓者如鏡中像頓現非",
    "X58n0995_002:0196b06": "漸譬彼直往菩薩大不由小亦大小俱陳者謂涅",
    "X58n0995_002:0196b07": "槃重扶小律再演真常故稱俱也。",
    "X58n0995_002:0196b08": "遠法師等至多同此說。",
    "X58n0995_002:0196b09": "釋曰澤州隋朝小遠法師亦立漸頓二教謂約漸",
    "X58n0995_002:0196b10": "悟機大由小起所設具有三乘故名為漸若約頓",
    "X58n0995_002:0196b11": "悟機直往於大不由於小名之為頓此雖約機說",
    "X58n0995_002:0196b12": "有漸頓而所說法不出半滿其半滿二教則西秦",
    "X58n0995_002:0196b13": "曇牟識三藏依涅槃經立則聲聞藏為半字教菩",
    "X58n0995_002:0196b14": "薩藏為滿字教故云後代諸德多同由多同故所",
    "X58n0995_002:0196b15": "以附出此之判教但順通相之意未知佛之深旨",
    "X58n0995_002:0196b16": "半滿之言顯在小大密意有以權為半以實為滿",
    "X58n0995_002:0196b17": "即大乘中有半滿矣亦猶緣覺聲聞開之有異則",
    "X58n0995_002:0196b18": "成三乘合之有同總稱為小權實亦爾開之有異",
    "X58n0995_002:0196b19": "權可稱半合之大同故竝稱滿是則實教唯滿小",
    "X58n0995_002:0196b20": "教唯半權大乘者亦半亦滿也此半滿順違即是",
    "X58n0995_002:0196b21": "漸頓順違也頓即此滿漸具半滿以具有三乘二",
    "X58n0995_002:0196b22": "乘是半大乘是滿故但一處會順違耳。",
    "X58n0995_002:0196b23": "三依光統至謂漸頓圓。",
    "X58n0995_002:0196b24": "釋曰此師生後魏承習佛陀三藏此云覺賢。",
    "X58n0995_002:0196c01": "光師釋意至即此經是也。",
    "X58n0995_002:0196c02": "釋曰顯立義也於中漸約不具頓約具說不同前",
    "X58n0995_002:0196c03": "遠公大小相望成漸頓也言漸說者如云欲盡病",
    "X58n0995_002:0196c04": "根方談般若等言具說者即如涅槃說空者所謂",
    "X58n0995_002:0196c05": "生死不空者所謂大般涅槃等又云若空不空若",
    "X58n0995_002:0196c06": "常無常等皆令廣問即是頓也三圓教者即是華",
    "X58n0995_002:0196c07": "嚴此亦約化儀說有前後耳所以頓中化法無異",
    "X58n0995_002:0196c08": "漸中也別說空不空即名為漸同時說空不空即",
    "X58n0995_002:0196c09": "名為頓故是化儀其第三亦約化法揀異前二從",
    "X58n0995_002:0196c10": "多分說故云此亦約化儀其上達言義兼地前分",
    "X58n0995_002:0196c11": "階佛境即謂地上如此分者為通判定難也(云云)。",
    "X58n0995_002:0196c12": "後光統門下至大同此說。",
    "X58n0995_002:0196c13": "釋曰華嚴傳說判華嚴為圓教始於光統故海東",
    "X58n0995_002:0196c14": "有立為祖承更推佛陀以無高祖故云諸德宗承",
    "X58n0995_002:0196c15": "耳。",
    "X58n0995_002:0196c16": "四依大衍至法界真理等。",
    "X58n0995_002:0196c17": "釋曰此師生隋朝立四宗教各從所立得名四中",
    "X58n0995_002:0196c18": "各有二句皆上句立義下句揩教則初名立性二",
    "X58n0995_002:0196c19": "名破性三名破相四名顯實前三從所破後一就",
    "X58n0995_002:0196c20": "所顯初二小乘後二大乘各初淺後深此亦有理",
    "X58n0995_002:0196c21": "但收義不盡以十八部中但判二故則唯明有部",
    "X58n0995_002:0196c22": "及經部故除本二部故云十八部中。",
    "X58n0995_002:0196c23": "五依護身至無礙法門等。",
    "X58n0995_002:0196c24": "釋曰護身即寺名自軌乃名也其第四立名亦同",
    "X58n0995_002:0197a01": "前師但義別故前以涅槃華嚴通為真實宗此師",
    "X58n0995_002:0197a02": "分涅槃為真實宗則一切眾生皆有佛性真實玅",
    "X58n0995_002:0197a03": "理體本常然也故華嚴為法界宗則交徹容攝緣",
    "X58n0995_002:0197a04": "起重重因界該收一多無礙三宗既同前師違亦",
    "X58n0995_002:0197a05": "例彼耳。",
    "X58n0995_002:0197a06": "六依耆闍至法門等是也。",
    "X58n0995_002:0197a07": "釋曰耆闍即寺名曰凜師此師立六宗教據名則",
    "X58n0995_002:0197a08": "前四宗同前衍師今但云初二同者謂初二名義",
    "X58n0995_002:0197a09": "皆同第三已下名同義異故將彼第三一宗分成",
    "X58n0995_002:0197a10": "二宗謂不真唯明諸法如幻真宗方明真空理等",
    "X58n0995_002:0197a11": "又於第四真實宗分出華嚴為第六圓宗明法界",
    "X58n0995_002:0197a12": "無礙等若第五同諸師同歸時第六同護身法師",
    "X58n0995_002:0197a13": "法界宗教又真宗說真空理常宗說真理恒沙性",
    "X58n0995_002:0197a14": "德常恒既是真理非常宗者應同無常耶又三四",
    "X58n0995_002:0197a15": "二宗但法喻之別故未盡善。",
    "X58n0995_002:0197a16": "七依南岳至東流一代聖教。",
    "X58n0995_002:0197a17": "釋曰南岳天台皆山名舉處辨人僧名智顗而言",
    "X58n0995_002:0197a18": "智者者帝為立號美其德也依南岳者故韋虗舟",
    "X58n0995_002:0197a19": "侍郎云自佛教東流秘密斯闡思大師之所證智",
    "X58n0995_002:0197a20": "者大師之所弘故思大師一見便云昔日靈山同",
    "X58n0995_002:0197a21": "聽法華宿緣所追今復來矣又入道場呈心云非",
    "X58n0995_002:0197a22": "汝不證非我不識師資傳芳故此竝敘耳。",
    "X58n0995_002:0197a23": "一名三藏至華嚴等經是也。",
    "X58n0995_002:0197a24": "釋曰一三藏教者此教明因緣生滅四真諦理正",
    "X58n0995_002:0197b01": "教小乘傍化菩薩而以三藏為名者謂大小乘論",
    "X58n0995_002:0197b02": "同立此名大乘智論小乘成實今所引法華智論",
    "X58n0995_002:0197b03": "者以羅什譯經多依智論小乘三藏為欲成文二",
    "X58n0995_002:0197b04": "言雙舉小乘之過不在三藏但責其小心耳故訶",
    "X58n0995_002:0197b05": "小乘不責所詮三藏故今取三藏不違法華至教",
    "X58n0995_002:0197b06": "耳二名通教者通同也三乘同稟故此教明因緣",
    "X58n0995_002:0197b07": "即空無生四真諦理是摩訶衍之初門正為菩薩",
    "X58n0995_002:0197b08": "雙明二空故傍通一乘葢以空門遣蕩小乘執心",
    "X58n0995_002:0197b09": "令漸通泰故通益三乘人等故大品云欲得聲聞",
    "X58n0995_002:0197b10": "乘當學般若波羅密欲得緣覺乘當學般若波羅",
    "X58n0995_002:0197b11": "密欲得菩薩乘當學般若波羅密乾慧十地者未",
    "X58n0995_002:0197b12": "有理水故二性地相似得法性水伏見思惑故三",
    "X58n0995_002:0197b13": "八人地四見地五薄地六離欲地七已辦地八辟",
    "X58n0995_002:0197b14": "支佛地此上同小乘伏斷九菩薩地正使斷盡故",
    "X58n0995_002:0197b15": "十佛地頓斷殘習應身成佛為三乘機轉無生四",
    "X58n0995_002:0197b16": "諦法輪故云十地通大小乘也三名別教別即不",
    "X58n0995_002:0197b17": "共不共二乘人說故此教正明因緣假名無量四",
    "X58n0995_002:0197b18": "真諦理謂苦有無量非諸聲聞緣覺所知集滅道",
    "X58n0995_002:0197b19": "各有無量相等明界外獨菩薩法的化菩薩不涉",
    "X58n0995_002:0197b20": "二乘故聲聞在座如聾如盲不同通教三乘通修",
    "X58n0995_002:0197b21": "今一道出離逈超二乘則涅槃云四諦因緣有無",
    "X58n0995_002:0197b22": "量相非聲聞緣覺所知諸大乘瓔珞光明等廣明",
    "X58n0995_002:0197b23": "菩薩歷劫修行行位次第互不相攝竝此別教之",
    "X58n0995_002:0197b24": "相故云諸大乘經中所明道理等四名圓教圓以",
    "X58n0995_002:0197c01": "不偏為義此教正明不思議因緣二諦中道事理",
    "X58n0995_002:0197c02": "具足不偏不別融攝無礙故云具足一切無盡等",
    "X58n0995_002:0197c03": "即華嚴經者經云顯現自在力為說圓滿經無量",
    "X58n0995_002:0197c04": "諸眾生悉受菩提記等然雖宗華嚴無盡翻成三",
    "X58n0995_002:0197c05": "諦圓融則依其文而不得其義也但化最上利根",
    "X58n0995_002:0197c06": "之人故若約中道偈四句初即因緣所生法二即",
    "X58n0995_002:0197c07": "我說即是空三即亦名為假名四即亦是中道義",
    "X58n0995_002:0197c08": "又此四教由三觀起從假入空折體異故有初二",
    "X58n0995_002:0197c09": "教從空入假從假入中有別教起三觀一心中得",
    "X58n0995_002:0197c10": "有圓教起又此四教不局定一部一部之中容有",
    "X58n0995_002:0197c11": "多故又更以四種化儀收之謂頓漸不定秘密頓",
    "X58n0995_002:0197c12": "漸同南中諸師後二謂一音異解若互相知名為",
    "X58n0995_002:0197c13": "不定互不相知即名秘密此師立義理致圓備但",
    "X58n0995_002:0197c14": "三藏教名義似小濫以餘三教亦有三藏故而但",
    "X58n0995_002:0197c15": "判華嚴兼正圓別以就登地已上約寄位行布為",
    "X58n0995_002:0197c16": "別義若與之者名異義同亦無大過若奪之者則",
    "X58n0995_002:0197c17": "失華嚴本意謂是迷其行布為別教但取圓融以",
    "X58n0995_002:0197c18": "為圓教離成二教各失一邊合而融通方成了義",
    "X58n0995_002:0197c19": "順華嚴宗行布圓融二互相攝故此義學人善知",
    "X58n0995_002:0197c20": "得失竊況此師位登五品尚失經宗自後諦觀不",
    "X58n0995_002:0197c21": "親大識朋黨太多特錄乖宗以悞晚學非失。",
    "X58n0995_002:0197c22": "八依江南愍至華嚴是也。",
    "X58n0995_002:0197c23": "釋曰清涼云唐初印師今云愍師者既是師資則",
    "X58n0995_002:0197c24": "愍公初判印師風行故互舉耳又此二教略有四",
    "X58n0995_002:0198a01": "異一主異謂釋迦化身與盧舍那十身異故二處",
    "X58n0995_002:0198a02": "異謂娑婆界木樹草座與藏界中寶座等異故三",
    "X58n0995_002:0198a03": "眾異謂為聲聞及菩薩說與唯菩薩及極位同說",
    "X58n0995_002:0198a04": "異故四說異謂局處之說與說通十方之說異故",
    "X58n0995_002:0198a05": "此約化儀誠如所判但於局曲之內未顯法之權",
    "X58n0995_002:0198a06": "實便今多法渾同無別不能令人善識權實淺深",
    "X58n0995_002:0198a07": "之異故。",
    "X58n0995_002:0198a08": "九依梁朝至餘義同上辨。",
    "X58n0995_002:0198a09": "釋曰大白牛車方為第四者謂一乘俱不得故者",
    "X58n0995_002:0198a10": "羊鹿是虗指出門不上車牛車若是實出門即合",
    "X58n0995_002:0198a11": "上牛車亦不上明三皆虗指約法說者昔指三乘",
    "X58n0995_002:0198a12": "三界門外三乘出界無有實果菩薩出界豈有實",
    "X58n0995_002:0198a13": "證俱無實證名不上車明知三乘皆是權設即是",
    "X58n0995_002:0198a14": "權教三界四衢等賜即是實教大乘無乖教理然",
    "X58n0995_002:0198a15": "者唯說法華為實則抑諸般若及諸大乘了義之",
    "X58n0995_002:0198a16": "經皆成權故是知昔大亦有權實法率但會昔權",
    "X58n0995_002:0198a17": "故說三皆虗指昔實不滯方便故不會之抑又法",
    "X58n0995_002:0198a18": "華三乘重舉昔權已皆開顯唯明一實不同昔日",
    "X58n0995_002:0198a19": "隱閉權乘若以此分權小者故未為允當耳。",
    "X58n0995_002:0198a20": "信行禪師至直進等是也。",
    "X58n0995_002:0198a21": "釋曰前教體同光宅但開合之異次教與前稍異",
    "X58n0995_002:0198a22": "是以光宅但同歸一實此乃具德圓融故明普解",
    "X58n0995_002:0198a23": "普行華嚴法門也然此判教既宗法華四乘前教",
    "X58n0995_002:0198a24": "違同光宅次教一乘乃是隨機調諫權漸終歸翻",
    "X58n0995_002:0198b01": "指華嚴及直進者豈非頓漸始終之相隔耶。",
    "X58n0995_002:0198b02": "十依大唐至不空理等。",
    "X58n0995_002:0198b03": "釋曰此師宗承西竺戒賢論師立三種教以法相",
    "X58n0995_002:0198b04": "大乘而為了義初所憑經論二正顯所立一轉法",
    "X58n0995_002:0198b05": "輪者謂三轉四諦法輪說諸有為法皆從緣生以",
    "X58n0995_002:0198b06": "破外道自性因等又緣生無我翻外有我然猶未",
    "X58n0995_002:0198b07": "說法無我理即四阿含等是二名照法輪者以空",
    "X58n0995_002:0198b08": "照有故第二時中雖依徧計所執而說諸法自性",
    "X58n0995_002:0198b09": "皆空翻彼小乘然於依他圓成猶未說有即諸部",
    "X58n0995_002:0198b10": "般若等經三名持法輪雙持空有故第三時中就",
    "X58n0995_002:0198b11": "大乘正理具說三性三無性等方為盡理即解深",
    "X58n0995_002:0198b12": "密等經是則於彼三時初隨有邊約依地說有故",
    "X58n0995_002:0198b13": "次隨空邊約徧計空故俱非了義後時具說徧計",
    "X58n0995_002:0198b14": "空餘依圓是有契會中道方為了義此依深密所",
    "X58n0995_002:0198b15": "判一時定謂初時等故二法定謂有空等故三經",
    "X58n0995_002:0198b16": "定謂指阿含等故。",
    "X58n0995_002:0198b17": "此三法輪至華嚴法門也。",
    "X58n0995_002:0198b18": "釋曰此約時定以出違若約法定則空有隔歷若",
    "X58n0995_002:0198b19": "約經定則義不相通三定既立不可以相從而救",
    "X58n0995_002:0198b20": "也然上諸師判教但依列不更出違唯大唐三藏",
    "X58n0995_002:0198b21": "列義兼違者葢由此師親遊五印特稟三時五性",
    "X58n0995_002:0198b22": "繁興一乘掩曜竊慮後人傳襲顛墜大宗故於此",
    "X58n0995_002:0198b23": "中言於一失例餘諸師皆未允當故下開宗分教",
    "X58n0995_002:0198b24": "方為盡理上文疏中一一出違者密符賢首例意",
    "X58n0995_002:0198c01": "顯用清涼法言須知教相旨趣深徹不可率情輙",
    "X58n0995_002:0198c02": "分彼此厥或雷同不語又乃昧於佛心豈成傳演",
    "X58n0995_002:0198c03": "之人乎。",
    "X58n0995_002:0198c04": "然上十家至其宜各契耳。",
    "X58n0995_002:0198c05": "釋曰顯迹通疑美其前詰同贊真乘卻彼邪宗扶",
    "X58n0995_002:0198c06": "持正法若武侯之勁敵故云法將迹參登位者信",
    "X58n0995_002:0198c07": "位五品將登初住位故豈夫好異者言其不攻異",
    "X58n0995_002:0198c08": "端覿斯異軫者各隨己解發軫不同索隱群詮同",
    "X58n0995_002:0198c09": "明聖旨疑情冰釋滯解朗然聖教偏圓大小殊致",
    "X58n0995_002:0198c10": "隨根獲益不混宗乘故云其宜各契耳。",
    "X58n0995_002:0198c11": "第四分教開宗至宗乃有十。",
    "X58n0995_002:0198c12": "釋曰分判五教開顯十宗就法者教法也謂於一",
    "X58n0995_002:0198c13": "代教法之上約其大小乘權實漸頓偏圓流類別",
    "X58n0995_002:0198c14": "故分成其五若爾賢首約義開宗以判五教何得",
    "X58n0995_002:0198c15": "却云教法耶答雖義為能分教為所分此中既云",
    "X58n0995_002:0198c16": "就法決知是其教法故下結指云此約法以分教",
    "X58n0995_002:0198c17": "耳若就法義如下別辨負教之人善察辭義切忌",
    "X58n0995_002:0198c18": "無以名教濫其法義豈不觀此中但約教詮立其",
    "X58n0995_002:0198c19": "教名耶以理開宗者理謂理趣則趣尚曰宗雖趣",
    "X58n0995_002:0198c20": "尚多端以理趣相從但成其十耳。",
    "X58n0995_002:0198c21": "初門者聖教至五圓教。",
    "X58n0995_002:0198c22": "釋曰具云愚法小乘謂愚於法空故此是大乘貶",
    "X58n0995_002:0198c23": "斥為名故解深密經云阿陀那識甚微細習氣種",
    "X58n0995_002:0198c24": "子成瀑流我於凡愚不開演恐彼分別執為我謂",
    "X58n0995_002:0199a01": "凡則此教中人天乘愚則正是小乘之流既不開",
    "X58n0995_002:0199a02": "演則不達唯心法空故攝論云是故不為諸聲聞",
    "X58n0995_002:0199a03": "等開示此識彼不求微細一切智智故見法定實",
    "X58n0995_002:0199a04": "故云愚法故智論三十一云小乘弟子鈍根故為",
    "X58n0995_002:0199a05": "說眾生空故愚法小乘之名依此經論而立則愚",
    "X58n0995_002:0199a06": "揀三乘小異菩薩故無所濫矣二大乘始教大則",
    "X58n0995_002:0199a07": "揀異小乘始者初也謂衍門初教亦名分教由合",
    "X58n0995_002:0199a08": "深密第二第三時教皆未盡理而成此教言未盡",
    "X58n0995_002:0199a09": "理者第二時中但明於空空是初門第三時中定",
    "X58n0995_002:0199a10": "有三乘隱於一極故初教名竝從深密二時以得",
    "X58n0995_002:0199a11": "云何空門為初法皷經中以空門為始若爾彼第",
    "X58n0995_002:0199a12": "三時既不明空何得名初以未顯一極故以是二",
    "X58n0995_002:0199a13": "時同許定性二乘俱不成佛特由此義加分教名",
    "X58n0995_002:0199a14": "三終教亦名實教定性二乘無性闡提悉當成佛",
    "X58n0995_002:0199a15": "方盡大乘至極之說故立為終以稱實理故名為",
    "X58n0995_002:0199a16": "實則雙對前二以立斯名非唯說空復說中道玅",
    "X58n0995_002:0199a17": "有故稱實理既非分成故亦名實依是義故法皷",
    "X58n0995_002:0199a18": "經中以不空門為終也四頓教但一念不生即名",
    "X58n0995_002:0199a19": "為佛不依地位漸次而說故立為頓不同前漸次",
    "X58n0995_002:0199a20": "位修行不同於後圓融具德故立名頓頓詮此理",
    "X58n0995_002:0199a21": "故名頓教故楞伽云頓者如鏡中像頓現非漸寶",
    "X58n0995_002:0199a22": "積中說頓教修多羅如以絕言則淨名默住等五",
    "X58n0995_002:0199a23": "圓教依普賢法界帝網重重主伴具足故名圓教",
    "X58n0995_002:0199a24": "故此圓教語廣名無量乘語深唯顯一乘一乘有",
    "X58n0995_002:0199b01": "二一同教一乘同頓同實故二別教一乘唯圓融",
    "X58n0995_002:0199b02": "具德故以別說同皆圓教攝故經云為善伏太子",
    "X58n0995_002:0199b03": "所說名圓滿修多羅故立此名也故五教之名皆",
    "X58n0995_002:0199b04": "有所憑不可增減傳演之士勿攻異說強立訛名",
    "X58n0995_002:0199b05": "展轉澆漓難復渟正竊況先祖立言規矩聖道豈",
    "X58n0995_002:0199b06": "容晚進復有更張者歟然則苑師異說攻擊太高",
    "X58n0995_002:0199b07": "清涼正辭排斥彌甚豈待於今却容邪說於其間",
    "X58n0995_002:0199b08": "哉勉之同歸於道也。",
    "X58n0995_002:0199b09": "初一即愚法至立此名也。",
    "X58n0995_002:0199b10": "釋曰先明初後者謂此二教優劣特異不隨開合",
    "X58n0995_002:0199b11": "故有別教小乘居然易別故別教一乘逈異諸宗",
    "X58n0995_002:0199b12": "故善伏太子所被之機經說在囚難中圓滿修多",
    "X58n0995_002:0199b13": "羅能被之教則除難護證等。",
    "X58n0995_002:0199b14": "中間三者至如上所引說。",
    "X58n0995_002:0199b15": "釋曰言中間者謂前有小乘後有圓教則始終頓",
    "X58n0995_002:0199b16": "之三也謂一三乘教也者言同而義別也言同故",
    "X58n0995_002:0199b17": "帶三乘名義別故始教實有三乘方便引攝究竟",
    "X58n0995_002:0199b18": "不破故終教該收權小破會三乘同歸一實故頓",
    "X58n0995_002:0199b19": "教三乘融攝一性本顯靈明知寂故後之二教雖",
    "X58n0995_002:0199b20": "展轉深玅皆談一性良由未免形對故屬三乘如",
    "X58n0995_002:0199b21": "上所引說者般若深密法華涅槃等。",
    "X58n0995_002:0199b22": "二或分為二至通名為漸。",
    "X58n0995_002:0199b23": "釋曰始終二教雖信解行位伏斷昇降不同竝依",
    "X58n0995_002:0199b24": "地位漸次修成故總名為漸。",
    "X58n0995_002:0199c01": "故楞伽云至即是佛等。",
    "X58n0995_002:0199c02": "釋曰言說頓絕等者謂不同天台四教絕言竝令",
    "X58n0995_002:0199c03": "亡筌會旨今欲頓詮言絕之理別為一類離念之",
    "X58n0995_002:0199c04": "機不有此門追機不足則順禪宗故達磨以心傳",
    "X58n0995_002:0199c05": "心正是斯說既云言絕何言頓教若不指一言以",
    "X58n0995_002:0199c06": "直說即心是佛心要何由可傳故寄無言之言直",
    "X58n0995_002:0199c07": "詮言絕之理教亦明矣解行頓成者思益云得諸",
    "X58n0995_002:0199c08": "法正性者不從一地至於一地楞伽云初地則為",
    "X58n0995_002:0199c09": "八乃至無所有何次等一念不生等者則心本是",
    "X58n0995_002:0199c10": "佛妄起故為眾生一念妄心不生何謂不得名佛",
    "X58n0995_002:0199c11": "故達磨碑云心有曠劫而滯凡夫心無也剎那而",
    "X58n0995_002:0199c12": "登正覺。",
    "X58n0995_002:0199c13": "故楞伽云至故此立名。",
    "X58n0995_002:0199c14": "釋曰重明頓旨也以一切法等者謂相本自盡性",
    "X58n0995_002:0199c15": "本自顯所以離名字相故不待言說離心緣相故",
    "X58n0995_002:0199c16": "不待觀智淨名以默顯不二者謂彼經說文殊師",
    "X58n0995_002:0199c17": "利問維摩詰言我等所解各自說已仁者當說何",
    "X58n0995_002:0199c18": "等是入不二門時維摩詰默然無言文殊師利歎",
    "X58n0995_002:0199c19": "曰善哉善哉乃至無有文字語言是真入不二法",
    "X58n0995_002:0199c20": "門又寶積經者經文既廣略標總目以證教名耳。",
    "X58n0995_002:0199c21": "三或開為三至後二是也。",
    "X58n0995_002:0199c22": "釋曰謂其漸教中有權實故離成終始并其頓教",
    "X58n0995_002:0199c23": "故總為三三法輪中後二者謂照法輪中時當諸",
    "X58n0995_002:0199c24": "部般若是此始教持法輪謂後時於大乘中顯了",
    "X58n0995_002:0200a01": "說三性及真如不空理等是此終教後時雖同則",
    "X58n0995_002:0200a02": "性相二宗用意各別也。",
    "X58n0995_002:0200a03": "依是義故至乃至廣說。",
    "X58n0995_002:0200a04": "釋曰依是下據義立名故彼下引經證成復次下",
    "X58n0995_002:0200a05": "設喻諸佛下舉法摩訶衍此云大乘多說空者諸",
    "X58n0995_002:0200a06": "部般若所說八十餘科法門悉皆清淨一切空經",
    "X58n0995_002:0200a07": "是有餘者以空覆於中道玅理餘此法故波斯匿",
    "X58n0995_002:0200a08": "此云和悅為大施主設四種人則可畏無財勤息",
    "X58n0995_002:0200a09": "淨志幽顯麤濟貴賤皆霑譬彼如來無私普化故",
    "X58n0995_002:0200a10": "次云諸佛世尊亦復如是常住玅典者詮常住法",
    "X58n0995_002:0200a11": "故以文從義故有斯名。",
    "X58n0995_002:0200a12": "解云此則至名為終教。",
    "X58n0995_002:0200a13": "釋曰依經定教也謂雖諸法皆空空猶覆於一實",
    "X58n0995_002:0200a14": "如散長空約此以為始教若常住之理性德齊彰",
    "X58n0995_002:0200a15": "中道權現若孤蟾朗曜據此以為終教。",
    "X58n0995_002:0200a16": "又起信論至空二真如也。",
    "X58n0995_002:0200a17": "釋曰絕言等者謂離言真如觀智境言思皆絕故",
    "X58n0995_002:0200a18": "約頓教依言等者則依言真如生信境明漸次解",
    "X58n0995_002:0200a19": "行故約此分始終之二者謂空如來藏空無妄染",
    "X58n0995_002:0200a20": "為始不空如來藏具足恒沙性淨功德為終。",
    "X58n0995_002:0200a21": "此約法至如下別辨。",
    "X58n0995_002:0200a22": "釋曰結指也結上就法且是約教指其法義之判",
    "X58n0995_002:0200a23": "如所詮差別中故彼文云由此甚深緣起一心具",
    "X58n0995_002:0200a24": "五義門是故聖者隨以一門攝化眾生一攝義從",
    "X58n0995_002:0200b01": "名門如小乘教說二攝理從事門如始教說三理",
    "X58n0995_002:0200b02": "事無礙門如終教說四事盡理顯門如頓教說五",
    "X58n0995_002:0200b03": "性海具德門如圓教說是即不動本而常末不壞",
    "X58n0995_002:0200b04": "末而恒本故五義相融唯一心轉是則五義皆義",
    "X58n0995_002:0200b05": "一心屬法此是約法義通收若約機明得法分齊",
    "X58n0995_002:0200b06": "者或有得名而不得義如小乘教或有得名得一",
    "X58n0995_002:0200b07": "分義如始教或有得名得具分義如終教或有得",
    "X58n0995_002:0200b08": "義而不存名如頓教或不名義俱無盡如圓教故",
    "X58n0995_002:0200b09": "將此五義為能分一代教法為所分方見不拘時",
    "X58n0995_002:0200b10": "部傑出古今又乃旁說眾典以立教名名義相資",
    "X58n0995_002:0200b11": "同一緣起故云甚深緣起具五義門五義相融唯",
    "X58n0995_002:0200b12": "一心轉是則重重法界事理無邊故五教之義出",
    "X58n0995_002:0200b13": "自華嚴本於此也故總題云華嚴一乘教義有云",
    "X58n0995_002:0200b14": "調柝乎起信是五教生焉者觀其立言之理曾未",
    "X58n0995_002:0200b15": "曉斯文義若曉此旨決無彼辭設爾曉而固違未",
    "X58n0995_002:0200b16": "免背叛祖宗無稽異說職於傳教其如之何厥或",
    "X58n0995_002:0200b17": "封執起信不顧斯文且起信雖宗百洛叉經談五",
    "X58n0995_002:0200b18": "重生起一心源乃至六麤原其分齊但限終頓所",
    "X58n0995_002:0200b19": "以賢首判正終兼頓圭山將此五重度量諸經宗",
    "X58n0995_002:0200b20": "教亦云終頓通詮本末曾無圓教之文既言度量",
    "X58n0995_002:0200b21": "顯是格量教道何得錯解圭山之辭謬為賢首約",
    "X58n0995_002:0200b22": "論判教縱此度量便為判教却屬圭山判於前四",
    "X58n0995_002:0200b23": "何言賢首五教出於起信轉更參差遂使慕道者",
    "X58n0995_002:0200b24": "猶豫於兩端歸依者惆悵於岐路特違聖教輙悞",
    "X58n0995_002:0200c01": "後昆其為不可也。",
    "X58n0995_002:0200c02": "二以理開宗至二小乘。",
    "X58n0995_002:0200c03": "釋曰分部之初不出四眾一龍象眾二邊鄙眾三",
    "X58n0995_002:0200c04": "多聞眾四大德眾龍象即是大天之流鬬諍之首",
    "X58n0995_002:0200c05": "稟兇頑為惡滋甚聖眾制而不止故名龍象[怡-台+龍]悷",
    "X58n0995_002:0200c06": "難詞也邊鄙眾即大天之門徒也心行理外目之",
    "X58n0995_002:0200c07": "為邊無德可稱名之為鄙既非諍首所以列名但",
    "X58n0995_002:0200c08": "名邊鄙隨順援黨大天之徒大天門人也多聞眾",
    "X58n0995_002:0200c09": "者謂凡夫學者隨順聖人玅達幽微廣閑三藏助",
    "X58n0995_002:0200c10": "菩提熏稱曰多即是持戒廣學凡夫黨援聖眾者",
    "X58n0995_002:0200c11": "也大德眾者契聖通神戒精學愽道高無上名為",
    "X58n0995_002:0200c12": "大德此之四眾一惡眾二善眾惡眾之中有首有",
    "X58n0995_002:0200c13": "從大天等是首門人等是從初二眾是也善眾之",
    "X58n0995_002:0200c14": "內亦有首從聖者是首隨順凡夫是從末後二眾",
    "X58n0995_002:0200c15": "是也雖內有大德聖者為二十部分宗之列故今",
    "X58n0995_002:0200c16": "總敘耳亦可謂二眾不稟聖道可屬人天乘也。",
    "X58n0995_002:0200c17": "小乘中犢子至有為無為也。",
    "X58n0995_002:0200c18": "釋曰犢子者律主姓也上古有仙居山靜處貪欲",
    "X58n0995_002:0200c19": "起已不知所云近有母牛因染生子自後仙種皆",
    "X58n0995_002:0200c20": "言犢子即婆羅門姓也此後門徒相傳不絕至此",
    "X58n0995_002:0200c21": "分部從遠襲為名言犢子部此部從說一切有部",
    "X58n0995_002:0200c22": "中流出從此犢子部流出四部一法上部二賢胄",
    "X58n0995_002:0200c23": "部三正量部四密林山部并上總五部謂法上者",
    "X58n0995_002:0200c24": "律主名也有法可上名為法上或有法出在眾人",
    "X58n0995_002:0201a01": "之上名為法上賢胄賢者部主之名胄者苗裔之",
    "X58n0995_002:0201a02": "義是賢羅漢之苗裔故言賢胄從所襲部主為名",
    "X58n0995_002:0201a03": "也正量者權衡刊定名之為量量無邪謬故言正",
    "X58n0995_002:0201a04": "也此部所立甚深之義刊定無邪自稱正量從所",
    "X58n0995_002:0201a05": "立法以彰部名密林山者近山林木翁鬱繁密部",
    "X58n0995_002:0201a06": "主在此名密林從所居為名此等四部釋舍利弗",
    "X58n0995_002:0201a07": "阿毗達磨義有少者以義足之後合各造論本義",
    "X58n0995_002:0201a08": "既乖遂即分部泰法師云更等取經部中根本經",
    "X58n0995_002:0201a09": "部不等末經部以本經部亦執有勝義我非即非",
    "X58n0995_002:0201a10": "離即計菩薩出離生死故名勝義此上五部半共",
    "X58n0995_002:0201a11": "計我之與法二皆有故故立宗云我法俱有。",
    "X58n0995_002:0201a12": "二法有我無至悉實有也。",
    "X58n0995_002:0201a13": "釋曰此宗有三全計一小分計薩婆多此云一切",
    "X58n0995_002:0201a14": "有是說一切有部二上座部轉名雪山部三多聞",
    "X58n0995_002:0201a15": "部謂一切有者有二一有為二無為有為三世無",
    "X58n0995_002:0201a16": "為離世其體皆有名一切有從所立法為名稱其",
    "X58n0995_002:0201a17": "部也上座轉名者謂上座弟子本弘經教說因時",
    "X58n0995_002:0201a18": "遂大強上座於斯乃弘說因標舊住處上座移入",
    "X58n0995_002:0201a19": "雪山從所住處為名稱雪山部若從所襲即名上",
    "X58n0995_002:0201a20": "座多聞部從大眾出謂廣閑三藏深悟佛言從德",
    "X58n0995_002:0201a21": "為名名多聞部當時律主具多聞德也言一小分",
    "X58n0995_002:0201a22": "者化地部末計彼計過去未來竝皆實有亦有中",
    "X58n0995_002:0201a23": "有一切法所知識故名有法無我此部之主本是",
    "X58n0995_002:0201a24": "國王王所統攝國界化地上之人庶故言化地捨",
    "X58n0995_002:0201b01": "國出家弘宣佛法從本為名名化地部一名二色",
    "X58n0995_002:0201b02": "者名謂四蘊細故曰名色謂一蘊麤顯故曰色一",
    "X58n0995_002:0201b03": "心謂六識心二心所謂四十五三色謂十一種四",
    "X58n0995_002:0201b04": "不相應謂十四五無為謂三種此等皆有故云法",
    "X58n0995_002:0201b05": "有我無。",
    "X58n0995_002:0201b06": "三法無去來至體用無故。",
    "X58n0995_002:0201b07": "釋曰謂大眾部等者先標說有現在下釋而云等",
    "X58n0995_002:0201b08": "者等取七全一少分都八全一少分同有此計一",
    "X58n0995_002:0201b09": "大眾部二說轉部三鷄胤部四制多部五西山住",
    "X58n0995_002:0201b10": "部六北山住部七法藏部八飲光部宗輪論敘制",
    "X58n0995_002:0201b11": "多西山北山云餘義多同大眾敘法藏亦然飲光",
    "X58n0995_002:0201b12": "云餘義多同法藏故上八部類有此計言一少分",
    "X58n0995_002:0201b13": "者取根本化地部彼云去來世無現在無為是有",
    "X58n0995_002:0201b14": "敘說轉餘義多同說一切有部亦無去來也爰自",
    "X58n0995_002:0201b15": "大天乖諍昔時界外年少之僧一人苗裔共為一",
    "X58n0995_002:0201b16": "朋名大眾部取昔為名也言說轉者本名經量亦",
    "X58n0995_002:0201b17": "名說轉此師說有種子唯一種子現世相續轉至",
    "X58n0995_002:0201b18": "後世故言說轉鷄胤者上古有仙貪欲所逼遂染",
    "X58n0995_002:0201b19": "一鷄後所生族因名鷄胤婆羅門中仙種姓故以",
    "X58n0995_002:0201b20": "為名制多者此云靈廟即安置聖靈之廟處也此",
    "X58n0995_002:0201b21": "山多有制多故因以立名大天所住名制多山因",
    "X58n0995_002:0201b22": "以立名制多山西稱曰西山住既與大天不和因",
    "X58n0995_002:0201b23": "此別住北山亦爾則制多山北之一山也此三部",
    "X58n0995_002:0201b24": "從所住立名法藏者部主名也密之與藏義意大",
    "X58n0995_002:0201c01": "同法藏法密二義皆得此師含容正法如藏之密",
    "X58n0995_002:0201c02": "故亦名法密從人以立論名飲光者婆羅門姓也",
    "X58n0995_002:0201c03": "即迦葉波姓是上古有仙身有光明至側皆不復",
    "X58n0995_002:0201c04": "現飲蔽餘光故言飲光此部教主是彼苗族故言",
    "X58n0995_002:0201c05": "飲光又此部主身有金光能飲餘光故言飲光化",
    "X58n0995_002:0201c06": "地部主已如上解。",
    "X58n0995_002:0201c07": "四現通假至亦即此類。",
    "X58n0995_002:0201c08": "釋曰謂說假等者先標彼說下釋而云等者等一",
    "X58n0995_002:0201c09": "少分則一全計一少分一全即說假部一少分即",
    "X58n0995_002:0201c10": "末經部謂以根本經部是第一宗攝故其成實論",
    "X58n0995_002:0201c11": "先是數論弟子以所造為能造後出家入佛法時",
    "X58n0995_002:0201c12": "經部攝故三藏云經部細實而麤假實義同故現",
    "X58n0995_002:0201c13": "通假實攝此說假與一說說出世別非一向假故",
    "X58n0995_002:0201c14": "不同一說部非出世法一切皆實故不同說出世",
    "X58n0995_002:0201c15": "部既世出世法皆有假實故從所立以標名此謂",
    "X58n0995_002:0201c16": "假名說實皆有假實蘊門明義是實者實積聚故",
    "X58n0995_002:0201c17": "界處門義是假者假積聚故此部以所立法標名",
    "X58n0995_002:0201c18": "也下二例此立部。",
    "X58n0995_002:0201c19": "五俗妄真實至實非妄故。",
    "X58n0995_002:0201c20": "釋曰先標宗謂說出下釋義謂世間煩惱從顛倒",
    "X58n0995_002:0201c21": "起顛倒不實故世間法但有假名無有實體出世",
    "X58n0995_002:0201c22": "之法非顛倒起道及道果皆是實有唯此是實世",
    "X58n0995_002:0201c23": "間皆假從所立為名此則一宗一部小似中論一",
    "X58n0995_002:0201c24": "年向前故亦跨大乘也。",
    "X58n0995_002:0202a01": "六諸法但名至之始準知。",
    "X58n0995_002:0202a02": "釋曰先標宗謂一說下釋義即顯出世亦假名耳",
    "X58n0995_002:0202a03": "故云一切我法亦如中論亦名為假名若有世間",
    "X58n0995_002:0202a04": "即有出世間既無世間何有出世間等是故皆假",
    "X58n0995_002:0202a05": "名名即是說名一說部從所立為名。",
    "X58n0995_002:0202a06": "七一切法至如般若等。",
    "X58n0995_002:0202a07": "釋曰初標宗謂大下依教釋義一切諸法者謂八",
    "X58n0995_002:0202a08": "十餘科世出世法無不清淨法既清淨則蕩除情",
    "X58n0995_002:0202a09": "執故無分別此乃無相大乘之一宗也。",
    "X58n0995_002:0202a10": "八真德不空至具性德故。",
    "X58n0995_002:0202a11": "釋曰諸經者謂實教了義大乘說一切法等者則",
    "X58n0995_002:0202a12": "一切法從本以來離言說相離心緣相故云唯是",
    "X58n0995_002:0202a13": "真如即不變也如來藏者在纏之名則是隨緣二",
    "X58n0995_002:0202a14": "義既彰性德恒沙本來具足亦一宗一教也。",
    "X58n0995_002:0202a15": "九相應俱絕至默顯等準知。",
    "X58n0995_002:0202a16": "釋曰默相泯心故云相想俱絕理本絕言假一言",
    "X58n0995_002:0202a17": "而直示故云顯如淨名者則杜口於毗耶如上釋",
    "X58n0995_002:0202a18": "之是離念之機所宗尚故。",
    "X58n0995_002:0202a19": "十圓明具德至法門是也。",
    "X58n0995_002:0202a20": "釋曰法界圓彰實德本爾一多緣起主伴重重相",
    "X58n0995_002:0202a21": "用難思云無盡自在此宗之興教體義無別但所",
    "X58n0995_002:0202a22": "尚者曰宗造修者曰教故立二名耳此上十宗後",
    "X58n0995_002:0202a23": "後深於前前則前四唯小五六通大小立在小乘",
    "X58n0995_002:0202a24": "義通大乘故云通小後四唯大乘又五六義通法",
    "X58n0995_002:0202b01": "相宗七即無相宗後三即法性宗又七即始教八",
    "X58n0995_002:0202b02": "即終教九即頓教十即圓教此與清凉少異彼云",
    "X58n0995_002:0202b03": "七三性空有宗八真宗絕相宗九空有無礙宗若",
    "X58n0995_002:0202b04": "欲會之但此中五六義通法相宗隱故所以彼顯",
    "X58n0995_002:0202b05": "立第七三性空有為相宗彼第八正同此中第九",
    "X58n0995_002:0202b06": "兼同此中第七故彼約教八即頓教約宗八即無",
    "X58n0995_002:0202b07": "相宗彼第九與此中第八名異義同如此會者豈",
    "X58n0995_002:0202b08": "是相違學者請詳然此十宗五教互有寬陿教則",
    "X58n0995_002:0202b09": "一經容有多教宗即一宗容有多經隨何經中皆",
    "X58n0995_002:0202b10": "此宗故若局判一經以為一教則抑諸大乘又夫",
    "X58n0995_002:0202b11": "立教必須斷證階位等殊立宗但明所尚差別前",
    "X58n0995_002:0202b12": "之六宗執法有異故分六宗斷證次位不離八輩",
    "X58n0995_002:0202b13": "含為一教餘可准知。",
    "X58n0995_002:0202b15": "華嚴一乘分齊章義苑疏卷第二"
}