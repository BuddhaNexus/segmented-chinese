{
    "X78n1556_004:0659b10": "建中靖國續燈錄卷第四　　　〔宋刻〕",
    "X78n1556_004:0659b12": "東京法雲禪寺住持傳法佛國禪師(臣)惟白集",
    "X78n1556_004:0659b13": "　　對機門",
    "X78n1556_004:0659b14": "南嶽懷讓禪師第十一世",
    "X78n1556_004:0659b15": "汾州太子禪院善昭禪師法嗣",
    "X78n1556_004:0659b16": "潭州興化禪院慈明禪師諱楚圓。姓李氏。全州人也。",
    "X78n1556_004:0659b17": "童稚神悟。逈與眾殊。依隱靜寺出家受具。攝衣遊方。",
    "X78n1556_004:0659b18": "徧參知識。最後訪汾陽昭禪師。昭預謂首座曰。非久",
    "X78n1556_004:0659b19": "當有異僧至。傳持吾道。一日。遂率首座遊山。座曰。何",
    "X78n1556_004:0659b20": "往。昭曰。接侍者去。座曰。老和尚顛倒作什麼。昭曰。但",
    "X78n1556_004:0659b21": "去遊山。遂步林間。果逢師至。乃曰。此真吾侍者矣。即",
    "X78n1556_004:0659b22": "與同歸。令造丈室。一言玄契。洞徹心源。執持巾瓶。經",
    "X78n1556_004:0659b23": "于一紀。後欲辭行。昭乃謂曰。子之法器。吾已久知。吾",
    "X78n1556_004:0659b24": "在首山先師處親證三昧王。研窮的要。今付於汝。汝",
    "X78n1556_004:0659c01": "善護持。宜往南方。大興吾道。師受囑已。徑造江西筠",
    "X78n1556_004:0659c02": "州洞山寶禪師法席。終日壁坐。寶即異之。下而問曰。",
    "X78n1556_004:0659c03": "達磨九年面壁。意旨如何。師云。空腹高心。翌日。寶陞",
    "X78n1556_004:0659c04": "座。推為導首。師出世四十年。五坐道場。都尉李侯遵",
    "X78n1556_004:0659c05": "勗奏賜章服．師號。",
    "X78n1556_004:0659c06": "開堂日。上首白槌罷。師云。會麼。昔曼殊大士於靈山",
    "X78n1556_004:0659c07": "會上。十萬眾前。將末後一槌以為第一義句。今日上",
    "X78n1556_004:0659c08": "首倒行此令。且道與昔是同是別。若乃斷得。不用揚",
    "X78n1556_004:0659c09": "眉。其或未明。有疑請問。問。郡侯勤重請。法駕渡湘江。",
    "X78n1556_004:0659c10": "擲鉢峰前事。請師為舉揚。師云。風不來。樹不動。僧曰。",
    "X78n1556_004:0659c11": "忽遇作家。秖與麼還當不當。師便喝。僧曰。氣急殺人。",
    "X78n1556_004:0659c12": "師云。三十年後來。與儞二十棒。問。如何是難思之法。",
    "X78n1556_004:0659c13": "師云。山僧今日敗闕。僧曰。與麼則昔日五千增上慢。",
    "X78n1556_004:0659c14": "今朝大眾息疑情。師云。被此一問。直得氷消瓦解。僧",
    "X78n1556_004:0659c15": "曰。學人罪過。師云。知過必改。問。如何是奪人不奪境。",
    "X78n1556_004:0659c16": "師云。神會曾磨普寂碑。僧曰。如何是奪境不奪人。師",
    "X78n1556_004:0659c17": "云。須信壺中別有天。僧曰。如何是人境兩俱奪。師云。",
    "X78n1556_004:0659c18": "寰中天子。塞外將軍。僧曰。如何是人境俱不奪。師云。",
    "X78n1556_004:0659c19": "明月清風任去來。問。如何是佛。師云。面如滿月目如",
    "X78n1556_004:0659c20": "蓮。天上人間咸恭敬。問。古人面壁。意旨如何。師云。有",
    "X78n1556_004:0659c21": "年無德。問。師登四處花王座。隻履西歸事若何。師云。",
    "X78n1556_004:0659c22": "虗空無障礙。南北任昇騰。僧曰。謝和尚答話。師云。閑",
    "X78n1556_004:0659c23": "者閑兮忙者忙。問。三門不閉即不問。枯木堂前事若",
    "X78n1556_004:0659c24": "何。師云。也好消息。僧曰。一人有慶。兆民賴之。師云。千",
    "X78n1556_004:0660a01": "古有知音。僧禮拜。師便喝。問。如何是和尚家風。師云。",
    "X78n1556_004:0660a02": "有錫降龍虎。僧曰。忽遇上上人來又如何。師云。無心",
    "X78n1556_004:0660a03": "伏鬼神。問。海上雲遊時如何。師云。苦。師云。五峰岌岌",
    "X78n1556_004:0660a04": "岌。獨露太虗之中。布水滔滔。冷瀉碧霄巖畔。龍潭幽",
    "X78n1556_004:0660a05": "僻。遊魚透即無門。天柱山高。水雲進而無路。垂鈎四",
    "X78n1556_004:0660a06": "海。少遇獰龍。一句當鋒。罕逢知己。所以三玄權設。應",
    "X78n1556_004:0660a07": "病施方。四揀開遮。觀根逗誘。過去諸佛。悲願難窮。西",
    "X78n1556_004:0660a08": "祖東流。不忘付囑。河沙知識。善巧多方。萬派同源。皆",
    "X78n1556_004:0660a09": "歸大海。且道水不洗水一句作麼生道。還有人道得",
    "X78n1556_004:0660a10": "麼。試出來道看。設儞道得倜儻分別。也未夢見衲僧",
    "X78n1556_004:0660a11": "脚跟在。卓拄杖。下座。",
    "X78n1556_004:0660a12": "上堂云。諸佛放光明。助發實相義。拈拄杖云。遮箇是",
    "X78n1556_004:0660a13": "南源拄杖子。阿那箇是實相義。儞若見去。被見聞所",
    "X78n1556_004:0660a14": "轉。若也不見。行脚眼在什麼處。喝一喝。下座。",
    "X78n1556_004:0660a15": "上堂。良久。云。有時先照後用。有時先用後照。有時照",
    "X78n1556_004:0660a16": "用同時。有時照用不同時。所以道。有明有暗。有起有",
    "X78n1556_004:0660a17": "倒。乃喝云。且道是照是用。還有人緇素得麼。若有。試",
    "X78n1556_004:0660a18": "出來呈醜拙看。若無。山僧今日失利。",
    "X78n1556_004:0660a19": "上堂云。摩竭提國。水泄不通。少室峰前。親行此令。作",
    "X78n1556_004:0660a20": "麼生是此令。還有道得底麼。和泥合水道將來。有麼。",
    "X78n1556_004:0660a21": "良久。云。遊子乍聞征袖濕。佳人纔唱翠眉低。一喝。",
    "X78n1556_004:0660a22": "上堂云。說佛說祖。和泥合水。向上向下。衲僧破草鞋。",
    "X78n1556_004:0660a23": "總不恁麼。無繩自縛。且道獨脫一句作麼生道。還有",
    "X78n1556_004:0660a24": "人道得麼。試對眾道將一句來。有麼。有麼。良久。云。塚",
    "X78n1556_004:0660b01": "上更加泥。喝一喝。",
    "X78n1556_004:0660b02": "上堂云。吾有一言。絕慮忘緣。巧說不得。秖要心傳。更",
    "X78n1556_004:0660b03": "有一語。無過直舉。且道作麼生是直舉一句。良久。以",
    "X78n1556_004:0660b04": "拄杖畫一畫。喝一喝。",
    "X78n1556_004:0660b05": "上堂云。靈山一會。千聖共臻。釋主瞬眸。飲光微笑。衲",
    "X78n1556_004:0660b06": "僧門下。猶在半途。且道全提一句作麼生道。良久。云。",
    "X78n1556_004:0660b07": "憐兒不覺醜。卓拄杖一下。",
    "X78n1556_004:0660b08": "上堂云。昨日作孾孩。今朝年已老。未明三八九。難踏",
    "X78n1556_004:0660b09": "古皇道。手掩黃河乾。脚趯須彌倒。浮生夢幻身。人命",
    "X78n1556_004:0660b10": "夕難保。天堂與地獄。皆由心所造。南山北嶺松。北嶺",
    "X78n1556_004:0660b11": "南山草。一雨潤無邊。根苗壯枯橋。五湖參禪人。可問",
    "X78n1556_004:0660b12": "虗空討。死脫夏天衫。生披冬月襖。分明無事人。特地",
    "X78n1556_004:0660b13": "生煩惱。唱一喝。",
    "X78n1556_004:0660b14": "上堂云。萬機遊刃。終日弘道。豬肉按頭事作麼生道。",
    "X78n1556_004:0660b15": "還有人道得麼。若也道得。倒道將一句來。良久云。金",
    "X78n1556_004:0660b16": "鎻連鐶。刀挑不出。喝一喝。",
    "X78n1556_004:0660b17": "上堂云。昨夜漫天總雪。大地一時皎潔。今朝庭際無",
    "X78n1556_004:0660b18": "人。莫道山僧不說。",
    "X78n1556_004:0660b19": "上堂云。鉢盂麤。鐼(許運切)子細。匙筯短長無一截。有時",
    "X78n1556_004:0660b20": "應供與誰論。嗟嘆文殊與彌勒。久立聖眾。珍重。",
    "X78n1556_004:0660b21": "上堂云。太陽昇。南北走。夜月圓。天未曉。鼻孔裡藏身",
    "X78n1556_004:0660b22": "一句即不問。儞諸人脚跟下一句作麼生道。還有道",
    "X78n1556_004:0660b23": "得底麼。良久。云。相識滿天下。知心有幾人。喝一喝。",
    "X78n1556_004:0660b24": "師室中插劒一口。以草鞋一對．水一盆。置在劒邊。每",
    "X78n1556_004:0660c01": "見入室。即云。看看。有至劒邊擬議者。師云。嶮。喪身失",
    "X78n1556_004:0660c02": "命了也。便喝出。",
    "X78n1556_004:0660c03": "筠州太愚山興教守芝禪師問。如何是祖師西來意。",
    "X78n1556_004:0660c04": "師云。天寒日短。問。馬師未見讓師時如何。師云。緊。僧",
    "X78n1556_004:0660c05": "曰。見後如何。師云。切。問。如何是洪州境。師云。藤王閣",
    "X78n1556_004:0660c06": "下千江秀。孺子庭前薄霧生。僧曰。如何是境中人。師",
    "X78n1556_004:0660c07": "云。出入敲金鐙。朱衣對錦屏。問。一切有為法。如夢幻",
    "X78n1556_004:0660c08": "泡影。真實事。請師舉。師云。兩段不同。向下文長。問。滿",
    "X78n1556_004:0660c09": "身是眼。口在什麼處。師云。三跳不過。僧曰。學人不會。",
    "X78n1556_004:0660c10": "特伸請益。師云。章底詞秋罷。歌韻向春生。",
    "X78n1556_004:0660c11": "上堂云。翠巖路嶮巇。舉步涉千溪。更有洪源水。滔滔",
    "X78n1556_004:0660c12": "在嶺西。擊禪床一下云。久立。珍重。上堂云。槌鍾擊鼓。",
    "X78n1556_004:0660c13": "聚集禪徒。上來下去。子承父業。賺多少人。擊禪床一",
    "X78n1556_004:0660c14": "下。上堂云。端然踞坐。度脚買鞾。左顧右視。不準一錢。",
    "X78n1556_004:0660c15": "打禪牀云。珍重。上堂云。火生於木。非自佗來。青出於",
    "X78n1556_004:0660c16": "藍。不同受染。人人共喫一莖虀。若更覓一莖喫。入地",
    "X78n1556_004:0660c17": "獄如箭射。上堂云。法鼓纔動。大眾雲集。三世諸佛．二",
    "X78n1556_004:0660c18": "十八祖還來參麼。如有一人不到。各與二十棒。何故",
    "X78n1556_004:0660c19": "如是。得人一牛。還人一馬。上堂。大眾集定。師云。現成",
    "X78n1556_004:0660c20": "公按也是打揲不辨。擊禪床。下座。上堂。擎起香合。示",
    "X78n1556_004:0660c21": "眾云。明頭合。暗頭合。道得。一任橫行。道不得。且合却。",
    "X78n1556_004:0660c22": "便下座。上堂云。沙裏無油事可哀。翠巖嚼飯餧孾孩。",
    "X78n1556_004:0660c23": "佗時好要智端的。始覺從前滿面灰。珍重。上堂云。雲",
    "X78n1556_004:0660c24": "收霧卷。江山皎日。擬話多途。又拈不出。打禪牀。下座。",
    "X78n1556_004:0661a01": "上堂云。十地心驚。二乘罔測。衲僧門下。銅頭鐵額。擊",
    "X78n1556_004:0661a02": "禪牀。下座。上堂云。大洋海底排班位。從頭第二鬢毛",
    "X78n1556_004:0661a03": "斑。為甚不到第一鬢毛斑。要會麼。金蘂銀絲成玉露。",
    "X78n1556_004:0661a04": "高僧不坐鳳凰臺。擊禪牀。下座。上堂云。德山入門便",
    "X78n1556_004:0661a05": "棒。臨濟入門便喝。翠巖即不然。三門前好與三十棒。",
    "X78n1556_004:0661a06": "何謂如此。棒喝齊施已早賖。古今皆贊絕周遮。二途",
    "X78n1556_004:0661a07": "不涉憑何說。南海波斯進象牙。擊禪牀云。珍重。",
    "X78n1556_004:0661a08": "滁州瑯瑘山開化廣照禪師諱惠覺。西洛人也。父為",
    "X78n1556_004:0661a09": "衡陽太守。因疾傾喪。師扶襯歸洛。過澧陽藥山古剎。",
    "X78n1556_004:0661a10": "宛若夙居。緣此出家。遊方參問。得法汾陽。應緣滁水。",
    "X78n1556_004:0661a11": "與雪竇明覺同時唱道。四方皆謂二甘露門也。迨今",
    "X78n1556_004:0661a12": "淮南遺化如在。問。如何是佛。師云。銅頭鐵額。僧曰。意",
    "X78n1556_004:0661a13": "旨如何。師云。鳥觜魚腮。問。阿難結集即不問。迦葉微",
    "X78n1556_004:0661a14": "笑事如何。師云。剋時剋節。僧曰。自從靈鷲分燈後。直",
    "X78n1556_004:0661a15": "至支那耀古今。師云。點朱點漆。問。如何是賓中賓。師",
    "X78n1556_004:0661a16": "云。手擕書劍謁明君。僧曰。如何是賓中主。師云。捲起",
    "X78n1556_004:0661a17": "珠簾無可覩。僧曰。如何是主中賓。師云。三更過孟津。",
    "X78n1556_004:0661a18": "僧曰。如何是主中主。師云。獨坐鎮寰宇。問。蓮華未出",
    "X78n1556_004:0661a19": "水時如何。師云。猫鼠戴紙帽。僧曰。出水後如何。師云。",
    "X78n1556_004:0661a20": "狗子著鞾行。問。如何是無縫塔。師云。永鎮紅霞裏。僧",
    "X78n1556_004:0661a21": "曰。如何是塔中人。師云。常伴白雲眠。問。一塵纔起。大",
    "X78n1556_004:0661a22": "地全收時如何。師云。李廣射落雲中鴈。僧曰。龍吟霧",
    "X78n1556_004:0661a23": "起。虎嘯風生。師云。驚得胡兒走似煙。問。拈槌舉拂即",
    "X78n1556_004:0661a24": "不問。瞬目揚眉事若何。師云。趙州曾見南泉來。僧曰。",
    "X78n1556_004:0661b01": "學人未曉。師云。今冬多雨雪。貧家爭奈何。問。如何是",
    "X78n1556_004:0661b02": "沙門行。師云。左手畫方。右手畫圓。僧曰。天台石橋窄。",
    "X78n1556_004:0661b03": "南嶽坐具寬。師云。背上負七星。口裏念真言。",
    "X78n1556_004:0661b04": "上堂云。欲知常住身。當觀爛壞體。欲知常住性。當觀",
    "X78n1556_004:0661b05": "拄杖子。拄杖子吞却須彌。須彌吞却拄杖子。衲僧到",
    "X78n1556_004:0661b06": "遮裏若也擬議。劒梁落膊輸降欵。鐵作胸[怡台+禁]到海隅。",
    "X78n1556_004:0661b07": "擊禪牀一下。",
    "X78n1556_004:0661b08": "上堂云。奇哉十方佛。元是眼中花。欲識眼中花。元是",
    "X78n1556_004:0661b09": "十方佛。欲識十方佛。不是眼中花。欲識眼中花。不是",
    "X78n1556_004:0661b10": "十方佛。於此明得。過在十方佛。於此未明。聲聞起舞。",
    "X78n1556_004:0661b11": "獨覺臨粧。珍重。",
    "X78n1556_004:0661b12": "上堂云。見聞覺知。俱為生死之因。見聞覺知。正是解",
    "X78n1556_004:0661b13": "脫之本。譬如師子返躑。南北東西且無定止。汝等諸",
    "X78n1556_004:0661b14": "人若也不會。且莫孤負釋迦老子。咄。",
    "X78n1556_004:0661b15": "上堂云。山僧今日為汝諸人說破。明眼衲僧莫去泥",
    "X78n1556_004:0661b16": "裡打坐。珍重。",
    "X78n1556_004:0661b17": "上堂云。天高莫測。地厚寧知。白雲片片嶺頭飛。淥水",
    "X78n1556_004:0661b18": "潺潺澗下急。東涌西沒一句即不問爾。生前殺後一",
    "X78n1556_004:0661b19": "句作麼生道。良久云。時寒。喫茶去。",
    "X78n1556_004:0661b20": "上堂云。林間鳥呌。嶺上猿啼。萬法凝然。將何顯露。良",
    "X78n1556_004:0661b21": "久。云。擬議更思量。箭過新羅國。",
    "X78n1556_004:0661b22": "上堂。拈拄杖云。三世諸佛在火燄裏轉大法輪。天下",
    "X78n1556_004:0661b23": "老和尚在百草頭上轉大法輪。山僧在拄杖頭上轉",
    "X78n1556_004:0661b24": "大法輪。還會麼。若也未會。拄杖子重說偈言去也。擊",
    "X78n1556_004:0661c01": "禪牀一下。",
    "X78n1556_004:0661c02": "上堂云。阿呵呵。是什麼。開口是。合口過。輕舟短棹泛",
    "X78n1556_004:0661c03": "波心。蓑衣箬笠從佗破。咦。",
    "X78n1556_004:0661c04": "上堂云。十方諸佛是箇爛木橛。三賢十聖是箇第溷",
    "X78n1556_004:0661c05": "頭籌子。汝等諸人來到遮裏作麼。良久。云。欲得不招",
    "X78n1556_004:0661c06": "無間業。莫謗如來正法輪。",
    "X78n1556_004:0661c07": "舒州法華禪院齊舉禪師問。師唱誰家曲。宗風嗣阿",
    "X78n1556_004:0661c08": "誰。師云。藏頭白。海頭黑。僧曰。汾陽嫡子。師云。莫亂針",
    "X78n1556_004:0661c09": "錐。問。如何是佛。師云。蘆芽穿膝。問。如何是祖師西來",
    "X78n1556_004:0661c10": "意。師云。脣紅齒白。問。如何是奪人不奪境。師云。白菊",
    "X78n1556_004:0661c11": "作開紅日暖。百年翁子不逢春。僧曰。如何是奪境不",
    "X78n1556_004:0661c12": "奪人。師云。大地絕消息。翛然獨任真。僧曰。如何是人",
    "X78n1556_004:0661c13": "境兩俱奪。師云。草荒人變色。凡聖兩齊空。僧曰。如何",
    "X78n1556_004:0661c14": "是人境俱不奪。師云。清風與明月。野老笑相親。",
    "X78n1556_004:0661c15": "潭州石霜崇勝院法永禪師問。六國未寧時如何。師",
    "X78n1556_004:0661c16": "云。銅柱永標蠻子國。僧曰。寧後如何。師云。鐵旗吹盡",
    "X78n1556_004:0661c17": "未灰心。問。如何是和尚家風。師云。摘破香囊熏大國。",
    "X78n1556_004:0661c18": "鑿開天竅吼真風。問。如何是佛。師云。臂長衫袖短。問。",
    "X78n1556_004:0661c19": "如何是祖師西來意。師云。布袴膝頭穿。",
    "X78n1556_004:0661c20": "上堂云。霜華臺上。翠色回環。枯木堂前。猨啼虎嘯。諸",
    "X78n1556_004:0661c21": "人到遮裏。立地覯取。便好休去歇去。其或疑情未息。",
    "X78n1556_004:0661c22": "狂解崢嶸。更看山僧遮一解。以拄杖卓一下。",
    "X78n1556_004:0661c23": "湖州天聖皓太禪師問。如何是佛。師云。黑漆聖僧。僧",
    "X78n1556_004:0661c24": "曰。如何是佛法大意。師云。看牆似土色。問。寶劒未出",
    "X78n1556_004:0662a01": "匣時如何。師云。寒光輝北斗。僧曰。出匣後如何。師云。",
    "X78n1556_004:0662a02": "群魔萬里摧。",
    "X78n1556_004:0662a03": "舒州投子山圓修禪師問。曹溪一曲師親唱。藥忌相",
    "X78n1556_004:0662a04": "投事若何。師云。快人一言。快馬一鞭。僧曰。此話三十",
    "X78n1556_004:0662a05": "年後盛行。師云。莫亂統。問。達磨未來時如何。師云。出",
    "X78n1556_004:0662a06": "口入耳。僧曰。來後如何。師云。叉手並足。",
    "X78n1556_004:0662a07": "唐州龍潭圓禪師師辭汾陽。汾陽云。別無送路。與子",
    "X78n1556_004:0662a08": "一條拄杖．一條手巾。師云。手巾與和尚受用。拄杖不",
    "X78n1556_004:0662a09": "用得。昭云。但將去。有用處在。師便收。昭云。又道不用。",
    "X78n1556_004:0662a10": "師喝一喝。便下去。昭云。已後不讓臨濟。師云。正令已",
    "X78n1556_004:0662a11": "行。昭來日送出三門。云。汝介丘逢尉遲時如何。師云。",
    "X78n1556_004:0662a12": "一刀兩段。昭云。被現那吒又怎生。師便拽拄杖。昭喝",
    "X78n1556_004:0662a13": "云。遮回全體分付。問。如何是介山境。師云。七賢行得",
    "X78n1556_004:0662a14": "穩。僧曰。如何是境中人。師云。稚子昔遭傷。問。昔日窮",
    "X78n1556_004:0662a15": "經。今日參禪。此理如何。師云。兩彩一賽。僧曰。作麼生",
    "X78n1556_004:0662a16": "領會。師云。去後不留蹤。僧曰。如何是佛。師云。火燒不",
    "X78n1556_004:0662a17": "然。問。古殿無佛時如何。師云。三門前合掌。",
    "X78n1556_004:0662a18": "汝州葉縣廣教歸省明壽禪師法嗣",
    "X78n1556_004:0662a19": "舒州浮山圓鑒禪師諱法遠。鄭州人也。投三交嵩禪",
    "X78n1556_004:0662a20": "師出家。幼為沙彌。見僧入室請問趙州庭栢因緣。嵩",
    "X78n1556_004:0662a21": "詰其僧。師傍有省。後遊諸方。遍歷叢席。知識堂奧。步",
    "X78n1556_004:0662a22": "武軒昂。禪林命曰遠公虎子。葉縣省老．汾陽昭師．大",
    "X78n1556_004:0662a23": "陽明安．瑯瑘廣昭。悉延前席。為眾領袖。開堂拈香語",
    "X78n1556_004:0662a24": "云。汝海枯木上生花。別迎春色。由是道風大扇。德望",
    "X78n1556_004:0662b01": "愈馳。祖印高提。黠慧資俗。因又目之錄公名耳。緣盡",
    "X78n1556_004:0662b02": "化終。坐滅本山。",
    "X78n1556_004:0662b03": "開堂日。示眾云。看風使帆即不可。若教山僧舉揚宗",
    "X78n1556_004:0662b04": "旨。據令全提。三世諸佛盡乃平沈。法堂階前草深一",
    "X78n1556_004:0662b05": "丈。然雖如是。且向建化門中。事無一向。問。師唱誰家",
    "X78n1556_004:0662b06": "曲。宗風嗣阿誰。師云。八十翁翁輥繡毬。僧曰。一句迥",
    "X78n1556_004:0662b07": "然開祖胄。三玄戈甲振叢林。師云。李陵元是漢朝臣。",
    "X78n1556_004:0662b08": "問。大善知識須具出人眼。如何是出人底眼。師云。黃",
    "X78n1556_004:0662b09": "河九曲。僧曰。真善知識。師云。陝府鐵牛。僧曰。如何是",
    "X78n1556_004:0662b10": "清淨法身。師云。寸絲不掛。問。如何是佛。師云。大者如",
    "X78n1556_004:0662b11": "兄。小者如弟。問。如何是祖師西來意。師云。平地起骨",
    "X78n1556_004:0662b12": "堆。問。蓮華未出水時如何。師云。焦甎打著連底凍。僧",
    "X78n1556_004:0662b13": "曰。出水時如何。師云。洋瀾左裡。無風浪起。問。周行七",
    "X78n1556_004:0662b14": "步。猶涉繁詞。指天指地。意在於何。師云。當鋒不點的。",
    "X78n1556_004:0662b15": "旌旗兩路分。僧曰。法海之中。自得其用。師云。不因子",
    "X78n1556_004:0662b16": "置問。憶得富樓那。問。祖師門下。壁立千仞。正令當行。",
    "X78n1556_004:0662b17": "十方坐斷。和尚將何表示。師云。寒猫不捉鼠。僧曰。莫",
    "X78n1556_004:0662b18": "便是為人處也無。師云。波斯不繫腰。問。新歲已臨。舊",
    "X78n1556_004:0662b19": "歲何往。師云。目前無異怪。不用貼鍾馗。僧曰。畢竟事",
    "X78n1556_004:0662b20": "如何。師云。將謂目前無。僧以手畫云。爭奈遮箇何。師",
    "X78n1556_004:0662b21": "便打。師與待制王公論道。畫一圓相。問曰。一不得匹",
    "X78n1556_004:0662b22": "馬單槍。二不得衣錦還鄉。鵲不必喜。鴉不必殃。速道。",
    "X78n1556_004:0662b23": "速道。公罔措。師云。勘破了也。",
    "X78n1556_004:0662b24": "上堂云。昨日拈香。擬為汾陽和尚。又緣孤佗葉縣老",
    "X78n1556_004:0662c01": "人。既為葉縣老人。又乃孤負佗汾陽和尚。然雖如是。",
    "X78n1556_004:0662c02": "一客不煩兩主。一鳥不棲二林。於此二途。須至一決。",
    "X78n1556_004:0662c03": "何故。成山假就於始簣。脩途託至於初步。如斯更不",
    "X78n1556_004:0662c04": "向汾陽浪裏競棹孤舟。却向汝海枯木上生花。別迎",
    "X78n1556_004:0662c05": "春色。",
    "X78n1556_004:0662c06": "上堂云。靈山會上盡被欺謾。少室峯前知而故犯。胡",
    "X78n1556_004:0662c07": "言易會。漢語難明。澤廣藏山。理能伏豹。且道不負時",
    "X78n1556_004:0662c08": "機作麼生道。拈拄杖云。星河秋一鴈。砧杵夜千家。",
    "X78n1556_004:0662c09": "上堂云。更莫論古話今。秖據面前事。與儞諸人定奪",
    "X78n1556_004:0662c10": "區分。僧便問。如何是目前事。師云。鼻孔。僧曰。如何是",
    "X78n1556_004:0662c11": "向上事。師云。眼睛。",
    "X78n1556_004:0662c12": "師云。若是論宗舉要。須是本色衲僧始得。其或皮肉",
    "X78n1556_004:0662c13": "之流。心眉之侶。身遭影射。病在藥端。迹浪分岐。難諧",
    "X78n1556_004:0662c14": "湊泊。何謂也。龍象蹴蹋。非驢騾所堪。然雖如是。大樹",
    "X78n1556_004:0662c15": "大皮裹。小樹小皮纏。",
    "X78n1556_004:0662c16": "上堂云。若論此事。如兩家著棊相似。何謂。敵手知音。",
    "X78n1556_004:0662c17": "當機不讓。若是綴五饒三。又通一路始得。有一般底。",
    "X78n1556_004:0662c18": "秖解閉門作活。不會奪角衝關。硬節與虎口齊彰。[戶@句]",
    "X78n1556_004:0662c19": "破後。徒勞綽幹。所以道。肥邊易得。瘦肚難求。私行而",
    "X78n1556_004:0662c20": "往往失黏。心麤而時時投撞。休誇國手。謾說神仙。嬴",
    "X78n1556_004:0662c21": "[戶@句]輸籌即不問。且道黑白未分時。一著落在甚處。良",
    "X78n1556_004:0662c22": "久。拈拄杖云。從前十九路。迷悟幾多人。",
    "X78n1556_004:0662c23": "上堂。大眾纔集。師云。不皷自鳴。好與三十棒。上堂云。",
    "X78n1556_004:0662c24": "我有一句子。待無舌人問。我即道。下座。上堂云。闍梨",
    "X78n1556_004:0663a01": "知有處。老僧道不得。老僧知有處。闍梨道不得。良久。",
    "X78n1556_004:0663a02": "云。道不得處。切須道取。臘月三十日。憑儞鴈南飛。珍",
    "X78n1556_004:0663a03": "重。上堂云。未徹底人。參句不如參意。大徹底人。得意",
    "X78n1556_004:0663a04": "不如得句。以拄杖一卓。下座。",
    "X78n1556_004:0663a05": "汝州寶應禪院法昭演教禪師問。如何是人法本來",
    "X78n1556_004:0663a06": "齊。師云。白牛耕大地。觸目是全真。問。如何是趙州東",
    "X78n1556_004:0663a07": "院西。師云。超然無間斷。密印付長空。問。佛未出世時",
    "X78n1556_004:0663a08": "如何。師云。虗空無筋骨。僧曰。佛出世後如何。師云。大",
    "X78n1556_004:0663a09": "地起紅塵。問。如何是大自在正眼。師云。大洋海內獨",
    "X78n1556_004:0663a10": "橫身。僧曰。恁麼則知難而退。師云。禍福無門人自召。",
    "X78n1556_004:0663a11": "問。如何是佛法大意。師云。燈和夜月連天照。僧曰。意",
    "X78n1556_004:0663a12": "旨如何。師云。火飛嶽面紅塵起。問。如何是祖師西來",
    "X78n1556_004:0663a13": "意。師云。少林巖畔千峰秀。僧曰。如何委悉。師云。汝海",
    "X78n1556_004:0663a14": "東流耀古今。問。如何是法王法。師云。長三尺。僧曰。用",
    "X78n1556_004:0663a15": "者如何。師云。閙市看青天。問。如何是本來心。師云。頭",
    "X78n1556_004:0663a16": "大尾小。僧曰。如何得見。師云。地深三尺餘。問。如何是",
    "X78n1556_004:0663a17": "隨色摩尼珠。師云。逢場作戲。僧曰。作家相見時如何。",
    "X78n1556_004:0663a18": "師云。換手槌胸。問。如何是古佛心。師云。殺人放火。問。",
    "X78n1556_004:0663a19": "本自湛然時如何。師云。喫棒。僧曰。未審過在甚處。師",
    "X78n1556_004:0663a20": "云。再犯不容。問。如何是和尚妙用底心。師云。踏地槌",
    "X78n1556_004:0663a21": "胸。僧曰。不會。請師別道。師云。大眾齊合掌。一時念彌",
    "X78n1556_004:0663a22": "陀。問。達磨面壁九年。意旨如何。師云。大地白如銀。僧",
    "X78n1556_004:0663a23": "曰。恁麼則觸處罷真空。師云。汝海任東流。問。師子吼",
    "X78n1556_004:0663a24": "時全意氣。文殊仗劒意如何。師云。三春花爛熳。萬古",
    "X78n1556_004:0663b01": "看巖崖。僧曰。塵劫永罷。師云。巧說千般計。一失更難",
    "X78n1556_004:0663b02": "回。問。文殊贊善財即不問。維摩默然事如何。師槌胸",
    "X78n1556_004:0663b03": "三下。僧曰。向上事如何。師云。休鬼語。問。擬伸一問。即",
    "X78n1556_004:0663b04": "為影草時如何。師云。截舌三分。僧曰。意旨如何。師云。",
    "X78n1556_004:0663b05": "莫遣異人聞。問。一言合道時如何。師云。七顛八倒。僧",
    "X78n1556_004:0663b06": "曰。學人禮拜。師云。教休不肯休。直待雨霖頭。",
    "X78n1556_004:0663b07": "上堂云。湛寂之機。超然物外。達本無生。含融萬有。靈",
    "X78n1556_004:0663b08": "山會上。事已周遮。寶應今朝。為蛇畫足。禪德。儞若信",
    "X78n1556_004:0663b09": "得徹去。便超凡越聖。與祖佛同途。儞若覓言覓句。覓",
    "X78n1556_004:0663b10": "佛覓祖。展轉勿交涉。賺儞。珍重。",
    "X78n1556_004:0663b11": "上堂云。寒松千尺。瑞鶴難棲。月冷潭澄。遊魚不現。若",
    "X78n1556_004:0663b12": "到寶應門下。直須具眼。定動之間。喪却身命。見箇甚",
    "X78n1556_004:0663b13": "麼。參。",
    "X78n1556_004:0663b14": "上堂云。十二時中許儞一時絕學。即是學佛法。不見",
    "X78n1556_004:0663b15": "阿難多聞第一。却被迦葉擯出。不得結集。方知聰明",
    "X78n1556_004:0663b16": "愽學。記持憶想。向外馳求。與靈覺心轉勿交涉。五蘊",
    "X78n1556_004:0663b17": "殻中透脫不過。順情生喜。違情生怒。蓋覆深厚。自纏",
    "X78n1556_004:0663b18": "自縛。無有解脫。流浪生死。六根為患。眾苦所逼。無自",
    "X78n1556_004:0663b19": "由分。而被妄心於中主宰。大丈夫兒。早構取好。喝一",
    "X78n1556_004:0663b20": "喝云。參。",
    "X78n1556_004:0663b21": "上堂。良久。云。無事不要生事。冬寒夏熱。參。",
    "X78n1556_004:0663b22": "上堂云。若論此事。從古至今未曾有人舉唱得。若有",
    "X78n1556_004:0663b23": "舉唱得。盡大地人失却性命。如無孔鐵鎚相似。一時",
    "X78n1556_004:0663b24": "亡鋒結舌去。猶較些子。會麼。我若假立箇賓主。動遮",
    "X78n1556_004:0663c01": "兩片皮。舉指頭。拈拂子。顛倒順儞。便教儞有箇問處。",
    "X78n1556_004:0663c02": "遇明眼人前。拈掇不出。見佗魯祖和尚。纔見僧來便",
    "X78n1556_004:0663c03": "面壁。被長慶道。恁麼接人。驢年也接箇不得。我如今",
    "X78n1556_004:0663c04": "看魯祖。秖是箇不識羞漢。諸人行脚。合自肯重取好。",
    "X78n1556_004:0663c05": "唐州大乘山慧果禪師問。如何是道。師云。寬處寬。窄",
    "X78n1556_004:0663c06": "處窄。僧曰。如何是道中人。師云。苦處苦。樂處樂。僧曰。",
    "X78n1556_004:0663c07": "道與道中人相去多少。師云。十萬八千。問。如何是祖",
    "X78n1556_004:0663c08": "師西來意。師云。天晴日出。僧曰。意旨如何。師云。雨下",
    "X78n1556_004:0663c09": "雲生。",
    "X78n1556_004:0663c10": "襄州石門山蘊聰慈照禪師法嗣",
    "X78n1556_004:0663c11": "唐州大乘山德遵禪師問慈照。古人索火。意旨如何。",
    "X78n1556_004:0663c12": "照云。任佗滅。師云。滅後如何。照云。初三十一。師云。正",
    "X78n1556_004:0663c13": "好時節。照云。見什麼道理。師云。今日好困。因而有頌。",
    "X78n1556_004:0663c14": "索火之機實快哉。藏鋒妙用少人猜。要會我師親的",
    "X78n1556_004:0663c15": "旨。紅爐火盡不添柴。問。如何是佛。師云。及時供養。僧",
    "X78n1556_004:0663c16": "曰。如何是祖師西來意。師云。鼻大口方。師云。上來又",
    "X78n1556_004:0663c17": "不問。下去又不疑。不知是不是。是即也大奇。良久云。",
    "X78n1556_004:0663c18": "參。",
    "X78n1556_004:0663c19": "湖州景清禪院居素明照禪師問。即此見聞非見聞。",
    "X78n1556_004:0663c20": "為什麼法身有三種病．二種光。師云。填凹就缺。問。如",
    "X78n1556_004:0663c21": "何是觀音入理之門。師云。鴉鳴鵲噪。問。見聞覺知曾",
    "X78n1556_004:0663c22": "受用。為什麼無眼瘂人却不肯。師云。堪笑胡僧暗點",
    "X78n1556_004:0663c23": "頭。",
    "X78n1556_004:0663c24": "潤州金山達觀禪師諱曇頴。錢唐人也。姓丘氏。於龍",
    "X78n1556_004:0664a01": "興寺投師出家受具。通貫竺書。博涉儒典。復參知識。",
    "X78n1556_004:0664a02": "體究真乘。後依慈照禪師法席。密契宗旨。三十餘年。",
    "X78n1556_004:0664a03": "五遷大剎。道譽益崇。緇素忻仰。亟相王文康公曙．夏",
    "X78n1556_004:0664a04": "文莊公竦．節度使李公端懿．端愿。咸扣玄關。敬以師",
    "X78n1556_004:0664a05": "禮。時錄其語。目曰登門集。嘉祐五年正月旦日。陞堂",
    "X78n1556_004:0664a06": "辭眾。復歸丈室。趺坐而滅。",
    "X78n1556_004:0664a07": "開堂日。有僧出眾擬欲伸問。師喝云。汝擬奪我法席",
    "X78n1556_004:0664a08": "那。僧擬議。師云。出去。良久。云。重開佛日。再扇祖風。還",
    "X78n1556_004:0664a09": "有不落照臨者。致將一問來。問。優曇花易見。善知識",
    "X78n1556_004:0664a10": "難逢。朝宰親臨。請師提唱。師云。當初比望釣靈鼇。今",
    "X78n1556_004:0664a11": "日何期得跛鼈。僧曰。且請領話。師云。俊鷂已過海。鈍",
    "X78n1556_004:0664a12": "鳥猶挨籬。僧曰。當機一句。迥然峭拔。師拍手云。叱。叱。",
    "X78n1556_004:0664a13": "問。塞却咽喉脣吻。請師道。師云。是我咽喉脣吻。汝作",
    "X78n1556_004:0664a14": "麼生塞得。僧曰。恁麼則學人罪過。師喝云。若不是藏",
    "X78n1556_004:0664a15": "院和尚在此。爛槌一頓。問。經文最初兩字是什麼字。",
    "X78n1556_004:0664a16": "師云。以字。僧曰。有什麼交涉。師云。八字。僧曰。好賺人。",
    "X78n1556_004:0664a17": "師云。謗此經故。獲罪如是。問。一百二十斤鐵枷教阿",
    "X78n1556_004:0664a18": "誰擔。師云。老僧。僧曰。自作自受。師云。苦。苦。問。和尚還",
    "X78n1556_004:0664a19": "曾念佛也無。師云。不曾念佛。僧曰。為什麼不曾念。師",
    "X78n1556_004:0664a20": "云。怕污人口。問。馬大師一喝。百丈三日耳聾。意旨如",
    "X78n1556_004:0664a21": "何。師云。我一生不曾著人喝。一生耳聾。僧曰。如何領",
    "X78n1556_004:0664a22": "會。師云。近來又眼暗。僧禮拜。師云。眼昏書字大。耳重",
    "X78n1556_004:0664a23": "語聲高。問。淨地上死人即不問。荊棘林過後又如何。",
    "X78n1556_004:0664a24": "師云。波斯合梵讚。僧曰。善法堂前也要問過。師云。契",
    "X78n1556_004:0664b01": "丹舞番曲。僧曰。待將達觀今朝語。舉向諸方作者看。",
    "X78n1556_004:0664b02": "師云。此地無通事。終須問大鄉。僧出禮拜。師云。遮僧",
    "X78n1556_004:0664b03": "却曾同參來。僧無語。師云。若不同床臥。爭知被裏穿。",
    "X78n1556_004:0664b04": "上堂云。纔涉脣吻。便落意思。並是死門。故非活路。直",
    "X78n1556_004:0664b05": "饒透脫。猶在沈淪。莫教孤負平生。虗度此世。要得不",
    "X78n1556_004:0664b06": "孤負平生麼。拈拄杖云。須是莫被拄杖謾始得。看看。",
    "X78n1556_004:0664b07": "拄杖子穿過汝諸人髑髏。踣跳入鼻孔裏去也。卓一",
    "X78n1556_004:0664b08": "下。",
    "X78n1556_004:0664b09": "上堂。眾集定。首座出禮拜。師云。好好問著。首座低頭",
    "X78n1556_004:0664b10": "問話次。師云。今日不答話。便歸方丈。",
    "X78n1556_004:0664b11": "上堂云。山僧門庭別。已改諸方轍。為文殊拔出眼裏",
    "X78n1556_004:0664b12": "楔。教普賢休嚼口中鐵。勸人放開髂(枯駕切)蛇手。與汝",
    "X78n1556_004:0664b13": "斫却繫驢橛。駐意擬思量。喝云。揑。揑。參。",
    "X78n1556_004:0664b14": "上堂云。山僧平生意好相撲。秖是無人搭對。今日且",
    "X78n1556_004:0664b15": "共首座搭對。捲起袈裟下座。索首座相撲。首座纔出。",
    "X78n1556_004:0664b16": "師云。平地上喫交。便歸方丈。",
    "X78n1556_004:0664b17": "上堂云。三世諸佛是奴婢。一大藏教是涕唾。良久。云。",
    "X78n1556_004:0664b18": "且道三世諸佛是誰奴婢。乃將拂子畫一畫。云。三世",
    "X78n1556_004:0664b19": "諸佛過遮邊。且道一大藏教是誰涕唾。師乃自唾一",
    "X78n1556_004:0664b20": "唾。",
    "X78n1556_004:0664b21": "上堂云。秤槌井底忽然浮。老鼠多年變作牛。惠空見",
    "X78n1556_004:0664b22": "了拍手笑。三脚猢猻差異猴。",
    "X78n1556_004:0664b23": "上堂云。五千教典。諸佛常談。八萬塵勞。眾生妙用。猶",
    "X78n1556_004:0664b24": "未是金剛眼睛在。如何是金剛眼睛。良久云。瞎。",
    "X78n1556_004:0664c01": "上堂。大眾集定。有僧纔出禮拜。師云。欲識佛性義。當",
    "X78n1556_004:0664c02": "觀時節因緣。僧便問。如何是時節因緣。師便下座。",
    "X78n1556_004:0664c03": "杭州龍華寺齊岳寶覺禪師問。師唱誰家曲。宗風嗣",
    "X78n1556_004:0664c04": "阿誰。師云。鳳凰當丙案。漢水向東流。僧曰。谷隱嫡子。",
    "X78n1556_004:0664c05": "臨濟兒孫。師云。白雲橫谷口。樵子問蹤由。問。如何是",
    "X78n1556_004:0664c06": "佛。師云。鼻修額廣。僧曰。意旨如何。師云。柳目楊眉。",
    "X78n1556_004:0664c07": "蘇州洞庭山慧月禪師問。如何是翠峯境。師云。山高",
    "X78n1556_004:0664c08": "月先照。湖近水浮光。僧曰。如何是境中人。師云。凭欄",
    "X78n1556_004:0664c09": "看遠棹。策杖指前峯。問。俱胝一指意如何。師云。月落",
    "X78n1556_004:0664c10": "三更穿市過。",
    "X78n1556_004:0664c11": "明州杖錫修巳禪師問。如何是無縫塔。師云。四楞著",
    "X78n1556_004:0664c12": "地。僧曰。如何是塔中人。師云。高枕無憂。問。如何是祖",
    "X78n1556_004:0664c13": "師西來意。師云。舶船過海。赤脚回鄉。",
    "X78n1556_004:0664c14": "洪州雙林寺巳禪師問。師唱誰家曲。宗風嗣阿誰。師",
    "X78n1556_004:0664c15": "云。鳳凰林下好商量。僧曰。恁麼則汝水東流。臨濟宗",
    "X78n1556_004:0664c16": "派。師云。咫尺隔天涯。問。如何是祖師西來意。師云。青",
    "X78n1556_004:0664c17": "松相對起悲風。問。如何是佛法大意。師云。人平不語。",
    "X78n1556_004:0664c18": "水平不流。問。如何是雙林境。師云。紅霞生碧嶠。綠竹",
    "X78n1556_004:0664c19": "引清風。僧曰。如何是境中人。師云。前三三。後三三。問。",
    "X78n1556_004:0664c20": "單刀直入時如何。師云。據令而行。僧應諾。師便打。",
    "X78n1556_004:0664c21": "襄州谷隱山可琮禪師問。師唱誰家曲。宗風嗣阿誰。",
    "X78n1556_004:0664c22": "師云。山連嵩嶽秀。水接漢江流。問。如何是佛。師云。積",
    "X78n1556_004:0664c23": "薪放火。問。如何是祖師西來意。師云。日出東方。光臨",
    "X78n1556_004:0664c24": "西戶。",
    "X78n1556_004:0665a01": "撫州疎山古禪師問。師今登寶座。祖道嗣何人。師云。",
    "X78n1556_004:0665a02": "獨秀山高。鳳凰嶺峻。僧曰。恁麼則石門嫡子。臨濟兒",
    "X78n1556_004:0665a03": "孫。師云。一手不獨拍。",
    "X78n1556_004:0665a04": "越州雲門山顯欽禪師上堂。良久云。好箇話頭。若到",
    "X78n1556_004:0665a05": "諸方。不得錯舉。便下座。",
    "X78n1556_004:0665a06": "湖州安吉上方新禪師問。色心不二。彼我無差。離此",
    "X78n1556_004:0665a07": "二途。師意如何。師云。廓落無依青嶂外。僧曰。未曉端",
    "X78n1556_004:0665a08": "的。師云。白雲不到紫霄峰。僧曰。恁麼則見月休觀指。",
    "X78n1556_004:0665a09": "師云。作麼生是月。僧擬議。師便喝。",
    "X78n1556_004:0665a10": "處州仁壽嗣珍禪師問。知師已得禪中旨。當場一句",
    "X78n1556_004:0665a11": "為誰宣。師云。土鷄瓦犬。僧曰。如何領會。師云。門前不",
    "X78n1556_004:0665a12": "與山童掃。任意拙釵滿路岐。問。如何是南明境。師云。",
    "X78n1556_004:0665a13": "亭臺千界月。花木四時春。僧曰。如何是境中人。師云。",
    "X78n1556_004:0665a14": "身披穿破衲。背負斷絃琴。上堂云。明明無悟。有法即",
    "X78n1556_004:0665a15": "迷。日上無雲。麗天普照。眼中無翳。空本無花。無智人",
    "X78n1556_004:0665a16": "前。不得錯舉。良久。云。但恁麼。",
    "X78n1556_004:0665a17": "杭州承天辯元禪師問。蓮華未出水時如何。師云。水",
    "X78n1556_004:0665a18": "底不見。僧曰。出水後如何。師云。馨香滿路。上堂云。春",
    "X78n1556_004:0665a19": "風膏雨霽。寒食四憐清。若話西來意。迢迢十萬程。",
    "X78n1556_004:0665a20": "蘇州翠峰山普禪師問。昔日梵王請佛。蓋為群生。今",
    "X78n1556_004:0665a21": "朝　王臣請師。如何為眾。師云。言前道斷無方外。意",
    "X78n1556_004:0665a22": "外全提有象先。僧曰。大眾證明。學人有賴。師云。莫謂",
    "X78n1556_004:0665a23": "壺中別有天。",
    "X78n1556_004:0665a24": "泉州棲隱院自然禪師問。老胡出世。目顧四方。和尚",
    "X78n1556_004:0665b01": "出世。如何表示。師云。清氣為天。濁氣為地。僧曰。恁麼",
    "X78n1556_004:0665b02": "則信手拈來草。師云。有甚交涉。",
    "X78n1556_004:0665b03": "汝州廣慧院居璉真惠禪師法嗣",
    "X78n1556_004:0665b04": "東京華嚴院道隆圓明禪師問。有情之本。依智海以",
    "X78n1556_004:0665b05": "為源。含識之流。總法身而為體。離此二途。請師別道。",
    "X78n1556_004:0665b06": "師云。木馬晝嘶。泥牛夜吼。僧曰。恁麼則一言纔出。四",
    "X78n1556_004:0665b07": "眾霑恩。師云。莫埋沒大眾。問。如何是道。師云。高高低",
    "X78n1556_004:0665b08": "低。僧曰。如何是道中人。師云。脚瘦草鞋寬。師云。有問",
    "X78n1556_004:0665b09": "還遭點。無言又被呵。再為通消息。蟾桂葉婆娑。蓋為",
    "X78n1556_004:0665b10": "眾生浩浩。逐本末以何歸。處世茫茫。據生死而何託。",
    "X78n1556_004:0665b11": "自是業塵繫絆。意網懞遮。不能反己回光。心源自照。",
    "X78n1556_004:0665b12": "名相分別。與道差殊。建立乖真。非干造化。若乃盡令",
    "X78n1556_004:0665b13": "提綱。真金也須失色。久立。珍重。",
    "X78n1556_004:0665b14": "臨江軍慧力院慧南禪師問。師唱誰家曲。宗風嗣阿",
    "X78n1556_004:0665b15": "誰。師云。鐵牛不喫欄邊草。直上須彌頂上眠。僧曰。恁",
    "X78n1556_004:0665b16": "麼則昔向汝陽親得旨。臨江今日大敷揚。師云。禮拜",
    "X78n1556_004:0665b17": "了退。問。如何是佛。師云。頭大尾小。僧曰。學人未曉。師",
    "X78n1556_004:0665b18": "云。眉長三尺二。僧曰。人人皆頂戴。見者盡攢眉。師長",
    "X78n1556_004:0665b19": "噓一聲。僧拍手一下。便禮拜。師云。一任[跳兆+孛]跳。",
    "X78n1556_004:0665b20": "汝州廣慧德宣禪師問。祖祖相傳傳祖印。師今得法",
    "X78n1556_004:0665b21": "嗣何人。師云。仲氏吹壎。(吁圓反)伯氏吹篪。(除奇切)。僧曰。恁",
    "X78n1556_004:0665b22": "麼則廣慧嫡子。首山之孫。師云。切莫錯商量。",
    "X78n1556_004:0665b23": "潭州神鼎山鴻諲禪師法嗣",
    "X78n1556_004:0665b24": "澧州夾山靈泉子英禪師問。如何是夾山境。師云。舉",
    "X78n1556_004:0665c01": "世盡聞猿抱子。有誰曾見鳥銜花。僧曰。如何是境中",
    "X78n1556_004:0665c02": "人。師云。牧童歌曠野。樵父笑深雲。問。久負沒絃琴。請",
    "X78n1556_004:0665c03": "師彈一曲。師云。擔版漢。僧曰。一堂風冷澹。千古意分",
    "X78n1556_004:0665c04": "明。師云。是什麼曲調。問。如何是正法眼。師云。日出扶",
    "X78n1556_004:0665c05": "桑照大千。上堂云。梅天霖雨任沉暝。困倦難教昧鶴",
    "X78n1556_004:0665c06": "形。不睡眼開心不異。非聞朝暮更惺惺。大眾。睡底自",
    "X78n1556_004:0665c07": "有睡底道理。不睡自有不睡底道理。忽有人出問。如",
    "X78n1556_004:0665c08": "何是不睡底眼。良久。云。日月不行忉利天。下座。",
    "X78n1556_004:0665c09": "隨州善光山蘭禪師問。玄機歷掌人皆嚮。今日當筵",
    "X78n1556_004:0665c10": "願指南。師云。海門橫鐵柱。僧曰。恁麼則神鋒不露頂。",
    "X78n1556_004:0665c11": "師云。陸地釣魚舟。僧曰。且禮三拜。師便打。師云。一見",
    "X78n1556_004:0665c12": "一切見。處處皆成現。龍門透過時。口裏無釣線。參。",
    "X78n1556_004:0665c13": "天臺妙智寺光雲禪師問。如何是祖師西來意。師云。",
    "X78n1556_004:0665c14": "東籬黃菊。僧曰。意旨如何。師云。九月重陽。上堂。拈拄",
    "X78n1556_004:0665c15": "杖云。看看。祖師來也。汝等諸人於此薦取。若薦得。便",
    "X78n1556_004:0665c16": "請丹霄獨步。若薦不得。不免少林冷坐。卓一下。",
    "X78n1556_004:0665c17": "潭州龍興禹禪師問。郡僚僉請師登座。為人一句望",
    "X78n1556_004:0665c18": "宣揚。師云。海晏河清。僧曰。玄關已剖人皆聳。物外高",
    "X78n1556_004:0665c19": "奇鳥道分。師云。四海歌謠賀太平。上堂云。大道不遠。",
    "X78n1556_004:0665c20": "至理非遙。動靜卷舒。無非佛事。恁麼說話。笑殺傍觀。",
    "X78n1556_004:0665c21": "且道如何得相應去。良久。云。千言萬語無人會。又逐",
    "X78n1556_004:0665c22": "流鶯過短牆。咄。",
    "X78n1556_004:0665c23": "江陵開聖院寶情山主問。如何是開聖境。師云。三烏",
    "X78n1556_004:0665c24": "引路。僧曰。如何是境中人。師云。二虎巡山。",
    "X78n1556_004:0666a02": "建中靖國續燈錄卷第四"
}