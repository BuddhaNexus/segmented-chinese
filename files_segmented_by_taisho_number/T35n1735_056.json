{
    "T35n1735_056:0922b04": "大方廣佛華嚴經疏卷第五十六",
    "T35n1735_056:0922b06": "唐清涼山大華嚴寺沙門澄觀撰",
    "T35n1735_056:0922b07": "第三善男子於此下指示後友。於中二。初",
    "T35n1735_056:0922b08": "舉友依正。後汝可往下勸往教問。今初。國",
    "T35n1735_056:0922b09": "名勝樂者。次下知識寄當初住。勝過前位",
    "T35n1735_056:0922b10": "是信所樂故。山名妙峰者。山有二義。一寂",
    "T35n1735_056:0922b11": "靜不動義。二高出周覽義。以況初住。解心創",
    "T35n1735_056:0922b12": "立依定發慧。寂然不動。智鑒無遺徹見果",
    "T35n1735_056:0922b13": "原。下觀萬類山以表之。登此心頂便成正",
    "T35n1735_056:0922b14": "覺。故曰妙峰。友名德雲者。具德如雲雲",
    "T35n1735_056:0922b15": "有四義。一普遍。二潤澤。三陰覆。四注雨。以",
    "T35n1735_056:0922b16": "四種德如次配之。一定二福。三悲。四智。然",
    "T35n1735_056:0922b17": "此德義。就事就表通皆具之。而創出外凡。",
    "T35n1735_056:0922b18": "故以比丘為表。教問可知。第四爾時善財",
    "T35n1735_056:0922b19": "下念恩辭退。慶聞後友故喜躍。悵辭德",
    "T35n1735_056:0922b20": "音故悲淚。下諸善友倣此可知。然後二",
    "T35n1735_056:0922b21": "段。義雖屬後文屬前會。問大聖有智能演。",
    "T35n1735_056:0922b22": "善財有機堪受。何不頓為宣示。而別指他",
    "T35n1735_056:0922b23": "人歷事諸友明此深旨略申十義。一總相",
    "T35n1735_056:0922b24": "而明。為於後學作軌範故。謂善財求法不",
    "T35n1735_056:0922b25": "懈。善友說法無吝故。二顯行緣勝故謂真",
    "T35n1735_056:0922b26": "善友是全梵行。如闍王之遇耆域。猶淨藏",
    "T35n1735_056:0922b27": "之化妙嚴等。三破愚執故。謂令不師愚",
    "T35n1735_056:0922b28": "心虛己遍求故。四破見慢故。謂令不觀",
    "T35n1735_056:0922b29": "種性不恥下問。遍敬事故。五破遍空執",
    "T35n1735_056:0922c01": "故。謂不唯無求。無求之中吾故求之。六令",
    "T35n1735_056:0922c02": "即事即行寧可少聞便能證入。不在多聞",
    "T35n1735_056:0922c03": "而不證故。七為破說法者攝屬之心。我徒",
    "T35n1735_056:0922c04": "我資彼此見故。八為顯寄位漸修入故。若",
    "T35n1735_056:0922c05": "不推後。則位位中住無勝進故。九為顯",
    "T35n1735_056:0922c06": "佛法甚深廣故。善友尚皆謙推。凡流豈當臆",
    "T35n1735_056:0922c07": "斷。十顯善財與友成緣起故。謂能入所入",
    "T35n1735_056:0922c08": "無二相故。無善友之外善財。則一即一切",
    "T35n1735_056:0922c09": "明善財歷位也。無善財之外善友故。一切",
    "T35n1735_056:0922c10": "即一多位成就。皆在善財。由見卷舒自在",
    "T35n1735_056:0922c11": "無礙。上之十義初一通於師資。次五多約",
    "T35n1735_056:0922c12": "資說。第七約師後三約教。思之可知。大文",
    "T35n1735_056:0922c13": "第二向勝樂國下有十善友。寄於十住即",
    "T35n1735_056:0922c14": "為十段。然下諸善友古德科判。從一至十",
    "T35n1735_056:0922c15": "雖皆有理。今略存一二。謂一依辯法師。科",
    "T35n1735_056:0922c16": "為三分。一聞名求覓是加行位。二受其所",
    "T35n1735_056:0922c17": "說是正證法界三仰推勝進是後得位。或分",
    "T35n1735_056:0922c18": "為五分。一舉法勸修。二依教趣入。三見已",
    "T35n1735_056:0922c19": "請敬。四正示法界。五仰推勝進。上二並約",
    "T35n1735_056:0922c20": "位科故。取前段指示後友。以屬後段方便",
    "T35n1735_056:0922c21": "以後友名屬後位故。約義甚善而文小不",
    "T35n1735_056:0922c22": "便。今依意公及五臺論。約會科之分為六",
    "T35n1735_056:0922c23": "分。而名小異。一依教趣求。二見敬諮問。",
    "T35n1735_056:0922c24": "三稱讚授法。四謙己推勝。五指示後友",
    "T35n1735_056:0922c25": "六戀德禮辭。而諸文多具其有增減。至文",
    "T35n1735_056:0922c26": "科判。今初發心住文具斯六。初依教趣求",
    "T35n1735_056:0922c27": "中見心陟位。故曰登山。智鑒位行為十",
    "T35n1735_056:0922c28": "方觀察。情懷得旨為欲見德雲　七覺。助",
    "T35n1735_056:0922c29": "道為經七日。忘所住位方為得旨故。見",
    "T35n1735_056:0923a01": "在別山。見則定慧雙遊為經行徐步。徐即",
    "T35n1735_056:0923a02": "是止。不住亂想故。行即為觀。不住靜心",
    "T35n1735_056:0923a03": "故。若約事說。即正修習般舟三昧故。二見",
    "T35n1735_056:0923a04": "已往詣下即見敬諮問。於中四。一設敬儀。",
    "T35n1735_056:0923a05": "重人法故。二作如是下。申己發心明有",
    "T35n1735_056:0923a06": "法器故。三而未知下正陳所問。彰己未知",
    "T35n1735_056:0923a07": "請隨機說故。問中於前十一句舉初略後",
    "T35n1735_056:0923a08": "是經家略。若善財略友云何領。四我聞聖者",
    "T35n1735_056:0923a09": "下歎德請說。有智善能有悲無吝。故應為",
    "T35n1735_056:0923a10": "說。誘謂誘喻。即是教授。以成前解。誨謂誨",
    "T35n1735_056:0923a11": "示。即是教誡。以成前行。下皆倣此。前問但",
    "T35n1735_056:0923a12": "問因圓。此中結期果滿。即發心所為。第三",
    "T35n1735_056:0923a13": "時德雲下稱讚授法。即正入法界。於中二。",
    "T35n1735_056:0923a14": "先讚器希有。後正示法界。今初。先標二難。",
    "T35n1735_056:0923a15": "所以讚者。令自寶固欣聞法故。後所謂下",
    "T35n1735_056:0923a16": "別牒前問。有十一句。初句牒總餘十牒別。",
    "T35n1735_056:0923a17": "文小開合而皆案次。一境界即前趣菩薩行。",
    "T35n1735_056:0923a18": "趣通能所境約所趣。二即前行。行則出故。",
    "T35n1735_056:0923a19": "三即前淨。四即前入。入即不滯空有廣大",
    "T35n1735_056:0923a20": "心故。五即成就六七及八。皆前隨順。其解脫",
    "T35n1735_056:0923a21": "門是能隨順。示所作業即事業隨順順眾生",
    "T35n1735_056:0923a22": "心即逐機隨順。此第八句亦是憶念。念眾生",
    "T35n1735_056:0923a23": "故。九即增廣。謂不住涅槃是生死門。不住",
    "T35n1735_056:0923a24": "生死即涅槃門。以不住道即能增廣。十即",
    "T35n1735_056:0923a25": "速滿普賢行。若了為無為非一非異。而無著",
    "T35n1735_056:0923a26": "者則速滿矣。亦即為滿矣。第二善男子我得",
    "T35n1735_056:0923a27": "下。正示法界即念佛三昧。於中二。先示體",
    "T35n1735_056:0923a28": "相。後普觀下明其勝用。今初。先標名。後信",
    "T35n1735_056:0923a29": "眼下釋相。今初。自在有二義。一觀境自在。",
    "T35n1735_056:0923b01": "二作用自在。決定亦二義。一智決斷。二信無",
    "T35n1735_056:0923b02": "猶豫。解即勝解亦有二義。一約為信因於",
    "T35n1735_056:0923b03": "境忍可。二為作用因於境印持。近處為遠",
    "T35n1735_056:0923b04": "等。信智相資他境不動。故名為力。即三昧",
    "T35n1735_056:0923b05": "義。二釋相中信眼清淨。釋上解義。謂欲修",
    "T35n1735_056:0923b06": "念佛三昧先當正信次以智決了。今由勝",
    "T35n1735_056:0923b07": "解於境忍可故。於實德能證信心淨了見",
    "T35n1735_056:0923b08": "分明。故稱為眼。次智光照耀釋上決定。謂",
    "T35n1735_056:0923b09": "決斷名智。智故決定故。文殊般若明一行念",
    "T35n1735_056:0923b10": "佛三昧先明不動法界。知真法界不應動",
    "T35n1735_056:0923b11": "搖。即是此中決定解義。然約寄位正是發心",
    "T35n1735_056:0923b12": "住體。以本解性聞熏之力。今開發故是決",
    "T35n1735_056:0923b13": "定解。二明勝用中亦是展轉釋成。於中二。",
    "T35n1735_056:0923b14": "先約內用。後往詣下明其外用。今初。普觀",
    "T35n1735_056:0923b15": "境界即信眼用。亦釋眼義。以如為佛則無",
    "T35n1735_056:0923b16": "境非佛。故云普觀。又若報若化一時觀故。次",
    "T35n1735_056:0923b17": "離一切障釋清淨義。若沈若浮諸蓋諸取皆",
    "T35n1735_056:0923b18": "三昧障故。次善巧觀察釋智光照耀謂於無",
    "T35n1735_056:0923b19": "色相而觀色相。為善巧觀。後普眼下結成",
    "T35n1735_056:0923b20": "上義。謂信眼普觀境界名為普眼。窮如法",
    "T35n1735_056:0923b21": "界名曰明徹。如是離障見如。是謂具足",
    "T35n1735_056:0923b22": "清淨一行三昧。一行者一法界行故。二明外",
    "T35n1735_056:0923b23": "用者。以前即用之體。則以無心之覺契唯",
    "T35n1735_056:0923b24": "如之境。不動法界窮乎寂照之原故。能即",
    "T35n1735_056:0923b25": "體之用用無不窮。亦由前勝解於境印持。",
    "T35n1735_056:0923b26": "隨心去住。於中三。初明不動而往。二常念",
    "T35n1735_056:0923b27": "下不念而持三常見下明不往而見。於中三。",
    "T35n1735_056:0923b28": "初標次。所謂下別顯所見數多。於中三千即",
    "T35n1735_056:0923b29": "一佛剎。而重言佛剎微塵數者。準梵本中",
    "T35n1735_056:0923c01": "脫十字故。應言十佛剎也。後一一方下明",
    "T35n1735_056:0923c02": "所見事別。第四善男子我唯下謙己推勝。",
    "T35n1735_056:0923c03": "於中先謙己知。即結其自分。後豈能了",
    "T35n1735_056:0923c04": "下推勝知多。即增其勝進。今初。一切諸佛",
    "T35n1735_056:0923c05": "境界者。結其所觀。橫通十力。竪該三世。故",
    "T35n1735_056:0923c06": "云一切。即上普觀境界一行三昧。觀其法",
    "T35n1735_056:0923c07": "身十方諸佛亦通報化。種種色相兼相海",
    "T35n1735_056:0923c08": "故。次智慧光明者。結其能觀。即上智光照",
    "T35n1735_056:0923c09": "耀。次普見法門即總收前二。以結其名。即",
    "T35n1735_056:0923c10": "前普眼明徹。最初善友先明念佛法門者。",
    "T35n1735_056:0923c11": "以是眾行之先故。故智論云。菩薩以般若",
    "T35n1735_056:0923c12": "波羅蜜為母。般舟三昧為父故。依佛方成",
    "T35n1735_056:0923c13": "餘勝行故。又初住中緣佛發心樂供養故。",
    "T35n1735_056:0923c14": "二推勝中三。先總。次所謂下別。後而我下結。",
    "T35n1735_056:0923c15": "今初。無邊智慧即下諸門。及所不說能觀之",
    "T35n1735_056:0923c16": "智緣無邊境故。清淨行者。即下諸門離障",
    "T35n1735_056:0923c17": "之心。而言門者。隨其一一入佛境故。二別",
    "T35n1735_056:0923c18": "中有二十一門。各先標名。後釋相。並從業",
    "T35n1735_056:0923c19": "用以受其名。準晉經一一皆云念佛三昧",
    "T35n1735_056:0923c20": "門。今略無三昧字。理實應有。古德判此。前",
    "T35n1735_056:0923c21": "十念佛勝德圓備。後十一念佛妙用自在。亦",
    "T35n1735_056:0923c22": "是一理。剋實細論。一一皆念體用無礙之",
    "T35n1735_056:0923c23": "佛。又此諸門當文標釋已自可了。細窮其",
    "T35n1735_056:0923c24": "旨義乃多含。然其念佛三昧總相則一。別即",
    "T35n1735_056:0923c25": "三身十身。修觀各別。且寄三身釋者。即總",
    "T35n1735_056:0923c26": "分為三謂念法報化。為觀各別於三身中",
    "T35n1735_056:0923c27": "各有依正。便成六觀。謂念法性身土為",
    "T35n1735_056:0923c28": "法身依正。念報身華藏等剎為依。十身相",
    "T35n1735_056:0923c29": "海等為正。念餘淨土水鳥樹林為化身依。",
    "T35n1735_056:0924a01": "三十二相等為化身正。又後二正中各分為",
    "T35n1735_056:0924a02": "二。謂念內功德及外相好十力無畏等。為",
    "T35n1735_056:0924a03": "化身德。如不思譏法品為報身德。三十二等",
    "T35n1735_056:0924a04": "為化相好。十蓮華藏等為報相好。則成八",
    "T35n1735_056:0924a05": "門。而初法身二門為後六門之體。若體相無",
    "T35n1735_056:0924a06": "礙成第九門。若融前諸門為一致故。於一",
    "T35n1735_056:0924a07": "細處見佛無盡。如是重重成帝網之境。則",
    "T35n1735_056:0924a08": "入普賢念佛三昧之門。今此二十一門。通是",
    "T35n1735_056:0924a09": "後一而隨相異。故有多門。與前十門互有",
    "T35n1735_056:0924a10": "開合。一智光普照門。即通法身報化依正。",
    "T35n1735_056:0924a11": "以此門為總故。一切諸佛通於橫竪通諸",
    "T35n1735_056:0924a12": "佛國。故云種種嚴淨。如無量壽觀經。先觀",
    "T35n1735_056:0924a13": "瑩徹瑠璃之地瓊林寶樹。及作華藏觀者。",
    "T35n1735_056:0924a14": "一一境界無盡莊嚴。無土之土方為真淨",
    "T35n1735_056:0924a15": "等。二即觀色相身令見得淨故。而標名中",
    "T35n1735_056:0924a16": "念佛門三字。既是通名。令一切眾生之言。未",
    "T35n1735_056:0924a17": "知令作何事故。準晉經。應云令一切眾",
    "T35n1735_056:0924a18": "生遠離顛倒。念佛門義方圓備。三念內德。",
    "T35n1735_056:0924a19": "四亦內德無倒說。授菩薩見佛本為得法",
    "T35n1735_056:0924a20": "故。五通三身依正內德外相。以十方諸如來",
    "T35n1735_056:0924a21": "同共一法身故。一心一智慧力無畏亦然。故",
    "T35n1735_056:0924a22": "皆能隨本誓願化眾生故。餘等可思。即此",
    "T35n1735_056:0924a23": "亦是一行三昧。隨念一佛等一切故。六即",
    "T35n1735_056:0924a24": "第九事理無礙觀。以理融事故。隨一細境",
    "T35n1735_056:0924a25": "見多神通。唯智眼境名不可見。七八皆約",
    "T35n1735_056:0924a26": "時並通諸身土。而七約所念佛事無斷。八",
    "T35n1735_056:0924a27": "約能念時分無間。九雙念依正。亦通報化。",
    "T35n1735_056:0924a28": "十念即應而真。過去諸佛安住不涅槃際。",
    "T35n1735_056:0924a29": "未來諸佛亦已現成故。文殊般若云。今佛住",
    "T35n1735_056:0924b01": "世。則一切諸佛皆住。以同一不思議故。又",
    "T35n1735_056:0924b02": "約隨相門。即欲念何佛。佛便為現。十一亦",
    "T35n1735_056:0924b03": "即體之用。由了無非佛境故。境境佛現。",
    "T35n1735_056:0924b04": "十二念應。十三亦念應。然上十一境中見佛。",
    "T35n1735_056:0924b05": "或謂諸佛住於境中。今明知諸佛無住故。",
    "T35n1735_056:0924b06": "遠離時處之想。則見一日念念而去。十四",
    "T35n1735_056:0924b07": "念報身相好眼耳等。皆遍法界故。十五中",
    "T35n1735_056:0924b08": "念即體之用。前第六微細。顯依中有正。此",
    "T35n1735_056:0924b09": "約正中有正故不濫前。十六念劫圓融故。",
    "T35n1735_056:0924b10": "上二皆即體之用。十七念內德。十八十九皆",
    "T35n1735_056:0924b11": "念色相。二十念依。二十一通內外真應等",
    "T35n1735_056:0924b12": "一切身雲。如上出現品及上下文然。上就",
    "T35n1735_056:0924b13": "所念辨異。成其十門。若與經文互開合者",
    "T35n1735_056:0924b14": "為門非一。二十一者。蓋略說耳。然約能念",
    "T35n1735_056:0924b15": "心不出五種。一緣境念佛門。念真念應若",
    "T35n1735_056:0924b16": "正若依。設但稱名亦是境故。故上諸門多是",
    "T35n1735_056:0924b17": "此門。二攝境唯心念佛門。即十八十九二門。",
    "T35n1735_056:0924b18": "十八即總相唯心。是心是佛是心作佛故十",
    "T35n1735_056:0924b19": "九雖隨我心。心業多種見佛優劣故。三心境",
    "T35n1735_056:0924b20": "俱泯門。即前遠離念佛門。及不可見門之一",
    "T35n1735_056:0924b21": "分。及如虛空門。四心境無礙門。即如初門。",
    "T35n1735_056:0924b22": "雙照事理存泯無礙。故云普照。五重重無",
    "T35n1735_056:0924b23": "盡門。即稱前第十門而觀察故。如微細等",
    "T35n1735_056:0924b24": "門。亦是此門中總意。若約十身各以二門",
    "T35n1735_056:0924b25": "而為一身。後一總顯。謂願智法力持意生化",
    "T35n1735_056:0924b26": "威勢菩提。及福德相好莊嚴身。以念佛之",
    "T35n1735_056:0924b27": "門諸教攸讚。理致深遠世多共行故。略解",
    "T35n1735_056:0924b28": "釋無厭繁說。三結可知。第五善男子南方",
    "T35n1735_056:0924b29": "下指示後友於中二。初正示善友。後歎友",
    "T35n1735_056:0924c01": "勝德。今初。即治地住善友。海門國者。彼國",
    "T35n1735_056:0924c02": "正當南海口故。表觀心海深廣。為治心地",
    "T35n1735_056:0924c03": "之門故。比丘海雲者。觀海為法門。以普眼",
    "T35n1735_056:0924c04": "法雲潤一切故。表治地中觀生起十種心。",
    "T35n1735_056:0924c05": "深廣悲雲故。後海雲比丘下。歎友勝德。於",
    "T35n1735_056:0924c06": "中十句。先一總歎。後善男子下九句。別就",
    "T35n1735_056:0924c07": "益當機歎。句各一義。即預指後說。初一即",
    "T35n1735_056:0924c08": "見竟得益。二即聞化宿因。三即歎發心處。",
    "T35n1735_056:0924c09": "四即聞彼受持處。五六及七皆普眼法門所",
    "T35n1735_056:0924c10": "證。八聞依正莊嚴。九即顯發心之相。至文",
    "T35n1735_056:0924c11": "自見。第六爾時善財下。戀德禮。辭生難遭",
    "T35n1735_056:0924c12": "想故。戀喜見後友故辭。第二海雲比丘。寄",
    "T35n1735_056:0924c13": "治地住善友文亦有六。第一依教趣求中",
    "T35n1735_056:0924c14": "二。初依教正觀。此明溫故。後漸次下趣求",
    "T35n1735_056:0924c15": "後友。意欲知新。又前即學而能思。後即思",
    "T35n1735_056:0924c16": "而能學。然思前猶屬前文。謂上來近友。次",
    "T35n1735_056:0924c17": "聞正法。今辨正念思惟及如說修行。即涅",
    "T35n1735_056:0924c18": "槃四近因緣。今以前義屬後進趣。後義屬",
    "T35n1735_056:0924c19": "前指來。互為鉤鎖顯主伴交參。且從會判",
    "T35n1735_056:0924c20": "屬於後耳。下皆準此。今念前中有十一句。",
    "T35n1735_056:0924c21": "初總餘別。別中皆云正念觀察者。不沈不",
    "T35n1735_056:0924c22": "舉寂照變流故。十中一即是前觀境自在。",
    "T35n1735_056:0924c23": "二即前作用解脫。三即一行三昧體。及推勝",
    "T35n1735_056:0924c24": "中諸三昧門。四念前種種眾會。五即前見",
    "T35n1735_056:0924c25": "佛。六即前十方。七即壽命神通等。八即通",
    "T35n1735_056:0924c26": "觀佛遍。九即種種成正覺。十即隨種種眾生",
    "T35n1735_056:0924c27": "心樂。後趣求可知。第二向海雲下見敬諮問。",
    "T35n1735_056:0924c28": "於中三。初設敬。次自陳發心可知。後而",
    "T35n1735_056:0924c29": "未知下諮問法要。於中言願輪者。願窮三",
    "T35n1735_056:0925a01": "際無有終始。故對生死以立輪名。餘文自",
    "T35n1735_056:0925a02": "顯。第三時海雲下讚示法界。於中二。先讚",
    "T35n1735_056:0925a03": "法器。後正授法。前中三。先本問。以發心者",
    "T35n1735_056:0925a04": "難故若不發心不堪授法。非法器故。次",
    "T35n1735_056:0925a05": "善財下答。非虛妄故。後海雲言善男子若諸",
    "T35n1735_056:0925a06": "下正讚。於中二。先讚因緣難具故。發者為",
    "T35n1735_056:0925a07": "希。後發菩提心者下。顯發心相勝故。發者",
    "T35n1735_056:0925a08": "難得。今初。先友讚。後要得下順讚。事友為",
    "T35n1735_056:0925a09": "緣餘皆是因。通有十句。初句為總。即宿植",
    "T35n1735_056:0925a10": "普賢法門成種性故。二具真下別。初得真",
    "T35n1735_056:0925a11": "如三昧智光。名具真實道。此即了心寂照",
    "T35n1735_056:0925a12": "生佛德故。餘可知。二顯發心相中有十一",
    "T35n1735_056:0925a13": "句。前五即大慈悲心。初二總餘三別。次四",
    "T35n1735_056:0925a14": "深心修行大願盡空界故。後二直心不",
    "T35n1735_056:0925a15": "違法性證果智故。又此十心多同治地自",
    "T35n1735_056:0925a16": "分十心。恐繁不會。第二善男子我住下正",
    "T35n1735_056:0925a17": "授法要。謂觀法海覩佛聞法。次前念佛",
    "T35n1735_056:0925a18": "而明此者。顯聞法弘傳次為要故。於中二。",
    "T35n1735_056:0925a19": "先明修觀。後善男子我作是下觀成利益。",
    "T35n1735_056:0925a20": "前中二。先託事顯詮。二善男子我思惟下",
    "T35n1735_056:0925a21": "欲忘詮求旨。今初。先總標。言十二年者。",
    "T35n1735_056:0925a22": "一紀已周。表過十千劫已入第二住故。亦",
    "T35n1735_056:0925a23": "表總觀菩薩十二住十二入故。後所謂下別",
    "T35n1735_056:0925a24": "顯皆託事表法。智海十義如十地說。今是",
    "T35n1735_056:0925a25": "悲海。二忘詮求旨為見佛親因。可知。第二",
    "T35n1735_056:0925a26": "觀成利益中二。先明見佛。後得聞法。今初。",
    "T35n1735_056:0925a27": "即見法界無礙依正。於中先見依後見正。",
    "T35n1735_056:0925a28": "前中三。一總標體相。以深觀心海法海。",
    "T35n1735_056:0925a29": "則心華行華自然敷榮。無漏性德無不備故。",
    "T35n1735_056:0925b01": "二百萬阿修羅下外相為嚴。三此大蓮華下",
    "T35n1735_056:0925b02": "舉因顯勝。第二我時見彼下明見正報。謂",
    "T35n1735_056:0925b03": "心行既敷。則本覺如來忽然現故。於中先明",
    "T35n1735_056:0925b04": "德相圓備。後又念下因圓用廣可知。第二時",
    "T35n1735_056:0925b05": "此如來下明得聞法。所以海中說者。表",
    "T35n1735_056:0925b06": "從悲智海之所流故。於中三初演說。次受",
    "T35n1735_056:0925b07": "持。後轉授。今初先總標。普眼者詮普法故。",
    "T35n1735_056:0925b08": "普詮諸法故。得此法者。一法之中見一切",
    "T35n1735_056:0925b09": "故。後開示下別顯所詮可知。二我從於彼",
    "T35n1735_056:0925b10": "下明受持。於中二。先總顯所持法多。以是",
    "T35n1735_056:0925b11": "一多相即無盡法門故。後善男子下別顯持",
    "T35n1735_056:0925b12": "多之相。於中先標長時。千二百歲表義同",
    "T35n1735_056:0925b13": "十二年。後於日日下別顯能持所持有十種",
    "T35n1735_056:0925b14": "持。初一聞持餘皆義持。二契本寂智方能入",
    "T35n1735_056:0925b15": "故。三於一義中旋轉無量故能普入。四地地",
    "T35n1735_056:0925b16": "義殊。故能分別。五威力者普攝在懷故。若",
    "T35n1735_056:0925b17": "約所詮明攝。即以威力攝諸眾生。同九",
    "T35n1735_056:0925b18": "地中威德陀羅尼說。六如華開引果。今開",
    "T35n1735_056:0925b19": "發於教引於果故。又華開見實以為莊嚴。",
    "T35n1735_056:0925b20": "今開發言教見其旨故。七可知。八如空無",
    "T35n1735_056:0925b21": "相而包含一切。顯明妙理示法相故。九以",
    "T35n1735_056:0925b22": "多智光聚於一法。則義理增廣故。十若海",
    "T35n1735_056:0925b23": "含十德各辨析故。諸持經者應倣此文。第",
    "T35n1735_056:0925b24": "三若有眾生下明其轉授可知。第四善男子",
    "T35n1735_056:0925b25": "我唯下謙己推勝。謙己結前推勝進後。我",
    "T35n1735_056:0925b26": "唯一海豈得與彼同年者哉。第五善男子從",
    "T35n1735_056:0925b27": "此下指示後友。六十由旬者。修六度行淨",
    "T35n1735_056:0925b28": "六根故。聚落名海岸者。是往楞伽山之道。",
    "T35n1735_056:0925b29": "次南海北岸故。然楞伽梵言。此云難往。又",
    "T35n1735_056:0925c01": "含四義。一種種寶性所成莊嚴殊妙故。二",
    "T35n1735_056:0925c02": "有大光明映日月故。三高顯寬廣故。四",
    "T35n1735_056:0925c03": "伽王等居。佛復於此開化群生。作勝益事",
    "T35n1735_056:0925c04": "故。然體即是寶具斯四義。名無上寶存以",
    "T35n1735_056:0925c05": "梵音。此山居海之中四面無門。非得通者",
    "T35n1735_056:0925c06": "莫往。故云難往。表修行之住。是入智海",
    "T35n1735_056:0925c07": "絕四句。離分別之道故。比丘善住者身住",
    "T35n1735_056:0925c08": "虛空故。表此住中觀一切法如虛空無處",
    "T35n1735_056:0925c09": "所故。亦比丘者。入道未久宜依僧故。又初",
    "T35n1735_056:0925c10": "念佛次聞法今依僧。修三寶吉祥為所依",
    "T35n1735_056:0925c11": "故。第六時善財下戀德禮辭。第三善住比丘",
    "T35n1735_056:0925c12": "寄修行住。文亦具六。一依教趣求中二。先",
    "T35n1735_056:0925c13": "念前友教有十句。初一通念示教人法。次",
    "T35n1735_056:0925c14": "三念前聞佛說法事。次三思入海觀事。後三",
    "T35n1735_056:0925c15": "證理治障攝法觀修。二漸次下趣求後位",
    "T35n1735_056:0925c16": "可知。第二見此比丘下明見敬諮問。於中",
    "T35n1735_056:0925c17": "三。初見。次時善財童子下敬。三作如是言下",
    "T35n1735_056:0925c18": "諮問。於中二。先自陳發心。後而未知下正",
    "T35n1735_056:0925c19": "陳請問。於中二十句問。文分為三。初十",
    "T35n1735_056:0925c20": "句總問。於法起行故。佛法言通一切行法。",
    "T35n1735_056:0925c21": "於中淨治者對治淨故。深淨者契理遍淨",
    "T35n1735_056:0925c22": "故。餘可知。二我聞下結前請後。欲顯後問",
    "T35n1735_056:0925c23": "異前問故。三菩薩云何不捨見佛下。十句別",
    "T35n1735_056:0925c24": "問行起勝用故。十句中所行各別。於中初",
    "T35n1735_056:0925c25": "三句明不離三寶行。次二句不捨二利",
    "T35n1735_056:0925c26": "行。次二句攝佛依正行。次一句悲智無住行。",
    "T35n1735_056:0925c27": "後二句攝法證入行。皆言不捨者。無暫",
    "T35n1735_056:0925c28": "捨離故。第三時善住下稱讚授法。於中二。",
    "T35n1735_056:0925c29": "先讚後授。前中佛法是總。一切智法約智。",
    "T35n1735_056:0926a01": "然唯局果。自然者法約性通果及因。後善",
    "T35n1735_056:0926a02": "男子我已下。授法中二。先總標所得二若",
    "T35n1735_056:0926a03": "來若去下別示其相。今初。無礙有二義。一",
    "T35n1735_056:0926a04": "智慧於境無礙。以證無障礙法界故。二神",
    "T35n1735_056:0926a05": "通於作用無礙由內證故。所以次前明此",
    "T35n1735_056:0926a06": "法者。聞法受持。意令於境無障礙故。顯",
    "T35n1735_056:0926a07": "此住中善觀眾生等十種界故。二別示其",
    "T35n1735_056:0926a08": "相中二。先明修習得法。由一切威儀順法",
    "T35n1735_056:0926a09": "思修。故能獲得。言究竟無礙者。若事若理",
    "T35n1735_056:0926a10": "無少礙故。後得此智下顯法功用。於中三。",
    "T35n1735_056:0926a11": "初通明智用無礙。次何以下總相徵釋。三",
    "T35n1735_056:0926a12": "善男子我以下別明通用。今初。有十二句。",
    "T35n1735_056:0926a13": "初一他心。次四兼三明。謂現未劫事含漏",
    "T35n1735_056:0926a14": "盡故。次四三業化物。次二知時。一知時分。",
    "T35n1735_056:0926a15": "二知流轉。案俱舍論。時之極少名一剎那。",
    "T35n1735_056:0926a16": "百二十剎那名一怛剎那。六十怛剎那名一",
    "T35n1735_056:0926a17": "臘縛。臘縛即是羅婆。三十羅婆為一牟呼栗",
    "T35n1735_056:0926a18": "多。牟呼栗多即是須臾。三十須臾為一晝夜。",
    "T35n1735_056:0926a19": "言時分者。西域記第二云。五牟呼栗多為",
    "T35n1735_056:0926a20": "一時。六時合成一日一夜。亦有處說。晝夜初",
    "T35n1735_056:0926a21": "分時等。又黑分白分六時四時等。又準仁王",
    "T35n1735_056:0926a22": "經。九百生滅為一剎那。九十剎那為一念。",
    "T35n1735_056:0926a23": "此則剎那非時極促。以剎那之中生滅唯佛",
    "T35n1735_056:0926a24": "智知故。小乘中略而不說。後一即神足通。",
    "T35n1735_056:0926a25": "二總相徵釋。以不住不作故無礙也。三別",
    "T35n1735_056:0926a26": "明通用多顯神足通十八變相。且分為三。",
    "T35n1735_056:0926a27": "初於空現變。二或一念下十方遍供。三如是",
    "T35n1735_056:0926a28": "一切下現形益物。並可知。言十八變者。一",
    "T35n1735_056:0926a29": "於空行住等即所作自在。二或隱。三或顯。",
    "T35n1735_056:0926b01": "四或現一身即卷。五或現多身即舒。六穿",
    "T35n1735_056:0926b02": "度下往來。七入地下轉變。八遍身下熾然。九",
    "T35n1735_056:0926b03": "或時下振動。十或時以手下。即眾像入身。",
    "T35n1735_056:0926b04": "以高大故。十一或現燒下放大光明。皆悉",
    "T35n1735_056:0926b05": "廣大彌覆十方。成上放光起下遍滿。十二",
    "T35n1735_056:0926b06": "或一念下遍滿。十三一一佛下顯示。十四一",
    "T35n1735_056:0926b07": "一如來所有宣說下。施他辯才。由能受持",
    "T35n1735_056:0926b08": "故。十五如是一切下施他安樂。菩提為真",
    "T35n1735_056:0926b09": "樂故。十六彼諸世界下所往同類。十七若",
    "T35n1735_056:0926b10": "有眾生親近下。施他憶念。十八由總具無",
    "T35n1735_056:0926b11": "作通力。故能伏他神通。三段之中具矣。第四",
    "T35n1735_056:0926b12": "善男子下謙己推勝。於中先謙己知一一",
    "T35n1735_056:0926b13": "念遍往故云速疾。現形益物為成就眾生。",
    "T35n1735_056:0926b14": "後如諸菩薩下仰推勝進。而皆明戒者。意",
    "T35n1735_056:0926b15": "顯上得無礙解脫。皆由持別解脫戒為依",
    "T35n1735_056:0926b16": "地故。非戒不能修治心故。有二十句。初",
    "T35n1735_056:0926b17": "十一句明具勝德戒。一本為益生故。二自",
    "T35n1735_056:0926b18": "行勝故。三具二利故。上三異小。四道共故。",
    "T35n1735_056:0926b19": "五無能令不持故。六定共故。七不失行本",
    "T35n1735_056:0926b20": "故。八順法不謗故。毘盧遮那經第六云。有",
    "T35n1735_056:0926b21": "四根本罪。乃至活命。亦不應犯。謂一謗法。",
    "T35n1735_056:0926b22": "二捨菩提心。三慳吝。四惱害眾生。今此七",
    "T35n1735_056:0926b23": "八不犯初二。無損無濁不犯後二。九緣果",
    "T35n1735_056:0926b24": "智故。十稱法性故。十一般若相應故不住",
    "T35n1735_056:0926b25": "三界。次六句明離過戒。一無過失。謂不自",
    "T35n1735_056:0926b26": "貢高言我能持戒。見破戒人亦不輕毀。令",
    "T35n1735_056:0926b27": "愧恥故。二不損惱。謂不因於戒學呪術",
    "T35n1735_056:0926b28": "等損眾生。故。三無缺犯。謂具足受持十善",
    "T35n1735_056:0926b29": "業道及威儀故。四無雜穢。不著邊見故。",
    "T35n1735_056:0926c01": "五無慳貪濁不現異相彰有德故。六無",
    "T35n1735_056:0926c02": "悔恨。謂不作重罪不行諂詐故。後三顯",
    "T35n1735_056:0926c03": "清淨戒。一忘能所持究竟淨故。二不染六",
    "T35n1735_056:0926c04": "塵故。三無心垢故。第五善男子從此下。指",
    "T35n1735_056:0926c05": "示後友。即生貴住善友。國名達里鼻茶。",
    "T35n1735_056:0926c06": "此云消融。謂從聖教生消謬解故。城名自",
    "T35n1735_056:0926c07": "在。於三世佛法了知修習得圓滿故。言有",
    "T35n1735_056:0926c08": "人者。晉經云。彼有良醫名彌伽者。此翻為",
    "T35n1735_056:0926c09": "雲。演輪字門含潤雨法故。以三世聖教法",
    "T35n1735_056:0926c10": "雲雨一切故。第六禮辭可知(已下六十三經)第四",
    "T35n1735_056:0926c11": "彌伽寄生貴住。亦具六分。第一依教趣求",
    "T35n1735_056:0926c12": "中二。先念前友教。十句初總。即前所得法",
    "T35n1735_056:0926c13": "門。深信已下皆別起觀修。文顯可知。後漸",
    "T35n1735_056:0926c14": "次下趣求後友。第二乃見其人下。見敬諮問",
    "T35n1735_056:0926c15": "中三。初見次敬。後而作下諮問。於中二。先",
    "T35n1735_056:0926c16": "自陳發心。後而我下正問。有十二句。初二",
    "T35n1735_056:0926c17": "句總。餘十句別。釋通橫竪。橫釋可知。竪配",
    "T35n1735_056:0926c18": "十地。一證發心故不退。二不誤犯故。三",
    "T35n1735_056:0926c19": "得禪定故。四精進故。五入俗故須總持。",
    "T35n1735_056:0926c20": "六般若現故。七權實雙行為甚深義。得觀察",
    "T35n1735_056:0926c21": "智慧地故。具足辯才。八無功用方為正念。",
    "T35n1735_056:0926c22": "九力增上故。十智增上故。第三爾時彌伽",
    "T35n1735_056:0926c23": "下。稱讚授法中二。先稱讚法器。後授己法",
    "T35n1735_056:0926c24": "門。前中二。初審定。二彌伽遽即下敬讚。於",
    "T35n1735_056:0926c25": "中二。先敬。後然後起立下讚。今初。所以師",
    "T35n1735_056:0926c26": "禮資者。以菩提心是佛因故。能廣出生諸",
    "T35n1735_056:0926c27": "功德故。故法界無差別論云。敬禮菩提心",
    "T35n1735_056:0926c28": "者。如人禮白分初月不禮滿月。以希現",
    "T35n1735_056:0926c29": "故。滿月由此故。又發心畢竟二不別。如",
    "T35n1735_056:0927a01": "是二心先心難。是故我禮初發心人。況未",
    "T35n1735_056:0927a02": "說法未定為師。後授己法方升本座。不",
    "T35n1735_056:0927a03": "乖重法。前諸知識而不爾者。為僧敬俗事",
    "T35n1735_056:0927a04": "不便故。後讚中二。先讚發心。後善男子應",
    "T35n1735_056:0927a05": "知菩薩下。讚其求友。前中二。初總讚。二善男",
    "T35n1735_056:0927a06": "子若有下別讚。於中三。初有十句因德深",
    "T35n1735_056:0927a07": "廣。斯德終成功歸初發。而汝能發是謂希",
    "T35n1735_056:0927a08": "奇。其相多同初發心品。此中亦具深直悲",
    "T35n1735_056:0927a09": "心。可以意得。次則為一切下十王敬護。後則",
    "T35n1735_056:0927a10": "今一切眾生界下。外益眾生。第二讚求友",
    "T35n1735_056:0927a11": "中。以菩薩難遇而能求能遇。故知善財是",
    "T35n1735_056:0927a12": "深法器。亦預誡求友之心故。解脫處歷十",
    "T35n1735_056:0927a13": "二年。不生疲厭。於中二。初總讚機應難得。",
    "T35n1735_056:0927a14": "二菩薩為下別讚善友。於中二。先法後喻。",
    "T35n1735_056:0927a15": "有十三喻。初二喻恃怙。次四喻拯濟。次君",
    "T35n1735_056:0927a16": "喻依處。餘喻救護。第二彌伽如是讚歎下。",
    "T35n1735_056:0927a17": "授己法門中二。先現通益物。令其目覩。後",
    "T35n1735_056:0927a18": "彌伽於是還升下。升座說授令其聽聞。今",
    "T35n1735_056:0927a19": "初。言輪字品莊嚴法門者。賢首引日照三",
    "T35n1735_056:0927a20": "藏解云。輪有多義。一約字相。楞伽中云。字",
    "T35n1735_056:0927a21": "輪圓滿猶如象迹等。二約所詮。盡理圓備",
    "T35n1735_056:0927a22": "如輪滿足。三約用。謂妙音陀羅尼有轉授",
    "T35n1735_056:0927a23": "義滅惑義。如法輪等。即輪字教法詮示莊嚴。",
    "T35n1735_056:0927a24": "此釋已佳。今更依毘盧遮那經第五。別有字",
    "T35n1735_056:0927a25": "輪品。彼經云。是遍一切處法門。謂菩薩若住",
    "T35n1735_056:0927a26": "此字輪法門。始從初發妙菩提心。乃至成",
    "T35n1735_056:0927a27": "佛。於是中間。所有一切自利利他種種事業。",
    "T35n1735_056:0927a28": "皆得成就。如是初阿(上)字。即是菩提之心。",
    "T35n1735_056:0927a29": "若觀此字而與相應。即同毘盧遮那法身之",
    "T35n1735_056:0927b01": "體。謂此阿(上)字輪。猶如孔雀尾輪。光明圍",
    "T35n1735_056:0927b02": "繞行者而住其中。即是住於佛位。又阿(平聲長呼)",
    "T35n1735_056:0927b03": "娑嚩三字總攝三部。阿字如來部。娑字蓮華",
    "T35n1735_056:0927b04": "部。嚩字金剛部隨一部中皆有五字。所謂",
    "T35n1735_056:0927b05": "字輪者。從此輪轉而生諸字輪。是生義。",
    "T35n1735_056:0927b06": "如從阿菩提字即轉生四字。謂一阿字(上聲長呼)",
    "T35n1735_056:0927b07": "是修行輪。既已發心必修諸行。二闇字是",
    "T35n1735_056:0927b08": "成菩提輪。既修行已必證菩提。三噁字是大",
    "T35n1735_056:0927b09": "寂滅涅槃輪。即菩提所至。四惡字(長呼)是方便",
    "T35n1735_056:0927b10": "輪。而阿字當中四字繞之。從下次第右旋",
    "T35n1735_056:0927b11": "亦如輪相。舉一為例。餘字準之。若行者如",
    "T35n1735_056:0927b12": "是了達。則能入陀羅尼門。旋轉無礙故名",
    "T35n1735_056:0927b13": "字輪品。種種布列員位故名莊嚴。餘如",
    "T35n1735_056:0927b14": "彼釋。其字下深義。至眾藝中當廣分別。所",
    "T35n1735_056:0927b15": "以次前而辨斯者。前無礙解脫即無相智光。",
    "T35n1735_056:0927b16": "今將入俗兼存有無。寄字表義。又為總",
    "T35n1735_056:0927b17": "持令不失故。既為醫人亦以字輪消伏",
    "T35n1735_056:0927b18": "障故。聖教中生宜持字故。第二升座說授。",
    "T35n1735_056:0927b19": "妙音陀羅尼者標名。能分別下顯用。此妙",
    "T35n1735_056:0927b20": "音持即前輪字法門。然字即四十二字。音即",
    "T35n1735_056:0927b21": "十四音。謂哀阿億伊等。以十四音遍入諸",
    "T35n1735_056:0927b22": "字故。出字無盡。若於音窮妙。則善萬類之",
    "T35n1735_056:0927b23": "言究聲明之論耳。二處互舉理實相成。第",
    "T35n1735_056:0927b24": "四善男子我唯下。謙己推勝中二。先謙己",
    "T35n1735_056:0927b25": "結前。言光明者智鑒妙音故。後如諸下仰",
    "T35n1735_056:0927b26": "推勝進。別有十四句。前四可知。五詮深密",
    "T35n1735_056:0927b27": "故。六無餘說故。七法融時法故。八勝故。九勝",
    "T35n1735_056:0927b28": "中勝故。次三可知。十三十四即前所得。而言",
    "T35n1735_056:0927b29": "際者窮理盡性故。第五善男子從此下指",
    "T35n1735_056:0927c01": "示後友。住林者方便具足住。眾德建立故。年",
    "T35n1735_056:0927c02": "耆德艾事長於人。故稱長者。於其身內現",
    "T35n1735_056:0927c03": "無邊佛境。定用自在故名解脫。表此住位所",
    "T35n1735_056:0927c04": "修善根。皆為度脫一切眾生。乃至今證大",
    "T35n1735_056:0927c05": "涅槃故。第五解脫長者。寄具足方便住分",
    "T35n1735_056:0927c06": "六。初依教趣求中二。先思念前教於中亦",
    "T35n1735_056:0927c07": "二。初十一句思修前法。初總餘別。後誓願堅",
    "T35n1735_056:0927c08": "固下顯修之益。二漸次下趣求後友。十二",
    "T35n1735_056:0927c09": "年者。昔云自分勝進。各修六度故。亦顯遍",
    "T35n1735_056:0927c10": "觀十二住故。亦表不住十二緣故。故云",
    "T35n1735_056:0927c11": "遊行。若不住緣則得解脫故。下云得見。",
    "T35n1735_056:0927c12": "第二既得見已下見敬諮問中三。初明見敬。",
    "T35n1735_056:0927c13": "而自慶者。希望多年故。二聖者我已下自陳",
    "T35n1735_056:0927c14": "發心中。先總。後為欲下別陳發心之相。於",
    "T35n1735_056:0927c15": "中三。初欲上窮佛境。二為欲聞一切下。欲",
    "T35n1735_056:0927c16": "罄盡法源。三為欲與一切下。欲齊菩薩行。",
    "T35n1735_056:0927c17": "亦僧寶境。文並可知。三聖者我今下方陳",
    "T35n1735_056:0927c18": "請問。於中亦三。初結前生後。謂結前發心",
    "T35n1735_056:0927c19": "之相。便為請問之端故云以如是心至聖者",
    "T35n1735_056:0927c20": "所。二我聞聖者下讚能誘誨。三唯願聖者下。",
    "T35n1735_056:0927c21": "請說所疑。第三時解脫下。正示法界分二。",
    "T35n1735_056:0927c22": "初入定默示。後出定言答。前中所以此中",
    "T35n1735_056:0927c23": "入定示者。亦顯此位定增上故。文中三。初",
    "T35n1735_056:0927c24": "彰入定因緣。宿善為因表自修故。後二為",
    "T35n1735_056:0927c25": "緣主佛威力表本覺故。文殊念力顯信智",
    "T35n1735_056:0927c26": "故。已彰善財因文殊故。二即入下舉定名",
    "T35n1735_056:0927c27": "體。謂普攝諸剎在於身中。由唯心之智",
    "T35n1735_056:0927c28": "稱性總持。令如體用旋轉無礙。故以為名。",
    "T35n1735_056:0927c29": "三入此三昧下明定業用。即普攝等義。於",
    "T35n1735_056:0928a01": "中三。初總明普攝。次種種形下別彰廣多。",
    "T35n1735_056:0928a02": "三彼諸如來所有言下。令善財聞見。第二爾",
    "T35n1735_056:0928a03": "時解脫下。出定言告中四。一明起定二告善",
    "T35n1735_056:0928a04": "財下示定名體。名如來無礙莊嚴者。總有",
    "T35n1735_056:0928a05": "五義。一一切如來各具一切無礙莊嚴。二一",
    "T35n1735_056:0928a06": "一如來互遍無礙。三一切如來莊嚴。悉入",
    "T35n1735_056:0928a07": "長者之身。四長者徹見十方佛海。五長者智",
    "T35n1735_056:0928a08": "持不以為礙故。無礙言兼得旋持。不違上",
    "T35n1735_056:0928a09": "文經家所序。三善男子我入出下明定業用。",
    "T35n1735_056:0928a10": "四善男子我見如是下彰定體相。即無來去",
    "T35n1735_056:0928a11": "唯心觀故。所以次前顯此定者。唯心之觀",
    "T35n1735_056:0928a12": "亦其要故。亦顯此位知眾生界無量無邊皆",
    "T35n1735_056:0928a13": "心現故。於中二。一結前所見體無來往。二",
    "T35n1735_056:0928a14": "我若欲見下廣顯隨心見佛體相。於中",
    "T35n1735_056:0928a15": "四。一明隨心念佛諸佛現前。二然彼如來",
    "T35n1735_056:0928a16": "下。正顯唯心念佛觀體。三善男子當知下。",
    "T35n1735_056:0928a17": "以唯心觀遍該萬法。四是故善男子下結",
    "T35n1735_056:0928a18": "勸修學令證唯心。初中既了境唯心。了心",
    "T35n1735_056:0928a19": "即佛故。隨所念無非佛矣。何難見哉。二",
    "T35n1735_056:0928a20": "觀體中。初總明相無來往。知一切下釋其",
    "T35n1735_056:0928a21": "所由。所以上言普見諸佛又無來去。其故何",
    "T35n1735_056:0928a22": "耶。了彼相虛唯心現故。於中前別顯。後結",
    "T35n1735_056:0928a23": "成。別中文有四對。意含通別。謂通顯唯心。",
    "T35n1735_056:0928a24": "喻無來往。別喻唯心。兼明不出入等。一如",
    "T35n1735_056:0928a25": "夢對。般舟三昧經云。如夢見七寶親屬歡",
    "T35n1735_056:0928a26": "樂。覺已追念不知在何處。如是念佛。此",
    "T35n1735_056:0928a27": "喻唯心所作。即有而空。故無來去。又云。如",
    "T35n1735_056:0928a28": "舍衛國有女。名曰須門。聞之心喜夜夢從",
    "T35n1735_056:0928a29": "事。覺已念之。彼不來我不往。而樂事宛然。",
    "T35n1735_056:0928b01": "當如是念佛。此正喻體無來往。但隨心",
    "T35n1735_056:0928b02": "變。二水影對中。若月滿秋空隨水而現澄",
    "T35n1735_056:0928b03": "潭。皎淨則月影圓明。水濁波騰則光昏影散。",
    "T35n1735_056:0928b04": "有水月現曾何入來。無水影空未曾出去。",
    "T35n1735_056:0928b05": "雖水中見月誰能執持。心之定散準喻思",
    "T35n1735_056:0928b06": "擇。三如幻對。如幻非實則心佛兩亡。而不",
    "T35n1735_056:0928b07": "無幻相則不壞心佛。正喻空有無礙故。即",
    "T35n1735_056:0928b08": "無來去不妨普見。見即無見常契中道。四",
    "T35n1735_056:0928b09": "如響對。以心為緣而佛響應。佛無分別以",
    "T35n1735_056:0928b10": "佛為緣。而心見佛心何去來。此但總喻緣",
    "T35n1735_056:0928b11": "成之義。後結成唯心故。無量壽觀經云。是心",
    "T35n1735_056:0928b12": "是佛是心作佛。諸佛正遍知海從心想生。般",
    "T35n1735_056:0928b13": "舟三昧經結云。自念佛從何所來。我亦無",
    "T35n1735_056:0928b14": "所至。我所念即見。心作佛心。自見心是佛",
    "T35n1735_056:0928b15": "心。是我心見佛。上方攝境歸心。下又拂云。心",
    "T35n1735_056:0928b16": "不自知心。心不自見心。心有想為癡。無想",
    "T35n1735_056:0928b17": "即泥洹。是法無可示者。皆念所為。設有念",
    "T35n1735_056:0928b18": "亦了無所有空耳。此即喻中意已具矣。第三",
    "T35n1735_056:0928b19": "心該萬法。謂非但一念佛。觀由於自心。菩",
    "T35n1735_056:0928b20": "薩萬行佛果體用。亦不離心。如有偈云。諸",
    "T35n1735_056:0928b21": "佛從心得解脫。心者無漏名清淨。五道鮮潔",
    "T35n1735_056:0928b22": "不受色有。稱此者成大道。第四結勸修學",
    "T35n1735_056:0928b23": "中。既萬法不離自心。但修自心萬法行備。",
    "T35n1735_056:0928b24": "亦遣愚人妄解之失。謂有計云。萬法皆心任",
    "T35n1735_056:0928b25": "之是佛。驅馳萬法豈不唐勞。故今廣明心。",
    "T35n1735_056:0928b26": "雖即佛久翳塵勞。故以萬行增修。令其瑩",
    "T35n1735_056:0928b27": "徹。又但說萬行由心。不說不修為是。又",
    "T35n1735_056:0928b28": "萬法即心修何礙心。文有十句。一如彼病",
    "T35n1735_056:0928b29": "人非杖不起。煩惱病重假善相資。二若無",
    "T35n1735_056:0928c01": "法水法芽不生。三對境忘心。即六塵不染。",
    "T35n1735_056:0928c02": "四舊善不雜新善進修。可謂堅固。五違順不",
    "T35n1735_056:0928c03": "干則坦然寬廓。六寂照內證皎然無瑕。七觸",
    "T35n1735_056:0928c04": "境了如無不鑒達。八六自在王性同於佛。",
    "T35n1735_056:0928c05": "開塵發用知見分明。九與佛同如體周法",
    "T35n1735_056:0928c06": "界。十以調生十力察獲疎遺。如是修心則",
    "T35n1735_056:0928c07": "圓前佛法。第四善男子我唯下謙己推勝。",
    "T35n1735_056:0928c08": "不住涅槃際生下。當知餘文相顯。第五從",
    "T35n1735_056:0928c09": "此下指示後友。閻浮提畔者。此洲南際表",
    "T35n1735_056:0928c10": "將隣不退。故亦云所得。般若六度後邊故。",
    "T35n1735_056:0928c11": "摩利伽羅。晉經譯為莊嚴。比丘海幢者。業用",
    "T35n1735_056:0928c12": "深廣而高出故。正心不動如海最高勝故。",
    "T35n1735_056:0928c13": "第六海幢寄正心住。文但有五。初念教趣",
    "T35n1735_056:0928c14": "求文顯可知。第二乃見其人下。見敬諮問",
    "T35n1735_056:0928c15": "中二。先見敬。後善財童子讚言下諮問。今",
    "T35n1735_056:0928c16": "初。小異前來。謂便見其入定體用。即同前",
    "T35n1735_056:0928c17": "文正示法界下諸夜神類多如是。文中有",
    "T35n1735_056:0928c18": "五。一見入定相。二覩定勝用。三瞻敬證入。",
    "T35n1735_056:0928c19": "四所經時分。五覩從定起。今初。此通二定。",
    "T35n1735_056:0928c20": "一即滅受想定。謂無別思覺。七轉已息唯",
    "T35n1735_056:0928c21": "第八識持身定。前加行誓願力故。令於定",
    "T35n1735_056:0928c22": "身起諸業用。若圓教中融攝法界。自在無",
    "T35n1735_056:0928c23": "礙故。業用無方未曾起念。是以六地能入",
    "T35n1735_056:0928c24": "滅定。而起通用住似地故。淨名云。不起",
    "T35n1735_056:0928c25": "滅定而現諸威義。正當此也。二者即第四",
    "T35n1735_056:0928c26": "禪。以起用多依彼故。四禪無出入息。亦無",
    "T35n1735_056:0928c27": "覺觀。內淨喜樂諸思覺故。通表此位心定",
    "T35n1735_056:0928c28": "不動故。又經行地側。是動之所。而滅思",
    "T35n1735_056:0928c29": "覺者。表即動而寂故。而言側者不住行",
    "T35n1735_056:0929a01": "故。二從其足下見定業用中二。先別明身",
    "T35n1735_056:0929a02": "分作用處別。後海幢比丘又於其身下。總",
    "T35n1735_056:0929a03": "顯毛孔光明業用。今初。總十四處作用不同。",
    "T35n1735_056:0929a04": "總相而明。從下至上漸漸增勝。別則各表不",
    "T35n1735_056:0929a05": "同。一足出長者等者。足有二義。一最初故。多",
    "T35n1735_056:0929a06": "顯施行萬行首故。二行住義長者行之長故。",
    "T35n1735_056:0929a07": "居士得安處故。婆羅門淨行故。成就菩提",
    "T35n1735_056:0929a08": "是利行故。二膝出剎帝利等者。土田帝主屈",
    "T35n1735_056:0929a09": "申自在故。行由於膝故出淨行。次前二",
    "T35n1735_056:0929a10": "攝故。說愛語同事。三腰出仙人者。腰謂臍",
    "T35n1735_056:0929a11": "輪之下。氣海之間是吐故納新。出仙之所",
    "T35n1735_056:0929a12": "故。梵本云那髀曼陀羅。此云臍輪。四脇",
    "T35n1735_056:0929a13": "出龍者是旁生故。五於胸德相出脩羅",
    "T35n1735_056:0929a14": "者。胸是能生能滅憍慢幻術之所故。又明",
    "T35n1735_056:0929a15": "德相能降魔故。六背出二乘者。背大乘故。",
    "T35n1735_056:0929a16": "七肩出夜叉等者。肩是可畏勇力之所故。",
    "T35n1735_056:0929a17": "又是荷負之所故。為守護業。八腹出緊那",
    "T35n1735_056:0929a18": "羅等者。鼓腹絃歌音樂之所故。九面門出",
    "T35n1735_056:0929a19": "輪王者。布十善令向佛法故。十目出日輪",
    "T35n1735_056:0929a20": "目。等日照故。十一眉間出帝釋者。於地",
    "T35n1735_056:0929a21": "居中最尊勝故。中道般若化眾生故。令",
    "T35n1735_056:0929a22": "離五欲得淨法故。十二額出梵王者。梵王",
    "T35n1735_056:0929a23": "超欲故。次於眉上。又是稽顙請法之所故。",
    "T35n1735_056:0929a24": "十三頭出菩薩者最上首故。說十度行並顯",
    "T35n1735_056:0929a25": "可知。十四頂出佛者。尊極無上故。文中三。",
    "T35n1735_056:0929a26": "初總顯所出身語之相。次所謂下別彰法",
    "T35n1735_056:0929a27": "雨不同。後如是下一句總結。就別彰法雨",
    "T35n1735_056:0929a28": "中。總有三十二種。前十二法雨為菩薩。餘",
    "T35n1735_056:0929a29": "為雜類。今初。一普知平等法雨者。略有三",
    "T35n1735_056:0929b01": "等。一始覺同本。無始本之異故。二等諸佛",
    "T35n1735_056:0929b02": "故。三生佛一性故。得此三等則轉成妙覺。",
    "T35n1735_056:0929b03": "二普門法雨者下。十法雨即十住者。圓教位",
    "T35n1735_056:0929b04": "中十住位滿。便成佛故。此前更無別位。此",
    "T35n1735_056:0929b05": "約以位攝位非一乘宗。餘無此說。然此十",
    "T35n1735_056:0929b06": "法皆是勸學。十法已住自分勸勝進故。普門",
    "T35n1735_056:0929b07": "即三世等。十種智慧勸佛灌頂。令其進修。",
    "T35n1735_056:0929b08": "下皆倣此。三令普學法王善巧等為莊嚴",
    "T35n1735_056:0929b09": "故。四令學知剎動剎等。皆無能壞最高出",
    "T35n1735_056:0929b10": "故。五令學說一即多說多即一等。十種廣",
    "T35n1735_056:0929b11": "大深法故名海藏。六令學一切法無相無",
    "T35n1735_056:0929b12": "體等。既一切皆然名普境界。七知眾生無",
    "T35n1735_056:0929b13": "邊。乃至知眾生無自性。皆是自性門。以無",
    "T35n1735_056:0929b14": "邊等亦入自性故。八了知圓滿三世佛法。",
    "T35n1735_056:0929b15": "皆是隨順世間故。九遍觀察眾生界等為",
    "T35n1735_056:0929b16": "悲愍故。十誦習多聞虛閑寂靜。近善知識",
    "T35n1735_056:0929b17": "等皆為積集包藏於法行故。創治心地故",
    "T35n1735_056:0929b18": "名新學。十一令其勤供養佛。主導世間為",
    "T35n1735_056:0929b19": "攝眾生。若作十地等釋類可思準。十二即",
    "T35n1735_056:0929b20": "十信菩薩。令普緣如來及普賢無盡境界。而",
    "T35n1735_056:0929b21": "生信心。分明現前進入位故。後為色界下。",
    "T35n1735_056:0929b22": "二十法雨。普為人天雜類。一總為色界眾",
    "T35n1735_056:0929b23": "生捨外住內。令得心境無礙故曰普門。",
    "T35n1735_056:0929b24": "二偏語初禪。以宿習多慈而偏己眷屬。今",
    "T35n1735_056:0929b25": "令慈普含福無窮。三即他化自在天轉世",
    "T35n1735_056:0929b26": "自在。生十力自在。四就他化中分出魔眾。",
    "T35n1735_056:0929b27": "魔好摧他自高。今令得慈心法幢摧其邪",
    "T35n1735_056:0929b28": "慢。五隨念化樂但污自心故。轉令淨念。六",
    "T35n1735_056:0929b29": "雖於世樂知足宜生出世之意。七世樂時",
    "T35n1735_056:0929c01": "時稱快。不及法喜之歡。八地居之極羨空",
    "T35n1735_056:0929c02": "居為勝。不及福智嚴法性空。九夜叉性多",
    "T35n1735_056:0929c03": "暴害。故令歡喜於含生。此約對治明喜。前",
    "T35n1735_056:0929c04": "夜摩天約隨便宜。十以彼善奏樂音。上德",
    "T35n1735_056:0929c05": "聲聞亦為摧壞。今令得金剛智。無所不摧",
    "T35n1735_056:0929c06": "無不圓滿。十一彼恃大身而生憍慢。令",
    "T35n1735_056:0929c07": "見法身稱法界境。十二彼以淨眼觀海。意",
    "T35n1735_056:0929c08": "欲吞龍。令以慈眼智光遍照機感。十三",
    "T35n1735_056:0929c09": "隨彼善歌。令得即空涉有殊勝世智。十四",
    "T35n1735_056:0929c10": "人王著樂故偏對治。十五龍多恚毒故為說",
    "T35n1735_056:0929c11": "喜。有熱沙等怖。說法幢能摧。十六蟒多毒",
    "T35n1735_056:0929c12": "害。又為蟲唼食無休故。說內休毒心外苦",
    "T35n1735_056:0929c13": "休息。十七地獄眾生身受無邊苦。心念無邊",
    "T35n1735_056:0929c14": "惡。若以正念三寶為嚴。則頓脫眾苦。十八",
    "T35n1735_056:0929c15": "畜生多癡故。十九焰魔鬼卒互相怖畏。乃",
    "T35n1735_056:0929c16": "至王身。亦有熱鐵鎔銅等怖故。二十諸難",
    "T35n1735_056:0929c17": "者。所謂八難及在人間獄囚繫閉等。而多不",
    "T35n1735_056:0929c18": "安故普安慰悉令得入賢聖眾會。翻彼難",
    "T35n1735_056:0929c19": "處。後結周遍稱性用故。二總顯毛孔光明",
    "T35n1735_056:0929c20": "業用可知。上來見定相用竟。第三爾時善",
    "T35n1735_056:0929c21": "財童子一心下。瞻敬證入中十句。初句思",
    "T35n1735_056:0929c22": "人證人法界。餘句思法證法法界於中初",
    "T35n1735_056:0929c23": "一句總。謂三昧是體解脫是用。體用合明。二",
    "T35n1735_056:0929c24": "別思彼體。次二句別思彼用。一益生廣多。",
    "T35n1735_056:0929c25": "二無思普遍即用而寂故。次二句思前體用",
    "T35n1735_056:0929c26": "所因。一內智淨故。二外緣加故。後三句思",
    "T35n1735_056:0929c27": "其勝進。依前體用進益後三故。第四如是",
    "T35n1735_056:0929c28": "住下所經時分。六月六日者。第六住中滿",
    "T35n1735_056:0929c29": "第六度故。以法味資神故。身心都忘不覺",
    "T35n1735_056:0930a01": "時久。第五過此已下。明出定者所作訖故。",
    "T35n1735_056:0930a02": "第二正明諮問中二。先讚後問。今初分二。",
    "T35n1735_056:0930a03": "初標讚深勝。後以能除滅下出讚所因。由",
    "T35n1735_056:0930a04": "具此下諸因故。上云甚深廣大等。其中云",
    "T35n1735_056:0930a05": "能令增長有為樂者。不捨有為故。出有樂",
    "T35n1735_056:0930a06": "者不染有故。又上句為凡夫。次句為二乘。",
    "T35n1735_056:0930a07": "下云引發菩提。即為大器。第二聖者此三昧",
    "T35n1735_056:0930a08": "者下。正問有二問答。先問名後問用。初中",
    "T35n1735_056:0930a09": "先問後答。今初。上既修入何更問名。其猶世",
    "T35n1735_056:0930a10": "人得大王饍。雖飡勝味何必知名。答有三",
    "T35n1735_056:0930a11": "名者。初一從智立。次一雙就境智。後一雙",
    "T35n1735_056:0930a12": "融境智立名。普眼捨得者。般若之智照一",
    "T35n1735_056:0930a13": "切法故名普眼。皆無所得故云捨得。若有",
    "T35n1735_056:0930a14": "所得。不能即寂而用。以無所得即無所",
    "T35n1735_056:0930a15": "不得。菩薩無得心無罣礙。諸佛無得則得",
    "T35n1735_056:0930a16": "菩提。昔云障無不寂曰捨。理無不證曰得。",
    "T35n1735_056:0930a17": "非無此理而未造玄。二合稱中般若清淨",
    "T35n1735_056:0930a18": "故。境界清淨。清淨之境皆般若境故。三雙融",
    "T35n1735_056:0930a19": "立稱者。般若了境無境非般若。何所不嚴。",
    "T35n1735_056:0930a20": "故智論云。說智及智處俱名為般若。是則",
    "T35n1735_056:0930a21": "若般若清淨若境清淨。無二無二分無別無",
    "T35n1735_056:0930a22": "斷故。故一莊嚴一切莊嚴。名普莊嚴。及攝",
    "T35n1735_056:0930a23": "眷屬可知。二善財童子言聖者下向境界",
    "T35n1735_056:0930a24": "中。先問後答。問云唯如是者。上所目覩頗",
    "T35n1735_056:0930a25": "已修入視聽之外。更希異聞。後答中皆示",
    "T35n1735_056:0930a26": "上來之所不及。於中三。初明於器世間無",
    "T35n1735_056:0930a27": "礙。次見一切佛下於智正覺世間無礙。後大",
    "T35n1735_056:0930a28": "悲攝受下於眾生世間無礙。其中見佛亦為",
    "T35n1735_056:0930a29": "攝生故。文並可知。第三謙己推勝中。初謙",
    "T35n1735_056:0930b01": "己知一。後如諸下推勝中二。先舉彼所知。後",
    "T35n1735_056:0930b02": "而我下顯不能測。第四指示後友中。處名",
    "T35n1735_056:0930b03": "海潮者。但言有處。則猶是前國顯方便行",
    "T35n1735_056:0930b04": "不離般若故。言海潮者。謂潮所至處。顯",
    "T35n1735_056:0930b05": "方便就機不過限故。亦將入生死海以濟",
    "T35n1735_056:0930b06": "物故。能知三世佛法海故。故上法門名為",
    "T35n1735_056:0930b07": "海藏。園名普莊嚴者。約相廣有眾嚴故。",
    "T35n1735_056:0930b08": "約表以生死為園苑。萬行為莊嚴故。又文",
    "T35n1735_056:0930b09": "義相隨等莊嚴總持無漏法故。友名休捨",
    "T35n1735_056:0930b10": "者。此云意樂。亦云希望。亦云滿願。謂隨眾",
    "T35n1735_056:0930b11": "生意樂希望。得圓滿故。亦能圓滿性相法",
    "T35n1735_056:0930b12": "故。前般若了真故寄比丘。此以慈心方便",
    "T35n1735_056:0930b13": "入俗故。寄優婆夷矣(已下六十四經)第七休捨優婆",
    "T35n1735_056:0930b14": "夷寄不退住文中具六。第一依教趣求中",
    "T35n1735_056:0930b15": "二。先念前友教文有十句。前五集經者序。",
    "T35n1735_056:0930b16": "後五正陳所念可知。二漸次下趣求後友",
    "T35n1735_056:0930b17": "亦可知。第二見普莊嚴下。見敬諮問中三。",
    "T35n1735_056:0930b18": "初見次敬後諮。問前中二。先見依報殊勝。",
    "T35n1735_056:0930b19": "有十事莊嚴。一寶牆圍繞。二一切寶樹下林",
    "T35n1735_056:0930b20": "樹行列。三其地下堂閣崇麗。四一萬浴池下",
    "T35n1735_056:0930b21": "浴沼清華。五其中復有百萬陂下。映帶池流。",
    "T35n1735_056:0930b22": "六園中復有廣大下。嚴敷殿座。即別明善",
    "T35n1735_056:0930b23": "友所坐。先殿後座可知。七園中復有下羅",
    "T35n1735_056:0930b24": "以帳網先帳後網。八有百萬大光下耀以光",
    "T35n1735_056:0930b25": "明。九常雨下雨散雜嚴。十百萬天子下凡",
    "T35n1735_056:0930b26": "聖欣敬。二時休捨下明見正報端嚴。於中",
    "T35n1735_056:0930b27": "四。一正報殊常。二百千億下十方雲仰。三",
    "T35n1735_056:0930b28": "其有見此下業用難測。四爾時善財入下正",
    "T35n1735_056:0930b29": "見身儀。二往詣其所下設敬。三白言聖者",
    "T35n1735_056:0930c01": "下諮問法要。文並可知。第三休捨告言善",
    "T35n1735_056:0930c02": "男子下。稱讚授法。略無稱讚。但有正示法",
    "T35n1735_056:0930c03": "界。於中四。一舉法門體用。二窮因淺深。三",
    "T35n1735_056:0930c04": "顯果久近。四彰法名字。今初分二。先總",
    "T35n1735_056:0930c05": "舉體用名。下當顯用約不空。二善男子若",
    "T35n1735_056:0930c06": "有下別明勝用。於中三。一明益物不空用。",
    "T35n1735_056:0930c07": "先反後順。見皆不退者。顯若得方便至不",
    "T35n1735_056:0930c08": "退住故。二善男子東方下。諸佛被益用。以",
    "T35n1735_056:0930c09": "與三寶同住故。與我住皆悉不空。三善男",
    "T35n1735_056:0930c10": "子我此下引證不空。現與同住皆不退故。",
    "T35n1735_056:0930c11": "亦表方便入俗。則八萬塵勞皆成波羅蜜",
    "T35n1735_056:0930c12": "故。二窮因淺深中。先問後答。答中二。先約",
    "T35n1735_056:0930c13": "因緣答。婆樓那者。此云水也。總三十六恒",
    "T35n1735_056:0930c14": "者。近佛既多發心已久。而要言三十六者。",
    "T35n1735_056:0930c15": "顯已過前六位。位位具修六度。六六三十",
    "T35n1735_056:0930c16": "六。皆是恒沙性德故云爾耳。涅槃亦有此",
    "T35n1735_056:0930c17": "數。後善男子菩薩初發心下。約心量答。意",
    "T35n1735_056:0930c18": "顯發心稱法界故。亦等眾生。眾生亦無",
    "T35n1735_056:0930c19": "初際。從癡有愛。而菩薩發心癡愛無初。心",
    "T35n1735_056:0930c20": "亦無終故。三顯果久近中。亦先問後答。答",
    "T35n1735_056:0930c21": "中明無齊限故。不應作久近之問。文中",
    "T35n1735_056:0930c22": "三。初反釋無齊限。於中先別明二十四句。",
    "T35n1735_056:0930c23": "初八化生。次六供佛。次四嚴剎。後六持法。",
    "T35n1735_056:0930c24": "後如是略說下總顯。二欲教化調伏一切眾",
    "T35n1735_056:0930c25": "生下。順釋無齊限。亦有別有總可知。三善",
    "T35n1735_056:0930c26": "男子菩薩行普入下。總結無盡此同初地十",
    "T35n1735_056:0930c27": "無盡句。眾生無盡故。成佛無期。若爾豈都無",
    "T35n1735_056:0930c28": "成耶。因此略辨成不成義。勒為四句。一",
    "T35n1735_056:0930c29": "以向約因緣厚薄。對今無盡則有始而無",
    "T35n1735_056:0931a01": "成。此約悲門得果不捨因故。二以稱法",
    "T35n1735_056:0931a02": "界發心故。不見初相方為真成。則無始",
    "T35n1735_056:0931a03": "而有終。此約智說。三悲智合明不壞相故",
    "T35n1735_056:0931a04": "不妨始終。前後諸文其例非一。四約稱性",
    "T35n1735_056:0931a05": "之談。則無終無始故。天女云。但以世俗文",
    "T35n1735_056:0931a06": "字數故說有三世。非謂菩提有去來今。",
    "T35n1735_056:0931a07": "故下大願精進夜神云。不可以生死中長短",
    "T35n1735_056:0931a08": "劫數。分別菩薩智輪等。喻斯四句無有",
    "T35n1735_056:0931a09": "障礙。欲成即念念成。常成常不成無有障",
    "T35n1735_056:0931a10": "礙。四彰法名字先問後答。答云離憂安隱",
    "T35n1735_056:0931a11": "幢者。此有二義。一以大悲高顯所以稱幢。",
    "T35n1735_056:0931a12": "其有見者。離業惑苦不退菩提。是謂離憂",
    "T35n1735_056:0931a13": "安隱。二者即智之悲涉苦安隱。即悲之智多",
    "T35n1735_056:0931a14": "劫無憂。雙摧生死涅槃。特出凡小之外故",
    "T35n1735_056:0931a15": "名幢矣。第四謙己推勝可知。第五指示後",
    "T35n1735_056:0931a16": "友中。言海潮之處者。但約大悲攝物無",
    "T35n1735_056:0931a17": "失。受童真名故。不異前處國名那羅素",
    "T35n1735_056:0931a18": "者。此云不懶惰。動剎持剎觀剎詣剎。無休",
    "T35n1735_056:0931a19": "息故。仙人名毘目瞿沙者。梵言猶略。若具",
    "T35n1735_056:0931a20": "應云毘目多羅涅懼沙。此翻名最上無恐怖",
    "T35n1735_056:0931a21": "聲。亦云毘沙摩。此云無怖畏。烏多羅此云",
    "T35n1735_056:0931a22": "上。涅瞿婆此云出聲。二譯大同。謂常出增",
    "T35n1735_056:0931a23": "上無怖畏聲。安眾生故。彼住文云出廣大",
    "T35n1735_056:0931a24": "遍滿音。以童真清潔無漏故。寄仙人表之。",
    "T35n1735_056:0931a25": "第八毘目仙人寄童真住。六段初依教趣",
    "T35n1735_056:0931a26": "求中。初念前友教。有十二句。前二總明順",
    "T35n1735_056:0931a27": "前解行。後十依前增進勝心。前四約福。後",
    "T35n1735_056:0931a28": "六約智。第二見一大下。見敬諮問中三。",
    "T35n1735_056:0931a29": "先見次敬後諮問。今初分二。先見依報。",
    "T35n1735_056:0931b01": "樹名波吒羅者。正如此方楸樹。尼拘律者。",
    "T35n1735_056:0931b02": "如此方柳樹子以枇杷。餘如音義。後時善",
    "T35n1735_056:0931b03": "財童子見彼下見正報。領徒一萬者。表萬",
    "T35n1735_056:0931b04": "行故。二善財見已下設敬稱讚。於中三。",
    "T35n1735_056:0931b05": "先身敬。次言讚。見夷險者。涅槃為夷平。生",
    "T35n1735_056:0931b06": "死為險難。又二皆為險。不住為夷。餘可知。",
    "T35n1735_056:0931b07": "後作是語已下重明身敬。將欲問故。三白",
    "T35n1735_056:0931b08": "言聖者下諮問法要。第三時毘目下。稱讚授",
    "T35n1735_056:0931b09": "法中二。先稱讚法器。後正授法要。今初中",
    "T35n1735_056:0931b10": "四。一總讚發心。示徒眾者令敬學故。",
    "T35n1735_056:0931b11": "次善男子此童子下。別讚發心之相。三時",
    "T35n1735_056:0931b12": "諸仙眾下眷屬敬讚。言險易者。易亦平也。",
    "T35n1735_056:0931b13": "四時毘目下述讚結果。第二時毘目瞿沙告",
    "T35n1735_056:0931b14": "善財下。正授法要。文中有六。初示法名體。",
    "T35n1735_056:0931b15": "童真淨智變化自在。高出功用之表所以名",
    "T35n1735_056:0931b16": "幢。相惑不動故云無勝。即此摧惑亦名幢",
    "T35n1735_056:0931b17": "義。二善財白言下徵其境界。三時毘目下",
    "T35n1735_056:0931b18": "授令證知。摩頂顯加持之相。執手表授與",
    "T35n1735_056:0931b19": "之義。相攝有力故。所見可知。四爾時善財",
    "T35n1735_056:0931b20": "童子為菩薩無勝下。得解脫益文有十句",
    "T35n1735_056:0931b21": "五對。謂為五法照得五種益。能照皆是無",
    "T35n1735_056:0931b22": "勝幢之別名。然初對為總餘四為別。展轉",
    "T35n1735_056:0931b23": "相生。且初總對。由見彼真智作用。即知是",
    "T35n1735_056:0931b24": "法界體。上寂而遍照故云三昧光明。二即",
    "T35n1735_056:0931b25": "上所得三昧光明。乃是能照之智作用。無盡",
    "T35n1735_056:0931b26": "之寂照故。得所照十方智。總持之明鑑無",
    "T35n1735_056:0931b27": "遺。三即上總持以智為體。堅利圓滿由得",
    "T35n1735_056:0931b28": "此故。能令自心障淨智明。為寂照之光。四",
    "T35n1735_056:0931b29": "得上淨智般若。則無行不嚴無德不備為",
    "T35n1735_056:0931c01": "莊嚴藏。此光照心能照如來法性空中包",
    "T35n1735_056:0931c02": "含圓滿。正受現前。五上虛空藏輪。即一切",
    "T35n1735_056:0931c03": "佛法圓滿寂照。以此照心。則智窮三世無",
    "T35n1735_056:0931c04": "盡法源。此約展轉釋。若約能照皆是總中",
    "T35n1735_056:0931c05": "別義。則不相躡義不異前。而其所得即三",
    "T35n1735_056:0931c06": "時中事。五時彼仙人放善財下。明捨加持",
    "T35n1735_056:0931c07": "所作託故。還在本處者。不移本處而遍",
    "T35n1735_056:0931c08": "十方處。既還本時亦多劫。未逾一日故。",
    "T35n1735_056:0931c09": "近遠無礙念劫圓融。皆圓教善友法門之力。",
    "T35n1735_056:0931c10": "是以善財一生能辦多劫之行。普賢位內或",
    "T35n1735_056:0931c11": "經不可說劫。非但三祇。皆法力加持。不應",
    "T35n1735_056:0931c12": "以時以處定斯玄旨。六時彼仙人告下。明",
    "T35n1735_056:0931c13": "言承領可知。第四仙人言下謙己推勝。第",
    "T35n1735_056:0931c14": "五善男子於此下。指示後友。伊沙那者。此",
    "T35n1735_056:0931c15": "云長直。謂里巷徑永。表善知三際故長。",
    "T35n1735_056:0931c16": "善知勝義故直。婆羅門勝熱者。於五熱中",
    "T35n1735_056:0931c17": "成勝行故。表體煩惱熱。成勝德故。不染",
    "T35n1735_056:0931c18": "煩惱成淨行故。",
    "T35n1735_056:0931c19": "大方廣佛華嚴經疏卷第五十六"
}