{
    "X15n0302_002:0296a13": "楞嚴經略疏卷之二",
    "X15n0302_002:0296a14": "福州鼓山湧泉禪寺沙門　元賢　述",
    "X15n0302_002:0296a15": "爾時阿難及諸大眾(至)得未曾有。",
    "X15n0302_002:0296a16": "前科顯見性之寂此科顯見性之常阿難承佛委示",
    "X15n0302_002:0296a17": "雖知見性無動尚恐此見隨身生滅故請佛為發明",
    "X15n0302_002:0296a18": "時波斯匿王因先見外道說死後斷滅及皈佛聞說",
    "X15n0302_002:0296a19": "死後不滅心尚懷疑未能證知不生滅性故亦從旁",
    "X15n0302_002:0296a20": "置問佛先審其身之變壞者將以反顯性之不變壞",
    "X15n0302_002:0296a21": "也王乃謂此身雖未甞滅而現觀此身念念遷謝新",
    "X15n0302_002:0296a22": "新不住如火燒薪終歸磨滅決知此身當從變滅佛",
    "X15n0302_002:0296a23": "猶欲其詳陳遷謝之相以曉大眾故復審其顏貌何",
    "X15n0302_002:0296a24": "如童子之時王則謂自童而壯自壯而老昔盛今衰",
    "X15n0302_002:0296b01": "何可相比佛猶以凡夫心暗每謂少壯可恃不覺變",
    "X15n0302_002:0296b02": "異乃以不應頓朽為問王則謂變化密移誠不覺知",
    "X15n0302_002:0296b03": "但由後思前深知不同若約麤相而觀且約十年每",
    "X15n0302_002:0296b04": "覺衰老若微細思惟則直是剎那剎那念念不停日",
    "X15n0302_002:0296b05": "趨於盡而已故知此身必從變滅也王於此身生滅",
    "X15n0302_002:0296b06": "無常已能備悉其相而此中便有不生滅性則未之",
    "X15n0302_002:0296b07": "知也故佛即以恒河之見證之試觀王三歲所見之",
    "X15n0302_002:0296b08": "恒河與今六十二歲所見之恒河決無有異則知身",
    "X15n0302_002:0296b09": "之老少有殊見之老少無殊身則受變者也見則不",
    "X15n0302_002:0296b10": "受變者也受變斯有滅不受變又安有滅哉所以身",
    "X15n0302_002:0296b11": "後捨生趨生卒夫甞滅又何疑焉。",
    "X15n0302_002:0296b12": "阿難即從座起(至)如來說為可憐愍者。",
    "X15n0302_002:0296b13": "阿難因前科說心不受滅遂疑既不受滅必無遺失",
    "X15n0302_002:0296b14": "緣何世尊責我等輩遺失真性顛倒行事世尊乃取",
    "X15n0302_002:0296b15": "手之倒正為喻謂正手變為倒手特是將頭換作尾",
    "X15n0302_002:0296b16": "世人便以為倒矣豈手實有失哉例知如來號正徧",
    "X15n0302_002:0296b17": "知汝等號性顛倒亦以人自生顛倒而性實非有失",
    "X15n0302_002:0296b18": "也下文正釋顛倒之處葢真心量包虗空用周沙界",
    "X15n0302_002:0296b19": "有情無情一切萬法莫非此心所現云何失此本心",
    "X15n0302_002:0296b20": "不認而反認心局於色身之內是認悟中之迷也悟",
    "X15n0302_002:0296b21": "謂妙心本自虗明迷謂妄結心相晦昧為空下正發",
    "X15n0302_002:0296b22": "明此意一真法界全空是覺無明突起便晦昧而化",
    "X15n0302_002:0296b23": "為頑空此虗空之始現也空晦暗中積迷既堅則結",
    "X15n0302_002:0296b24": "暗而成色此世界之始立也以妄想攬妄色以妄色",
    "X15n0302_002:0296c01": "雜妄想則結色而成根此妄身之始成也外之妄緣",
    "X15n0302_002:0296c02": "聚影於內則生滅而不已內之妄識分別乎外則奔",
    "X15n0302_002:0296c03": "逸而不息此昏昏擾擾之相妄以為心性也自一迷",
    "X15n0302_002:0296c04": "為心則必惑此心在色身之內不知色身外及山河",
    "X15n0302_002:0296c05": "虗空大地皆我妙明心中之物今反認心在身內正",
    "X15n0302_002:0296c06": "猶棄海認漚迷矣況認漚為海非迷中之倍人哉垂",
    "X15n0302_002:0296c07": "手之倒以首為尾亦猶是也按顯寂常之義皆借見",
    "X15n0302_002:0296c08": "性發揮今顯圓徧之義則不用見性直舉心性何也",
    "X15n0302_002:0296c09": "以見性尚倒局於身內也真心之義至此已吐露無",
    "X15n0302_002:0296c10": "餘下文阿難曲為後人屢生餘疑故復有六番辨論",
    "X15n0302_002:0296c11": "矣。○若此顛倒首尾相換舊說或執垂手為正竪手",
    "X15n0302_002:0296c12": "為倒或執竪手為正垂手為倒愚謂手之倒正實無",
    "X15n0302_002:0296c13": "定論阿難特就世俗之見定倒正而佛亦姑就世俗",
    "X15n0302_002:0296c14": "之倒正上取譬也舊說以世人不識手之倒正喻顛",
    "X15n0302_002:0296c15": "倒而不以倒手喻顛倒其失尤甚如下文如我垂手",
    "X15n0302_002:0296c16": "等無差別以垂為倒尤為明證豈必待錯認手之倒",
    "X15n0302_002:0296c17": "正而後喻顛倒哉若此顛倒數句舊解多未穩今謂",
    "X15n0302_002:0296c18": "佛竪手時已順世俗成正却云以此正手而顛倒下",
    "X15n0302_002:0296c19": "垂但是將上竪之首換為下垂之尾上竪之尾換為",
    "X15n0302_002:0296c20": "下垂之首而世俗視之與正手便差一倍一以為正",
    "X15n0302_002:0296c21": "一以為倒倒正雖殊手體寧有失哉手不失意不可",
    "X15n0302_002:0296c22": "少正答遺失之問也。",
    "X15n0302_002:0296c23": "阿難承佛悲救(至)是故如來名可憐愍。",
    "X15n0302_002:0296c24": "阿難承佛圓滿常住之說雖已能解但是以緣慮心",
    "X15n0302_002:0297a01": "分別法音現圓滿常住影子而已非情忘識絕冥契",
    "X15n0302_002:0297a02": "真體之悟也阿難既徒獲此心欲直認為本元心地",
    "X15n0302_002:0297a03": "則佛已深訶欲不認為本元心地則所謂圓滿常住",
    "X15n0302_002:0297a04": "者又安在耶所以求佛為拔疑根也阿難此問最為",
    "X15n0302_002:0297a05": "緊要世間稱學道者十箇五雙都落在此其能不認",
    "X15n0302_002:0297a06": "為本元心地者鮮矣佛告阿難下先破其所緣之法",
    "X15n0302_002:0297a07": "也謂以緣心聽圓滿常住之法則圓滿常住便為所",
    "X15n0302_002:0297a08": "緣之境法既是境豈為法性哉正如人以指標月急",
    "X15n0302_002:0297a09": "須看月若認指為月其失非細若以分別法音下破",
    "X15n0302_002:0297a10": "其能緣之心也謂此心離法音別無分別性正如客",
    "X15n0302_002:0297a11": "暫來往非如主之常住豈為真實哉不但分別我聲",
    "X15n0302_002:0297a12": "離我聲無分別性即分別我容離我色相亦無分別",
    "X15n0302_002:0297a13": "性縱使分別都無此中杳杳冥冥故非色中若有精",
    "X15n0302_002:0297a14": "故非空外道呼為冥諦以為離塵有體認為真性矣",
    "X15n0302_002:0297a15": "而不知此乃意根中之法緣也意根對法塵有生滅",
    "X15n0302_002:0297a16": "二種今分別不行正是滅塵是離諸法緣亦無分別",
    "X15n0302_002:0297a17": "自性由此觀之汝之所謂心性者真如客之有還不",
    "X15n0302_002:0297a18": "為主之不還安得為真乎還者謂如客從他方來便",
    "X15n0302_002:0297a19": "可還他方去若是主人常住在此故不可還也世間",
    "X15n0302_002:0297a20": "諸緣各有所因故各有所還如明從日輪便可還日",
    "X15n0302_002:0297a21": "暗從黑月便可還月等是也獨此見精自有照燭不",
    "X15n0302_002:0297a22": "從他得故不可還可還者自然非心既不可還非汝",
    "X15n0302_002:0297a23": "而誰哉所以指為本妙淨明之心也。",
    "X15n0302_002:0297a24": "阿難言我雖識此見性(至)汝性不真取我求實。",
    "X15n0302_002:0297b01": "阿難雖識見性無還而疑見必見物舍物無見是見",
    "X15n0302_002:0297b02": "乃攬外物影像終是雜妄何云是我之真性乎佛答",
    "X15n0302_002:0297b03": "先列五種見量雖佛至凡夫見有廣狹之殊均之為",
    "X15n0302_002:0297b04": "能見之性也次列阿難所見之境雖種種差殊均之",
    "X15n0302_002:0297b05": "為所見之物也若於此中擇其誰為能見之我體誰",
    "X15n0302_002:0297b06": "為所見之物象豈無辨哉但觀物象有差殊而見性",
    "X15n0302_002:0297b07": "無差殊則見超於物而非物之所能雜明矣若見是",
    "X15n0302_002:0297b08": "物下數句又以物可見見不可見以明見之非物也",
    "X15n0302_002:0297b09": "若謂見必雜物則見亦是物見若是物則見亦可見",
    "X15n0302_002:0297b10": "見若可見則汝亦可見吾之見矣而吾之見豈可見",
    "X15n0302_002:0297b11": "哉若以同見吾所見之物以為見吾之見乎則當吾",
    "X15n0302_002:0297b12": "不見物時又何以不見吾不見之處若謂能見吾不",
    "X15n0302_002:0297b13": "見之處必其妄生計度自然非彼不見之相若謂不",
    "X15n0302_002:0297b14": "見吾不見之地則我見終不可見我見終不可見則",
    "X15n0302_002:0297b15": "汝見亦不可見見不可見自然非物矣云何非汝之",
    "X15n0302_002:0297b16": "真性乎又汝今下數句又以物我不成立以明見之",
    "X15n0302_002:0297b17": "非物也汝今見物之時汝既見物物亦見汝汝見既",
    "X15n0302_002:0297b18": "離乎物物見必雜乎汝將以汝為物物為汝而體性",
    "X15n0302_002:0297b19": "紛雜矣汝之與我并諸世間安能成立其為物為我",
    "X15n0302_002:0297b20": "乎是知汝見必是汝而非物則汝之見性歷覽周遍",
    "X15n0302_002:0297b21": "正汝之真性云何疑其弗真而取我言以求實哉。",
    "X15n0302_002:0297b22": "阿難見性必我非餘(至)徧能含受十方國土。",
    "X15n0302_002:0297b23": "阿難因佛言見性周遍即我真性遂疑見性有礙非",
    "X15n0302_002:0297b24": "為真性故舉自己所見而問言我曾隨佛到四天王",
    "X15n0302_002:0297c01": "宮及居日月宮此見直周遍娑婆國及歸精舍但局",
    "X15n0302_002:0297c02": "一室之內若謂此見定體本自周遍如何昔之見大",
    "X15n0302_002:0297c03": "者今乃見小為是縮大為少抑是墻宇夾斷其義為",
    "X15n0302_002:0297c04": "何在乎佛答意謂非見之有大小乃前塵未忘之咎",
    "X15n0302_002:0297c05": "耳譬如方器中見方空圓器中見圓空非空之有定",
    "X15n0302_002:0297c06": "方定圓及不定方圓也乃因器而成方圓耳但除其",
    "X15n0302_002:0297c07": "器空自無方圓豈可更問此空方圓之義何在乎今",
    "X15n0302_002:0297c08": "以見合之見有大有小非見之有定大定小及不定",
    "X15n0302_002:0297c09": "大小也乃因塵而成大小耳但除前塵則見自無大",
    "X15n0302_002:0297c10": "小豈可更問此見大小之義何在乎若以為見體有",
    "X15n0302_002:0297c11": "大小則入室之時此見可縮而小觀日之時此見可",
    "X15n0302_002:0297c12": "挽而大乎墻宇之立此見可夾而斷穿為小竇此見",
    "X15n0302_002:0297c13": "可續而通乎是義豈其然哉大抵一切眾生秪為不",
    "X15n0302_002:0297c14": "達萬物皆己而又迷己為物失萬物一體之本心物",
    "X15n0302_002:0297c15": "既非心則非惟不隨心轉而反以轉心是故動為物",
    "X15n0302_002:0297c16": "礙而觀大觀小無自由分若能達萬物為一體則非",
    "X15n0302_002:0297c17": "惟不為物轉而日能轉物若能轉物則同如來身心",
    "X15n0302_002:0297c18": "圓明不動道場於一毛端遍能含受十方國土矣毛",
    "X15n0302_002:0297c19": "端指身中毛端正報之最小也十方國土依報之最",
    "X15n0302_002:0297c20": "大也毛端含國土即正攝依亦小攝大也十方在毛",
    "X15n0302_002:0297c21": "端即依入正亦大入小也毛中看國土而國土不小",
    "X15n0302_002:0297c22": "即小中現大也國外看毛端而毛端不大即大中現",
    "X15n0302_002:0297c23": "小也此乃諸佛照用圓融之極致耳。○按此章轉物",
    "X15n0302_002:0297c24": "之力全在妄塵妄塵之功非可輕擬葢由觀行深造",
    "X15n0302_002:0298a01": "而入心地豁然身界頓泯始是相似無礙直至色陰",
    "X15n0302_002:0298a02": "銷盡十方洞開無復幽暗身界內外如觀掌果方是",
    "X15n0302_002:0298a03": "真無礙然是體無礙非用無礙如今依正大小了無",
    "X15n0302_002:0298a04": "罣礙方是用無礙而諸佛之能事畢矣。",
    "X15n0302_002:0298a05": "若此見精必我明性(至)故能令汝出指非指。",
    "X15n0302_002:0298a06": "阿難因聞見性周遍之說遂疑既說周徧則不局於",
    "X15n0302_002:0298a07": "身內面前必皆有見又我既見物則面前無非我見",
    "X15n0302_002:0298a08": "故曰見性現在我前此疑似淺然有深意不可不知",
    "X15n0302_002:0298a09": "良以見性量括十方體含萬法其與萬法非即非離",
    "X15n0302_002:0298a10": "惟其非即故靈光獨耀迥脫根塵身界無干生死不",
    "X15n0302_002:0298a11": "繫眾生不達斯義則混淆真妄沈溺輪迴既無智以",
    "X15n0302_002:0298a12": "自分終何由而得脫乎唯其非離故塵剎混融萬物",
    "X15n0302_002:0298a13": "一體用彌法界存泯自由眾生未達斯義則沈冥滯",
    "X15n0302_002:0298a14": "寂灰斷纏空既自昧其家珍亦何由而得用乎此經",
    "X15n0302_002:0298a15": "自審問發心以來並是破妄顯真深明非即之意而",
    "X15n0302_002:0298a16": "非離之義未明所以阿難假示癡呆特發見性在前",
    "X15n0302_002:0298a17": "之問意在引起世尊會妄歸真之說以顯非離之義",
    "X15n0302_002:0298a18": "也佛答因渠言見在我前乃令其於目前見處一一",
    "X15n0302_002:0298a19": "自審果是見乎果非見乎若以為是見則指皆是物",
    "X15n0302_002:0298a20": "見何所指若以為非見則既以見物何得非見阿難",
    "X15n0302_002:0298a21": "是非無定而世尊兩皆印之其意果安在乎此義甚",
    "X15n0302_002:0298a22": "深非大智莫能窺故文殊特為啟請佛乃示以見與",
    "X15n0302_002:0298a23": "見緣并所想相如虗空華本無所有元是菩提妙淨",
    "X15n0302_002:0298a24": "明體秪是一體本無有二豈可妄分是非乃即文殊",
    "X15n0302_002:0298b01": "為喻以明不可是非之意言文殊秪一身豈更有一",
    "X15n0302_002:0298b02": "文殊而可分是非乎然又非無文殊乃可謂不可是",
    "X15n0302_002:0298b03": "非也例知秪一真心豈更有一物而可分是非乎然",
    "X15n0302_002:0298b04": "又非并無真心乃可謂不可是非也既唯一真而今",
    "X15n0302_002:0298b05": "見有色空及以見聞者何乃眾生妄見所執如第二",
    "X15n0302_002:0298b06": "月也此第二月乃病目所見全無實體唯是一月豈",
    "X15n0302_002:0298b07": "可於一月而論是非哉是以由汝妄想所見則不能",
    "X15n0302_002:0298b08": "出是非知是一真精妙覺明性則是非自泯無可指",
    "X15n0302_002:0298b09": "亦無非可指矣。",
    "X15n0302_002:0298b10": "阿難白佛言世尊誠如(至)無得疲怠妙菩提路。",
    "X15n0302_002:0298b11": "阿難已領前說猶慮聽者不審混於外道則毫釐之",
    "X15n0302_002:0298b12": "差千里之隔所以復起二問第一問言覺緣者覺即",
    "X15n0302_002:0298b13": "覺性緣乃覺性之緣因前說萬法全歸本性故茲不",
    "X15n0302_002:0298b14": "分覺性及緣而并以為徧十方界湛然常住不生不",
    "X15n0302_002:0298b15": "滅也彼方有外道名娑毗迦羅所立二十五諦第一",
    "X15n0302_002:0298b16": "諦謂之冥初指為萬法之本源常住之實體此但是",
    "X15n0302_002:0298b17": "見聞知覺一時暫滅中現幽閑之相乃法塵影事非",
    "X15n0302_002:0298b18": "實性也投灰等諸外道所指真我總有三種一曰廣",
    "X15n0302_002:0298b19": "大我二曰微細我三曰大小不定我今言徧十方者",
    "X15n0302_002:0298b20": "即廣大我也此等所謂我者並是象外取空別有自",
    "X15n0302_002:0298b21": "體且有大小之量往來之迹故皆妄說未為真我第",
    "X15n0302_002:0298b22": "二問言自然者以彼方外道多說自然謂內而心性",
    "X15n0302_002:0298b23": "外而萬物皆屬自然佛乃廣說因緣以破之謂如內",
    "X15n0302_002:0298b24": "而三乘根性須由宿生習種為因復假諸教助緣方",
    "X15n0302_002:0298c01": "克成果外而百穀等須有種子為因復假水土等助",
    "X15n0302_002:0298c02": "緣方克生芽等是也今聞佛說覺性非生非滅遠離",
    "X15n0302_002:0298c03": "一切虗妄顛倒則因緣之義迥不相及故復疑其近",
    "X15n0302_002:0298c04": "於自然也殊不知佛說因緣為破自然並是權說未",
    "X15n0302_002:0298c05": "為了義故佛破之曰彼執自然之說者必有自然之",
    "X15n0302_002:0298c06": "體今此見果以何為自體以明為自體當不見暗以",
    "X15n0302_002:0298c07": "暗為自體當不見明等是知自體且無定則自然之",
    "X15n0302_002:0298c08": "說非也執因緣之說者必有所因而後有今此見果",
    "X15n0302_002:0298c09": "何因而有若因明有應不見暗若因暗有應不見明",
    "X15n0302_002:0298c10": "等是知此見非有所因則因緣之說非也佛于此因",
    "X15n0302_002:0298c11": "緣自然若互破又若互立者非欲雙立非欲雙破亦",
    "X15n0302_002:0298c12": "非欲破立不定也極而言之至於非因緣自然非不",
    "X15n0302_002:0298c13": "因緣自然無非不非無是不是葢一涉情見俱是虗",
    "X15n0302_002:0298c14": "假惟能離一切妄計之相則法法無不全真耳阿難",
    "X15n0302_002:0298c15": "未達佛意復引他昔日之說以為難昔佛謂見必因",
    "X15n0302_002:0298c16": "空因明因心因眼四緣成就方得成見此乃小乘權",
    "X15n0302_002:0298c17": "說今經了義故不仝彼直謂見精不假外緣如世人",
    "X15n0302_002:0298c18": "因日月燈方得名見不知無日月燈時所見暗相亦",
    "X15n0302_002:0298c19": "即是見明暗二塵自相凌奪而見未甞暫無是知見",
    "X15n0302_002:0298c20": "明而見非是明見暗而見非是暗見通而見非是通",
    "X15n0302_002:0298c21": "見塞而見非是塞四義既成見精之決定離緣明矣",
    "X15n0302_002:0298c22": "夫見精尚且離緣而況真見能見見精則迥離見精",
    "X15n0302_002:0298c23": "非見精之所可及豈可以因緣自然和合不和合等",
    "X15n0302_002:0298c24": "戲論之法而妄計之哉。○真見者緣真如境理智一",
    "X15n0302_002:0299a01": "如能所不分故曰真見精者緣外實境業識所變能",
    "X15n0302_002:0299a02": "所歷然故曰妄真見顯時決無妄見對立為其所見",
    "X15n0302_002:0299a03": "但如人覺時了知前此是夢知是夢者豈更是夢哉",
    "X15n0302_002:0299a04": "故曰見見之時見非是見見猶離見見不能及也按",
    "X15n0302_002:0299a05": "此經前以真見難顯故借見精以顯真見乃是帶妄",
    "X15n0302_002:0299a06": "顯真至此恐人終認見精未契厥旨故復云見見非",
    "X15n0302_002:0299a07": "見乃是剖妄出真佛之密意罄無不盡矣　或問此",
    "X15n0302_002:0299a08": "章凡有二問今佛所答皆是後問前問無一言及之",
    "X15n0302_002:0299a09": "何也答曰此有二意一外道所立冥初真我皆執為",
    "X15n0302_002:0299a10": "自然故佛今破自然已是并冥初真我而破之又此",
    "X15n0302_002:0299a11": "答超情離見一切戲論俱在所破又安有冥初真我",
    "X15n0302_002:0299a12": "之說哉。",
    "X15n0302_002:0299a13": "阿難白佛言世尊如佛(至)本覺常住。",
    "X15n0302_002:0299a14": "前來佛一向將見性顯真性阿難不達認見為真及",
    "X15n0302_002:0299a15": "聞見見非見之說所以重增迷悶世尊乃指出其病",
    "X15n0302_002:0299a16": "謂見性雖近乎真猶帶二種妄既有妄見即當見處",
    "X15n0302_002:0299a17": "發生惑業既有惑業即當業處招果輪轉是見性為",
    "X15n0302_002:0299a18": "輪迴生死之根也所謂二種妄見者一曰別業妄見",
    "X15n0302_002:0299a19": "謂己業所招乃是一人自見親近之境其境之美惡",
    "X15n0302_002:0299a20": "實己所受用與眾無關如眚目見燈光別有五色圓",
    "X15n0302_002:0299a21": "影他人所無也一曰同分妄見謂其業所感乃是同",
    "X15n0302_002:0299a22": "眾見疎遠之境其境之美惡非一己受用與眾共之",
    "X15n0302_002:0299a23": "如一國人共感惡緣乃見種種灾象他國所無也今",
    "X15n0302_002:0299a24": "以二事進退而合明之如彼眾生別業妄見病目矚",
    "X15n0302_002:0299b01": "燈光現有圓影雖似有前境然終是目眚所成非外",
    "X15n0302_002:0299b02": "色所造唯能見此眚者始無眚之咎今以例一人目",
    "X15n0302_002:0299b03": "見山河國土及諸眾生亦皆妄見所成者也此國土",
    "X15n0302_002:0299b04": "眾生元是我覺明為無明所翳故自見其無明之影",
    "X15n0302_002:0299b05": "此影全是眚唯能覺此眚者則為本覺而非眚以暫",
    "X15n0302_002:0299b06": "覺其眚則早出於眚外豈可復名為見聞覺知乎以",
    "X15n0302_002:0299b07": "彼乃見之真性故不復名見也如彼眾生同分妄見",
    "X15n0302_002:0299b08": "瘴惡所起現有災象雖近於實然亦與燈影不異以",
    "X15n0302_002:0299b09": "彼由目眚所生此由瘴惡所起俱非實有總一見妄",
    "X15n0302_002:0299b10": "之所成耳今以例大千世界國土眾生此國土眾生",
    "X15n0302_002:0299b11": "雖似外境然實同是我覺明無漏妙心突生見聞覺",
    "X15n0302_002:0299b12": "知由是起惑造業發此虗妄病緣若依若正和合而",
    "X15n0302_002:0299b13": "生和合盡而滅豈有真實哉若能妄見不生遠離此",
    "X15n0302_002:0299b14": "虗妄病緣無和合亦無不和合則非獨業果不續而",
    "X15n0302_002:0299b15": "生死根元亦復除滅由是可以圓滿菩提而復昔之",
    "X15n0302_002:0299b16": "清淨本覺也此二事言進退合明者自如彼眾生別",
    "X15n0302_002:0299b17": "業妄見至見病所成是進燈影以合依正自見所見",
    "X15n0302_002:0299b18": "緣至故不名見是退依正以合燈影自如彼眾生同",
    "X15n0302_002:0299b19": "分妄見至及諸眾生是進災象以合世界自同是覺",
    "X15n0302_002:0299b20": "明至本覺常住是退世界以合災象反覆推窮唯是",
    "X15n0302_002:0299b21": "見妄所成此之見妄即是根本無明不易破除故佛",
    "X15n0302_002:0299b22": "於別業中急稱離眚之覺於同分中深明遠離之功",
    "X15n0302_002:0299b23": "良以真覺顯而後妄見可離妄見離而後真覺可復",
    "X15n0302_002:0299b24": "若徒守見性不知離妄又安能斷輪迴而證常住哉。",
    "X15n0302_002:0299c01": "○如彼眾生同分妄見下古解指為進退合明者非",
    "X15n0302_002:0299c02": "是近如摸象及正脉皆不以為然但此節文有往復",
    "X15n0302_002:0299c03": "之迹因致成誤然此節正舉災象而必逆例別業者",
    "X15n0302_002:0299c04": "何以災象似實故必例同燈影以明其妄然後可以",
    "X15n0302_002:0299c05": "為能例也　問此章說見病最為微細見有世界眾",
    "X15n0302_002:0299c06": "生便名為妄然則必不見世界眾生方名真見乎曰",
    "X15n0302_002:0299c07": "世界眾生本無好醜好醜起於自心諸佛見萬法一",
    "X15n0302_002:0299c08": "一皆虗眾生見萬法一一皆實眾生見萬法唯是塵",
    "X15n0302_002:0299c09": "相諸佛見萬法唯是自心此真妄之分也。",
    "X15n0302_002:0299c10": "阿難汝雖先悟本覺(至)羣塞亦復如是。",
    "X15n0302_002:0299c11": "此因阿難前云諸和合及不和合心猶未開故今特",
    "X15n0302_002:0299c12": "為破之謂汝疑菩提心為和合起者今汝此淨妙見",
    "X15n0302_002:0299c13": "精於彼明暗通塞四塵與誰和乎若和明者當見明",
    "X15n0302_002:0299c14": "時何處雜見見相可辨雜明又成何形像況凡物之",
    "X15n0302_002:0299c15": "相知者必先離而後合今謂明非見乎則何以見明",
    "X15n0302_002:0299c16": "既能見明非相離也若謂明即見乎則見明即是見",
    "X15n0302_002:0299c17": "見云何見見非相即也既非相離又非相即何由而",
    "X15n0302_002:0299c18": "成相和哉又既明不非見則全體皆見見必圓滿更",
    "X15n0302_002:0299c19": "於何處和明既明不即見則全體皆明明必圓滿不",
    "X15n0302_002:0299c20": "合容彼見和況見異於明而雜和於明則明受見和",
    "X15n0302_002:0299c21": "當失其名今猶名之曰和明豈命名之義乎是知見",
    "X15n0302_002:0299c22": "精必非和明而暗通塞從可和矣又汝淨妙見精於",
    "X15n0302_002:0299c23": "彼明暗通塞四塵與誰合乎若與明合應唯見明至",
    "X15n0302_002:0299c24": "於暗應不能見云何而復見暗若謂見暗而不與暗",
    "X15n0302_002:0300a01": "合則是見者不合合者不見應不見明云何合明而",
    "X15n0302_002:0300a02": "復見明是知見精必非合明而暗通塞從可知矣阿",
    "X15n0302_002:0300a03": "難見和合之說已破復轉遁於非和合佛復謂汝疑",
    "X15n0302_002:0300a04": "覺非和合者今汝淨妙見精於彼明暗通塞四塵誰",
    "X15n0302_002:0300a05": "非和乎若非明和則見與明已不相入必各有邊畔",
    "X15n0302_002:0300a06": "汝觀此明與見從何為畔且明中無見自不知明相",
    "X15n0302_002:0300a07": "所在何從而分畔乎是知見精必非不和明而暗通",
    "X15n0302_002:0300a08": "塞從可知矣又汝淨妙見精於彼明暗通塞四塵誰",
    "X15n0302_002:0300a09": "非合乎若非明合則明之與見性必相乖如耳遇明",
    "X15n0302_002:0300a10": "既如耳遇明且不知明相所在云何而辨其合與非",
    "X15n0302_002:0300a11": "合乎是知見精必非不合明而暗通塞從可知矣合",
    "X15n0302_002:0300a12": "而觀之說和合却似不和合說不和合却似和合兩",
    "X15n0302_002:0300a13": "楹而不可定者何也良以真精妙覺元非和合亦非",
    "X15n0302_002:0300a14": "不和合誠非思議之所能及若以世間戲論之法而",
    "X15n0302_002:0300a15": "量度之正如手撮虗空秪益自勞虗空云何隨汝執",
    "X15n0302_002:0300a16": "捉哉。",
    "X15n0302_002:0300a17": "阿難汝猶未明一切浮塵(至)本非因緣非自然性。",
    "X15n0302_002:0300a18": "前文已云見與見緣并所想相如虗空華本無所有",
    "X15n0302_002:0300a19": "此見及緣元是菩提妙淨明體是已會萬妄而歸一",
    "X15n0302_002:0300a20": "真矣阿難至此猶有和合不和合之疑是猶未明此",
    "X15n0302_002:0300a21": "旨葢有兩物方可名和合不和合今既惟一真豈更",
    "X15n0302_002:0300a22": "有和合不和合之可疑哉故佛已破和合而復曰汝",
    "X15n0302_002:0300a23": "猶未明一切浮塵等直至會通四科遍融七大無非",
    "X15n0302_002:0300a24": "廣明會妄歸真之說也一切浮塵諸幻化相統指諸",
    "X15n0302_002:0300b01": "法而言起滅全幻則生即是滅不待移時故曰當處",
    "X15n0302_002:0300b02": "出生隨處滅盡既生滅同時則但是幻妄之稱幻妄",
    "X15n0302_002:0300b03": "之相而已此幻妄稱相猶如空華不實却全華是空",
    "X15n0302_002:0300b04": "亦如鏡影非真却全影是鏡故曰其性真為妙覺明",
    "X15n0302_002:0300b05": "體又曰生滅去來本如來藏常住妙明不動周圓妙",
    "X15n0302_002:0300b06": "真如性性真常中求於去來迷悟生死了不可得是",
    "X15n0302_002:0300b07": "所謂即幻妄而通實相也五陰以葢覆真性為義色",
    "X15n0302_002:0300b08": "為五陰之首凡內而根身外而六塵均名為色最為",
    "X15n0302_002:0300b09": "質礙眾生莫不以為實而非虗矣然此色從緣而生",
    "X15n0302_002:0300b10": "緣散而滅自生趨滅無一刻住則一刻生即是一刻",
    "X15n0302_002:0300b11": "滅所謂當處出生隨處滅盡也故佛於色謂如目見",
    "X15n0302_002:0300b12": "空華此華非從空來非從目出非虗妄而何色尚如",
    "X15n0302_002:0300b13": "是受想行識益可知矣受者以心領納外境苦樂及",
    "X15n0302_002:0300b14": "不苦不樂為義佛於受謂如人以二掌相摩妄生澀",
    "X15n0302_002:0300b15": "滑冷熱之相此相不從空來不從掌出非虗妄而何",
    "X15n0302_002:0300b16": "想者以心緣外相計度憶持為義佛於想謂如人聞",
    "X15n0302_002:0300b17": "說酢梅而口水生亦如思蹋懸崖而足心酸澀此酢",
    "X15n0302_002:0300b18": "說非從梅生不從口入何以耳聞酢而口水生此酸",
    "X15n0302_002:0300b19": "澀非從崖生非從足入何以心思蹋而足酸澀此但",
    "X15n0302_002:0300b20": "從想妄現也非虗妄而何行以念念遷流為義佛於",
    "X15n0302_002:0300b21": "行謂如瀑流水波浪相續而此流性不因空生不因",
    "X15n0302_002:0300b22": "水有亦非水性非離空水喻行本無流行而似有流",
    "X15n0302_002:0300b23": "行亦一虗妄而已識以取境分別為義亦即捨身受",
    "X15n0302_002:0300b24": "身趨生之主也佛於識謂如以瓶擎空遠餉他國而",
    "X15n0302_002:0300c01": "此空非彼方來非此方入喻識神本無輪轉而似有",
    "X15n0302_002:0300c02": "輪轉亦一虗妄而已總之五皆虗妄即本非因緣非",
    "X15n0302_002:0300c03": "自然而為如來藏妙真如性也葢使其體不虗則不",
    "X15n0302_002:0300c04": "能融歸實性唯其虗所以全是實性如波無自體所",
    "X15n0302_002:0300c05": "以全波是水也下六入十二處十八界意皆仝此。",
    "X15n0302_002:0300c06": "楞嚴經略疏卷之二"
}