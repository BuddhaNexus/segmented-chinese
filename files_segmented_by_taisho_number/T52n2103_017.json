{
    "T52n2103_017:0213a15": "廣弘明集卷第十七",
    "T52n2103_017:0213a17": "大唐西明寺沙門釋道宣撰",
    "T52n2103_017:0213a18": "之三佛德篇第三之三",
    "T52n2103_017:0213a19": "隋國立舍利塔詔隋高祖舍利感應記",
    "T52n2103_017:0213a20": "隋著作王邵慶舍利感應表并答隋安",
    "T52n2103_017:0213a21": "德王雄百官等隋國立佛舍利塔詔隋",
    "T52n2103_017:0213a22": "文帝自注一十六州等岐州鳳泉寺雍州仙遊",
    "T52n2103_017:0213a23": "寺嵩州嵩岳寺泰州岱岳寺華州思",
    "T52n2103_017:0213a24": "覺寺衡州衡岳寺定州恒岳寺廓州",
    "T52n2103_017:0213a25": "連雲岳寺牟州巨神山寺吳州會稽山",
    "T52n2103_017:0213a26": "寺同州大興國寺蒲州栖巖寺蘇州",
    "T52n2103_017:0213a27": "虎丘山寺涇州大興國寺并州無量壽",
    "T52n2103_017:0213a28": "寺隋州益州秦州楊州鄭州",
    "T52n2103_017:0213a29": "青州亳州汝州瓜州番州桂州",
    "T52n2103_017:0213b01": "交州相州大慈寺襄州大興國寺蔣",
    "T52n2103_017:0213b02": "州",
    "T52n2103_017:0213b03": "12 （隋國立舍利塔詔）(隋高祖)(一七)門下仰惟。正覺大慈大悲。救護群生津梁庶",
    "T52n2103_017:0213b04": "品。",
    "T52n2103_017:0213b05": "朕歸依三寶重興聖教。思與四海之內一切",
    "T52n2103_017:0213b06": "人民俱發菩提共修福業。使當今現在爰及",
    "T52n2103_017:0213b07": "來世永作善因同登妙果。宜請沙門三十人",
    "T52n2103_017:0213b08": "諳解法相兼堪宣導者。各將侍者二人并散",
    "T52n2103_017:0213b09": "官各一人。薰陸香一百二十斤。馬五匹分道",
    "T52n2103_017:0213b10": "送舍利。往前件諸州起塔。其未注寺者。就有",
    "T52n2103_017:0213b11": "山水寺所。起塔依前山。舊無寺者於當州內",
    "T52n2103_017:0213b12": "清靜寺處建立其塔。所司造樣送往當州。僧",
    "T52n2103_017:0213b13": "多者三百六十人。其次二百四十人。其次一",
    "T52n2103_017:0213b14": "百二十人。若僧少者盡見僧為朕皇后太子",
    "T52n2103_017:0213b15": "廣諸王子孫等及內外官人一切民庶幽顯生",
    "T52n2103_017:0213b16": "靈。各七日行道并懺悔。起行道日打剎莫問",
    "T52n2103_017:0213b17": "同州異州。任人布施。錢限止十文已下。不得",
    "T52n2103_017:0213b18": "過十文。所施之錢以供營塔。若少不充役正",
    "T52n2103_017:0213b19": "丁及用庫物率土諸州僧尼。普為舍利設齋。",
    "T52n2103_017:0213b20": "限十月十五日午時。同下入石函。總管刺史",
    "T52n2103_017:0213b21": "已下縣尉已上。息軍機停常務七日。專檢校",
    "T52n2103_017:0213b22": "行道及打剎等事。務盡誠敬副朕意焉。主者",
    "T52n2103_017:0213b23": "施行。",
    "T52n2103_017:0213b24": "仁壽元年六月十三日內史令豫章王臣暕宣",
    "T52n2103_017:0213b25": "13 舍利感應記(王邵)(一七)舍利感應記隋著作王邵",
    "T52n2103_017:0213b26": "皇帝昔在潛龍。有婆羅門沙門來詣宅。出舍",
    "T52n2103_017:0213b27": "利一裏曰。檀越好心。故留與供養。沙門既去。",
    "T52n2103_017:0213b28": "求之不知所在。其後皇帝與沙門曇遷。各置",
    "T52n2103_017:0213b29": "舍利於掌而數之。或少或多。並不能定。曇遷",
    "T52n2103_017:0213c01": "曰。曾聞婆羅門說法身過於數量非世間所",
    "T52n2103_017:0213c02": "測。於是始作七寶箱以置之。神尼智仙言曰。",
    "T52n2103_017:0213c03": "佛法將滅。一切神明今已西去。兒當為普天",
    "T52n2103_017:0213c04": "慈父重興佛法。一切神明還來。其後周氏果",
    "T52n2103_017:0213c05": "滅佛法。隋室受命乃興復之。皇帝每以神尼",
    "T52n2103_017:0213c06": "為言云。我興由佛。故於天下舍利塔內。各作",
    "T52n2103_017:0213c07": "神尼之像焉。",
    "T52n2103_017:0213c08": "皇帝皇后於京師法界尼寺。造連基浮圖以",
    "T52n2103_017:0213c09": "報舊願。其下安置舍利。開皇十五年季秋之",
    "T52n2103_017:0213c10": "夜有神光。自基而上右繞露槃。赫若冶鑪之",
    "T52n2103_017:0213c11": "焱。一旬內四如之。皇帝以仁壽元年六月十",
    "T52n2103_017:0213c12": "三日。御仁壽宮之仁壽殿。本降生之日也。歲",
    "T52n2103_017:0213c13": "歲於此日深心永念。修營福善追報父母之",
    "T52n2103_017:0213c14": "恩。故迎諸大德沙門與論至道將於海內諸",
    "T52n2103_017:0213c15": "州選高爽清靜三十處各起舍利塔。",
    "T52n2103_017:0213c16": "皇帝於是親以七寶箱。奉三十舍利。自內而",
    "T52n2103_017:0213c17": "出置於御座之案。與諸沙門燒香禮拜。願弟",
    "T52n2103_017:0213c18": "子常以正法護持三寶。救度一切眾生。乃取",
    "T52n2103_017:0213c19": "金瓶瑠璃各三十。以瑠璃盛金瓶。置舍利於",
    "T52n2103_017:0213c20": "其內。薰陸香為泥。塗其蓋而印之。三十州同",
    "T52n2103_017:0213c21": "刻十月十五日正午入於銅函石函。一時起",
    "T52n2103_017:0213c22": "塔。",
    "T52n2103_017:0213c23": "諸沙門各以精勤。奉舍利而行。初入州境先",
    "T52n2103_017:0213c24": "令家家灑掃覆諸穢惡。道俗士女傾城遠迎。",
    "T52n2103_017:0213c25": "總管刺史諸官人。夾路步引。四部大眾容儀",
    "T52n2103_017:0214a01": "齊肅。共以寶蓋旛幢華臺像輦佛帳佛輿香",
    "T52n2103_017:0214a02": "山香鉢種種音樂。盡來供養。各執香華或燒",
    "T52n2103_017:0214a03": "或散。圍繞讚唄梵音和雅。依阿含經舍利入",
    "T52n2103_017:0214a04": "拘尸那城法。遠近翕然雲蒸霧會。雖盲躄老",
    "T52n2103_017:0214a05": "病莫不匍匐而至焉。沙門對四部大眾作是唱",
    "T52n2103_017:0214a06": "言。至尊以菩薩大慈無邊無際哀愍眾生切",
    "T52n2103_017:0214a07": "於骨髓。是故分布舍利共天下同作善因。又",
    "T52n2103_017:0214a08": "引經文種種方便。訶責之教導之。深至懇惻",
    "T52n2103_017:0214a09": "涕零如雨。大眾一心合掌右膝著地。沙門乃",
    "T52n2103_017:0214a10": "宣讀懺悔文曰。菩薩戒佛弟子皇帝某。敬白",
    "T52n2103_017:0214a11": "十方三世一切諸佛一切諸法一切賢聖僧。",
    "T52n2103_017:0214a12": "弟子蒙三寶福祐為蒼生君父。思與一切民",
    "T52n2103_017:0214a13": "庶共逮菩提。今欲分布舍利諸州起塔。欲使",
    "T52n2103_017:0214a14": "普修善業同登妙果。為弟子及皇后皇太子",
    "T52n2103_017:0214a15": "廣諸王子孫等內外官人一切法界幽顯生靈",
    "T52n2103_017:0214a16": "三塗八難。懺悔行道。奉請十方常住諸佛十",
    "T52n2103_017:0214a17": "二部經甚深法藏諸尊菩薩一切賢聖。願起",
    "T52n2103_017:0214a18": "慈悲受弟子等請。降赴道場證明弟子為一",
    "T52n2103_017:0214a19": "切眾生發露懺悔。於是如法禮拜悉受三歸。",
    "T52n2103_017:0214a20": "沙門又稱。菩薩戒佛弟子皇帝某。普為一切",
    "T52n2103_017:0214a21": "眾生發露無始已來所作十種惡業。自作教",
    "T52n2103_017:0214a22": "他見作隨喜。是罪因緣墮於地獄畜生餓鬼。",
    "T52n2103_017:0214a23": "若生人間短壽多病。卑賤貧窮邪見諂曲。煩",
    "T52n2103_017:0214a24": "惱妄想未能自寤。今蒙如來慈光照及。於彼",
    "T52n2103_017:0214a25": "眾罪。方始覺知。深心慚愧怖畏無已。於三寶",
    "T52n2103_017:0214a26": "前發露懺悔。承佛慧日願悉消除。自從今身",
    "T52n2103_017:0214a27": "乃至成佛。願不更作此等諸罪。大眾既聞是",
    "T52n2103_017:0214a28": "言。甚悲甚喜甚愧甚懼。銘其心刻其骨。投財",
    "T52n2103_017:0214a29": "賄衣物及截髮以施者不可勝計。日日共設",
    "T52n2103_017:0214b01": "大齋禮懺受戒。請從今以往修善斷惡。生生",
    "T52n2103_017:0214b02": "世世常得作大隋臣子。無問長幼華夷咸發",
    "T52n2103_017:0214b03": "此誓。雖屠獵殘賊之人亦躬念善。舍利將入",
    "T52n2103_017:0214b04": "函。大眾圍遶填噎。沙門高奉寶瓶巡示四",
    "T52n2103_017:0214b05": "部。人人拭目諦視共睹光明。哀戀號泣聲響",
    "T52n2103_017:0214b06": "如雷。天地為之變動。凡是安置處悉如之。",
    "T52n2103_017:0214b07": "真身已應靈塔常存。天下瞻仰歸依福日益",
    "T52n2103_017:0214b08": "而無窮矣。",
    "T52n2103_017:0214b09": "皇帝以起塔之旦。在大興宮之大興殿庭。西",
    "T52n2103_017:0214b10": "面執珽而立。迎請佛像及沙門三百六十",
    "T52n2103_017:0214b11": "七人。旛蓋香華讚唄音樂。自大興善寺來居",
    "T52n2103_017:0214b12": "殿堂。皇帝燒香禮拜。降御東廊。親率文武百",
    "T52n2103_017:0214b13": "僚。素食齋戒。是時內宮東宮逮於京邑。茫茫",
    "T52n2103_017:0214b14": "萬寓舟車所通。一切眷屬人民莫不奉行聖",
    "T52n2103_017:0214b15": "法。眾僧初入。勅使左右密夾數之。自顯陽門",
    "T52n2103_017:0214b16": "及昇階凡數三遍。常䞉一人。皇帝見一異",
    "T52n2103_017:0214b17": "僧曷槃覆髆。以語左右曰。驚動他置爾去",
    "T52n2103_017:0214b18": "已。重數之曷槃覆髆者果不復現。舍利之將",
    "T52n2103_017:0214b19": "行也。皇帝曰。今佛法重興必有感應。其後處",
    "T52n2103_017:0214b20": "處表奏皆如所言。",
    "T52n2103_017:0214b21": "雍州於仙遊寺起塔。天時陰雪。舍利將下日",
    "T52n2103_017:0214b22": "便朗照。始入函。雲復合。",
    "T52n2103_017:0214b23": "岐州於鳳泉寺起塔。將造函。寺東北二十里。",
    "T52n2103_017:0214b24": "忽見文石四段。光潤如玉。小大平整。因取之",
    "T52n2103_017:0214b25": "以作重函。於是大函南壁異色分炳。為雙樹",
    "T52n2103_017:0214b26": "之形。高三尺三寸。莖如雪白。葉如瑪瑙。北",
    "T52n2103_017:0214b27": "壁東壁有鳥獸龍象之狀。四壁皆有華形左",
    "T52n2103_017:0214b28": "旋右轉。其後基石漸變盡如水精。沙門道󱨕",
    "T52n2103_017:0214b29": "圖此雙樹之像置於許州。葉盡變為青色。明",
    "T52n2103_017:0214c01": "年岐州大寶昌寺。寫得陝州瑞相圖置於佛",
    "T52n2103_017:0214c02": "堂。以供養當戶。大像三吐赤光。流出戶外。",
    "T52n2103_017:0214c03": "於是戶外千佛像及觀世音菩薩亦頻放光。",
    "T52n2103_017:0214c04": "半旬之內天華再落。",
    "T52n2103_017:0214c05": "涇州於大興國寺起塔。將造函。三家各獻",
    "T52n2103_017:0214c06": "舊磨好石。非界內所有。因而用之恰然相稱。",
    "T52n2103_017:0214c07": "秦州於靜念寺起塔。先是寺僧夢群仙降集",
    "T52n2103_017:0214c08": "以赤繩量地鐵橛釘記之。及定塔基。正當其",
    "T52n2103_017:0214c09": "所。再有瑞雲來覆舍利。是時十月雪下。而近",
    "T52n2103_017:0214c10": "寺草木悉皆開華。舍利將入函。神光遠照。空",
    "T52n2103_017:0214c11": "內又有讚歎之聲。",
    "T52n2103_017:0214c12": "華州於思覺寺起塔。天時陰雪。舍利將下日",
    "T52n2103_017:0214c13": "便朗照。有五色光氣。去地數丈。狀若相輪。正",
    "T52n2103_017:0214c14": "覆塔上。數十里外。遙望之。則正赤上屬天。舍",
    "T52n2103_017:0214c15": "利下訖雲霧復起。瑞雪飛散如天華。著人衣",
    "T52n2103_017:0214c16": "久之而不濕。",
    "T52n2103_017:0214c17": "同州於大興國寺起塔。舍利宿於近驛。天夜",
    "T52n2103_017:0214c18": "雨明旦輿行。雲日迎之開朗。入自南門。而城",
    "T52n2103_017:0214c19": "北雨如故。既至寺。又陰雨。臨入函。日乃出。",
    "T52n2103_017:0214c20": "眾色光相繞日如輪。先是寺僧慧真。夢見聖",
    "T52n2103_017:0214c21": "人項有圓光明照天地來自西方入門而立。",
    "T52n2103_017:0214c22": "及舍利輿至。無故止於其所。因定塔基焉。十",
    "T52n2103_017:0214c23": "二月八日夜。有五色圓光。從基而上遍照城",
    "T52n2103_017:0214c24": "內。明如晝日。五十里咸見之。明年四月白",
    "T52n2103_017:0214c25": "光起於塔西。流照塔東。良久乃滅。",
    "T52n2103_017:0214c26": "蒲州於栖巖寺起塔。九月二十六日。舍利在",
    "T52n2103_017:0214c27": "治下仁壽寺。其夜堂內光明如晝。二十八日",
    "T52n2103_017:0214c28": "定基。明日地大震山大吼。巖上有鍾鼓之聲。",
    "T52n2103_017:0214c29": "十月七日舍利將之栖巖。地又動。八日輿登",
    "T52n2103_017:0215a01": "山從者千數。大風從下而上。因風力俄頃至",
    "T52n2103_017:0215a02": "於佛堂。其夜浮圖上有光。長數尺。乍隱乍顯",
    "T52n2103_017:0215a03": "至於十餘。瓶內亦有光五道散出。還斂入",
    "T52n2103_017:0215a04": "瓶。又有二光。並大如鉢。出於西壁。合為一道",
    "T52n2103_017:0215a05": "流入塔基。食頃乃滅。俄而復出。流入於堂。山",
    "T52n2103_017:0215a06": "頂亦有大光。照二百里。遠望者皆言燒山。九",
    "T52n2103_017:0215a07": "日夜又有二光遶浮圖其一流照西谷。其一",
    "T52n2103_017:0215a08": "流照南谷。十二日堂內又有光狀如香鑪。流",
    "T52n2103_017:0215a09": "至浮圖露盤。移時乃滅。其夜露盤上又有光。",
    "T52n2103_017:0215a10": "或散或聚。皆似蓮華。移更乃滅。十三日夜浮",
    "T52n2103_017:0215a11": "圖上又有光。如三佛像。並高尺。停住者久之。",
    "T52n2103_017:0215a12": "十四日夜有光三道。從堂而出。其一直上天。",
    "T52n2103_017:0215a13": "其一流於東北。其一狀如樓闕赫照州城。自",
    "T52n2103_017:0215a14": "朔至望。寺及城內。常聞異香。桃李杏柰多花。",
    "T52n2103_017:0215a15": "人採之以供養。舍利入函之夜又有光。再從",
    "T52n2103_017:0215a16": "塔出。圓如大鏡。諸光多紫赤。而見者色狀不",
    "T52n2103_017:0215a17": "必同。或云如大電。或云如燎火。其都無所見",
    "T52n2103_017:0215a18": "者十二三。有婦人抱新死小兒來乞救護。至",
    "T52n2103_017:0215a19": "夜便蘇。遇光照以愈疾者非一。諸州皆有感",
    "T52n2103_017:0215a20": "應。而栖巖寺最多。蓋由太祖武元皇帝之所",
    "T52n2103_017:0215a21": "建也。",
    "T52n2103_017:0215a22": "并州於舊無量壽寺起塔。舍利初在道場。大",
    "T52n2103_017:0215a23": "眾禮拜。重患者便得除。起塔之旦雲霧晝昏。",
    "T52n2103_017:0215a24": "至於已後日乃朗照。五色雲夾之。舍利將",
    "T52n2103_017:0215a25": "入函放光或一尺或五寸。有無量天神。各持",
    "T52n2103_017:0215a26": "香花幢幡寶蓋遍覆州城。",
    "T52n2103_017:0215a27": "定州於恒嶽寺起塔。有一異翁。來禮拜施布",
    "T52n2103_017:0215a28": "一匹。負土數籠。人問其姓字而不答。忽然失",
    "T52n2103_017:0215a29": "之。此地舊無水。開皇三年初營寺其西八里",
    "T52n2103_017:0215b01": "白龍淵忽東流而過。作役罷水便絕。及將起",
    "T52n2103_017:0215b02": "新塔。水復大流。",
    "T52n2103_017:0215b03": "相州於大慈寺起塔。天時陰雪。舍利將下日",
    "T52n2103_017:0215b04": "便朗照。始入函雲復合。建塔之明年八月。光",
    "T52n2103_017:0215b05": "天尼寺寫得陝州瑞相圖。置於佛堂。神光屢",
    "T52n2103_017:0215b06": "發如電。又有五色雲蓋。正臨堂上。一日四見",
    "T52n2103_017:0215b07": "焉。又有白雲。狀如林木雰雨金華。其二花",
    "T52n2103_017:0215b08": "形如大蝶。色似青瑠璃。翱翔不下。乃騰虛",
    "T52n2103_017:0215b09": "而去。明年正月寺內又雨天華。",
    "T52n2103_017:0215b10": "鄭州於定覺寺起塔。舍利將至。寺東有光。如",
    "T52n2103_017:0215b11": "大流星。入至佛堂前而沒。輿到此處無故自",
    "T52n2103_017:0215b12": "止。既而定塔基於西岸。其東岸舊舍利塔有",
    "T52n2103_017:0215b13": "二光。西流入於基所。寺僧設二千人齋供。",
    "T52n2103_017:0215b14": "然而萬餘人食之不盡。一甕飯出八十盆餘",
    "T52n2103_017:0215b15": "食。供寺眾二百人。數日乃盡。舍利將入函。四",
    "T52n2103_017:0215b16": "面懸幡無風而一時內向。",
    "T52n2103_017:0215b17": "嵩州於閑居寺起塔。人眾從舍利者萬餘。有",
    "T52n2103_017:0215b18": "兔逆坂走來歷輿下而去。天時陰雪。舍利將",
    "T52n2103_017:0215b19": "下日便朗照。始入函雲復合。",
    "T52n2103_017:0215b20": "亳州於開寂寺起塔。界內無石。舍利至。便於",
    "T52n2103_017:0215b21": "三處各得一成磨方石。一似函而無底。乃合",
    "T52n2103_017:0215b22": "而用之。不須改鑿。掘塔基至盤石。有二浪",
    "T52n2103_017:0215b23": "井夾之。天時陰雪。舍利將下日便朗照。始入",
    "T52n2103_017:0215b24": "函雲復合。",
    "T52n2103_017:0215b25": "汝州於興世寺起塔。天時陰雪。舍利將下日",
    "T52n2103_017:0215b26": "便朗照。始入函雲復合。",
    "T52n2103_017:0215b27": "泰州於岱岳寺起塔。舍利至州。其夜岳廟內",
    "T52n2103_017:0215b28": "有鼓聲。天將曉。三重門皆自闢。或見三十騎",
    "T52n2103_017:0215b29": "從廟而出。蓋岳神也。舍利自州之寺。來至",
    "T52n2103_017:0215c01": "數里。雲蓋出於山頂。五色而三重。白氣如虹。",
    "T52n2103_017:0215c02": "來覆舍利散成大霧沾濕人衣。其狀如垂珠。",
    "T52n2103_017:0215c03": "其味如甘露。自旦至午。霧氣乃斂而歸山。",
    "T52n2103_017:0215c04": "分為三段。乍來乍往。如軍行然。蓋亦岳神之",
    "T52n2103_017:0215c05": "來迎也。於是瓶內有聲放光。高丈餘。食頃乃",
    "T52n2103_017:0215c06": "滅。人審視之。見瑠璃內金瓶蓋自開。瓶口有",
    "T52n2103_017:0215c07": "寸光如箸。炯然西指。雖急轉終不迴。如此經",
    "T52n2103_017:0215c08": "八日。將入函。光遂散出。還入金瓶雲霧復起。",
    "T52n2103_017:0215c09": "有童子能誦法華經。來禮舍利。遂燒身於野",
    "T52n2103_017:0215c10": "以供養焉。明年二月六日。泰山神鼓竟夜鳴。",
    "T52n2103_017:0215c11": "北聽則聲南南聽則聲北東西亦如之。",
    "T52n2103_017:0215c12": "青州於勝福寺起塔。掘基深五尺。遇盤石自",
    "T52n2103_017:0215c13": "然成大函。因而用之。及舍利將入。瓶內有光。",
    "T52n2103_017:0215c14": "乍上乍下。",
    "T52n2103_017:0215c15": "牟州於巨神山寺起塔。舍利初至。二大紫芝",
    "T52n2103_017:0215c16": "欻現於道。天時陰雪。舍利將下日便朗照。始",
    "T52n2103_017:0215c17": "入函雲復合。",
    "T52n2103_017:0215c18": "隋州於智門寺起塔。十月六日掘基得神龜。",
    "T52n2103_017:0215c19": "七日甘露降於石橋旁之楊樹。有黑蜂無算",
    "T52n2103_017:0215c20": "來繞之。八日旦大霧。舍利將之寺。天便開朗。",
    "T52n2103_017:0215c21": "歷光化縣。忽見門內木連理。過楊樹之下。甘",
    "T52n2103_017:0215c22": "露五道懸流。沾灑輿上。既而沈陰。舍利將下",
    "T52n2103_017:0215c23": "日便朗照。始入函雲復合。神龜色狀特異。",
    "T52n2103_017:0215c24": "有文在其腹曰。王興州使參軍獻之。日日開",
    "T52n2103_017:0215c25": "匣欲視其頭。而縮藏不可見。勅使著作郎王",
    "T52n2103_017:0215c26": "邵審檢。龜便長引頸足。恣人反轉。連日如",
    "T52n2103_017:0215c27": "之。乃見有文在其頭曰。上大王八八。七千",
    "T52n2103_017:0215c28": "萬年。皇帝親撫視之。入於懷袖自然馴狎。放",
    "T52n2103_017:0215c29": "諸宮沼及草內。還來直至御前。每放輒如",
    "T52n2103_017:0216a01": "之。",
    "T52n2103_017:0216a02": "襄州於大興國寺起塔。天時陰晦。舍利將下",
    "T52n2103_017:0216a03": "日便朗照。始入函雲復合。",
    "T52n2103_017:0216a04": "楊州於西寺起塔。州久旱。舍利入境。其夜雨",
    "T52n2103_017:0216a05": "大洽。",
    "T52n2103_017:0216a06": "蔣州於栖霞寺起塔。隣人先夢。佛從西北來。",
    "T52n2103_017:0216a07": "寶蓋旛花映滿。寺眾悉執花香出迎。及舍利",
    "T52n2103_017:0216a08": "至如所夢焉。",
    "T52n2103_017:0216a09": "吳州於大禹寺起塔。舍利凡五度江。風波不",
    "T52n2103_017:0216a10": "起。既至寺放青黃赤白之光。獲紫芝高二尺",
    "T52n2103_017:0216a11": "餘。四莖共三蓋。天時陰晦。舍利將下日便朗",
    "T52n2103_017:0216a12": "照。始入函雲復合。",
    "T52n2103_017:0216a13": "蘇州於虎丘山寺起塔。其地是晉司徒王珣",
    "T52n2103_017:0216a14": "琴臺。掘得甎函。銀合子有一舍利。浮之鉢水",
    "T52n2103_017:0216a15": "右轉四周。舍利初發州。天降雨。未至寺日便",
    "T52n2103_017:0216a16": "出。乃有雜色雲。臨輿而行。徘徊不散。至於塔",
    "T52n2103_017:0216a17": "所。空裏有音樂之聲。既而天又陰晦。舍利將",
    "T52n2103_017:0216a18": "下雲暫開。舍利入函雲復合。先是寺內鑿石",
    "T52n2103_017:0216a19": "井。井吼二日。蓋舍利將來之應也。",
    "T52n2103_017:0216a20": "衡州於衡岳寺起塔。沙門奉舍利自江陵水",
    "T52n2103_017:0216a21": "行二千餘里。四遇逆風。願定便定。四乞順風。",
    "T52n2103_017:0216a22": "皆如所欲。初掘基融峯上。有白雲闊二丈餘。",
    "T52n2103_017:0216a23": "甚整直來臨基所右旋三匝乃散。既而陰晦。",
    "T52n2103_017:0216a24": "舍利將下日便朗照。始入函雲復合。",
    "T52n2103_017:0216a25": "桂州於緣化寺起塔。舍利未至城十餘里。有",
    "T52n2103_017:0216a26": "鳥千數夾輿行飛。入城乃散。舍利將入塔。五",
    "T52n2103_017:0216a27": "色雲來覆之。",
    "T52n2103_017:0216a28": "番州於洪楊鄉崇楊里之靈鷲山寺起塔。掘",
    "T52n2103_017:0216a29": "得宋末所置石函三。其二各有銅函。盛二小",
    "T52n2103_017:0216b01": "銀像。其一有銀瓶子盛金瓶。疑本有舍利。今",
    "T52n2103_017:0216b02": "乃空矣。既而坑內有神仙雲氣之象。昔宋",
    "T52n2103_017:0216b03": "主劉義隆之時。天竺有聖僧求那跋摩。將詣",
    "T52n2103_017:0216b04": "楊都路過靈鷲寺。謂諸僧曰。此間尋有異瑞。",
    "T52n2103_017:0216b05": "兼值王者登臨徵應建立。終逢菩薩聖主方",
    "T52n2103_017:0216b06": "大修弘。其年冬果有群燕共銜繡像委之堂",
    "T52n2103_017:0216b07": "內。及齊主蕭道成初為始興太守。遊於此寺",
    "T52n2103_017:0216b08": "而起白塔。陳天嘉三年寺內立碑其文也。如",
    "T52n2103_017:0216b09": "此聖主修弘驗於今日。",
    "T52n2103_017:0216b10": "交州於禪眾寺起塔。",
    "T52n2103_017:0216b11": "益州於法聚寺起塔。天時陰晦。舍利將下日",
    "T52n2103_017:0216b12": "便朗照。始入函雲復合。",
    "T52n2103_017:0216b13": "廓州於法講寺起塔。舍利初發京下宿於臨",
    "T52n2103_017:0216b14": "臯。沙門夢失舍利。是夜廓州有光。高數丈。從",
    "T52n2103_017:0216b15": "東方來入寺。右繞佛塔。照及城樓內外洞朗。",
    "T52n2103_017:0216b16": "遙望者疑燒積薪。光漸西流食頃乃沒。及定",
    "T52n2103_017:0216b17": "塔基正當光沒之所。又有香氣𣱦氳異常。",
    "T52n2103_017:0216b18": "瓜州於崇教寺起塔。",
    "T52n2103_017:0216b19": "虢州表言。州雖不奉舍利。亦請眾僧行道。有",
    "T52n2103_017:0216b20": "一異鳥來集梁上。意似聽經不驚不動。一夜",
    "T52n2103_017:0216b21": "一日乃下止於讀經之床。人人讚歎摩𭢃。又",
    "T52n2103_017:0216b22": "擎之以行道。法師於佛前為之受戒。良久乃",
    "T52n2103_017:0216b23": "去。",
    "T52n2103_017:0216b24": "隋州典籤王威送流人九十。道逢舍利。盡釋",
    "T52n2103_017:0216b25": "其囚。千里期集無一違者。隋州人於溳水作",
    "T52n2103_017:0216b26": "魚獄三百。既見舍利。亦悉決放之。餘州若此。",
    "T52n2103_017:0216b27": "類蓋多矣。",
    "T52n2103_017:0216b28": "皇帝當此十月之內。每因食於齒下得舍利。",
    "T52n2103_017:0216b29": "皇后亦然。以銀盌水浮其一。出示百官。須臾",
    "T52n2103_017:0216c01": "忽見有兩右旋相著。二貴人及晉王昭豫章",
    "T52n2103_017:0216c02": "王暕蒙賜蜆。勅令審視之。各於蜆內得舍利",
    "T52n2103_017:0216c03": "一。未過二旬。宮內凡得十九。多放光明。自是",
    "T52n2103_017:0216c04": "遠近道俗。所有舍利率奉獻焉。皇帝曰。何必",
    "T52n2103_017:0216c05": "皆是真。諸沙門相與推試之。果有十三玉",
    "T52n2103_017:0216c06": "粟。其真舍利鐵䆘而無損。",
    "T52n2103_017:0216c07": "14 慶舍利感應表并答(一七)慶舍利感應表并答",
    "T52n2103_017:0216c08": "隋安德王雄百官等",
    "T52n2103_017:0216c09": "臣雄等言。臣聞大覺圓備理照空有。至聖虛",
    "T52n2103_017:0216c10": "凝義無生滅。故雖形分聚芥尚貯金甖。體散",
    "T52n2103_017:0216c11": "吹塵猶興寶剎。自釋提請灰之後。育王建塔",
    "T52n2103_017:0216c12": "已來。未有分布舍利紹隆勝業。伏惟皇帝積",
    "T52n2103_017:0216c13": "因曠劫宿證菩提。降迹人王護持世界。往者",
    "T52n2103_017:0216c14": "道消在運仁祠廢毀。慈燈滅影智海絕流。皇",
    "T52n2103_017:0216c15": "祚既興法鼓方振。區宇之內咸為淨土生靈",
    "T52n2103_017:0216c16": "之類皆覆梵雲。去夏六月爰發詔旨。迎請沙",
    "T52n2103_017:0216c17": "門奉送舍利。於三十州以十月十五日同時",
    "T52n2103_017:0216c18": "起塔。而蒲州栖巖寺規模置塔之所。於此山",
    "T52n2103_017:0216c19": "上乃有鍾鼓之聲。舍利在講堂內。其夜前浮",
    "T52n2103_017:0216c20": "圖之上發大光明。爰及堂裏流照滿室。將置",
    "T52n2103_017:0216c21": "舍利於銅函。又有光若香鑪。乘空而上至浮",
    "T52n2103_017:0216c22": "圖寶瓶。復起紫焰。或散或聚。皆成蓮華。又",
    "T52n2103_017:0216c23": "有光明。於浮圖上狀如佛像花趺宛具。停住",
    "T52n2103_017:0216c24": "久之稍乃消隱。又有光明。繞浮圖寶瓶。蒲州",
    "T52n2103_017:0216c25": "城內仁壽寺僧等遙望山頂。光如樓闕。山峯",
    "T52n2103_017:0216c26": "㵎谷昭然顯見。照州城東南一隅。良久不滅。",
    "T52n2103_017:0216c27": "其栖巖寺者即是太祖武元皇帝之所建造。",
    "T52n2103_017:0216c28": "又華州置塔之處。于時雲霧大雪。忽即開朗。",
    "T52n2103_017:0216c29": "正當塔上有五色相輪。舍利下訖還起雲霧。",
    "T52n2103_017:0217a01": "皇帝皇后又得舍利。流輝散彩或出或沈。自",
    "T52n2103_017:0217a02": "非至德精誠道合靈聖。豈能神功妙相致此",
    "T52n2103_017:0217a03": "奇特。臣等命偶昌年。既覩太平之世。生逢善",
    "T52n2103_017:0217a04": "業。方出塵勞之境。不勝抃躍。謹拜表陳賀。以",
    "T52n2103_017:0217a05": "聞。",
    "T52n2103_017:0217a06": "門下仰惟正覺覆護群品。濟生靈於苦海。救",
    "T52n2103_017:0217a07": "愚迷於火宅。朕所以至心迴向結念歸依。思",
    "T52n2103_017:0217a08": "與率土臣民爰及幽顯。同崇勝業共為善因。",
    "T52n2103_017:0217a09": "故分布舍利營建神塔。而大聖慈愍頻示光",
    "T52n2103_017:0217a10": "相。宮殿之內舍利降靈莫測來由。自然變現。",
    "T52n2103_017:0217a11": "歡喜頂戴得未曾有。斯實群生多幸延此嘉",
    "T52n2103_017:0217a12": "福。豈朕微誠所能致感。覽王公等表悚敬彌",
    "T52n2103_017:0217a13": "深。朕與王公等及一切民庶。宜更加剋勵興",
    "T52n2103_017:0217a14": "隆三寶。今舍利真形猶有五十。所司可依前",
    "T52n2103_017:0217a15": "式分送海內。庶三塗六道俱免蓋纏。稟識含",
    "T52n2103_017:0217a16": "靈同登妙果。主者施行。",
    "T52n2103_017:0217a17": "高麗百濟新羅三國使者將還。各請一舍利",
    "T52n2103_017:0217a18": "於本國起塔供養。詔並許之。詔於京師大興",
    "T52n2103_017:0217a19": "善寺起塔。先置舍利於尚書都堂。十二月二",
    "T52n2103_017:0217a20": "日旦發焉。是時天色澄明氣和風靜。寶輿旛",
    "T52n2103_017:0217a21": "幢香花音樂種種供養彌遍街衢。道俗士女",
    "T52n2103_017:0217a22": "不知幾千萬億。服章行位從容有敘。上柱國",
    "T52n2103_017:0217a23": "司空公安德王雄已下皆步從至寺。設無遮",
    "T52n2103_017:0217a24": "大會而禮懺焉。有青雀狎於眾內。或抽佩刀",
    "T52n2103_017:0217a25": "擲以布施。當人叢而下都無所傷。仁壽二年",
    "T52n2103_017:0217a26": "正月二十三日。復分布五十一州建立靈塔。",
    "T52n2103_017:0217a27": "令總管刺史已下縣尉已上。廢常務七日請",
    "T52n2103_017:0217a28": "僧行道。教化打剎施錢十文。一如前式。期用",
    "T52n2103_017:0217a29": "四月八日午時。合國化內同下舍利封入石",
    "T52n2103_017:0217b01": "函。所感瑞應者別錄如左。",
    "T52n2103_017:0217b02": "恒州　泉州　循州　營州　洪州　杭州",
    "T52n2103_017:0217b03": "涼州　德州　滄州　觀州　瀛州　冀州",
    "T52n2103_017:0217b04": "幽州　徐州　莒州　齊州　萊州　楚州",
    "T52n2103_017:0217b05": "江州　潭州　毛州　貝州　宋州　趙州",
    "T52n2103_017:0217b06": "濟州　兗州　壽州　信州　荊州　梁州",
    "T52n2103_017:0217b07": "蘭州　利州　潞州　黎州　慈州　魏州",
    "T52n2103_017:0217b08": "汴州　杞州　許州　豫州　顯州　曹州",
    "T52n2103_017:0217b09": "安州　晉州　懷州　陝州　洛州　鄧州",
    "T52n2103_017:0217b10": "秦州重得舍利　衛州　洺州　鄭州",
    "T52n2103_017:0217b11": "恒州表云。舍利詣州建立靈塔。三月四日到",
    "T52n2103_017:0217b12": "州。即共州府官人。巡歷檢行安置處所。唯治",
    "T52n2103_017:0217b13": "下龍藏寺堪得起塔。其月十日度地穿基。至",
    "T52n2103_017:0217b14": "十六日未時。有風從南而來。寺內香氣殊異",
    "T52n2103_017:0217b15": "無比。道俗官私並悉共聞。及有老人姓金名",
    "T52n2103_017:0217b16": "瓚。患鼻不聞香臭。出二十餘年。於時在眾亦",
    "T52n2103_017:0217b17": "聞香氣。因即鼻差。至四月八日。臨向午時欲",
    "T52n2103_017:0217b18": "下舍利。光景明淨天廓無雲。空裏即雨寶屑",
    "T52n2103_017:0217b19": "天花。狀似金銀碎薄。大小間雜雰雰散下。猶",
    "T52n2103_017:0217b20": "如雪落。先降塔基石函上。遍墮寺內城治。俱",
    "T52n2103_017:0217b21": "有雜色晃曜金晶映日。時即將衣承取。復在",
    "T52n2103_017:0217b22": "地拾得。道俗大眾十萬餘人。並見俱獲。又剎",
    "T52n2103_017:0217b23": "柱東西二處忽有異氣。其色黃白初細後麁。",
    "T52n2103_017:0217b24": "如烽火烟龍形宛轉迴屈直上。周旋塔頂遊",
    "T52n2103_017:0217b25": "騰清漢。莫惻長短。良久乃滅。又有四白鶴。",
    "T52n2103_017:0217b26": "從東北而來周繞塔上西南而去。至二十日",
    "T52n2103_017:0217b27": "已時。築塔基恰成。復雨寶屑天華。收得盛有",
    "T52n2103_017:0217b28": "一斗。即遣行參軍王亮。於先奉獻。皇帝開",
    "T52n2103_017:0217b29": "華於寶屑內復得舍利三箇。甚大歡欣。瀛州",
    "T52n2103_017:0217c01": "表云。掘地欲安舍利石函。時可深六尺許。土",
    "T52n2103_017:0217c02": "裏忽有真紫色光現。須臾遂滅。其土即有黑",
    "T52n2103_017:0217c03": "文。雜間成篆書字云。轉輪聖王佛塔。謹表",
    "T52n2103_017:0217c04": "聞知。",
    "T52n2103_017:0217c05": "黎州表云。掘基安舍利塔。於地下得一瓦銘",
    "T52n2103_017:0217c06": "云。千秋萬歲樂未央。",
    "T52n2103_017:0217c07": "觀州表云。舍利塔上有五色雲如車蓋。其日",
    "T52n2103_017:0217c08": "午時現至暮。",
    "T52n2103_017:0217c09": "魏州表云。所送舍利數度放光。復有諸病人",
    "T52n2103_017:0217c10": "或患眼盲或患五內。發願禮拜病皆得愈。至",
    "T52n2103_017:0217c11": "四月八日。欲下舍利。午時天忽有一片五色",
    "T52n2103_017:0217c12": "雲。香馥非常。須臾之間即降金花。至九日旦",
    "T52n2103_017:0217c13": "復下銀花。遍滿城治。其花大者如榆莢。小",
    "T52n2103_017:0217c14": "者似火精。人人皆得函盛奉獻。其日復有一",
    "T52n2103_017:0217c15": "黑狗耽耳白胸。於舍利塔前舒左肱屈右脚。",
    "T52n2103_017:0217c16": "見人行道即起行道。見人持齋亦即持齋。非",
    "T52n2103_017:0217c17": "時與食不食。唯欲得飲淨水。至後日旦起解",
    "T52n2103_017:0217c18": "齋。與粥始喫。其寺內先有數箇猛狗。但見",
    "T52n2103_017:0217c19": "一狼狗。無不競來吠嚙。若見此狗入寺。悉皆",
    "T52n2103_017:0217c20": "低頭掉尾。當爾之時。看人男夫婦女三十餘",
    "T52n2103_017:0217c21": "萬。盡皆不識此狗。未知從何而來。",
    "T52n2103_017:0217c22": "秦州表云。欲下舍利時七日地微動至八日",
    "T52n2103_017:0217c23": "大動。",
    "T52n2103_017:0217c24": "兗州表云。勅書分送起塔。以瑕丘縣普樂寺",
    "T52n2103_017:0217c25": "最為清淨。即於其所奉安舍利。以去三月二",
    "T52n2103_017:0217c26": "十五日。謹即經營以為函蓋。初磨之時體唯",
    "T52n2103_017:0217c27": "青質。及其功就變同碼瑙。五色相雜文彩煥",
    "T52n2103_017:0217c28": "然。復於其裏間生白玉。內外通徹照物如水。",
    "T52n2103_017:0217c29": "表裏洞朗鑒人等鏡。其送舍利。",
    "T52n2103_017:0218a01": "曹州表云。三月二十九日。舍利於子城上赤",
    "T52n2103_017:0218a02": "光現。四月五日申時。舍利現雙樹。并有師子",
    "T52n2103_017:0218a03": "現。五日亥時。舍利現金光。長七寸。六日卯時。",
    "T52n2103_017:0218a04": "龍花樹現。下有佛像俱出。六日卯時。漆龕板",
    "T52n2103_017:0218a05": "外光明。狀如金華色。六日申時。漆龕北板上。",
    "T52n2103_017:0218a06": "化佛菩薩雙樹等形。六日亥時。舍利精舍裏",
    "T52n2103_017:0218a07": "出黃白花光。長四五寸。八日辰時。漆龕板後",
    "T52n2103_017:0218a08": "雲霧金光等形狀。巳時漆龕板後裟羅雙蓮",
    "T52n2103_017:0218a09": "華影佛像眾僧師子形等。午時塔上五色雲",
    "T52n2103_017:0218a10": "現。午後漆龕內板上有娑羅雙樹林樓閣等",
    "T52n2103_017:0218a11": "現。九日漆龕內板上疊石壘基文。甲後漆龕",
    "T52n2103_017:0218a12": "板外大娑羅樹及僧執香鑪等形容金佛像",
    "T52n2103_017:0218a13": "現。似若太子初生身。如黃金色。後有三僧。身",
    "T52n2103_017:0218a14": "著紫黃法服。手捉香鑪供養。其香氣與世香",
    "T52n2103_017:0218a15": "不同。每日恒聞。",
    "T52n2103_017:0218a16": "晉州表云。舍利於塔前放光三度。皆紫光色。",
    "T52n2103_017:0218a17": "眾人盡見。",
    "T52n2103_017:0218a18": "杞州表云。舍利以三月四日到州。十四日辰",
    "T52n2103_017:0218a19": "時。瑠璃瓶裏色白如月。須臾之間即變為赤",
    "T52n2103_017:0218a20": "色。至四月二日後變作紫光。或現青色。瓶內",
    "T52n2103_017:0218a21": "流轉。一來一去。循環不止。道俗瞻仰。咸共歸",
    "T52n2103_017:0218a22": "依實相容儀。良久乃散。七日午時。神影復出。",
    "T52n2103_017:0218a23": "變動輝煥於前無異。",
    "T52n2103_017:0218a24": "徐州表云。舍利二月二十八日至州西一驛",
    "T52n2103_017:0218a25": "宿。其夜陰雨。舍利放光。向州四十五里。其淨",
    "T52n2103_017:0218a26": "道寺僧向北山看光。影從驛所舍利處而來。",
    "T52n2103_017:0218a27": "舍利石函蓋四月五日磨治訖。遂變出仙人",
    "T52n2103_017:0218a28": "二。僧四人。居士一人。騏驎一。師子一。魚二。",
    "T52n2103_017:0218a29": "自餘並似山水之狀。",
    "T52n2103_017:0218b01": "鄧州表云。舍利四月六日石函變作玉及瑪",
    "T52n2103_017:0218b02": "瑙。其石有文。現正國德三字。并有仙人驎",
    "T52n2103_017:0218b03": "鳳等出。",
    "T52n2103_017:0218b04": "安州表云。奏寺安置送舍利。法師淨業共州",
    "T52n2103_017:0218b05": "官人量度基。申時忽有香氣。𣱦氳乘空而至。",
    "T52n2103_017:0218b06": "芬芳微妙世未曾有。道俗咸皆驚愕隨至處",
    "T52n2103_017:0218b07": "所。香氣遍滿至五更方始散盡。又至四月八",
    "T52n2103_017:0218b08": "日。行道日滿供設大齋。午時欲下舍利。道俗",
    "T52n2103_017:0218b09": "一萬餘人。法師昇高座。手捧舍利以示大眾。",
    "T52n2103_017:0218b10": "人人悲感不能自勝。即有赤色。從師手內瓶",
    "T52n2103_017:0218b11": "口而出。便二度放光。高一尺。又下石函忽",
    "T52n2103_017:0218b12": "有白雲。團圓如蓋。正當函上右旋數匝。繞",
    "T52n2103_017:0218b13": "訖還當元出之處消滅。又塔南先有佛閣。當",
    "T52n2103_017:0218b14": "時鎖閉舍利於其下立道場。遣二防人看守。",
    "T52n2103_017:0218b15": "忽聞閣上有眾人行聲。看閣門仍閉。又復須",
    "T52n2103_017:0218b16": "臾復聞行聲即走告。寺主來共開閣門上驗",
    "T52n2103_017:0218b17": "看。唯有佛像。自外都無所見。又下舍利訖日。",
    "T52n2103_017:0218b18": "到申時有法師淨範投陀僧淨滔。於舍利塔",
    "T52n2103_017:0218b19": "後。臨水巖邊。為諸道俗受菩薩戒。眾人見群",
    "T52n2103_017:0218b20": "魚行隊遊水。首皆南出似欲歸依。多少一萬",
    "T52n2103_017:0218b21": "餘。請二禪師乘船入水為魚受戒。然內諸魚",
    "T52n2103_017:0218b22": "悉迴首向船。隨逐巡行如似聽法。",
    "T52n2103_017:0218b23": "趙州表云。舍利以三月四日到州。臣等於治",
    "T52n2103_017:0218b24": "下文際寺安置起塔。二日打剎行道。舍利於",
    "T52n2103_017:0218b25": "塔所放赤光。從未至申更見不同。或似像形。",
    "T52n2103_017:0218b26": "或似樓閣。或見白光。乍大乍小。巡繞舍利。繞",
    "T52n2103_017:0218b27": "瓶行道。或隱或顯。或遲或速。官人道俗莫不",
    "T52n2103_017:0218b28": "覩見。驚憙號咽沸騰寺內。至四日又放赤",
    "T52n2103_017:0218b29": "光。曜如金色。縱橫一尺餘。紫綠相間前後三",
    "T52n2103_017:0218c01": "度。良久乃滅。又見一佛像長二尺餘。坐於",
    "T52n2103_017:0218c02": "蓮華趺坐。又以二菩薩俠侍。長一尺餘。從卯",
    "T52n2103_017:0218c03": "至巳見諸形相。道俗四部二萬餘人。咸悉瞻",
    "T52n2103_017:0218c04": "仰。",
    "T52n2103_017:0218c05": "豫州表云。舍利瓶有白光。須臾成五色遊轉",
    "T52n2103_017:0218c06": "瓶內。形相非常。又鑿舍利銘。其石更無異質。",
    "T52n2103_017:0218c07": "鑿至皇帝一字。從上點及竪牽橫畫。隨鑿之",
    "T52n2103_017:0218c08": "處如刻金所成。",
    "T52n2103_017:0218c09": "利州表云。舍利三月二十六日夜一更內放",
    "T52n2103_017:0218c10": "光。遍照衙內如月。",
    "T52n2103_017:0218c11": "明州表云。四月八日下舍利。掘地安石函。乃",
    "T52n2103_017:0218c12": "得一像。",
    "T52n2103_017:0218c13": "衛州表云。四月三日齋訖。舍利金瓶外。其色",
    "T52n2103_017:0218c14": "紅赤鮮麗殊常。或行瑠璃瓶底。或遊瓶側。緣",
    "T52n2103_017:0218c15": "瓶上下光明外照。比至八日照灼如初。",
    "T52n2103_017:0218c16": "洺州表云。舍利三月十一日天降甘澤。十三",
    "T52n2103_017:0218c17": "日乃止。有戒德沙門僧猛。先患腰脚不堪出",
    "T52n2103_017:0218c18": "行。其日聞舍利欲到。合寺馳走。僧猛自身抱",
    "T52n2103_017:0218c19": "患不得奉迎。命弟子法藏扶侍出戶。迴心正",
    "T52n2103_017:0218c20": "念遂便得起行。出城十里許親迎舍利。因此",
    "T52n2103_017:0218c21": "瘳降漸堪得行。",
    "T52n2103_017:0218c22": "毛州表云。舍利二月二十七日到州。其日即",
    "T52n2103_017:0218c23": "依式安置。一切男女皆發菩提心。競趣歸依。",
    "T52n2103_017:0218c24": "瘂者能言。攣躄之人悉皆能行。石函乃變如",
    "T52n2103_017:0218c25": "琉璃。內外明徹。四月十二日天雨金銀華",
    "T52n2103_017:0218c26": "落。表送奉獻。",
    "T52n2103_017:0218c27": "冀州表云。舍利放光。五色照滿城治。時有一",
    "T52n2103_017:0218c28": "僧先患目盲。亦得見舍利。復有一人患腰脚",
    "T52n2103_017:0218c29": "攣躄十五年。自舍利到州所。是患人禮拜發",
    "T52n2103_017:0219a01": "願。即得行動。",
    "T52n2103_017:0219a02": "宋州表云。三月四日舍利至州。其所部宋城",
    "T52n2103_017:0219a03": "縣市院先有古井塸。由來鹹苦水色舊赤。全",
    "T52n2103_017:0219a04": "不堪食。其縣民胡子乾因取水和埿。怪其色",
    "T52n2103_017:0219a05": "白甞覺甚甘。四月三日舍利於塔內放赤色",
    "T52n2103_017:0219a06": "光。六日夜五更寺內又放白色光。七日辰時",
    "T52n2103_017:0219a07": "寺內天雨白華。目驗雰雰然。狀如細雪。不落",
    "T52n2103_017:0219a08": "於地。八日午時欲下舍利入函。天上有白鶴",
    "T52n2103_017:0219a09": "翔塔基之上。",
    "T52n2103_017:0219a10": "懷州表云。舍利於州城長壽寺安置。四月五",
    "T52n2103_017:0219a11": "日辰時。有一雄雉飛來函側。心閑從容質羽",
    "T52n2103_017:0219a12": "鮮華。自飛自止曾無驚畏。河內縣民楊邁特",
    "T52n2103_017:0219a13": "以示。道俗六千餘人。莫不同見。勅使沙門靈",
    "T52n2103_017:0219a14": "璨即與受戒。其雉向師似如聽法。師云。此",
    "T52n2103_017:0219a15": "雉是野鳥。內法道理無容籠繫。即令送城北",
    "T52n2103_017:0219a16": "太行山放之。舍利塔廂復有一跡。從塔東南",
    "T52n2103_017:0219a17": "三十步而來。直到塔所不見還蹤。復無入",
    "T52n2103_017:0219a18": "處。或闊四寸。或闊三寸。蟠屈逶迤狀等龍蛇",
    "T52n2103_017:0219a19": "之跡。宮人道俗並悉共見。八日至午前舍",
    "T52n2103_017:0219a20": "利欲入塔函。遂放光於瓶外。巡迴數匝暉彩",
    "T52n2103_017:0219a21": "照曜。或上或下。乍隱乍出。",
    "T52n2103_017:0219a22": "汴州表云。舍利三月二日到州。權置州館。六",
    "T52n2103_017:0219a23": "日夜大德僧慧徹等。忽聞香氣有異尋常。至",
    "T52n2103_017:0219a24": "八日諸僧迎舍利將向塔所。大德僧粲等五",
    "T52n2103_017:0219a25": "人。復聞香氣。去慧福寺門四十餘步。遂放",
    "T52n2103_017:0219a26": "青色光覆炤露帳。大久乃滅。其寺有舍利。在",
    "T52n2103_017:0219a27": "僧房供養。其日杞州人張相仁。於僧房見寺",
    "T52n2103_017:0219a28": "內舍利復放青色光。恰與新至舍利色狀相",
    "T52n2103_017:0219a29": "似。十日復至見赤色光臨寺佛堂。高五尺其",
    "T52n2103_017:0219b01": "夜四更復見青赤雜色光於寺。復有一老母。",
    "T52n2103_017:0219b02": "患腰已來二十餘年。拄杖伏地而行。聞舍利",
    "T52n2103_017:0219b03": "至寺。強來禮拜。於大眾裏見舍利光。腰即得",
    "T52n2103_017:0219b04": "差捨杖而行。",
    "T52n2103_017:0219b05": "洛州表云。舍利三月十六日至州。即於漢王",
    "T52n2103_017:0219b06": "寺內安置。至二十三日忽降香氣。世未曾有。",
    "T52n2103_017:0219b07": "四月七日夜一更向盡。東風忽起燈花絕焰。",
    "T52n2103_017:0219b08": "在佛堂東南神光炤燭。復有香風而來。官人",
    "T52n2103_017:0219b09": "道俗等共聞見。於是彌增剋念。至八日臨下",
    "T52n2103_017:0219b10": "舍利。塔側桐樹枝葉低莖。",
    "T52n2103_017:0219b11": "幽州表云。三月二十六日於弘業寺安置舍",
    "T52n2103_017:0219b12": "利。石函始磨。兩面以水洗之明如水鏡。內外",
    "T52n2103_017:0219b13": "相通。紫光焰起其石班駁。又類碼瑙。潤澤",
    "T52n2103_017:0219b14": "泫燿光似瑠璃。至四月二日起齋行道。至",
    "T52n2103_017:0219b15": "三日亥時。舍利前焚香供養。燈光炤庭眾星",
    "T52n2103_017:0219b16": "夜朗。有素光舒卷在佛輿之上。至八日舍利",
    "T52n2103_017:0219b17": "入函。自旦及辰函石現文。髣像有菩薩光彩",
    "T52n2103_017:0219b18": "粉藻。又似眾仙。其間鳥獸林木諸狀不常",
    "T52n2103_017:0219b19": "者眾。實難詳審。其有文理照顯分明。今畫圖",
    "T52n2103_017:0219b20": "奉進。",
    "T52n2103_017:0219b21": "許州表云。三月三日初夜於州北境去州九",
    "T52n2103_017:0219b22": "十里。舍利放光。紫赤二色照曜州城內外。民",
    "T52n2103_017:0219b23": "庶皆見神光。四月七日在州大廳。舍利出金",
    "T52n2103_017:0219b24": "瓶之外。瑠璃瓶內行道放光。至八日在辦行",
    "T52n2103_017:0219b25": "寺塔所。又放光明。午時舍利欲入石函。又有",
    "T52n2103_017:0219b26": "五色光彩雲來臨塔上。雲形如蓋。其日在塔",
    "T52n2103_017:0219b27": "西南一百餘步。依育王造塔本記。一枯池不",
    "T52n2103_017:0219b28": "在四畔。正在池中。可深九尺。忽有甘井自現。",
    "T52n2103_017:0219b29": "其水不可思議。當時道俗看者二萬餘人同",
    "T52n2103_017:0219c01": "飲。齊所錄瑞應奉表奏聞。",
    "T52n2103_017:0219c02": "荊州舍利現雲如車蓋。正當塔上雲間雨花。",
    "T52n2103_017:0219c03": "遊颺不落。眾鳥翔塔。",
    "T52n2103_017:0219c04": "濟州舍利本一。至彼現二。放光炤現。聞異香",
    "T52n2103_017:0219c05": "氣雲間出音。自然鍾聲及以讚善。大鳥群飛",
    "T52n2103_017:0219c06": "塔下。",
    "T52n2103_017:0219c07": "楚州舍利當行道日。野鹿來聽鶴遊塔上。",
    "T52n2103_017:0219c08": "莒州舍利本一。至彼現三。放光映炤。掘基地",
    "T52n2103_017:0219c09": "下忽得銅塔。及瘂者能言。",
    "T52n2103_017:0219c10": "營州舍利三度放光。白色舊龜石自然折解。",
    "T52n2103_017:0219c11": "用為石函。",
    "T52n2103_017:0219c12": "抗州舍利山間掘基。得自然石窟容舍利函。",
    "T52n2103_017:0219c13": "潭州舍利江鳥迎送。",
    "T52n2103_017:0219c14": "潞州舍利至彼自然泉湧。飲者病愈。",
    "T52n2103_017:0219c15": "洪州舍利白項烏引路。",
    "T52n2103_017:0219c16": "德州舍利至彼。躄者能行。大鳥旋塔。",
    "T52n2103_017:0219c17": "鄭州舍利放光。幡向內垂。",
    "T52n2103_017:0219c18": "江州舍利至彼行道日。耕人犁得一銅像。",
    "T52n2103_017:0219c19": "蘭州舍利掘基地下得一石像。又小兒撥得",
    "T52n2103_017:0219c20": "二銅像。慈州舍利現白雲蓋如飛仙。自然",
    "T52n2103_017:0219c21": "泉涌。飲者病愈。",
    "T52n2103_017:0219c22": "廉州未得舍利。別得一舍利。放光佛香鑪烟",
    "T52n2103_017:0219c23": "氣。又類蓮華黃白色。天雨寶屑。",
    "T52n2103_017:0219c24": "雍州表云。仁壽二年五月十二日。京城內勝",
    "T52n2103_017:0219c25": "光寺大興善寺法界寺州公廨裏。及城治街",
    "T52n2103_017:0219c26": "巷天雨銀屑。大如榆莢小如麩等。表送奉獻。",
    "T52n2103_017:0219c27": "仁覺寺五月十二日未時。有風從西南而來。",
    "T52n2103_017:0219c28": "香氣氛氳。沙門及經生道俗等並悉俱聞。當",
    "T52n2103_017:0219c29": "夜雨銀屑天花。芭蕉枝葉椶櫚莖檊上。人",
    "T52n2103_017:0220a01": "皆拾得。大小如前無異。",
    "T52n2103_017:0220a02": "仁壽二年六月五日夜。仁壽宮所慈善寺新",
    "T52n2103_017:0220a03": "佛堂內靈光映現。形如鉢許。從前柱遶梁栿。",
    "T52n2103_017:0220a04": "眾僧覩見。",
    "T52n2103_017:0220a05": "仁壽二年六月五日夜。雨銀屑天花枇杷葉",
    "T52n2103_017:0220a06": "上及餘草頭上。落地。",
    "T52n2103_017:0220a07": "仁壽二年六月八日。諸州送舍利。沙門使還",
    "T52n2103_017:0220a08": "宮所見旨相問慰勞訖。令九日赴慈善寺為",
    "T52n2103_017:0220a09": "慶光齋。僧眾至寺讚誦旋遶行香欲食。空裏",
    "T52n2103_017:0220a10": "微零復雨銀屑天花。舍人崔君德令盛奉獻。",
    "T52n2103_017:0220a11": "京城內勝光寺模得陝州舍利石函變現瑞像",
    "T52n2103_017:0220a12": "娑羅雙樹等形相者。仁壽二年五月二十三",
    "T52n2103_017:0220a13": "日已後。在寺日日放光連連相續。緣感即發",
    "T52n2103_017:0220a14": "不止晝夜。城治道俗遠來看人歸依禮拜。闐",
    "T52n2103_017:0220a15": "門塞路往還如市。遇斯光者炤動群心悲喜",
    "T52n2103_017:0220a16": "發意。其城內諸寺外縣諸州以絹素模將去",
    "T52n2103_017:0220a17": "去者。或上輿放光。或在道映照。或至前所",
    "T52n2103_017:0220a18": "開明現朗。光光色別隨見不同。",
    "T52n2103_017:0220a19": "仁壽二年七月十五日。京城內延興寺灌寫",
    "T52n2103_017:0220a20": "釋迦金銅像丈六。其夜雨寶屑銀華。香氣甚",
    "T52n2103_017:0220a21": "異無比。",
    "T52n2103_017:0220a22": "陝州舍利。從三月十五日申時。至四月八日",
    "T52n2103_017:0220a23": "戌時。合一十一度見靈瑞。總有二十一事。四",
    "T52n2103_017:0220a24": "度放光。",
    "T52n2103_017:0220a25": "光內見花樹。二度五色雲。掘地得鳥。石函變",
    "T52n2103_017:0220a26": "異。八娑羅樹。樹下見水。一臥佛。三菩薩。一",
    "T52n2103_017:0220a27": "神尼。函內見鳥。三枝金華。興雲成輪相。自然",
    "T52n2103_017:0220a28": "幡蓋。函內流出香雲。再放光。",
    "T52n2103_017:0220a29": "舍利在陝州城。三月二十三日夜二更裏。大",
    "T52n2103_017:0220b01": "通寺善法寺闡業寺並見光明。唯善法寺所",
    "T52n2103_017:0220b02": "見光。內有兩箇華樹。形色分明。久而方滅。其",
    "T52n2103_017:0220b03": "色初赤。尋即變白。後散如水銀。滿屋之內物",
    "T52n2103_017:0220b04": "皆照徹。舍利在大興國寺。四月二日夜二更",
    "T52n2103_017:0220b05": "裏。靈勝寺見光明。洞了庭前果樹及北坡草",
    "T52n2103_017:0220b06": "木。光照處見其形。塔基下掘地得鳥。舍利來",
    "T52n2103_017:0220b07": "向大興國寺。三月二十八日卯時。司馬張備",
    "T52n2103_017:0220b08": "共大都督侯進檢校築基掘地已深五尺。有",
    "T52n2103_017:0220b09": "閿鄉縣玉山鄉民杜化雲。钁下忽出一鳥。青",
    "T52n2103_017:0220b10": "黃色大如鶉。馴行塔內安然自處。執之不恐。",
    "T52n2103_017:0220b11": "未及奉送其鳥致死。今營福事。於舍利塔內",
    "T52n2103_017:0220b12": "獲非常之鳥。既以出處為異。謂合嘉祥。今別",
    "T52n2103_017:0220b13": "畫鳥形。謹附聞奏。五色雲再見。三月十五日",
    "T52n2103_017:0220b14": "申時。舍利到陝州城南三里㵎。即有五色雲。",
    "T52n2103_017:0220b15": "從東南欝起。俄爾總成一蓋。即變如紫羅色。",
    "T52n2103_017:0220b16": "舍利入城方始散滅。當時道俗並見。至二十",
    "T52n2103_017:0220b17": "八日未時。在大興國寺。復有五色雲。從西北",
    "T52n2103_017:0220b18": "東南二處而來。舍利塔上相合。共成一段。時",
    "T52n2103_017:0220b19": "有文林郎韋範大都督楊旻及官民等。並同",
    "T52n2103_017:0220b20": "觀矚。其雲少時即散者也。兩度出聲。舍利",
    "T52n2103_017:0220b21": "在州。三月二十三日夜。從寶座出聲。如人間",
    "T52n2103_017:0220b22": "打靜聲。至三乃止。後在大興國寺。四月五日",
    "T52n2103_017:0220b23": "酉時。復出一聲大於前者。道俗並聞。石函內",
    "T52n2103_017:0220b24": "外四面見佛菩薩神尼娑羅樹光明等。四月",
    "T52n2103_017:0220b25": "七日巳時。欲遣使人送放光等四種瑞表。未",
    "T52n2103_017:0220b26": "發之間。司馬張備共崤縣令鄭乾意閿鄉縣",
    "T52n2103_017:0220b27": "丞趙懷坦大都督侯進當作人民侯謙等。至",
    "T52n2103_017:0220b28": "舍利塔基內石函所檢校。同見函外東面石",
    "T52n2103_017:0220b29": "文亂起。其張備等怪異。更向北面虔意以衫",
    "T52n2103_017:0220c01": "袖拂拭隨手。向上即見娑羅樹一雙。東西相",
    "T52n2103_017:0220c02": "對枝葉宛具。作深青色。俄頃道俗奔集。復",
    "T52n2103_017:0220c03": "於西面外。以水澆洗。即見兩樹葉有五色。次",
    "T52n2103_017:0220c04": "南面外復有兩樹。枝條稍直。其葉色黃白。次",
    "T52n2103_017:0220c05": "東面外復有兩樹。色青葉長。其四面樹下並",
    "T52n2103_017:0220c06": "有水文。於此兩樹之間。使人文林郎韋範初",
    "T52n2103_017:0220c07": "見一鳥仰臥。司馬張備次後看時。其鳥已立。",
    "T52n2103_017:0220c08": "鳥前有金華三枝。鳥形大小毛色與前掘地",
    "T52n2103_017:0220c09": "得者不異。其鳥須臾向西南行。至佛下停住",
    "T52n2103_017:0220c10": "函內。西南近角復有一菩薩。坐華臺上面向",
    "T52n2103_017:0220c11": "東。有一立尼面向菩薩合掌。相去二寸。西",
    "T52n2103_017:0220c12": "面內復有二菩薩並立。一金色面向南。一銀",
    "T52n2103_017:0220c13": "色面向北。相去可有三寸。西脣上有一臥佛。",
    "T52n2103_017:0220c14": "側身頭向北面向西。其三菩薩於石函內並",
    "T52n2103_017:0220c15": "放紅紫光。高一尺許。從已至未形狀不移。圖",
    "T52n2103_017:0220c16": "畫已後色漸微滅。道俗觀者其數不少。此函",
    "T52n2103_017:0220c17": "本是青石色基黑闇。見瑞之時變為明白。表",
    "T52n2103_017:0220c18": "裏瑩徹周迴四面。俱遣人坐並相照見無所",
    "T52n2103_017:0220c19": "翳障。其函內外四面。總見一佛三菩薩一尼",
    "T52n2103_017:0220c20": "一鳥三枝華八株樹。今別畫圖狀。謹附聞奏。",
    "T52n2103_017:0220c21": "下時四方雲起變成輪相。復有自然幡蓋。及",
    "T52n2103_017:0220c22": "塔上香雲二度光見。",
    "T52n2103_017:0220c23": "四月八日午時欲下舍利。于時道俗悲號。四",
    "T52n2103_017:0220c24": "方忽然一時雲起。如煙如霧。漸次向上至於",
    "T52n2103_017:0220c25": "日所。即遶日變成一暈。猶如車輪。內別有白",
    "T52n2103_017:0220c26": "雲團圓翳日。日光漸即微闇如小盞許。在輪",
    "T52n2103_017:0220c27": "外周匝。次第以雲為輻。其輪及輻並作紅紫",
    "T52n2103_017:0220c28": "色。至下舍利訖。其雲散滅日光還即明淨。復",
    "T52n2103_017:0220c29": "於塔院西北牆外。大有自然幡蓋。亦有見幡",
    "T52n2103_017:0221a01": "蓋圍遶舍利者。當時謂有人捉幡供養。至下",
    "T52n2103_017:0221a02": "舍利訖其幡蓋等忽即不見。于時道俗見者",
    "T52n2103_017:0221a03": "不少。至戌時司馬張備等。見塔上有青雲氣",
    "T52n2103_017:0221a04": "從塔內而出。其雲甚香。即喚使人文林郎韋",
    "T52n2103_017:0221a05": "範大興寺潧曇暢入裏就看。備共韋範等並",
    "T52n2103_017:0221a06": "見流光向西北東南二處流行。須臾即滅。",
    "T52n2103_017:0221a07": "廣弘明集卷第十七"
}