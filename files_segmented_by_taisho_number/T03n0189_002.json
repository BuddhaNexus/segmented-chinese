{
    "T03n0189_002:0628b02": "過去現在因果經卷第二",
    "T03n0189_002:0628b04": "宋天竺三藏求那跋陀羅譯",
    "T03n0189_002:0628b05": "「爾時太子至年十歲，諸釋種中，五百童子，",
    "T03n0189_002:0628b06": "皆亦同年。太子從弟提婆達多，次名難陀，次",
    "T03n0189_002:0628b07": "名孫陀羅難陀等；或有三十相、三十一相者，",
    "T03n0189_002:0628b08": "或復雖有三十二相，相不分明；各閑伎藝，",
    "T03n0189_002:0628b09": "有大筋力。時提婆達多等五百童子，既聞太",
    "T03n0189_002:0628b10": "子諸藝皆通，名徹十方，共相謂言：『太子雖",
    "T03n0189_002:0628b11": "復聰明智慧，善解書論，至於力膂，詎勝我",
    "T03n0189_002:0628b12": "等！』欲與太子較其勇健。爾時父王，又訪",
    "T03n0189_002:0628b13": "國中善知射者，而召之來，令教太子，即往",
    "T03n0189_002:0628b14": "後園，欲射鐵鼓；提婆達多等五百童子，亦",
    "T03n0189_002:0628b15": "悉隨從。時師即便授一小弓而與太子，太",
    "T03n0189_002:0628b16": "子含笑而問之言：『以此與我，欲作何等？』",
    "T03n0189_002:0628b17": "射師答言：『欲令太子射此鐵鼓。』太子又言：",
    "T03n0189_002:0628b18": "『此弓力弱，更求如是七弓將來。』師即授與，",
    "T03n0189_002:0628b19": "太子便執七弓，以射一箭，過七鐵鼓。時彼",
    "T03n0189_002:0628b20": "射師，往白王言：『大王！太子自知射藝，以",
    "T03n0189_002:0628b21": "一箭力，射過七鼓，閻浮提中無能等者。云",
    "T03n0189_002:0628b22": "何令我為作師耶？』「爾時白淨王聞此語已，",
    "T03n0189_002:0628b23": "心大歡喜，而自念言：『我子聰明，書論算數四",
    "T03n0189_002:0628b24": "遠悉知；而其射藝四方人民，未有知者。』即",
    "T03n0189_002:0628b25": "勅太子及提婆達多等五百童子，又復擊鼓",
    "T03n0189_002:0628b26": "唱令國界：『太子薩婆悉達，却後七日當出",
    "T03n0189_002:0628b27": "後園，欲試武藝；諸人民中有勇力者，可悉",
    "T03n0189_002:0628b28": "來此。』到第七日，提婆達多與六萬眷屬，最",
    "T03n0189_002:0628b29": "先出城。于時有一大象，當城門住，此諸軍",
    "T03n0189_002:0628c01": "眾，皆不敢前，提婆達多問諸人言：『何故住",
    "T03n0189_002:0628c02": "此而不前耶？』諸人答言：『有一大象，當門而",
    "T03n0189_002:0628c03": "立，舉眾畏之，故不敢前。』提婆達多聞此言",
    "T03n0189_002:0628c04": "已，獨前象所，以手搏頭，即便躃地；於是",
    "T03n0189_002:0628c05": "軍眾次第得過。爾時難陀又與眷屬亦欲",
    "T03n0189_002:0628c06": "出城，其諸軍眾徐步漸前，難陀即問：『何故",
    "T03n0189_002:0628c07": "行遲？』諸人答言：『提婆達多手搏一象，躃在",
    "T03n0189_002:0628c08": "城門，妨行者路，以是故遲。』難陀即便前至",
    "T03n0189_002:0628c09": "象所，以足指挑象，擲著路傍；無數人眾，聚",
    "T03n0189_002:0628c10": "共看之。爾時太子與十萬眷屬，前後圍繞，",
    "T03n0189_002:0628c11": "始出城門，見於路傍人眾聚看即便問曰：",
    "T03n0189_002:0628c12": "『此諸人輩，為何所看？』從人答言：『提婆達多手",
    "T03n0189_002:0628c13": "搏一象，躃在城門，妨人行路；難陀次出，",
    "T03n0189_002:0628c14": "以足指挑擲著於此，是故行人悉聚看之。』",
    "T03n0189_002:0628c15": "於是太子即自念言：『今者正是現力之時。』太",
    "T03n0189_002:0628c16": "子便即以手執象，擲著城外，還以手接，不",
    "T03n0189_002:0628c17": "令傷損；象又還穌，無所苦痛。時諸人民，歎",
    "T03n0189_002:0628c18": "未曾有。王聞此已，深生奇特。「如是太子及",
    "T03n0189_002:0628c19": "提婆達多并與難陀，四遠人民，皆悉來集，在",
    "T03n0189_002:0628c20": "彼園中。爾時彼園，種種莊嚴，施列金鼓、銀",
    "T03n0189_002:0628c21": "鼓、鍮石之鼓、銅鐵等鼓，各有七枚。爾時提",
    "T03n0189_002:0628c22": "婆達多，最先射之，徹三金鼓；次及難陀，亦",
    "T03n0189_002:0628c23": "徹三鼓；諸來人眾，悉皆雅歎。爾時群臣，白",
    "T03n0189_002:0628c24": "太子言：『提婆達多及與難陀，皆已射訖，今",
    "T03n0189_002:0628c25": "者次第正在太子，唯願太子射此諸鼓。』如",
    "T03n0189_002:0628c26": "是三請，太子曰：『善！』而語之言：『若欲使我射",
    "T03n0189_002:0628c27": "諸鼓者，此弓力弱，更覓強者。』諸臣答言：『太",
    "T03n0189_002:0628c28": "子祖王有一良弓，今在王庫。』太子語言：『便",
    "T03n0189_002:0628c29": "可取來。』弓既至已，太子即牽以放一箭，徹",
    "T03n0189_002:0629a01": "過諸鼓，然後入池，泉水流出，又亦穿過大",
    "T03n0189_002:0629a02": "鐵圍山。「爾時提婆達多又與難陀，共相撲戲，",
    "T03n0189_002:0629a03": "二人力等，亦無勝者。太子又前，手執二弟，",
    "T03n0189_002:0629a04": "躃之於地，以慈力故不令傷痛。爾時四遠",
    "T03n0189_002:0629a05": "諸人民眾，既見太子有如此力，高聲唱言：",
    "T03n0189_002:0629a06": "『白淨王太子，非但智慧勝一切人，其力勇健",
    "T03n0189_002:0629a07": "亦無等者。』莫不歎伏，益生恭敬。",
    "T03n0189_002:0629a08": "「爾時白淨王，即會諸臣而共議言：『太子今者",
    "T03n0189_002:0629a09": "年已長大，智慧勇健，皆悉具足，今宜應以",
    "T03n0189_002:0629a10": "四大海水灌太子頂。』又復勅下餘小國王：",
    "T03n0189_002:0629a11": "『却後二月八日，灌太子頂，皆可來集。』至二",
    "T03n0189_002:0629a12": "月八日，諸餘國王并及仙人婆羅門等，皆悉",
    "T03n0189_002:0629a13": "雲集。懸繒幡蓋，燒香散花，鳴鍾擊鼓，作",
    "T03n0189_002:0629a14": "諸伎樂；以七寶器，盛四海水，諸仙人眾，各",
    "T03n0189_002:0629a15": "各頂戴授婆羅門；如是乃至遍及諸臣，悉",
    "T03n0189_002:0629a16": "已頂戴，傳授與王。時王即以灌太子頂，以",
    "T03n0189_002:0629a17": "七寶印而用付之，又擊大鼓，高聲唱言：『今",
    "T03n0189_002:0629a18": "立薩婆悉達以為太子。』爾時虛空天、龍、夜",
    "T03n0189_002:0629a19": "叉、人非人等，作天伎樂，異口同音讚言：『善",
    "T03n0189_002:0629a20": "哉！』當於迦毘羅斾兜國立太子時，餘八",
    "T03n0189_002:0629a21": "國王，亦於是日同立太子。",
    "T03n0189_002:0629a22": "「爾時太子，啟王出遊，王即聽許。時王即與",
    "T03n0189_002:0629a23": "太子并諸群臣，前後導從，按行國界，次復前",
    "T03n0189_002:0629a24": "行；到王田所，即便止息，閻浮樹下，看諸耕",
    "T03n0189_002:0629a25": "人。爾時淨居天，化作壤蟲，烏隨啄之。太子",
    "T03n0189_002:0629a26": "見已，起慈悲心，眾生可愍，互相吞食；即便",
    "T03n0189_002:0629a27": "思惟：『離欲界愛，如是乃至得四禪地。』日光",
    "T03n0189_002:0629a28": "昕赫，樹為曲枝，隨蔭太子。爾時白淨王，四",
    "T03n0189_002:0629a29": "面推求，問覓太子；從人答曰：『太子今在閻",
    "T03n0189_002:0629b01": "浮樹下。』時王即便與諸群臣，往彼樹所，未",
    "T03n0189_002:0629b02": "至之間，遙見太子端坐思惟，又見彼樹曲",
    "T03n0189_002:0629b03": "蔭其軀，深生奇特。時王即前執太子手問",
    "T03n0189_002:0629b04": "言：『汝今何故在於此坐？』太子答言：『觀諸眾",
    "T03n0189_002:0629b05": "生，更相吞食，甚可傷愍。』王聞此語，心生憂",
    "T03n0189_002:0629b06": "惱，慮其出家，宜急婚娉以悅其意，即便呼",
    "T03n0189_002:0629b07": "之：『俱共還國。』太子答言：『願停於此。』王聞其",
    "T03n0189_002:0629b08": "語，心即念言：『彼阿私陀往日所說，太子",
    "T03n0189_002:0629b09": "今者將如其言。』王即流淚重喚：『還國。』太子",
    "T03n0189_002:0629b10": "既見父王如此，即便隨從，歸於所止。王恐",
    "T03n0189_002:0629b11": "愁憂，不樂在家，更增妓女，而娛樂之。",
    "T03n0189_002:0629b12": "「爾時太子，至年十七，王集諸臣，而共議言：",
    "T03n0189_002:0629b13": "『太子今者年已長大，宜應為其訪索婚所。』",
    "T03n0189_002:0629b14": "諸臣答言：『有一釋種婆羅門，名摩訶那摩，",
    "T03n0189_002:0629b15": "其人有女，名耶輸陀羅，顏容端正，聰明智",
    "T03n0189_002:0629b16": "慧，賢才過人，禮儀備舉，有如是德，堪太",
    "T03n0189_002:0629b17": "子妃。』王即答言：『若如卿語，便為納之。』王還",
    "T03n0189_002:0629b18": "宮內，即勅宮中聰明有智舊宿女人：『汝可往",
    "T03n0189_002:0629b19": "至摩訶那摩長者之家，瞻看其女，容儀禮",
    "T03n0189_002:0629b20": "行，為何如耶？可停於彼至滿七日。』受王",
    "T03n0189_002:0629b21": "勅已，即便往彼長者之家，於七日中，具觀",
    "T03n0189_002:0629b22": "此女。還答王言：『我觀此女，容貌端正，威儀",
    "T03n0189_002:0629b23": "進止，無與等者。』王聞其言，極大歡喜，即便",
    "T03n0189_002:0629b24": "遣人語摩訶那摩言：『太子年長，欲為納妃。』",
    "T03n0189_002:0629b25": "諸臣並言：『汝女淑令，宜堪此舉，今欲相屈。』",
    "T03n0189_002:0629b26": "時摩訶那摩，答王使言：『謹奉勅旨。』王即令",
    "T03n0189_002:0629b27": "諸臣擇採吉日，遣車萬乘，而往迎之。既至",
    "T03n0189_002:0629b28": "宮已，具足太子婚姻之禮，又復更增諸妓",
    "T03n0189_002:0629b29": "女眾，晝夜娛樂。爾時太子，恒與其妃，行、住、",
    "T03n0189_002:0629c01": "坐、臥，未曾不俱；初自無有世俗之意，於靜",
    "T03n0189_002:0629c02": "夜中，但修禪觀。時王日日問諸婇女：『太子",
    "T03n0189_002:0629c03": "與妃，相接近不？』婇女答言：『不見太子有夫",
    "T03n0189_002:0629c04": "婦道。』王聞此語，愁憂不樂，更增妓女，而",
    "T03n0189_002:0629c05": "娛樂之；如是經時，猶不接近，時王深疑恐",
    "T03n0189_002:0629c06": "不能男。",
    "T03n0189_002:0629c07": "「爾時太子，聞諸妓女歌詠，園林花果茂盛，",
    "T03n0189_002:0629c08": "流泉清涼，太子忽便欲出遊觀；即遣妓",
    "T03n0189_002:0629c09": "女，往白王言：『在宮日久，樂欲暫出園林遊",
    "T03n0189_002:0629c10": "戲。』王聞此語，心生歡喜，而自念言：『太子當",
    "T03n0189_002:0629c11": "是不樂在宮行夫婦禮，所以求出園林",
    "T03n0189_002:0629c12": "去耳。』即便聽之，勅諸群臣：『整治園觀，所",
    "T03n0189_002:0629c13": "經道路，皆令清淨。』太子即便往至王所頭",
    "T03n0189_002:0629c14": "面禮足，辭出而去。時王即便勅一舊臣聰明",
    "T03n0189_002:0629c15": "智慧善言辯者，令從太子。爾時太子，與諸",
    "T03n0189_002:0629c16": "官屬，前後導從，出城東門，國中人民，聞太",
    "T03n0189_002:0629c17": "子出，男女盈路，觀者如雲。時淨居天，化作",
    "T03n0189_002:0629c18": "老人，頭白背傴，拄杖羸步。太子即便問從",
    "T03n0189_002:0629c19": "者言：『此為何人？』從者答曰：『此老人也。』太子",
    "T03n0189_002:0629c20": "又問：『何謂為老。』答曰：『此人昔日曾經嬰兒",
    "T03n0189_002:0629c21": "童子少年，遷謝不住，遂至根熟，形變色衰，",
    "T03n0189_002:0629c22": "飲食不消，氣力虛微，坐起苦極，餘命無幾，",
    "T03n0189_002:0629c23": "故謂為老。』太子又問：『唯此人老？一切皆然？』",
    "T03n0189_002:0629c24": "從者答言：『一切皆悉應當如此。』爾時太子，",
    "T03n0189_002:0629c25": "聞是語已，生大苦惱，而自念言：『日月流邁，",
    "T03n0189_002:0629c26": "時變歲移，老至如電，身安足恃！我雖富貴，",
    "T03n0189_002:0629c27": "豈獨免耶？云何世人，而不怖畏？』太子從本",
    "T03n0189_002:0629c28": "以來，不樂處世，又聞此事，益生厭離；即",
    "T03n0189_002:0629c29": "迴車還，愁思不樂。時王聞已，心懷煎憂，",
    "T03n0189_002:0630a01": "恐其學道；更增妓女，以娛樂之。",
    "T03n0189_002:0630a02": "「爾時太子，復經少時，啟王出遊。王聞此言，",
    "T03n0189_002:0630a03": "心生憂慮，而自念言：『太子前出，逢見老人，",
    "T03n0189_002:0630a04": "憂愁不樂，今者云何，而復求出？』王愛太子，",
    "T03n0189_002:0630a05": "不忍違異，僶俛從之；即集諸臣，而共議言：",
    "T03n0189_002:0630a06": "『太子前者出城東門，逢見老人，還輙不樂；",
    "T03n0189_002:0630a07": "今者已復求出遊觀，吾不能免，遂復許",
    "T03n0189_002:0630a08": "之。』諸臣答言：『當更嚴勅外諸官屬，修治道",
    "T03n0189_002:0630a09": "路，懸繒幡蓋，散華燒香，皆使華麗，無令",
    "T03n0189_002:0630a10": "臭穢諸不淨潔，及以老病在道側也。』",
    "T03n0189_002:0630a11": "「爾時迦毘羅斾兜城四門之外，各有一園，",
    "T03n0189_002:0630a12": "樹木花果，浴池樓觀，種種莊嚴，皆悉無異。",
    "T03n0189_002:0630a13": "王問諸臣：『外諸園觀，何者為勝？』諸臣答言：",
    "T03n0189_002:0630a14": "『外諸園觀，皆等無異，如忉利天歡喜之園。』",
    "T03n0189_002:0630a15": "王又勅言：『太子前出，已從東門；今者可令",
    "T03n0189_002:0630a16": "從南門出。』爾時太子，百官導從，出城南門。",
    "T03n0189_002:0630a17": "時淨居天，化作病人，身瘦腹大，喘息呻吟，",
    "T03n0189_002:0630a18": "骨消肉竭，顏貌痿黃，舉身戰掉，不能自",
    "T03n0189_002:0630a19": "持，兩人扶腋，在於路側。太子即問：『此為何",
    "T03n0189_002:0630a20": "人？』從者答曰：『此病人也。』太子又問：『何謂為",
    "T03n0189_002:0630a21": "病？』答曰：『夫謂病者，皆由嗜欲，飲食無度，",
    "T03n0189_002:0630a22": "四大不調，轉變成病，百節苦痛，氣力虛微，",
    "T03n0189_002:0630a23": "飲食寡少，眠臥不安，雖有身手，不能自",
    "T03n0189_002:0630a24": "運，要假他力，然後坐起。』爾時太子，以慈悲",
    "T03n0189_002:0630a25": "心，看彼病人，自生愁憂。又復問言：『此人獨",
    "T03n0189_002:0630a26": "爾？餘皆然耶？』答曰：『一切人民，無有貴賤，同",
    "T03n0189_002:0630a27": "有此病。』太子聞已，心自念言：『如此病苦，普",
    "T03n0189_002:0630a28": "應嬰之，云何世人，耽樂不畏？』作此念已，",
    "T03n0189_002:0630a29": "深生恐怖，身心戰動，譬如月影現波浪水。",
    "T03n0189_002:0630b01": "語從者言：『如此身者，是大苦聚，世人於中，",
    "T03n0189_002:0630b02": "撗生歡樂，愚癡無識，不知覺悟；今者云",
    "T03n0189_002:0630b03": "何，欲往彼園遊觀嬉戲？』即便迴車，還入王",
    "T03n0189_002:0630b04": "宮，坐自思惟，愁憂不樂。王問從者：『太子今",
    "T03n0189_002:0630b05": "出，寧有樂不？』從者答言：『始出南門，逢見病",
    "T03n0189_002:0630b06": "人，以此不樂，即迴車還。』王聞此語，心大愁",
    "T03n0189_002:0630b07": "憂，慮其出家。時王即便問諸臣言：『太子前",
    "T03n0189_002:0630b08": "者出城東門，逢見老人愁憂不樂，以此事",
    "T03n0189_002:0630b09": "故，吾勅卿等，淨治道路，無令老病在於",
    "T03n0189_002:0630b10": "巷側，云何今出於城南門，而復致有疾",
    "T03n0189_002:0630b11": "病人耶？又令太子逢值見之。』諸臣答言：『近",
    "T03n0189_002:0630b12": "受王勅，嚴命外司，勿使有諸臭穢老病",
    "T03n0189_002:0630b13": "在於道側，互相撿覆，無敢懈怠，不知何緣",
    "T03n0189_002:0630b14": "忽有病人，非是我等之罪咎也。』爾時王問",
    "T03n0189_002:0630b15": "諸從者言：『汝等並見病人在路何從而至？』",
    "T03n0189_002:0630b16": "從者答曰：『無有蹤跡，不知何來？』時王深於",
    "T03n0189_002:0630b17": "太子生猶豫心，恐其學道，更增妓女，",
    "T03n0189_002:0630b18": "而悅其意，又復欲使於五欲中生戀著",
    "T03n0189_002:0630b19": "心。",
    "T03n0189_002:0630b20": "「爾時有一婆羅門子，名憂陀夷，聰明智慧，",
    "T03n0189_002:0630b21": "極有才辯。時王即便請來入宮，而語之言：",
    "T03n0189_002:0630b22": "『太子今者，不樂在世受於五欲，恐其不久，",
    "T03n0189_002:0630b23": "出家學道；汝可與之共作朋屬，具說世間",
    "T03n0189_002:0630b24": "五欲樂事，令其心動不樂出家。』時優陀夷，",
    "T03n0189_002:0630b25": "即便答言：『太子聰明，無與等者，所知書論，",
    "T03n0189_002:0630b26": "皆悉淵博，並是我今所未曾聞，云何見使",
    "T03n0189_002:0630b27": "誘說之耶？譬以藕絲欲懸須彌，我亦如",
    "T03n0189_002:0630b28": "是，終不能迴太子之心。大王既勅令作朋",
    "T03n0189_002:0630b29": "友，要當自竭我所知見。』時優陀夷受王",
    "T03n0189_002:0630c01": "勅已，隨從太子，行住坐臥，不敢遠離。時王",
    "T03n0189_002:0630c02": "又復選諸妓女，聰明智慧，顏容端正，善",
    "T03n0189_002:0630c03": "於歌舞，能惑人者；種種莊飾，光麗悅目，皆",
    "T03n0189_002:0630c04": "悉遣往給侍太子。",
    "T03n0189_002:0630c05": "「爾時太子，復經少時，啟王出遊。王聞此語，",
    "T03n0189_002:0630c06": "心自念言：『彼優陀夷，既與太子共為朋友，",
    "T03n0189_002:0630c07": "今若出遊，或勝於前，無復厭俗樂出家心。』",
    "T03n0189_002:0630c08": "作是念已，即便聽許。時王又復集諸大臣，",
    "T03n0189_002:0630c09": "悉語之言：『太子今者復求出遊，我不忍違，",
    "T03n0189_002:0630c10": "已復聽之；太子前出東南二門，已見老病，",
    "T03n0189_002:0630c11": "還輙憂愁；今者宜令從西門出。我心慮其",
    "T03n0189_002:0630c12": "還又不樂；然優陀夷，是其良友，冀今出還，",
    "T03n0189_002:0630c13": "不復應爾。卿等好令修治道路園林臺觀，",
    "T03n0189_002:0630c14": "皆使嚴整，香華幡蓋，數倍於前，無令復有",
    "T03n0189_002:0630c15": "老病臭穢在道側也。』臣受勅已，即語外司，",
    "T03n0189_002:0630c16": "嚴治道路，并及園林，光麗倍常。王又先送",
    "T03n0189_002:0630c17": "諸妙妓女，置彼園中；又復勅語優陀夷",
    "T03n0189_002:0630c18": "言：『若當路側，有不祥事，可以方便誘悅",
    "T03n0189_002:0630c19": "其心。』并勅諸臣，隨從太子，皆令伺察，若有",
    "T03n0189_002:0630c20": "不吉，遠驅逐之。「爾時太子，與優陀夷，百官",
    "T03n0189_002:0630c21": "導從，燒香散花，作眾伎樂，出城西門。時淨",
    "T03n0189_002:0630c22": "居天，心自念言：『先現老病於二城門，舉眾",
    "T03n0189_002:0630c23": "皆見，令白淨王嗔責從者并及外司。太子",
    "T03n0189_002:0630c24": "今出，王制嚴峻，我今現死，若皆見者，增王",
    "T03n0189_002:0630c25": "忿怒，必加罰戮抂及無辜；我於今日所",
    "T03n0189_002:0630c26": "現之事，唯令太子及憂陀夷二人見耳，使",
    "T03n0189_002:0630c27": "餘官屬不受責也。』作此念已，即便來下，化",
    "T03n0189_002:0630c28": "為死人，四人舉輿，以諸香華，布散屍上，",
    "T03n0189_002:0630c29": "室家大小，號哭送之。爾時太子與優陀夷，",
    "T03n0189_002:0631a01": "二人獨見。太子問言：『此為何物？而以花香，",
    "T03n0189_002:0631a02": "莊飾其上，復有人眾，號哭相送。』時優陀",
    "T03n0189_002:0631a03": "夷，以王勅故，默然不答。如是三問，淨居天",
    "T03n0189_002:0631a04": "王威神之力，使優陀夷不覺答言：『是死人",
    "T03n0189_002:0631a05": "也。』太子又問：『何謂為死？』優陀夷言：『夫謂死",
    "T03n0189_002:0631a06": "者，刀風解形，神識去矣，四體諸根，無所復",
    "T03n0189_002:0631a07": "知。此人在世，貪著五欲，愛惜錢財，辛苦經",
    "T03n0189_002:0631a08": "營，唯知積聚，不識無常；今者一旦捨之而",
    "T03n0189_002:0631a09": "死，又為父母親戚眷屬之所愛念；命終之",
    "T03n0189_002:0631a10": "後，猶如草木，恩情好惡，不復相關。如是死",
    "T03n0189_002:0631a11": "者，誠可哀也。』太子聞已，心大戰怖。又問優",
    "T03n0189_002:0631a12": "陀夷言：『唯此人死？餘亦當然？』即復答言：『一",
    "T03n0189_002:0631a13": "切世人，皆應如此，無有貴賤而得免脫。』「太",
    "T03n0189_002:0631a14": "子素性，恬靜難動，既聞此語，不能自安。即",
    "T03n0189_002:0631a15": "以微聲，語優陀夷：『世間乃復有此死苦，云",
    "T03n0189_002:0631a16": "何於中，而行放逸，心如木石不知怖畏？』",
    "T03n0189_002:0631a17": "即勅御者可迴車還。御者答言：『前出二門，",
    "T03n0189_002:0631a18": "未到園所，中路而反，致令大王深見瞋",
    "T03n0189_002:0631a19": "責；今者豈敢復如此耶？』時優陀夷，語御",
    "T03n0189_002:0631a20": "者言：『如汝所說，不應便歸。』即復前行，至",
    "T03n0189_002:0631a21": "彼園中，香華幡蓋，作眾伎樂；眾妓端正，",
    "T03n0189_002:0631a22": "猶如諸天婇女無異，於太子前，各競歌舞",
    "T03n0189_002:0631a23": "冀以姿態，悅動其意。太子心安，不可移",
    "T03n0189_002:0631a24": "轉，即止園中，蔭息樹間，除其侍衛，端坐思",
    "T03n0189_002:0631a25": "惟，憶昔曾在閻浮樹下，遠離欲界，乃至得",
    "T03n0189_002:0631a26": "於第四禪定。「爾時優陀夷，到太子所，而作",
    "T03n0189_002:0631a27": "此言：『大王見勅，令與太子共為朋友，脫",
    "T03n0189_002:0631a28": "有得失，互相開悟，朋友之法，其要有三：一",
    "T03n0189_002:0631a29": "者、見有過失輙相諫曉；二者、見有好事，深",
    "T03n0189_002:0631b01": "生隨喜；三者、在於苦厄，不相棄捨。今獻誠",
    "T03n0189_002:0631b02": "言，願不見責。古昔諸王，及今現在，皆悉受",
    "T03n0189_002:0631b03": "於五欲之樂，然後出家；太子云何，永絕不顧？",
    "T03n0189_002:0631b04": "又人生世，宜順人行，無有棄國而學道",
    "T03n0189_002:0631b05": "者。唯願太子，受於五欲，令有子息，不絕",
    "T03n0189_002:0631b06": "王嗣。』爾時太子，而答之言：『誠如所說，但我",
    "T03n0189_002:0631b07": "不以捐國故爾，亦復不言五欲無樂；以",
    "T03n0189_002:0631b08": "畏老病生死之苦故，於五欲不敢愛著。汝",
    "T03n0189_002:0631b09": "向所言，古昔諸王，先經五欲，然後出家。此",
    "T03n0189_002:0631b10": "諸王等，今在何許？以愛欲故，或在地獄，或",
    "T03n0189_002:0631b11": "在餓鬼，或在畜生，或在人天；以有如是",
    "T03n0189_002:0631b12": "輪轉苦故，是以我欲離老病苦生死法耳。",
    "T03n0189_002:0631b13": "汝今云何令我受之？』時優陀夷，雖竭才",
    "T03n0189_002:0631b14": "辯勸獎太子，不能令迴，即便退坐，歸於",
    "T03n0189_002:0631b15": "所止。太子仍勅嚴駕還宮，諸妓女眾，及",
    "T03n0189_002:0631b16": "優陀夷，愁憂慘慼，顏貌顰蹙，如人新喪",
    "T03n0189_002:0631b17": "所愛親屬；太子到宮，惻愴倍常。「時白淨王，",
    "T03n0189_002:0631b18": "呼優陀夷，而問之言：『太子今出，寧有",
    "T03n0189_002:0631b19": "樂不？』優陀夷言：『出城不遠，逢見死人，亦",
    "T03n0189_002:0631b20": "不知其從何而來，太子與我，同時見之。",
    "T03n0189_002:0631b21": "太子問言：「此為何人？」我亦不覺，答是死人。』",
    "T03n0189_002:0631b22": "時王即復問諸從者：『汝等皆見城西門外",
    "T03n0189_002:0631b23": "有死人不？』從者答言：『我等不見。』王聞此語，",
    "T03n0189_002:0631b24": "神意豁然，而自念言：『太子、優陀夷，二人獨",
    "T03n0189_002:0631b25": "見，此是天力，非諸臣咎，必定當如阿私陀",
    "T03n0189_002:0631b26": "言。』作此念已，心大苦惱，復增妓女，以娛",
    "T03n0189_002:0631b27": "樂之；日日遣人，慰誘太子，而語之言：『國是",
    "T03n0189_002:0631b28": "汝有，何故愁憂，而不樂耶？』王又嚴勅諸妓",
    "T03n0189_002:0631b29": "女眾，悅太子意，勿捨晝夜。「時白淨王，雖",
    "T03n0189_002:0631c01": "知天力非復人事，愛重太子，不能不言。",
    "T03n0189_002:0631c02": "心自思惟：『太子前已出三城門，今者唯有北",
    "T03n0189_002:0631c03": "門未出，其必不久更求出遊；當復莊嚴彼",
    "T03n0189_002:0631c04": "外園林，倍令光麗，勿使有諸不可意事。』如",
    "T03n0189_002:0631c05": "所思惟，具勅諸臣。時王又復心自願言：『太",
    "T03n0189_002:0631c06": "子若出城北門時，唯願諸天，勿復現於不",
    "T03n0189_002:0631c07": "吉祥事，復令我子心生憂惱。』既心願已，遂",
    "T03n0189_002:0631c08": "勅御者：『太子若出，當令乘馬，使得四望，見",
    "T03n0189_002:0631c09": "諸人民，光麗莊飾。』「是時太子，啟王出遊；王",
    "T03n0189_002:0631c10": "不忍違，便與優陀夷及餘官屬，前後導從，",
    "T03n0189_002:0631c11": "出城北門。到彼園所，太子下馬，止息於樹，",
    "T03n0189_002:0631c12": "除去侍衛，端坐思惟，念於世間老病死苦。",
    "T03n0189_002:0631c13": "時淨居天，化作比丘，法服持鉢，手執錫杖，",
    "T03n0189_002:0631c14": "視地而行，在太子前。太子見已，即便問言：",
    "T03n0189_002:0631c15": "『汝是何人？』比丘答言：『我是比丘。』太子又問：『何",
    "T03n0189_002:0631c16": "謂比丘？』答言：『能破結賊，不受後身，故曰比",
    "T03n0189_002:0631c17": "丘。世間皆悉無常危脆，我所修學，無漏聖",
    "T03n0189_002:0631c18": "道，不著色聲香味觸法，永得無為，到解脫",
    "T03n0189_002:0631c19": "岸。』作此言已，於太子前，現神通力，騰虛",
    "T03n0189_002:0631c20": "而去。當爾之時，諸從官屬，皆悉覩見。太子",
    "T03n0189_002:0631c21": "既已見此比丘，又聞廣說出家功德，會其",
    "T03n0189_002:0631c22": "宿懷厭欲之情，便自唱言：『善哉！善哉！天人之",
    "T03n0189_002:0631c23": "中，唯此為勝，我當決定修學是道。』作此語",
    "T03n0189_002:0631c24": "已，即便索馬還歸宮城。於時太子，心生欣",
    "T03n0189_002:0631c25": "慶，而自念言：『我先見有老病死苦，晝夜常",
    "T03n0189_002:0631c26": "恐為此所逼；今見比丘，開悟我情，示解",
    "T03n0189_002:0631c27": "脫路。』作此念已，即自思惟方便，求覓出家",
    "T03n0189_002:0631c28": "因緣。",
    "T03n0189_002:0631c29": "「爾時白淨王問優陀夷言：『太子今出，寧有",
    "T03n0189_002:0632a01": "樂不？』時優陀夷即答王言：『太子向出，所",
    "T03n0189_002:0632a02": "經道路，無諸不祥；既到園中，太子獨自在",
    "T03n0189_002:0632a03": "於樹下，遙見一人，剃除鬚髮，著染色衣，來",
    "T03n0189_002:0632a04": "太子前而共言語。言語既畢，騰虛而去，竟",
    "T03n0189_002:0632a05": "亦不知何所論說，太子因是嚴駕而歸。當",
    "T03n0189_002:0632a06": "爾之時，顏容歡悅，還至宮中，方生憂愁。』時",
    "T03n0189_002:0632a07": "白淨王，既聞此語，心生狐疑，亦復不知是",
    "T03n0189_002:0632a08": "何瑞相，深懷懊惱，而自念言：『太子決定捨",
    "T03n0189_002:0632a09": "家學道，又納其妃，久而無子，我今應勅",
    "T03n0189_002:0632a10": "耶輸陀羅，當思方便莫絕國嗣；復應警",
    "T03n0189_002:0632a11": "戒，勿使太子去而不知。』既作是念，如所",
    "T03n0189_002:0632a12": "思惟，即便勅於耶輸陀羅。耶輸陀羅聞王",
    "T03n0189_002:0632a13": "勅已，心懷慚愧，默然而住，行止坐臥不離",
    "T03n0189_002:0632a14": "太子。時王復增諸妙妓女，以娛樂之。",
    "T03n0189_002:0632a15": "「爾時太子年至十九，心自思惟：『我今正是",
    "T03n0189_002:0632a16": "出家之時。』而便往至於父王所，威儀庠序，猶",
    "T03n0189_002:0632a17": "如帝釋，往詣梵天，傍臣見已，而白王言：『太",
    "T03n0189_002:0632a18": "子今者來大王所。』王聞此言，憂喜交集。太",
    "T03n0189_002:0632a19": "子既至，頭面作禮；爾時父王，即便抱之，而",
    "T03n0189_002:0632a20": "勅令坐。太子坐已，白父王言：『恩愛集會，必",
    "T03n0189_002:0632a21": "有別離，唯願聽我出家學道。一切眾生，愛",
    "T03n0189_002:0632a22": "別離苦，皆使解脫。願必垂許，不見留難。』時",
    "T03n0189_002:0632a23": "白淨王聞太子語，心大苦痛；猶如金剛摧",
    "T03n0189_002:0632a24": "破於山，舉身戰掉，不安本座，執太子手，",
    "T03n0189_002:0632a25": "不復能言，啼泣流淚，噓唏哽咽。如是良久，",
    "T03n0189_002:0632a26": "微聲而言：『汝今宜應息出家意。所以者何？",
    "T03n0189_002:0632a27": "年既少壯，國未有嗣，而便委我，曾不迴",
    "T03n0189_002:0632a28": "顧。』爾時太子既見父王流淚不許，還歸所",
    "T03n0189_002:0632a29": "止，思惟出家，愁憂不樂。",
    "T03n0189_002:0632b01": "「爾時迦毘羅斾兜國，諸大相師，占知太子，",
    "T03n0189_002:0632b02": "若不出家，過七日後，得轉輪王位，王四天",
    "T03n0189_002:0632b03": "下，七寶自至。各以所知，往白王言：『釋迦種",
    "T03n0189_002:0632b04": "姓，於此方興。』王聞是語，心生歡喜，即勅諸",
    "T03n0189_002:0632b05": "臣并釋種子：『汝聞相師如此言不？皆應日",
    "T03n0189_002:0632b06": "夜侍衛太子，於城四門，門各千人；周匝城",
    "T03n0189_002:0632b07": "外，一踰闍那內，邏置人眾，而防護之。』復",
    "T03n0189_002:0632b08": "勅耶輸陀羅并諸內官，倍加警戒，過於",
    "T03n0189_002:0632b09": "七日，勿使出家。時王又來至太子所，太子",
    "T03n0189_002:0632b10": "遙見，即往奉迎，頭面禮足，問訊起居。王語",
    "T03n0189_002:0632b11": "太子：『我昔既聞阿私陀說，及眾相師，并諸奇",
    "T03n0189_002:0632b12": "瑞，必定知汝不樂處世。國嗣既重，屬當相",
    "T03n0189_002:0632b13": "繼，唯願為我，生汝一子，然後絕俗，不復",
    "T03n0189_002:0632b14": "相違。』爾時太子，聞父王言，心自思惟：『大王",
    "T03n0189_002:0632b15": "所以苦留我者，正自為國無紹嗣耳。』作",
    "T03n0189_002:0632b16": "是念已，而答王言：『善哉！如勅。』即以左手，",
    "T03n0189_002:0632b17": "指其妃腹，時耶輸陀羅，便覺體異，自知有",
    "T03n0189_002:0632b18": "娠。王聞太子如勅之言，心大歡喜，當謂太",
    "T03n0189_002:0632b19": "子七日之內，必未有兒，若過此期，轉輪王",
    "T03n0189_002:0632b20": "位，自然而至，不復出家。",
    "T03n0189_002:0632b21": "「爾時太子心自念言：『我年已至一十有九，今",
    "T03n0189_002:0632b22": "是二月，復是七日，宜應方便，思求出家。所",
    "T03n0189_002:0632b23": "以者何？今正是時，又於父王，所願已滿。』作",
    "T03n0189_002:0632b24": "此念已，身放光明，照四天王宮，乃至照於",
    "T03n0189_002:0632b25": "淨居天宮，不令人間見此光明。爾時諸天",
    "T03n0189_002:0632b26": "見此光已，皆知太子出家時至；即便來下，",
    "T03n0189_002:0632b27": "到太子所，頭面禮足，合掌白言：『無量劫來，",
    "T03n0189_002:0632b28": "所修行願，今者正是成熟之時。』於是太子，",
    "T03n0189_002:0632b29": "答諸天言：『如汝等語，今正是時；然父王勅",
    "T03n0189_002:0632c01": "內外官屬，嚴見防衛，欲去無從。』諸天白言：",
    "T03n0189_002:0632c02": "『我等自當設諸方便，令太子出，使無知",
    "T03n0189_002:0632c03": "者。』諸天即便以其神力，令諸官屬，皆悉惛",
    "T03n0189_002:0632c04": "臥。",
    "T03n0189_002:0632c05": "「爾時耶輸陀羅，眠臥之中，得三大夢：一者、夢",
    "T03n0189_002:0632c06": "月墮地；二者、夢牙齒落；三者、夢失右臂。得",
    "T03n0189_002:0632c07": "此夢已，眠中驚覺，心大怖懼。白太子言：『我",
    "T03n0189_002:0632c08": "於眠中，得三惡夢。』太子問言：『汝夢何等？』耶",
    "T03n0189_002:0632c09": "輸陀羅，即便具說所夢之事。太子語言：『月猶",
    "T03n0189_002:0632c10": "在天，齒又不落，臂復尚在，當知諸夢虛假",
    "T03n0189_002:0632c11": "非實，汝今不應橫生怖畏。』耶輸陀羅，又語",
    "T03n0189_002:0632c12": "太子：『如我自忖所夢之事，必是太子出家之",
    "T03n0189_002:0632c13": "瑞。』太子又答：『汝但安眠勿生此慮，要不令",
    "T03n0189_002:0632c14": "汝有不祥事。』耶輸陀羅聞此語已，即便還",
    "T03n0189_002:0632c15": "眠。太子即從坐起，遍觀妓女及耶輸陀",
    "T03n0189_002:0632c16": "羅，皆如木人，譬若芭蕉中無堅實；或有",
    "T03n0189_002:0632c17": "倚伏於樂器上，臂脚垂地，更相枕臥，鼻涕",
    "T03n0189_002:0632c18": "目淚，口中流涎。又復遍觀妻及妓女，見其",
    "T03n0189_002:0632c19": "形體，髮爪髓腦，骨齒髑髏，皮膚肌肉，筋脉肪",
    "T03n0189_002:0632c20": "血，心肺脾腎，肝膽腸胃，屎尿涕唾，外為革",
    "T03n0189_002:0632c21": "囊，中盛臭穢，無一可奇；強熏以香，飾以",
    "T03n0189_002:0632c22": "花綵，譬如假借當還；亦不得久，百年之命，",
    "T03n0189_002:0632c23": "臥消其半，又多憂惱，其樂無幾。世人云何",
    "T03n0189_002:0632c24": "恒見此事，而不覺悟，又於其中，貪著婬",
    "T03n0189_002:0632c25": "欲？我今當學古昔諸佛所修之行，急應遠",
    "T03n0189_002:0632c26": "此大火之聚。",
    "T03n0189_002:0632c27": "「爾時太子，思惟是已；至於後夜，淨居天",
    "T03n0189_002:0632c28": "王，及欲界諸天，充滿虛空，即共同聲，白",
    "T03n0189_002:0632c29": "太子言：『內外眷屬，皆悉惽臥，今者正是出",
    "T03n0189_002:0633a01": "家之時。』爾時太子，即便自往至車匿所；以",
    "T03n0189_002:0633a02": "天力故，車匿自覺，而語之言：『汝可為我",
    "T03n0189_002:0633a03": "被揵陟來。』爾時車匿，聞此言已，舉身戰",
    "T03n0189_002:0633a04": "怖，心懷猶豫；一者、不欲違太子命；二者、",
    "T03n0189_002:0633a05": "畏王勅旨嚴峻。思惟良久，流淚而言：『大王",
    "T03n0189_002:0633a06": "慈勅，如是之嚴；且又今者非遊觀時，又非",
    "T03n0189_002:0633a07": "降伏怨敵之日，云何於此後夜之中，而忽索",
    "T03n0189_002:0633a08": "馬，欲何所之？』太子又復語車匿言：『我今欲",
    "T03n0189_002:0633a09": "為一切眾生，降伏煩惱結使賊故。汝今不",
    "T03n0189_002:0633a10": "應違我此意。』爾時車匿，舉聲號泣，欲令耶",
    "T03n0189_002:0633a11": "輸陀羅及諸眷屬，皆悉覺知，太子當去。以",
    "T03n0189_002:0633a12": "天神力，惛臥如故。車匿即便牽馬而來；太",
    "T03n0189_002:0633a13": "子徐前，而語車匿及以揵陟：『一切恩愛，會",
    "T03n0189_002:0633a14": "當別離；世間之事，易可果遂，出家因緣，甚",
    "T03n0189_002:0633a15": "難成就。』車匿聞已，默然無言。於是揵陟，",
    "T03n0189_002:0633a16": "不復噴鳴。「爾時太子，見明相出，放身光明，",
    "T03n0189_002:0633a17": "徹照十方，師子吼言：『過去諸佛，出家之法，",
    "T03n0189_002:0633a18": "我今亦然。』於是諸天，捧馬四足，并接車匿；",
    "T03n0189_002:0633a19": "釋提桓因，執蓋隨從，諸天即便令城北門，",
    "T03n0189_002:0633a20": "自然而開，不使有聲；太子於是從門而",
    "T03n0189_002:0633a21": "出，虛空諸天讚歎隨從。爾時太子，又師子",
    "T03n0189_002:0633a22": "吼：『我若不斷生老病死憂悲苦惱，終不還",
    "T03n0189_002:0633a23": "宮；我若不得阿耨多羅三藐三菩提，又復不",
    "T03n0189_002:0633a24": "能轉於法輪，要不還與父王相見；若當",
    "T03n0189_002:0633a25": "不盡恩愛之情，終不還見摩訶波闍波提",
    "T03n0189_002:0633a26": "及耶輸陀羅。』當於太子說此誓時，虛空諸",
    "T03n0189_002:0633a27": "天讚言：『善哉！斯言必果。』至于天曉，所行道",
    "T03n0189_002:0633a28": "路，已三踰闍那。時諸天眾，既從太子，至此",
    "T03n0189_002:0633a29": "處已，所為事畢，忽然不現。",
    "T03n0189_002:0633b01": "「爾時太子，次行至彼跋伽仙人苦行林中。太",
    "T03n0189_002:0633b02": "子見此園林，寂靜無諸諠鬧，心生歡喜，諸",
    "T03n0189_002:0633b03": "根悅豫。即便下馬，撫背而言：『所難為事，",
    "T03n0189_002:0633b04": "汝作已畢。』又語車匿：『馬行駿疾，如金翅鳥",
    "T03n0189_002:0633b05": "王，汝恒隨從，不離我側；世間之人，或有善",
    "T03n0189_002:0633b06": "心，而形不隨，或運形力，而心不稱；汝今心",
    "T03n0189_002:0633b07": "形皆悉無違。又世間人，處富貴者，競隨奉",
    "T03n0189_002:0633b08": "事；我既捨國，來此林中，唯汝一人，獨能隨",
    "T03n0189_002:0633b09": "我，甚為希有。我今既已至閑靜處，汝便可",
    "T03n0189_002:0633b10": "與揵陟俱還宮也。』爾時車匿，聞此語已，",
    "T03n0189_002:0633b11": "悲號啼泣，迷悶躃地，不能自勝；於是揵",
    "T03n0189_002:0633b12": "陟，既聞被遣，屈膝舐足，淚落如雨。車匿",
    "T03n0189_002:0633b13": "答言：『我今云何忍聽太子如此言耶？我於",
    "T03n0189_002:0633b14": "宮中，違大王勅，輙被揵陟，以與太子，致",
    "T03n0189_002:0633b15": "令今日來至於此。父王及摩訶波闍波提，",
    "T03n0189_002:0633b16": "失太子故，必當憂惱；宮中內外，亦應搔",
    "T03n0189_002:0633b17": "動。又復此處，多諸嶮難，猛獸毒蟲，交橫道",
    "T03n0189_002:0633b18": "路，我今云何而捨太子，獨還宮耶？』太子即便",
    "T03n0189_002:0633b19": "答車匿言：『世間之法，獨生獨死，豈復有伴；",
    "T03n0189_002:0633b20": "又有生老病死諸苦，我當云何與此作侶？",
    "T03n0189_002:0633b21": "吾今為欲斷諸苦故，而來至此。苦若斷時，",
    "T03n0189_002:0633b22": "然後當與一切眾生，而作伴侶。我於即時，",
    "T03n0189_002:0633b23": "諸苦未離，云何而得為汝作侶？』車匿又曰：",
    "T03n0189_002:0633b24": "『太子生來，長於深宮，身體手足，皆悉柔軟，",
    "T03n0189_002:0633b25": "眠臥床褥，無不細滑；如何一旦履藉荊棘",
    "T03n0189_002:0633b26": "瓦礫泥土，止宿樹下。』太子答言：『誠如汝語，",
    "T03n0189_002:0633b27": "設我住宮，乃可免此荊蕀之患；老病死",
    "T03n0189_002:0633b28": "苦，會自見侵。』車匿既聞太子此語，悲泣垂",
    "T03n0189_002:0633b29": "淚，默然而住。「于時太子，即就車匿，取七",
    "T03n0189_002:0633c01": "寶劍，而師子吼：『過去諸佛，為成就阿耨多",
    "T03n0189_002:0633c02": "羅三藐三菩提故，捨棄飾好，剃除鬚髮；我",
    "T03n0189_002:0633c03": "今亦當依諸佛法。』作此言已，便脫寶冠髻",
    "T03n0189_002:0633c04": "中明珠，以與車匿，而語之曰：『以此寶冠及",
    "T03n0189_002:0633c05": "以明珠，致王足下，汝可為我上白大王：「我",
    "T03n0189_002:0633c06": "今不為生天樂故，亦復非不孝順父母，亦",
    "T03n0189_002:0633c07": "無忿恨瞋恚之心，但以畏彼生老病死，為",
    "T03n0189_002:0633c08": "除斷故，來至此耳。汝應助我隨喜欣慶，",
    "T03n0189_002:0633c09": "勿於吉祥更生悲愁。」父王若謂我今出家",
    "T03n0189_002:0633c10": "未是時者，汝以我語，上啟大王：「老病死至，",
    "T03n0189_002:0633c11": "豈有定時，人雖少壯，焉得免此。」父王若復",
    "T03n0189_002:0633c12": "而責我言：「本要有子，當聽出家，今未有",
    "T03n0189_002:0633c13": "子，云何而去？及出宮時，不啟聞者。」汝可",
    "T03n0189_002:0633c14": "為我具啟父王：「耶輸陀羅，久已有身，王",
    "T03n0189_002:0633c15": "自問之。昔勅如此，非為專輙。往古有諸轉",
    "T03n0189_002:0633c16": "輪聖王厭國位者，入於山林，出家求道，無",
    "T03n0189_002:0633c17": "有中途還受五欲；我今出家，亦復如是，未",
    "T03n0189_002:0633c18": "成菩提，終不還宮。」內外眷屬，皆當於我",
    "T03n0189_002:0633c19": "有恩愛情，可以汝辯為解釋之，勿使於",
    "T03n0189_002:0633c20": "我橫生憂惱。』「太子又復脫身瓔珞，以授車",
    "T03n0189_002:0633c21": "匿，而語之言：『汝可為我持此瓔珞，奉摩訶",
    "T03n0189_002:0633c22": "波闍波提道，我今為斷諸苦本故出宮城，",
    "T03n0189_002:0633c23": "求滿此願，勿復於我反更生苦。』又脫身上",
    "T03n0189_002:0633c24": "餘莊嚴具，以與耶輸陀羅，亦復語言：『人生",
    "T03n0189_002:0633c25": "於世，愛別離苦；我今為欲斷此諸苦，出家",
    "T03n0189_002:0633c26": "學道；勿以我故恒生愁憂，并諸親屬，皆",
    "T03n0189_002:0633c27": "亦如是。』爾時車匿聞此語已，倍增悲絕；",
    "T03n0189_002:0633c28": "不忍違於太子勅令，即便長跪，受取寶",
    "T03n0189_002:0633c29": "冠明珠瓔珞及嚴飾具，垂淚而言：『我聞太",
    "T03n0189_002:0634a01": "子如此志願，舉身戰掉；設令有人心如",
    "T03n0189_002:0634a02": "木石，聞此語者，亦當悲感；況我生來奉侍",
    "T03n0189_002:0634a03": "太子，聞此誓言，而不感絕。唯願太子，捨於",
    "T03n0189_002:0634a04": "此志，勿令父王，及摩訶波闍波提，耶輸陀",
    "T03n0189_002:0634a05": "羅，并餘親屬，生大悲苦。若使決定不迴",
    "T03n0189_002:0634a06": "此意，勿於是處，而復棄我；我今歸依太子",
    "T03n0189_002:0634a07": "足下，終不見有違離去理；設當還宮，王",
    "T03n0189_002:0634a08": "必責我，云何獨委太子而歸，欲令何言上",
    "T03n0189_002:0634a09": "答大王？』太子答言：『汝今不應作如此語，世",
    "T03n0189_002:0634a10": "皆離別，豈常集聚；我生七日，而母命終，母",
    "T03n0189_002:0634a11": "子尚有死生之別，而況餘人；汝勿於我偏",
    "T03n0189_002:0634a12": "生戀慕，可與揵陟俱還宮也。』如是再勅，",
    "T03n0189_002:0634a13": "猶不肯去。",
    "T03n0189_002:0634a14": "「爾時太子，便以利劍，自剃鬚髮。即發願",
    "T03n0189_002:0634a15": "言：『今落鬚髮，願與一切，斷除煩惱及以習",
    "T03n0189_002:0634a16": "障。』釋提桓因，接髮而去。虛空諸天，燒香散",
    "T03n0189_002:0634a17": "花，異口同音讚言：『善哉！善哉！』爾時太子，剃鬚",
    "T03n0189_002:0634a18": "髮已，自見其身所著之衣，猶是七寶，即心",
    "T03n0189_002:0634a19": "念言：『過去諸佛出家之法，所著衣服，不當",
    "T03n0189_002:0634a20": "如此。』時淨居天，於太子前，化作獵師，身被",
    "T03n0189_002:0634a21": "袈裟。太子既見，心大歡喜，而語之言：『汝所",
    "T03n0189_002:0634a22": "著衣，是寂靜服，往昔諸佛之所幖幟也；云",
    "T03n0189_002:0634a23": "何著此，而為罪行？』獵者答言：『我著袈裟，以",
    "T03n0189_002:0634a24": "誘群鹿，鹿見袈裟，皆來近我，我得殺之。』",
    "T03n0189_002:0634a25": "太子又言：『若如汝說，著此袈裟，但欲為殺",
    "T03n0189_002:0634a26": "諸鹿故耳，非求解脫而服之也。我今持此",
    "T03n0189_002:0634a27": "七寶之衣，與汝貿易，吾服此衣，為欲攝救",
    "T03n0189_002:0634a28": "一切眾生，斷其煩惱。』獵者答言：『善哉！如告。』",
    "T03n0189_002:0634a29": "即脫寶衣，而與獵者；自被袈裟，依過去諸",
    "T03n0189_002:0634b01": "佛所服之法。時淨居天，還復梵身，上升虛",
    "T03n0189_002:0634b02": "空，歸其所止。「于時空中，有異光明；車匿見",
    "T03n0189_002:0634b03": "此，心生奇特，歎未曾有：『今此瑞應，非為小",
    "T03n0189_002:0634b04": "緣。』車匿既見太子剃除鬚髮身著法服，定",
    "T03n0189_002:0634b05": "知太子必不可迴；悶絕於地，倍增懊惱。爾",
    "T03n0189_002:0634b06": "時太子，而語之言：『汝今宜應捨此悲愁，便",
    "T03n0189_002:0634b07": "還宮城，具宣我意。』太子於是，即徐前行；車",
    "T03n0189_002:0634b08": "匿歔欷，頭面作禮，乃至遠望不見太子，然",
    "T03n0189_002:0634b09": "後方起；舉體戰掉，不能自勝，顧看揵陟",
    "T03n0189_002:0634b10": "及莊嚴具，嗚咽悲哽，涕泗交流；即牽揵陟，",
    "T03n0189_002:0634b11": "執持寶冠嚴身之具，車匿號咷，揵陟悲鳴，",
    "T03n0189_002:0634b12": "緣路而歸。",
    "T03n0189_002:0634b13": "「爾時太子，即便前至跋伽仙人所住之處。時",
    "T03n0189_002:0634b14": "彼林中，有諸鳥獸，既見太子，皆悉矚目，",
    "T03n0189_002:0634b15": "端住不瞬。跋伽仙人，遙見太子，而自念言：",
    "T03n0189_002:0634b16": "『此是何神，為日月天？為帝釋耶？』便與眷",
    "T03n0189_002:0634b17": "屬來迎太子，深生敬重，而作是言：『善",
    "T03n0189_002:0634b18": "來！仁者。』太子既見諸仙人眾，心意柔軟，威",
    "T03n0189_002:0634b19": "儀庠序，太子即便前其住處，諸仙人等，無",
    "T03n0189_002:0634b20": "復威光，皆悉同來請太子坐；太子坐已，觀",
    "T03n0189_002:0634b21": "察彼諸仙人之行，或有以草而為衣者，或",
    "T03n0189_002:0634b22": "以樹皮樹葉以為服者，或有唯食草木花",
    "T03n0189_002:0634b23": "果，或有一日一食，或二日一食，或三日一",
    "T03n0189_002:0634b24": "食，如是行於自餓之法。或事水火，或奉",
    "T03n0189_002:0634b25": "日月，或翹一脚，或臥塵土，或有臥於荊",
    "T03n0189_002:0634b26": "蕀之上，或有臥於水火之側。太子既見如",
    "T03n0189_002:0634b27": "此苦行，即便問於跋伽仙人：『汝等今者修",
    "T03n0189_002:0634b28": "此苦行，甚為奇特，皆欲求於何等果報？』仙",
    "T03n0189_002:0634b29": "人答言：『修此苦行，為欲生天。』太子又問：",
    "T03n0189_002:0634c01": "『諸天雖樂，福盡則窮，輪迴六道，終為苦聚。",
    "T03n0189_002:0634c02": "汝等云何修諸苦因，以求苦報。』太子即便",
    "T03n0189_002:0634c03": "心自歎言：『商人為寶，故入大海；王為國土，",
    "T03n0189_002:0634c04": "興師相伐；今諸仙人，為生天故，修此苦",
    "T03n0189_002:0634c05": "行。』作是歎已，默然而住。「跋伽仙人，即問",
    "T03n0189_002:0634c06": "太子：『仁者何意，默然不言，我等所行非真",
    "T03n0189_002:0634c07": "正耶？』太子答言：『汝等所行，非不至苦，然",
    "T03n0189_002:0634c08": "求果報，終不離苦。』太子與諸仙人，設此",
    "T03n0189_002:0634c09": "議論言語往復，乃至日暮。太子即便停彼一",
    "T03n0189_002:0634c10": "宿，既至明旦，復更思惟：『此諸仙人，雖修苦",
    "T03n0189_002:0634c11": "行，皆非解脫真正之道。』我今不應止住於",
    "T03n0189_002:0634c12": "此，即與仙人，辭別欲去。時諸仙人，白太子",
    "T03n0189_002:0634c13": "言：『仁者來此，我皆歡喜；令我人眾，威德增",
    "T03n0189_002:0634c14": "盛。今者何故而忽欲去？為是我等，失於威",
    "T03n0189_002:0634c15": "儀？為此眾中相犯觸耶？以何因緣，不住於",
    "T03n0189_002:0634c16": "此？』太子答言：『非是汝等有如是失，賓主之",
    "T03n0189_002:0634c17": "儀亦無所少，但汝所修，增長苦因；我今學",
    "T03n0189_002:0634c18": "道，為斷苦本，以此因緣，是故去耳。』諸仙人",
    "T03n0189_002:0634c19": "眾，自共議言：『其所修道，極為廣大，云何我",
    "T03n0189_002:0634c20": "等而得留之？』「爾時有一仙人，善知相法，語",
    "T03n0189_002:0634c21": "眾人言：『今此仁者，諸相具足，必當得於一",
    "T03n0189_002:0634c22": "切種智，為天人師。』即便俱往詣太子所，而",
    "T03n0189_002:0634c23": "作是言：『所修道異，不敢相留；若欲去者，",
    "T03n0189_002:0634c24": "可向北行，彼有大仙，名阿羅邏、加蘭，仁",
    "T03n0189_002:0634c25": "者可往就其語論；我觀仁者，亦當不必住",
    "T03n0189_002:0634c26": "於彼處。』於是太子，即便北行。諸仙人眾，見",
    "T03n0189_002:0634c27": "太子去，心懷懊惱，合掌隨送，極望絕視，然後",
    "T03n0189_002:0634c28": "乃還。「爾時太子，既出宮已，至於天曉，耶輸",
    "T03n0189_002:0634c29": "陀羅，及諸婇女，從眠而覺；不見太子，悲號",
    "T03n0189_002:0635a01": "啼泣，即便往啟摩訶波闍波提：『今旦忽失",
    "T03n0189_002:0635a02": "太子所在。』摩訶波闍波提聞是語已，迷悶",
    "T03n0189_002:0635a03": "躃地，如是展轉，乃至達王。王聞此言，屹",
    "T03n0189_002:0635a04": "然無聲，失其精魄，若喪四體，舉宮內外，",
    "T03n0189_002:0635a05": "皆亦如是。時諸大臣，即入檢視太子住處，",
    "T03n0189_002:0635a06": "案行宮城，見城北門，自然已開，又復不見",
    "T03n0189_002:0635a07": "車匿揵陟。即問門司：『誰開此者？』互相推撿，",
    "T03n0189_002:0635a08": "皆云不知；并問防人，亦云不解此門開意。",
    "T03n0189_002:0635a09": "于時大臣，心自思惟：『北門既開，太子必當",
    "T03n0189_002:0635a10": "從此而出，宜速尋覓太子所在。』即勅千乘",
    "T03n0189_002:0635a11": "萬騎，絡繹四出，追求太子；以天力故，迷",
    "T03n0189_002:0635a12": "失道逕，不知所之。即便還歸，白大王言：",
    "T03n0189_002:0635a13": "『推尋太子，不知所在？』「爾時車匿，步牽揵",
    "T03n0189_002:0635a14": "陟，及莊嚴具，悲泣嗚咽，隨路而還。舉邑人",
    "T03n0189_002:0635a15": "民，見此驚愕，無不懊惱，悉皆競來，問車",
    "T03n0189_002:0635a16": "匿言：『汝送太子，置於何處？今與揵陟，而",
    "T03n0189_002:0635a17": "獨還耶？』車匿既得諸人此問，倍更悲絕，不",
    "T03n0189_002:0635a18": "能答之。此諸人民，雖見揵陟被帶鞍勒",
    "T03n0189_002:0635a19": "七寶莊嚴，不見太子，猶若死人飾以花綵。",
    "T03n0189_002:0635a20": "於是車匿，前入宮城，揵陟悲嘶，諸廐群馬，",
    "T03n0189_002:0635a21": "一時哀鳴。外諸官屬，白摩訶波闍波提及耶",
    "T03n0189_002:0635a22": "輸陀羅言：『車匿唯與揵陟俱還。』聞此言",
    "T03n0189_002:0635a23": "已，宛轉于地，而自念曰：『今者唯聞車匿揵",
    "T03n0189_002:0635a24": "陟相隨俱還，而不聞道太子歸聲。』摩訶波",
    "T03n0189_002:0635a25": "闍波提即作是言：『我養太子，至年長大，",
    "T03n0189_002:0635a26": "一旦捨我，不知所在？譬如果樹，結花成",
    "T03n0189_002:0635a27": "實，臨熟落地；又如飢人，遇百味饌，臨欲",
    "T03n0189_002:0635a28": "食之，忽然翻倒。』耶輸陀羅又自言曰：『我與",
    "T03n0189_002:0635a29": "太子，行住坐臥，不相遠離；今者捨我，莫知",
    "T03n0189_002:0635b01": "所趣？古昔諸王，入山學道，皆將妻子，不暫",
    "T03n0189_002:0635b02": "相棄；世間之人，一遇相識，別不相忘；夫婦",
    "T03n0189_002:0635b03": "之情，恩愛之深，而乃反更如是之薄。』詰車",
    "T03n0189_002:0635b04": "匿言：『寧與智者而作怨讐，不共愚人以",
    "T03n0189_002:0635b05": "為親厚；汝癡頑人，盜送太子，置於何處，令",
    "T03n0189_002:0635b06": "此釋族不復熾盛。』又責揵陟：『汝載太子，出",
    "T03n0189_002:0635b07": "此王宮，近去之時，寂然無聲；今者空反，何",
    "T03n0189_002:0635b08": "意悲嘶？』爾時車匿，即便答言：『勿責於我及",
    "T03n0189_002:0635b09": "以揵陟。所以者何？此是天力，非人所為。當",
    "T03n0189_002:0635b10": "於爾夕，夫人婇女，皆悉惛臥；太子勅我，令",
    "T03n0189_002:0635b11": "起被馬；我於爾時，以大高聲，而諫太子，",
    "T03n0189_002:0635b12": "欲使夫人，及諸婇女聞此驚悟，及被揵",
    "T03n0189_002:0635b13": "陟都無覺者；城門每開聞四十里，當爾之",
    "T03n0189_002:0635b14": "時，自然而開，又無一聲；如此之事，豈非天",
    "T03n0189_002:0635b15": "力？出城之時，天令諸神，手捧馬足，并接於",
    "T03n0189_002:0635b16": "我，虛空諸天，隨從無數，我當云何而能止",
    "T03n0189_002:0635b17": "耶？時天既曉，行三踰闍那，至彼跋伽仙人住",
    "T03n0189_002:0635b18": "處，又復有諸奇特異事，願聽我說：「太子既",
    "T03n0189_002:0635b19": "至跋伽仙人苦行林中，即便下馬，手撫馬",
    "T03n0189_002:0635b20": "背，并勅於我，令還宮城；我於此時，隨從",
    "T03n0189_002:0635b21": "太子，永無歸意，太子見遣，終不聽住。又復",
    "T03n0189_002:0635b22": "就我，取七寶劍，而自唱言：『過去諸佛，為成",
    "T03n0189_002:0635b23": "就阿耨多羅三藐三菩提故，捨於飾好，剃",
    "T03n0189_002:0635b24": "除鬚髮，我今亦當依諸佛法。』唱此言已，即",
    "T03n0189_002:0635b25": "脫寶冠及以明珠，悉付我還置王足下；又",
    "T03n0189_002:0635b26": "以瓔珞，與摩訶波闍波提，餘莊嚴具，以與",
    "T03n0189_002:0635b27": "耶輸陀羅。我於爾時，雖聞此誨，猶侍左右，",
    "T03n0189_002:0635b28": "無有歸情。于時太子，便以利劍，自剃鬚",
    "T03n0189_002:0635b29": "髮，天於空中，隨接而去，即便前行，逢於獵",
    "T03n0189_002:0635c01": "者，以身所著七寶妙衣，而與獵人，貿易袈",
    "T03n0189_002:0635c02": "裟，於是虛空，有大光明。我見太子形服既",
    "T03n0189_002:0635c03": "變，深知其意必不可迴，我即悶絕，心大懊",
    "T03n0189_002:0635c04": "惱；太子前至跋伽仙人所住之處，我便於",
    "T03n0189_002:0635c05": "彼，辭別而歸。」此諸奇特，皆是天力，非復人",
    "T03n0189_002:0635c06": "事，願勿責我及揵陟也。』時摩訶波闍波提，",
    "T03n0189_002:0635c07": "及耶輸陀羅，既聞車匿說此事已，心小醒",
    "T03n0189_002:0635c08": "悟，默然無聲。",
    "T03n0189_002:0635c09": "「爾時白淨王，悶絕始醒，勅喚車匿，而語之",
    "T03n0189_002:0635c10": "言：『汝云何令諸釋種姓生大苦惱？我有嚴",
    "T03n0189_002:0635c11": "制，勅內外官屬守護太子，畏其出家。汝復",
    "T03n0189_002:0635c12": "何意，輙被揵陟，而與太子令密去耶？』車",
    "T03n0189_002:0635c13": "匿聞已，生大怖懼，而啟王言：『太子出城，實",
    "T03n0189_002:0635c14": "非我咎，唯願大王，聽我具說。』即以寶冠及",
    "T03n0189_002:0635c15": "髻中明珠，置王足下。『太子令我以此冠珠",
    "T03n0189_002:0635c16": "置王足下，七寶瓔珞與摩訶波闍波提，餘莊",
    "T03n0189_002:0635c17": "嚴具與耶輸陀羅。』王見諸物，倍增悲絕，雖",
    "T03n0189_002:0635c18": "復木石，猶尚有感，況乃父子恩愛之深。車匿",
    "T03n0189_002:0635c19": "具以前事，而啟王言：『太子勅我，父王若謂：",
    "T03n0189_002:0635c20": "「本要有子，當聽出家，今未有子，云何而",
    "T03n0189_002:0635c21": "去？臨去之時，又不啟者。」汝可為我具答父",
    "T03n0189_002:0635c22": "王：「耶輸陀羅，久已有娠，王宜問之。昔勅",
    "T03n0189_002:0635c23": "如此，非為專輙。」』王聞此言，即便遣問耶輸",
    "T03n0189_002:0635c24": "陀羅：『太子云汝久已有娠，實如此不？』耶輸",
    "T03n0189_002:0635c25": "陀羅即答：『信言。當於大王來此宮時，太子",
    "T03n0189_002:0635c26": "指我，即覺有娠。』王聞其語，生奇特心，憂",
    "T03n0189_002:0635c27": "惱暫歇，而自念言：『我前所以許令有子聽",
    "T03n0189_002:0635c28": "出家者，七日之中，必無子理，轉輪王位，自",
    "T03n0189_002:0635c29": "然而至。不謂七日未滿，而便有娠，深自咎",
    "T03n0189_002:0636a01": "悼智慧淺短，所為方便，不能住之。輕作",
    "T03n0189_002:0636a02": "此約，重增悔恨。太子神略，出人意表。今日",
    "T03n0189_002:0636a03": "之事，亦復兼是諸大天力，我今不應責車",
    "T03n0189_002:0636a04": "匿也。』「時白淨王，心自思惟：『太子出家，必不",
    "T03n0189_002:0636a05": "可迴，設使更作諸餘方便，亦不能留。雖復",
    "T03n0189_002:0636a06": "棄國出家學道，然已有子，不絕種嗣。我今",
    "T03n0189_002:0636a07": "應勅耶輸陀羅，好令將護所懷之子。』時白",
    "T03n0189_002:0636a08": "淨王，愛念情深，語車匿言：『我今當往尋求",
    "T03n0189_002:0636a09": "太子，不知即時，定在何許？其今既已捨我",
    "T03n0189_002:0636a10": "學道，我復何忍獨生獨活，便當追逐隨其所",
    "T03n0189_002:0636a11": "在。』爾時王師及與大臣，聞王欲出尋求太",
    "T03n0189_002:0636a12": "子，二人俱共來諫王言：『大王！不應自生憂",
    "T03n0189_002:0636a13": "惱。所以者何？我觀太子，見其相貌，過去世",
    "T03n0189_002:0636a14": "中，久已修習出家之業。設復令為釋提桓",
    "T03n0189_002:0636a15": "因，亦當不樂，況復今者轉輪王位而能留",
    "T03n0189_002:0636a16": "耶？大王！不憶太子初生而行七步舉手住言：",
    "T03n0189_002:0636a17": "「我生已盡，是最後身。」諸梵天王，釋提桓因，悉",
    "T03n0189_002:0636a18": "來下從。如此奇特，云何樂世？』又復白王：『阿",
    "T03n0189_002:0636a19": "私陀仙昔相太子，年至十九，出家學道，",
    "T03n0189_002:0636a20": "必當成就一切種智。今時既到，大王何故，",
    "T03n0189_002:0636a21": "而生愁苦？又復大王，嚴勅內外，守護太子，",
    "T03n0189_002:0636a22": "慮恐出家，而諸天來，導引出城；如是之事，",
    "T03n0189_002:0636a23": "非復人力。唯願大王，當生歡喜，勿懷愁",
    "T03n0189_002:0636a24": "惱，不須自出。若憶太子猶不已者，我今",
    "T03n0189_002:0636a25": "當與大臣尋求所在。』「王聞此語，心自念言：",
    "T03n0189_002:0636a26": "『我知太子，雖不可迴，未忍便捨，不復追",
    "T03n0189_002:0636a27": "之，今當試令師及大臣更一尋也。』即便答",
    "T03n0189_002:0636a28": "師及大臣言：『善哉！可去，舉宮內外，心皆苦",
    "T03n0189_002:0636a29": "惱，佇逐速還。』於是王師大臣，即便辭出，",
    "T03n0189_002:0636b01": "追尋太子。",
    "T03n0189_002:0636b02": "過去現在因果經卷第二"
}