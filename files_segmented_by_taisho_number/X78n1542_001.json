{
    "X78n1542_001:0091a03": "觀世音持驗紀序",
    "X78n1542_001:0091a05": "觀音大士。佛法之廣大教化主也。過去已成正法明",
    "X78n1542_001:0091a06": "如來。逆來示菩薩相。立大願。不度盡眾生。誓不成佛。",
    "X78n1542_001:0091a07": "菩薩云者。言覺有情也。菩薩摩訶薩者。言大覺有情",
    "X78n1542_001:0091a08": "也。稱觀世音者。謂觀世間。眾生稱名。悉蒙救㧞離苦。",
    "X78n1542_001:0091a09": "從他機而立名也。又稱觀自在者。謂一身現千手眼。",
    "X78n1542_001:0091a10": "隨類應化。圓融無礙。從自行而立名也。楞嚴云。由我",
    "X78n1542_001:0091a11": "觀聽圓明。故觀音名。徧十方界。能以眼根作耳根佛",
    "X78n1542_001:0091a12": "事。故名觀世音自在無礙。此菩薩具十四無畏．三十",
    "X78n1542_001:0091a13": "二應．諸神通種種。左右彌陀。則為極樂之親臣。顯化",
    "X78n1542_001:0091a14": "娑婆。則為世尊之良弼。楊枝一滴。遍灑大千世界。尤",
    "X78n1542_001:0091a15": "與我東土眾生最有緣。凡至心持其名號及經呪等。",
    "X78n1542_001:0091a16": "隨獲感應。不獨慈雲偏覆南海一隅而已。雖然。眾生",
    "X78n1542_001:0091a17": "當苦難時。輒呼菩薩求救。須思救苦救難之前。有大",
    "X78n1542_001:0091a18": "慈大悲四字在。菩薩不救度眾生。何名菩薩。然不具",
    "X78n1542_001:0091a19": "大慈悲。將視眾生苦難。如秦越人肥瘠。漠焉無關。何",
    "X78n1542_001:0091a20": "肯圖救。眾生徒口菩薩之號。而不能心菩薩之心。則",
    "X78n1542_001:0091a21": "不慈不悲。己先不能自救。況欲感菩薩之慈悲。救其",
    "X78n1542_001:0091a22": "苦難。有是理乎。故人無傾險好殺心。則己之刀山滅",
    "X78n1542_001:0091a23": "矣。人無慘毒心。則己之湯火消矣。人無不忠不孝及",
    "X78n1542_001:0091a24": "淫貪不廉貞心。則己之地獄枯竭矣。人無慳悋嫉妬",
    "X78n1542_001:0091b01": "心。則餓鬼之火息。無傲狠驕慢心。則修羅之惡調。無",
    "X78n1542_001:0091b02": "頑悍不靈心。則畜生之途遠矣。大悲呪云。唯除不善。",
    "X78n1542_001:0091b03": "除不至誠。則誦持之需善與誠可知。篤哉。唐別駕之",
    "X78n1542_001:0091b04": "言也。曰。凡虔奉觀音者。其人必深信因果。生平不與",
    "X78n1542_001:0091b05": "惡事為緣。所以惡報可滅。吾恐世之人。徒知求救苦",
    "X78n1542_001:0091b06": "難。而不求諸慈悲之心。一有不驗。遂曰。大士弗予應。",
    "X78n1542_001:0091b07": "是豈大士之感應。果虗而無徵也哉。故編成。而書此",
    "X78n1542_001:0091b08": "意。以為之序。庶使世人誦持觀音共聞之。",
    "X78n1542_001:0091b09": "順治己亥夏杪。荊溪淨業弟子周克復齋沐譔",
    "X78n1542_001:0091b15": "勸流通觀音持驗引",
    "X78n1542_001:0091b17": "經典所在。流通即屬善緣。福報無量。故語云。能以大",
    "X78n1542_001:0091b18": "乘法傳一人者。當十善。傳十人者。當百善。傳大貴人．",
    "X78n1542_001:0091b19": "大豪傑．大力量者。當千善。重刊廣布者。當萬善。況淨",
    "X78n1542_001:0091b20": "土法門。超出生死輪迴。永不退轉。直至成佛而後已。",
    "X78n1542_001:0091b21": "是勸一人修淨土。乃成就一眾生作佛也。凡作佛者。",
    "X78n1542_001:0091b22": "必度無量眾生。彼所度之眾生。皆由我而始。其福報。",
    "X78n1542_001:0091b23": "信不可窮盡。故欲勸一切見者聞者。廣大其心。以佛",
    "X78n1542_001:0091b24": "之心為心。使人人知之。而盡生淨土。龍舒所言。自宜",
    "X78n1542_001:0091c01": "諦信不誣。至法華．華嚴二經。尤佛說妙法中之最上",
    "X78n1542_001:0091c02": "乘。觀音大士。普度世間。無剎不現。往賢感通事跡。歷",
    "X78n1542_001:0091c03": "&#;昭然。各為纂集。以勸進修。斯誠鈴鐸方來。津梁末",
    "X78n1542_001:0091c04": "路之最方便門也。戊戌秋。予輯金剛持驗。已有流通",
    "X78n1542_001:0091c05": "小引。敬懇同人。茲刻淨土．法華．華嚴．觀音持驗諸紀。",
    "X78n1542_001:0091c06": "搜採載籍。徵信古今。頗殫心手之微勞。用志皈依於",
    "X78n1542_001:0091c07": "不朽。但拙刻板在吳門。未能廣傳他省。既並生莊嚴",
    "X78n1542_001:0091c08": "佛土之中。安可缺法事流通之勝。復告當世善信。獲",
    "X78n1542_001:0091c09": "見諸本。不吝廣為刻施。或仍原本。或易新編。其見聞",
    "X78n1542_001:0091c10": "所及。有關持驗者。尤冀續緝於後。一句讚揚。即是一",
    "X78n1542_001:0091c11": "句護持善根。一念鼓動。即是一念消弭罪業。於以續",
    "X78n1542_001:0091c12": "佛慧命。自利利他。所謂護法諸神。既護法寶。自護弘",
    "X78n1542_001:0091c13": "法載寶之人。斷斷不爽。昔賢為劈窠圖。勸人念佛。後",
    "X78n1542_001:0091c14": "以他人念佛。多生淨土。乃歸功施圖之人。亦得生淨",
    "X78n1542_001:0091c15": "土。法施功德。不可思議如是。願與同人共最之。",
    "X78n1542_001:0091c16": "同善道人　周克復　敬懇",
    "X78n1542_001:0091c20": "觀世音經呪持驗紀目錄",
    "X78n1542_001:0091c21": "持驗序一首勸引一首",
    "X78n1542_001:0091c22": "持驗紀題標",
    "X78n1542_001:0091c23": "經呪",
    "X78n1542_001:0091c24": "大悲陀羅尼",
    "X78n1542_001:0092a01": "白衣大悲五印心陀羅尼",
    "X78n1542_001:0092a02": "禮觀音文辨訛語三則",
    "X78n1542_001:0092a04": "持驗紀題標上",
    "X78n1542_001:0092a05": "晉釋竺法義晉釋竺法紀",
    "X78n1542_001:0092a06": "晉釋開達晉釋慧虔",
    "X78n1542_001:0092a07": "晉釋法洪晉釋法智",
    "X78n1542_001:0092a08": "晉釋道泰晉釋洪滿",
    "X78n1542_001:0092a09": "晉竺長舒晉王珉",
    "X78n1542_001:0092a10": "晉呂竦晉寶傳",
    "X78n1542_001:0092a11": "晉劉度晉徐榮",
    "X78n1542_001:0092a12": "晉張崇晉南宮子敖",
    "X78n1542_001:0092a13": "晉富平令欒荀晉潘道秀",
    "X78n1542_001:0092a14": "晉梁州司馬郭宣秦尚書徐義",
    "X78n1542_001:0092a15": "秦畢覽宋文帝",
    "X78n1542_001:0092a16": "宋釋求那跋陀羅宋釋曇無竭",
    "X78n1542_001:0092a17": "宋釋竺惠慶宋釋道冏",
    "X78n1542_001:0092a18": "宋釋曇和宋釋曇頴",
    "X78n1542_001:0092a19": "宋孫道德宋太守王球",
    "X78n1542_001:0092a20": "宋開府王玄謨宋張興",
    "X78n1542_001:0092a21": "宋朝請卞悅之宋張暢",
    "X78n1542_001:0092a22": "宋參軍伏萬壽宋車母",
    "X78n1542_001:0092a23": "齊彭子喬隊主李儒俊",
    "X78n1542_001:0092a24": "吳人陸暉榮陽高荀",
    "X78n1542_001:0092b01": "史雋魏釋道集",
    "X78n1542_001:0092b02": "魏盧景&#;東魏孫敬德",
    "X78n1542_001:0092b03": "北周釋慧恭隋揚州僧",
    "X78n1542_001:0092b04": "唐文宗唐釋玄奘",
    "X78n1542_001:0092b05": "唐釋萬迴唐釋僧伽",
    "X78n1542_001:0092b06": "唐釋慧日唐釋自覺",
    "X78n1542_001:0092b07": "唐釋道憲唐釋智益",
    "X78n1542_001:0092b08": "唐中書令岑文本唐徐善才",
    "X78n1542_001:0092b09": "唐大理丞董雄唐杜智楷",
    "X78n1542_001:0092b10": "唐許儼唐長沙尉成珪",
    "X78n1542_001:0092b11": "唐司戶王琦唐衡陽士人",
    "X78n1542_001:0092b12": "唐軍典鄭鄰唐歐陽璨",
    "X78n1542_001:0092b13": "唐司倉孟知儉唐李昕",
    "X78n1542_001:0092b14": "唐桃林令朝光祚唐馬郎婦",
    "X78n1542_001:0092b15": "唐張氏南唐李後主",
    "X78n1542_001:0092b16": "觀音持驗紀題標下",
    "X78n1542_001:0092b17": "宋釋遵式宋范文正公",
    "X78n1542_001:0092b18": "宋司獄張慶宋翟楫",
    "X78n1542_001:0092b19": "宋興化尉俞集宋宰相史浩",
    "X78n1542_001:0092b20": "宋楊亮宋賴省幹家童女",
    "X78n1542_001:0092b21": "宋張孝純宋李郡君",
    "X78n1542_001:0092b22": "宋觀音縣君吳氏宋董母李氏",
    "X78n1542_001:0092b23": "宋王氏女宋鄭氏",
    "X78n1542_001:0092b24": "宋倭使等元僧惠恭",
    "X78n1542_001:0092c01": "元學士張蓬山元王玉",
    "X78n1542_001:0092c02": "元陶氏明成祖",
    "X78n1542_001:0092c03": "明僧法程明僧垂髻",
    "X78n1542_001:0092c04": "明吳璋明周廷璋",
    "X78n1542_001:0092c05": "明劉谷賢明林翁",
    "X78n1542_001:0092c06": "明沈見泉祖明進士王應吉",
    "X78n1542_001:0092c07": "明新淦令王立轂明尚書陸五臺",
    "X78n1542_001:0092c08": "明徐明甫明知事焦甲",
    "X78n1542_001:0092c09": "明吳奕德明包憑",
    "X78n1542_001:0092c10": "明尚寶嚴徵明邑令韓弘儒",
    "X78n1542_001:0092c11": "明孝子彭有源明刑科李清",
    "X78n1542_001:0092c12": "明山東癱子明龍子翬妻蕭氏",
    "X78n1542_001:0092c13": "明劉道隆母明朱德貞",
    "X78n1542_001:0092c14": "大清釋行仁大清程伯鱗",
    "X78n1542_001:0092c15": "大清孝廉虞庶顏大清梁元徵",
    "X78n1542_001:0092c16": "大清劉某大清揚璜",
    "X78n1542_001:0093a04": "觀世音持驗紀上",
    "X78n1542_001:0093a06": "晉始寧山沙門竺法義精研眾典。弟子受業常百餘",
    "X78n1542_001:0093a07": "人。咸安二年。感心氣疾。療治不效。積月困殆。義病中",
    "X78n1542_001:0093a08": "常至心存念觀世音。忽夢一人為之破腹。出腸胃洗",
    "X78n1542_001:0093a09": "淨。還納之。寤而病愈。宋尚書令傅亮為紀其事。常云。",
    "X78n1542_001:0093a10": "吾先君與義公遊處。每聞說觀音神異。聽者無不肅",
    "X78n1542_001:0093a11": "然信仰。(出太平廣記)",
    "X78n1542_001:0093a12": "晉沙門竺法純住持山陰顯義寺。元興中。鼎新寺殿。",
    "X78n1542_001:0093a13": "至他邑買材木。舟經太湖。日暮暴風。波浪如山。純船",
    "X78n1542_001:0093a14": "小水入。危在瞬息。乃一意誦觀世音經。以祈靈祐。俄",
    "X78n1542_001:0093a15": "有大船泛流至前。因共扳舷而上。眾甫度盡。回視向",
    "X78n1542_001:0093a16": "小舟。已覆沒矣。大舟隨波鼓蕩。頃刻達岸。時已入夜。",
    "X78n1542_001:0093a17": "行旅久絕。何得此舟。信是菩薩神力所致。(出法苑珠林)",
    "X78n1542_001:0093a18": "晉釋開達隆安二年。歲大饑。羗胡日殺人而食。害者",
    "X78n1542_001:0093a19": "不可勝計。達時適登壟採甘草。為羗所執。置一柵中。",
    "X78n1542_001:0093a20": "先在柵十餘人。皆為所噉。達自被執。便默誦觀音經",
    "X78n1542_001:0093a21": "不懈。明日當見殺。及晨。忽有一虎。突逼群羗。奮怒號",
    "X78n1542_001:0093a22": "吼。羗咸駭怖遁走。虎乃嚙柵木成一缺。可容人過。便",
    "X78n1542_001:0093a23": "去。達初見虎嚙柵。謂必見害。既柵穿不入。心疑其異。",
    "X78n1542_001:0093a24": "遂從缺中逃出。夜行晝伏。竟得脫免。(出法苑珠林)",
    "X78n1542_001:0093b01": "晉釋慧虔少出家。戒行精確。義熈中。住山陰嘉祥寺。",
    "X78n1542_001:0093b02": "苦身率眾念佛。後寢疾。屬想樂邦。誠祈大士。北寺有",
    "X78n1542_001:0093b03": "尼淨嚴。篤行宿著。夜夢大士從西郭門入。輝光照映。",
    "X78n1542_001:0093b04": "幢幡華蓋。七寶莊嚴。尼驚異作禮問。菩薩何往。答曰。",
    "X78n1542_001:0093b05": "往嘉祥迎虔公耳。是日虔神色如常。侍者皆聞異香。",
    "X78n1542_001:0093b06": "泊然而化。(出雲棲徃生集)",
    "X78n1542_001:0093b07": "晉沙門法洪住瓦官寺。義熈十二年。時官禁鎔鑄。洪",
    "X78n1542_001:0093b08": "前發心鑄丈六金像。不得已私鑄竟。像猶在模。所司",
    "X78n1542_001:0093b09": "知覺。收洪禁械。洪至心念觀音。每日百遍。忽夢所鑄",
    "X78n1542_001:0093b10": "金像往獄中。以手摩洪頂曰。汝無慮。厄即解矣。其像",
    "X78n1542_001:0093b11": "胸前。方一尺許。銅色猶如焦沸狀。旬日有赦。洪得釋。",
    "X78n1542_001:0093b12": "像即破模自現。(出辨正論)",
    "X78n1542_001:0093b13": "晉釋法智初未出家。甞獨行大澤中。忽遇猛火延燒。",
    "X78n1542_001:0093b14": "四面俱至。自知必死。惟禮誦觀世音名號。俄而火過。",
    "X78n1542_001:0093b15": "澤中草無遺莖。惟智容身處。火不燒及。後為姚興將。",
    "X78n1542_001:0093b16": "從征索虜。偶失馬陷虜圍中。乃隱溝邊荊棘叢中。復",
    "X78n1542_001:0093b17": "念觀世音。心甚勤至。既而虜至。搜覔輒無見者。於是",
    "X78n1542_001:0093b18": "得免。遂矢志捨俗為僧焉。(出冥祥記)",
    "X78n1542_001:0093b19": "晉常山釋道泰義熈中甞夢人告曰。爾壽終四十二",
    "X78n1542_001:0093b20": "矣。泰寤而懼。至是年遇病。自分必盡。悉以衣鉢之資",
    "X78n1542_001:0093b21": "分施作福。一友謂曰。吾聞供養六十二億菩薩。與一",
    "X78n1542_001:0093b22": "稱觀世音。福同無異。君何不至心歸依。必可增壽。泰",
    "X78n1542_001:0093b23": "感悟。遂虔誦四日夜。專精不絕。忽所坐帷下。有光明",
    "X78n1542_001:0093b24": "從戶外而入。見觀音遙立。足趺間金色朗然。泰亟褰",
    "X78n1542_001:0093c01": "帷叩禮。已不復見。驚喜流汗。便覺體輕。所患頓愈。果",
    "X78n1542_001:0093c02": "獲延年。(出觀音感應)",
    "X78n1542_001:0093c03": "晉沙門洪滿初在俗時。因染時疾。雙脚攣躄。自念已",
    "X78n1542_001:0093c04": "成廢人。唯旦夕誦念觀音求度。忽見一僧。執淨瓶前",
    "X78n1542_001:0093c05": "立。滿問曰。師從何來。僧答曰。以汝常相懇。故來耳。汝",
    "X78n1542_001:0093c06": "足患可脫。吾為療之。滿如言求治。但覺膝上如㧞去",
    "X78n1542_001:0093c07": "數寸釘。遂愈。(出善餘堂筆乘)",
    "X78n1542_001:0093c08": "晉竺長舒本天竺人。專誦觀音經為業。後居吳中。邑",
    "X78n1542_001:0093c09": "遭迴祿。比隣棟宇。相接皆焚。長舒家正屬下風。火勢",
    "X78n1542_001:0093c10": "猛烈。長舒一心念觀世音。倐忽風迴火滅。合邑驚異。",
    "X78n1542_001:0093c11": "時有惡少年。訝其靈異。俟風急夜。束薪放火。欲燒燬",
    "X78n1542_001:0093c12": "之。凡四投皆滅。少年始心折其神力。至明叩頭謝過。",
    "X78n1542_001:0093c13": "舒云。我何神力。恒誦觀音經不懈。每有難輒免耳。(出辨",
    "X78n1542_001:0093c14": "正論)",
    "X78n1542_001:0093c15": "晉瑯琊王珉無子。妻甞懇禱觀世音。以求嗣。後珉路",
    "X78n1542_001:0093c16": "行。逢一胡僧。甚敬之。僧曰。我死當為汝子。未幾僧亡。",
    "X78n1542_001:0093c17": "珉妻果有孕。及生。甫能言。即解西域梵音。聰頴過人。",
    "X78n1542_001:0093c18": "器度不凡。即晉尚書王洪明也。小名阿練。敘前生時",
    "X78n1542_001:0093c19": "事。歷歷分明。(出辨正論)",
    "X78n1542_001:0093c20": "晉呂竦字茂高。兖州人。寓居始豐縣。縣南有溪。流急",
    "X78n1542_001:0093c21": "岸峭。迴曲如縈。又多大石。白日行者。猶懷危懼。竦父",
    "X78n1542_001:0093c22": "甞行溪中。去家十餘里。日向暮。大風雨。晦暝不復知",
    "X78n1542_001:0093c23": "東西。自分覆溺。唯歸心觀世音。誦念不息。須臾有火",
    "X78n1542_001:0093c24": "光到岸。如人握炬。前後去船十餘步。照見溪中了了。",
    "X78n1542_001:0094a01": "遂得歸家。竦每向人稱述菩薩靈異如此。(出法苑珠林)",
    "X78n1542_001:0094a02": "晉竇傳河內人。永和中。并州刺史高昌．冀州刺史呂",
    "X78n1542_001:0094a03": "護。各擁部曲不睦。傳為昌所任用。護遣騎襲擊。被執。",
    "X78n1542_001:0094a04": "同伴七人。共繫一獄。鎻械甚嚴。剋日將殺之。沙門支",
    "X78n1542_001:0094a05": "道山。時在護營中。先與傳相識。聞其被禁。往候之。傳",
    "X78n1542_001:0094a06": "謂山曰。今命在頃刻。能相救乎。山曰。若能至心念觀",
    "X78n1542_001:0094a07": "世音。必有感應。傳遂專心默念。凡三晝夜。鎻械忽自",
    "X78n1542_001:0094a08": "解。傳念同伴桎梏。何忍獨去。復懇菩薩神力普濟。當",
    "X78n1542_001:0094a09": "令俱免。言畢。餘人皆以次解脫。遂乘夜啟戶而出。巡",
    "X78n1542_001:0094a10": "驚莫有覺者。踰城行十餘里。天明。共隱一林中。須臾",
    "X78n1542_001:0094a11": "追者四出。搜覓殆遍。惟傳等所隱畝許地。竟無至者。",
    "X78n1542_001:0094a12": "遂得免難。眾還鄉里。咸敬信奉法。道山後過江。為謝",
    "X78n1542_001:0094a13": "敷具說其事。(出真傳拾遺)",
    "X78n1542_001:0094a14": "晉劉度平原聊城人。同邑千餘家。並供奉觀音大士。",
    "X78n1542_001:0094a15": "歲時誦經禮拜。值虜主木末。時此縣屢有逋逃。末大",
    "X78n1542_001:0094a16": "怒。將屠其城。眾並憂懼。度乃潔誠率眾。叩禱觀音前。",
    "X78n1542_001:0094a17": "未幾。末方治事。忽見一物從空中下。繞其所居屋柱。",
    "X78n1542_001:0094a18": "驚視。乃觀音經一卷也。命取讀之。末大歡喜。用省刑",
    "X78n1542_001:0094a19": "戮。於是一城悉得免害。(出冥祥記)",
    "X78n1542_001:0094a20": "晉徐榮瑯琊人。甞至東陽。還經定山。舟人不習水道。",
    "X78n1542_001:0094a21": "誤墮洄洑中。垂欲沉沒。榮無再計。唯急呼觀世音。頃",
    "X78n1542_001:0094a22": "間。如有數十人齊力引船。踴出洄洑。沿江而下。但天",
    "X78n1542_001:0094a23": "色已暝。雨驟風狂。白浪掀天。不知所向。榮置生死於",
    "X78n1542_001:0094a24": "度外。一心誦經不輟。忽望見山頭火光透亮。趨之。逕",
    "X78n1542_001:0094b01": "得達岸。既至即不復見。明旦問浦中人。昨夜山上是",
    "X78n1542_001:0094b02": "何火。眾愕然曰。風雨如此。豈有火耶。乃知為佛力冥",
    "X78n1542_001:0094b03": "祐也。榮後為會稽督護。謝敷甞聞其說。時與榮同船",
    "X78n1542_001:0094b04": "者沙門支道蘊。亦為傅亮具述之。與榮所說同。(出法苑珠",
    "X78n1542_001:0094b05": "林)",
    "X78n1542_001:0094b06": "晉張崇京兆杜陵人。年少奉法。太元中。苻堅既敗。長",
    "X78n1542_001:0094b07": "安百姓望風驚竄。崇時歸晉。為鎮戍所拘。指為游寇。",
    "X78n1542_001:0094b08": "崇與同輩五人。手足扭械。埋土坑中。各相去二十步。",
    "X78n1542_001:0094b09": "明日將殺之。崇料必死。唯潔心念觀世音。夜中械忽",
    "X78n1542_001:0094b10": "自破。因得脫走。路經一寺。復稱觀世音名。至心禮拜。",
    "X78n1542_001:0094b11": "取一石祝云。今欲過江東訴晉帝。理此冤。以救妻子。",
    "X78n1542_001:0094b12": "心愿獲遂。此石當分為二。崇甫拜。石即分裂。至京師。",
    "X78n1542_001:0094b13": "發白虎樽。具列冤狀。帝乃加宥。已為人所略賣者。詔",
    "X78n1542_001:0094b14": "皆贖為編戶。(出法苑珠林)",
    "X78n1542_001:0094b15": "晉南宮子敖始平人。戍新平城。為狒狒虜兒長樂公",
    "X78n1542_001:0094b16": "所破。合城數千人皆被戮。子敖知不可免。但誠心念",
    "X78n1542_001:0094b17": "觀世音。及加害。群刃交下。不能傷。時長樂公親自臨",
    "X78n1542_001:0094b18": "刑。驚問之。子敖亦不知所以。因問。汝有何能。子敖聊",
    "X78n1542_001:0094b19": "且答曰。能作馬鞍。遂得原釋。自後造小像。貯以香函。",
    "X78n1542_001:0094b20": "晨昏焚香頂禮焉。(出冥祥記)",
    "X78n1542_001:0094b21": "晉富平令欒荀少奉佛法。甞從征盧循。值小失利。戰",
    "X78n1542_001:0094b22": "舫遭火殆盡。賊眾交逼。正在中江。風浪駭異。荀惶懼。",
    "X78n1542_001:0094b23": "自分必死。誦念觀世音名號。忽見江中有一人挺然",
    "X78n1542_001:0094b24": "孤立。腰與水齊。荀心知祈念有感。乃躍水就之。身既",
    "X78n1542_001:0094c01": "浮湧。足如履地。已而大軍遣船接應敗者。遂得濟。(出冥",
    "X78n1542_001:0094c02": "祥記)",
    "X78n1542_001:0094c03": "晉吳郡潘道秀年二十餘。從軍北征。戰敗。被掠異域。",
    "X78n1542_001:0094c04": "經賣數處作奴。欲歸不得。素信佛法。危難中恒持念",
    "X78n1542_001:0094c05": "觀世音。每於夢寐。輒見菩薩在前。後乘隙南奔。至窮",
    "X78n1542_001:0094c06": "山中。迷不知道。空際忽現真形。如今行像。指示歸路。",
    "X78n1542_001:0094c07": "潘作禮竟。倐失所在。遂得還本國。後精進彌篤。年六",
    "X78n1542_001:0094c08": "十令終。(出冥祥記)",
    "X78n1542_001:0094c09": "晉太原郭宣義熈四年。為梁州刺史楊思平司馬。楊",
    "X78n1542_001:0094c10": "以事害范元之等下獄。宣亦同被桎梏。唯一心歸向",
    "X78n1542_001:0094c11": "觀世音。晝夜敬念菩薩名號。一夕將眠時。忽覩菩薩",
    "X78n1542_001:0094c12": "現形。光明照獄。因叩頭懇禱。久之乃沒。未幾。宣獨蒙",
    "X78n1542_001:0094c13": "恩赦。乃繪所見慈容。併立精舍。供養終其身。(出觀音感應)",
    "X78n1542_001:0094c14": "秦徐義高陸人。少信法。為符堅尚書。堅末。兵革蜂起。",
    "X78n1542_001:0094c15": "賊獲義。將加害。乃埋其兩足。編髮於樹。義夜中專念",
    "X78n1542_001:0094c16": "觀世音。有頃。夢一人謂曰。今事亟矣。尚暇眠耶。義驚",
    "X78n1542_001:0094c17": "覺。見守防者並疲而寢。乃試自奮動。手．髮忽解。足亦",
    "X78n1542_001:0094c18": "得脫。亟遁去。行百餘步。隱叢草中。追者馳至。火炬星",
    "X78n1542_001:0094c19": "陳。竟無見者。天明賊散。歸投鄴寺。乃免。(出冥祥記)",
    "X78n1542_001:0094c20": "秦畢覧東平人。素崇事觀音。後隨慕容垂北征。沒虜。",
    "X78n1542_001:0094c21": "單騎奔竄。虜追將及。覧至誠持念菩薩名號。卒得脫",
    "X78n1542_001:0094c22": "免。因入深山。迷惑失道。又專心歸向。中夜見一僧。法",
    "X78n1542_001:0094c23": "服持錫。示以途徑。乃得還家。(出冥祥記)",
    "X78n1542_001:0094c24": "宋文帝御膳烹雞子。忽聞鼎中群呼觀世音菩薩。悽",
    "X78n1542_001:0095a01": "愴之甚。監宰以聞帝。遣驗之。果然。嘆曰。吾不知佛道",
    "X78n1542_001:0095a02": "神力乃能若是。敕自今不得用雞子。(出感應篇傳)",
    "X78n1542_001:0095a03": "宋釋求那跋陀羅罽賓國王族也。深入三藏。博通大",
    "X78n1542_001:0095a04": "乘。元嘉中東遊。居金陵祇園寺。南譙王義宣等。咸師",
    "X78n1542_001:0095a05": "事之。王集義學沙門七百餘。欲講華嚴經。師以未通",
    "X78n1542_001:0095a06": "華言。深懷媿歎。因朝夕禮懺。虔禱觀音。以求冥應。忽",
    "X78n1542_001:0095a07": "夜夢神人執劒。持一人首為易之。豁然便覺。自後華",
    "X78n1542_001:0095a08": "言無不通曉。遂講說至十數遍。聽者傾服。文帝甞問",
    "X78n1542_001:0095a09": "師曰。朕欲持戒不殺。而身主國政。不獲從願。奈何。師",
    "X78n1542_001:0095a10": "曰。帝王所修。與匹夫異。匹夫身賤名微。須苦志克己。",
    "X78n1542_001:0095a11": "帝王以四海為家。萬民為子。出一嘉言。則士庶咸悅。",
    "X78n1542_001:0095a12": "布一善政。則人神以和。刑不夭命。役不勞力。則風雨",
    "X78n1542_001:0095a13": "時。寒暑調。百穀茂。如此持齋。齋亦大矣。如此不殺。戒",
    "X78n1542_001:0095a14": "亦至矣。安在減一時之膳。全一物之命。而後為弘濟",
    "X78n1542_001:0095a15": "耶。帝撫几稱善。敕有司供養。舉國宗奉焉。(出高僧傳)",
    "X78n1542_001:0095a16": "宋元嘉初黃龍沙門曇無竭誦觀世音經。淨修苦行。",
    "X78n1542_001:0095a17": "與徒屬二十五人。遠朝佛國。備經艱險。將達天竺舍",
    "X78n1542_001:0095a18": "衛。路逢山象一群。竭誦經稱名歸命。有獅子從林出。",
    "X78n1542_001:0095a19": "群象奔逸。又有野牛。鳴吼而至。將欲加害。竭復歸命",
    "X78n1542_001:0095a20": "如初。忽見大鷲飛來。牛亦驚走。(出法苑珠林)",
    "X78n1542_001:0095a21": "宋沙門竺惠慶廣陵人。經行修明。元嘉十二年。荊揚",
    "X78n1542_001:0095a22": "大水。惠慶將入廬山。船至江而暴風忽起。同旅已得",
    "X78n1542_001:0095a23": "依浦。唯惠慶船飄颺江心。風急浪湧。勢必淪覆。惠慶",
    "X78n1542_001:0095a24": "正心誠誦觀世音經。洲際之人。望見其舫。迎颷截流。",
    "X78n1542_001:0095b01": "如有數十人牽挽及岸。全舟獲濟。(出法苑珠林)",
    "X78n1542_001:0095b02": "宋釋道冏扶風人。為師道懿病。同侶四人。入河南霍",
    "X78n1542_001:0095b03": "山採鍾乳。探穴數里。遇一深流。橫木而過。冏先渡。餘",
    "X78n1542_001:0095b04": "皆溺死。炬火又滅。冏默誦普門品。憑誠乞濟。又存念",
    "X78n1542_001:0095b05": "觀音。忽見光如螢火。頃之明照一穴。遂得路而出。元",
    "X78n1542_001:0095b06": "嘉十九年。臨川王鎮廣陵。請冏供養。九月。作十日觀",
    "X78n1542_001:0095b07": "音齋。至九日。夜四更。眾僧皆睡。冏起禮拜。將欲坐禪。",
    "X78n1542_001:0095b08": "忽見四壁有無數沙門。悉現半身。內一佛。螺髻了了",
    "X78n1542_001:0095b09": "分明。有偉人手握長刀。貌極雄異。捻香授冏。謂曰。汝",
    "X78n1542_001:0095b10": "可受香。以覆護主人。倐忽而隱。後又作普賢齋。有二",
    "X78n1542_001:0095b11": "僧來禮佛。出門飛空而去。眾皆驚異。(出法苑珠林)",
    "X78n1542_001:0095b12": "宋慧和沙門者京師眾造寺僧。元嘉之難。和猶為白",
    "X78n1542_001:0095b13": "衣。屬劉胡部下。胡常遣將士數十人作諜。和亦預焉。",
    "X78n1542_001:0095b14": "行至鵲渚。值臺軍西上。諜眾逃散。和竄至新林。以褶",
    "X78n1542_001:0095b15": "袴易野老弊衣。作田夫狀。提籃負擔而行。時諸遊軍。",
    "X78n1542_001:0095b16": "捕諜甚嚴。視和形色。疑而問之。和答稍謬。被擒發斬。",
    "X78n1542_001:0095b17": "和自散走。便力誦觀世音經。至將斬時。祈懇彌至。既",
    "X78n1542_001:0095b18": "而軍人揮刃屢跌。三舉三折。軍主驚而釋之。和於是",
    "X78n1542_001:0095b19": "出家。遂成精業。(出法苑珠林)",
    "X78n1542_001:0095b20": "宋長干寺釋曇頴會稽人。少出家。嚴持戒行。誦經十",
    "X78n1542_001:0095b21": "餘萬言。宣唱明朗。天然獨絕。常患癬疾。積治不除。室",
    "X78n1542_001:0095b22": "供觀音像。晨夕禮拜。求愈此疾。一日。忽見有蛇上屋。",
    "X78n1542_001:0095b23": "一鼠墜地。涎沫遍身。狀如已死。頴候鼠活。即取竹刮",
    "X78n1542_001:0095b24": "除涎沫。因聞蛇所吞鼠。能療瘡疾。遂以涎傅癬。鼠尋",
    "X78n1542_001:0095c01": "活。信宿之間。瘡疾頓盡。方悟蛇之與鼠。乃是誠祈所",
    "X78n1542_001:0095c02": "致。後名傳遐邇。國君供養。(出高僧傳)",
    "X78n1542_001:0095c03": "宋益州孫道德素為奉道祭酒。年踰五十。未有子。居",
    "X78n1542_001:0095c04": "近精舍。景平中。有僧謂曰。能至心禮誦觀世音經。子",
    "X78n1542_001:0095c05": "可冀也。孫從之。一日得異夢。婦果有孕。產男。(出冥祥記)",
    "X78n1542_001:0095c06": "宋王球字叔達。太原人。為涪陵太守。元嘉元年。以在",
    "X78n1542_001:0095c07": "郡失守。繫獄。防鎻堅固。球素皈釋。居官愛民。至獄。見",
    "X78n1542_001:0095c08": "百餘人並多饑餓。每食。皆分給之。日自持齋。至心念",
    "X78n1542_001:0095c09": "觀世音。夜夢昇高座。見沙門以經一卷與之。題名光",
    "X78n1542_001:0095c10": "明接行品。併諸菩薩名。球受披讀。忘第一菩薩名。第",
    "X78n1542_001:0095c11": "二觀世音。第三大勢至。又見一車輪。沙門曰。此五道",
    "X78n1542_001:0095c12": "門也。既覺。鎻皆斷脫。球心知神力。彌增專志。因自釘",
    "X78n1542_001:0095c13": "治其鎻。經三日。而被原宥。(出法苑珠林)",
    "X78n1542_001:0095c14": "宋王玄謨太原人。元嘉中。北征失律。蕭斌欲誅之。沈",
    "X78n1542_001:0095c15": "慶之諫曰。佛貍(魏世祖小字)威震天下。豈玄謨所能當。且",
    "X78n1542_001:0095c16": "殺戰將。徒自弱耳。乃止。初玄謨將見殺。夢人告曰。能",
    "X78n1542_001:0095c17": "誦觀世音普門品．大悲呪千遍。可免。既覺。誦之不輟。",
    "X78n1542_001:0095c18": "忽報停刑。後官至開府。(出法華感通)",
    "X78n1542_001:0095c19": "宋張興新興人。平居信佛。甞從沙門曇翼．僧融受八",
    "X78n1542_001:0095c20": "戒。後為劫盜所誣引。興逃避。執其妻繫獄。既而縣禁",
    "X78n1542_001:0095c21": "失火。出囚於外。會融．翼同行過囚邊。妻號呼曰。闍黎",
    "X78n1542_001:0095c22": "何以救我。融曰。貧道無力可救。願爾勤念觀世音。庶",
    "X78n1542_001:0095c23": "獲免耳。妻便晝夜祈念。經十許日。忽夜夢一沙門。以",
    "X78n1542_001:0095c24": "足踢之曰。咄咄可起。妻即驚起。桎梏俱解。但時戶猶",
    "X78n1542_001:0096a01": "閉。防驚殊嚴。不得出。慮有覺者。乃還帶鎻械而眠。又",
    "X78n1542_001:0096a02": "夢沙門喚曰。戶已開矣。妻覺而馳出。守卒並熟寐。無",
    "X78n1542_001:0096a03": "知者。昏黑中行數里。忽遇一人。妻驚懼躃仆於地。及",
    "X78n1542_001:0096a04": "相訊。乃其夫也。相扶悲喜。亟投僧翼所藏匿。遂得免。",
    "X78n1542_001:0096a05": "此元嘉初年事。(出觀音感應)",
    "X78n1542_001:0096a06": "宋卞悅之濟陰人。作朝請。年五十未有子。婦為娶妾。",
    "X78n1542_001:0096a07": "復積載不孕。祈求繼嗣。發願誦觀音經千遍。其數垂",
    "X78n1542_001:0096a08": "竟。妾即有娠。遂生男。時元嘉十四年。(出冥祥記)",
    "X78n1542_001:0096a09": "宋張暢常奉持觀音。南譙王之搆逆也。暢不從。王欲",
    "X78n1542_001:0096a10": "殺之。夜夢觀音曰。汝不可害暢。遂不敢殺。及王敗。暢",
    "X78n1542_001:0096a11": "繫獄。誦觀世音經千遍。鎻寸寸斷。獄司易之。復斷。吏",
    "X78n1542_001:0096a12": "白而釋之。(出談藪)",
    "X78n1542_001:0096a13": "宋伏萬壽平昌人。元嘉十九年。在廣陵為衛府參軍。",
    "X78n1542_001:0096a14": "乞假還州。四更初涉江。長波安流。至中而風起如箭。",
    "X78n1542_001:0096a15": "時尚昏黑。不知所向。萬壽奉法。唯一心歸命觀世音。",
    "X78n1542_001:0096a16": "念不絕口。倐爾與船中人同覩北岸有光。狀如村火。",
    "X78n1542_001:0096a17": "迴船趨之。未旦而至。問彼岸人。皆云更盡無燃火者。",
    "X78n1542_001:0096a18": "方知佛力焉。(出法苑珠林)",
    "X78n1542_001:0096a19": "宋車母者其子遭廬陵王青泥之難。為虜所得。陷賊",
    "X78n1542_001:0096a20": "營中。母在家素奉佛。因燃燈七盞於佛前。夜專心念",
    "X78n1542_001:0096a21": "觀世音。願子得脫。如是經年。其子乘隙南奔。晝伏夜",
    "X78n1542_001:0096a22": "行。隻身迷向。每見火光七道在前。疑為村落。欲趨投",
    "X78n1542_001:0096a23": "之。終不可至。如是七日夜。不覺到家。見其母猶伏佛",
    "X78n1542_001:0096a24": "前回向。七燈煌煌。始悟前因。知是佛力。母子重逢。皈",
    "X78n1542_001:0096b01": "依畢命。(出宣驗記)",
    "X78n1542_001:0096b02": "齊彭子喬益陽人。少出家。還俗仍日誦觀世音經。建",
    "X78n1542_001:0096b03": "元元年。任本郡主簿。以罪被繫。太守沈文龍必欲殺",
    "X78n1542_001:0096b04": "之。防械甚嚴。子喬憂懼無策。唯至誠誦經。至百餘遍。",
    "X78n1542_001:0096b05": "疲而晝寢。有湘西縣吏杜道榮。亦同繫獄。乍寐乍寤。",
    "X78n1542_001:0096b06": "忽見雙白鶴飛集子喬身畔。雙足已脫械外。驚起視",
    "X78n1542_001:0096b07": "之。子喬亦寤。榮乃告以所見。子喬知佛庇。此難必解。",
    "X78n1542_001:0096b08": "尚慮獄家疑其欲叛。仍取械着焉。經五日蒙釋。(出法苑珠",
    "X78n1542_001:0096b09": "林)",
    "X78n1542_001:0096b10": "隊主李儒俊鎮虎牢。為魏虜所圍。危急欲降。夜踰城",
    "X78n1542_001:0096b11": "而出。見賊縱橫並臥。儒俊乃一心稱觀世音。便過賊",
    "X78n1542_001:0096b12": "營。有賊隨來。儒俊匿入草木叢中。賊眾奄至。儒俊怖",
    "X78n1542_001:0096b13": "甚。惟急念觀音經。忽得馬馳去。(出辨正論)",
    "X78n1542_001:0096b14": "吳人陸暉繫獄分死。乃令家人造觀音像。祈禱免死。",
    "X78n1542_001:0096b15": "臨刑連易三刀。其刀皆折。官問之。答云。恐是觀音慈",
    "X78n1542_001:0096b16": "力。及看法像。項上有三刀痕。因奏宥之。(出宣驗記)",
    "X78n1542_001:0096b17": "榮陽高荀年已五十。為殺人。鏁頓地牢。同禁人勸以",
    "X78n1542_001:0096b18": "努力共念觀世音。荀云。我罪至重。何由能免。同禁再",
    "X78n1542_001:0096b19": "三勸之。始發心。誓捨惡行善。專念觀世音。若得倖脫。",
    "X78n1542_001:0096b20": "願造五層浮圖。捨身作奴。供養眾僧。旬日夕用心誠",
    "X78n1542_001:0096b21": "切。鉗鏁自解。監司驚異。語荀云。若佛憐汝。斬應不死。",
    "X78n1542_001:0096b22": "臨刑之日。舉刀刃斷。上聞原免。(出宣驗記)",
    "X78n1542_001:0096b23": "史雋文學過人。奉道慢佛。常語人云。佛是胡神。不足",
    "X78n1542_001:0096b24": "事也。每見尊像。輒輕誚之。後雙足病攣。不能下榻。醫．",
    "X78n1542_001:0096c01": "禱俱無效驗。友人趙文謂曰。此病非慈悲大力不能",
    "X78n1542_001:0096c02": "救。試發心造觀音像。祈之必應。雋以病急。如言鑄像。",
    "X78n1542_001:0096c03": "像成。忽夢觀音降其室。果得差。雋由此悔過信法。(出宣",
    "X78n1542_001:0096c04": "驗記)",
    "X78n1542_001:0096c05": "魏沙門道集行壽陽西山。為賊所獲。縛之於樹。將殺",
    "X78n1542_001:0096c06": "之。集念觀世音。守死不輟。及引刀。屢斫皆無傷損。賊",
    "X78n1542_001:0096c07": "怖走。集因得脫。又沙門法禪。山行逢賊。惟念觀音。賊",
    "X78n1542_001:0096c08": "挽弓射之。箭不能傷。遂投弓於地歸誠焉。(出觀音感應)",
    "X78n1542_001:0096c09": "魏盧景&#;節閔初為國子博士。坐累。繫晉陽獄。至心",
    "X78n1542_001:0096c10": "誦法華普門品。餘力亦誦全經。俄而枷鎻自脫。主者",
    "X78n1542_001:0096c11": "以聞於朝。特見原宥。(出法華感通)",
    "X78n1542_001:0096c12": "東魏孫敬德天平中。定州募士。奉釋教。甞造觀音像。",
    "X78n1542_001:0096c13": "自加禮敬。後為劫賊所引。不勝拷楚。忽夢一沙門。令",
    "X78n1542_001:0096c14": "誦救苦觀世音千遍。臨刑誦念數滿。刀自折為兩段。",
    "X78n1542_001:0096c15": "膚頸不傷。三易其刀皆然。所司以狀奏聞。丞相高歡",
    "X78n1542_001:0096c16": "表請免死。及歸家。見觀音像項有刀痕者三焉。(出〔宣祥〕記)",
    "X78n1542_001:0096c17": "北周益州招提寺釋慧恭與同學僧慧遠結契。後遊",
    "X78n1542_001:0096c18": "荊揚。訪道而歸。契潤三十年。夜話次。遠語如流。師默",
    "X78n1542_001:0096c19": "無所對。遠曰。可不誦一經乎。師曰。惟誦法華普門品",
    "X78n1542_001:0096c20": "一卷。當為誦之。但至心聽。乃結壇升高座。始發聲唱",
    "X78n1542_001:0096c21": "經題。覺有香氣。久之聞天樂振空。雨花零亂。經已方",
    "X78n1542_001:0096c22": "歇。遠敬禮謝之。(出法華感通)",
    "X78n1542_001:0096c23": "隋開皇初。有揚州僧。逸其名。誦通涅槃。自矜其業。岐",
    "X78n1542_001:0096c24": "州東山沙彌。誦觀世音經。二人俱暴死。至冥府。王處",
    "X78n1542_001:0097a01": "沙彌金座。甚敬之。處涅槃僧銀座。禮稍弛。僧不平。問",
    "X78n1542_001:0097a02": "沙彌住處。既甦。從南至岐。訪得沙彌。詢其事。沙彌云。",
    "X78n1542_001:0097a03": "每啟觀音經。必衣淨衣。燒名香。呪願畢乃誦。從不敢",
    "X78n1542_001:0097a04": "怠。僧謝曰。吾罪深矣。所誦涅槃。威儀不整。身心未淨。",
    "X78n1542_001:0097a05": "此冥王禮貌崇減所由分也。(出法苑珠林)",
    "X78n1542_001:0097a06": "唐文宗嗜蛤蜊。東南沿海頻年入貢。民不勝苦。一日。",
    "X78n1542_001:0097a07": "御庖獲一巨蛤。刀劈不開。扣之乃張。中有觀音梵相。",
    "X78n1542_001:0097a08": "帝愕然。命以金飾檀香盒貯焉。後問惟正禪師。師曰。",
    "X78n1542_001:0097a09": "物無虗應。乃啟陛下信心。以節用愛人耳。經云。應以",
    "X78n1542_001:0097a10": "菩薩身得度者。即現菩薩身而為說法。帝曰。見菩薩",
    "X78n1542_001:0097a11": "身矣。未聞說法。師曰。陛下信否。帝曰。焉敢不信。師曰。",
    "X78n1542_001:0097a12": "如此陛下聞其說法竟。帝大悅悟。永戒食蛤。因詔天",
    "X78n1542_001:0097a13": "下寺院各立觀音像。則洛伽所從來矣。(出觀音感應)",
    "X78n1542_001:0097a14": "唐沙門玄奘姓陳。偃師縣人。幼聰慧。有操行。武德初。",
    "X78n1542_001:0097a15": "奉旨往西域取經。行至罽賓國。道路險阻。不可過。奘",
    "X78n1542_001:0097a16": "計無所出。乃鏁空房而坐。至夕開門。見一老僧。遍體",
    "X78n1542_001:0097a17": "瘡痍膿血。獨坐榻上。莫知所自來。奘乃禮拜懇求。僧",
    "X78n1542_001:0097a18": "口授多心經一卷。令奘誦之。遂得山川平易。道路開",
    "X78n1542_001:0097a19": "闢。虎豹藏形。魔鬼潛跡。至佛國取經六百餘部而歸。",
    "X78n1542_001:0097a20": "其多心經至今傳之。初。奘將往西域。靈巖寺有松一",
    "X78n1542_001:0097a21": "株。奘立於庭。以手摩其枝曰。吾西去求佛教。汝可西",
    "X78n1542_001:0097a22": "指。若吾歸。即東迴。使吾弟子知之。及去。其枝年年西",
    "X78n1542_001:0097a23": "向。約長數丈。一年忽轉東。弟子曰。教主歸矣。乃西迎",
    "X78n1542_001:0097a24": "之。奘果還。至今謂此松為摩頂松。(出唐新語)",
    "X78n1542_001:0097b01": "唐萬回師閿鄉人。俗姓張。初。母祈於觀音像而娠回。",
    "X78n1542_001:0097b02": "回生而愚。八．九歲始能言。父母亦以豚犬畜之。年長。",
    "X78n1542_001:0097b03": "父令耕田。回直耕。去數十里不轉。遇溝坑乃止。口但",
    "X78n1542_001:0097b04": "連稱平等。其父怒擊之。回曰。彼此總耕。何須異相。回",
    "X78n1542_001:0097b05": "兄遠戍安西。音問久絕。父母謂其死矣。日夕憂泣。回",
    "X78n1542_001:0097b06": "痛父母。跪而言曰。今為兄憂泣無益。計兄所需者衣",
    "X78n1542_001:0097b07": "服．糗糧。請速備焉。我將候之。一日辰起。告親前往。晚",
    "X78n1542_001:0097b08": "即返家。曰。兄甚平安。有書省父母。視之。果兄迹也。一",
    "X78n1542_001:0097b09": "家異之。弘農抵安西。葢萬餘里。以其萬里一日而回。",
    "X78n1542_001:0097b10": "故號曰萬回。先是玄奘向佛國取經。見佛龕題柱曰。",
    "X78n1542_001:0097b11": "菩薩萬回。謫向閿鄉布化。奘馳驛至閿訪萬回。師禮",
    "X78n1542_001:0097b12": "之。施三衣．瓶鉢而去。(出高僧傳)",
    "X78n1542_001:0097b13": "唐僧伽大師西域人。姓何。龍朔初。來遊此土。於泗州",
    "X78n1542_001:0097b14": "臨淮縣信義坊。乞地立標。將創伽藍。標下掘得古香",
    "X78n1542_001:0097b15": "積寺銘記。并金像一軀。上有普照王佛字。遂建寺焉。",
    "X78n1542_001:0097b16": "景龍二年。中宗遣使迎師入內。尊為國師。尋出。居薦",
    "X78n1542_001:0097b17": "福寺。常獨處一室。其頂有穴。恒以絮塞之。夜則去絮。",
    "X78n1542_001:0097b18": "香從頂出。芳馥非常。至曉香還入頂。師常濯足。人取",
    "X78n1542_001:0097b19": "其水飲之。痼疾皆愈。一日。帝於內殿語師曰。京畿數",
    "X78n1542_001:0097b20": "月無雨。願慈悲解朕憂。師乃將瓶水泛灑空中。俄頃",
    "X78n1542_001:0097b21": "陰雲驟起。甘雨大降。帝甚喜。詔賜所修寺額。師請以",
    "X78n1542_001:0097b22": "普照王為名。帝欲避天后廟諱。乃改普光王寺。仍御",
    "X78n1542_001:0097b23": "筆書額賜焉。景龍四年三月二日。於長安薦福寺。端",
    "X78n1542_001:0097b24": "坐而終。帝即令於寺中造塔。漆身供養。俄起大風。穢",
    "X78n1542_001:0097c01": "氣徧滿長安。帝問故。近臣奏曰。僧伽大師化緣在臨",
    "X78n1542_001:0097c02": "淮。想欲歸彼處。故現此變。帝默然心許。其穢頓息。頃",
    "X78n1542_001:0097c03": "刻間奇香郁烈。即以其年五月。送至臨淮。今塔現存。",
    "X78n1542_001:0097c04": "後中宗問萬回曰。僧伽大師何人。萬回曰。乃觀音化",
    "X78n1542_001:0097c05": "身也。如普門品云應以比丘．比丘尼等身得度者。即",
    "X78n1542_001:0097c06": "皆現之而為說法是也。師初至長安。萬回禮謁甚恭。",
    "X78n1542_001:0097c07": "師拍其首曰。小子何故久留。可行矣。及師還化後。不",
    "X78n1542_001:0097c08": "數月。萬回亦卒。師化跡甚多。具載本傳。(出記聞錄)",
    "X78n1542_001:0097c09": "唐釋慧日泛海舶達天竺。參訪知識。咨捷徑法要。至",
    "X78n1542_001:0097c10": "犍馱羅國。東北大山有觀音像。師乃七日叩頭斷食。",
    "X78n1542_001:0097c11": "畢命為期。至七日夜。忽見觀音現紫金身。坐寶蓮花。",
    "X78n1542_001:0097c12": "垂手摩頂曰。汝欲傳法。自利利他。惟念西方極樂世",
    "X78n1542_001:0097c13": "界阿彌陀佛。勝過諸行。言已忽滅。師回長安。因普勸",
    "X78n1542_001:0097c14": "念佛焉。(出丁蓮侶菂商)",
    "X78n1542_001:0097c15": "唐釋自覺住真州。常發願。願因觀音得見阿彌陀佛。",
    "X78n1542_001:0097c16": "於是鑄觀音像。高四十九尺。既成。至心祝願。夜三更。",
    "X78n1542_001:0097c17": "忽有金光二道。見佛自光中而下。觀音．勢至左右隨",
    "X78n1542_001:0097c18": "之。佛垂手摩覺頂曰。守願勿易。利物為先。寶池生處。",
    "X78n1542_001:0097c19": "孰不如願。後十一年七月望夕。見一人形如天王。現",
    "X78n1542_001:0097c20": "身雲間。謂覺曰。安養之期至矣。遂於觀音像前。趺坐",
    "X78n1542_001:0097c21": "而化。(出徃生集)",
    "X78n1542_001:0097c22": "唐聖善寺僧道憲開元中。住持江州大雲寺。法侶稱",
    "X78n1542_001:0097c23": "之。時刺史元某。欲畵觀世音七軸。以憲練行委之。憲",
    "X78n1542_001:0097c24": "令畵工齋戒運筆。諸綵色悉以乳頭香代膠。備極莊",
    "X78n1542_001:0098a01": "嚴。元深嘉之。事畢。往預寧斫木排。造文殊堂。排成將",
    "X78n1542_001:0098a02": "還。忽然墮水。江流湍急。同行欲拯不及。憲墮水之際。",
    "X78n1542_001:0098a03": "便思念觀世音。見水底有異光。所畵七菩薩俱在前。",
    "X78n1542_001:0098a04": "謂憲曰。爾但念南無阿彌陀佛。此厄即解。頃出水上。",
    "X78n1542_001:0098a05": "衣履不濕。今大雲寺七菩薩像現在。兼畵落水事。以",
    "X78n1542_001:0098a06": "誌其異。(出廣異記)",
    "X78n1542_001:0098a07": "唐釋智益長沙人。姓吳。甞為征蠻卒。性好漁獵。因得",
    "X78n1542_001:0098a08": "一白龜。烹而食之。遂遍身患瘡。悉皆潰爛。眉．鬚．手足",
    "X78n1542_001:0098a09": "指墮落無餘。號呼未即死。行乞於安南市中。有一僧",
    "X78n1542_001:0098a10": "見而哀之。謂曰。汝可回心念觀音大悲呪。吾當口授。",
    "X78n1542_001:0098a11": "若能精進。必獲善報。卒依言受之。一心念誦。自是瘡",
    "X78n1542_001:0098a12": "痍漸復。手指皆生。既平愈。遂削髮為僧。於伏波將軍",
    "X78n1542_001:0098a13": "故宅。建立精舍住持焉。(出太平廣記)",
    "X78n1542_001:0098a14": "唐岑文本字景仁。棘陽人。少信佛。誦普門品。甞乘舟",
    "X78n1542_001:0098a15": "往吳江。中流舟覆。人俱溺死。文本亦沒水中。俄聞有",
    "X78n1542_001:0098a16": "人云。能誦普門品。水難應免。如是者三。遂浮水面。須",
    "X78n1542_001:0098a17": "臾抵岸。一日於家設齋。一僧後去。謂曰。天下方亂。君",
    "X78n1542_001:0098a18": "以善緣。幸不及難。終逢太平。致富貴。言訖不見。及徹",
    "X78n1542_001:0098a19": "齋。復於椀得舍利二粒。後仕唐。為中書令。(出法華感通)",
    "X78n1542_001:0098a20": "唐武德中醴泉人徐善才常齋戒誦觀世音經。逾數",
    "X78n1542_001:0098a21": "千遍。曾往京城延興寺。修營功德。歸時道逢胡賊。將",
    "X78n1542_001:0098a22": "所掠漢人。併向洪崖殺之。善才知不免。唯疾念觀音",
    "X78n1542_001:0098a23": "經。當殺時。了不自覺。至夜方知身在深澗樹枝上。去",
    "X78n1542_001:0098a24": "崖三百餘尺。以手摩頂。覺微痛而無傷。漸下樹。循澗",
    "X78n1542_001:0098b01": "南行約數十里。天曉。去賊已遠。得路還家。琬法師甞",
    "X78n1542_001:0098b02": "說其事。(出法苑珠林)",
    "X78n1542_001:0098b03": "唐貞觀中河南董雄為大理丞。坐李仙童事。上震怒。",
    "X78n1542_001:0098b04": "使侍御韋悰。鞫問甚急。大理李敬玄．司直王忻等數",
    "X78n1542_001:0098b05": "十人同繫獄。雄專念普門品。日誦三十遍。夜亦不息。",
    "X78n1542_001:0098b06": "枷鎻忽自解。驚告守者。其夜監察御史張守一直宿。",
    "X78n1542_001:0098b07": "親視。甚怪之。更鎻嚴封而去。雄仍誦經。五更鎻復解。",
    "X78n1542_001:0098b08": "落地有聲。而封題如故。臺中內外聞者奇之。事平。同",
    "X78n1542_001:0098b09": "室囚俱獲免。(出法苑珠林)",
    "X78n1542_001:0098b10": "唐杜智楷濟陰人。少好釋典。不仕不娶。被僧衣。隱居",
    "X78n1542_001:0098b11": "太山。以讀誦為事。貞觀二十一年。自山中還。忽患疾",
    "X78n1542_001:0098b12": "垂死。以袈裟覆體。昏然如夢。見婦女十數人。屢來相",
    "X78n1542_001:0098b13": "擾。智楷端然不動。漸逼近前。言欲共執智楷去擲北",
    "X78n1542_001:0098b14": "澗裏。有攬着袈裟者。忽齊聲念佛。退後懺悔。請為造",
    "X78n1542_001:0098b15": "阿彌陀佛。誦觀音菩薩三十餘遍。少間。遂覺體上大",
    "X78n1542_001:0098b16": "汗而愈。(出法苑珠林)",
    "X78n1542_001:0098b17": "唐麟德中京師永興坊許儼取魚為業。後患疾。冥然",
    "X78n1542_001:0098b18": "苦死。身赤如火。痛踰炭灸。自云。但見火車來燒身。冥",
    "X78n1542_001:0098b19": "官責其取魚業重。遣現生受罪。已經數日。乍生乍死。",
    "X78n1542_001:0098b20": "親戚勸作功德。遂造觀音像兩軀。供養懺悔。仍令合",
    "X78n1542_001:0098b21": "家茹素。未幾。病遂差。(出法苑珠林)",
    "X78n1542_001:0098b22": "唐成珪天寶初。為長沙尉部。送河南橋木。始至揚州。",
    "X78n1542_001:0098b23": "遭風水。遺失甚眾。州司謂其盜賣。拷掠難堪。妄承破",
    "X78n1542_001:0098b24": "用。州司轉帖潭府。時班景倩為潭府嚴察之吏也。遣",
    "X78n1542_001:0098c01": "校楊覲。至揚執珪。覲欲婪賄。非刑逼勒。以鏁枷附於",
    "X78n1542_001:0098c02": "船梁。四面釘塞。唯開小孔通食。珪意若至潭府必死。",
    "X78n1542_001:0098c03": "發揚州日。便矢心念救苦觀世音菩薩。恒一日一食。",
    "X78n1542_001:0098c04": "或不食。但飲水清齋。經十餘日。至滁口。心口念誦懇",
    "X78n1542_001:0098c05": "至。枷鏁忽然自開。乃伺夜深。舟人盡臥。拔除所釘。出",
    "X78n1542_001:0098c06": "艙呼覲曰。汝如我何。覲驚起問。何得至此。珪曰。我寧",
    "X78n1542_001:0098c07": "葬江魚腹中。豈甘死汝輩手耶。即跳入水。初至江底。",
    "X78n1542_001:0098c08": "遇一浮木。抱之得浮水面。憑浪送入蘆灘。天明投村",
    "X78n1542_001:0098c09": "落中。居民送至滁州。官寮悉為驚嘆。代具行李途費。",
    "X78n1542_001:0098c10": "勸珪入京。於御史臺申枉。覲既失珪。一時潰散。因此",
    "X78n1542_001:0098c11": "亦出家焉。(出集異記)",
    "X78n1542_001:0098c12": "唐王琦大原人。居滎陽。自童孺不茹葷血。大曆初。為",
    "X78n1542_001:0098c13": "衢州司戶。性喜持誦觀音經。由少及長。數患重病。諷",
    "X78n1542_001:0098c14": "經無不差愈。又誦時每有異類奇形之鬼。來相觸惱。",
    "X78n1542_001:0098c15": "以琦心正。不能干犯。自致消滅。(出廣異記)",
    "X78n1542_001:0098c16": "唐衡陽一士人年高無子。祈嗣靡所不至。忽遇老僧。",
    "X78n1542_001:0098c17": "持白衣觀音經授之。曰。佛說此經有能授持。隨心所",
    "X78n1542_001:0098c18": "願。獲福無量。若欲求子。即生智慧之男。有白衣重包",
    "X78n1542_001:0098c19": "之異。於是夫婦竭誠誦滿一藏。數年遂生三子。果有",
    "X78n1542_001:0098c20": "白衣重包。衡陽太守親覩其事。重為印施。亦以祈嗣。",
    "X78n1542_001:0098c21": "不逾年生一子。(出白衣經紀驗)",
    "X78n1542_001:0098c22": "唐饒州軍典鄭鄰死至陰府。王按籍。知是誤追。乃放",
    "X78n1542_001:0098c23": "還。語之曰。汝還人間。勉力為善。汝見人殺生。但念阿",
    "X78n1542_001:0098c24": "彌陀佛與觀世音菩薩。彼得受生。汝亦得福。(出龍舒淨土文",
    "X78n1542_001:0099a01": "引觀音感應)",
    "X78n1542_001:0099a02": "唐歐陽璨徐州人。素持諷觀音大悲神呪。家在州南",
    "X78n1542_001:0099a03": "五十里。偶夏月入城。薄暮方歸。是夕天色暝晦。約行",
    "X78n1542_001:0099a04": "二十里。雷雨大澍。路之半有山林夾道。密陰邃谷。向",
    "X78n1542_001:0099a05": "多猛獸。璨心悸不已。既達山路。雨勢彌盛。俄見巨物",
    "X78n1542_001:0099a06": "出於前。長丈餘。色白。首足都不可辨。相去纔十餘步。",
    "X78n1542_001:0099a07": "同行不離。璨懼甚。欲持大悲呪。假菩薩力以禦之。然",
    "X78n1542_001:0099a08": "口噤不能發聲。但存心默念。數遍後。方能朗誦。誦之",
    "X78n1542_001:0099a09": "不輟。怪忽隱滅。雨亦稍息。遂得至家。(出玉堂閑話)",
    "X78n1542_001:0099a10": "唐孟知儉并州人。少時病忽亡。見衙府如常。時不知",
    "X78n1542_001:0099a11": "其死。逢故人為吏。謂曰。因何得來。具告知。始知所至",
    "X78n1542_001:0099a12": "為冥途。吏為撿籍曰。君平生無福果。何以得還。知儉",
    "X78n1542_001:0099a13": "曰。我一生誦多心經及觀音經。雖不記數。約三．四萬",
    "X78n1542_001:0099a14": "遍。吏果撿獲之。為白冥主放還。吏問。欲知爾前程乎。",
    "X78n1542_001:0099a15": "遂以簿示之。上載知儉合運出身。為曹州參軍。轉鄧",
    "X78n1542_001:0099a16": "州司倉。即掩却不許看。引入一黑坑。遂活。不知運是",
    "X78n1542_001:0099a17": "何事。尋有敕募運糧。因選授曹州參軍。轉鄧州司倉。",
    "X78n1542_001:0099a18": "去任。又選晉州判司。未至而卒。(出朝野僉載)",
    "X78n1542_001:0099a19": "唐李昕善持千手千眼呪。有人患瘧。昕呪之。其鬼見",
    "X78n1542_001:0099a20": "形。謂人曰。我本欲大困辱君。為懼李十四郎。不敢復",
    "X78n1542_001:0099a21": "來矣。十四郎即昕也。昕家在東郡。客遊河南。其妹染",
    "X78n1542_001:0099a22": "疾。死數日。回生云。初被數人引入墓間。中一人云。此",
    "X78n1542_001:0099a23": "李十四郎妹。今從河南還。將至家。彼善人也。如聞吾",
    "X78n1542_001:0099a24": "等取其妹。必以神呪窘我等。不如早送還之。女活。昕",
    "X78n1542_001:0099b01": "亦到舍。(出廣異記)",
    "X78n1542_001:0099b02": "唐桃林令韓光祚携家之官。途經華山廟。下車謁焉。",
    "X78n1542_001:0099b03": "入廟而愛妾暴死。令巫請於神。巫言。三郎欲取汝妾。",
    "X78n1542_001:0099b04": "既請。且免。至縣終當取之。光祚到任。乃召金工。為妾",
    "X78n1542_001:0099b05": "鑄金為觀世音像。求免此難。五日。妾復暴卒。半日方",
    "X78n1542_001:0099b06": "甦。云。適華山府君備車騎來迎。出門。有一僧金色。遮",
    "X78n1542_001:0099b07": "其前。車騎畏。不敢過。因之散去。光祚由是益信內教。",
    "X78n1542_001:0099b08": "(出記聞)",
    "X78n1542_001:0099b09": "唐馬郎婦者出陝右。先是此地俗習騎射。不知有三",
    "X78n1542_001:0099b10": "寶名。元和十二年。忽有美女。挈籃鬻魚。人競欲娶之。",
    "X78n1542_001:0099b11": "女曰。有一夕能誦普門品者。則吾歸之。黎明能誦者",
    "X78n1542_001:0099b12": "二十餘輩。復授以金剛般若。能誦猶十人。乃更授法",
    "X78n1542_001:0099b13": "華全經。期以三日通徹。獨馬氏子能之。乃具禮迎歸。",
    "X78n1542_001:0099b14": "入門。女稱疾。求止別房。須臾便死。體即爛壞。遂瘞焉。",
    "X78n1542_001:0099b15": "數日。有紫衣老僧至葬所。命啟視。惟黃金鎻子骨而",
    "X78n1542_001:0099b16": "已。謂眾曰。此觀音大士。憫汝輩障重。故垂方便示現。",
    "X78n1542_001:0099b17": "以化汝耳。言訖。飛空而去。(見宋潛溪像贊序)",
    "X78n1542_001:0099b18": "唐陳玄範妻張氏精心奉佛。恒願自造觀音像。終身",
    "X78n1542_001:0099b19": "供養。力不能從。專心日久。忽有觀世音金像。光彩輝",
    "X78n1542_001:0099b20": "煌。長五尺許。現於高座。眾歎其精感所致。(出辨正論)",
    "X78n1542_001:0099b21": "南唐李後主手書金字心經一卷。賜宮人喬氏。後入",
    "X78n1542_001:0099b22": "宋太宗禁中。聞後主薨。自內庭出經。捨相國寺。以資",
    "X78n1542_001:0099b23": "薦度。且自書於後云。故李後主宮人喬氏。伏遇國主",
    "X78n1542_001:0099b24": "百日。謹捨昔時賜妾所書般若心經一卷在相國寺",
    "X78n1542_001:0099c01": "西塔院。伏願彌勒尊前。持一花而見佛。云云。其後江",
    "X78n1542_001:0099c02": "南僧持歸故國。置天禧寺塔相輪中。寺後大火。相輪",
    "X78n1542_001:0099c03": "自火中墮落。而經不損。(出默記)",
    "X78n1542_001:0099c05": "觀世音持驗紀上"
}