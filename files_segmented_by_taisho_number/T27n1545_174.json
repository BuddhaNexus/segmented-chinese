{
    "T27n1545_174:0873c06": "阿毘達磨大毘婆沙論卷第一百",
    "T27n1545_174:0873c07": "七十四",
    "T27n1545_174:0873c09": "五百大阿羅漢等造",
    "T27n1545_174:0873c10": "三藏法師玄奘奉　詔譯",
    "T27n1545_174:0873c11": "定蘊第七中不還納息第四之一",
    "T27n1545_174:0873c12": "有五不還。謂中般涅槃。生般涅槃。有行般",
    "T27n1545_174:0873c13": "涅槃。無行般涅槃。上流往色究竟。為五攝",
    "T27n1545_174:0873c14": "一切。為一切攝五耶。如是等章及解章義",
    "T27n1545_174:0873c15": "既領會已應廣分別。問何故作此論。答為",
    "T27n1545_174:0873c16": "欲分別契經義故。如契經說有五不還。",
    "T27n1545_174:0873c17": "謂中般涅槃。乃至廣說。彼經雖作是說。而",
    "T27n1545_174:0873c18": "不明為五攝一切。為一切攝五。亦未曾",
    "T27n1545_174:0873c19": "顯勝劣差別。今欲具明故作斯論。",
    "T27n1545_174:0873c20": "為五攝一切一切攝五耶。答一切攝五。非",
    "T27n1545_174:0873c21": "五攝一切。不攝何等。謂現法般涅槃。及往無",
    "T27n1545_174:0873c22": "色不還。此中一切多非五故。一切攝五非",
    "T27n1545_174:0873c23": "五攝一切。猶如大器覆於小器非小器覆",
    "T27n1545_174:0873c24": "大。一切者謂七不還即前五。并現法般涅槃。",
    "T27n1545_174:0873c25": "及往無色不還。於中後二非五所攝故名為",
    "T27n1545_174:0873c26": "多。問亦有不定般涅槃者。謂或於欲界而",
    "T27n1545_174:0873c27": "般涅槃。或於色界而般涅槃。或於無色界",
    "T27n1545_174:0873c28": "而般涅槃。此中何故不說。答應說而不說",
    "T27n1545_174:0873c29": "者當知此義有餘。復次彼即攝在七不還",
    "T27n1545_174:0874a01": "中故不別說。謂彼若在欲界般者。即現法",
    "T27n1545_174:0874a02": "般涅槃攝。色界般者即五不還攝。無色界般",
    "T27n1545_174:0874a03": "者即往無色不還攝。問亦有轉生般涅槃者。",
    "T27n1545_174:0874a04": "謂彼或從極七返有。或從家家。或從一來。",
    "T27n1545_174:0874a05": "或從一間得不還果。彼得果已必於此生",
    "T27n1545_174:0874a06": "得般涅槃。彼非現法般涅槃。以契經說云",
    "T27n1545_174:0874a07": "何現法般涅槃。謂即此生得預流果。進斷餘",
    "T27n1545_174:0874a08": "結得一來不還阿羅漢果。由此因緣轉生",
    "T27n1545_174:0874a09": "般者非七所攝。此中何故不說。答應說而",
    "T27n1545_174:0874a10": "不說者當知有餘。復次彼由厭受生故得",
    "T27n1545_174:0874a11": "不還果已。未經幾時即般涅槃。於其中間",
    "T27n1545_174:0874a12": "時極促故。不容建立是以不說。復次彼亦",
    "T27n1545_174:0874a13": "攝在現法般涅槃中故不別說。以依此生",
    "T27n1545_174:0874a14": "得不還果。即於此生般涅槃故。",
    "T27n1545_174:0874a15": "中般涅槃生般涅槃何者為勝。答若住等斷",
    "T27n1545_174:0874a16": "則中般涅槃為勝。若生般涅槃斷結多則彼",
    "T27n1545_174:0874a17": "為勝。謂此二不還若並具初靜慮縛。乃至若",
    "T27n1545_174:0874a18": "俱斷第四靜慮前八品結。則中般涅槃由三",
    "T27n1545_174:0874a19": "事故勝。一受苦少此受一有苦。彼受二有",
    "T27n1545_174:0874a20": "苦故。二速滅煩惱火。三疾捨蘊擔。若中般",
    "T27n1545_174:0874a21": "涅槃具初靜慮縛。乃至斷第四靜慮前七品",
    "T27n1545_174:0874a22": "結。生般涅槃斷初靜慮一品結。乃至斷第四",
    "T27n1545_174:0874a23": "靜慮前八品結。則生般涅槃由一事故勝。謂",
    "T27n1545_174:0874a24": "住多斷。中般涅槃。乃至上流。往色究竟。何者",
    "T27n1545_174:0874a25": "為勝。答若住等斷則中般涅槃為勝。若乃至",
    "T27n1545_174:0874a26": "上流往色究竟斷結多則彼為勝。謂中般涅",
    "T27n1545_174:0874a27": "槃。若對有行般涅槃無行般涅槃。皆如對生",
    "T27n1545_174:0874a28": "般涅槃說。若對上流往色究竟則於受苦",
    "T27n1545_174:0874a29": "有差別。謂此唯受一有苦。彼極少受四有",
    "T27n1545_174:0874b01": "苦故。餘如前說。如是生般涅槃。乃至上流",
    "T27n1545_174:0874b02": "往色究竟有行般涅槃。乃至上流往色究竟",
    "T27n1545_174:0874b03": "無行般涅槃上流往色究竟何者為勝。答若",
    "T27n1545_174:0874b04": "住等斷則生般涅槃等為勝。若有行般涅槃",
    "T27n1545_174:0874b05": "等斷結多則彼為勝。謂此諸不還隨所相對。",
    "T27n1545_174:0874b06": "若並具初靜慮縛。乃至若俱斷第四靜慮前",
    "T27n1545_174:0874b07": "八品結。則生般涅槃於有行般涅槃由一",
    "T27n1545_174:0874b08": "事故勝。謂生般涅槃有勤修道及速進道。",
    "T27n1545_174:0874b09": "有行般涅槃唯有勤修道無速進道。於無",
    "T27n1545_174:0874b10": "行般涅槃由二事故勝。彼無勤修道亦無",
    "T27n1545_174:0874b11": "速進道故。於上流往色究竟由一事故勝。",
    "T27n1545_174:0874b12": "謂受苦少此受二有苦。彼極少受四有苦",
    "T27n1545_174:0874b13": "故。有行般涅槃於無行般涅槃由一事故",
    "T27n1545_174:0874b14": "勝。此有勤修道。彼俱無故。於上流往色究",
    "T27n1545_174:0874b15": "竟由一事故勝。無行般涅槃於上流往色",
    "T27n1545_174:0874b16": "究竟亦由一事故勝。皆如前說。若生般涅",
    "T27n1545_174:0874b17": "槃等具初靜慮縛。乃至斷第四靜慮前七品",
    "T27n1545_174:0874b18": "結。有行般涅槃等斷初靜慮一品結。乃至斷",
    "T27n1545_174:0874b19": "第四靜慮前八品結。則有行般涅槃等。於生",
    "T27n1545_174:0874b20": "般涅槃等由一事故勝。謂住多斷。",
    "T27n1545_174:0874b21": "復次集異門說。有五種不還補特伽羅。謂中",
    "T27n1545_174:0874b22": "般涅槃。乃至上流往色究竟。云何中般涅槃。",
    "T27n1545_174:0874b23": "謂有補特伽羅前生中於五順下分結已斷",
    "T27n1545_174:0874b24": "已遍知。於五順上分結未斷未遍知。造作",
    "T27n1545_174:0874b25": "增長順起有受業。不造作增長順生有受",
    "T27n1545_174:0874b26": "業。從彼命終起色界中有。即住彼中有得",
    "T27n1545_174:0874b27": "如是種類無漏道。由此道力進斷餘結。於",
    "T27n1545_174:0874b28": "無餘依涅槃界而般涅槃。是名中般涅槃問",
    "T27n1545_174:0874b29": "何故名中般涅槃。答此補特伽羅已過欲界。",
    "T27n1545_174:0874c01": "未到色界住彼中有而般涅槃故名中般",
    "T27n1545_174:0874c02": "涅槃。復次此補特伽羅利根軟煩惱故。能",
    "T27n1545_174:0874c03": "於中有而般涅槃故名中般涅槃。復次此補",
    "T27n1545_174:0874c04": "特伽羅先得有心。有心無間得學心。學心無",
    "T27n1545_174:0874c05": "間得無學心。無學心無間得非學非無學心。",
    "T27n1545_174:0874c06": "即住彼心而般涅槃故名中般涅槃。問此言",
    "T27n1545_174:0874c07": "欲差別誰。答欲差別餘聖者。謂餘聖者學",
    "T27n1545_174:0874c08": "心無間或起無學心。或起非學非無學心。此",
    "T27n1545_174:0874c09": "即不爾學心無間必起無學心。餘聖者非",
    "T27n1545_174:0874c10": "學非無學心無間或般涅槃。或更起無學心。",
    "T27n1545_174:0874c11": "此則不爾。非學非無學心無間定般涅槃。以",
    "T27n1545_174:0874c12": "餘聖者數起聖道現在前。此不數起故。",
    "T27n1545_174:0874c13": "云何生般涅槃。謂有補特伽羅。前生中於五",
    "T27n1545_174:0874c14": "順下分結已斷已遍知。於五順上分結未",
    "T27n1545_174:0874c15": "斷未遍知。造作增長順起有受業。順生有",
    "T27n1545_174:0874c16": "受業。從彼命終起色界中有生色界天。生",
    "T27n1545_174:0874c17": "已未久得如是種類無漏道。由此道力進",
    "T27n1545_174:0874c18": "斷餘結。於有餘依般涅槃界而般涅槃。是",
    "T27n1545_174:0874c19": "名生般涅槃。問何故名生般涅槃。答此補特",
    "T27n1545_174:0874c20": "伽羅。生彼未久得阿羅漢果而般涅槃。故",
    "T27n1545_174:0874c21": "名生般涅槃。復次此補特伽羅。生彼未久",
    "T27n1545_174:0874c22": "得阿羅漢果。盡其壽量方般涅槃。故名生",
    "T27n1545_174:0874c23": "般涅槃。問若彼盡壽力般涅槃者。何故名生",
    "T27n1545_174:0874c24": "般涅槃。答依煩惱涅槃說。非蘊涅槃故無",
    "T27n1545_174:0874c25": "過。云何有行般涅槃。謂有補特伽羅前生",
    "T27n1545_174:0874c26": "中依有行道恒時作意。依不息加行三摩",
    "T27n1545_174:0874c27": "地。於五順下分結已斷已遍知。於五順上",
    "T27n1545_174:0874c28": "分結未斷未遍知。造作增長順起有受業。",
    "T27n1545_174:0874c29": "順生有受業。從彼命終起色界中有生色",
    "T27n1545_174:0875a01": "界天。生已多時。復依有行道。恒時作意。依",
    "T27n1545_174:0875a02": "不息加行三摩地進斷餘結。於有餘依般涅",
    "T27n1545_174:0875a03": "槃界而般涅槃。是名有行般涅槃。問何故",
    "T27n1545_174:0875a04": "名有行般涅槃。答此補特伽羅由有行道。",
    "T27n1545_174:0875a05": "斷餘煩惱而般涅槃。故名有行般涅槃。復",
    "T27n1545_174:0875a06": "次此補特伽羅由有行道得阿羅漢果。盡",
    "T27n1545_174:0875a07": "其壽量而般涅槃。故名有行般涅槃。復次此",
    "T27n1545_174:0875a08": "補特伽羅依有為緣道。進斷餘結而般涅",
    "T27n1545_174:0875a09": "槃。故名有行般涅槃。云何無行般涅槃。謂",
    "T27n1545_174:0875a10": "有補特伽羅前生中依無行道不恒時作",
    "T27n1545_174:0875a11": "意。依止息加行三摩地。於五順下分結已",
    "T27n1545_174:0875a12": "斷已遍知。於五順上分結未斷未遍知。造",
    "T27n1545_174:0875a13": "作增長順起有受業。順生有受業。從彼命終",
    "T27n1545_174:0875a14": "起色界中有生色界天。生已多時。復依無",
    "T27n1545_174:0875a15": "行道不恒時作意。依止息加行三摩地進",
    "T27n1545_174:0875a16": "斷餘結。於有餘依般涅槃界而般涅槃。是",
    "T27n1545_174:0875a17": "名無行般涅槃。問何故名無行般涅槃。答此",
    "T27n1545_174:0875a18": "補特伽羅由無行道。斷餘煩惱而般涅槃。",
    "T27n1545_174:0875a19": "故名無行般涅槃。復次此補特伽羅由無行",
    "T27n1545_174:0875a20": "道得阿羅漢果。盡其壽量而般涅槃。故名",
    "T27n1545_174:0875a21": "無行般涅槃。復次此補特伽羅依無為緣",
    "T27n1545_174:0875a22": "道。進斷餘結而般涅槃。故名無行般涅槃。",
    "T27n1545_174:0875a23": "云何上流往色究竟。謂有補特伽羅前生中",
    "T27n1545_174:0875a24": "於五順下分結已斷已遍知。於五順上分",
    "T27n1545_174:0875a25": "結未斷未遍知。得世俗四靜慮。將命終",
    "T27n1545_174:0875a26": "時退上三靜慮住初靜慮。由即彼愛及彼",
    "T27n1545_174:0875a27": "地造作增長順起有受業。順生有受業。故",
    "T27n1545_174:0875a28": "從彼命終起色界中有生梵眾天。生已復",
    "T27n1545_174:0875a29": "能入世俗第二靜慮。由即彼愛及彼地。造",
    "T27n1545_174:0875b01": "作增長順起有受業。順生有受業故。從彼",
    "T27n1545_174:0875b02": "命終生極光淨天。生已復能入世俗第三靜",
    "T27n1545_174:0875b03": "慮。由即彼愛乃至從彼命終生遍淨天。生",
    "T27n1545_174:0875b04": "已復能入世俗第四靜慮。由即彼愛乃至從",
    "T27n1545_174:0875b05": "彼命終生廣果天。生已復能起下品雜修世",
    "T27n1545_174:0875b06": "俗第四靜慮。由即彼愛乃至從彼命終生",
    "T27n1545_174:0875b07": "無煩天。如是乃至於餘四品雜修世俗第四",
    "T27n1545_174:0875b08": "靜慮。次第遍起於餘四天次第遍生。是名",
    "T27n1545_174:0875b09": "上流往色究竟。問何故名上流往色究竟。答",
    "T27n1545_174:0875b10": "流有二種。一生死愛。二後有業。此補特伽羅",
    "T27n1545_174:0875b11": "於二種流並未斷未遍知。由此為緣及為",
    "T27n1545_174:0875b12": "因故。上行上隨行。上往上隨往。上受上隨",
    "T27n1545_174:0875b13": "受。上流上隨流。故名上流往色究竟。復次此",
    "T27n1545_174:0875b14": "補特伽羅不下行唯勝進行得轉上轉妙轉",
    "T27n1545_174:0875b15": "勝定。及生入彼定受彼生。故名上流往色",
    "T27n1545_174:0875b16": "究竟。復次此補特伽羅上流上生令上生相",
    "T27n1545_174:0875b17": "續故名上流。問異生亦有上流上生令上",
    "T27n1545_174:0875b18": "生相續。何故不名上流耶。答若唯上流不",
    "T27n1545_174:0875b19": "下流者名為上流。異生上流亦下流故不",
    "T27n1545_174:0875b20": "名上流。有說。若上流遍一切處無礙者名",
    "T27n1545_174:0875b21": "為上流。異生不能遍一切處無礙故不",
    "T27n1545_174:0875b22": "名上流。彼於淨居則有礙故。問聖者上流",
    "T27n1545_174:0875b23": "亦於二處有礙。謂大梵王及無想處。何故",
    "T27n1545_174:0875b24": "得名上流。答彼無別處即梵輔廣果二處",
    "T27n1545_174:0875b25": "攝故。猶得名為遍一切處。有說。若上流能",
    "T27n1545_174:0875b26": "越界得果。永斷順五下分結者說名上流。",
    "T27n1545_174:0875b27": "異生雖能越界而不得果。亦不永斷順五",
    "T27n1545_174:0875b28": "下分結故不名上流。有說。具三種流者說",
    "T27n1545_174:0875b29": "名上流。謂業煩惱及與聖道。異生唯有業煩",
    "T27n1545_174:0875c01": "惱流無聖道流是以不名上流。",
    "T27n1545_174:0875c02": "復次上流有二種。一行色界。二行無色界。",
    "T27n1545_174:0875c03": "行色界者乃至色究竟天。行無色界者乃",
    "T27n1545_174:0875c04": "至非想非非想天。又行色界者有雜修靜",
    "T27n1545_174:0875c05": "慮。行無色界者無雜修靜慮。復次上流有",
    "T27n1545_174:0875c06": "三種。一全超二半超三一切處歿。全超者謂",
    "T27n1545_174:0875c07": "欲界歿生梵眾天。梵眾天歿生色究竟。或",
    "T27n1545_174:0875c08": "生非想非非想處而般涅槃。半超者謂欲界",
    "T27n1545_174:0875c09": "歿生梵眾天。梵眾天歿於上一切天處或更",
    "T27n1545_174:0875c10": "生一處或二或三或四或五。乃至或唯超一",
    "T27n1545_174:0875c11": "處遍生餘處然後生色究竟。或生非想非",
    "T27n1545_174:0875c12": "非想處而般涅槃。一切處歿者謂欲界歿生",
    "T27n1545_174:0875c13": "梵眾天。梵眾天歿生梵光行天如是次第",
    "T27n1545_174:0875c14": "生上諸處乃至生廣果天。從此以上有二",
    "T27n1545_174:0875c15": "路別。一入淨居。二入無色。入淨居者廣果",
    "T27n1545_174:0875c16": "天歿生無煩天。次第乃至生色究竟而般涅",
    "T27n1545_174:0875c17": "槃。入無色者廣果天歿生空無邊處。次第",
    "T27n1545_174:0875c18": "乃至生非想非非想處而般涅槃。如一切處",
    "T27n1545_174:0875c19": "歿有二路別。應知全超半超亦爾。問何等上",
    "T27n1545_174:0875c20": "流入淨居。何等上流入無色。答有二上流",
    "T27n1545_174:0875c21": "謂毘鉢舍那行奢摩他行。毘鉢舍那行者入",
    "T27n1545_174:0875c22": "淨居。奢摩他行者入無色。復次有二上流",
    "T27n1545_174:0875c23": "謂樂勝定及樂勝生。樂勝定者入淨居。樂勝",
    "T27n1545_174:0875c24": "生者入無色。復次有二上流謂樂決擇及樂",
    "T27n1545_174:0875c25": "寂靜。樂決擇者入淨居。樂寂靜者入無色。",
    "T27n1545_174:0875c26": "復次有二上流謂雜修不雜修。雜修者入淨",
    "T27n1545_174:0875c27": "居。不雜修者入無色。又一切處歿上流有來",
    "T27n1545_174:0875c28": "所顯非去。有去所顯非來。有來所顯亦去",
    "T27n1545_174:0875c29": "所顯。有來所顯非去者。謂生色究竟或非",
    "T27n1545_174:0876a01": "想非非想處。有去所顯非來者。謂生梵眾",
    "T27n1545_174:0876a02": "天。有來所顯亦去所顯者。謂生中間諸處。",
    "T27n1545_174:0876a03": "非來所顯非去所顯者無。問如前說往色",
    "T27n1545_174:0876a04": "究竟者。先得世俗四靜慮。後退住初靜慮。",
    "T27n1545_174:0876a05": "彼往非想非非想處者。亦先得世俗四無",
    "T27n1545_174:0876a06": "色。後退住初靜慮為不耶。答亦有。如先得",
    "T27n1545_174:0876a07": "世俗四靜慮。後退住初靜慮命終生梵世。",
    "T27n1545_174:0876a08": "展轉乃至生色究竟。如是亦有先得世俗四",
    "T27n1545_174:0876a09": "靜慮四無色。後退住初靜慮命終生梵世。",
    "T27n1545_174:0876a10": "展轉乃至生非想非非想處。但不必須爾。",
    "T27n1545_174:0876a11": "問何故不說彼退初靜慮耶。答無有退初",
    "T27n1545_174:0876a12": "靜慮而命終者是以不說。又此中顯不還",
    "T27n1545_174:0876a13": "差別彼退初靜慮者非復不還是故不說。",
    "T27n1545_174:0876a14": "問如說退住初靜慮生梵眾天作全超半",
    "T27n1545_174:0876a15": "超。一切處歿上流。彼若退住第二靜慮生",
    "T27n1545_174:0876a16": "少光天。退住第三靜慮生少淨天。退住第",
    "T27n1545_174:0876a17": "四靜慮生無雲天等。彼亦得作全超半超。",
    "T27n1545_174:0876a18": "一切處歿上流不耶。答有說不得。以生梵",
    "T27n1545_174:0876a19": "世於上不還所應生處無缺減故。依彼建",
    "T27n1545_174:0876a20": "立全超半超。一切處歿若退生上地處便缺",
    "T27n1545_174:0876a21": "減。故不依彼立全超等。有說。彼亦得名",
    "T27n1545_174:0876a22": "半超以超少分中間處故。有說。亦得具",
    "T27n1545_174:0876a23": "名三種彼說從欲界歿隨生何處。即於彼",
    "T27n1545_174:0876a24": "上所應生處亦可施設全超半超一切處歿",
    "T27n1545_174:0876a25": "故。問若不還者欲界歿生無色界亦得作",
    "T27n1545_174:0876a26": "全超等不。答有說不得。有說。彼亦得名",
    "T27n1545_174:0876a27": "半超。有說。彼亦具名三種此中所以皆如",
    "T27n1545_174:0876a28": "前釋。問如往色究竟上流。必先得四靜慮",
    "T27n1545_174:0876a29": "退生梵世。然後能往色究竟天。彼往非想",
    "T27n1545_174:0876b01": "非非想處上流。亦必先得四無色退生梵",
    "T27n1545_174:0876b02": "世。然後能往非想非非想處耶。答不必爾。",
    "T27n1545_174:0876b03": "以生色界不能初起雜修靜慮。要欲界",
    "T27n1545_174:0876b04": "時曾起今復重修方能往色究竟。生無色",
    "T27n1545_174:0876b05": "者更無如是殊勝類業。要於欲界曾起今",
    "T27n1545_174:0876b06": "更重修然後能生有頂。是故往有頂者若先",
    "T27n1545_174:0876b07": "得無色而退。若先不得彼欲界歿生梵眾",
    "T27n1545_174:0876b08": "天皆能往非想非非想處。問所說上流為但",
    "T27n1545_174:0876b09": "是信勝解。為亦有見至耶。答若不退上定",
    "T27n1545_174:0876b10": "而上流者此通二種。若退上定而上流者唯",
    "T27n1545_174:0876b11": "信勝解。復次即退上定而上流者亦通二",
    "T27n1545_174:0876b12": "種。問彼見至云何退耶。答彼非本性見至。",
    "T27n1545_174:0876b13": "但於退後未命終頃從信勝解練根作見",
    "T27n1545_174:0876b14": "至。然後命終而生上界為上流故。",
    "T27n1545_174:0876b15": "問如色界有中般涅槃欲界亦有耶。答無。",
    "T27n1545_174:0876b16": "問何故。答欲界是不定界非修地非離染",
    "T27n1545_174:0876b17": "地多諸過失災橫留難。住本有時尚難得",
    "T27n1545_174:0876b18": "果。況住中有微劣身耶。色界不爾故住中",
    "T27n1545_174:0876b19": "有能般涅槃。復次若住欲界中有般涅槃者",
    "T27n1545_174:0876b20": "則依中有能越三界。然無依中有身能越",
    "T27n1545_174:0876b21": "三界者。復次若住欲界中有般涅槃者。則",
    "T27n1545_174:0876b22": "中有中能斷三界煩惱。然無住中有身能斷",
    "T27n1545_174:0876b23": "三界煩惱者。復次若住欲界中有般涅槃者",
    "T27n1545_174:0876b24": "則中有中能斷不善無記二種煩惱。然無住",
    "T27n1545_174:0876b25": "中有身能斷不善無記二種煩惱者。復次若",
    "T27n1545_174:0876b26": "住欲界中有般涅槃者則中有中能證若二",
    "T27n1545_174:0876b27": "若三沙門果。然無住中有身能證若二若三",
    "T27n1545_174:0876b28": "沙門果者。以是義故唯色界有中般涅槃",
    "T27n1545_174:0876b29": "欲界則無。復次中般涅槃必於前生已離欲",
    "T27n1545_174:0876c01": "界染。已離欲界染者必不起欲界中有。故",
    "T27n1545_174:0876c02": "於欲界無中般涅槃。復次欲界煩惱業重。",
    "T27n1545_174:0876c03": "非於中有微劣身中所能除斷。復次中有",
    "T27n1545_174:0876c04": "非得不還果所依。但是得阿羅漢果所依。",
    "T27n1545_174:0876c05": "復次欲界中有必不能起聖道現前以劣",
    "T27n1545_174:0876c06": "弱故。色界不爾。由此義故欲界無有中般",
    "T27n1545_174:0876c07": "涅槃。復次中有微劣唯能起自根本地聖道",
    "T27n1545_174:0876c08": "現前非未至等以難起故。若欲界中有般",
    "T27n1545_174:0876c09": "涅槃者則與此相違故必無有。復次欲界有",
    "T27n1545_174:0876c10": "違順相應煩惱。有外六門煩惱有能引二果",
    "T27n1545_174:0876c11": "煩惱。有無慚無愧相應煩惱。及有忿等種種",
    "T27n1545_174:0876c12": "雜類諸隨煩惱。難破難斷難越難離。住本",
    "T27n1545_174:0876c13": "有中作大功用。尚難除斷況在中有。故無",
    "T27n1545_174:0876c14": "欲界中般涅槃。復次要曾具修九品對治方",
    "T27n1545_174:0876c15": "於中有能般涅槃。欲界中有必未具修九",
    "T27n1545_174:0876c16": "品對治故彼中有不般涅槃。問如欲界歿",
    "T27n1545_174:0876c17": "受色界中有得般涅槃。如是從色界歿受",
    "T27n1545_174:0876c18": "色界中有亦般涅槃不。答不。所以者何。彼",
    "T27n1545_174:0876c19": "於欲界多苦多障多諸災橫可厭之身極",
    "T27n1545_174:0876c20": "生厭逆。既捨離已起色界中有現在前時。",
    "T27n1545_174:0876c21": "於當所受長時異熟亦生厭患便般涅槃。",
    "T27n1545_174:0876c22": "色界無有如是災橫極可厭事令生厭逆。",
    "T27n1545_174:0876c23": "如於本有有緣礙故不般涅槃。今中有亦",
    "T27n1545_174:0876c24": "爾。故從彼歿所起中有不般涅槃。復次若色",
    "T27n1545_174:0876c25": "界歿即彼中有般涅槃者。應亦名上流則五",
    "T27n1545_174:0876c26": "不還便成雜亂。謂彼無有差別因緣。唯欲",
    "T27n1545_174:0876c27": "界歿住中有中般涅槃者名中般涅槃。非",
    "T27n1545_174:0876c28": "色界歿者。又無因緣從彼趣上不名上流。",
    "T27n1545_174:0876c29": "由此過失故彼中有不般涅槃。問若欲界歿",
    "T27n1545_174:0877a01": "起色界中有由厭逆故得涅槃者。何不即",
    "T27n1545_174:0877a02": "於欲界本有得涅槃耶。增厭逆故。答彼住",
    "T27n1545_174:0877a03": "本有得不還果已起阿羅漢果。加行圓滿",
    "T27n1545_174:0877a04": "於未起聖道頃即便命終故。由前勢力能",
    "T27n1545_174:0877a05": "於中有進斷餘結而般涅槃。問彼加行圓",
    "T27n1545_174:0877a06": "滿何故不起聖道而便命終。答彼或壽盡故",
    "T27n1545_174:0877a07": "或業盡故或福盡故或他所害故或為饒益",
    "T27n1545_174:0877a08": "他故。或非意遇惡緣故。不及起聖道而",
    "T27n1545_174:0877a09": "便命終。有說。彼得不還果。已修後加行將",
    "T27n1545_174:0877a10": "圓滿時便遭長病。或闕資具。或遇命等諸",
    "T27n1545_174:0877a11": "難因緣未能盡漏從彼展轉遂至命終。既",
    "T27n1545_174:0877a12": "得色界中有新蘊諸根大種增上力故。速",
    "T27n1545_174:0877a13": "能引起聖道現前進斷餘結而般涅槃。問",
    "T27n1545_174:0877a14": "若欲界歿生無色界亦有生般涅槃等不。",
    "T27n1545_174:0877a15": "答有。以欲界歿生上二界更不再生般涅",
    "T27n1545_174:0877a16": "槃者。隨在何處即彼生中皆可建立生等",
    "T27n1545_174:0877a17": "三種二生。以上隨在何處皆可建立為上",
    "T27n1545_174:0877a18": "流故。問樂慧上流不至色究竟。樂定上流",
    "T27n1545_174:0877a19": "不至有頂。於下諸處般涅槃者亦得名為",
    "T27n1545_174:0877a20": "樂慧樂定二上流不。答彼亦隨類得二種",
    "T27n1545_174:0877a21": "名。然說樂慧至色究竟。樂定至有頂者依",
    "T27n1545_174:0877a22": "極處說。過此更無行處故。如預流者或名",
    "T27n1545_174:0877a23": "極七返有。而於中間般涅槃者亦得此名",
    "T27n1545_174:0877a24": "彼亦如是問何故聖者於上二界一一生處",
    "T27n1545_174:0877a25": "但受一生於欲界中不如是耶。答欲界是",
    "T27n1545_174:0877a26": "不定界是雜亂地諸煩惱業相陵相雜無分",
    "T27n1545_174:0877a27": "齊法式故。令聖者從下生上上復生下。或",
    "T27n1545_174:0877a28": "於一處而受多生。色無色界是定界非雜",
    "T27n1545_174:0877a29": "亂地。諸煩惱業不相陵雜有分齊法式故。",
    "T27n1545_174:0877b01": "令聖者唯上不下一處一生。",
    "T27n1545_174:0877b02": "復次生欲界聖者不名不還。而名極七返",
    "T27n1545_174:0877b03": "有等故生上下亦一處重生。生上界聖者",
    "T27n1545_174:0877b04": "名曰不還故唯生上亦不重生。由此義故",
    "T27n1545_174:0877b05": "不還義滿。以尚不生本處況有還生下",
    "T27n1545_174:0877b06": "者。",
    "T27n1545_174:0877b07": "復次不還補特伽羅廣說有無量種。今且分",
    "T27n1545_174:0877b08": "別行色界五種。當知此依界建立故說一。",
    "T27n1545_174:0877b09": "生不生建立故說二。分位差別建立故說五。",
    "T27n1545_174:0877b10": "謂中般涅槃乃至上流。往色究竟即此根建",
    "T27n1545_174:0877b11": "立故說十五。謂下中上根。各五地建立故說",
    "T27n1545_174:0877b12": "二十。謂初靜慮乃至第四靜慮。各五種性建",
    "T27n1545_174:0877b13": "立故說三十。謂退法種性乃至不動法種性。",
    "T27n1545_174:0877b14": "各五處建立故說八十。謂梵眾天乃至色究",
    "T27n1545_174:0877b15": "竟天。各五種性根建立故說九十。謂退法種",
    "T27n1545_174:0877b16": "性下中上根。各有五乃至不動法種性亦爾。",
    "T27n1545_174:0877b17": "地種性建立故說百二十。謂初靜慮六種性",
    "T27n1545_174:0877b18": "各有五乃至第四靜慮亦爾。地種性根建立",
    "T27n1545_174:0877b19": "故說三百六十。謂初靜慮六種性三根各五",
    "T27n1545_174:0877b20": "乃至第四靜慮亦爾。處種性建立故說四百",
    "T27n1545_174:0877b21": "八十。謂梵眾天六種性各五乃至色究竟天亦",
    "T27n1545_174:0877b22": "爾。處種性根建立故說一千四百四十。謂梵",
    "T27n1545_174:0877b23": "眾天六種性三根各五乃至色究竟天亦爾。",
    "T27n1545_174:0877b24": "離染處種性根建立故說一萬二千九百六",
    "T27n1545_174:0877b25": "十。謂前一千四百四十各有九種離染差別。",
    "T27n1545_174:0877b26": "復次一中般涅槃差別建立亦有多種。謂界",
    "T27n1545_174:0877b27": "故說一。根故說三。地故說四。種性故說六。",
    "T27n1545_174:0877b28": "離染故說九。處故說十六。種性根故說十",
    "T27n1545_174:0877b29": "八。地種性故說二十四。地離染故說三十",
    "T27n1545_174:0877c01": "六。地種性根故說七十二。處種性故說九十",
    "T27n1545_174:0877c02": "六。地離染根故說一百八。處離染故說一百",
    "T27n1545_174:0877c03": "四十四。種性離染根故說一百六十二。地離",
    "T27n1545_174:0877c04": "染種性故說二百一十六。處種性根故說二",
    "T27n1545_174:0877c05": "百八十八。地離染種性根故說六百四十八。",
    "T27n1545_174:0877c06": "處種性離染故說八百六十四。處種性離染",
    "T27n1545_174:0877c07": "根故說二千五百九十二。如中般涅槃有",
    "T27n1545_174:0877c08": "爾所乃至上流亦爾。如是總有一萬二千九",
    "T27n1545_174:0877c09": "百六十不還差別。如行色界不還差別建立。",
    "T27n1545_174:0877c10": "如是行無色不還差別建立隨應亦爾。",
    "T27n1545_174:0877c11": "說一切有部發智大毘婆沙論卷第一百七",
    "T27n1545_174:0877c12": "十四"
}