{
    "T28n1546_015:0108b20": "3阿毘曇毘婆沙論卷第十五",
    "T28n1546_015:0108b22": "迦旃延子造　五百羅漢釋",
    "T28n1546_015:0108b23": "北涼天竺沙門浮陀跋摩",
    "T28n1546_015:0108b24": "共道泰等譯",
    "T28n1546_015:0108b25": "雜揵度人品下",
    "T28n1546_015:0108b26": "無有中愛，當言見道斷、當言修道斷？乃至",
    "T28n1546_015:0108b27": "廣說。問曰：何故作此論？答曰：此是佛經。世",
    "T28n1546_015:0108b28": "尊經說有三種愛：一、欲愛；二、有愛；三、無有愛。",
    "T28n1546_015:0108b29": "世尊經雖說無有中愛，不說見道斷、修道斷。",
    "T28n1546_015:0108c01": "彼經是此論所為根本，彼中不說，此悉說之，",
    "T28n1546_015:0108c02": "以是事故而作此論。",
    "T28n1546_015:0108c03": "問曰：無有中愛，當言見道斷、當言修道斷？答",
    "T28n1546_015:0108c04": "曰：當言修道斷。所以者何？無有是無常諸緣，",
    "T28n1546_015:0108c05": "彼愛是無有中愛。問曰：此亦是見道斷，何以",
    "T28n1546_015:0108c06": "但言修道斷耶？答曰：為隨順經義故。如經中",
    "T28n1546_015:0108c07": "說：猶如有一為恐怖苦痛所逼，作如是念：使",
    "T28n1546_015:0108c08": "我斷壞乃至死；死後無病常得安樂。彼經義",
    "T28n1546_015:0108c09": "趣說受身處無常，彼所緣愛是修道斷。以",
    "T28n1546_015:0108c10": "隨順經義故，說修道斷。復次或有說者，無有",
    "T28n1546_015:0108c11": "中愛，或見道斷、或修道斷。云何見道斷？答",
    "T28n1546_015:0108c12": "曰：見道所斷無有中愛，乃至廣說。此文先說",
    "T28n1546_015:0108c13": "隨順經義，今者則說真實義。如我義無有中",
    "T28n1546_015:0108c14": "愛，當言修道斷。如我義者，如我隨順佛經中",
    "T28n1546_015:0108c15": "義。彼經是此論根本，以是事故言無有中愛",
    "T28n1546_015:0108c16": "修道所斷。如是汝欲令無有中愛修道所斷",
    "T28n1546_015:0108c17": "耶？此是毘婆闍婆提毘婆闍婆提秦言分別論定育多婆提之",
    "T28n1546_015:0108c18": "言育多婆提秦言相應論。若不定他言說他過者。此則",
    "T28n1546_015:0108c19": "非理故。言汝欲令無有中愛修道斷耶？育多",
    "T28n1546_015:0108c20": "婆提答言：如是。毘婆闍婆提作如是言：若",
    "T28n1546_015:0108c21": "作是說，須陀洹能起此愛，使我斷壞乃至死，",
    "T28n1546_015:0108c22": "死後無病常得安樂耶？答曰：不也。問曰：何故",
    "T28n1546_015:0108c23": "須陀洹不能起此愛耶？答曰：或有說者，須陀",
    "T28n1546_015:0108c24": "洹信法信業故。復有說者，已見諸法自體生",
    "T28n1546_015:0108c25": "故，復能滿足修空解脫門故。復有說者，此愛",
    "T28n1546_015:0108c26": "是斷見所增長、依斷見生，聖人已離斷見故。",
    "T28n1546_015:0108c27": "復有說者，此愛從次第因生，彼次第已斷故。",
    "T28n1546_015:0108c28": "尊者奢摩達說曰：見道所斷法是其因，聖人",
    "T28n1546_015:0108c29": "已斷見道所斷法故。毘婆闍婆提作如是言：",
    "T28n1546_015:0109a01": "聽我所難，說汝違言負處。汝作是言：無有中",
    "T28n1546_015:0109a02": "愛，修道所斷。汝亦應說：須陀洹能起此愛，",
    "T28n1546_015:0109a03": "使我斷壞乃至死，死後無病常得安樂。若作",
    "T28n1546_015:0109a04": "是語，此事不然。不應作是說：無有中愛，修道",
    "T28n1546_015:0109a05": "所斷。若說無有中愛修道所斷，此事不然。若",
    "T28n1546_015:0109a06": "說此愛修道所斷，不應言須陀洹不起此愛。",
    "T28n1546_015:0109a07": "若須陀洹不起此愛，不應言此愛修道所斷。",
    "T28n1546_015:0109a08": "育多婆提作如是說：我不言諸不斷者必起",
    "T28n1546_015:0109a09": "現在前，自有不斷不起現在前、有雖斷而起",
    "T28n1546_015:0109a10": "現在前。若當不斷盡起現在前者，則無解脫",
    "T28n1546_015:0109a11": "出要。所以者何？凡夫人學人未來世中不斷",
    "T28n1546_015:0109a12": "者多，若當盡起現在前則不得解脫，以未來",
    "T28n1546_015:0109a13": "世無邊故。如是事者，智人所不可。育多婆提",
    "T28n1546_015:0109a14": "先說如是等法，為說他過而欲立難。如是",
    "T28n1546_015:0109a15": "汝意欲令須陀洹未盡地獄畜生餓鬼愛耶？",
    "T28n1546_015:0109a16": "毘婆闍婆提答言：如是。育多婆提復更定言：",
    "T28n1546_015:0109a17": "汝意欲令須陀洹能起如此愛，使我作伊羅",
    "T28n1546_015:0109a18": "跋那龍王、善住龍王、若閻羅王，使我於地獄",
    "T28n1546_015:0109a19": "眾生中尊？毘婆闍婆提答言：不也。問曰：何故",
    "T28n1546_015:0109a20": "須陀洹不起如是等愛耶？答曰：凡夫人生處，",
    "T28n1546_015:0109a21": "非聖人生處。復有說者，愚者生彼中，彼是智",
    "T28n1546_015:0109a22": "者故。復有說者，彼惡道已得非數滅故。若法",
    "T28n1546_015:0109a23": "得非數滅，不復起現在前。復有說者，愛有二",
    "T28n1546_015:0109a24": "種：一、生處愛；二、資生愛。須陀洹於惡道雖不",
    "T28n1546_015:0109a25": "起生處愛，而起資生愛，愛於象馬等。如帝釋",
    "T28n1546_015:0109a26": "於青衣鬼所而起愛心。問曰：於地獄趣，復云",
    "T28n1546_015:0109a27": "何起耶？答曰：若其父母生地獄中，從可信",
    "T28n1546_015:0109a28": "人邊聞，便生愛心。育多婆提復作是言：聽我",
    "T28n1546_015:0109a29": "所難，說汝違言負處。汝作是言：須陀洹未盡",
    "T28n1546_015:0109b01": "地獄畜生餓鬼愛。應作是說：須陀洹能起此",
    "T28n1546_015:0109b02": "愛，使我作伊羅跋那龍王，乃至廣說。若作是",
    "T28n1546_015:0109b03": "說，此事不然。若不說須陀洹能起此處，亦不",
    "T28n1546_015:0109b04": "應說須陀洹未盡地獄畜生餓鬼愛也。若須",
    "T28n1546_015:0109b05": "陀洹未盡地獄畜生餓鬼愛而不起現在前。",
    "T28n1546_015:0109b06": "即是汝違言負處。如汝所說：須陀洹緣惡道",
    "T28n1546_015:0109b07": "愛未盡而不起現在前。我所說無有中愛亦",
    "T28n1546_015:0109b08": "如是。育多婆提復難毘婆闍婆提言：於意云",
    "T28n1546_015:0109b09": "何？為纏所纏殺父母，此纏是修道所斷耶？毘",
    "T28n1546_015:0109b10": "婆闍婆提答曰：如是。育多婆提責毘婆闍婆",
    "T28n1546_015:0109b11": "提答曰：不也。問曰：何故須陀洹不起此纏",
    "T28n1546_015:0109b12": "耶？答曰：或有說者，有增上惡心者能起此纏",
    "T28n1546_015:0109b13": "殺父母，彼須陀洹有增上善心故。復有說",
    "T28n1546_015:0109b14": "者，有增上無慚無愧者能殺父母，須陀洹有",
    "T28n1546_015:0109b15": "增上慚愧故。復有說者，彼纏邪見所長養隨",
    "T28n1546_015:0109b16": "邪見後生，須陀洹邪見已斷故。復有說者，須",
    "T28n1546_015:0109b17": "陀洹已得不作戒，以是事故不起此纏。育多",
    "T28n1546_015:0109b18": "婆提復責毘婆闍婆提，廣說如上。育多婆提",
    "T28n1546_015:0109b19": "復更難毘婆闍婆提言：於意云何？修道所斷",
    "T28n1546_015:0109b20": "法無有中愛，此愛當言修道斷耶？毘婆闍婆",
    "T28n1546_015:0109b21": "提答曰：如是。修道所斷法者，謂有漏善法。無",
    "T28n1546_015:0109b22": "有者，謂斷善根。育多婆提復責毘婆闍婆提",
    "T28n1546_015:0109b23": "言：於意云何？須陀洹能起此愛：我當斷善根",
    "T28n1546_015:0109b24": "耶？毘婆闍婆提答曰：不也。問曰：何故須陀洹",
    "T28n1546_015:0109b25": "不起如是愛耶？答曰：聖人愛樂功德，常欲成",
    "T28n1546_015:0109b26": "就善法現在前、不欲遠離，是故不起。育多婆",
    "T28n1546_015:0109b27": "提復責毘婆闍婆提，廣說如上。諸言不斷必",
    "T28n1546_015:0109b28": "起現在前，應說有如上等過。外書中有三種",
    "T28n1546_015:0109b29": "難：一名疑難；二名說過難；三名除壞難。佛經",
    "T28n1546_015:0109c01": "中說，世尊亦以三種難難他：一名轉勝難；二",
    "T28n1546_015:0109c02": "名等義難；三名違言難。轉勝難者，如長爪",
    "T28n1546_015:0109c03": "梵志作如是言：我一切不忍。佛難言：汝於此",
    "T28n1546_015:0109c04": "見亦不忍耶？等義難者，如波知離問佛：汝知",
    "T28n1546_015:0109c05": "幻耶？佛答言：知。波知離言：沙門瞿曇即是幻",
    "T28n1546_015:0109c06": "者。佛問波知離：汝知拘荼國有惡人名薩婆",
    "T28n1546_015:0109c07": "周羅多行惡法者不耶？答言：我知。佛言：汝亦",
    "T28n1546_015:0109c08": "是多行惡法人也。違言難者，如優波離居士，",
    "T28n1546_015:0109c09": "先言身業重、後說仙人惡意，故滅迦陵伽大",
    "T28n1546_015:0109c10": "城等。此中育多婆提以等義難毘婆闍婆提",
    "T28n1546_015:0109c11": "使墮負處。無有名何法耶？答曰：三界無常。問",
    "T28n1546_015:0109c12": "曰：何以作此論？答曰：欲令毘婆闍婆提無所",
    "T28n1546_015:0109c13": "言故。若不作是說，毘婆闍婆提當作是語：",
    "T28n1546_015:0109c14": "汝雖以言語伏我，然無有中愛體性與法相",
    "T28n1546_015:0109c15": "相應者，或見道斷、或修道斷。是故彼尊者作",
    "T28n1546_015:0109c16": "如是說：無有名何法？三界無常。復有說者，先",
    "T28n1546_015:0109c17": "說隨順經義趣，後說真實義。復有說者，育多",
    "T28n1546_015:0109c18": "婆提還語毘婆闍婆提：我雖以言伏汝，然無",
    "T28n1546_015:0109c19": "有中愛體性與法相相應，或見道斷、或修道",
    "T28n1546_015:0109c20": "斷。是故作如是說：無有名何法？三界無常。問",
    "T28n1546_015:0109c21": "曰：無漏法亦有無常，此中何以不說耶？答曰：",
    "T28n1546_015:0109c22": "若法是愛安足處、所緣處，此中便說；無漏無",
    "T28n1546_015:0109c23": "常、非愛安足處、非愛所緣處，是故不說。",
    "T28n1546_015:0109c24": "何等心解脫？有欲心耶？無欲心耶？乃至廣",
    "T28n1546_015:0109c25": "說。問曰：何故作此論？答曰：此是佛經。佛經中",
    "T28n1546_015:0109c26": "說：欲心得解脫、恚癡心得解脫。不作是說：為",
    "T28n1546_015:0109c27": "有欲心得解脫、無欲心得解脫。乃至廣說。彼",
    "T28n1546_015:0109c28": "經是此論根本，今當廣解此經。復次或有說，",
    "T28n1546_015:0109c29": "心性本淨，為客煩惱所覆。如毘婆闍婆提說：",
    "T28n1546_015:0110a01": "心性本淨，彼客煩惱生，覆心故不淨。問曰：若",
    "T28n1546_015:0110a02": "當心性本淨，客煩惱覆故不淨可爾者。何不",
    "T28n1546_015:0110a03": "以本性淨心令客煩惱亦淨耶？汝若不說以",
    "T28n1546_015:0110a04": "心淨故令客煩惱淨者，為有何因緣？復次為",
    "T28n1546_015:0110a05": "心先生、後客煩惱生，為俱生耶？若心先生、後",
    "T28n1546_015:0110a06": "客煩惱生者，則心住待客煩惱；客煩惱生，然",
    "T28n1546_015:0110a07": "後覆心。若作是說，是則一心住二剎那。若當",
    "T28n1546_015:0110a08": "俱者，為以何時言心性本淨？復無未來世，以",
    "T28n1546_015:0110a09": "住本性淨心。是故為止他義、自顯己義，亦欲",
    "T28n1546_015:0110a10": "說法相相應義故，而作此論。",
    "T28n1546_015:0110a11": "何等心解脫？有欲恚癡心解脫耶？無欲恚癡",
    "T28n1546_015:0110a12": "心解脫耶。答曰：無欲恚癡心解脫。問曰：無欲",
    "T28n1546_015:0110a13": "恚癡心即是解脫，復何所解脫耶？答曰：若以",
    "T28n1546_015:0110a14": "煩惱而言，則心名解脫。若以世、以身而言，則",
    "T28n1546_015:0110a15": "不名解脫。若諸煩惱不斷，彼心不行於世，不",
    "T28n1546_015:0110a16": "於世得解脫；不行於身，不於身得解脫。若諸",
    "T28n1546_015:0110a17": "煩惱斷，彼心行於世，於世得解脫；行於身，於",
    "T28n1546_015:0110a18": "身得解脫。復次或有說者，欲相應心得解脫、",
    "T28n1546_015:0110a19": "恚癡相應心得解脫。如毘婆闍婆提作如是",
    "T28n1546_015:0110a20": "說：染污心即是無染污心。若煩惱未斷是染",
    "T28n1546_015:0110a21": "污，煩惱已斷是不染污。猶如同器有垢，未去",
    "T28n1546_015:0110a22": "垢時名曰有垢，已去垢故名曰無垢。彼亦如",
    "T28n1546_015:0110a23": "是。彼如是說者，應當違逆呵責。所以者何？非",
    "T28n1546_015:0110a24": "彼心與欲恚癡相應雜合，若欲恚癡不斷，此",
    "T28n1546_015:0110a25": "心不名解脫欲恚癡；若欲恚癡斷，此心名解",
    "T28n1546_015:0110a26": "脫欲恚癡。欲證此義故引佛經，世尊經說：日",
    "T28n1546_015:0110a27": "月有五曀，為五曀所覆故，日月不明淨。云何",
    "T28n1546_015:0110a28": "為五？謂雲乃至廣說。雲者如夏時少雲能遍",
    "T28n1546_015:0110a29": "虛空。煙者如焚燒草木煙遍虛空。塵者如天",
    "T28n1546_015:0110b01": "不雨時風動地塵遍於虛空。霧者如大河邊",
    "T28n1546_015:0110b02": "出霧遍於虛空。復有說者，東方國土若晝若",
    "T28n1546_015:0110b03": "夜，雨後日出時，霧從地起遍於虛空。羅睺羅",
    "T28n1546_015:0110b04": "阿修羅王障者，日月是諸天前軍，天與阿修",
    "T28n1546_015:0110b05": "羅常共鬪戰，以日月威力故諸天常勝。羅睺",
    "T28n1546_015:0110b06": "羅阿修羅王而先欲摧滅，以是一切眾生業",
    "T28n1546_015:0110b07": "力故而不能滅，以手障之。如此諸曀，與日月",
    "T28n1546_015:0110b08": "相遠而不相近，未除彼曀，日月於此諸曀而",
    "T28n1546_015:0110b09": "不明淨；若除諸曀，日月於此諸曀而得明淨。",
    "T28n1546_015:0110b10": "如是彼心不與欲恚癡相應雜合，若是欲恚",
    "T28n1546_015:0110b11": "癡不斷，彼心不名解脫欲恚癡；若欲恚癡斷，",
    "T28n1546_015:0110b12": "彼心名解脫欲恚癡。世尊經說：比丘當知，得",
    "T28n1546_015:0110b13": "第一大身者，謂羅睺羅阿修羅王是也，乃至",
    "T28n1546_015:0110b14": "廣說。無有眾生能自化身端正第一如羅睺",
    "T28n1546_015:0110b15": "羅阿修羅王者，此說變化非謂實身。",
    "T28n1546_015:0110b16": "何等心解脫？過去耶？未來耶？現在耶。答曰：",
    "T28n1546_015:0110b17": "未來遠心生時，無學諸障得解脫障者，非",
    "T28n1546_015:0110b18": "想非非想處下下煩惱是也。若說未來，則止",
    "T28n1546_015:0110b19": "過去現在。若說無學，則止學心。問曰：如學心",
    "T28n1546_015:0110b20": "亦得解脫，何以但言無學耶？答曰：或有說者，",
    "T28n1546_015:0110b21": "以尊勝故。若求勝法，無學法勝於學法。若求",
    "T28n1546_015:0110b22": "勝人，則無學人勝於學人。尊者瞿沙說曰：若",
    "T28n1546_015:0110b23": "多勝無過言是解脫。若得無學心，則解脫多",
    "T28n1546_015:0110b24": "亦勝無過。復次若心得二種解脫者名為解",
    "T28n1546_015:0110b25": "脫，謂自體解脫、身得解脫。以是事故而作四",
    "T28n1546_015:0110b26": "句。或有心自體得解脫非身，或有身得解脫",
    "T28n1546_015:0110b27": "非自體，乃至廣作四句。自體得解脫非身者，",
    "T28n1546_015:0110b28": "謂學心是也。身得解脫非自體者，阿羅漢善",
    "T28n1546_015:0110b29": "有漏不隱沒無記心是也。自體解脫身亦解",
    "T28n1546_015:0110c01": "脫者，謂無學心是也。非自體解脫非身解脫",
    "T28n1546_015:0110c02": "者，謂學有漏心一切凡夫心是也。復次無障",
    "T28n1546_015:0110c03": "礙故名解脫。學人則為邪解脫所障，無學不",
    "T28n1546_015:0110c04": "爾。如是學正解脫與邪解脫相對；無學不爾。",
    "T28n1546_015:0110c05": "復次若心於一切結得解脫名為解脫。學心",
    "T28n1546_015:0110c06": "有分解脫、有分不解脫；無學不爾。復有說者，",
    "T28n1546_015:0110c07": "若心於五種煩惱事中得解脫、五種緣中得",
    "T28n1546_015:0110c08": "解脫，名為解脫。五種煩惱障礙、五種緣障礙",
    "T28n1546_015:0110c09": "說亦如是。復有說者，若不為如摩樓多愛草",
    "T28n1546_015:0110c10": "所繫者是名解脫。復次若能揃有頂所依周",
    "T28n1546_015:0110c11": "羅者是名解脫。復次若斷三界諸煩惱髮是",
    "T28n1546_015:0110c12": "名解脫。復次若減少解脫能令滿足是名解",
    "T28n1546_015:0110c13": "脫。如學人乃至金剛喻定名不滿足，得無學",
    "T28n1546_015:0110c14": "心名為滿足。復次若得猗樂、不為煩惱所障",
    "T28n1546_015:0110c15": "是名解脫。學人雖得猗樂，為煩惱所障；無",
    "T28n1546_015:0110c16": "學人得猗樂。不為煩惱所障。復次若廣受猗",
    "T28n1546_015:0110c17": "樂名為解脫。學人以有所作故，受猗樂不廣；",
    "T28n1546_015:0110c18": "若得無學心，所作已辦，則廣受猗樂。猶如國",
    "T28n1546_015:0110c19": "王怨敵未盡受樂不廣，若怨敵盡者則廣受",
    "T28n1546_015:0110c20": "樂。若所作已辦，除去重擔，更無欲求，亦復如",
    "T28n1546_015:0110c21": "是。復次眾生常共煩惱獨語，若得遠離，牟尼",
    "T28n1546_015:0110c22": "意滿足，是名解脫。復次若離染污諸陰重擔",
    "T28n1546_015:0110c23": "者是名解脫。復次若離煩惱熱諸入，得清涼",
    "T28n1546_015:0110c24": "入，是名解脫。復次若離煩惱所依諸入，得無",
    "T28n1546_015:0110c25": "煩惱所依諸入，是名解脫。復次若遠離煩惱",
    "T28n1546_015:0110c26": "眾生聚，自立無煩惱眾生聚中，是名解脫。復",
    "T28n1546_015:0110c27": "次若得為世作福田者是名解脫。如偈說：",
    "T28n1546_015:0110c28": "「欲心壞眾生，　　如草敗良田，",
    "T28n1546_015:0110c29": "若施無欲者，　　必得於大果。」",
    "T28n1546_015:0111a01": "復次若害其命得無間罪者，是名解脫。復次",
    "T28n1546_015:0111a02": "若斷諸著決煩惱堤塘，除一切障礙，斷於四",
    "T28n1546_015:0111a03": "食，離四識住，破壞四魔，過九眾生居者，是名",
    "T28n1546_015:0111a04": "解脫。復次若行不雜功德，學人雜行善法",
    "T28n1546_015:0111a05": "過惡，善行惡行、善根不善根互現在前。若",
    "T28n1546_015:0111a06": "唯行善行等、不行不善行等者，是名解脫。問",
    "T28n1546_015:0111a07": "曰：如五陰悉得解脫，何以獨說心得解脫耶？",
    "T28n1546_015:0111a08": "答曰：或有說者，以心勝故。此中應說：如第一",
    "T28n1546_015:0111a09": "品中答。問曰：唯有一剎那心得解脫耶？答曰：",
    "T28n1546_015:0111a10": "不也。若說一剎那生心，當知盡說未來一切",
    "T28n1546_015:0111a11": "心。所以者何？未來無學心得行於世故。問曰：",
    "T28n1546_015:0111a12": "得盡智時，未來世所有修三界善根，為得解",
    "T28n1546_015:0111a13": "脫不也？答曰：得。所以者何？亦除其障故。問",
    "T28n1546_015:0111a14": "曰：若退阿羅漢果，還得阿羅漢果，先所得過",
    "T28n1546_015:0111a15": "去無漏道，彼為得解脫不耶？答曰：不得，以不",
    "T28n1546_015:0111a16": "除障故。如無礙道滅，乃至廣說。無礙道者是",
    "T28n1546_015:0111a17": "金剛喻定。問曰：何故名金剛喻耶？答曰：猶如",
    "T28n1546_015:0111a18": "金剛無所不斷、無所不壞、無所不穿，若鐵若",
    "T28n1546_015:0111a19": "牙、若石若摩尼珠、若頗梨若山，如是等物",
    "T28n1546_015:0111a20": "無不摧破。彼定亦爾，於一切煩惱若不摧",
    "T28n1546_015:0111a21": "破，無有是處。以分別故說，若設當具縛凡夫",
    "T28n1546_015:0111a22": "能起此定，則能斷一切煩惱。何以故？是一切",
    "T28n1546_015:0111a23": "煩惱對治法故。何以知耶？答曰：得阿羅漢時，",
    "T28n1546_015:0111a24": "證一切三界見道修道所斷煩惱解脫得。以",
    "T28n1546_015:0111a25": "是事故，知此定是一切煩惱對治法。問曰：",
    "T28n1546_015:0111a26": "如金剛喻定體性，若是五陰、若是四陰，何以",
    "T28n1546_015:0111a27": "但名定耶？答曰：以定勢偏多故名為定。如",
    "T28n1546_015:0111a28": "見道體是五陰，以見勢偏多故名為見道。如",
    "T28n1546_015:0111a29": "見道邊等智體性，是五陰四陰，以智勢偏多",
    "T28n1546_015:0111b01": "故說名為智。如四道通體性，是五陰四陰，以",
    "T28n1546_015:0111b02": "通勢多故說名為通。金剛喻定體性，是五陰",
    "T28n1546_015:0111b03": "四陰，以定勢多故說名為定。問曰：若然者，則",
    "T28n1546_015:0111b04": "因論生論。彼處何故定勢多耶？答曰：或有說",
    "T28n1546_015:0111b05": "者，以非想非非想處難斷難破難過，須堅固",
    "T28n1546_015:0111b06": "定以安其足、發大精進。如人欲害象時，先安",
    "T28n1546_015:0111b07": "其足，發其武勇然後可害。如是非想非非想",
    "T28n1546_015:0111b08": "處，難斷難破難過，當先安其足、發大精進已，",
    "T28n1546_015:0111b09": "然後能斷。如象非想非非想處下下煩惱。復",
    "T28n1546_015:0111b10": "有說者，非想非非想處，微細難知、難可解了，",
    "T28n1546_015:0111b11": "當須大持意法。如人欲射一毛，當須大持意",
    "T28n1546_015:0111b12": "法。彼亦如是。此金剛喻定，若在未至禪，則有",
    "T28n1546_015:0111b13": "五十二金剛喻定。其事云何？金剛喻定與六",
    "T28n1546_015:0111b14": "智俱，謂四比智、二法智。二法智者，謂滅智、道",
    "T28n1546_015:0111b15": "智。依未至禪，以苦比智當得阿羅漢果，彼觀",
    "T28n1546_015:0111b16": "非想非非想處苦等四行。若一行現在前，當",
    "T28n1546_015:0111b17": "得阿羅漢果。若以集比智觀非想非非想處",
    "T28n1546_015:0111b18": "集等四行，若一行現在前，當得阿羅漢果。若",
    "T28n1546_015:0111b19": "以滅法智觀行現在前，當得阿羅漢果。若以",
    "T28n1546_015:0111b20": "滅法智觀欲界諸行滅等四行，若一行現在",
    "T28n1546_015:0111b21": "前，當得阿羅漢果。若以道法智觀欲界斷諸",
    "T28n1546_015:0111b22": "行道等四行，若一行現在前，當得阿羅漢果。",
    "T28n1546_015:0111b23": "若以滅比智，彼或有觀初禪諸行滅等四行，",
    "T28n1546_015:0111b24": "若一行現在前，當得阿羅漢果。如是乃至觀",
    "T28n1546_015:0111b25": "非想非非想處諸滅亦如是。如是八四有三",
    "T28n1546_015:0111b26": "十二。若以道比智觀九地中比智分道等四",
    "T28n1546_015:0111b27": "行，若一行現在前，當得阿羅漢果。滅比智三",
    "T28n1546_015:0111b28": "十二，道比智四，前有十六，是名依未至禪有",
    "T28n1546_015:0111b29": "五十二金剛喻定。如是依初禪、禪中間、第二",
    "T28n1546_015:0111c01": "禪、第三禪、第四禪，亦有五十二金剛喻定。空",
    "T28n1546_015:0111c02": "處有二十八。若依空處，以苦比智觀非想非",
    "T28n1546_015:0111c03": "非想處苦等四行，若一行現在前，當得阿羅",
    "T28n1546_015:0111c04": "漢果。若以集比智說亦如上。若以滅比智觀",
    "T28n1546_015:0111c05": "空處諸行滅等四行，如前說，或觀識處、或觀",
    "T28n1546_015:0111c06": "無所有處、或觀非想非非想處滅等四行，廣",
    "T28n1546_015:0111c07": "說如上。若以道比智觀九地中比智分道等",
    "T28n1546_015:0111c08": "四行，廣說如上。滅比智有十六，道比智有四，",
    "T28n1546_015:0111c09": "前有八，是名依空處二十八金剛喻定。識處",
    "T28n1546_015:0111c10": "有二十四，無所有處有二十，如是隨所應說，",
    "T28n1546_015:0111c11": "此是一家義。復有說者，未至禪中有八十。其",
    "T28n1546_015:0111c12": "事云何？金剛喻定與六智俱，如上說。若依未",
    "T28n1546_015:0111c13": "至禪，以苦比智，當得阿羅漢果。觀非想非非",
    "T28n1546_015:0111c14": "想處苦，如先說。若以集比智觀非想非非想",
    "T28n1546_015:0111c15": "處集，如先說。若以滅法智觀欲界諸行滅，如",
    "T28n1546_015:0111c16": "先說。以道法智觀欲界斷諸行道，如先說。若",
    "T28n1546_015:0111c17": "以滅比智觀初禪諸行滅，如先說。或有觀乃",
    "T28n1546_015:0111c18": "至非想非非想處諸行滅，亦如上說。此八四",
    "T28n1546_015:0111c19": "有三十二，道比智亦有三十二，合六十四，前",
    "T28n1546_015:0111c20": "有十六，是名依未至地有八十金剛喻定。如",
    "T28n1546_015:0111c21": "是初禪、禪中間、第二禪、第三禪、第四禪，亦有",
    "T28n1546_015:0111c22": "八十。空處有四十。若依空處，以苦比智，當得",
    "T28n1546_015:0111c23": "阿羅漢果，廣說如上。以集比智說亦如上。若",
    "T28n1546_015:0111c24": "以滅比智觀空處諸行滅，乃至非想非非想",
    "T28n1546_015:0111c25": "處諸行滅有十六，道比智亦有十六，前有八，",
    "T28n1546_015:0111c26": "是名空處有四十金剛喻定。識處有三十二，",
    "T28n1546_015:0111c27": "無所有處有二十四，應隨相廣說。評曰：應作",
    "T28n1546_015:0111c28": "如是說者好：依未至禪，應有百六十四金剛",
    "T28n1546_015:0111c29": "喻定。其事云何？若依未至禪，以苦比智觀非",
    "T28n1546_015:0112a01": "想非非想處苦，廣說如上。若以集比智觀非",
    "T28n1546_015:0112a02": "想非非想處集，說亦如上。若以滅法智觀欲",
    "T28n1546_015:0112a03": "界諸行滅，說亦如上。若以道法智觀欲界斷",
    "T28n1546_015:0112a04": "諸行道，說亦如上。若滅比智觀初禪諸行滅，",
    "T28n1546_015:0112a05": "或有乃至觀非想非非想處諸行滅，如是八",
    "T28n1546_015:0112a06": "四有三十二，如前說。或有觀初禪亦觀第二",
    "T28n1546_015:0112a07": "禪，或觀第二禪亦觀第三禪，或觀第三禪亦",
    "T28n1546_015:0112a08": "觀第四禪，或觀第四禪亦觀空處，或觀空處",
    "T28n1546_015:0112a09": "亦觀識處，或觀識處亦觀無所有處，或觀無",
    "T28n1546_015:0112a10": "所有處亦觀非想非非想處。或有觀初禪、第",
    "T28n1546_015:0112a11": "二禪、第三禪，或有觀第二禪、第三禪、第四禪，",
    "T28n1546_015:0112a12": "或有觀第三禪、第四禪、空處，或有觀第四禪、",
    "T28n1546_015:0112a13": "空處、識處，或有觀空處、識處、無所有處，或有",
    "T28n1546_015:0112a14": "觀識處、無所有處、非想非非想處。或有觀初",
    "T28n1546_015:0112a15": "禪、第二禪、第三禪、第四禪，或有觀第二禪、第",
    "T28n1546_015:0112a16": "三禪、第四禪、空處，或有觀第三禪、第四禪、空",
    "T28n1546_015:0112a17": "處、識處，或有觀第四禪、空處、識處、無所有處，",
    "T28n1546_015:0112a18": "或有觀空處、識處、無所有處、非想非非想處。",
    "T28n1546_015:0112a19": "或有觀初禪乃至空處，或有觀第二禪乃至",
    "T28n1546_015:0112a20": "識處，或有觀第三禪乃至無所有處，或有觀",
    "T28n1546_015:0112a21": "第四禪乃至非想非非想處。或有觀初禪乃",
    "T28n1546_015:0112a22": "至識處，或有觀第二禪乃至無所有處，或有",
    "T28n1546_015:0112a23": "觀第三禪乃至非想非非想處。或有觀初禪",
    "T28n1546_015:0112a24": "乃至無所有處，或有觀第二禪乃至非想非",
    "T28n1546_015:0112a25": "非想處。或有觀初禪乃至非想非非想處。若",
    "T28n1546_015:0112a26": "以道比智觀九地中比智分道等四行，若一",
    "T28n1546_015:0112a27": "行現在前，當得阿羅漢果。此有四，前苦比智",
    "T28n1546_015:0112a28": "有四，集比智有四，滅法智有四，道法智有四，",
    "T28n1546_015:0112a29": "滅比智有百四十四。如是依未至禪，有百六",
    "T28n1546_015:0112b01": "十四金剛喻定。初禪、禪中間乃至第四禪亦",
    "T28n1546_015:0112b02": "有百六十四。空處有五十二，若依空處、若以",
    "T28n1546_015:0112b03": "苦比智，當得阿羅漢果。觀非想非非想處苦",
    "T28n1546_015:0112b04": "等四行，廣說如上。若以集比智觀非想非非",
    "T28n1546_015:0112b05": "想處集，廣說如上。若以滅比智或觀空處諸",
    "T28n1546_015:0112b06": "行滅，乃至或觀非想非非想處諸行滅，廣說",
    "T28n1546_015:0112b07": "如上。或有觀空處、識處，或有觀識處、無所有",
    "T28n1546_015:0112b08": "處，或有觀無所有處、非想非非想處，或有觀",
    "T28n1546_015:0112b09": "空處乃至無所有處，或有觀識處乃至非想",
    "T28n1546_015:0112b10": "非非想處，或有觀空處乃至非想非非想處，",
    "T28n1546_015:0112b11": "若以道比智觀九地比智分道等四行，廣說",
    "T28n1546_015:0112b12": "如上。此有四，前苦比智有四，集比智有四，滅",
    "T28n1546_015:0112b13": "比智有四十，是名依空處五十二金剛喻定。",
    "T28n1546_015:0112b14": "識處有三十六。若依識處，以苦比智觀非想",
    "T28n1546_015:0112b15": "非非想處苦四行，廣說如上。若以集比智觀",
    "T28n1546_015:0112b16": "非想非非想處集四行，廣說如上。若以滅比",
    "T28n1546_015:0112b17": "智觀識處諸行滅，乃至或觀非想非非想處",
    "T28n1546_015:0112b18": "諸行滅，廣說如上。若以滅比智觀識處、無所",
    "T28n1546_015:0112b19": "有處，或觀無所有處、非想非非想處，或有觀",
    "T28n1546_015:0112b20": "識處乃至非想非非想處。若以道比智觀九",
    "T28n1546_015:0112b21": "地道智分道等四行，廣說如上。此有四，前苦",
    "T28n1546_015:0112b22": "比智四，集比智四，滅比智二十四，如是依識",
    "T28n1546_015:0112b23": "處有三十六金剛喻定。無所有處有二十四。",
    "T28n1546_015:0112b24": "依無所有處，若以苦比智觀非想非非想處",
    "T28n1546_015:0112b25": "苦四行，廣說如上。若以集比智觀非想非非",
    "T28n1546_015:0112b26": "想處集四行，廣說如上。若以滅比智觀無所",
    "T28n1546_015:0112b27": "有處諸行滅，或觀非想非非想處諸行滅，廣",
    "T28n1546_015:0112b28": "說如上。或觀無所有處、非想非非想處諸行",
    "T28n1546_015:0112b29": "滅，廣說如上。若以道比智觀九地比智分道",
    "T28n1546_015:0112c01": "等四行，廣說如上。此有四，前苦比智四，集比",
    "T28n1546_015:0112c02": "智四，滅比智有十二，如是依無所有處有二",
    "T28n1546_015:0112c03": "十四金剛喻定。無色界中不應說法智，生色",
    "T28n1546_015:0112c04": "界中不應說法智，不應說生上地依下地離",
    "T28n1546_015:0112c05": "欲，除非想非非想處亦不應說生上地觀下",
    "T28n1546_015:0112c06": "地滅。餘生色界亦如生欲界說，生無色界如",
    "T28n1546_015:0112c07": "生欲色界說。尊者瞿沙說：金剛喻定有十三。",
    "T28n1546_015:0112c08": "云何十三？謂諸斷非想非非想處煩惱，無礙",
    "T28n1546_015:0112c09": "道見道所攝有四、修道所攝有九。",
    "T28n1546_015:0112c10": "已解脫心得解脫耶？未解脫心得解脫耶？答",
    "T28n1546_015:0112c11": "曰：已解脫心言得解脫。如是汝語已解脫心",
    "T28n1546_015:0112c12": "言得解脫，不應說已解脫心言得解脫。所以",
    "T28n1546_015:0112c13": "者何？若以解脫不得言當解脫；若當解脫不",
    "T28n1546_015:0112c14": "得言已解脫。問曰：已解脫心，何以言得解脫",
    "T28n1546_015:0112c15": "耶？答曰：以是事故，先作是說。若以煩惱而",
    "T28n1546_015:0112c16": "言，名已解脫；若以行世在身而言，名得解脫。",
    "T28n1546_015:0112c17": "我亦說已解脫言得解脫，亦說已作事言作。",
    "T28n1546_015:0112c18": "如是說者，復有何過？佛亦說已解脫言得解",
    "T28n1546_015:0112c19": "脫、已作事言作。欲證此義故引佛經。於汝意",
    "T28n1546_015:0112c20": "云何？佛經為是善說不耶？如說偈：",
    "T28n1546_015:0112c21": "「若斷欲無餘，　　如蓮花在水；",
    "T28n1546_015:0112c22": "比丘捨此彼，　　如蛇脫皮去。」",
    "T28n1546_015:0112c23": "問曰：佛說此偈，為已捨言捨耶？未捨言捨耶？",
    "T28n1546_015:0112c24": "答曰：佛說已捨言捨。此中說斷欲無餘，言已",
    "T28n1546_015:0112c25": "捨捨。如此偈中，已捨言捨、已作言作。我亦",
    "T28n1546_015:0112c26": "如是，已解脫言得解脫而無有過。為證此義",
    "T28n1546_015:0112c27": "故，復引佛經。如說偈：",
    "T28n1546_015:0112c28": "「慢盡自定意，　　善心一切脫；",
    "T28n1546_015:0112c29": "一靖居無亂，　　能度死彼岸。」",
    "T28n1546_015:0113a01": "問曰：此偈中為說已度度、未度度耶？答曰：此",
    "T28n1546_015:0113a02": "中說已度度。若善心一切得解脫時，名已度",
    "T28n1546_015:0113a03": "而言是度。如此經說，已度言度、已作言作。我",
    "T28n1546_015:0113a04": "亦如是，已解脫言得解脫。",
    "T28n1546_015:0113a05": "又世尊言：習厭無欲、習無欲解脫、習解脫涅",
    "T28n1546_015:0113a06": "槃。問曰：何以作此論？答曰：此是佛經。佛經",
    "T28n1546_015:0113a07": "說習厭無欲，乃至廣說。不分別云何厭、云何",
    "T28n1546_015:0113a08": "無欲，乃至廣說。佛經是此論根本，彼中不說",
    "T28n1546_015:0113a09": "者今當說之，以是事故而作此論。",
    "T28n1546_015:0113a10": "習有二種：一者能生；二者能到。能生者，如習",
    "T28n1546_015:0113a11": "厭能生無欲、習無欲能生解脫。能到者，如習",
    "T28n1546_015:0113a12": "解脫能到涅槃。復有說者，習有二種：一者隨",
    "T28n1546_015:0113a13": "順；二者隨應。隨順者，如習厭得無欲、習無欲",
    "T28n1546_015:0113a14": "得解脫。隨應者，習解脫應得涅槃。問曰：若是",
    "T28n1546_015:0113a15": "習性，亦是緣性耶？答曰：諸是緣性則是習性。",
    "T28n1546_015:0113a16": "問曰：頗是習性非緣性耶？答曰：有。謂習解脫",
    "T28n1546_015:0113a17": "得涅槃者是也此習於涅槃無四緣義而能到涅槃。云何為厭？答",
    "T28n1546_015:0113a18": "曰：無學惡賤五取陰諸行，如經本廣說。問曰：",
    "T28n1546_015:0113a19": "如此厭，亦是無學、亦是學、亦是非學非無",
    "T28n1546_015:0113a20": "學，何以唯說無學耶？答曰：或有說者，以名義",
    "T28n1546_015:0113a21": "俱勝故。若求法勝則無學法勝，若求人勝則",
    "T28n1546_015:0113a22": "無學人勝。尊者瞿沙說曰：以多勝無過故，唯",
    "T28n1546_015:0113a23": "說無學厭，不說學人凡夫人也。復有說者，世",
    "T28n1546_015:0113a24": "尊說勝法根本故，無學是勝法根本故。無學",
    "T28n1546_015:0113a25": "是勝法根本，非學人凡夫人也。復有說者，若",
    "T28n1546_015:0113a26": "說終者，亦明其始。復有說者，若無二法相對，",
    "T28n1546_015:0113a27": "應如上無學廣說。問曰：厭體性是何？答曰。",
    "T28n1546_015:0113a28": "或有說者，體是慧性。問曰：若然者，厭體性是",
    "T28n1546_015:0113a29": "苦忍、苦智，彼說善通。此文云何通？如說：云何",
    "T28n1546_015:0113b01": "習厭得離欲。答曰：與厭相應無欲恚癡善根。",
    "T28n1546_015:0113b02": "問曰：若然者，慧還與慧相應耶。答曰：此文應",
    "T28n1546_015:0113b03": "如是說：彼厭相應無欲善根。不應說無恚無",
    "T28n1546_015:0113b04": "癡。應作是說而不說者，當知此文是誦者長",
    "T28n1546_015:0113b05": "說。復有說者，此厭是心數法，與心相應。問曰：",
    "T28n1546_015:0113b06": "若然者，此文善通。見揵度所說體，是苦忍、",
    "T28n1546_015:0113b07": "苦智，復云何通？答曰：彼中說厭，以親近苦忍",
    "T28n1546_015:0113b08": "苦智故。於何處得厭？答曰：苦忍、苦智邊。評",
    "T28n1546_015:0113b09": "曰：不應作是說。如前說者好，厭體性是慧。云",
    "T28n1546_015:0113b10": "何世俗厭？答曰：與不淨相應者是也。即是阿",
    "T28n1546_015:0113b11": "那般那體，是緣苦集；煗頂忍是世第一法，",
    "T28n1546_015:0113b12": "是緣苦集。見道邊等智與悲相應，第一第二",
    "T28n1546_015:0113b13": "解脫相應與初四勝處相應。是身如病如癰",
    "T28n1546_015:0113b14": "如瘡，無常苦空無我，因集有緣等行。麁說則",
    "T28n1546_015:0113b15": "有如是等相；若廣說者量過四海。問曰：若厭，",
    "T28n1546_015:0113b16": "體是可厭耶？若體是可厭，是厭耶？乃至廣作",
    "T28n1546_015:0113b17": "四句。初句者，無漏厭是也。第二句者，除世俗",
    "T28n1546_015:0113b18": "厭，諸餘有漏體是也。第三句者，世俗厭是也。",
    "T28n1546_015:0113b19": "第四句者，除無漏厭，諸餘無漏體是也。問曰：",
    "T28n1546_015:0113b20": "如一切法無我觀，為是厭觀也、為是欣踊",
    "T28n1546_015:0113b21": "觀耶？答曰：此義前無我行中已說。",
    "T28n1546_015:0113b22": "云何習厭得離欲。答曰：與厭相應無欲，無有",
    "T28n1546_015:0113b23": "欲善根。此文應如是說：不應說無恚無有恚。",
    "T28n1546_015:0113b24": "問曰：無欲體性是何？答曰：體性是無貪。",
    "T28n1546_015:0113b25": "云何習無欲得解脫？答曰：彼無欲相應解脫，",
    "T28n1546_015:0113b26": "乃至廣說。一切諸法中有二法體是解脫：一",
    "T28n1546_015:0113b27": "者有為；二者無為。有為者，心數法中解脫是",
    "T28n1546_015:0113b28": "也。無為者，數滅是也。此中唯說有為解脫，",
    "T28n1546_015:0113b29": "不說無為解脫。有為解脫有二種：一者染污；",
    "T28n1546_015:0113c01": "二者不染污。染污者，是邪解脫。不染污者，是",
    "T28n1546_015:0113c02": "正解脫。正解脫復有二種：一者有漏；二者無",
    "T28n1546_015:0113c03": "漏。有漏者，與不淨觀相應、慈悲喜捨相應。無",
    "T28n1546_015:0113c04": "漏者，與學無學相應。學者有四向、住三果，無",
    "T28n1546_015:0113c05": "學者唯住一果。無學復有二種：一、時心解脫；",
    "T28n1546_015:0113c06": "二、非時慧解脫。時心解脫者，謂五種阿羅漢",
    "T28n1546_015:0113c07": "是也。非時慧解脫者，不動阿羅漢是也。此即",
    "T28n1546_015:0113c08": "是斷欲心得解脫，此即是斷無明慧得解脫。",
    "T28n1546_015:0113c09": "問曰：若斷欲即是慧得解脫、斷無明即是",
    "T28n1546_015:0113c10": "心得解脫者，《攝法論》所說云何通耶？如說：",
    "T28n1546_015:0113c11": "云何斷欲心得解脫？答曰：無貪善根。云何斷",
    "T28n1546_015:0113c12": "無明慧得解脫？答曰：無癡善根。問曰：如無",
    "T28n1546_015:0113c13": "貪無癡善根，非解脫性，何故說是解脫耶？答",
    "T28n1546_015:0113c14": "曰：此文應如是說：云何斷欲心得解脫？答",
    "T28n1546_015:0113c15": "曰：無貪善根相應解脫是也。云何斷無明慧",
    "T28n1546_015:0113c16": "得解脫？答曰：無癡善根相應解脫是也。此文",
    "T28n1546_015:0113c17": "應如是說而不說者，有何意耶？答曰：各有所",
    "T28n1546_015:0113c18": "為故。或有為斷欲故勤方便，或有為斷無明",
    "T28n1546_015:0113c19": "故勤方便，或有為斷欲勤方便者名心解脫，",
    "T28n1546_015:0113c20": "或有為斷無明勤方便者名慧解脫，然其解",
    "T28n1546_015:0113c21": "脫更無別體。復有說者，無貪與貪相對，無癡",
    "T28n1546_015:0113c22": "與癡相對，是故以無貪無癡名說。",
    "T28n1546_015:0113c23": "云何習解脫得涅槃？答曰：若斷一切愛盡，乃",
    "T28n1546_015:0113c24": "至廣說。問曰：如斷一身見盡亦名涅槃，何以",
    "T28n1546_015:0113c25": "言斷一切愛盡耶？答曰：或有說者，此中說滿",
    "T28n1546_015:0113c26": "足涅槃。何者是耶？謂斷一切愛盡，乃至廣說。",
    "T28n1546_015:0113c27": "復有說者，此中諸所說道盡說無學身中道，",
    "T28n1546_015:0113c28": "如說無學身中道，說無學身中道果亦如是。",
    "T28n1546_015:0113c29": "學人所斷有餘，非是無餘。問曰：云何名涅槃",
    "T28n1546_015:0114a01": "義？答曰：或有說者，諸陰林斷更不生是涅",
    "T28n1546_015:0114a02": "槃義。復有說者，滅一切煩惱義是涅槃義。復",
    "T28n1546_015:0114a03": "有說者，滅種種大故是涅槃義。復有說者，",
    "T28n1546_015:0114a04": "不織義是涅槃義，如因經緯織杖等織㲲便",
    "T28n1546_015:0114a05": "成，若不因經等織㲲不成。如是因業煩惱經",
    "T28n1546_015:0114a06": "緯故織受生㲲便成，若不因業等織受生㲲",
    "T28n1546_015:0114a07": "不成。以是事故，不織義是涅槃義。",
    "T28n1546_015:0114a08": "問曰：厭、無欲、解脫、涅槃有何差別？答曰：惡賤",
    "T28n1546_015:0114a09": "是厭，不求是無欲，心無垢是解脫，捨擔是涅",
    "T28n1546_015:0114a10": "槃。復有說者，惡賤煩惱是厭，斷煩惱是無",
    "T28n1546_015:0114a11": "欲，不與煩惱俱是解脫，諸陰盡是涅槃。如",
    "T28n1546_015:0114a12": "尊者瞿沙解此經：如實知見是說見地，厭是",
    "T28n1546_015:0114a13": "薄地，無欲者是無欲地，解脫者是無學地，涅",
    "T28n1546_015:0114a14": "槃者是諸陰不生。",
    "T28n1546_015:0114a15": "世尊說三界：斷界、無欲界、滅界，乃至廣說。問",
    "T28n1546_015:0114a16": "曰：何故作此論？答曰：此是佛經。佛經說，尊",
    "T28n1546_015:0114a17": "者阿難往詣長老上座所，到已乃至廣說。",
    "T28n1546_015:0114a18": "問曰：以何等故尊者阿難往詣彼所？答曰：或",
    "T28n1546_015:0114a19": "有說者，彼尊者阿難是持佛法船𭩬者，常",
    "T28n1546_015:0114a20": "監臨四眾，數數往詣諸比丘所，慮諸比丘謬",
    "T28n1546_015:0114a21": "受境界窳墮空過，以是事故往詣彼所。復有",
    "T28n1546_015:0114a22": "說者，尊者阿難作是思惟：若彼長老比丘有",
    "T28n1546_015:0114a23": "得勝進功德者，我當讚善隨喜；若不得者，我",
    "T28n1546_015:0114a24": "當示其方便。爾時阿難往詣彼所，生相似",
    "T28n1546_015:0114a25": "信。信有二種：有相似、有不相似。相似信者，彼",
    "T28n1546_015:0114a26": "若是阿練若問阿練若法，是阿毘曇人問阿",
    "T28n1546_015:0114a27": "毘曇法，是持修多羅人問修多羅法，是持律",
    "T28n1546_015:0114a28": "人問於律法。不相似信者，問與上相違。爾時",
    "T28n1546_015:0114a29": "阿難問彼長老上座阿練若法：汝數數觀何",
    "T28n1546_015:0114b01": "境界耶？彼答言：我觀舍摩他、毘婆舍那。阿難",
    "T28n1546_015:0114b02": "復問：若修行廣布舍摩他法，有何利耶？彼",
    "T28n1546_015:0114b03": "答言：若修行廣布舍摩他法，是名修心。若",
    "T28n1546_015:0114b04": "修心者，得心解脫。問曰：如阿毘曇義，一心中",
    "T28n1546_015:0114b05": "有定有慧。云何分別是修定方便人、修慧方",
    "T28n1546_015:0114b06": "便人耶？答曰：以依具故知，或有多依定具、或",
    "T28n1546_015:0114b07": "有多依慧具。多依定具者，性樂獨住、常好閑",
    "T28n1546_015:0114b08": "靜、樂居空舍、不喜言說。多依慧具者，常好",
    "T28n1546_015:0114b09": "受持讀誦修多羅、阿毘曇、毘尼，亦以教人。觀",
    "T28n1546_015:0114b10": "察總相別相如是等事，是名差別。復有說者，",
    "T28n1546_015:0114b11": "或有繫心一緣而不分別法相，或有不繫心",
    "T28n1546_015:0114b12": "一緣而分別法相。繫心一緣不分別法相者，",
    "T28n1546_015:0114b13": "是名修定；若不繫心一緣分別法相者，是名",
    "T28n1546_015:0114b14": "修慧。阿難問言：若以定方便修心者得慧。",
    "T28n1546_015:0114b15": "解脫，若以慧方便修心者得心解脫；若以定",
    "T28n1546_015:0114b16": "以慧方便修心者，得何等解脫耶？答言：得界",
    "T28n1546_015:0114b17": "解脫。復問：何等界解脫？答曰：三界，謂斷界、",
    "T28n1546_015:0114b18": "無欲界、滅界。問曰：如斷是無緣法，不能有所",
    "T28n1546_015:0114b19": "緣，何故說言得斷界解脫耶？答曰：此中觀涅",
    "T28n1546_015:0114b20": "槃解脫，以界名說。所以者何？雖勤行精進而",
    "T28n1546_015:0114b21": "不能生觀涅槃解脫者，終不能得心解脫也。",
    "T28n1546_015:0114b22": "以是事故，觀涅槃解脫說名為界。爾時尊者",
    "T28n1546_015:0114b23": "阿難從長老上座比丘所聞如是說已，便詣",
    "T28n1546_015:0114b24": "迦梨勒壇上，以如是義盡問五百比丘，諸比",
    "T28n1546_015:0114b25": "丘皆以如是義答。問曰：是諸比丘云何而答？",
    "T28n1546_015:0114b26": "答曰：或有說者，如今法會處先下座說，彼亦",
    "T28n1546_015:0114b27": "如是。復有說者，一人答，餘者印可。尊者波奢",
    "T28n1546_015:0114b28": "說曰：爾時作白羯磨行籌，受籌者名答。爾時",
    "T28n1546_015:0114b29": "尊者阿難問諸比丘已，往詣佛所，以如是等",
    "T28n1546_015:0114c01": "義問佛，佛亦以如是義答。問曰：尊者阿難以",
    "T28n1546_015:0114c02": "不可上座比丘及五百比丘所說而往問佛",
    "T28n1546_015:0114c03": "耶？答曰：可適。問曰：若可適者，何以復問佛耶？",
    "T28n1546_015:0114c04": "答曰：欲顯善說法中同見、同欲、同意具足問",
    "T28n1546_015:0114c05": "答故。外道法中意欲不同破壞法塔；善說法",
    "T28n1546_015:0114c06": "中意欲同故不壞法塔。以此法妙故，師與弟",
    "T28n1546_015:0114c07": "子始終所說不相違背。復有說者，欲令多人",
    "T28n1546_015:0114c08": "遠罪過故。其事云何？曾聞彼長老上座比丘，",
    "T28n1546_015:0114c09": "經六十年在母胎中。却後生已，身形老瘦，無",
    "T28n1546_015:0114c10": "有威德。爾時多人生輕蔑心，作如是言：此諸",
    "T28n1546_015:0114c11": "年少氣力強盛，初夜後夜勤行精進，於勝進",
    "T28n1546_015:0114c12": "法猶故難得，何況老瘦身者能得此法！然此",
    "T28n1546_015:0114c13": "五百比丘以飲食故，為提婆達多所壞，後還",
    "T28n1546_015:0114c14": "歸佛。是時多人生不信心：是諸比丘貪利供",
    "T28n1546_015:0114c15": "養，豈當能得勝進之法？乃令多人作諸罪過。",
    "T28n1546_015:0114c16": "是時阿難欲令多人去罪過故，而往問佛。彼",
    "T28n1546_015:0114c17": "經雖說斷界、無欲界、滅界，而不廣說。此論因",
    "T28n1546_015:0114c18": "彼經故，作種種雜說優波提舍。彼經是此論",
    "T28n1546_015:0114c19": "所為根本，諸彼中所不說者今此悉說，故",
    "T28n1546_015:0114c20": "作此論。",
    "T28n1546_015:0114c21": "云何斷界？我今當先說阿毘曇名數近對治",
    "T28n1546_015:0114c22": "法。云何斷界？答曰：除愛結，諸餘結斷，是名",
    "T28n1546_015:0114c23": "斷界。諸餘者，除愛結，餘八結是也。云何無欲",
    "T28n1546_015:0114c24": "界？答曰：愛結若斷，是近對治，有欲對無欲故。",
    "T28n1546_015:0114c25": "云何滅界？答曰：除九結，諸餘結法滅，是名滅",
    "T28n1546_015:0114c26": "界。此中一切有漏體，說是結法。復有說者，",
    "T28n1546_015:0114c27": "八結結相應法及所起處生等若斷，是名斷",
    "T28n1546_015:0114c28": "界。愛結愛結相應法及所起處生等若得",
    "T28n1546_015:0114c29": "離欲，是無欲界。若說九結，則攝一切染污法",
    "T28n1546_015:0115a01": "盡，餘唯有有漏善法及不隱沒無記，彼若滅",
    "T28n1546_015:0115a02": "是名滅界。復有說者，有法縛而不染污、有法",
    "T28n1546_015:0115a03": "亦縛亦染、有法不縛不染。縛而不染法若斷，",
    "T28n1546_015:0115a04": "是名斷界。亦縛亦染法若得離欲，是無欲界。",
    "T28n1546_015:0115a05": "不縛不染者，他縛他染若滅者，是名滅界。如",
    "T28n1546_015:0115a06": "縛，繫義亦如是。復有說者，煩惱體若斷是名",
    "T28n1546_015:0115a07": "斷界，煩惱於緣得離是名無欲界，諸煩惱果",
    "T28n1546_015:0115a08": "更不生是名滅界。復有說者，過去諸陰若斷",
    "T28n1546_015:0115a09": "是名斷界，未來諸陰離欲是名無欲界，現在",
    "T28n1546_015:0115a10": "諸陰若滅是名滅界。復有說者，若苦受斷是",
    "T28n1546_015:0115a11": "名斷界，若於樂受離欲是名無欲界，不苦不",
    "T28n1546_015:0115a12": "樂受若滅是名滅界。復有說者，若苦苦斷是",
    "T28n1546_015:0115a13": "名斷界，壞苦若離欲是名無欲界，行苦若",
    "T28n1546_015:0115a14": "滅是名滅界。尊者奢摩達說曰：捨於重擔，是",
    "T28n1546_015:0115a15": "名斷界；無欲對治有欲、若離有欲，是名無欲",
    "T28n1546_015:0115a16": "界；令生不相續、相續者若滅，是名滅界。復有",
    "T28n1546_015:0115a17": "說者，或有言唯斷愛結。問曰：若然者，則違佛",
    "T28n1546_015:0115a18": "經。佛經說：諸行若斷是名斷界，諸行離欲是",
    "T28n1546_015:0115a19": "名無欲界，諸行若滅是名滅界。復違《波伽羅",
    "T28n1546_015:0115a20": "那經》，如說：可斷法云何？答言：一切有漏法。復",
    "T28n1546_015:0115a21": "說斷智法云何？答言：一切有漏法。答曰：愛有",
    "T28n1546_015:0115a22": "緣八結者、有還緣愛者、有緣餘法者。緣八結",
    "T28n1546_015:0115a23": "愛若斷，是名斷界；緣愛結愛若斷，是名無欲",
    "T28n1546_015:0115a24": "界；緣餘法愛若斷，是名滅界。復有說者，唯斷",
    "T28n1546_015:0115a25": "於使。緣八結使若斷是名斷界，緣愛結使若",
    "T28n1546_015:0115a26": "斷是名無欲界，緣餘法使若斷是名滅界。若",
    "T28n1546_015:0115a27": "斷界是無欲界耶？問曰：何以復作此論？答曰：",
    "T28n1546_015:0115a28": "先說阿毘曇名數義，今欲說真實義。若不爾",
    "T28n1546_015:0115a29": "者，人謂但自隨己意不順佛經。今欲隨順佛",
    "T28n1546_015:0115b01": "經故，作如是說：若斷界是無欲界耶？答曰：如",
    "T28n1546_015:0115b02": "是，乃至廣說。所言斷、無欲、滅，此三名雖異，",
    "T28n1546_015:0115b03": "義無差別。",
    "T28n1546_015:0115b04": "世尊說三想，乃至廣說。問曰：何以作此論？答",
    "T28n1546_015:0115b05": "曰：此是佛經。佛經說三想，不廣分別。佛經是",
    "T28n1546_015:0115b06": "此論所為根本，彼中不說者今悉說之，故作",
    "T28n1546_015:0115b07": "此論。",
    "T28n1546_015:0115b08": "問曰：十六行外更有聖道不耶？若有者，智揵",
    "T28n1546_015:0115b09": "度、《識身經》中何以不說耶？若無者，此經云何",
    "T28n1546_015:0115b10": "通？如說：受樂受時，如實知受樂受。此是何行？",
    "T28n1546_015:0115b11": "又如說：我已知苦。為是何行？不復更知。此",
    "T28n1546_015:0115b12": "是何行。乃至我已修道。此是何行？不復更修。",
    "T28n1546_015:0115b13": "此是何行？我生已盡、梵行已立、所作已辦、更",
    "T28n1546_015:0115b14": "不受後有。如《攝法經》所說：比丘盡欲漏，是名",
    "T28n1546_015:0115b15": "盡智。更不復盡，是名無生智。是何等行？有漏、",
    "T28n1546_015:0115b16": "無明漏說亦如是。評曰：應作是說：十六行外",
    "T28n1546_015:0115b17": "更無聖道。問曰：若無者，先說善通。此經云何",
    "T28n1546_015:0115b18": "通耶？受樂受時，如實知受樂受，乃至廣說。",
    "T28n1546_015:0115b19": "答曰：不以知受樂受故名如實知樂受。知此",
    "T28n1546_015:0115b20": "樂受，是道、如、迹、乘，故名如實知。我已知苦者，",
    "T28n1546_015:0115b21": "是二行，謂無常行、苦行，不復更知亦是無常",
    "T28n1546_015:0115b22": "行、苦行。我已斷集，是集等四行更不斷集，亦",
    "T28n1546_015:0115b23": "是集等四行。我已證滅，是滅等四行更不證",
    "T28n1546_015:0115b24": "滅，亦是滅等四行。我生已盡，是集等四行；",
    "T28n1546_015:0115b25": "梵行已立，是道等四行；所作已辦，是滅等",
    "T28n1546_015:0115b26": "四行；不受後有，是苦等二行，謂無常行、苦行。",
    "T28n1546_015:0115b27": "復有說者，我生已盡有五事：一者身；二者對",
    "T28n1546_015:0115b28": "治；三者所作；四者果；五者人。身者，一切處",
    "T28n1546_015:0115b29": "生身盡。對治者，得如此對治，能盡一切生。所",
    "T28n1546_015:0115c01": "作者，智能所作使諸生盡。果者，得智果，能盡",
    "T28n1546_015:0115c02": "一切生。人者，言是人能盡一切生。如《攝法經》",
    "T28n1546_015:0115c03": "所說：比丘盡欲漏者，是盡智有六行不復更",
    "T28n1546_015:0115c04": "盡，是無生智亦有六行。六行者，謂無常、苦二",
    "T28n1546_015:0115c05": "行及集四行。有漏無明漏，說亦如是。復有說",
    "T28n1546_015:0115c06": "者，十六行外更有聖道。問曰：若有者，智揵",
    "T28n1546_015:0115c07": "度、《識身經》中何故不說耶？答曰：應說而不說",
    "T28n1546_015:0115c08": "者，當知此說有餘。問曰：此有餘說，有何義耶？",
    "T28n1546_015:0115c09": "答曰：若行能得正決定、得果離欲及盡諸漏",
    "T28n1546_015:0115c10": "者，智揵度、《識身經》則說；若諸行不能得正決",
    "T28n1546_015:0115c11": "定、不得果、不離欲、不盡諸漏者，然是聖所得",
    "T28n1546_015:0115c12": "道，為受現法樂故、為遊戲故、觀本所作故、受",
    "T28n1546_015:0115c13": "用無上聖法故，而起現在前。復有說者，若",
    "T28n1546_015:0115c14": "行現在，斷煩惱時能害煩惱、能有所作、有大",
    "T28n1546_015:0115c15": "功用者則說；現在斷煩惱時，彼諸行不能害",
    "T28n1546_015:0115c16": "結、不有所作、無大功用是故不說，唯在未來",
    "T28n1546_015:0115c17": "世中修。復有說者，若行在方便無礙解脫勝",
    "T28n1546_015:0115c18": "進道者則說，彼說諸行不在無礙道解脫道，",
    "T28n1546_015:0115c19": "或在勝進道、或在遠方便道，以是事故，智揵",
    "T28n1546_015:0115c20": "度、《識身經》不說。若作是說：十六行外有聖道",
    "T28n1546_015:0115c21": "者，想是聖道。若行於斷是斷想，若行無欲是",
    "T28n1546_015:0115c22": "無欲想，若行於滅是滅想。猶如一的，為若木",
    "T28n1546_015:0115c23": "若鐵眾箭所中。如是一無為體，為三想所行。",
    "T28n1546_015:0115c24": "諸作說是十六行外更有聖道者，斷想，非離",
    "T28n1546_015:0115c25": "欲想、非滅想，乃至廣說。諸作是說，十六行外",
    "T28n1546_015:0115c26": "更無聖道者，彼想是緣。若緣斷是斷想，若緣",
    "T28n1546_015:0115c27": "無欲是無欲想，若緣滅是滅想。此文應如是",
    "T28n1546_015:0115c28": "說：若斷想是無欲想耶？答曰：如是，乃至廣說。",
    "T28n1546_015:0115c29": "阿毘曇毘婆沙論卷第十五"
}