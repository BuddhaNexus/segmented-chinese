{
    "T40n1820_001:0844c03": "佛遺教經論疏節要",
    "T40n1820_001:0844c05": "姚秦三藏法師鳩摩羅什譯",
    "T40n1820_001:0844c06": "晉水　沙門　淨源　節要",
    "T40n1820_001:0844c07": "雲棲　沙門　袾宏　補註",
    "T40n1820_001:0844c08": "釋此經分二。初總敘經義。二別解經文。初",
    "T40n1820_001:0844c09": "總。敘經義　夫化制互陳戒定齊舉。莫大乎",
    "T40n1820_001:0844c10": "遺教經焉。推徵解釋開誘行業。莫深於馬鳴",
    "T40n1820_001:0844c11": "論矣。然則論主發揮遺教。亦猶龍樹啟明大",
    "T40n1820_001:0844c12": "品歟。彼則融有而即空。此乃扶律以詮定。是",
    "T40n1820_001:0844c13": "故中夜三唱圓戒珠以嚴身。上士七科滋法",
    "T40n1820_001:0844c14": "乳而延命。既而寡尤寡悔。二乘由是而功",
    "T40n1820_001:0844c15": "成。即事即心。三賢於斯而果滿。非夫至聖最",
    "T40n1820_001:0844c16": "後垂範者。則安能至於茲乎。在昔羅什法師",
    "T40n1820_001:0844c17": "既翻於經。而真諦三藏續譯於論。故得有唐",
    "T40n1820_001:0844c18": "太宗降乎勅命。永懷聖教用思弘闡。而詞林",
    "T40n1820_001:0844c19": "載之。昭昭然若懸日月於太清。令萬物之咸",
    "T40n1820_001:0844c20": "覩也。至若昔賢通經。雖具章門而綿歷歲",
    "T40n1820_001:0844c21": "時。罕有傳者。近世孤山尊者仰經述疏。多遵",
    "T40n1820_001:0844c22": "台教。遂使輿宗思而不學。抑又真悟律師",
    "T40n1820_001:0844c23": "以論注經。雖不忘本而皆存梵語闕譯華言。",
    "T40n1820_001:0844c24": "淨源久慨斯文流芳未備。於是翻經論之格",
    "T40n1820_001:0844c25": "訓。集諸家之奧辭。庶乎後裔皆受賜耳　〔補",
    "T40n1820_001:0844c26": "註〕序前應云。釋此經分二。初總序經義。二",
    "T40n1820_001:0844c27": "別釋經文。方與次科相應。舊本無今為補",
    "T40n1820_001:0844c28": "之。言節要者。此經有論有疏。源師蓋撮略論",
    "T40n1820_001:0844c29": "疏。而成此註也　二別釋經文(三)。初釋名題。",
    "T40n1820_001:0845a01": "二出譯人。三解文義。初釋名題。",
    "T40n1820_001:0845a02": "佛遺教經　經有通別二名。佛遺教別名也。",
    "T40n1820_001:0845a03": "經即通名耳。梵語具云佛陀。此翻覺者。謂覺",
    "T40n1820_001:0845a04": "了性相之者。然具三義。一自覺。覺知自心本",
    "T40n1820_001:0845a05": "無生滅。二覺他。覺一切法無不是如。三覺滿。",
    "T40n1820_001:0845a06": "二覺理圓稱之為滿。若準起信。亦彰三義。一",
    "T40n1820_001:0845a07": "始覺。即能證智。二本覺。即所證理。三究竟",
    "T40n1820_001:0845a08": "覺。即智與理冥始本不二也。又佛地論第一。",
    "T40n1820_001:0845a09": "說佛有其十義。恐繁不引。遺教者。謂遺留",
    "T40n1820_001:0845a10": "教誡。勗彼群機也。教者傚也。使眾生傚之",
    "T40n1820_001:0845a11": "耳。經者。梵語修多羅。古譯為契經。正翻為",
    "T40n1820_001:0845a12": "線。此方不貴線稱。故存於經。佛地論云。能",
    "T40n1820_001:0845a13": "貫能攝故名為經。以佛遺教。貫穿所應說義。",
    "T40n1820_001:0845a14": "攝持所化眾生故。",
    "T40n1820_001:0845a15": "亦名佛垂涅槃略說教誡經　然上正題。人",
    "T40n1820_001:0845a16": "法齊舉以標其號。今茲別名亦爾。但廣略有",
    "T40n1820_001:0845a17": "異。梵音涅槃秦言滅度。義翻圓寂。考諸唯識",
    "T40n1820_001:0845a18": "有其四種。一自性清淨涅槃。二有餘涅槃。三",
    "T40n1820_001:0845a19": "無餘涅槃。四無住涅槃。若乃一往分文摘字",
    "T40n1820_001:0845a20": "申義。亦具二種。謂佛說教誡。道洽德施即",
    "T40n1820_001:0845a21": "有餘也。而垂涅槃。身灰智滅即無餘也　〔補",
    "T40n1820_001:0845a22": "註〕垂臨也。垂涅槃猶言臨終也。世人臨終語",
    "T40n1820_001:0845a23": "必切要。故云遺囑。況四生慈父。垂滅之遺教",
    "T40n1820_001:0845a24": "乎。子孫背先人之遺囑。眾生背先佛之遺教。",
    "T40n1820_001:0845a25": "均名大逆也。可弗慎諸　二出譯人。",
    "T40n1820_001:0845a26": "姚秦三藏法師鳩摩羅什譯　姚秦即後秦。",
    "T40n1820_001:0845a27": "姓姚名興。具云鳩摩羅什婆。此云童壽。以童",
    "T40n1820_001:0845a28": "子之年有壽者之智耳。其翻宣經論。宏功茂",
    "T40n1820_001:0845a29": "德。傳文敘。之詳矣。譯者。周禮秋官司寇云。",
    "T40n1820_001:0845b01": "北方掌語之官曰譯　〔補註〕釋名題下應",
    "T40n1820_001:0845b02": "有。出譯人科舊無今補　三解文義(七)。初序分",
    "T40n1820_001:0845b03": "至七離種(云云)。無我分。依吾祖馬鳴論文大科",
    "T40n1820_001:0845b04": "有七。初序分。二修習世間功德分。三成就出",
    "T40n1820_001:0845b05": "世間大人功德分。四顯示畢竟甚深功德分。",
    "T40n1820_001:0845b06": "五顯示入證決定分。六分別未入上上證為",
    "T40n1820_001:0845b07": "斷疑分。七離種種自性清淨無我分。然諸經",
    "T40n1820_001:0845b08": "文多明三分。初序分。二正宗。三流通。而序",
    "T40n1820_001:0845b09": "分有證信發起之殊。今經但有發起正宗。而",
    "T40n1820_001:0845b10": "無證信流通。例如般若心經。義歸一揆。抑又",
    "T40n1820_001:0845b11": "今所述注。翻梵從華。發辭申義。則多錄孤",
    "T40n1820_001:0845b12": "山疏文。若夫譯摩訶衍此云大乘。則遵起信",
    "T40n1820_001:0845b13": "論旨。其或辯注懸科。引文託證。則略為改易。",
    "T40n1820_001:0845b14": "至于判教被機。復引祖訓為其正教量耳。",
    "T40n1820_001:0845b15": "初序分(六)。初法師成就畢竟功德。二開法門",
    "T40n1820_001:0845b16": "成就畢竟功德。三弟子成就畢竟功德。四大",
    "T40n1820_001:0845b17": "總相成就畢竟功德。五因果自相成就畢竟",
    "T40n1820_001:0845b18": "功德。六分別總相成就畢竟功德　初法師",
    "T40n1820_001:0845b19": "成就畢竟功德。",
    "T40n1820_001:0845b20": "釋迦牟尼佛　釋迦此翻能仁姓也。牢尼此",
    "T40n1820_001:0845b21": "翻寂默。字也。故馬鳴論云。能仁以家姓尊貴。",
    "T40n1820_001:0845b22": "即別相也。寂默以自體清淨。即總相也。若",
    "T40n1820_001:0845b23": "總若別唯佛兼之。即十號之一也。然則能仁",
    "T40n1820_001:0845b24": "約事為別。寂默約理為總。佛該總別而理事",
    "T40n1820_001:0845b25": "融通。其唯大覺乎。是則以大覺為大法師矣",
    "T40n1820_001:0845b26": "　〔補註〕問諸經結集俱云如是我聞。為斷三",
    "T40n1820_001:0845b27": "疑。此何不爾。答首稱釋迦牟尼佛。佛不自稱",
    "T40n1820_001:0845b28": "則非佛重起。一疑斷。言釋迦則非他方佛來。",
    "T40n1820_001:0845b29": "二疑斷。言釋迦則非阿難成佛。三疑斷。蓋變",
    "T40n1820_001:0845c01": "格而合常者也　二開法門成就畢竟功德。",
    "T40n1820_001:0845c02": "初轉法輪度阿若憍陳如　佛初成道於鹿野",
    "T40n1820_001:0845c03": "苑。三轉四諦法輪。法即軌持。輪者如帝王輪。",
    "T40n1820_001:0845c04": "從喻得名。若約法說。圓摧障惱名轉法輪。俱",
    "T40n1820_001:0845c05": "舍論亦名梵輪。如來大梵之所轉故。大疏云。",
    "T40n1820_001:0845c06": "流演圓通名之為輪。自我之彼故名為轉。陳",
    "T40n1820_001:0845c07": "如翻火器。姓也。阿若翻無知。名也。然四十",
    "T40n1820_001:0845c08": "二章經。為憍陳如等五人。一陳如。二頞陛。三",
    "T40n1820_001:0845c09": "跋提。四十力迦葉。五摩訶拘利。今但標上",
    "T40n1820_001:0845c10": "首以攝餘四。然此法門成就。則初轉法輪最",
    "T40n1820_001:0845c11": "後說法。後弟子成就則陳如跋陀。而聖智之",
    "T40n1820_001:0845c12": "巧隔句配義矣　三弟子成就畢竟功德。",
    "T40n1820_001:0845c13": "最後說法度須跋陀羅　本論約白淨法二種",
    "T40n1820_001:0845c14": "釋之。此句則涅槃白淨法。上句初轉法輪則",
    "T40n1820_001:0845c15": "道場白淨法。須跋陀羅此云好賢。或云善賢。",
    "T40n1820_001:0845c16": "外道名也。住鳩尸那城。年一百二十。聞佛涅",
    "T40n1820_001:0845c17": "槃。方往佛所。聞八聖道。心意開明。遂得初",
    "T40n1820_001:0845c18": "果。乃從佛出家。又為廣說四諦。即成羅漢",
    "T40n1820_001:0845c19": "　四大總相成就畢竟功德。",
    "T40n1820_001:0845c20": "所應度者皆已度訖　謂中間所度其人無量。",
    "T40n1820_001:0845c21": "故科為大總相也　〔補註〕中間所度無量則",
    "T40n1820_001:0845c22": "被機不一故。始陳如終跋陀。似專為小乘而",
    "T40n1820_001:0845c23": "實兼乎大乘也　五因果自相成就畢竟功",
    "T40n1820_001:0845c24": "德。",
    "T40n1820_001:0845c25": "於娑羅雙樹間將入涅槃是時中夜寂然無聲",
    "T40n1820_001:0845c26": "　因詣雙樹然後示滅。故論云因自相也。娑羅",
    "T40n1820_001:0845c27": "此翻堅固。言雙樹者。上枝相合下根相連。一",
    "T40n1820_001:0845c28": "榮一枯相合似連理。榮枯似交讓。其華如芙",
    "T40n1820_001:0845c29": "蕖。果大如瓶。其甘如蜜。準涅槃經。則四方各",
    "T40n1820_001:0846a01": "雙即表四德。以破八倒。若依三卷經文似唯",
    "T40n1820_001:0846a02": "一雙。以破斷常。此亦大小二機所見各別。將",
    "T40n1820_001:0846a03": "入涅槃者。將入是因。涅槃是果。故論云因共",
    "T40n1820_001:0846a04": "果自相也。上明雙樹若表四德即無住涅槃。",
    "T40n1820_001:0846a05": "今文即捨有餘入無餘也。言中夜者。成就二",
    "T40n1820_001:0846a06": "種中道。故論云總自相也。一者正覺中道。二",
    "T40n1820_001:0846a07": "者離正覺中道。故知中夜入滅。表離斷常二",
    "T40n1820_001:0846a08": "邊矣。寂然無聲者。既離正覺中道。故論云果",
    "T40n1820_001:0846a09": "自相也。寂然者。自性離念也。無聲者。自性",
    "T40n1820_001:0846a10": "無說也。即自性清淨涅槃心言罔及。亦是本",
    "T40n1820_001:0846a11": "論自性無說離念涅槃果耳　〔補註〕一者離",
    "T40n1820_001:0846a12": "斷常。二者亦不住離斷常。不住離斷常即是",
    "T40n1820_001:0846a13": "離中道。此佛果自相也　六分別總相成就",
    "T40n1820_001:0846a14": "畢竟功德。",
    "T40n1820_001:0846a15": "為諸弟子略說法要　上首眷屬人位差別。",
    "T40n1820_001:0846a16": "諸者不一也。學居師後故言弟。解從師生故",
    "T40n1820_001:0846a17": "稱子。略說法要者。世出世間法位差別。下文",
    "T40n1820_001:0846a18": "第二分即世間法。從三至七皆出世法。序分",
    "T40n1820_001:0846a19": "竟　〔補註〕略說法要者。垂滅無復再會。中夜",
    "T40n1820_001:0846a20": "為時不多。是以略而言之。唯取其要。聞者宜",
    "T40n1820_001:0846a21": "盡心焉　二修習世間功德分(三)。初對治邪業",
    "T40n1820_001:0846a22": "功德。二對治止苦功德。三對治滅煩惱功德。",
    "T40n1820_001:0846a23": "此即三障也。苦是報障。餘二如文。修此對治",
    "T40n1820_001:0846a24": "止離四趣。未出三界故。總明世間功德也。初",
    "T40n1820_001:0846a25": "對治邪業功德(四)。初依根本清淨戒。二方便遠",
    "T40n1820_001:0846a26": "離清淨戒。三結示二戒能生定慧。四別伸五",
    "T40n1820_001:0846a27": "勸修戒利益初依根本清淨戒。",
    "T40n1820_001:0846a28": "汝等比丘於我滅後當尊重珍敬波羅提木叉",
    "T40n1820_001:0846a29": "如闇遇明貧人得寶當知此則是汝等大師若",
    "T40n1820_001:0846b01": "我住世無異此也　比丘梵語。此含三義。一",
    "T40n1820_001:0846b02": "怖魔。二乞士。三破惡。論云。此修多羅中每",
    "T40n1820_001:0846b03": "說比丘者。示現遠離相故。復示摩訶衍方便",
    "T40n1820_001:0846b04": "道與二乘共故。又於四眾亦同遠離行故。準",
    "T40n1820_001:0846b05": "起信論。摩訶衍此翻大乘。大即體相用三大。",
    "T40n1820_001:0846b06": "乘即諸佛菩薩所乘法故。下經示堪忍道即",
    "T40n1820_001:0846b07": "菩薩所乘。若謂今經約始終小機所見。得析",
    "T40n1820_001:0846b08": "空。寂默屬藏教者。恐失馬鳴深旨矣。於我",
    "T40n1820_001:0846b09": "滅後者。示現遺教義故。尊敬木叉者。即不",
    "T40n1820_001:0846b10": "盡滅法也。以不盡法清淨法身。常為世間作",
    "T40n1820_001:0846b11": "究竟度故。令尊重珍敬。梵語波羅提木叉。此",
    "T40n1820_001:0846b12": "翻別別解脫。亦云處處解脫。謂身口七非。",
    "T40n1820_001:0846b13": "五篇等過。不令有犯故得前名。戒體既全克",
    "T40n1820_001:0846b14": "取聖果。故彰後號。論云。此木叉亦是毘尼相",
    "T40n1820_001:0846b15": "順法故。復是諸行調伏義故。次示解脫得度",
    "T40n1820_001:0846b16": "二種障。闇遇明者。度有煩惱闇障。如盲得眼。",
    "T40n1820_001:0846b17": "貧人得寶者。度空無善根障。如滿足財寶。是",
    "T40n1820_001:0846b18": "汝大師者。示現波羅提木叉是修行大師。住",
    "T40n1820_001:0846b19": "世無異。示住持利益人法相似故。以佛處世",
    "T40n1820_001:0846b20": "常以篇聚訓人。此法既存則如佛在。此則清",
    "T40n1820_001:0846b21": "淨法身不滅也　〔補註〕不盡滅法者。佛滅則",
    "T40n1820_001:0846b22": "法滅。以有戒存則法不盡滅。有此不盡滅之",
    "T40n1820_001:0846b23": "戒法。是如來法身常度眾生也　二方便遠",
    "T40n1820_001:0846b24": "離清淨戒(二)。初不同凡夫增過護。二不同外道",
    "T40n1820_001:0846b25": "損智護。論云。護根本淨戒此護初文依根本",
    "T40n1820_001:0846b26": "義。有其二種。一者不同凡夫增過護。二者不",
    "T40n1820_001:0846b27": "同外道損智護。遮戒雖多。今約喜犯曲嘉誡",
    "T40n1820_001:0846b28": "勉。能止此惡則名清淨　初不同凡夫增過",
    "T40n1820_001:0846b29": "護。",
    "T40n1820_001:0846c01": "持淨戒者不得販賣貿易安置田宅畜養人民",
    "T40n1820_001:0846c02": "奴婢畜生一切種植及諸財寶皆當遠離如避",
    "T40n1820_001:0846c03": "火坑不得斬伐草木墾土掘地　不得兩字貫",
    "T40n1820_001:0846c04": "於下文。販者。一方便求利過。賣者。二現前",
    "T40n1820_001:0846c05": "求利過。貿易者。三交易求利過。論云。若依",
    "T40n1820_001:0846c06": "世價無求利心不犯。貿易謂交博也如以衣",
    "T40n1820_001:0846c07": "易衣以衣易鉢等。薩婆多論以四義制之。安",
    "T40n1820_001:0846c08": "置田宅者。四所安業處求多安隱過。善見云。",
    "T40n1820_001:0846c09": "居士施田地別人不得用。若供養僧者得受。",
    "T40n1820_001:0846c10": "若以池施僧。供給澣濯。及一切眾生聽飲用",
    "T40n1820_001:0846c11": "去。隨意得受。畜養人民者。五眷屬增過。此",
    "T40n1820_001:0846c12": "是外眷屬非同意者。何故不但言人而復說",
    "T40n1820_001:0846c13": "民。以其同在人中。於善法不同畜之生漏",
    "T40n1820_001:0846c14": "故。增一云。長者將施佛不受。若受者漸生",
    "T40n1820_001:0846c15": "重罪。僧祇云。若施園民婦人不應受。若言",
    "T40n1820_001:0846c16": "施供給僧男淨人得受。尼僧反之。奴婢者。六",
    "T40n1820_001:0846c17": "難生卑下心過。日藏分云。於我法中。假令",
    "T40n1820_001:0846c18": "如法。始從一人乃至四人。不聽受田宅園林",
    "T40n1820_001:0846c19": "車馬奴婢等常住物。若滿五人乃得受之。大",
    "T40n1820_001:0846c20": "集亦同。畜生者。七養生求利過。四分律云。比",
    "T40n1820_001:0846c21": "丘畜猫狗乃至眾鳥。並不得畜。南山云。今有",
    "T40n1820_001:0846c22": "施佛法家畜生。而知事有賣者。並不合聖教。",
    "T40n1820_001:0846c23": "一切種植者。八多事增過。僧祇云。為僧營理",
    "T40n1820_001:0846c24": "者別得人不開。自種教他一切不合。及諸",
    "T40n1820_001:0846c25": "財寶者。九積聚增過。若元作自畜之意不合。",
    "T40n1820_001:0846c26": "若擬淨施與他。依律文開。僧祇云。若病人",
    "T40n1820_001:0846c27": "得者令淨人畜。為貿藥故。又云末利夫人施",
    "T40n1820_001:0846c28": "僧布薩錢。佛言聽受。準義付他。善見云。若",
    "T40n1820_001:0846c29": "施器仗僧應打壞。不得賣。施藥器者不得捉",
    "T40n1820_001:0847a01": "得賣。皆當遠離者。文雖在前義則居後。故論",
    "T40n1820_001:0847a02": "主云。此十種增過事。修行菩薩。宜速遠離。不",
    "T40n1820_001:0847a03": "應親近。避大火聚相似法故。不得斬伐墾掘",
    "T40n1820_001:0847a04": "者。十不順威儀及損眾生過。外人妄計草",
    "T40n1820_001:0847a05": "木有命。如來順世息謗。不得斬伐草木以示",
    "T40n1820_001:0847a06": "慈心。即毘尼中壞生種戒。墾土掘地即掘地",
    "T40n1820_001:0847a07": "戒。四分律云。若野火來近寺為護住處故。比",
    "T40n1820_001:0847a08": "丘得剗草掘土。以斷火故。薩婆多論。不掘地",
    "T40n1820_001:0847a09": "壞生凡有三益。是名大護。有本云。不得參預",
    "T40n1820_001:0847a10": "世事為十一過者。文既在後今所不依　〔補",
    "T40n1820_001:0847a11": "註〕草木有命者。外人以有知為命。如來以有",
    "T40n1820_001:0847a12": "生為命也。草木有生而無知。有生者不宜殺。",
    "T40n1820_001:0847a13": "以此順世。非順其有知也　二不同外道損",
    "T40n1820_001:0847a14": "智護(二)。初行法根本。二行處根本謂世間分別",
    "T40n1820_001:0847a15": "見故。此分別見有五句十種。初行法根本。",
    "T40n1820_001:0847a16": "合和湯藥占相吉凶仰觀星宿推步盈虛曆數",
    "T40n1820_001:0847a17": "算計皆所不應　合和湯藥者。以邪心求利",
    "T40n1820_001:0847a18": "故。若學五明以濟於物。如華嚴中學醫方明。",
    "T40n1820_001:0847a19": "謂善方藥療治眾病。即五地菩薩耳。占相吉",
    "T40n1820_001:0847a20": "凶者。周易云。吉凶與民同患。若依華嚴學工",
    "T40n1820_001:0847a21": "巧明。謂占相工業由前世善惡為因。感此吉",
    "T40n1820_001:0847a22": "凶之報。仰觀星宿者。同不淨活命觀視星宿",
    "T40n1820_001:0847a23": "也。宿音秀。謂五星二十八宿等。推步盈虛",
    "T40n1820_001:0847a24": "者。步亦推也。周易云。天地盈虛與時消息。曆",
    "T40n1820_001:0847a25": "數算計者。曆數列次也。尚書洪範云。五曰",
    "T40n1820_001:0847a26": "曆數。孔穎達正義謂算日月行道所曆。計氣",
    "T40n1820_001:0847a27": "朔早晚之數。所以為一歲之曆。皆所不應者。",
    "T40n1820_001:0847a28": "總結遮止。論云遮異見也。夫沙門者。志求解",
    "T40n1820_001:0847a29": "脫當制心一處。豈得攻乎異端損減正智。且",
    "T40n1820_001:0847b01": "秦緩不救膏盲。裨竈安知天道。世間方術信",
    "T40n1820_001:0847b02": "虛誑矣。假如法門之慈濟一行之闡揚。則",
    "T40n1820_001:0847b03": "釋子之五明有裨正化。世有內昧道要影附",
    "T40n1820_001:0847b04": "高蹤。惟利是求不思聖制。往不可諫來者可",
    "T40n1820_001:0847b05": "追。昔人以此行法根本。註為懸科者。無乃",
    "T40n1820_001:0847b06": "失之於近乎。有謂其行法根本即是前文依",
    "T40n1820_001:0847b07": "根本清淨戒者。此又失之於遠矣。且馬鳴謂",
    "T40n1820_001:0847b08": "此修多羅中。建立菩薩所修行法有七分。所",
    "T40n1820_001:0847b09": "修行法既通一經。故準近文科此五句。如謂",
    "T40n1820_001:0847b10": "未然吾從論也　〔補註〕藥以濟病。而云不應",
    "T40n1820_001:0847b11": "者。以邪心求利故。邪心有二。一不知天命妄",
    "T40n1820_001:0847b12": "冀延年。二殺生充藥利人害物。皆名邪心。以",
    "T40n1820_001:0847b13": "之求利為罪彌大。未登五地且究一心。無暇",
    "T40n1820_001:0847b14": "為此　二行處根本(三)。初身處木叉。二口處",
    "T40n1820_001:0847b15": "木叉。三意處木叉。初身處木叉。",
    "T40n1820_001:0847b16": "節身時食清淨自活不得參預世事通致使命",
    "T40n1820_001:0847b17": "　節身者儉絕他求。勤捨放逸。時食者。離非",
    "T40n1820_001:0847b18": "時食。於食知止足也。清淨自活者。不相追求。",
    "T40n1820_001:0847b19": "遠離四邪故。不預世事者。自性止多事故。不",
    "T40n1820_001:0847b20": "通使命者。自性不作輕賤事故。夫出家者。無",
    "T40n1820_001:0847b21": "為無欲孤高自守。若為使命。則降志辱身癈",
    "T40n1820_001:0847b22": "亂正業。易曰。不事王侯高尚其事。況乎形服",
    "T40n1820_001:0847b23": "超世而甘為賤役。良用慨然。律開為父母等",
    "T40n1820_001:0847b24": "馳書往返。一切不犯　二口處木叉。",
    "T40n1820_001:0847b25": "呪術僊藥結好貴人親厚媟慢皆不應作　呪",
    "T40n1820_001:0847b26": "術僊藥者。依邪法語。有二。一呪術。依邪術",
    "T40n1820_001:0847b27": "惱亂眾生語。二僊藥。依邪藥作世辯不正",
    "T40n1820_001:0847b28": "語。結好貴人者。依邪人語。有二。一與族姓同",
    "T40n1820_001:0847b29": "好。多作鄙媟語。二親近族姓。多作我慢語。貴",
    "T40n1820_001:0847c01": "人謂族姓權豪也。媟狎也。郭璞云。相親狎",
    "T40n1820_001:0847c02": "也　〔補註〕僊藥貴人。似濫身處。不專屬口。",
    "T40n1820_001:0847c03": "但經文太散。姑束成三業亦得　三意處木",
    "T40n1820_001:0847c04": "叉。",
    "T40n1820_001:0847c05": "當自端心正念求度不得包藏瑕疵顯異惑眾",
    "T40n1820_001:0847c06": "於四供養知量知足趨得供事不應畜積　當",
    "T40n1820_001:0847c07": "自端心者。無見他過也。見他過則不能自淨",
    "T40n1820_001:0847c08": "其心。正念求度者。勿得邪思也。起邪思則無",
    "T40n1820_001:0847c09": "由超度下地。包藏瑕疵者。起瞋毒故。有過不",
    "T40n1820_001:0847c10": "甘發露。顯異惑眾者。起癡毒故。現己勝行令",
    "T40n1820_001:0847c11": "他不正解。不應畜積者。起貪毒故。於供不知",
    "T40n1820_001:0847c12": "止足。瑕過也。疵病也。顯異惑眾不出五邪。王",
    "T40n1820_001:0847c13": "制曰。疑眾者殺。毘尼云。得聖者夷。四供養",
    "T40n1820_001:0847c14": "者。謂飲食衣服臥具湯藥。趨得供事者。知",
    "T40n1820_001:0847c15": "節量知止足。不求豐厚。故無畜積。五百問論。",
    "T40n1820_001:0847c16": "昔有比丘。多乞積聚。既不為福又弗行道。命",
    "T40n1820_001:0847c17": "終作肉駱駝山。廣數十里。適值凶年。國人日",
    "T40n1820_001:0847c18": "取食之。隨割隨生。俄而隣國取之。即大喚。問",
    "T40n1820_001:0847c19": "其故。答曰。吾本道人也。為貪財不施。負此",
    "T40n1820_001:0847c20": "國人物多矣。故以肉償之。我不負卿也。或曰。",
    "T40n1820_001:0847c21": "性重之戒。都無教誨者何耶。答曰。向佛總",
    "T40n1820_001:0847c22": "勸當尊重木叉。則包乎五篇輕重性遮。無所",
    "T40n1820_001:0847c23": "遺也。若惟勗重則將犯輕。今輕尚囑重可知",
    "T40n1820_001:0847c24": "矣。大為之坊民猶踰之。豈得惟約性重乎",
    "T40n1820_001:0847c25": "　〔補註〕上三業中。自古高僧有置庄田者。有畜",
    "T40n1820_001:0847c26": "夫力者。有鋤地者。有牧牛者。有聽鈴聲者。有",
    "T40n1820_001:0847c27": "為七帝門師者。有示現種種神通者。蓋大士",
    "T40n1820_001:0847c28": "所作超出尋常。非律所拘。不可以此議彼。但",
    "T40n1820_001:0847c29": "末世比丘初心菩薩。唯宜遵佛遺教　三結",
    "T40n1820_001:0848a01": "示二戒能生定慧(三)。初結方便遠離戒。二通示",
    "T40n1820_001:0848a02": "二戒為解脫因。三正明二戒能生定慧。初結",
    "T40n1820_001:0848a03": "方便遠離戒。",
    "T40n1820_001:0848a04": "此則略說持戒之相　略說戒相者。前遠離",
    "T40n1820_001:0848a05": "戒。據佛滅後人喜犯者。略示其相。故不廣說",
    "T40n1820_001:0848a06": "也　二通示二戒為解脫因。",
    "T40n1820_001:0848a07": "戒是正順解脫之本故名波羅提木叉　戒是",
    "T40n1820_001:0848a08": "正順者。正以揀邪。順不違理。則是逆生死流。",
    "T40n1820_001:0848a09": "順涅槃流也。解脫之本者。有餘無餘二種解",
    "T40n1820_001:0848a10": "脫。以戒為基。故云為之本。波羅提木叉者。牒",
    "T40n1820_001:0848a11": "名證義。以木叉翻解脫故。此顯戒名木叉從",
    "T40n1820_001:0848a12": "果立稱也　〔補註〕一師云。持者正順解脫。犯",
    "T40n1820_001:0848a13": "者正順煩惱。亦通終以前說為正　三正明",
    "T40n1820_001:0848a14": "二戒能生定慧。",
    "T40n1820_001:0848a15": "因依此戒得生諸禪定及滅苦智慧　依戒得",
    "T40n1820_001:0848a16": "生定慧者。四禪八定由戒而生也。戒出三塗。",
    "T40n1820_001:0848a17": "定出六欲。慧出三界。故滅苦果也　〔補註〕首",
    "T40n1820_001:0848a18": "楞嚴云。因戒生定因定發慧。正此意也。然彼",
    "T40n1820_001:0848a19": "但說戒能生定慧自從定而生。今則戒能生",
    "T40n1820_001:0848a20": "定戒能生慧。與彼稍別。蓋贊戒之至也　四",
    "T40n1820_001:0848a21": "別伸五勸修戒利益。",
    "T40n1820_001:0848a22": "是故比丘當持淨戒勿令毀缺若人能持淨戒",
    "T40n1820_001:0848a23": "是則能有善法若無淨戒諸善功德皆不得生",
    "T40n1820_001:0848a24": "是以當知戒為第一安隱功德住處　當持淨",
    "T40n1820_001:0848a25": "戒者。一勸不失自體。勿令毀損者。二勸不捨",
    "T40n1820_001:0848a26": "方便。能有善法者。三勸遠離諸過身語意業",
    "T40n1820_001:0848a27": "常集功德諸善不生者。四勸知多過患者。於",
    "T40n1820_001:0848a28": "三業中一切時不生功德。安隱住處者。五顯",
    "T40n1820_001:0848a29": "示菩薩所修戒中有如是得失。我當住安隱",
    "T40n1820_001:0848b01": "處。不住不安隱處。此正示現勸修利益勝義",
    "T40n1820_001:0848b02": "也　〔補註〕雖名五勸大意通結上文。能有善",
    "T40n1820_001:0848b03": "法者。即戒能生定生慧也。詳言之則六度萬",
    "T40n1820_001:0848b04": "行皆由此生故。安隱之處雖多。戒為第一。無",
    "T40n1820_001:0848b05": "能過者　二對治修習止苦功德(三)。初根欲放",
    "T40n1820_001:0848b06": "逸苦對治。二多食苦對治。三懈怠睡眠苦對",
    "T40n1820_001:0848b07": "治。初根欲放逸苦對治(二)。初根放逸　二欲放",
    "T40n1820_001:0848b08": "逸。初根放逸(三)。初戒護。二念護。三智護。此三",
    "T40n1820_001:0848b09": "生起者。雖住淨戒。若不攝念戒不堅固。攝念",
    "T40n1820_001:0848b10": "治障由智裁擇。初戒護。",
    "T40n1820_001:0848b11": "汝等比丘已能住戒　亦是躡前起後　〔補",
    "T40n1820_001:0848b12": "註〕躡前者。躡其所已能。起後者。起其所未能",
    "T40n1820_001:0848b13": "也　二念護(三)。初牧牛喻。二惡馬喻。三劫賊",
    "T40n1820_001:0848b14": "喻。初牧牛喻(二)。初法。二喻。初法。",
    "T40n1820_001:0848b15": "當制五根勿令放逸入於五欲　五根者。各",
    "T40n1820_001:0848b16": "能生識故並名根。而不言意者。論云。示現色",
    "T40n1820_001:0848b17": "非色別故　〔補註〕非色能宰色故。下文云。此",
    "T40n1820_001:0848b18": "五根者意為其主　二喻。",
    "T40n1820_001:0848b19": "譬如牧牛之人執杖視之不令縱逸犯人苗",
    "T40n1820_001:0848b20": "稼　牛喻五根。人喻比丘。執杖喻攝念。苗稼",
    "T40n1820_001:0848b21": "喻三昧方便及正受功德。五欲不起正念成",
    "T40n1820_001:0848b22": "就。如不犯苗稼　〔補註〕石鞏。南泉。領斯旨",
    "T40n1820_001:0848b23": "矣。又三昧正受。古謂華梵成文。今曰三昧方",
    "T40n1820_001:0848b24": "便及正受功德。則二須有別　二惡馬喻(二)。",
    "T40n1820_001:0848b25": "初法。",
    "T40n1820_001:0848b26": "若縱五根非唯五欲將無涯畔不可制也　若",
    "T40n1820_001:0848b27": "不攝守五根。非獨起欲妨道。將沈苦海而無",
    "T40n1820_001:0848b28": "涯畔。既失戒念。對治甚難不可制也。故須防",
    "T40n1820_001:0848b29": "萌杜漸。勿令動心　二喻。",
    "T40n1820_001:0848c01": "亦如惡馬不以轡制將當牽人墜於坑埳　惡",
    "T40n1820_001:0848c02": "馬喻五根。不以轡制喻無正念。墜坑埳喻沈",
    "T40n1820_001:0848c03": "惡道　〔補註〕牛馬二喻似同而別。犯苗稼喻",
    "T40n1820_001:0848c04": "敗壞善根為因。墜坑埳喻沈淪惡道為果",
    "T40n1820_001:0848c05": "　三劫賊喻(二)。初喻。二法。初喻。",
    "T40n1820_001:0848c06": "如被劫賊苦止一世　澄照戒疏云。公自而",
    "T40n1820_001:0848c07": "取曰劫　二法。",
    "T40n1820_001:0848c08": "五根賊禍殃及累世為害甚重不可不慎",
    "T40n1820_001:0848c09": "　招殃累世苦又過之。勸慎五根誡勿起欲",
    "T40n1820_001:0848c10": "　〔補註〕謗賢聖者。六萬世而舌根尚缺。耽音樂",
    "T40n1820_001:0848c11": "者。證羅漢而習氣猶存。殃之及也寧有既乎",
    "T40n1820_001:0848c12": "　三智護。",
    "T40n1820_001:0848c13": "是故智者制而不隨持之如賊不令縱逸假令",
    "T40n1820_001:0848c14": "縱之皆亦不久見其磨滅　有智之人故名智",
    "T40n1820_001:0848c15": "者。夫有智則能裁斷是非。分別利害。既知",
    "T40n1820_001:0848c16": "戒念是利而非害故。制而不隨。既知根欲是",
    "T40n1820_001:0848c17": "害而非利故。持之如賊。論云。此是重障故",
    "T40n1820_001:0848c18": "不令縱。下示輕障。假令縱之者。謂細相習障。",
    "T40n1820_001:0848c19": "縱有根欲不作意起也。不久見其磨滅者。云",
    "T40n1820_001:0848c20": "何立見。示現依見時說故。譬之無常必歸磨",
    "T40n1820_001:0848c21": "滅　〔補註〕此承上文。五根既如牛如馬如賊。",
    "T40n1820_001:0848c22": "是故智人制此五根而不隨順。假令縱之者。",
    "T40n1820_001:0848c23": "意謂五根決不可縱。就使縱之。亦不過薤露",
    "T40n1820_001:0848c24": "風燈剎那之間。總歸磨滅耳。何足樂乎。此解",
    "T40n1820_001:0848c25": "與前少別。或可備一說云　二欲放逸(四)。初",
    "T40n1820_001:0848c26": "標由心。二勸勤遮。三示障法。四修三昧。初",
    "T40n1820_001:0848c27": "標由心。",
    "T40n1820_001:0848c28": "此五根者心為其主　五根起欲皆是自心。",
    "T40n1820_001:0848c29": "若本無心五塵寧染。則知心王而為主也",
    "T40n1820_001:0849a01": "　〔補註〕心為主有四。迦葉佛云。欲生於汝意。",
    "T40n1820_001:0849a02": "則以六識心為主。又云。意以思想生。則以七",
    "T40n1820_001:0849a03": "識心為主。妄想是阿賴耶見分。則以八識心",
    "T40n1820_001:0849a04": "為主。含藏無性即白淨真如。則總之以圓覺",
    "T40n1820_001:0849a05": "妙心而為主也　二勸勤遮。",
    "T40n1820_001:0849a06": "是故汝等當好制心　既知五欲悉由心故。",
    "T40n1820_001:0849a07": "故勸防制。瑞應經云。得一心則萬邪滅矣",
    "T40n1820_001:0849a08": "　〔補註〕制有二。事制。則謹守根門不令奔境。",
    "T40n1820_001:0849a09": "理制則根境本寂念自不生　三示障法(三)。初",
    "T40n1820_001:0849a10": "心性差別障。二輕動不調障。三失諸功德障。",
    "T40n1820_001:0849a11": "初心性差別障。",
    "T40n1820_001:0849a12": "心之可畏甚於毒蛇惡獸怨賊大火越逸未足",
    "T40n1820_001:0849a13": "喻也　可畏者。招感生死無解脫期。既皆由",
    "T40n1820_001:0849a14": "心安得不畏。毒蛇喻瞋心對違境。惡獸喻癡",
    "T40n1820_001:0849a15": "心對中庸境。怨賊喻貪心對順境。三毒為害",
    "T40n1820_001:0849a16": "過蝮蛇等故云甚於。大火遍燒以喻等分。等",
    "T40n1820_001:0849a17": "分越逸亦過大火。故未足喻　〔補註〕蛇獸賊",
    "T40n1820_001:0849a18": "等總喻可畏。今分配三毒者。蛇主恚怒。獸",
    "T40n1820_001:0849a19": "主愚闇。賊主擄掠。據多分也。火之所至玉石",
    "T40n1820_001:0849a20": "俱焚。無所揀別。故以遍燒喻等分也□輕動",
    "T40n1820_001:0849a21": "不調障。",
    "T40n1820_001:0849a22": "譬如有人手執蜜器動轉輕躁但觀於蜜不見",
    "T40n1820_001:0849a23": "深坑譬如狂象無鉤猨猴得樹騰躍踔躑難可",
    "T40n1820_001:0849a24": "禁制當急挫之無令放逸　喻心有曀不見未",
    "T40n1820_001:0849a25": "來。百喻經云。昔有貪夫。於野求蜜。既得",
    "T40n1820_001:0849a26": "一樹。舉足前進欲取蜂蜜。不覺草覆深井。因",
    "T40n1820_001:0849a27": "失足而亡。狂象者。喻心起三毒也。涅槃經。以",
    "T40n1820_001:0849a28": "醉象狂逸如貪恚愚癡醉故多造惡業。猨猴",
    "T40n1820_001:0849a29": "者。喻根起五欲也。有說。譬如一猨現於五窓。",
    "T40n1820_001:0849b01": "心猴亦爾。遍彼五根。騰躍釋上狂象。踔躑釋",
    "T40n1820_001:0849b02": "上猨猴。踔猨跳也。當急挫之者。示其抑入無",
    "T40n1820_001:0849b03": "動處故。無令放逸者。令其攝入調伏聚故",
    "T40n1820_001:0849b04": "　〔補註〕曀陰而風也。陰喻昏沈。風喻妄想。清",
    "T40n1820_001:0849b05": "明之空為陰風所蔽。喻寂照之心為昏妄所",
    "T40n1820_001:0849b06": "障也。是以俱趣目前之欲。不思身後之虞",
    "T40n1820_001:0849b07": "也　三失諸功德障。",
    "T40n1820_001:0849b08": "縱此心者喪人善事　由不制伏。則世出世",
    "T40n1820_001:0849b09": "善。悉皆喪滅　四修三昧。",
    "T40n1820_001:0849b10": "制之一處無事不辦是故比丘當勤精進折伏",
    "T40n1820_001:0849b11": "汝心　制之一處者。無二念三昧。翻斷心性",
    "T40n1820_001:0849b12": "差別障。一處謂心也。制之於心。則四分差別",
    "T40n1820_001:0849b13": "自然休息。無事不辦者。起多功德三昧。翻斷",
    "T40n1820_001:0849b14": "失諸功德障。文小不次。若依論在後。今順經",
    "T40n1820_001:0849b15": "文居中。折伏汝心者。調柔不動三昧。翻斷躁",
    "T40n1820_001:0849b16": "動不調障。既知制心之益。是故精進折伏不",
    "T40n1820_001:0849b17": "令動轉輕躁也　〔補註〕無事不辦所該者廣。",
    "T40n1820_001:0849b18": "當知萬法由心。其心一故。百千三昧辯才神",
    "T40n1820_001:0849b19": "通光明。無不具足　二多食苦對治(三)。初示",
    "T40n1820_001:0849b20": "平等。二戒多求。三勸籌量。初示平等。",
    "T40n1820_001:0849b21": "汝等比丘受諸飲食當如服藥於好於惡勿生",
    "T40n1820_001:0849b22": "增減趣得支身以除饑渴　藥取療病不分善",
    "T40n1820_001:0849b23": "惡。以飲食為藥。除饑渴之病亦然。不應於好",
    "T40n1820_001:0849b24": "食增心貪著。於惡食減心厭棄。意在除饑渴。",
    "T40n1820_001:0849b25": "不取珍美也　〔補註〕支持也。足持其身即已",
    "T40n1820_001:0849b26": "不貪味也。所謂為療形枯聊接氣也　二戒",
    "T40n1820_001:0849b27": "多求(二)。初喻。二合。初喻。",
    "T40n1820_001:0849b28": "如蜂採華但取其味不損色香　蜂喻諸比丘。",
    "T40n1820_001:0849b29": "華喻受供養。取味喻除饑渴之惱。不損色香",
    "T40n1820_001:0849c01": "喻不壞善心　〔補註〕此解是言比丘不壞己",
    "T40n1820_001:0849c02": "之善心　二合。",
    "T40n1820_001:0849c03": "比丘亦爾受人供養趣自除惱無得多求壞其",
    "T40n1820_001:0849c04": "善心　多求長貪。故壞其善也　〔補註〕文云",
    "T40n1820_001:0849c05": "無得多求壞其善心。是壞彼施者之善心也。",
    "T40n1820_001:0849c06": "以求索無厭施者生退倦故。如佛世比丘過",
    "T40n1820_001:0849c07": "聚落而掩門是也。以上下文貫之尤明　三",
    "T40n1820_001:0849c08": "勸籌量。",
    "T40n1820_001:0849c09": "譬如智者籌量牛力所堪多少不令過分以竭",
    "T40n1820_001:0849c10": "其力　牛能負重。若所負過分則竭其力。比",
    "T40n1820_001:0849c11": "丘受施。多求美食則敗其道　三懈怠睡眠",
    "T40n1820_001:0849c12": "苦對治(二)。初合釋前二睡眠。二離辯後一睡",
    "T40n1820_001:0849c13": "眠。論云。懈怠者。心懶惰故。睡眠者。心悶重",
    "T40n1820_001:0849c14": "故。此二相順共成一苦。然起睡眠乃有三種。",
    "T40n1820_001:0849c15": "一從食起。二從時節起。三從心起。前二是阿",
    "T40n1820_001:0849c16": "羅漢眠。以彼不從心生故。無所蓋故。初合釋",
    "T40n1820_001:0849c17": "前二睡眠。",
    "T40n1820_001:0849c18": "汝等比丘晝則勤心修習善法無令失時初夜",
    "T40n1820_001:0849c19": "後夜亦勿有廢中夜誦經以自消息無以睡眠",
    "T40n1820_001:0849c20": "因緣令一生空過無所得也　晝勤心者。對",
    "T40n1820_001:0849c21": "治從食起睡眠。夜不廢者。對治從時起睡眠。",
    "T40n1820_001:0849c22": "無空過者。總結上二。皆以精進勤策為能治",
    "T40n1820_001:0849c23": "也。智度論云。眠如大闇無所見。日日欺誑奪",
    "T40n1820_001:0849c24": "人明。是故宰予晝寢。仲尼貽朽木之責。那律",
    "T40n1820_001:0849c25": "假寐。能仁興蚌蛤之譏。眠之廢學妨道。其故",
    "T40n1820_001:0849c26": "大矣　〔補註〕夜獨舉初中後者。嚮晦入息人",
    "T40n1820_001:0849c27": "情之常。故晝日猶能修習。昏夜謂應睡眠。特",
    "T40n1820_001:0849c28": "為重警之也　二離辯後一睡眠(二)。初觀察對",
    "T40n1820_001:0849c29": "治。二淨戒對治。論云。自餘修多羅。示現第三",
    "T40n1820_001:0850a01": "從心起睡眠。有二種對治。一觀察對治。二淨",
    "T40n1820_001:0850a02": "戒對治。或曰。前二睡眠。唯一精進。以為能",
    "T40n1820_001:0850a03": "治。今茲一種能治具二何耶。答夫障有輕重",
    "T40n1820_001:0850a04": "則治有一多。前二睡眠。從食從時則所治障",
    "T40n1820_001:0850a05": "輕。故以精進通而治之。今從心起者。所治障",
    "T40n1820_001:0850a06": "重故。以觀察淨戒。約法引喻。一一別治耳。初",
    "T40n1820_001:0850a07": "觀察對治。",
    "T40n1820_001:0850a08": "當念無常之火燒諸世間早求自度勿睡眠也",
    "T40n1820_001:0850a09": "諸煩惱賊常伺殺人甚於怨家安可睡眠不自",
    "T40n1820_001:0850a10": "警寤　無常有二。一麁二細。一期生滅為麁。",
    "T40n1820_001:0850a11": "念念生滅為細。論云。觀諸生滅壞五陰故。世",
    "T40n1820_001:0850a12": "間亦二。謂三界是器世間。六道是有情世間。",
    "T40n1820_001:0850a13": "而此依正悉是速朽。如為火燒。又仁王經云。",
    "T40n1820_001:0850a14": "劫火洞然大千俱壞。馬鳴頌無常經云。未",
    "T40n1820_001:0850a15": "曾有一事不被無常吞。早求自度者。示求禪",
    "T40n1820_001:0850a16": "定智慧度所度故。諸煩惱賊者。三毒煩惱殺",
    "T40n1820_001:0850a17": "人法身慧命。論云。觀陰入界等常害故。是",
    "T40n1820_001:0850a18": "中可畏求自正覺故　〔補註〕壞五陰者。一期",
    "T40n1820_001:0850a19": "一念皆有五陰　二淨戒對治(二)。初正明對",
    "T40n1820_001:0850a20": "治。二示對治法。初正明對治(二)。初明有對治。",
    "T40n1820_001:0850a21": "二明無對治。初明有對治(二)。初示煩惱可畏。",
    "T40n1820_001:0850a22": "二勸淨戒斷除。初示煩惱可畏。",
    "T40n1820_001:0850a23": "煩惱毒蛇睡在汝心譬如黑蚖在汝室睡　煩",
    "T40n1820_001:0850a24": "惱毒害己自名蛇。更舉黑蚖喻之可畏。惑在",
    "T40n1820_001:0850a25": "心睡起必害慧。蚖在室睡起必害人　二勸",
    "T40n1820_001:0850a26": "淨戒斷除。",
    "T40n1820_001:0850a27": "當以持戒之鉤早屏除之睡蛇既出乃可安眠",
    "T40n1820_001:0850a28": "　持戒去惑如鉤出蛇。此言定共戒也。論云。",
    "T40n1820_001:0850a29": "禪定相應心戒故。四分律云。云何為學為調",
    "T40n1820_001:0850b01": "三毒故。蛇出安眠者。上句明斷惑。下句明已",
    "T40n1820_001:0850b02": "辦。總而示之。以戒外防。以定內靜。故能發慧",
    "T40n1820_001:0850b03": "斷惑也。若乃外衒持相內無定慧。我慢自高",
    "T40n1820_001:0850b04": "戒取斯起。更引黑蚖以歸心室。不知其可也。",
    "T40n1820_001:0850b05": "智者思之誡之　〔補註〕發慧斷惑。是道共戒。",
    "T40n1820_001:0850b06": "具斯二戒。定慧雙修矣　二明無對治。",
    "T40n1820_001:0850b07": "不出而眠是無慚人　不能對治煩惱。而懈",
    "T40n1820_001:0850b08": "怠安眠。此則不恥愚迷。名無慚人也　二示",
    "T40n1820_001:0850b09": "對治法(二)。初正明勝法。二勸修勝法。初正明",
    "T40n1820_001:0850b10": "勝法。",
    "T40n1820_001:0850b11": "慚恥之服於諸莊嚴最為第一慚如鐵鉤能制",
    "T40n1820_001:0850b12": "人非法　慚恥二字。依經論合釋。涅槃云。慚",
    "T40n1820_001:0850b13": "者內自羞恥。瑜伽云。內生羞恥為慚。當知。既",
    "T40n1820_001:0850b14": "懷慚恥則策勤三業不暇寧居。而能三學是",
    "T40n1820_001:0850b15": "修速階賢聖故此云戒定莊嚴為第一也。而能",
    "T40n1820_001:0850b16": "制禦非法。如鉤制象　〔補註〕戒定三學。皆以",
    "T40n1820_001:0850b17": "莊嚴法身。唯有慚恥。方能習學。故云第一",
    "T40n1820_001:0850b18": "　二勸修勝法(二)。初正示勸修。二有無得失。初",
    "T40n1820_001:0850b19": "正示勸修(二)。初勸其常修。二遠離致損。初勸",
    "T40n1820_001:0850b20": "其常修。",
    "T40n1820_001:0850b21": "是故。比丘常當慚恥無得暫替　是勝莊嚴。",
    "T40n1820_001:0850b22": "故勸常修　二遠離致損。",
    "T40n1820_001:0850b23": "若離慚恥則失諸功德　若離慚恥則不能持",
    "T40n1820_001:0850b24": "戒。戒不淨故定不成。定不成故慧不發。三",
    "T40n1820_001:0850b25": "者俱無。則世間出世間功德。從何生耶。故失",
    "T40n1820_001:0850b26": "功德耳　二有無得失。",
    "T40n1820_001:0850b27": "有愧之人則有善法若無愧者與諸禽獸無相",
    "T40n1820_001:0850b28": "異也　涅槃云。愧者發露向人。瑜伽云。外生",
    "T40n1820_001:0850b29": "羞恥為愧。涅槃又謂無慚愧者不名為人。即",
    "T40n1820_001:0850c01": "與飛禽走獸。無相異也　〔補註〕愧具上羞恥。",
    "T40n1820_001:0850c02": "蓋以一字當二義也　三對治修習滅煩惱",
    "T40n1820_001:0850c03": "功德(三)。初對治瞋恚煩惱。二對治貢高煩惱。",
    "T40n1820_001:0850c04": "三對治諂曲煩惱。初對治瞋恚煩惱(三)。初示堪",
    "T40n1820_001:0850c05": "忍道。二校量最勝。三約能不能。初示堪忍道",
    "T40n1820_001:0850c06": "(二)。初堪忍則三業清淨。二不忍則妨失道德。",
    "T40n1820_001:0850c07": "初堪忍則三業清淨。",
    "T40n1820_001:0850c08": "汝等比丘若有人來節節支解當自攝心無令",
    "T40n1820_001:0850c09": "瞋恨亦當護口勿出惡言　論云。修行菩薩。",
    "T40n1820_001:0850c10": "住堪忍地中。能忍種種諸苦惱故。支解無瞋。",
    "T40n1820_001:0850c11": "身意淨也。勿出惡言。口業淨也。然此一唱經。",
    "T40n1820_001:0850c12": "若例金剛論。則十八住中第十三忍苦住。當",
    "T40n1820_001:0850c13": "信行地也。起信亦云。如二乘觀智初發意菩",
    "T40n1820_001:0850c14": "薩等。彼疏釋云。三賢菩薩與二乘同故。本論",
    "T40n1820_001:0850c15": "云。復示摩訶衍方便道。與二乘共故。則知",
    "T40n1820_001:0850c16": "此經化身所說。攝地前菩薩。梵網報身所演。",
    "T40n1820_001:0850c17": "攝地上聖人。故華嚴疏云。梵網即舍那坐千",
    "T40n1820_001:0850c18": "葉華。攝離垢地戒波羅蜜耳。昔人以遺教。是",
    "T40n1820_001:0850c19": "藏通菩薩同稟者。頗叶馬鳴奧義。若謂梵網",
    "T40n1820_001:0850c20": "是別圓菩薩自稟者。似違清涼深文矣　〔補",
    "T40n1820_001:0850c21": "註〕無瞋似專屬意。而云身意淨者。任其支解",
    "T40n1820_001:0850c22": "而手足不為捍禦。即是身淨　二不忍則妨",
    "T40n1820_001:0850c23": "失道德。",
    "T40n1820_001:0850c24": "若縱恚心則自妨道失功德利　若縱瞋者。",
    "T40n1820_001:0850c25": "則自妨己道。失化利他　二校量最勝。",
    "T40n1820_001:0850c26": "忍之為德持戒苦行所不能及　謂第二地持",
    "T40n1820_001:0850c27": "戒苦行。校量第三地忍辱之德。所不能及",
    "T40n1820_001:0850c28": "　〔補註〕云何戒行不及能忍。良由戒高者輕世。",
    "T40n1820_001:0850c29": "苦己者瞋他。忍則冤親等觀。苦樂無寄。故施",
    "T40n1820_001:0851a01": "戒生天。忍辱入道。何可及也　三約能不能",
    "T40n1820_001:0851a02": "勸誡(二)。初舉能忍興勸。二約不能伸誡。初舉",
    "T40n1820_001:0851a03": "能忍興勸。",
    "T40n1820_001:0851a04": "能行忍者乃可名為有力大人　犯而不校世",
    "T40n1820_001:0851a05": "稱君子。是故行三種忍。悉名大人　〔補註〕三",
    "T40n1820_001:0851a06": "忍有二。一苦行忍。二生忍。三第一義忍。今",
    "T40n1820_001:0851a07": "且據二忍也。又一耐怨害忍。二安受忍。三觀",
    "T40n1820_001:0851a08": "察忍。今且據初忍也。有力大人者。凡夫以勝",
    "T40n1820_001:0851a09": "人為力。菩薩以讓人為力。血氣之力為小人。",
    "T40n1820_001:0851a10": "道德之力為大人也　二約不能伸誡(三)。初明",
    "T40n1820_001:0851a11": "不忍成愚。二示瞋恚過患。三對白衣校量。初",
    "T40n1820_001:0851a12": "明不忍成愚。",
    "T40n1820_001:0851a13": "若其不能歡喜忍受惡罵之毒如飲甘露者不",
    "T40n1820_001:0851a14": "名入道智慧人也　甘露是諸天長生之藥。忍",
    "T40n1820_001:0851a15": "力既成則益法身。延慧命故。以忍受惡罵喻",
    "T40n1820_001:0851a16": "飲甘露。不由彼辱寧顯我忍。猪揩金山。喻意",
    "T40n1820_001:0851a17": "可識。苟不如是。則無證道智慧。名凡夫愚",
    "T40n1820_001:0851a18": "人　〔補註〕猪揩金山。金則愈光。石磨劍形。",
    "T40n1820_001:0851a19": "劍則愈利。永嘉謂不因謗訕起冤親。何表無",
    "T40n1820_001:0851a20": "生慈忍力是也　二示瞋恚過患(二)。初徵釋過",
    "T40n1820_001:0851a21": "患。二誡令防護。初徵釋過患。",
    "T40n1820_001:0851a22": "所以者何瞋恚之害則破諸善法壞好名聞今",
    "T40n1820_001:0851a23": "世後世人不喜見　破善者。華嚴云。一念瞋",
    "T40n1820_001:0851a24": "心起百萬障門開。論云。善法者。自利智慧",
    "T40n1820_001:0851a25": "相故。名聞者。利他善法名稱功德故。人不喜",
    "T40n1820_001:0851a26": "見。註曰。自他世。無可樂果報故　二誡令",
    "T40n1820_001:0851a27": "防護。",
    "T40n1820_001:0851a28": "當知瞋心甚於猛火常當防護無令得入劫功",
    "T40n1820_001:0851a29": "德賊無過瞋恚　論云。護自善法如防火。護",
    "T40n1820_001:0851b01": "利他功德如防賊　三對白衣校量(二)。初白衣",
    "T40n1820_001:0851b02": "無對治法故容起。二出家有對治法故不應",
    "T40n1820_001:0851b03": "起。初白衣無對治法故容起。",
    "T40n1820_001:0851b04": "白衣受欲非行道人無法自制瞋猶可恕　恕",
    "T40n1820_001:0851b05": "者。聲類曰。以心度物也。既受著五欲復無白",
    "T40n1820_001:0851b06": "淨對治之法。容可起瞋。出家反是不應瞋也",
    "T40n1820_001:0851b07": "　〔補註〕白衣通六欲天。上界不行瞋故。比丘",
    "T40n1820_001:0851b08": "志出三界。何可自同白衣。故云反是　二出",
    "T40n1820_001:0851b09": "家有對治法不應起(二)。初法。二喻。初法。",
    "T40n1820_001:0851b10": "出家行道無欲之人而懷瞋恚甚不可也　〔補",
    "T40n1820_001:0851b11": "註〕有欲之人。欲順則憍恣故起瞋。欲違則忿",
    "T40n1820_001:0851b12": "恨故起瞋。今無欲之人。而起瞋恚故不可也。",
    "T40n1820_001:0851b13": "況有法對治乎　二喻。",
    "T40n1820_001:0851b14": "譬如清冷雲中。霹靂起火非所應也　清冷雲",
    "T40n1820_001:0851b15": "中喻行道無欲。霹靂喻懷瞋恚。郭璞云。雷之",
    "T40n1820_001:0851b16": "急激者謂霹靂。論云。示道分中不應有故",
    "T40n1820_001:0851b17": "　二對治貢高煩惱(二)。初正設對治。二較量不",
    "T40n1820_001:0851b18": "應。初正設對治。",
    "T40n1820_001:0851b19": "汝等比丘當自摩頭已捨飾好著壞色衣。執",
    "T40n1820_001:0851b20": "持應器以乞自活自見如是若起憍慢當疾滅",
    "T40n1820_001:0851b21": "之　夫在家人。憑乎容儀以傲於物。所以冠",
    "T40n1820_001:0851b22": "冕嚴其首。劍珮飾其身。朱紫煥其服。僮僕供",
    "T40n1820_001:0851b23": "其役。帑藏積其財。尚須富而無驕。卑以自牧。",
    "T40n1820_001:0851b24": "我今躍出四民期臻聖果。毀其形壞其服。狀",
    "T40n1820_001:0851b25": "非驕慢耳。摩頭者。反手摩頭。知無冠冕之",
    "T40n1820_001:0851b26": "嚴。捨飾好者。自身已捨劍珮之飾。壞色者。",
    "T40n1820_001:0851b27": "反顧壞服絕朱紫之華彩。執持應器者。應器",
    "T40n1820_001:0851b28": "親持無僮僕之供役。以乞自活者。以乞食養",
    "T40n1820_001:0851b29": "命。無帑藏之積財。上五句明不應慢。自見如",
    "T40n1820_001:0851b30": "是。一句明智慧成就。常自觀察故。後一句明",
    "T40n1820_001:0851c01": "慢起應治。憍慢設起。宜疾思惟以止妄心。故",
    "T40n1820_001:0851c02": "當滅之。非正色間色故名壞色。四分云。壞色",
    "T40n1820_001:0851c03": "青黑木蘭也。應器謂鉢也。應法之器故名應",
    "T40n1820_001:0851c04": "器。憍慢者。自舉曰憍。陵他曰慢。俱舍云。慢",
    "T40n1820_001:0851c05": "對他心起。憍由染自法　二較量不應。",
    "T40n1820_001:0851c06": "增長憍慢尚非世俗白衣所宜何況出家入道",
    "T40n1820_001:0851c07": "之人為解脫故自降其身而行乞耶　易曰。人",
    "T40n1820_001:0851c08": "道惡盈而好謙。老子曰。柔弱者生剛彊者死。",
    "T40n1820_001:0851c09": "故知憍慢非世俗所宜。降身行乞者。摩頭等",
    "T40n1820_001:0851c10": "五悉是降身。舉要而言指歸行乞　〔補註〕舉",
    "T40n1820_001:0851c11": "要者。未見行乞之人而有冠冕劍珮朱紫僮",
    "T40n1820_001:0851c12": "僕者也。故舉一該四　三對治諂曲煩惱(二)。",
    "T40n1820_001:0851c13": "初舉過設治。二誡諂勸直。初舉過設治(二)。初",
    "T40n1820_001:0851c14": "舉過患。二設對治。初舉過患。",
    "T40n1820_001:0851c15": "汝等比丘諂曲之心與道相違　希其意而道",
    "T40n1820_001:0851c16": "其言曰諂。是故其言諂者其心必曲。道尚質",
    "T40n1820_001:0851c17": "直故與道相違　〔補註〕維摩經云。從初發心",
    "T40n1820_001:0851c18": "至坐道場。純一直心。中間並無諸委曲相",
    "T40n1820_001:0851c19": "　二設對治。",
    "T40n1820_001:0851c20": "是故宜應質直其心　守心質直則諂曲不起。",
    "T40n1820_001:0851c21": "楞嚴亦云。出離生死皆以直心　二誡諂勸",
    "T40n1820_001:0851c22": "直(二)。初誡諂曲。二勸質直。初誡諂曲。",
    "T40n1820_001:0851c23": "當知諂曲但為欺誑入道之人則無是處　道",
    "T40n1820_001:0851c24": "務質直。以曲入道則無所詣　二勸質直。",
    "T40n1820_001:0851c25": "是故汝等宜當端心以質直為本　正道名直。",
    "T40n1820_001:0851c26": "離邊觀中。捨事求理。悉名諂曲　〔補註〕即邊",
    "T40n1820_001:0851c27": "而中尚非但中。況復遍執。即事而理尚非單",
    "T40n1820_001:0851c28": "理。況復著相。如是質直。豈僅僅誠實之謂耶",
    "T40n1820_001:0851c29": "　三成就出世間大人功德(八)。初無求功德。",
    "T40n1820_001:0852a01": "二知足功德。三遠離功德。四不疲倦功德。五",
    "T40n1820_001:0852a02": "不忘念功德。六禪定功德。七智慧功德。八究",
    "T40n1820_001:0852a03": "竟功德。",
    "T40n1820_001:0852a04": "初無求功德(五)　初知覺障相。二知覺治相。",
    "T40n1820_001:0852a05": "三知覺因果習起相。四知覺無諸障畢竟相。",
    "T40n1820_001:0852a06": "五知覺畢竟成就相。初知覺障相。",
    "T40n1820_001:0852a07": "汝等比丘當知多欲之人多求利故苦惱亦多",
    "T40n1820_001:0852a08": "　多欲煩惱障也。多求業障也。苦惱報障也",
    "T40n1820_001:0852a09": "　二知覺治相。",
    "T40n1820_001:0852a10": "少欲之人無求無欲則無此患　遠離三種妄",
    "T40n1820_001:0852a11": "相也。無求故無業。無欲故無惑。無患故無苦",
    "T40n1820_001:0852a12": "　三知覺因果習起相。",
    "T40n1820_001:0852a13": "直爾少欲尚宜修習何況少欲能生諸功德",
    "T40n1820_001:0852a14": "　直爾少欲已得必安。況因少欲必獲聖果。誰",
    "T40n1820_001:0852a15": "聞此利而不修習。除彼不肖人盲瞑無智者",
    "T40n1820_001:0852a16": "　〔補註〕直但也。但只少欲無別功德。然已",
    "T40n1820_001:0852a17": "有心安之益矣。心安有二。一者少欲則心不",
    "T40n1820_001:0852a18": "貪求故安。二者少欲則心無憂怖故安　四",
    "T40n1820_001:0852a19": "知覺無諸障畢竟相。",
    "T40n1820_001:0852a20": "少欲之人則無諂曲以求人意亦復不為諸根",
    "T40n1820_001:0852a21": "所牽　無諂曲無惑也。不求人意無業也。諸",
    "T40n1820_001:0852a22": "根不牽無苦也。眼根牽人受色。乃至身根牽",
    "T40n1820_001:0852a23": "人受觸　〔補註〕世之脅肩諂咲。婢膝奴顏以",
    "T40n1820_001:0852a24": "求人意者。思遂其富貴利達之欲故也。無欲",
    "T40n1820_001:0852a25": "於己則何求於人哉　五知覺畢竟成就相。",
    "T40n1820_001:0852a26": "行少欲者心則坦然無所憂畏觸事有餘常無",
    "T40n1820_001:0852a27": "不足有少欲者則有涅槃是名少欲　心坦然",
    "T40n1820_001:0852a28": "則法身顯矣。無憂畏則般若發矣。觸事有餘",
    "T40n1820_001:0852a29": "則解脫成矣。三法具足名大涅槃。故論云。般",
    "T40n1820_001:0852b01": "若等三種功德。果成就故。又心坦然者。離諂",
    "T40n1820_001:0852b02": "誑也。無憂畏者。不他求也。觸事有餘者。臥",
    "T40n1820_001:0852b03": "覺一榻之寬。覆覺一衾之溫。食覺一餐之飽。",
    "T40n1820_001:0852b04": "處覺容膝之安。斯皆有餘。故常無不足。既心",
    "T40n1820_001:0852b05": "無他想。則涅槃不求而自至矣　二知足功",
    "T40n1820_001:0852b06": "德(三)。初對治苦因果。二復說清淨因果。三示",
    "T40n1820_001:0852b07": "現三種差別。初對治苦因果。",
    "T40n1820_001:0852b08": "汝等比丘若欲脫諸苦惱當觀知足　論云。是",
    "T40n1820_001:0852b09": "中苦惱者。示現煩惱過從苦生故。遠離他境",
    "T40n1820_001:0852b10": "界故　〔補註〕惱從苦生者。如盜心生於饑寒",
    "T40n1820_001:0852b11": "故　二復說清淨因果。",
    "T40n1820_001:0852b12": "知足之法即是富樂安隱之處　論云。成就",
    "T40n1820_001:0852b13": "對治法故。於自事中遠離故　〔補註〕外貪求",
    "T40n1820_001:0852b14": "為他。內安樂為自　三示現三種差別(三)。初",
    "T40n1820_001:0852b15": "於二處受用差別。二於二事受用差別。三於",
    "T40n1820_001:0852b16": "二法中無自利有自他利差別。初於二處受",
    "T40n1820_001:0852b17": "用差別。",
    "T40n1820_001:0852b18": "知足之人雖臥地上猶為安樂不知足者雖處",
    "T40n1820_001:0852b19": "天堂亦不稱意　得臥平地且勝牢獄。所以",
    "T40n1820_001:0852b20": "安樂。既處金屋更羨瑤臺。故不稱意　〔補註〕",
    "T40n1820_001:0852b21": "謀臣安布衣以全軀。輪王希天位而墮地。可",
    "T40n1820_001:0852b22": "不懼乎　二於二事受用差別。",
    "T40n1820_001:0852b23": "不知足者雖富而貧知足之人雖貧而富　王",
    "T40n1820_001:0852b24": "戎牙籌每計其產。顏淵陋巷不改其樂。夫不",
    "T40n1820_001:0852b25": "知足者。恨珍寶之未多。嫌土田之未廣。鄙棟",
    "T40n1820_001:0852b26": "宇之未麗。凡有施為心常不足。非貧而何。知",
    "T40n1820_001:0852b27": "足之人。雖服絺綌而有狐貉之溫。雖食藜藿",
    "T40n1820_001:0852b28": "而有膏粱之美。雖居蓬蓽而有夏屋之安。",
    "T40n1820_001:0852b29": "夫何故然。知足故也。涅槃云。知足第一樂斯",
    "T40n1820_001:0852c01": "之謂歟　〔補註〕王戎晉人。位至三公。自執牙",
    "T40n1820_001:0852c02": "籌會計財產。不知足故也。夏屋大屋也。詩云。",
    "T40n1820_001:0852c03": "夏屋渠渠。是也　三於二法中無自利有自",
    "T40n1820_001:0852c04": "他利差別。",
    "T40n1820_001:0852c05": "不知足者常為五欲所牽為知足者之所憐愍",
    "T40n1820_001:0852c06": "是名知足　欲牽者。愛色貪聲莫知其止。既",
    "T40n1820_001:0852c07": "無自利何能愍他。知足者有二利。一不為五",
    "T40n1820_001:0852c08": "欲所牽是自利。二能愍他是利他。心既憐愍",
    "T40n1820_001:0852c09": "必當教誨。老子云不善人者善人之資　〔補",
    "T40n1820_001:0852c10": "註〕知足者愍。正意謂此等愚人乃智人所憐。",
    "T40n1820_001:0852c11": "源師云。能愍他是利他。蓋委曲發明耳　三",
    "T40n1820_001:0852c12": "遠離功德(三)。初自性遠離門體出故。二修習遠",
    "T40n1820_001:0852c13": "離門方便出故。三受用諸見門常縛故。初自",
    "T40n1820_001:0852c14": "性遠離門體出故。",
    "T40n1820_001:0852c15": "汝等比丘欲求寂靜無為安樂當離憒閙獨處",
    "T40n1820_001:0852c16": "閑居靜處之人帝釋諸天所共敬重　初治無",
    "T40n1820_001:0852c17": "我執著障。即三三昧也。寂靜者。示法無我空",
    "T40n1820_001:0852c18": "故。無為者。無相空故。安藥者。無取捨願空",
    "T40n1820_001:0852c19": "故。離憒閙者。治我所障。五眾亂起無次第",
    "T40n1820_001:0852c20": "故眾即我所也。故下文云。當捨己眾他眾。由",
    "T40n1820_001:0852c21": "眾故憒閙。獨處閑居者。治彼二無相障。即修",
    "T40n1820_001:0852c22": "三三昧也。然忘懷去來者市朝亦江湖。睠",
    "T40n1820_001:0852c23": "情生死者山林猶桎梏。今誡初心宜求閑靜。",
    "T40n1820_001:0852c24": "則觀道易成耳。諸天敬重者。治無為首功",
    "T40n1820_001:0852c25": "德障。靜處是可重法。於諸善法為其首故。",
    "T40n1820_001:0852c26": "能為帝釋諸天所敬重也。帝釋具云釋迦因",
    "T40n1820_001:0852c27": "陀羅。此云能主。言其能為天主。居須彌山",
    "T40n1820_001:0852c28": "之頂欲界第二天也　〔補註〕無我執著障者。",
    "T40n1820_001:0852c29": "本無有我。以執著故而有我。是名為障。諸天",
    "T40n1820_001:0853a01": "敬如空生靜坐事　二修習遠離門方便出",
    "T40n1820_001:0853a02": "故。",
    "T40n1820_001:0853a03": "是故當捨己眾他眾空閑獨處思滅苦本　眾",
    "T40n1820_001:0853a04": "即四人已上。己眾謂自己弟子及同學也。他",
    "T40n1820_001:0853a05": "眾可知。捨之則是離我我所。不復集生故。空",
    "T40n1820_001:0853a06": "閑獨處者。方便慧成就。如法而住也。思滅苦",
    "T40n1820_001:0853a07": "本者。善擇智成就。遠離起因也。法華云。諸",
    "T40n1820_001:0853a08": "苦所因貪欲為本　〔補註〕眾有二義。事則自",
    "T40n1820_001:0853a09": "他徒眾是也。理則五蘊為己眾。一切煩惱為",
    "T40n1820_001:0853a10": "他眾。迷執五蘊集諸煩惱。沈淪生死。故當遠",
    "T40n1820_001:0853a11": "離也　三受用諸見門常縛故(二)。初自他心境",
    "T40n1820_001:0853a12": "相惱。二復示無出離相。初自他心境相惱。",
    "T40n1820_001:0853a13": "若樂眾者則受眾惱譬如大樹眾鳥集之則有",
    "T40n1820_001:0853a14": "枯折之患　自他眾是能惱境。受眾惱者。即",
    "T40n1820_001:0853a15": "所惱心。心既受惱則諸見集生。生已自害。故",
    "T40n1820_001:0853a16": "次以大樹況之。大樹喻己心。眾鳥喻自他眾。",
    "T40n1820_001:0853a17": "枯折喻諸見集生　〔補註〕利他名為菩薩。獨",
    "T40n1820_001:0853a18": "善號曰聲聞。云何樂眾乃云受惱。答子輿氏",
    "T40n1820_001:0853a19": "云。人之患在好為人師。解云。學問有餘人資",
    "T40n1820_001:0853a20": "於己。不得已而應之。若好為人師所以成患。",
    "T40n1820_001:0853a21": "則彼之患生於好。今之患生於樂也。不然自",
    "T40n1820_001:0853a22": "利利他作一株大樹。與天下人歇陰涼去。是",
    "T40n1820_001:0853a23": "名大利何患之有　二復示無出離相。",
    "T40n1820_001:0853a24": "世間縛著沒於眾苦譬如老象溺泥不能自出",
    "T40n1820_001:0853a25": "是名遠離　縛著沒苦煩惱業染生也。老象",
    "T40n1820_001:0853a26": "喻縛著。溺泥喻眾苦。象故身重縛著厚也。老",
    "T40n1820_001:0853a27": "故溺泥觀智微也。所以溺眾苦泥不能自出",
    "T40n1820_001:0853a28": "　〔補註〕世間縛著者。獨處是出世法。樂眾是世",
    "T40n1820_001:0853a29": "間法　四不疲倦功德(二)。初就法門明不退。",
    "T40n1820_001:0853b01": "二約喻顯精怠。初就法門明不退。",
    "T40n1820_001:0853b02": "汝等比丘若勤精進則事無難者　既無疲倦。",
    "T40n1820_001:0853b03": "則於一切法行。善能趨入。豈同外道無益苦",
    "T40n1820_001:0853b04": "行乎　〔補註〕抒水還珠。刺股取印。輟席成",
    "T40n1820_001:0853b05": "道。世出世間何有難事。豈同外道者。明今是",
    "T40n1820_001:0853b06": "勤修正道故　二約喻顯精怠(二)。初精進比水",
    "T40n1820_001:0853b07": "長流。二懈怠況火數息。初精進比水長流。",
    "T40n1820_001:0853b08": "是故汝等當勤精進譬如小水常流則能穿石",
    "T40n1820_001:0853b09": "　以成就不退轉故。勸修習長養。由精進匪",
    "T40n1820_001:0853b10": "間。如水不絕則穿石也二懈怠況火數息。",
    "T40n1820_001:0853b11": "若行者之心數數懈廢譬如鑽火未熱而息雖",
    "T40n1820_001:0853b12": "欲得火火難可得是名精進　懈廢謂不精進。",
    "T40n1820_001:0853b13": "念處退失不成就心慧故。火者聖道如火。能",
    "T40n1820_001:0853b14": "燒惑薪。煖頂以前皆名未熱。已熱而息火尚",
    "T40n1820_001:0853b15": "不生。未熱數息。雖經年劫終無得理。此說懈",
    "T40n1820_001:0853b16": "怠過也。華嚴頌云。如鑽燧求火。未出而數",
    "T40n1820_001:0853b17": "息火勢隨止滅。懈怠者亦然。彼疏約三慧以",
    "T40n1820_001:0853b18": "辯懈怠。約聞則聽習數息明解不生。約思則",
    "T40n1820_001:0853b19": "決擇數息真智不生。約修則定慧數息聖道",
    "T40n1820_001:0853b20": "不生。禪宗六祖共傳斯喻。願諸學者銘心書",
    "T40n1820_001:0853b21": "紳　〔補註〕精進二義。事則念念勤修。理則念",
    "T40n1820_001:0853b22": "念空寂。故云一念不生是真精進　五不忘",
    "T40n1820_001:0853b23": "念功德(三)。初明不忘。二辯勸修。三示得失。初",
    "T40n1820_001:0853b24": "明不忘(二)。初明行中最勝。二明能遮重怨。初",
    "T40n1820_001:0853b25": "明行中最勝。",
    "T40n1820_001:0853b26": "汝等比丘求善知識求善護助無如不忘念",
    "T40n1820_001:0853b27": "　略舉三行。求者聞法行。善知識通三種。一教",
    "T40n1820_001:0853b28": "授善知識。二同行善知識。三外護善知識。今",
    "T40n1820_001:0853b29": "謂求教授也。聞名欽德曰知。覩形敬奉曰識。",
    "T40n1820_001:0853c01": "護者內善思惟行。如聞而思守護不失也。助",
    "T40n1820_001:0853c02": "者如法修行。行謂如思而修。即是以行助解",
    "T40n1820_001:0853c03": "求善助也。不忘念者。結為最勝。不忘正念於",
    "T40n1820_001:0853c04": "三行中為首為勝。故云無如不忘念。上之三",
    "T40n1820_001:0853c05": "行亦名三慧。慧以照了為義。行以進趣為義。",
    "T40n1820_001:0853c06": "照了進趣悉由不忘念也。無聞慧如覆器不",
    "T40n1820_001:0853c07": "能受水。無思慧如漏器雖受而失。無修慧如",
    "T40n1820_001:0853c08": "穢器雖不漏失穢不可用。以不忘念則既仰",
    "T40n1820_001:0853c09": "且完而復清淨也。故涅槃云。四法是涅槃近",
    "T40n1820_001:0853c10": "因。一近善知識。二聽聞正法。三思惟其義。四",
    "T40n1820_001:0853c11": "如說修行。若言苦行是涅槃因者無有是處。",
    "T40n1820_001:0853c12": "今合初二故三也　〔補註〕知識護助有二。一",
    "T40n1820_001:0853c13": "者知識是師。護助是友。不忘念者。方能承受",
    "T40n1820_001:0853c14": "師友教誨。忘念之人。明師良友日臨之無益",
    "T40n1820_001:0853c15": "也。二者知識是一心。護助是三慧。不忘念則",
    "T40n1820_001:0853c16": "一心了然三慧具足　二明能遮重怨。",
    "T40n1820_001:0853c17": "若有不忘念者諸煩惱賊則不能入　以常念",
    "T40n1820_001:0853c18": "正道故則煩惱怨賊。不能入心害三種善根",
    "T40n1820_001:0853c19": "也　〔補註〕三善根即三慧二辯勸修。",
    "T40n1820_001:0853c20": "是故汝等常當攝念在心　令初念處成就也",
    "T40n1820_001:0853c21": "三示得失(二)。初失念成就多過。二得念成就",
    "T40n1820_001:0853c22": "多功。初失念成就多過。",
    "T40n1820_001:0853c23": "若失念者則失諸功德　失念謂有始無終也。",
    "T40n1820_001:0853c24": "無終則失三慧。慧失則聖果無由可階耳",
    "T40n1820_001:0853c25": "　二得念成就多功。",
    "T40n1820_001:0853c26": "若念力堅強雖入五欲賊中不為所害譬如著",
    "T40n1820_001:0853c27": "鎧入陣則無所畏是名不忘念　鎧喻念力。陣",
    "T40n1820_001:0853c28": "喻五欲鎧甲也　〔補註〕如將刑罪人。臨樂不",
    "T40n1820_001:0853c29": "樂。亦以不忘怖死念故　六禪定功德(三)。初明",
    "T40n1820_001:0854a01": "定。二勸修。三示益。初明定(二)。初攝念能生。二",
    "T40n1820_001:0854a02": "定成有用。初攝念能生。",
    "T40n1820_001:0854a03": "汝等比丘若攝心者心則在定　謂八種禪定。",
    "T40n1820_001:0854a04": "因攝念生故　〔補註〕楞嚴云。攝心為戒。因戒",
    "T40n1820_001:0854a05": "攝定。是也　二定成有用。",
    "T40n1820_001:0854a06": "心在定故能知世間生滅法相　禪定成就則",
    "T40n1820_001:0854a07": "有果用。故能知生滅法相。如昇大虛下見",
    "T40n1820_001:0854a08": "萬象　〔補註〕楞嚴云。因定發慧是也。在定之",
    "T40n1820_001:0854a09": "心不著於物。故云如昇太虛。不著於物斯能",
    "T40n1820_001:0854a10": "照物。故云下見萬象。又如大海澄清森羅自",
    "T40n1820_001:0854a11": "見　二勸修。",
    "T40n1820_001:0854a12": "是故汝等常當精勤修習諸定　精勤對治懈",
    "T40n1820_001:0854a13": "怠無修習方便障也。是故懈怠有三種。一不",
    "T40n1820_001:0854a14": "安隱懈怠。二無味懈怠。三不知恐怖懈怠。云",
    "T40n1820_001:0854a15": "何修習一一對治。示現精勤修習。節量食臥。",
    "T40n1820_001:0854a16": "及調阿那波那故。精勤修習。覺知諸定有通",
    "T40n1820_001:0854a17": "慧功德。及盡苦原故。大希有事故。精勤修",
    "T40n1820_001:0854a18": "習。觀察生老病死苦。及四惡趣苦。我未能離",
    "T40n1820_001:0854a19": "苦。即精進對治也　〔補註〕諸定者定有多",
    "T40n1820_001:0854a20": "種。如四禪八定十六特勝等乃至那伽大定",
    "T40n1820_001:0854a21": "　三示益(三)。初法。二喻。三合。初法。",
    "T40n1820_001:0854a22": "若得定者心則不散　功德成就無所對治也",
    "T40n1820_001:0854a23": "　二喻。",
    "T40n1820_001:0854a24": "譬如惜水之家善治隄塘　喻治隄塘則能積",
    "T40n1820_001:0854a25": "水。隄限也。積土為封限也　三合。",
    "T40n1820_001:0854a26": "行者亦爾為智慧水故善修禪定令不漏失是",
    "T40n1820_001:0854a27": "名為定　智慧合惜水。禪定合隄塘。不漏合",
    "T40n1820_001:0854a28": "心不散。論云。示善修功德上上增長故。由禪",
    "T40n1820_001:0854a29": "發智。則知世間生滅法相故　〔補註〕為慧修",
    "T40n1820_001:0854b01": "定定必發慧。為定修定是名癡定　七智慧",
    "T40n1820_001:0854b02": "功德(二)。初正明智慧破障。二喻顯四種功德。",
    "T40n1820_001:0854b03": "初正明智慧破障(二)。初約有慧顯是。二明無慧",
    "T40n1820_001:0854b04": "斥非。初約有慧顯是(三)。初能破理事二障。二",
    "T40n1820_001:0854b05": "難得常令防護。三明其難得能得。初能破理",
    "T40n1820_001:0854b06": "事二障。",
    "T40n1820_001:0854b07": "汝等比丘若有智慧則無貪著　貪著有二。一",
    "T40n1820_001:0854b08": "於真實義處生著。名理障也。二於世間事處",
    "T40n1820_001:0854b09": "生著。名事障也。若有智慧則二著不起。名破",
    "T40n1820_001:0854b10": "障也　〔補註〕楞嚴謂因妄顯真。妄既本空。真",
    "T40n1820_001:0854b11": "亦不立。何可著也　二難得常令防護。",
    "T40n1820_001:0854b12": "常自省察不令有失　於一切時。常修心慧",
    "T40n1820_001:0854b13": "故　〔補註〕省察者。察知事理二障。時時省察",
    "T40n1820_001:0854b14": "勿使障生。是二皆名心慧　三明其難得能",
    "T40n1820_001:0854b15": "得。",
    "T40n1820_001:0854b16": "是則於我法中能得解脫　即於第一義處。遠",
    "T40n1820_001:0854b17": "離貪著。故得解脫　〔補註〕武帝之於達磨。是",
    "T40n1820_001:0854b18": "未能遠離第一義故　二明無慧斥非。",
    "T40n1820_001:0854b19": "若不爾者既非道人又非白衣無所名也　心",
    "T40n1820_001:0854b20": "無智慧故非道人。形已削染故非白衣。兩端",
    "T40n1820_001:0854b21": "不攝故無所名　〔補註〕強與安名曰鳥鼠僧。",
    "T40n1820_001:0854b22": "僧眾中尊而有鳥鼠之名。可恥甚矣　二喻",
    "T40n1820_001:0854b23": "顯四種功德(二)。初正明四種功德。二結歎照覺",
    "T40n1820_001:0854b24": "功能。初正明四種功德(二)。初喻。二合。初喻(四)。",
    "T40n1820_001:0854b25": "初喻聞。二喻思。三喻修。四喻證。初喻聞。",
    "T40n1820_001:0854b26": "實智慧者則是度老病死海堅牢船也　此三",
    "T40n1820_001:0854b27": "深廣。沒溺眾生。故如海也。聞法起信如得牢",
    "T40n1820_001:0854b28": "船。必假思慧。為帆檣便風。方有所利苟無",
    "T40n1820_001:0854b29": "此二船雖堅牢但在此岸　〔補註〕信為道元",
    "T40n1820_001:0854c01": "功德母。故聞法起信乃入道底本。如船為載",
    "T40n1820_001:0854c02": "物渡人之底本也　二喻思。",
    "T40n1820_001:0854c03": "亦是無明黑暗大明燈也　聞而不思則於道",
    "T40n1820_001:0854c04": "黑暗。故以思慧喻明燈也　三喻修。",
    "T40n1820_001:0854c05": "一切病者之良藥也　藥以治病。如修慧能",
    "T40n1820_001:0854c06": "動惑　四喻證。",
    "T40n1820_001:0854c07": "伐煩惱樹之利斧也　以智斷惑乃證聖果。斷",
    "T40n1820_001:0854c08": "惑之智喻之利斧　〔補註〕據文勢。船燈藥斧",
    "T40n1820_001:0854c09": "總喻智慧。今分屬聞思修證者。欲易曉也",
    "T40n1820_001:0854c10": "　二合。",
    "T40n1820_001:0854c11": "是故汝等當以聞思修慧而自增益　即證果",
    "T40n1820_001:0854c12": "也　二結歎照覺功能。",
    "T40n1820_001:0854c13": "若人有智慧之照雖是肉眼而是明見人也是",
    "T40n1820_001:0854c14": "名智慧　四種修學功德。於分內處而有照",
    "T40n1820_001:0854c15": "覺。名明見人　八究竟功德(二)。初正明戲論。",
    "T40n1820_001:0854c16": "二勸修遠離。初正明戲論。",
    "T40n1820_001:0854c17": "汝等比丘種種戲論其心則亂雖復出家猶未",
    "T40n1820_001:0854c18": "得脫　戲論有二。一於真實理生戲論。二於",
    "T40n1820_001:0854c19": "世間事生戲論。於真實理。起四句執。是一非",
    "T40n1820_001:0854c20": "諸。名戲論。當知心之自性離四句故。起故",
    "T40n1820_001:0854c21": "定執則撓其性。故云其心則亂。求那跋摩云。",
    "T40n1820_001:0854c22": "諸論各異端修行理無二。執者有是非。達者",
    "T40n1820_001:0854c23": "無違諍。於法戲論尚已不可。得為世間詼諧",
    "T40n1820_001:0854c24": "嘲謔耶。雖復出家者。形雖離俗心未證理。由",
    "T40n1820_001:0854c25": "乎二種戲論所亂也　〔補註〕信心銘云。纔有",
    "T40n1820_001:0854c26": "是非紛然失心。故戲論心亂　二勸修遠離",
    "T40n1820_001:0854c27": "(二)。初有對相遠離。二無對相遠離。初有對相",
    "T40n1820_001:0854c28": "遠離。",
    "T40n1820_001:0854c29": "是故比丘當急捨離亂心戲論　有彼彼功德",
    "T40n1820_001:0855a01": "相也　二無對相遠離。",
    "T40n1820_001:0855a02": "若汝欲得寂滅樂者唯當善滅戲論之患是名",
    "T40n1820_001:0855a03": "不戲論　無彼彼功德相也。結名不戲論者。",
    "T40n1820_001:0855a04": "示現行成就體性異故　〔補註〕見有戲論急",
    "T40n1820_001:0855a05": "捨離之。有彼彼功德相也。言語道斷心行處",
    "T40n1820_001:0855a06": "滅。不見有戲論可捨離。無彼彼功德相也",
    "T40n1820_001:0855a07": "　四顯示畢竟甚深功德分(二)。初略明。二廣釋。",
    "T40n1820_001:0855a08": "初略明(二)。初菩薩常修功德。二如來說法功",
    "T40n1820_001:0855a09": "德。初菩薩常修功德。",
    "T40n1820_001:0855a10": "汝等比丘於諸功德常當一心捨諸放逸如離",
    "T40n1820_001:0855a11": "怨賊　功德指上所說。一心者無間斷故。制",
    "T40n1820_001:0855a12": "之一處即是。於第一義心修也。如怨賊者。遠",
    "T40n1820_001:0855a13": "離一心相違行如怨賊故　〔補註〕第一義心",
    "T40n1820_001:0855a14": "修者。以萬行皆歸圓覺妙心故　二如來說",
    "T40n1820_001:0855a15": "法功德。",
    "T40n1820_001:0855a16": "大悲世尊所說利益皆已究竟　始說度陳如。",
    "T40n1820_001:0855a17": "終說度須跋。故利益究竟耳　二廣釋(二)。初",
    "T40n1820_001:0855a18": "常修功德。二說法功德。初常修功德。",
    "T40n1820_001:0855a19": "汝等但當勤而行之若於山間若空澤中若在",
    "T40n1820_001:0855a20": "樹下間處靜室念所受法勿令忘失常當自勉",
    "T40n1820_001:0855a21": "精進修之無為空死後致有悔　勤行者示現",
    "T40n1820_001:0855a22": "常修。山間等示無事處。凡有五處皆遠憒鬧。",
    "T40n1820_001:0855a23": "念所受法者。示修真實無二念故。勿令忘失",
    "T40n1820_001:0855a24": "者令修現前故。精進修之者以方便修故。無",
    "T40n1820_001:0855a25": "為空死者。於相似法處蘇息遠離上上心故。",
    "T40n1820_001:0855a26": "此謂愛著內凡。故於一生不能入聖。名為空",
    "T40n1820_001:0855a27": "死。此誡頂墮人也。後致有悔者。於晚時自知",
    "T40n1820_001:0855a28": "有餘悔不及事故。謂臨終方悔者也。先民有",
    "T40n1820_001:0855a29": "言。臨死修善於計已晚。智者云。有鄴洛禪師。",
    "T40n1820_001:0855b01": "名播河海。住則四方雲仰。動則百千成群。殷",
    "T40n1820_001:0855b02": "殷轟轟於世有何利益。臨終皆悔也　〔補註〕",
    "T40n1820_001:0855b03": "空死而悔有二。一是荒蕪三業全不修行。臨",
    "T40n1820_001:0855b04": "終知墮惡處故悔。一是得少為足未證謂證。",
    "T40n1820_001:0855b05": "臨終知非極果故悔。今疏舉重言之輕可知",
    "T40n1820_001:0855b06": "矣　二說法功德。",
    "T40n1820_001:0855b07": "我如良醫知病說藥服與不服非醫咎也又如",
    "T40n1820_001:0855b08": "善導導人善道聞之不行非導過也　良藥喻",
    "T40n1820_001:0855b09": "說法能破惡。善導喻說法能生善。不受由機",
    "T40n1820_001:0855b10": "非佛過失　五顯示入證決定分(三)。初方便顯",
    "T40n1820_001:0855b11": "發門。二法輪成就門。三分別功德門。初方便",
    "T40n1820_001:0855b12": "顯發門。",
    "T40n1820_001:0855b13": "汝等若於苦等四諦有所疑者可疾問之毋得",
    "T40n1820_001:0855b14": "懷疑不求決也　四諦是行者常觀察。及依",
    "T40n1820_001:0855b15": "之起行。故勸問也。苦則八事遷迫。集則惑",
    "T40n1820_001:0855b16": "業牽報。滅則二脫離縛。道則三學能通。於此",
    "T40n1820_001:0855b17": "有疑何能觀察起行耶。佛今垂滅故勸疾問",
    "T40n1820_001:0855b18": "　〔補註〕二脫謂二種解脫也。一者慧解脫。二",
    "T40n1820_001:0855b19": "者俱解脫。又一者解脫煩惱。二者解脫於礙。",
    "T40n1820_001:0855b20": "上惟小乘。下通菩薩二法輪成就門。",
    "T40n1820_001:0855b21": "爾時世尊如是三唱人無問者所以者何眾無",
    "T40n1820_001:0855b22": "疑故　三唱者。示現法輪滿足成就。三轉實",
    "T40n1820_001:0855b23": "法故。無問者。示現證法滿足成就故。無疑者。",
    "T40n1820_001:0855b24": "示現斷功德滿足成就故　〔補註〕如來知",
    "T40n1820_001:0855b25": "眾無疑。尚不須一唱。而必三唱。大慈大悲愍",
    "T40n1820_001:0855b26": "物無已之心也　三分別說法門(二)。初經家",
    "T40n1820_001:0855b27": "敘。二正分別。彼眾上首。知大眾心行成就。決",
    "T40n1820_001:0855b28": "定復了知所證實義故。分別彼彼事以答如",
    "T40n1820_001:0855b29": "來故。初經家敘。",
    "T40n1820_001:0855c01": "時阿[少/兔]樓馱觀察眾心而白佛言　阿[少/兔]樓馱。",
    "T40n1820_001:0855c02": "亦云阿那律。亦阿泥樓豆。亦阿難律陀。皆一",
    "T40n1820_001:0855c03": "也。此翻無貧。亦翻無滅。亦云如意。昔施辟",
    "T40n1820_001:0855c04": "支佛一食。獲九十一劫往來人天常受福樂。",
    "T40n1820_001:0855c05": "于今不滅所求如意。以茲三義故有異翻。時",
    "T40n1820_001:0855c06": "為眾首。故觀察白佛也　二正分別(二)。初佛",
    "T40n1820_001:0855c07": "說無異。二比丘無疑。初佛說無異。",
    "T40n1820_001:0855c08": "世尊月可令熱日可令冷佛說四諦不可令異",
    "T40n1820_001:0855c09": "佛說苦諦實苦不可令樂集真是因更無異因",
    "T40n1820_001:0855c10": "苦若滅者即是因滅因滅故果滅滅苦之道實",
    "T40n1820_001:0855c11": "是真道更無餘道　先以喻顯也。月是太陰",
    "T40n1820_001:0855c12": "精故冷。日是太陽精故熱。而性不可易世皆",
    "T40n1820_001:0855c13": "知之。今云可熱可冷者。日月寧易其性。佛言",
    "T40n1820_001:0855c14": "終無變異也。不可令樂者。苦樂各實不變異",
    "T40n1820_001:0855c15": "故。更無異因者。集因定招苦果。終非道因所",
    "T40n1820_001:0855c16": "招也。論云。示苦滅各自因故。即是因滅者。斷",
    "T40n1820_001:0855c17": "集因也。又因滅是有餘涅槃故。因滅故果滅",
    "T40n1820_001:0855c18": "者。後有因中不生是滅苦果也。又果滅是",
    "T40n1820_001:0855c19": "無餘涅槃故。更無餘道者餘道非真不能趨",
    "T40n1820_001:0855c20": "滅也　〔補註〕日月是幻妄之法。故可轉移。佛",
    "T40n1820_001:0855c21": "言乃真實之理。焉能變異。是故反陰易陽世",
    "T40n1820_001:0855c22": "容有之。逆理亂真終無是處　二比丘無疑。",
    "T40n1820_001:0855c23": "世尊是諸比丘於四諦中決定無疑　決定者。",
    "T40n1820_001:0855c24": "苦樂因果入行決定故。無疑者。無異無餘義",
    "T40n1820_001:0855c25": "故　〔補註〕無異者。明燭其理。更無差異。故",
    "T40n1820_001:0855c26": "不疑。無餘者。曲盡其義。更無遺餘。故不疑",
    "T40n1820_001:0855c27": "　六分別未入上上證為斷疑分(三)。初顯示未",
    "T40n1820_001:0855c28": "入上上法。二為斷彼彼疑。三重說有為無常",
    "T40n1820_001:0855c29": "相。初顯示未入上上法(二)。初約未辦。二約已",
    "T40n1820_001:0856a01": "辦。初約未辦(二)。初見滅懷悲。二聞法得度。初",
    "T40n1820_001:0856a02": "見滅懷悲。",
    "T40n1820_001:0856a03": "於此眾中所作未辦者見佛滅度當有悲感",
    "T40n1820_001:0856a04": "　未辦者。即內外凡及前三果也。前三果殘思",
    "T40n1820_001:0856a05": "在故。則有悲感　〔補註〕如天人雨淚。阿難愁",
    "T40n1820_001:0856a06": "憂。是也　二聞法得度。",
    "T40n1820_001:0856a07": "若有初入法者聞佛所說即皆得度譬如夜見",
    "T40n1820_001:0856a08": "電光即得見道　初入法者。即前所作未辦",
    "T40n1820_001:0856a09": "人也。望極果人通名初入。得度有二。謂從凡",
    "T40n1820_001:0856a10": "入聖。從聖至極。皆名得度。復以譬喻。示現見",
    "T40n1820_001:0856a11": "道速疾決定義也　二約已辦。",
    "T40n1820_001:0856a12": "若所作已辦已度苦海者但作是念世尊滅度",
    "T40n1820_001:0856a13": "一何疾哉　已辦者。無學位人。已盡見思出",
    "T40n1820_001:0856a14": "三界苦。於小乘中雖名已辦。其實所知障全",
    "T40n1820_001:0856a15": "在故。見佛速滅。由不了生本不生滅。亦無",
    "T40n1820_001:0856a16": "滅生滅即非生滅故　〔補註〕如經云。苦哉大",
    "T40n1820_001:0856a17": "聖尊。入真何太速是也。又云。諸佛不出世亦",
    "T40n1820_001:0856a18": "無有涅槃。則了不生不滅之旨者也　二為",
    "T40n1820_001:0856a19": "斷彼彼疑(二)。初經家敘。二正斷疑。初經家敘。",
    "T40n1820_001:0856a20": "阿[少/兔]樓馱雖說此語眾中皆悉了達四聖諦義",
    "T40n1820_001:0856a21": "世尊欲令此諸大眾皆得堅固以大悲心復為",
    "T40n1820_001:0856a22": "眾說聖者正也無漏正法得在心故。諦有",
    "T40n1820_001:0856a23": "二義。一者諦實。二者審諦。釋此二義如四聖",
    "T40n1820_001:0856a24": "諦品。復為眾說者。訖高勗下。寄現訓未也。",
    "T40n1820_001:0856a25": "論云。如來悲心淳至故不護上上法也　〔補",
    "T40n1820_001:0856a26": "註〕曲被中下。非為上根故。遠惠萬世。非為一",
    "T40n1820_001:0856a27": "時故　二正斷疑(六)。初自他俱滅。二法門常",
    "T40n1820_001:0856a28": "住。三利他事畢。四總顯已度。五示得因緣。六",
    "T40n1820_001:0856a29": "因果住持。初自他俱滅。",
    "T40n1820_001:0856b01": "汝等比丘勿懷悲惱若我住世一劫會亦當滅",
    "T40n1820_001:0856b02": "會而不離終不可得　會亦當滅者。住世雖",
    "T40n1820_001:0856b03": "久時會亦滅。會而不滅終不可得。上明自滅",
    "T40n1820_001:0856b04": "此云他滅。豈唯我然一切皆爾。會聚也。既有",
    "T40n1820_001:0856b05": "聚會必歸離散。聚散有二。一師資聚散。二五",
    "T40n1820_001:0856b06": "陰聚散。是則一切皆無常也　〔補註〕師資者。",
    "T40n1820_001:0856b07": "言一眾聚散。未有主常領伴伴常隨主者也。",
    "T40n1820_001:0856b08": "五陰者。言一身聚散。色陰則四大合而必離。",
    "T40n1820_001:0856b09": "四陰則妄念起而必滅。故曰一切皆無常也",
    "T40n1820_001:0856b10": "　二法門常住。",
    "T40n1820_001:0856b11": "自利利他法皆具足　自利者修因得果。利",
    "T40n1820_001:0856b12": "他者說法化生。至聖流慈宣說法門。無不具",
    "T40n1820_001:0856b13": "足。此法常在世間。眾生自可修學。不須我住",
    "T40n1820_001:0856b14": "也　三利他事畢。",
    "T40n1820_001:0856b15": "若我久住更無所益　法既具足我住何為",
    "T40n1820_001:0856b16": "　〔補註〕無益有二。一者諸佛住世。止為說法利",
    "T40n1820_001:0856b17": "生。法既足矣。故無益。二者佛若久住。則眾生",
    "T40n1820_001:0856b18": "不生難遭之想。故無益　四總顯已度。",
    "T40n1820_001:0856b19": "應可度者若天上人間皆悉已度　於彼彼眾",
    "T40n1820_001:0856b20": "自利事訖。則是令彼彼天人修因得果也",
    "T40n1820_001:0856b21": "　五示得因緣。",
    "T40n1820_001:0856b22": "其未度者皆亦已作得度因緣　其未修習者。",
    "T40n1820_001:0856b23": "依不滅法門能作得度因緣。則是已為下種",
    "T40n1820_001:0856b24": "未來熟脫。法門在世可修學故　〔補註〕熟脫",
    "T40n1820_001:0856b25": "者。善根純熟得解脫也　六因果住持(二)。初",
    "T40n1820_001:0856b26": "對因。二對果。初對因。",
    "T40n1820_001:0856b27": "自今以後我諸弟子展轉行之　弟子行之者。",
    "T40n1820_001:0856b28": "因分住持不壞。滅後弟子常依修習。展轉傳",
    "T40n1820_001:0856b29": "授不斷絕也　二對果。",
    "T40n1820_001:0856c01": "則是如來法身常在而不滅也　法身常在者。",
    "T40n1820_001:0856c02": "果分住持不壞。以弟子所行之法不斷絕。即",
    "T40n1820_001:0856c03": "是如來五分法身。常在世也　〔補註〕佛身雖",
    "T40n1820_001:0856c04": "滅佛法常存。依法修行是佛住世　三重說",
    "T40n1820_001:0856c05": "有為無常相(二)。初正示有為。二引己作證。初",
    "T40n1820_001:0856c06": "正示有為(三)。初無常求脫。二以智滅癡。三觀",
    "T40n1820_001:0856c07": "身不淨。初無常求脫。",
    "T40n1820_001:0856c08": "是故當知世皆無常會必有離勿懷憂惱世相",
    "T40n1820_001:0856c09": "如是當勤精進早求解脫　論云。示現於此",
    "T40n1820_001:0856c10": "處勸修世間生厭離行故。當勤精進者。於有",
    "T40n1820_001:0856c11": "為相中得解脫故　二以智滅癡。",
    "T40n1820_001:0856c12": "以智慧明滅諸癡暗　復示如實觀滅我我所",
    "T40n1820_001:0856c13": "見根本故　〔補註〕癡暗即無明也。凡夫見有",
    "T40n1820_001:0856c14": "我及我所。此見從無明生。非智不滅　三觀",
    "T40n1820_001:0856c15": "身不淨。",
    "T40n1820_001:0856c16": "世實危脆無堅牢者　陰等諸法悉皆虛妄",
    "T40n1820_001:0856c17": "　二引己作證(二)。初略示己滅。二廣辯患相",
    "T40n1820_001:0856c18": "　初略示己滅。",
    "T40n1820_001:0856c19": "我今得滅如除惡病　陰身如惡病。得滅如",
    "T40n1820_001:0856c20": "病差　〔補註〕佛妙色身即是法身。而喻惡病",
    "T40n1820_001:0856c21": "者。示同凡夫作警省也　二廣辯患相。",
    "T40n1820_001:0856c22": "此是應捨之身罪惡之物假名為身沒在老病",
    "T40n1820_001:0856c23": "生死大海何有智者得除滅之如殺怨賊而不",
    "T40n1820_001:0856c24": "歡喜　唯有智人能厭能喜　〔補註〕見身存",
    "T40n1820_001:0856c25": "則悅而不厭故貪生。見身滅則憂而不喜故",
    "T40n1820_001:0856c26": "避死。此愚人所為也。智人反是　七離種種",
    "T40n1820_001:0856c27": "自性清淨無我分(二)。初對治自性障。二明清淨",
    "T40n1820_001:0856c28": "無我。初對治自性障(三)。初正明實慧。二勸勤",
    "T40n1820_001:0856c29": "修習。三三界無常。初正明實慧。",
    "T40n1820_001:0857a01": "汝等比丘常當一心　知五陰法中種種妄想",
    "T40n1820_001:0857a02": "悉從心起故以心為主則令制之一處也　〔補",
    "T40n1820_001:0857a03": "註〕一心二字。總結上來誨示多種法門。良由",
    "T40n1820_001:0857a04": "一心為萬法主。故云制之一處無事不辦",
    "T40n1820_001:0857a05": "　二勸勤修習。",
    "T40n1820_001:0857a06": "勤求出道　以一心如實慧難可得故。勸令",
    "T40n1820_001:0857a07": "精進　〔補註〕亂心者違實理之妄知也。一心",
    "T40n1820_001:0857a08": "者如實理之真知也。故云如實慧。得如是慧",
    "T40n1820_001:0857a09": "寧是易事。故應勤求也。復有二義。一者事。",
    "T40n1820_001:0857a10": "據上文當是一其心以求出道故。二者理。以",
    "T40n1820_001:0857a11": "一心如實慧即是出道故　三三界無常。",
    "T40n1820_001:0857a12": "一切世間動不動法皆是敗壞不安之相　世",
    "T40n1820_001:0857a13": "間總標三界。動即欲界。不動即色無色界。敗",
    "T40n1820_001:0857a14": "壞不安者結指無常　〔補註〕上二界壽命長",
    "T40n1820_001:0857a15": "遠。外道以為不動。不知三界皆屬無常故。經",
    "T40n1820_001:0857a16": "云。三界無安猶如火宅　二明清淨無我(三)。",
    "T40n1820_001:0857a17": "初勸止三業。二示將歸滅。三正顯遺訓。即是",
    "T40n1820_001:0857a18": "於甚深法中寂滅故。初勸止三業。",
    "T40n1820_001:0857a19": "汝等且止勿得復語　淨口業也。口業淨故",
    "T40n1820_001:0857a20": "則意亦淨也。論云。示三業無動。是寂滅無我",
    "T40n1820_001:0857a21": "相應器故　〔補註〕問此中何缺身業。答凡侍",
    "T40n1820_001:0857a22": "於所尊有問則從座起。承問則起而對。是身",
    "T40n1820_001:0857a23": "口常相須。故口不動兼身亦不動也。三業不",
    "T40n1820_001:0857a24": "動是與寂滅無我。相應之法器也　二示將",
    "T40n1820_001:0857a25": "歸滅。",
    "T40n1820_001:0857a26": "時將欲過我欲滅度　已當中夜。所以不過",
    "T40n1820_001:0857a27": "表中道也。中道二種如前說。今顯表離斷常",
    "T40n1820_001:0857a28": "之中。亦密表佛性中也。我有三種。一見二慢",
    "T40n1820_001:0857a29": "三名字。如來見慢已盡。隨順世間名字稱我。",
    "T40n1820_001:0857b01": "今當灰滅假身則名字亦無。即是無餘涅槃",
    "T40n1820_001:0857b02": "真無我法也　〔補註〕是知佛以中為命。中存",
    "T40n1820_001:0857b03": "佛存中滅佛滅。安住中道。即是十方常住佛",
    "T40n1820_001:0857b04": "也　三正顯遺訓。",
    "T40n1820_001:0857b05": "是我最後之所教誨　小乘訓世凡五十年。今",
    "T40n1820_001:0857b06": "將涅槃更略教誡。故云最後。論云。於住持法",
    "T40n1820_001:0857b07": "中勝以具遺教故也　〔補註〕最後者。猶著",
    "T40n1820_001:0857b08": "述家所謂絕筆也。又前所謂臨終之語語必",
    "T40n1820_001:0857b09": "切要。是也。故如來末後殷勤。必欲萬世遵而",
    "T40n1820_001:0857b10": "守之也。問此既云小乘訓世。何前言不得約",
    "T40n1820_001:0857b11": "小機屬藏教。答論云。此經每說比丘者。示遠",
    "T40n1820_001:0857b12": "離相故。復示摩訶衍方便道。與二乘共故。則",
    "T40n1820_001:0857b13": "知此經正為二乘。傍兼菩薩。云小乘訓世者",
    "T40n1820_001:0857b14": "舉多分也。此馬鳴深旨也。",
    "T40n1820_001:0857b15": "佛遺教經論疏節要(終)"
}