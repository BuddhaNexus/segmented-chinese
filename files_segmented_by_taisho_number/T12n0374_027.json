{
    "T12n0374_027:0522b02": "大般涅槃經卷第二十七",
    "T12n0374_027:0522b04": "北涼天竺三藏曇無讖譯",
    "T12n0374_027:0522b05": "11 師子吼菩薩品1師子吼菩薩品第十一之一",
    "T12n0374_027:0522b06": "爾時佛告一切大眾：「諸善男子！汝等若疑，有",
    "T12n0374_027:0522b07": "佛、無佛，有法、無法，有僧、無僧，有苦、無苦，有集、",
    "T12n0374_027:0522b08": "無集，有滅、無滅，有道、無道，有實、無實，有我、無",
    "T12n0374_027:0522b09": "我，有樂、無樂，有淨、無淨，有常、無常，有乘、無乘，",
    "T12n0374_027:0522b10": "有性、無性，有眾生、無眾生，有有、無有，有真、無",
    "T12n0374_027:0522b11": "真，有因、無因，有果、無果，有作、無作，有業、無業，",
    "T12n0374_027:0522b12": "有報、無報者，今恣汝所問吾，當為汝分別解",
    "T12n0374_027:0522b13": "說。善男子！我實不見，若天、若人、若魔、若梵、若",
    "T12n0374_027:0522b14": "沙門、若婆羅門，有來問我不能答者。」",
    "T12n0374_027:0522b15": "爾時會中有一菩薩名師子吼，即從座起，斂",
    "T12n0374_027:0522b16": "容整服，前禮佛足，長跪叉手，白佛言：「世尊！",
    "T12n0374_027:0522b17": "我適欲問，如來大慈復垂聽許？」",
    "T12n0374_027:0522b18": "爾時佛告諸大眾言：「諸善男子！汝等今當於",
    "T12n0374_027:0522b19": "是菩薩，深生恭敬、尊重讚歎，應以種種香花",
    "T12n0374_027:0522b20": "伎樂、瓔珞幡蓋、衣服飲食、臥具醫藥、房舍殿",
    "T12n0374_027:0522b21": "堂，而供養之，迎來送去。所以者何？是人已於",
    "T12n0374_027:0522b22": "過去諸佛深種善根，福德成就，是故今於我",
    "T12n0374_027:0522b23": "前欲師子吼。",
    "T12n0374_027:0522b24": "「善男子！如師子王，自知身力，牙爪鋒芒，四",
    "T12n0374_027:0522b25": "足踞地，安住巖穴，振尾出聲，若有能具如是",
    "T12n0374_027:0522b26": "諸相，當知是則能師子吼。真師子王，晨朝出",
    "T12n0374_027:0522b27": "穴，頻申欠呿，四向顧望，發聲震吼，為十一事。",
    "T12n0374_027:0522b28": "何等十一？一為欲壞實非師子詐作師子故，",
    "T12n0374_027:0522b29": "二為欲試自身力故，三為欲令住處淨故，四",
    "T12n0374_027:0522c01": "為諸子知處所故，五為群輩無怖心故，六為",
    "T12n0374_027:0522c02": "眠者得覺寤故，七為一切放逸諸獸不放逸",
    "T12n0374_027:0522c03": "故，八為諸獸來依附故，九為欲調大香象故，",
    "T12n0374_027:0522c04": "十為教告諸子息故，十一為欲莊嚴自眷屬",
    "T12n0374_027:0522c05": "故。一切禽獸聞師子吼，水性之屬潛沒深淵，",
    "T12n0374_027:0522c06": "陸行之類藏伏窟穴，飛者墮落，諸大香象怖",
    "T12n0374_027:0522c07": "走失糞。諸善男子！如彼野干雖逐師子至于",
    "T12n0374_027:0522c08": "百年，終不能作師子吼也。若師子子，始滿三",
    "T12n0374_027:0522c09": "年，則能哮吼如師子王。",
    "T12n0374_027:0522c10": "「善男子！如來正覺智慧牙爪，四如意足、六波",
    "T12n0374_027:0522c11": "羅蜜滿足之身，十力雄猛，大悲為尾，安住四",
    "T12n0374_027:0522c12": "禪清淨窟宅，為諸眾生而師子吼，摧破魔軍。",
    "T12n0374_027:0522c13": "示眾十力，開佛行處，為諸邪見作歸依所，安",
    "T12n0374_027:0522c14": "撫生死怖畏之眾，覺寤無明睡眠眾生，行",
    "T12n0374_027:0522c15": "惡法者為作悔心。開示邪見一切眾生，令知",
    "T12n0374_027:0522c16": "六師非師子吼故，破富蘭那等憍慢心故，為",
    "T12n0374_027:0522c17": "令二乘生悔心故，為教五住諸菩薩等生大",
    "T12n0374_027:0522c18": "力心故，為令正見四部之眾於彼邪見四部",
    "T12n0374_027:0522c19": "徒眾不生怖畏故，從聖行、梵行、天行窟宅，頻",
    "T12n0374_027:0522c20": "申而出，為欲令彼諸眾生等破憍慢故欠呿，",
    "T12n0374_027:0522c21": "為令諸眾生等生善法故四向顧望，為令眾",
    "T12n0374_027:0522c22": "生得四無礙故四足踞地，為令眾生具足安",
    "T12n0374_027:0522c23": "住尸波羅蜜故，故師子吼。師子吼者名決定",
    "T12n0374_027:0522c24": "說，一切眾生悉有佛性，如來常住無有變易。",
    "T12n0374_027:0522c25": "善男子！聲聞緣覺雖復隨逐如來世尊無量",
    "T12n0374_027:0522c26": "百千阿僧祇劫，而亦不能作師子吼。十住菩",
    "T12n0374_027:0522c27": "薩若能修行是三行處，當知是則能師子吼。",
    "T12n0374_027:0522c28": "諸善男子！是師子吼菩薩摩訶薩，今欲如是",
    "T12n0374_027:0522c29": "大師子吼，是故汝等應當深心供養恭敬、尊",
    "T12n0374_027:0523a01": "重讚歎。」",
    "T12n0374_027:0523a02": "爾時世尊告師子吼菩薩摩訶薩言：「善男子！",
    "T12n0374_027:0523a03": "汝若欲問今可隨意。」師子吼菩薩摩訶薩白",
    "T12n0374_027:0523a04": "佛言：「世尊！云何為佛性？以何義故名為佛",
    "T12n0374_027:0523a05": "性？何故復名常樂我淨？若一切眾生有佛性",
    "T12n0374_027:0523a06": "者，何故不見一切眾生所有佛性？十住菩薩",
    "T12n0374_027:0523a07": "住何等法，不了了見？佛住何等法，而了了見？",
    "T12n0374_027:0523a08": "十住菩薩以何等眼，不了了見？佛以何眼而",
    "T12n0374_027:0523a09": "了了見？」",
    "T12n0374_027:0523a10": "佛言：「善男子！善哉，善哉！若有人能為法諮啟，",
    "T12n0374_027:0523a11": "則為具足二種莊嚴：一者智慧，二者福德。若",
    "T12n0374_027:0523a12": "有菩薩具足如是二莊嚴者，則知佛性，亦復",
    "T12n0374_027:0523a13": "解知名為佛性，乃至能知十住菩薩以何眼",
    "T12n0374_027:0523a14": "見，諸佛世尊以何眼見。」",
    "T12n0374_027:0523a15": "師子吼菩薩言：「世尊！云何名為智慧莊嚴？云",
    "T12n0374_027:0523a16": "何名為福德莊嚴？」「善男子！慧莊嚴者，謂從一",
    "T12n0374_027:0523a17": "地乃至十地，是名慧莊嚴。福德莊嚴者，謂檀",
    "T12n0374_027:0523a18": "波羅蜜乃至般若非般若波羅蜜。復次善男",
    "T12n0374_027:0523a19": "子！慧莊嚴者，所謂諸佛菩薩。福德莊嚴者，謂",
    "T12n0374_027:0523a20": "聲聞緣覺九住菩薩。",
    "T12n0374_027:0523a21": "「復次善男子！福德莊嚴者，有為、有漏、有有、有",
    "T12n0374_027:0523a22": "果報、有礙、非常，是凡夫法。慧莊嚴者，無為、無",
    "T12n0374_027:0523a23": "漏、無無、無果報、無礙、常住。善男子！汝今具足",
    "T12n0374_027:0523a24": "是二莊嚴，是故能問甚深妙義，我亦具足是",
    "T12n0374_027:0523a25": "二莊嚴，能答是義。」",
    "T12n0374_027:0523a26": "師子吼菩薩摩訶薩言：「世尊！若有菩薩具足",
    "T12n0374_027:0523a27": "如是二莊嚴者，則不應問一種、二種。云何世",
    "T12n0374_027:0523a28": "尊說言能答一種二種？所以者何？一切諸法",
    "T12n0374_027:0523a29": "無一、二種。一種、二種者，是凡夫相。」",
    "T12n0374_027:0523b01": "佛言：「善男子！若有菩薩無二種莊嚴，則不能",
    "T12n0374_027:0523b02": "知一種、二種。若有菩薩具二莊嚴，則能解知",
    "T12n0374_027:0523b03": "一種、二種。若言諸法無一、二者，是義不然。何",
    "T12n0374_027:0523b04": "以故？若無一、二，云何得說一切諸法無一、無",
    "T12n0374_027:0523b05": "二？善男子！若言一、二是凡夫相，是乃名為十",
    "T12n0374_027:0523b06": "住菩薩，非凡夫也。何以故？一者名為涅槃，二",
    "T12n0374_027:0523b07": "者名為生死。何故一者名為涅槃？以其常故。",
    "T12n0374_027:0523b08": "何故二者名為生死？愛、無明故。常涅槃者，非",
    "T12n0374_027:0523b09": "凡夫相。生死二者，亦非凡夫相。以是義故，具",
    "T12n0374_027:0523b10": "二莊嚴者能問能答。",
    "T12n0374_027:0523b11": "「善男子！汝問云何為佛性者？諦聽，諦聽！吾當",
    "T12n0374_027:0523b12": "為汝分別解說。善男子！佛性者名第一義空，",
    "T12n0374_027:0523b13": "第一義空名為智慧。所言空者，不見空與不",
    "T12n0374_027:0523b14": "空。智者見空及與不空、常與無常、苦之與樂、",
    "T12n0374_027:0523b15": "我與無我。空者一切生死，不空者謂大涅槃；",
    "T12n0374_027:0523b16": "乃至無我者即是生死，我者謂大涅槃。見一",
    "T12n0374_027:0523b17": "切空，不見不空，不名中道；乃至見一切無我，",
    "T12n0374_027:0523b18": "不見我者，不名中道，中道者名為佛性。以是",
    "T12n0374_027:0523b19": "義故，佛性常恒、無有變易，無明覆故，令諸眾",
    "T12n0374_027:0523b20": "生不能得見。聲聞緣覺見一切空，不見不空；",
    "T12n0374_027:0523b21": "乃至見一切無我，不見於我。以是義故，不得",
    "T12n0374_027:0523b22": "第一義空，不得第一義空故，不行中道，無中",
    "T12n0374_027:0523b23": "道故，不見佛性。善男子！不見中道者，凡有三",
    "T12n0374_027:0523b24": "種：一者定樂行，二者定苦行，三者苦樂行。",
    "T12n0374_027:0523b25": "定樂行者，所謂菩薩摩訶薩憐愍一切諸眾",
    "T12n0374_027:0523b26": "生故，雖復處在阿鼻地獄，如三禪樂。定苦行",
    "T12n0374_027:0523b27": "者，謂諸凡夫。苦樂行者，謂聲聞、緣覺，聲聞",
    "T12n0374_027:0523b28": "緣覺行於苦樂，作中道想。以是義故，雖有佛",
    "T12n0374_027:0523b29": "性而不能見。如汝所問，以何義故名佛性",
    "T12n0374_027:0523c01": "者？善男子！佛性者，即是一切諸佛阿耨多羅",
    "T12n0374_027:0523c02": "三藐三菩提中道種子。復次善男子！道有三",
    "T12n0374_027:0523c03": "種，謂下、上、中。下者——梵天無常，謬見是常。上者——",
    "T12n0374_027:0523c04": "生死無常，謬見是常；三寶是常，橫計無常。何",
    "T12n0374_027:0523c05": "故名上？能得最上阿耨多羅三藐三菩提故。",
    "T12n0374_027:0523c06": "中者名第一義空，無常見無常，常見於常。第",
    "T12n0374_027:0523c07": "一義空，不名為下。何以故？一切凡夫所不得",
    "T12n0374_027:0523c08": "故。不名為上。何以故？即是下故。諸佛菩薩",
    "T12n0374_027:0523c09": "所修之道，不上、不下，以是義故，名為中道。",
    "T12n0374_027:0523c10": "「復次善男子！生死本際，凡有二種：一者無明，",
    "T12n0374_027:0523c11": "二者有愛。是二中間，則有生老病死之苦，是",
    "T12n0374_027:0523c12": "名中道，如是中道能破生死，故名為中。以是",
    "T12n0374_027:0523c13": "義故，中道之法名為佛性，是故佛性常樂我",
    "T12n0374_027:0523c14": "淨。以諸眾生不能見故，無常無樂、無我無淨，",
    "T12n0374_027:0523c15": "佛性實非無常無樂、無我無淨。善男子！譬如",
    "T12n0374_027:0523c16": "貧人，家有寶藏，是人不見，以不見故，無常無",
    "T12n0374_027:0523c17": "樂、無我無淨。有善知識而語之言：『汝舍宅中，",
    "T12n0374_027:0523c18": "有金寶藏，何故如是貧窮困苦、無常無樂、無",
    "T12n0374_027:0523c19": "我無淨？』即以方便令彼得見。以得見故，是人",
    "T12n0374_027:0523c20": "即得常樂我淨。佛性亦爾，眾生不見，以不見",
    "T12n0374_027:0523c21": "故，無常無樂、無我無淨。有善知識諸佛菩薩，",
    "T12n0374_027:0523c22": "以方便力，種種教告，令彼得見，以得見故，眾",
    "T12n0374_027:0523c23": "生即得常樂我淨。",
    "T12n0374_027:0523c24": "「復次善男子！眾生起見，凡有二種：一者常見，",
    "T12n0374_027:0523c25": "二者斷見。如是二見不名中道，無常無斷乃",
    "T12n0374_027:0523c26": "名中道。無常無斷，即是觀照十二因緣智，如",
    "T12n0374_027:0523c27": "是觀智是名佛性。二乘之人雖觀因緣，猶亦",
    "T12n0374_027:0523c28": "不得名為佛性。佛性雖常，以諸眾生無明覆",
    "T12n0374_027:0523c29": "故，不能得見。又未能渡十二因緣河，猶如兔",
    "T12n0374_027:0524a01": "馬。何以故？不見佛性故。善男子！是觀十二因",
    "T12n0374_027:0524a02": "緣智慧，即是阿耨多羅三藐三菩提種子，以",
    "T12n0374_027:0524a03": "是義故，十二因緣名為佛性。善男子！譬如胡",
    "T12n0374_027:0524a04": "瓜名為熱病。何以故？能為熱病作因緣故。十",
    "T12n0374_027:0524a05": "二因緣亦復如是。善男子！佛性者，有因有因",
    "T12n0374_027:0524a06": "因，有果有果果。有因者即十二因緣，因因者",
    "T12n0374_027:0524a07": "即是智慧，有果者即是阿耨多羅三藐三菩",
    "T12n0374_027:0524a08": "提，果果者即是無上大般涅槃。善男子！譬如",
    "T12n0374_027:0524a09": "無明為因，諸行為果，行因識果，以是義故，彼",
    "T12n0374_027:0524a10": "無明體亦因、亦因因，識亦果、亦果果。佛性亦",
    "T12n0374_027:0524a11": "爾。善男子！以是義故，十二因緣不出不滅、不",
    "T12n0374_027:0524a12": "常不斷、非一非二、不來不去、非因非果。善男",
    "T12n0374_027:0524a13": "子！是因非果如佛性，是果非因如大涅槃。是",
    "T12n0374_027:0524a14": "因是果，如十二因緣所生之法。非因非果名",
    "T12n0374_027:0524a15": "為佛性。非因果故，常恒無變。以是義故，我經",
    "T12n0374_027:0524a16": "中說十二因緣其義甚深，無知無見，不可思",
    "T12n0374_027:0524a17": "惟，乃是諸佛菩薩境界，非諸聲聞緣覺所及。",
    "T12n0374_027:0524a18": "以何義故甚深甚深？眾生業行不常不斷而",
    "T12n0374_027:0524a19": "得果報，雖念念滅而無所失，雖無作者而有",
    "T12n0374_027:0524a20": "作業，雖無受者而有果報，受者雖滅果不敗",
    "T12n0374_027:0524a21": "亡，無有慮知和合而有。一切眾生雖與十二",
    "T12n0374_027:0524a22": "因緣共行而不見知，不見知故無有終始，十",
    "T12n0374_027:0524a23": "住菩薩惟見其終不見其始，諸佛世尊見始",
    "T12n0374_027:0524a24": "見終。以是義故，諸佛了了得見佛性。善男子！",
    "T12n0374_027:0524a25": "一切眾生不能見於十二因緣，是故輪轉。善",
    "T12n0374_027:0524a26": "男子！如蠶作繭，自生自死。一切眾生亦復如",
    "T12n0374_027:0524a27": "是，不見佛性故，自造結業，流轉生死，猶如拍",
    "T12n0374_027:0524a28": "毬。善男子！是故我於諸經中說：『若有人見",
    "T12n0374_027:0524a29": "十二緣者，即是見法。見法者，即是見佛，佛者",
    "T12n0374_027:0524b01": "即是佛性。何以故？一切諸佛以此為性。』「善男",
    "T12n0374_027:0524b02": "子！觀十二緣智，凡有四種：一者下，二者中，三",
    "T12n0374_027:0524b03": "者上，四者上上。下智觀者不見佛性，以不見",
    "T12n0374_027:0524b04": "故得聲聞道。中智觀者不見佛性，以不見故",
    "T12n0374_027:0524b05": "得緣覺道。上智觀者見不了了，不了了故住",
    "T12n0374_027:0524b06": "十住地。上上智觀者見了了故，得阿耨多羅",
    "T12n0374_027:0524b07": "三藐三菩提道。以是義故，十二因緣名為佛",
    "T12n0374_027:0524b08": "性。佛性者即第一義空，第一義空名為中",
    "T12n0374_027:0524b09": "道，中道者即名為佛，佛者名為涅槃。」爾時師",
    "T12n0374_027:0524b10": "子吼菩薩摩訶薩白佛言：「世尊！若佛與佛性",
    "T12n0374_027:0524b11": "無差別者，一切眾生何用修道？」佛言：「善男子！",
    "T12n0374_027:0524b12": "如汝所問，是義不然。佛與佛性雖無差別，然",
    "T12n0374_027:0524b13": "諸眾生悉未具足。善男子！譬如有人惡心害",
    "T12n0374_027:0524b14": "母，害已生悔，三業雖善，是人故名地獄人也。",
    "T12n0374_027:0524b15": "何以故？是人定當墮地獄故。是人雖無地獄",
    "T12n0374_027:0524b16": "陰界諸入，猶故得名為地獄人。善男子！是故",
    "T12n0374_027:0524b17": "我於諸經中說：『若見有人修行善者，名見天",
    "T12n0374_027:0524b18": "人。修行惡者，名見地獄。何以故？定受報故。』",
    "T12n0374_027:0524b19": "善男子！一切眾生定得阿耨多羅三藐三菩",
    "T12n0374_027:0524b20": "提故，是故我說一切眾生悉有佛性；一切眾",
    "T12n0374_027:0524b21": "生真實未有三十二相、八十種好，以是義故，",
    "T12n0374_027:0524b22": "我於此經而說是偈：",
    "T12n0374_027:0524b23": "「『本有今無，　　本無今有。　　三世有法，",
    "T12n0374_027:0524b24": "無有是處。』",
    "T12n0374_027:0524b25": "「善男子！有者凡有三種：一未來有，二現在有，",
    "T12n0374_027:0524b26": "三過去有。一切眾生未來之世，當有阿耨多",
    "T12n0374_027:0524b27": "羅三藐三菩提，是名佛性。一切眾生現在悉",
    "T12n0374_027:0524b28": "有煩惱諸結，是故現在無有三十二相、八十",
    "T12n0374_027:0524b29": "種好。一切眾生過去之世有斷煩惱，是故現",
    "T12n0374_027:0524c01": "在得見佛性。以是義故，我常宣說一切眾生",
    "T12n0374_027:0524c02": "悉有佛性，乃至一闡提等亦有佛性。一闡提",
    "T12n0374_027:0524c03": "等無有善法，佛性亦善，以未來有故，一闡提",
    "T12n0374_027:0524c04": "等悉有佛性。何以故？一闡提等定當得成阿",
    "T12n0374_027:0524c05": "耨多羅三藐三菩提故。善男子！譬如有人家",
    "T12n0374_027:0524c06": "有乳酪，有人問言：『汝有蘇耶？』答言：『我有酪，",
    "T12n0374_027:0524c07": "實非蘇，以巧方便定當得故，故言有蘇。』眾生",
    "T12n0374_027:0524c08": "亦爾，悉皆有心，凡有心者，定當得成阿耨多",
    "T12n0374_027:0524c09": "羅三藐三菩提。以是義故，我常宣說一切眾",
    "T12n0374_027:0524c10": "生悉有佛性。",
    "T12n0374_027:0524c11": "「善男子！畢竟有二種：一者莊嚴畢竟，二者究",
    "T12n0374_027:0524c12": "竟畢竟。一者世間畢竟，二者出世畢竟。莊嚴",
    "T12n0374_027:0524c13": "畢竟者，六波羅蜜。究竟畢竟者，一切眾生所",
    "T12n0374_027:0524c14": "得一乘，一乘者名為佛性，以是義故，我說一",
    "T12n0374_027:0524c15": "切眾生悉有佛性，一切眾生悉有一乘，以無",
    "T12n0374_027:0524c16": "明覆故不能得見。善男子！如欝單越、三十三",
    "T12n0374_027:0524c17": "天，果報覆故，此間眾生不能得見。佛性亦爾，",
    "T12n0374_027:0524c18": "諸結覆故，眾生不見。復次善男子！佛性者即",
    "T12n0374_027:0524c19": "首楞嚴三昧，性如醍醐，即是一切諸佛之母。",
    "T12n0374_027:0524c20": "以首楞嚴三昧力故，而令諸佛常樂我淨。一",
    "T12n0374_027:0524c21": "切眾生悉有首楞嚴三昧，以不修行故不得",
    "T12n0374_027:0524c22": "見，是故不能得成阿耨多羅三藐三菩提。善",
    "T12n0374_027:0524c23": "男子！首楞嚴三昧者，有五種名：一者首楞嚴",
    "T12n0374_027:0524c24": "三昧，二者般若波羅蜜，三者金剛三昧，四者",
    "T12n0374_027:0524c25": "師子吼三昧，五者佛性；隨其所作，處處得名。",
    "T12n0374_027:0524c26": "善男子！如一三昧得種種名，如禪名四禪，根",
    "T12n0374_027:0524c27": "名定根，力名定力，覺名定覺，正名正定。八大",
    "T12n0374_027:0524c28": "人覺名為定覺，首楞嚴定亦復如是。「善男子！",
    "T12n0374_027:0524c29": "一切眾生具足三定，謂上、中、下。上者謂佛性",
    "T12n0374_027:0525a01": "也，以是故言，一切眾生悉有佛性。中者一切",
    "T12n0374_027:0525a02": "眾生具足初禪，有因緣時則能修習，若無因",
    "T12n0374_027:0525a03": "緣則不能修。因緣二種：一謂火災，二謂破欲",
    "T12n0374_027:0525a04": "界結，以是故言一切眾生悉具中定。下定者，",
    "T12n0374_027:0525a05": "十大地中心數定也，以是故言，一切眾生悉",
    "T12n0374_027:0525a06": "具下定。一切眾生悉有佛性，煩惱覆故不能",
    "T12n0374_027:0525a07": "得見，十住菩薩雖見一乘，不知如來是常住",
    "T12n0374_027:0525a08": "法，以是故言十地菩薩雖見佛性而不明了。",
    "T12n0374_027:0525a09": "善男子！首楞者名一切畢竟，嚴者名",
    "T12n0374_027:0525a10": "堅，一切畢竟而得堅固名首楞嚴，以是故言",
    "T12n0374_027:0525a11": "首楞嚴定名為佛性。",
    "T12n0374_027:0525a12": "「善男子！我於一時住尼連禪河，告阿難言：『我",
    "T12n0374_027:0525a13": "今欲洗，汝可取衣及以澡豆。』我既入水，一切",
    "T12n0374_027:0525a14": "飛鳥水陸之屬悉來觀我，爾時復有五百梵",
    "T12n0374_027:0525a15": "志來在河邊，因到我所各相謂言：『云何而得",
    "T12n0374_027:0525a16": "金剛之身？若使瞿曇不說斷見，我當從其啟",
    "T12n0374_027:0525a17": "受齋法。』善男子！我於爾時以他心智，知是梵",
    "T12n0374_027:0525a18": "志心之所念，告梵志言：『云何謂我說於斷見？』",
    "T12n0374_027:0525a19": "彼梵志言：『瞿曇先於處處經中說諸眾生悉",
    "T12n0374_027:0525a20": "無有我。既言無我，云何而言非斷見耶？若",
    "T12n0374_027:0525a21": "無我者，持戒者誰？破戒者誰？』佛言：『我亦不說",
    "T12n0374_027:0525a22": "一切眾生悉無有我，我常宣說一切眾生悉",
    "T12n0374_027:0525a23": "有佛性，佛性者豈非我耶？以是義故，我不說",
    "T12n0374_027:0525a24": "斷見。一切眾生不見佛性故，無常、無我、無樂、",
    "T12n0374_027:0525a25": "無淨，如是則名說斷見也。』時諸梵志聞說佛",
    "T12n0374_027:0525a26": "性即是我故，即發阿耨多羅三藐三菩提心，",
    "T12n0374_027:0525a27": "尋時出家修菩提道。一切飛鳥水陸之屬亦",
    "T12n0374_027:0525a28": "發無上菩提之心，既發心已，尋得捨身。善男",
    "T12n0374_027:0525a29": "子！是佛性者實非我也，為眾生故說名為",
    "T12n0374_027:0525b01": "我。",
    "T12n0374_027:0525b02": "「善男子！如來有因緣故，說無我為我，真實無",
    "T12n0374_027:0525b03": "我，雖作是說，無有虛妄。善男子！有因緣故，說",
    "T12n0374_027:0525b04": "我為無我，而實有我。為世界故，雖說無我，而",
    "T12n0374_027:0525b05": "無虛妄。佛性無我，如來說我，以其常故。如來",
    "T12n0374_027:0525b06": "是我，而說無我，得自在故。」",
    "T12n0374_027:0525b07": "爾時師子吼菩薩摩訶薩白佛言：「世尊！若一",
    "T12n0374_027:0525b08": "切眾生悉有佛性，如金剛力士者，以何義故，",
    "T12n0374_027:0525b09": "一切眾生不能得見？」佛言：「善男子！譬如色法，",
    "T12n0374_027:0525b10": "雖有青黃赤白之異、長短質像，盲者不見。雖",
    "T12n0374_027:0525b11": "復不見，亦不得言無青黃赤白、長短質像。何",
    "T12n0374_027:0525b12": "以故？盲雖不見，有目見故。佛性亦爾，一切眾",
    "T12n0374_027:0525b13": "生雖不能見，十住菩薩見少分故，如來全見。",
    "T12n0374_027:0525b14": "十住菩薩所見佛性如夜見色，如來所見如",
    "T12n0374_027:0525b15": "晝見色。善男子！譬如瞎者見色不了，有善良",
    "T12n0374_027:0525b16": "醫而為治目，以藥力故得了了見。十住菩薩",
    "T12n0374_027:0525b17": "亦復如是，雖見佛性不能明了，以首楞嚴三",
    "T12n0374_027:0525b18": "昧力故，能得明了。善男子！若有人見一切諸",
    "T12n0374_027:0525b19": "法無常、無我、無樂、無淨，見非一切法無常、",
    "T12n0374_027:0525b20": "無我、無樂、無淨，如是之人不見佛性。一切者",
    "T12n0374_027:0525b21": "名為生死，非一切者名為三寶。聲聞緣覺見",
    "T12n0374_027:0525b22": "一切法無常、無我、無樂、無淨，非一切法亦見",
    "T12n0374_027:0525b23": "無常、無我、無樂、無淨，以是義故，不見佛性。十",
    "T12n0374_027:0525b24": "住菩薩見一切法無常、無我、無樂、無淨，非一",
    "T12n0374_027:0525b25": "切法分見常樂我淨，以是義故，十分之中得",
    "T12n0374_027:0525b26": "見一分。諸佛世尊見一切法無常、無我、無樂、",
    "T12n0374_027:0525b27": "無淨，非一切法見常樂我淨，以是義故，見於",
    "T12n0374_027:0525b28": "佛性，如觀掌中阿摩勒果。以是義故，首楞嚴",
    "T12n0374_027:0525b29": "定名為畢竟。善男子！譬如初月，雖不可見，不",
    "T12n0374_027:0525c01": "得言無。佛性亦爾，一切凡夫雖不得見，亦不",
    "T12n0374_027:0525c02": "得言無佛性也。",
    "T12n0374_027:0525c03": "「善男子！佛性者，所謂十力、四無所畏、大悲、三",
    "T12n0374_027:0525c04": "念處。一切眾生悉有三種破煩惱故，然後得",
    "T12n0374_027:0525c05": "見一闡提等，破一闡提，然後能得十力、四無",
    "T12n0374_027:0525c06": "所畏、大悲、三念處。以是義故，我常宣說一切",
    "T12n0374_027:0525c07": "眾生悉有佛性。",
    "T12n0374_027:0525c08": "「善男子！十二因緣，一切眾生等共有之，亦內",
    "T12n0374_027:0525c09": "亦外。何等十二？過去煩惱名為無明，過去業",
    "T12n0374_027:0525c10": "者則名為行。現在世中，初始受胎，是名為識。",
    "T12n0374_027:0525c11": "入胎五分，四根未具，名為名色。具足四根，未",
    "T12n0374_027:0525c12": "名觸時，是名六入。未別苦樂，是名為觸。染習",
    "T12n0374_027:0525c13": "一愛，是名為受。習近五欲，是名為愛。內外貪",
    "T12n0374_027:0525c14": "求，是名為取。為內外事，起身口意業，是名為",
    "T12n0374_027:0525c15": "有。現在世識，名未來生。現在名色、六入、觸、受，",
    "T12n0374_027:0525c16": "名未來世老病死也。是名十二因緣。善男",
    "T12n0374_027:0525c17": "子！一切眾生雖有如是十二因緣，或有未具。",
    "T12n0374_027:0525c18": "如歌羅邏時死，則無十二。從生乃至老死，得",
    "T12n0374_027:0525c19": "具十二。色界眾生無三種受、三種觸、三種愛，",
    "T12n0374_027:0525c20": "無有老病，亦得名為具足十二。無色眾生無",
    "T12n0374_027:0525c21": "色乃至無有老病，亦得名為具足十二。以定",
    "T12n0374_027:0525c22": "得故，故名眾生平等具有十二因緣。善男子！",
    "T12n0374_027:0525c23": "佛性亦爾，一切眾生定當得成阿耨多羅三",
    "T12n0374_027:0525c24": "藐三菩提故，是故我說一切眾生悉有佛性。",
    "T12n0374_027:0525c25": "「善男子！雪山有草名為忍辱，牛若食者則出",
    "T12n0374_027:0525c26": "醍醐。更有異草，牛若食者，則無醍醐，雖無",
    "T12n0374_027:0525c27": "醍醐，不可說言雪山之中無忍辱草。佛性亦",
    "T12n0374_027:0525c28": "爾，雪山者名為如來，忍辱草者名大涅槃，異",
    "T12n0374_027:0525c29": "草者十二部經，眾生若能聽受諮啟大般涅",
    "T12n0374_027:0526a01": "槃，則見佛性。十二部中雖不聞有，不可說言",
    "T12n0374_027:0526a02": "無佛性也。善男子！佛性者，亦色非色、非色非",
    "T12n0374_027:0526a03": "非色，亦相非相、非相非非相，亦一非一、非一",
    "T12n0374_027:0526a04": "非非一，非常非斷、非非常非非斷，亦有亦無、",
    "T12n0374_027:0526a05": "非有非無，亦盡非盡、非盡非非盡，亦因亦果、",
    "T12n0374_027:0526a06": "非因非果，亦義非義、非義非非義，亦字非字、",
    "T12n0374_027:0526a07": "非字非非字。云何為色？金剛身故。云何非",
    "T12n0374_027:0526a08": "色？十八不共，非色法故。云何非色非非色？色",
    "T12n0374_027:0526a09": "非色無定相故。云何為相？三十二相故。云何",
    "T12n0374_027:0526a10": "非相？一切眾生相不現故。云何非相非非相？",
    "T12n0374_027:0526a11": "相非相不決定故。云何為一？一切眾生悉一",
    "T12n0374_027:0526a12": "乘故。云何非一？說三乘故。云何非一非非一？",
    "T12n0374_027:0526a13": "無數法故。云何非常？從緣見故。云何非斷？離",
    "T12n0374_027:0526a14": "斷見故。云何非非常非非斷？無終始故。云",
    "T12n0374_027:0526a15": "何為有？一切眾生悉皆有故。云何為無？從善",
    "T12n0374_027:0526a16": "方便而得見故。云何非有非無？虛空性故。",
    "T12n0374_027:0526a17": "云何名盡？得首楞嚴三昧故。云何非盡？以其",
    "T12n0374_027:0526a18": "常故。云何非盡非非盡？一切盡相斷故。云何",
    "T12n0374_027:0526a19": "為因？以了因故。云何為果？果決定故。云何非",
    "T12n0374_027:0526a20": "因非果？以其常故。云何為義？悉能攝取義",
    "T12n0374_027:0526a21": "無礙故。云何非義？不可說故。云何非義非非",
    "T12n0374_027:0526a22": "義？畢竟空故。云何為字？有名稱故。云何非",
    "T12n0374_027:0526a23": "字？名無名故。云何非字非非字？斷一切字",
    "T12n0374_027:0526a24": "故。云何非苦非樂？斷一切受故。云何非我？",
    "T12n0374_027:0526a25": "未能具得八自在故。云何非非我？以其常故。",
    "T12n0374_027:0526a26": "云何非我非非我？不作不受故。云何為空？第",
    "T12n0374_027:0526a27": "一義空故。云何非空？以其常故。云何非空非",
    "T12n0374_027:0526a28": "非空？能為善法作種子故。「善男子！若有人能",
    "T12n0374_027:0526a29": "思惟解了大涅槃經如是之義，當知是人則",
    "T12n0374_027:0526b01": "見佛性。佛性者不可思議，乃是諸佛如來境",
    "T12n0374_027:0526b02": "界，非諸聲聞緣覺所知。善男子！佛性者非陰",
    "T12n0374_027:0526b03": "界入、非本無今有、非已有還無，從善因緣眾",
    "T12n0374_027:0526b04": "生得見。譬如黑鐵，入火則赤，出冷還黑，而是",
    "T12n0374_027:0526b05": "黑色，非內非外，因緣故有。佛性亦爾，一切眾",
    "T12n0374_027:0526b06": "生煩惱火滅，則得聞見。善男子！如種滅已，芽",
    "T12n0374_027:0526b07": "則得生，而是芽性，非內非外，乃至花果亦復",
    "T12n0374_027:0526b08": "如是，從緣故有。善男子！是大涅槃微妙經典，",
    "T12n0374_027:0526b09": "成就具足無量功德。佛性亦爾，悉是無量無",
    "T12n0374_027:0526b10": "邊功德之所成就。」",
    "T12n0374_027:0526b11": "爾時師子吼菩薩摩訶薩言：「世尊！菩薩具足",
    "T12n0374_027:0526b12": "成就幾法，得見佛性而不明了？諸佛世尊成",
    "T12n0374_027:0526b13": "就幾法，得了了見？」「善男子！菩薩具足成就十",
    "T12n0374_027:0526b14": "法，雖見佛性，而不明了。云何為十？一者少欲、",
    "T12n0374_027:0526b15": "二者知足、三者寂靜、四者精進、五者正念、六",
    "T12n0374_027:0526b16": "者正定、七者正慧、八者解脫、九者讚歎解脫、",
    "T12n0374_027:0526b17": "十者以大涅槃教化眾生。」師子吼菩薩言：「世",
    "T12n0374_027:0526b18": "尊！少欲、知足有何差別？」「善男子！少欲者，不求",
    "T12n0374_027:0526b19": "不取；知足者，得少之時心不悔恨。少欲者，少",
    "T12n0374_027:0526b20": "有所欲；知足者，但為法事心不愁惱。善男子！",
    "T12n0374_027:0526b21": "欲者有三：一者惡欲，二者大欲，三者欲欲。惡",
    "T12n0374_027:0526b22": "欲者，若有比丘心生貪欲：『欲為一切大眾上",
    "T12n0374_027:0526b23": "首，令一切僧隨逐我後，令諸四部悉皆供",
    "T12n0374_027:0526b24": "養恭敬讚歎、尊重於我。令我先為四眾說法，",
    "T12n0374_027:0526b25": "皆令一切信受我語。亦令國王、大臣、長者，皆",
    "T12n0374_027:0526b26": "恭敬我，令我大得衣服飲食、臥具醫藥、上妙",
    "T12n0374_027:0526b27": "屋宅。』為生死欲，是名惡欲。云何大欲？若有比",
    "T12n0374_027:0526b28": "丘生於欲心：『云何當令四部之眾，悉皆知我",
    "T12n0374_027:0526b29": "得初住地乃至十住？得阿耨多羅三藐三菩",
    "T12n0374_027:0526c01": "提？得阿羅漢果乃至須陀洹果？我得四禪乃",
    "T12n0374_027:0526c02": "至四無閡智？』為於利養，是名大欲。欲欲者，",
    "T12n0374_027:0526c03": "若有比丘，欲生梵天、魔天、自在天、轉輪聖王，",
    "T12n0374_027:0526c04": "若剎利、居士、若婆羅門皆得自在。為利養故，",
    "T12n0374_027:0526c05": "是名欲欲。若不為是三種惡欲之所害者，是",
    "T12n0374_027:0526c06": "名少欲。欲者名為二十五愛，無有如是二十",
    "T12n0374_027:0526c07": "五愛，是名少欲。不求未來所欲之事，是名",
    "T12n0374_027:0526c08": "少欲；得而不著是名知足。不求恭敬，是名少",
    "T12n0374_027:0526c09": "欲；得不積聚，是名知足。「善男子！亦有少欲",
    "T12n0374_027:0526c10": "不名知足，有知足不名少欲，有亦少欲亦知",
    "T12n0374_027:0526c11": "足，有不知足不少欲。少欲者，謂須陀洹。知足",
    "T12n0374_027:0526c12": "者，謂辟支佛。少欲知足者，謂阿羅漢。不少欲",
    "T12n0374_027:0526c13": "不知足者，所謂菩薩。善男子！少欲知足復有",
    "T12n0374_027:0526c14": "二種：一者善，二者不善。不善者所謂凡夫，善",
    "T12n0374_027:0526c15": "者聖人菩薩。一切聖人雖得道果，不自稱說，",
    "T12n0374_027:0526c16": "不稱說故，心不惱恨，是名知足。善男子！菩",
    "T12n0374_027:0526c17": "薩摩訶薩修習大乘大涅槃經欲見佛性，是",
    "T12n0374_027:0526c18": "故修習少欲知足。「云何寂靜？寂靜有二：一者",
    "T12n0374_027:0526c19": "心靜，二者身靜。身寂靜者，終不造作身三種",
    "T12n0374_027:0526c20": "惡；心寂靜者，亦不造作意三種惡；是則名為",
    "T12n0374_027:0526c21": "身心寂靜。身寂靜者，終不親近四眾，不預",
    "T12n0374_027:0526c22": "四眾所有事業；心寂靜者，終不修習貪欲、瞋",
    "T12n0374_027:0526c23": "恚、愚癡；是則名為身心寂靜。或有比丘身雖",
    "T12n0374_027:0526c24": "寂靜，心不寂靜。有心寂靜，身不寂靜。有身心",
    "T12n0374_027:0526c25": "寂靜。又有身心俱不寂靜。身寂靜心不寂靜",
    "T12n0374_027:0526c26": "者，或有比丘坐禪靜處，遠離四眾，心常積集",
    "T12n0374_027:0526c27": "貪欲、瞋癡，是名身寂靜心不寂靜。心寂靜身",
    "T12n0374_027:0526c28": "不寂靜者，或有比丘親近四眾、國王大臣，斷",
    "T12n0374_027:0526c29": "貪恚癡，是名心寂靜身不寂靜。身心寂靜者，",
    "T12n0374_027:0527a01": "謂佛菩薩。身心不寂靜者，謂諸凡夫。何以",
    "T12n0374_027:0527a02": "故？凡夫之人，身心雖靜，不能深觀無常無樂、",
    "T12n0374_027:0527a03": "無我無淨，以是義故，凡夫之人不能寂靜身",
    "T12n0374_027:0527a04": "口意業。一闡提輩、犯四重禁、作五逆罪，如是",
    "T12n0374_027:0527a05": "之人，亦不得名身心寂靜。",
    "T12n0374_027:0527a06": "「云何精進？若有比丘欲令身口意業清淨，遠",
    "T12n0374_027:0527a07": "離一切諸不善業，修習一切諸善業者，是名",
    "T12n0374_027:0527a08": "精進。是勤精進者，繫念六處，所謂佛、法、僧、戒、",
    "T12n0374_027:0527a09": "施、天，是名正念。具正念者，所得三昧，是名正",
    "T12n0374_027:0527a10": "定。具正定者，觀見諸法猶如虛空，是名正",
    "T12n0374_027:0527a11": "慧。具正慧者，遠離一切煩惱諸結，是名解脫。",
    "T12n0374_027:0527a12": "得解脫者，為諸眾生稱美解脫，言是解脫常",
    "T12n0374_027:0527a13": "恒不變，是名讚歎解脫。解脫即是無上大般",
    "T12n0374_027:0527a14": "涅槃，涅槃者即是煩惱諸結火滅。又涅槃",
    "T12n0374_027:0527a15": "者，名為室宅。何以故？能遮煩惱惡風雨故。",
    "T12n0374_027:0527a16": "又涅槃者，名為歸依，何以故？能過一切諸怖",
    "T12n0374_027:0527a17": "畏故。又涅槃者，名為洲渚。何以故？四大暴河",
    "T12n0374_027:0527a18": "不能漂故。何等為四？一者欲暴、二者有暴、三",
    "T12n0374_027:0527a19": "者見暴、四者無明暴，是故涅槃名為洲渚。",
    "T12n0374_027:0527a20": "又涅槃者，名畢竟歸。何以故？能得一切畢竟",
    "T12n0374_027:0527a21": "樂故。若有菩薩摩訶薩成就具足如是十法，",
    "T12n0374_027:0527a22": "雖見佛性而不明了。",
    "T12n0374_027:0527a23": "「復次善男子！出家之人有四種病，是故不得",
    "T12n0374_027:0527a24": "四沙門果。何等四病？謂四惡欲：一為衣欲、二",
    "T12n0374_027:0527a25": "為食欲、三為臥具欲、四為有欲，是名四惡欲。",
    "T12n0374_027:0527a26": "是出家病有四良藥能療是病，謂糞掃衣能",
    "T12n0374_027:0527a27": "治比丘為衣惡欲，乞食能破為食惡欲，樹下",
    "T12n0374_027:0527a28": "能破臥具惡欲，身心寂靜能破比丘為有惡",
    "T12n0374_027:0527a29": "欲。以是四藥除是四病，是名聖行。如是聖行，",
    "T12n0374_027:0527b01": "則得名為少欲知足。寂靜者有四種樂。何等",
    "T12n0374_027:0527b02": "為四？一者出家樂，二寂靜樂，三永滅樂，四畢",
    "T12n0374_027:0527b03": "竟樂。得是四樂，名為寂靜；具四精進，故名精",
    "T12n0374_027:0527b04": "進；具四念處，故名正念；具四禪故，故名正定；",
    "T12n0374_027:0527b05": "見四聖實故，故名正慧；永斷一切煩惱結故，",
    "T12n0374_027:0527b06": "故名解脫；呵說一切煩惱過故，故名讚歎解",
    "T12n0374_027:0527b07": "脫。善男子！菩薩摩訶薩安住具足如是十法，",
    "T12n0374_027:0527b08": "雖見佛性而不明了。",
    "T12n0374_027:0527b09": "「復次善男子！菩薩摩訶薩聞是經已，親近修",
    "T12n0374_027:0527b10": "習，遠離一切世間之事，是名少欲。既出家已",
    "T12n0374_027:0527b11": "不生悔心，是名知足。既知足已，近空閑處遠",
    "T12n0374_027:0527b12": "離憒閙，是名寂靜。不知足者不樂空閑，夫知",
    "T12n0374_027:0527b13": "足者常樂空寂，於空寂處常作是念：『一切世",
    "T12n0374_027:0527b14": "間悉謂我得沙門道果，然我今者實未能得，",
    "T12n0374_027:0527b15": "我今云何誑惑於人？』作是念已，精勤修習沙",
    "T12n0374_027:0527b16": "門道果，是名精進。親近修習大涅槃者，是名",
    "T12n0374_027:0527b17": "正念。隨順天行，是名正定。安住是定，正見正",
    "T12n0374_027:0527b18": "知，是名正慧。正見知者能得遠離煩惱結",
    "T12n0374_027:0527b19": "縛，是名解脫。十住菩薩為眾生故稱美涅槃，",
    "T12n0374_027:0527b20": "是則名為讚歎解脫。善男子！菩薩摩訶薩安",
    "T12n0374_027:0527b21": "住具足如是十法，雖見佛性而不明了。",
    "T12n0374_027:0527b22": "「復次善男子！夫少欲者，若有比丘住空寂處，",
    "T12n0374_027:0527b23": "端坐不臥，或住樹下，或在塚間，或在露處，隨",
    "T12n0374_027:0527b24": "有草地而坐其上，乞食而食，隨得為足；或一",
    "T12n0374_027:0527b25": "坐食，不過一食；惟畜三衣、糞衣、毳衣；是名少",
    "T12n0374_027:0527b26": "欲。既行是事，心不生悔，是名知足。修空三昧，",
    "T12n0374_027:0527b27": "是名寂靜。得四果已，於阿耨多羅三藐三菩",
    "T12n0374_027:0527b28": "提，心不休息，是名精進。繫心思惟如來常",
    "T12n0374_027:0527b29": "恒，無有變易，是名正念。修八解脫，是名正",
    "T12n0374_027:0527c01": "定。得四無礙，是名正慧。遠離七漏，是名解",
    "T12n0374_027:0527c02": "脫。稱美涅槃無有十相，名讚歎解脫。十相者，",
    "T12n0374_027:0527c03": "謂生、老、病、死、色、聲、香、味、觸、無常。遠離十相者",
    "T12n0374_027:0527c04": "名大涅槃。善男子！是名菩薩摩訶薩安住具",
    "T12n0374_027:0527c05": "足如是十法，雖見佛性而不明了。",
    "T12n0374_027:0527c06": "「復次善男子！為多欲故，親近國王、大臣、長者、",
    "T12n0374_027:0527c07": "剎利、婆羅門、毘舍、首陀，自稱我得須陀洹果",
    "T12n0374_027:0527c08": "乃至阿羅漢果；為利養故行住坐臥乃至大",
    "T12n0374_027:0527c09": "小便利；若見檀越，猶行恭敬接引語言。破惡",
    "T12n0374_027:0527c10": "欲者名為少欲。雖未能壞諸結煩惱，而能同",
    "T12n0374_027:0527c11": "於如來行處，是名知足。善男子！如是二法，乃",
    "T12n0374_027:0527c12": "是念、定近因緣也，常為師宗同學所讚。我亦",
    "T12n0374_027:0527c13": "常於處處經中，稱美讚歎如是二法。若能具",
    "T12n0374_027:0527c14": "足是二法者，則得近於大涅槃門及五種樂，",
    "T12n0374_027:0527c15": "是名寂靜。堅持戒者，名為精進。有慚愧者，名",
    "T12n0374_027:0527c16": "為正念。不見心相，名為正定。不求諸法性",
    "T12n0374_027:0527c17": "相因緣，是名正慧。無有相故，煩惱則斷，是名",
    "T12n0374_027:0527c18": "解脫。稱美如是大涅槃經，名讚歎解脫。善",
    "T12n0374_027:0527c19": "男子！是名菩薩摩訶薩安住十法，雖見佛性",
    "T12n0374_027:0527c20": "而不明了。「善男子！如汝所言，十住菩薩以何",
    "T12n0374_027:0527c21": "眼故，雖見佛性而不了了？諸佛世尊以何眼",
    "T12n0374_027:0527c22": "故，見於佛性而得了了？善男子！慧眼見故，",
    "T12n0374_027:0527c23": "不得明了；佛眼見故，故得明了。為菩提行故，",
    "T12n0374_027:0527c24": "則不了了；若無行故，則得了了。住十住故雖",
    "T12n0374_027:0527c25": "見不了；住不住故則得了了。菩薩摩訶薩",
    "T12n0374_027:0527c26": "智慧因故，見不了了；諸佛世尊斷因果故，見則",
    "T12n0374_027:0527c27": "了了。一切覺者名為佛性，十住菩薩不得名",
    "T12n0374_027:0527c28": "為一切覺故，是故雖見而不明了。善男子！見",
    "T12n0374_027:0527c29": "有二種：一者眼見，二者聞見。諸佛世尊眼見",
    "T12n0374_027:0528a01": "佛性，如於掌中觀阿摩勒果。十住菩薩聞見",
    "T12n0374_027:0528a02": "佛性故不了了，十住菩薩唯能自知定得阿",
    "T12n0374_027:0528a03": "耨多羅三藐三菩提，而不能知一切眾生悉",
    "T12n0374_027:0528a04": "有佛性。",
    "T12n0374_027:0528a05": "「善男子！復有眼見，諸佛如來、十住菩薩",
    "T12n0374_027:0528a06": "眼見佛性。復有聞見，一切眾生乃至九地聞",
    "T12n0374_027:0528a07": "見佛性。菩薩若聞一切眾生悉有佛性，心不",
    "T12n0374_027:0528a08": "生信，不名聞見。善男子！若有善男子、善女人，",
    "T12n0374_027:0528a09": "欲見如來，應當修習十二部經，受持讀誦、書",
    "T12n0374_027:0528a10": "寫解說。」師子吼菩薩摩訶薩言：「世尊！一切眾",
    "T12n0374_027:0528a11": "生不能得知如來心相，當云何觀，而得知耶？」",
    "T12n0374_027:0528a12": "「善男子！一切眾生實不能知如來心相，若欲",
    "T12n0374_027:0528a13": "觀察而得知者，有二因緣：一者眼見，二者聞",
    "T12n0374_027:0528a14": "見。若見如來所有身業，當知是則為如來也，",
    "T12n0374_027:0528a15": "是名眼見；若觀如來所有口業，當知是則為",
    "T12n0374_027:0528a16": "如來也，是名聞見。若見色貌一切眾生無與",
    "T12n0374_027:0528a17": "等者，當知是則為如來也，是名眼見；若聞音",
    "T12n0374_027:0528a18": "聲微妙最勝，不同眾生所有音聲，當知是則",
    "T12n0374_027:0528a19": "為如來也，是名聞見。若見如來所作神通，為",
    "T12n0374_027:0528a20": "為眾生，為為利養？若為眾生，不為利養，當知",
    "T12n0374_027:0528a21": "是則為如來也，是名眼見；若觀如來以他心",
    "T12n0374_027:0528a22": "智觀眾生時，為利養說？為眾生說？若為眾生，",
    "T12n0374_027:0528a23": "不為利養，當知是則為如來也，是名聞見。云",
    "T12n0374_027:0528a24": "何如來而受是身？何故受身？為誰受身？是名",
    "T12n0374_027:0528a25": "眼見；若觀如來云何說法？何故說法？為誰說",
    "T12n0374_027:0528a26": "法？是名聞見。以身惡業加之不瞋，當知是則",
    "T12n0374_027:0528a27": "為如來也，是名眼見；以口惡業加之不恚，當",
    "T12n0374_027:0528a28": "知是則為如來也，是名聞見。若見菩薩初生",
    "T12n0374_027:0528a29": "之時，於十方面各行七步，摩尼跋陀、富那跋",
    "T12n0374_027:0528b01": "陀鬼神大將，執持幡蓋，震動無量無邊世",
    "T12n0374_027:0528b02": "界，金光晃曜彌滿虛空，難陀龍王及跋難陀",
    "T12n0374_027:0528b03": "以神通力浴菩薩身，諸天形像承迎禮拜，阿",
    "T12n0374_027:0528b04": "私陀仙合掌恭敬。盛年捨欲，如棄涕唾，不為",
    "T12n0374_027:0528b05": "世樂之所迷惑，出家修道樂於閑寂，為破邪",
    "T12n0374_027:0528b06": "見六年苦行，於諸眾生平等無二，心常在定",
    "T12n0374_027:0528b07": "初無散亂，相好嚴麗莊飾其身，所遊之處丘",
    "T12n0374_027:0528b08": "墟皆平，衣服離身四寸不墮，行時直視不顧",
    "T12n0374_027:0528b09": "左右，所食之物物無完過，坐起之處草不動",
    "T12n0374_027:0528b10": "亂。為調眾生故往說法，心無憍慢，是名眼見。",
    "T12n0374_027:0528b11": "若聞菩薩行七步已，唱如是言：『我今此身最",
    "T12n0374_027:0528b12": "是後邊。』阿私陀仙合掌而言：『大王當知，悉達",
    "T12n0374_027:0528b13": "太子，定當得成阿耨多羅三藐三菩提，終不",
    "T12n0374_027:0528b14": "在家作轉輪王。何以故？相明了故。轉輪聖王",
    "T12n0374_027:0528b15": "相不明了。悉達太子身相炳著，是故必得阿",
    "T12n0374_027:0528b16": "耨多羅三藐三菩提。』見老病死復作是言：『一",
    "T12n0374_027:0528b17": "切眾生甚可憐愍，常與如是生老病死共相",
    "T12n0374_027:0528b18": "隨逐，而不能觀常行於苦，我當斷之。』從阿羅",
    "T12n0374_027:0528b19": "邏五通仙人受無想定，既成就已，後說其",
    "T12n0374_027:0528b20": "非。從欝陀伽仙受非有想非無想定，既成",
    "T12n0374_027:0528b21": "就已，說非涅槃是生死法。六年苦行無所剋",
    "T12n0374_027:0528b22": "獲，即作是言：『修是苦行空無所得，若是實者",
    "T12n0374_027:0528b23": "我應得之，以虛妄故我無所得，是名邪術非",
    "T12n0374_027:0528b24": "正道也。』既成道已，梵天勸請：『惟願如來當為",
    "T12n0374_027:0528b25": "眾生廣開甘露說無上法。』佛言：『梵王！一切眾",
    "T12n0374_027:0528b26": "生常為煩惱之所障覆，不能受我正法之言。』",
    "T12n0374_027:0528b27": "梵王復言：『世尊！一切眾生凡有三種，所謂利",
    "T12n0374_027:0528b28": "根、中根、鈍根。利根能受，惟願為說。』佛言：『梵",
    "T12n0374_027:0528b29": "王！諦聽，諦聽！我今當為一切眾生開甘露門。』",
    "T12n0374_027:0528c01": "即於波羅㮏國轉正法輪，宣說中道。一切眾",
    "T12n0374_027:0528c02": "生不破諸結，非不能破，非破非不破，故名中",
    "T12n0374_027:0528c03": "道。不度眾生，非不能度，是名中道。非一切成，",
    "T12n0374_027:0528c04": "亦非不成，是名中道。凡有所說，不自言師，不",
    "T12n0374_027:0528c05": "言弟子，是名中道。說不為利，非不得果，是名",
    "T12n0374_027:0528c06": "中道。正語實語、時語真語，言不虛發，微妙第",
    "T12n0374_027:0528c07": "一。如是等法，是名聞見。善男子！如來心相實",
    "T12n0374_027:0528c08": "不可見。若有善男子、善女人，欲見如來，應當",
    "T12n0374_027:0528c09": "依是二種因緣。」",
    "T12n0374_027:0528c10": "大般涅槃經卷第二十七"
}