{
    "T31n1595_009:0212c20": "攝大乘論釋卷第九",
    "T31n1595_009:0212c22": "世親菩薩釋",
    "T31n1595_009:0212c23": "陳天竺三藏真諦譯",
    "T31n1595_009:0212c24": "4 釋入因果勝相品釋入因果勝相第四",
    "T31n1595_009:0212c25": "1 因果位章因果位章第一",
    "T31n1595_009:0212c26": "釋曰：此義有十一章，一因果位、二成立六",
    "T31n1595_009:0212c27": "數、三相、四次第、五立名、六修習、七差別、八",
    "T31n1595_009:0212c28": "攝、九對治、十功德、十一互顯。",
    "T31n1595_009:0212c29": "論曰：如此已說入應知勝相。云何應知入因",
    "T31n1595_009:0213a01": "果勝相？釋曰：總舉前所明四位入唯識觀，",
    "T31n1595_009:0213a02": "故云如此。前已說於方便道、見道、修道、究竟",
    "T31n1595_009:0213a03": "道四位中入應知勝相，云何廣說入此勝相",
    "T31n1595_009:0213a04": "因及入後所得果，令其開顯易見。",
    "T31n1595_009:0213a05": "論曰：由六波羅蜜，謂陀那、尸羅、羼提、毘梨",
    "T31n1595_009:0213a06": "耶、持訶那、般羅若波羅蜜。釋曰：此答向問，",
    "T31n1595_009:0213a07": "明因果勝相易可得見，六度為因果體。先以",
    "T31n1595_009:0213a08": "六度為因，後以六度為果。",
    "T31n1595_009:0213a09": "論曰：云何由六波羅蜜得入唯識？復云何六",
    "T31n1595_009:0213a10": "波羅蜜成入唯識果？釋曰：向雖說六度為",
    "T31n1595_009:0213a11": "因果體，未釋義意，故更問以何義故說六度",
    "T31n1595_009:0213a12": "為因？復以何義說六度為果？此六度能除六",
    "T31n1595_009:0213a13": "種入唯識障故，六度為入唯識因。第一障",
    "T31n1595_009:0213a14": "者，喜樂欲塵。於富財物自身受樂中見勝",
    "T31n1595_009:0213a15": "功德，由此障故不得入唯識。施能除此障故，",
    "T31n1595_009:0213a16": "施是入唯識因。第二障者，縱心起身口意業，",
    "T31n1595_009:0213a17": "由此障故不得入唯識。戒能除此障故，戒是",
    "T31n1595_009:0213a18": "入唯識因。第三障者，不能安受輕慢毀辱寒",
    "T31n1595_009:0213a19": "熱等苦，由此障故不得入唯識。忍能除此障",
    "T31n1595_009:0213a20": "故，忍是入唯識因。第四障者，執不修行為",
    "T31n1595_009:0213a21": "樂，未得計得，於得不見功德，由此障故不",
    "T31n1595_009:0213a22": "得入唯識。精進能除此障故，精進是入唯識",
    "T31n1595_009:0213a23": "因。第五障者，樂相雜住，於世間希有事及",
    "T31n1595_009:0213a24": "散亂因緣見有功德，由此障故不得入唯識。",
    "T31n1595_009:0213a25": "定能除此障故，定是入唯識因。第六障者，於",
    "T31n1595_009:0213a26": "見聞覺知計為如實，於世間戲論懃心修學，",
    "T31n1595_009:0213a27": "於不了義經如文判義，由此障故不得入唯",
    "T31n1595_009:0213a28": "識。智慧能除此障故，智慧是入唯識因。",
    "T31n1595_009:0213a29": "論曰：此正法內有諸菩薩。釋曰：唯依正法",
    "T31n1595_009:0213b01": "內修行，能成立入唯識因。若依正法外二乘",
    "T31n1595_009:0213b02": "教及外道世間教，無有得立此因義，故先明",
    "T31n1595_009:0213b03": "正法內為立因之所。能立因人，非二乘等所",
    "T31n1595_009:0213b04": "能，故言菩薩。菩薩行何法能入唯識？",
    "T31n1595_009:0213b05": "論曰：不著富樂心，乃至云如理簡擇諸法，得",
    "T31n1595_009:0213b06": "入唯識觀。釋曰：此明離布施障乃至離智",
    "T31n1595_009:0213b07": "慧障，具如前釋，故以六度為入因。",
    "T31n1595_009:0213b08": "論曰：由依止六波羅蜜菩薩已入唯識地，次",
    "T31n1595_009:0213b09": "得清淨信樂意所攝六波羅蜜。釋曰：若菩",
    "T31n1595_009:0213b10": "薩由依六度除六障已入唯識，是時菩薩更",
    "T31n1595_009:0213b11": "得清淨信樂意所攝六波羅蜜。於六度正教",
    "T31n1595_009:0213b12": "中心決無疑，故名為信。如所信法求欲修",
    "T31n1595_009:0213b13": "行，故名為樂。此信樂意有五因緣，故稱清淨。",
    "T31n1595_009:0213b14": "一無著清淨，謂不起與波羅蜜相違法。二不",
    "T31n1595_009:0213b15": "觀清淨，謂於自身及波羅蜜果報報恩中心",
    "T31n1595_009:0213b16": "常不觀。三無失清淨，謂離與波羅蜜相雜染",
    "T31n1595_009:0213b17": "污法，及離非方便行。四無分別清淨，謂離如",
    "T31n1595_009:0213b18": "言執波羅蜜相。五迴向清淨，謂於六度已生",
    "T31n1595_009:0213b19": "長及未生長中常求得大菩提。一一波羅蜜",
    "T31n1595_009:0213b20": "皆具此五種清淨信樂所攝。復有清淨信樂",
    "T31n1595_009:0213b21": "意，謂已過願樂地入見地等，得聖人信樂。",
    "T31n1595_009:0213b22": "異地前信樂，故名清淨。復有清淨信樂意，謂",
    "T31n1595_009:0213b23": "由奢摩他毘鉢舍那入真如觀，得無分別智",
    "T31n1595_009:0213b24": "及無分別後智所攝信樂意，故名清淨。",
    "T31n1595_009:0213b25": "論曰：此正法內有諸菩薩，不著富樂心，於戒",
    "T31n1595_009:0213b26": "無犯過心，於苦無壞心，於善修無懶惰心，",
    "T31n1595_009:0213b27": "於此散亂因中不住著故常行一心，如理簡",
    "T31n1595_009:0213b28": "擇諸法，得入唯識觀。由依止六波羅蜜菩",
    "T31n1595_009:0213b29": "薩已入唯識地，次得清淨信樂意所攝六波",
    "T31n1595_009:0213c01": "羅蜜，是故於此中間設離六波羅蜜加行功",
    "T31n1595_009:0213c02": "用。釋曰：已入唯識觀故言是故。從見位乃",
    "T31n1595_009:0213c03": "至究竟位為中間。假設此人於其中間不作",
    "T31n1595_009:0213c04": "功用修行六度，六度自然滿足。何以故？",
    "T31n1595_009:0213c05": "論曰：由信樂正說、愛重隨喜、願得思惟故。",
    "T31n1595_009:0213c06": "釋曰：如來正說與六度相應，雖甚深難解，",
    "T31n1595_009:0213c07": "此人亦信樂無疑，由此信樂無不行義。於六",
    "T31n1595_009:0213c08": "度行中見無窮功德，心生愛重，由此愛重無",
    "T31n1595_009:0213c09": "不行義。如此信樂意何人能得？唯諸佛如來",
    "T31n1595_009:0213c10": "已至究竟波羅蜜位能得此意。知是勝人所",
    "T31n1595_009:0213c11": "得成，於勝人深心欣讚，故名隨喜。由此隨喜",
    "T31n1595_009:0213c12": "無不行義。願眾生及我平等得此清淨信樂",
    "T31n1595_009:0213c13": "意，故名願得。由此願得無不行義。如佛所",
    "T31n1595_009:0213c14": "立大乘法門，依施等六度及十二部阿含，由",
    "T31n1595_009:0213c15": "聞思修慧數數思惟，由聞慧思惟果得圓滿，",
    "T31n1595_009:0213c16": "由思慧思惟於所聞法心得入理，由修慧思",
    "T31n1595_009:0213c17": "惟自事得成。以能入地及治地故，由此四",
    "T31n1595_009:0213c18": "種思惟無不行義。",
    "T31n1595_009:0213c19": "論曰：恒無休息行故，修習六波羅蜜究竟圓",
    "T31n1595_009:0213c20": "滿。釋曰：由此四思惟，菩薩恒無放逸，無放",
    "T31n1595_009:0213c21": "逸故修習六度在因究竟、至果圓滿。此位能",
    "T31n1595_009:0213c22": "攝六度，令悉具足五種清淨，故名清淨意位。",
    "T31n1595_009:0213c23": "其相云何？為顯此相故，次長行後更說三",
    "T31n1595_009:0213c24": "偈。",
    "T31n1595_009:0213c25": "論曰：此中說偈：",
    "T31n1595_009:0213c26": "修習圓白法，　　能得利疾忍，",
    "T31n1595_009:0213c27": "菩薩於自乘，　　甚深廣大說。",
    "T31n1595_009:0213c28": "論曰：修習圓白法。釋曰：先於願行位中，善",
    "T31n1595_009:0213c29": "生長道資糧，為顯此義故說初句。所修之行",
    "T31n1595_009:0214a01": "已過四十心位故名圓，施戒修三品清淨法",
    "T31n1595_009:0214a02": "名白。復有白法，謂信根、智根、精進根、定根，此",
    "T31n1595_009:0214a03": "四根即是四位，念根通四位。能除一闡提、外",
    "T31n1595_009:0214a04": "道、聲聞、獨覺四種黑障，能得淨我樂常四德，",
    "T31n1595_009:0214a05": "故名白法。若資糧圓滿，更何所得？",
    "T31n1595_009:0214a06": "論曰：能得利疾忍。釋曰：能樂受行是忍義。",
    "T31n1595_009:0214a07": "於廣大甚深法，難受難行而能受行，故名利。",
    "T31n1595_009:0214a08": "數起不息，故名疾。此句顯忍是上上品。若菩",
    "T31n1595_009:0214a09": "薩在此忍位，由此境界必得清淨。為顯此境",
    "T31n1595_009:0214a10": "界故。",
    "T31n1595_009:0214a11": "論曰：菩薩於自乘甚深廣大說。釋曰：大乘",
    "T31n1595_009:0214a12": "唯是菩薩境界，故名自。乘大乘能令菩薩清",
    "T31n1595_009:0214a13": "淨。於此乘中有別境界，一法無我名甚深，虛",
    "T31n1595_009:0214a14": "空器等定名廣大。前是智境，後是定境。此二",
    "T31n1595_009:0214a15": "境能令菩薩清淨，由此思惟菩薩得清淨。為",
    "T31n1595_009:0214a16": "顯此義故說第二偈。",
    "T31n1595_009:0214a17": "論曰：",
    "T31n1595_009:0214a18": "覺唯分別故，　　得無著智故，",
    "T31n1595_009:0214a19": "是樂信清淨，　　名清淨意地。",
    "T31n1595_009:0214a20": "論曰：覺唯分別故。釋曰：菩薩覺了大乘一",
    "T31n1595_009:0214a21": "切法，乃至甚深廣大，皆是分別所作。如此覺",
    "T31n1595_009:0214a22": "了名為思惟，此思惟能令菩薩清淨。菩薩清",
    "T31n1595_009:0214a23": "淨為何所得？",
    "T31n1595_009:0214a24": "論曰：得無著智故。釋曰：菩薩見一切法但",
    "T31n1595_009:0214a25": "是分別無復外境，外境不成故分別亦不成。",
    "T31n1595_009:0214a26": "若菩薩見內外無所有則無所著，即是無分",
    "T31n1595_009:0214a27": "別智，此智即是清淨。此清淨體性云何？為顯",
    "T31n1595_009:0214a28": "此義故，說第三句偈。",
    "T31n1595_009:0214a29": "論曰：是樂信清淨。釋曰：樂信即是無分別",
    "T31n1595_009:0214b01": "智體。不愛七有故名樂。於三種佛性，心決",
    "T31n1595_009:0214b02": "無疑故名信，離七愛故樂清淨，離虛妄故信",
    "T31n1595_009:0214b03": "清淨。",
    "T31n1595_009:0214b04": "論曰：名清淨意地。釋曰：由樂信清淨故，此",
    "T31n1595_009:0214b05": "位得清淨名。又此位是菩薩見位，無分別智",
    "T31n1595_009:0214b06": "境清淨處。此智以樂信為體故，說此位名清",
    "T31n1595_009:0214b07": "淨意地。清淨樂信其相云何？",
    "T31n1595_009:0214b08": "論曰：",
    "T31n1595_009:0214b09": "菩薩在法流，　　前後見諸佛，",
    "T31n1595_009:0214b10": "已知菩提近，　　無難易得故。",
    "T31n1595_009:0214b11": "論曰：菩薩在法流，前後見諸佛。釋曰：清淨",
    "T31n1595_009:0214b12": "樂信有二種相，一恒在寂靜為相、二恒明了",
    "T31n1595_009:0214b13": "見佛為相。由樂捨七愛故，恒入觀修道故，",
    "T31n1595_009:0214b14": "說恒在法流。若菩薩在法流，為何所見？由",
    "T31n1595_009:0214b15": "信三種佛性故，先思惟法身、後證法身，先以",
    "T31n1595_009:0214b16": "比智見法身、後以證智見法身。此樂信有何",
    "T31n1595_009:0214b17": "功德？",
    "T31n1595_009:0214b18": "論曰：已知菩提近，無難易得故。釋曰：若人",
    "T31n1595_009:0214b19": "在清淨樂信位中，明了見無上菩提已近，己",
    "T31n1595_009:0214b20": "身過四十心，是故無難入正方便，所以易",
    "T31n1595_009:0214b21": "得。由此三偈成就資糧忍境界，思惟體性相",
    "T31n1595_009:0214b22": "貌皆得顯現。",
    "T31n1595_009:0214b23": "2 成立六數章成立六數章第二",
    "T31n1595_009:0214b24": "論曰：何故波羅蜜唯有六數？釋曰：此問波",
    "T31n1595_009:0214b25": "羅蜜何故定立六數，不增不減。",
    "T31n1595_009:0214b26": "論曰：為安立能對治六種惑障故、為一切佛",
    "T31n1595_009:0214b27": "法生起依處故、為隨順成熟一切眾生依止",
    "T31n1595_009:0214b28": "故。釋曰：立波羅蜜其數有六，凡為此三義：",
    "T31n1595_009:0214b29": "一為除惑、二為生起佛法、三為成熟眾生。",
    "T31n1595_009:0214c01": "除惑，現在自得利益。生起佛法、成熟眾生，未",
    "T31n1595_009:0214c02": "來得自他利益。若惑已永滅，則於現在得安",
    "T31n1595_009:0214c03": "樂住。何以故？不須更起功用為滅此惑及",
    "T31n1595_009:0214c04": "遮此惑令不復生故，於現在得自利益。惑",
    "T31n1595_009:0214c05": "障既滅，於未來世必自具足佛法。又能成熟",
    "T31n1595_009:0214c06": "眾生故，得自他利益。",
    "T31n1595_009:0214c07": "論曰：為對治不發行心因故，立施、戒二波羅",
    "T31n1595_009:0214c08": "蜜。不發行心因者，貪著財物及以室家。釋",
    "T31n1595_009:0214c09": "曰：貪著財物障施，貪著室家障戒，因此貪著",
    "T31n1595_009:0214c10": "不能發修行心。",
    "T31n1595_009:0214c11": "論曰：若已發修行心，為對治退弱心因故，立",
    "T31n1595_009:0214c12": "忍、精進二波羅蜜。釋曰：雖已能行施戒，若",
    "T31n1595_009:0214c13": "不忍受苦事則施戒心退弱。雖能忍苦，若不",
    "T31n1595_009:0214c14": "勤修諸善、息一切惡，則施戒忍心皆退弱。故",
    "T31n1595_009:0214c15": "為對治退弱心，須立此二度。",
    "T31n1595_009:0214c16": "論曰：退弱心因者，謂生死眾生違逆苦事。",
    "T31n1595_009:0214c17": "釋曰：不得理者名生死眾生。乖反菩薩教為",
    "T31n1595_009:0214c18": "違，侵毀菩薩身為逆，此並是苦事。若不能忍",
    "T31n1595_009:0214c19": "受此苦事則生瞋心，瞋即是退弱心因。",
    "T31n1595_009:0214c20": "論曰：長時助善法加行疲怠。釋曰：精進行",
    "T31n1595_009:0214c21": "於久遠時中修一切善，若於眾生無慈悲心、",
    "T31n1595_009:0214c22": "愛惜自身，不見所修行有勝功德故，於所修",
    "T31n1595_009:0214c23": "行中生疲怠心。由有此心不能精進即是懶",
    "T31n1595_009:0214c24": "惰，懶惰即是退弱心因。",
    "T31n1595_009:0214c25": "論曰：若已起發行及不退弱心，為對治壞",
    "T31n1595_009:0214c26": "失心因故，立定、慧二波羅蜜。壞失心因者，謂",
    "T31n1595_009:0214c27": "散亂邪智。釋曰：由散亂故壞靜心，由邪智",
    "T31n1595_009:0214c28": "故失正解。",
    "T31n1595_009:0214c29": "論曰：是故為對治六種惑障，立波羅蜜有六",
    "T31n1595_009:0215a01": "數。為一切佛法生起依處故者。釋曰：六度",
    "T31n1595_009:0215a02": "是生長佛法因。",
    "T31n1595_009:0215a03": "論曰：前四波羅蜜是不散亂因。釋曰：有四",
    "T31n1595_009:0215a04": "障為散亂因，一棄捨障、二遠離障、三安受障、",
    "T31n1595_009:0215a05": "四數治障。由貪著故不能棄捨，由貪瞋癡生",
    "T31n1595_009:0215a06": "十惡故不能遠離，由瞋恚故不能安受，由貪",
    "T31n1595_009:0215a07": "瞋癡等煩惱故不能數治，由此四障故心散",
    "T31n1595_009:0215a08": "亂。前四度能對治此四障故，四度是不散亂",
    "T31n1595_009:0215a09": "因。復次以五蓋為定障，四蓋障定因，一蓋障",
    "T31n1595_009:0215a10": "正定及定所發慧。貪掉悔瞋睡眠四蓋是散",
    "T31n1595_009:0215a11": "亂因，障前四度。四度對治此四蓋故，四度是",
    "T31n1595_009:0215a12": "不散亂因。疑緣境不決故心散亂，定心決守",
    "T31n1595_009:0215a13": "一境，故疑障正定。由疑不見理故，障定所發",
    "T31n1595_009:0215a14": "慧故，以定慧對治於疑。",
    "T31n1595_009:0215a15": "論曰：次一波羅蜜是不散亂體。由依止此不",
    "T31n1595_009:0215a16": "散亂故，能如實覺了諸法真理，一切如來正",
    "T31n1595_009:0215a17": "法皆得生起。是故為一切佛法生起依處，立",
    "T31n1595_009:0215a18": "波羅蜜有六數。為隨順成熟一切眾生依止",
    "T31n1595_009:0215a19": "故者，由施波羅蜜利益眾生，由戒波羅蜜不",
    "T31n1595_009:0215a20": "損惱眾生，由忍波羅蜜能安受彼毀辱不起",
    "T31n1595_009:0215a21": "報怨心，由精進波羅蜜生彼善根、滅彼惡根，",
    "T31n1595_009:0215a22": "由此利益因，一切眾生皆得調伏。次彼心未",
    "T31n1595_009:0215a23": "得寂靜為令寂靜，已得寂靜為令解脫，故",
    "T31n1595_009:0215a24": "立定慧二波羅蜜。由此六度菩薩善教眾生。",
    "T31n1595_009:0215a25": "釋曰：善教有二義，一如理為說故名教、",
    "T31n1595_009:0215a26": "二恒為說故言善教。",
    "T31n1595_009:0215a27": "論曰：故得成熟。是故為隨順成熟一切眾",
    "T31n1595_009:0215a28": "生依止，立波羅蜜有六數。由如此義，是故應",
    "T31n1595_009:0215a29": "知成立波羅蜜有六數。",
    "T31n1595_009:0215b01": "3 相章相章第三",
    "T31n1595_009:0215b02": "論曰：此六波羅蜜相云何可見？釋曰：何故",
    "T31n1595_009:0215b03": "作如此問？世間、二乘、菩薩皆有施等六行，若",
    "T31n1595_009:0215b04": "不明菩薩所行六波羅蜜相，云何得知此是",
    "T31n1595_009:0215b05": "波羅蜜、此非波羅蜜？是故須問波羅蜜相。",
    "T31n1595_009:0215b06": "論曰：由六種最勝。六波羅蜜通相有六：一由",
    "T31n1595_009:0215b07": "依止無等，謂依止無上菩提心起。釋曰：此",
    "T31n1595_009:0215b08": "明所依止有異。世間及二乘行施等，不依止",
    "T31n1595_009:0215b09": "無上菩提心起，唯菩薩行施等必依止無上",
    "T31n1595_009:0215b10": "菩提心起，故以依止無等為菩薩所行六度",
    "T31n1595_009:0215b11": "相。",
    "T31n1595_009:0215b12": "論曰：二由品類無等，謂一一波羅蜜略說皆",
    "T31n1595_009:0215b13": "有三品，菩薩皆具修行。釋曰：此明所緣事",
    "T31n1595_009:0215b14": "有異不等。世間及二乘無有能行施等具足",
    "T31n1595_009:0215b15": "品類，謂外內及內外，若菩薩行施等必皆具",
    "T31n1595_009:0215b16": "足品類，故以品類無等為菩薩所行六度",
    "T31n1595_009:0215b17": "相。",
    "T31n1595_009:0215b18": "論曰：三由行事無等，謂安樂利益一切眾生",
    "T31n1595_009:0215b19": "事。菩薩所行諸度皆為成此二事故。釋曰：",
    "T31n1595_009:0215b20": "此明行事有異。菩薩行六度有何能？先為生",
    "T31n1595_009:0215b21": "眾生現在未來世間樂，後隨根性生眾生",
    "T31n1595_009:0215b22": "三乘道果。世間及二乘行施等，但為安樂利",
    "T31n1595_009:0215b23": "益自身尚不成就，何況能安樂利益眾生？故",
    "T31n1595_009:0215b24": "以行事為菩薩所行六度相。",
    "T31n1595_009:0215b25": "論曰：四由方便無等，謂無分別智。菩薩所行",
    "T31n1595_009:0215b26": "諸度皆是無分別智所攝故。釋曰：此明方",
    "T31n1595_009:0215b27": "便有異，於三輪清淨名菩薩方便，於三輪清",
    "T31n1595_009:0215b28": "淨即是無分別智。菩薩由此智，不分別能施",
    "T31n1595_009:0215b29": "受施及所施財物。世間及二乘不能捨三輪",
    "T31n1595_009:0215c01": "分別，是故起我愛及著財物，於他不能平等，",
    "T31n1595_009:0215c02": "故以方便為菩薩所行六度相。戒三輪者，離",
    "T31n1595_009:0215c03": "眾生、事、時分別。忍三輪者，離自、他、過失分別。",
    "T31n1595_009:0215c04": "精進三輪者，離眾生、高下、事用分別。定三輪",
    "T31n1595_009:0215c05": "者，離境、眾生、惑分別。般若三輪者，離境、智、眾",
    "T31n1595_009:0215c06": "生分別。",
    "T31n1595_009:0215c07": "論曰：五由迴向無等，謂迴向無上菩提。菩薩",
    "T31n1595_009:0215c08": "所行諸度，決定轉趣一切智果故。釋曰：菩",
    "T31n1595_009:0215c09": "薩若行施等，先作是心：我以此物施與一切",
    "T31n1595_009:0215c10": "六道眾生。此是眾生財物，我為彼行施，願彼",
    "T31n1595_009:0215c11": "皆得無上菩提。此施由迴向，令他得無上菩",
    "T31n1595_009:0215c12": "提，故此施行永無有盡。若行餘度亦皆迴向。",
    "T31n1595_009:0215c13": "世間及二乘無迴向，故以迴向為菩薩所行",
    "T31n1595_009:0215c14": "六度相。",
    "T31n1595_009:0215c15": "論曰：六由清淨無等，謂惑智二障永滅無餘。",
    "T31n1595_009:0215c16": "菩薩所行諸度分分除二障，乃至皆盡故。",
    "T31n1595_009:0215c17": "釋曰：此中顯二種清淨，一顯清淨因、二顯清",
    "T31n1595_009:0215c18": "淨位。清淨因者，因滅惑智二障故，施等事清",
    "T31n1595_009:0215c19": "淨。清淨位者，先於地前漸除惑障，後登初地",
    "T31n1595_009:0215c20": "漸除智障。此兩處名分分清淨，即是因位。",
    "T31n1595_009:0215c21": "若至佛果，六度圓滿名具分清淨，即是果",
    "T31n1595_009:0215c22": "位。",
    "T31n1595_009:0215c23": "論曰：施即是波羅蜜、波羅蜜即是施耶？釋",
    "T31n1595_009:0215c24": "曰：此問欲何所顯？欲簡別是波羅蜜及非波",
    "T31n1595_009:0215c25": "羅蜜相。",
    "T31n1595_009:0215c26": "論曰：有是施非波羅蜜。釋曰：謂離依止無",
    "T31n1595_009:0215c27": "等等六相行施，此施非六度所攝故，但是施",
    "T31n1595_009:0215c28": "非波羅蜜。",
    "T31n1595_009:0215c29": "論曰：有是波羅蜜非施。釋曰：謂具依止無",
    "T31n1595_009:0216a01": "等等六相行戒等餘度。",
    "T31n1595_009:0216a02": "論曰：有是施是波羅蜜。釋曰：謂具依止無",
    "T31n1595_009:0216a03": "等等六相行施。",
    "T31n1595_009:0216a04": "論曰：有非施非波羅蜜。釋曰：謂離前三句，",
    "T31n1595_009:0216a05": "別行無記及不善等，皆是第四句攝。",
    "T31n1595_009:0216a06": "論曰：如施中四句，應知餘度亦有四句。釋",
    "T31n1595_009:0216a07": "曰：如施簡別是非，餘度亦應如此簡別。",
    "T31n1595_009:0216a08": "4 次第章次第章第四",
    "T31n1595_009:0216a09": "論曰：云何說六波羅蜜如此次第？釋曰：此",
    "T31n1595_009:0216a10": "或由疑故問，或由不解故問。疑故問者，一切",
    "T31n1595_009:0216a11": "所行必先由智知因果已方起正懃，由此二",
    "T31n1595_009:0216a12": "因隨其所欲則皆能行，是故應倒次第及無",
    "T31n1595_009:0216a13": "次第。由有此疑，是故須問。由不解故問者，若",
    "T31n1595_009:0216a14": "人欲修眾行，未知淺深難行易行，淺則易行、",
    "T31n1595_009:0216a15": "深則難行，易應先學、難應後學。為知此義，是",
    "T31n1595_009:0216a16": "故須問。",
    "T31n1595_009:0216a17": "論曰：前前波羅蜜隨順，次生後後波羅蜜故。",
    "T31n1595_009:0216a18": "釋曰：菩薩不能忍見眾生貧窮困苦，數習",
    "T31n1595_009:0216a19": "捨財。以串能捨故，不欲作損惱眾生事，即捨",
    "T31n1595_009:0216a20": "家持戒，故因施生戒。菩薩為愛護所受戒，",
    "T31n1595_009:0216a21": "不欲以忿恨眾生事毀破淨戒，即習行忍，故",
    "T31n1595_009:0216a22": "因戒生忍。由煩惱不盡或成不成，菩薩為愛",
    "T31n1595_009:0216a23": "護此忍，即行精進，故因忍生精進。若人恒行",
    "T31n1595_009:0216a24": "精進則能治心，由此精進，若心沈沒則拔令",
    "T31n1595_009:0216a25": "起，若心掉動則抑令不起，若心平等則持令",
    "T31n1595_009:0216a26": "相續，由心調和所以得定，故因精進生定。",
    "T31n1595_009:0216a27": "若心得定則能通達真如，故因定生慧。此即",
    "T31n1595_009:0216a28": "前能生後。",
    "T31n1595_009:0216a29": "論曰：復次前前波羅蜜，由後後波羅蜜所清",
    "T31n1595_009:0216b01": "淨故。釋曰：施由戒故清淨，若人不持戒，身",
    "T31n1595_009:0216b02": "口意業則不清淨，所行之施亦不清淨，以",
    "T31n1595_009:0216b03": "依止不清淨故；由能持戒，依止清淨故，施得",
    "T31n1595_009:0216b04": "清淨。戒由忍故清淨，若人能忍，身口意業皆",
    "T31n1595_009:0216b05": "得清淨。忍由精進故清淨，以精進能生善滅",
    "T31n1595_009:0216b06": "惡故。精進由定故清淨，若精進不在修位",
    "T31n1595_009:0216b07": "則不能除惑故。定由智慧故清淨，若不了別",
    "T31n1595_009:0216b08": "真如，雖復得定，以有流故即生死法；若見真",
    "T31n1595_009:0216b09": "如所得之定則成無流，為涅槃道。此即後能",
    "T31n1595_009:0216b10": "清淨前。由此二義，故有次第。",
    "T31n1595_009:0216b11": "5 立名章立名章第五",
    "T31n1595_009:0216b12": "論曰：依何義立六度名？此義云何可見？釋",
    "T31n1595_009:0216b13": "曰：世間立名自有多因，有因生類立名、有因",
    "T31n1595_009:0216b14": "相立名、有因假立名、有因輕賤立名、有因敬",
    "T31n1595_009:0216b15": "重立名。於此五因中，六度從何義立名？從二",
    "T31n1595_009:0216b16": "因立名：種性異故，從生類立名；功德多故，從",
    "T31n1595_009:0216b17": "敬重立名。所立之名自有通別，六種皆稱波",
    "T31n1595_009:0216b18": "羅蜜是通名，施戒等有異是別名。何故通名",
    "T31n1595_009:0216b19": "波羅蜜？",
    "T31n1595_009:0216b20": "論曰：於一切世間聲聞獨覺施等善根中最",
    "T31n1595_009:0216b21": "勝無等故。釋曰：有六種及三種最勝無等。",
    "T31n1595_009:0216b22": "六種如前六相中釋。三種者，一時無等、二",
    "T31n1595_009:0216b23": "加行無等、三果無等。一一度皆三阿僧祇劫",
    "T31n1595_009:0216b24": "修行，故時無等。加行無等者，有四種、五種，復",
    "T31n1595_009:0216b25": "有五種，復有六種。四種即前所明四修。五種",
    "T31n1595_009:0216b26": "即前所明五種清淨。復有五種即五修。復有",
    "T31n1595_009:0216b27": "六種即六意。五修六意後文自說。果無等者，",
    "T31n1595_009:0216b28": "謂三身所顯無上菩提。",
    "T31n1595_009:0216b29": "論曰：以能到彼岸故，是故通稱波羅蜜。釋",
    "T31n1595_009:0216b30": "曰：到彼岸自有三種，一隨所修行究竟無餘",
    "T31n1595_009:0216c01": "為到彼岸。世間及二乘亦有應所修行，修之",
    "T31n1595_009:0216c02": "不盡故，非到彼岸。二如眾流以歸海為極，施",
    "T31n1595_009:0216c03": "等亦爾，以入真如為究竟，即以入真如為到",
    "T31n1595_009:0216c04": "彼岸。世間及二乘雖修施等，不能入真如故，",
    "T31n1595_009:0216c05": "非到彼岸。三以應得無等果為到彼岸。更無",
    "T31n1595_009:0216c06": "別果勝於此果，為諸果中上故名彼岸。世間",
    "T31n1595_009:0216c07": "及二乘雖修施等，不求此果故，非到彼岸。菩",
    "T31n1595_009:0216c08": "薩所修彼岸皆具此三義，故通稱波羅蜜。何",
    "T31n1595_009:0216c09": "故別名陀那等？",
    "T31n1595_009:0216c10": "論曰：能破滅悋惜嫉妬及貧窮下賤苦，故稱",
    "T31n1595_009:0216c11": "陀。釋曰：悋惜是多財障，嫉妬是尊貴障。",
    "T31n1595_009:0216c12": "因時能滅悋惜障，果時得多財故，離貧窮苦。",
    "T31n1595_009:0216c13": "因時能滅嫉妬障，果時得尊貴故，離下賤苦。",
    "T31n1595_009:0216c14": "何以故？若人未破悋惜嫉妬心則不能行施，",
    "T31n1595_009:0216c15": "故說能破此障。若人行施能破此障，此人後",
    "T31n1595_009:0216c16": "受貧窮下賤苦，無有是處。",
    "T31n1595_009:0216c17": "論曰：復得為大富主及能引福德資糧，故稱",
    "T31n1595_009:0216c18": "那。釋曰：能施能用名大富主。由是主故，能",
    "T31n1595_009:0216c19": "引福德資糧。由具此義，故稱陀那。",
    "T31n1595_009:0216c20": "論曰：能寂靜邪戒及惡道，故名尸。釋曰：因",
    "T31n1595_009:0216c21": "時能破邪戒，果時能離惡道。若人不捨惡業",
    "T31n1595_009:0216c22": "而能持戒，無有是處，故先破邪戒。若人破邪",
    "T31n1595_009:0216c23": "戒持正戒墮四趣者，無有是處，故果時能離",
    "T31n1595_009:0216c24": "惡道。",
    "T31n1595_009:0216c25": "論曰：復能得善道及三摩提，故稱羅。釋曰：",
    "T31n1595_009:0216c26": "由先持戒後受人天善道果。或在因中或在",
    "T31n1595_009:0216c27": "果中，由持戒故身口清淨，清淨故無悔，無",
    "T31n1595_009:0216c28": "悔故心安，心安故得喜，喜故得猗，猗故得",
    "T31n1595_009:0216c29": "樂，樂故得定，定故見如實，見如實故得厭",
    "T31n1595_009:0217a01": "離，厭離故得解脫。故因持戒得三摩提。由具",
    "T31n1595_009:0217a02": "此義，故稱尸羅。",
    "T31n1595_009:0217a03": "論曰：能滅除瞋恚及忿恨心，故名羼。釋曰：",
    "T31n1595_009:0217a04": "因時由觀五義故，滅除瞋恚及瞋恚所生忿",
    "T31n1595_009:0217a05": "恨心。五義者，一觀一切眾生無始以來於我",
    "T31n1595_009:0217a06": "有恩。二觀一切眾生恒念念滅，何人能損，何",
    "T31n1595_009:0217a07": "人被損？三觀唯法無眾生，有何能損及所損？",
    "T31n1595_009:0217a08": "四觀一切眾生皆自受苦，云何復欲加之以",
    "T31n1595_009:0217a09": "苦？五觀一切眾生皆是我子，云何於中欲生",
    "T31n1595_009:0217a10": "損害？由此五觀故能滅瞋恚，瞋恚既滅故能",
    "T31n1595_009:0217a11": "除忿恨。",
    "T31n1595_009:0217a12": "論曰：復能生自他平和事，故稱提。釋曰：此",
    "T31n1595_009:0217a13": "事通達因果。此忍能令自身不為瞋恚過失",
    "T31n1595_009:0217a14": "所染，即是於自平和；既不忿恨、不生他苦，",
    "T31n1595_009:0217a15": "即是於他平和。如經言：若行忍者則有五德，",
    "T31n1595_009:0217a16": "一無恨、二無訶、三眾人所愛、四有好名聞、五",
    "T31n1595_009:0217a17": "生善道。即此五德名平和事。由具此義，故稱",
    "T31n1595_009:0217a18": "羼提。",
    "T31n1595_009:0217a19": "論曰：滅除懶惰及諸惡法，故名毘。釋曰：於",
    "T31n1595_009:0217a20": "惡處沈沒故稱懶惰。又不厭惡惡行故稱懶",
    "T31n1595_009:0217a21": "惰。由懶惰故離諸善行、生諸惡法，三業恒起",
    "T31n1595_009:0217a22": "過，故名惡法。由滅懶惰故，能除懶惰所生諸",
    "T31n1595_009:0217a23": "惡，此名滅黑法精進。",
    "T31n1595_009:0217a24": "論曰：復行不放逸，生長無量善法，故稱梨耶。",
    "T31n1595_009:0217a25": "釋曰：此約信樂因果以明精進。信因可行、",
    "T31n1595_009:0217a26": "樂果可得，是故恒行、恭敬行，名不放逸。由行",
    "T31n1595_009:0217a27": "恭敬，未生善能令生、已生善能令增長，此即",
    "T31n1595_009:0217a28": "生得法精進。由具此義，故稱毘梨耶。",
    "T31n1595_009:0217a29": "論曰：能滅除散亂，故名持訶。釋曰：散亂有",
    "T31n1595_009:0217b01": "五，一自性散亂，謂五識；二外散亂，謂意識馳",
    "T31n1595_009:0217b02": "動於外塵；三內散亂，謂心高下及噉味等；四",
    "T31n1595_009:0217b03": "麁重散亂，謂計我我所等；五思惟散亂，謂下",
    "T31n1595_009:0217b04": "劣心，菩薩捨大乘思惟小乘。",
    "T31n1595_009:0217b05": "論曰：復能引心令住內境，故稱那。釋曰：引",
    "T31n1595_009:0217b06": "心令住五種寂靜，名為內境。由具此義，故稱",
    "T31n1595_009:0217b07": "持訶那。",
    "T31n1595_009:0217b08": "論曰：能滅一切見行、能除邪智，故稱般羅。",
    "T31n1595_009:0217b09": "釋曰：見行謂六十二見，邪智謂世間虛妄解。",
    "T31n1595_009:0217b10": "見行即是惑障，邪智即是智障。",
    "T31n1595_009:0217b11": "論曰：能緣真相。釋曰：謂緣真如，即如理智。",
    "T31n1595_009:0217b12": "論曰：隨其品類。釋曰：品類有二種，謂有為",
    "T31n1595_009:0217b13": "無為及名等五攝。若知此法，即如量智。",
    "T31n1595_009:0217b14": "論曰：知一切法，故稱若。釋曰：真如相及品",
    "T31n1595_009:0217b15": "類名一切法。如理智名般若，如量智是般若",
    "T31n1595_009:0217b16": "果，亦名般若。此二智為三義所顯：一對治，即",
    "T31n1595_009:0217b17": "二障；二境界，即真相；三果，即如量智。由具",
    "T31n1595_009:0217b18": "此義，故稱般羅若。",
    "T31n1595_009:0217b19": "6 修習章修習章第六",
    "T31n1595_009:0217b20": "論曰：云何應知諸波羅蜜修習？釋曰：世間",
    "T31n1595_009:0217b21": "及二乘皆有施等修習。菩薩施等修習異世",
    "T31n1595_009:0217b22": "間及二乘，云何可知？",
    "T31n1595_009:0217b23": "論曰：若略說應知修習有五種。釋曰：若廣",
    "T31n1595_009:0217b24": "說修，有十二種：一顯示修、二損減修、三治成",
    "T31n1595_009:0217b25": "修、四後行修、五相應修、六勝修、七上上修、",
    "T31n1595_009:0217b26": "八初際修、九中際修、十後際修、十一有上修、",
    "T31n1595_009:0217b27": "十二無上修。顯示修者，謂修四念處，以能顯",
    "T31n1595_009:0217b28": "示四諦義故。損減修者，謂四正勤，以能漸滅",
    "T31n1595_009:0217b29": "諸惡法故。治成修者，謂四如意足，以能治成",
    "T31n1595_009:0217c01": "定故，為除五失及持八滅資糧故。後行修者，",
    "T31n1595_009:0217c02": "謂修五根，以具解脫分善根故。相應修者，謂",
    "T31n1595_009:0217c03": "修五力，以應續見道故。勝修者，謂七覺分，以",
    "T31n1595_009:0217c04": "入四諦觀故。上上修者，謂八分聖道，以勝見",
    "T31n1595_009:0217c05": "道故。初際修者，謂凡夫位修戒乃至得不淨",
    "T31n1595_009:0217c06": "觀及數息觀，以隨順顛倒故。中際修者，謂有",
    "T31n1595_009:0217c07": "學位，此中無倒倒所隨故。後際修者，謂無學",
    "T31n1595_009:0217c08": "位，此中無倒非倒所倒故。有上修者，謂聲聞",
    "T31n1595_009:0217c09": "獨覺修及等彼位故。無上修者，謂菩薩十地",
    "T31n1595_009:0217c10": "等，以最勝故。",
    "T31n1595_009:0217c11": "論曰：一加行方法修。釋曰：謂身口意業能",
    "T31n1595_009:0217c12": "成廣大清淨最勝故。",
    "T31n1595_009:0217c13": "論曰：二信樂修。釋曰：約聞教，如初章釋。",
    "T31n1595_009:0217c14": "論曰：三思惟修。釋曰：思惟修中自有三種，",
    "T31n1595_009:0217c15": "謂愛重、隨喜、願得，合名思惟修，亦如初章",
    "T31n1595_009:0217c16": "釋。",
    "T31n1595_009:0217c17": "論曰：四方便勝智修。釋曰：即無分別智，有",
    "T31n1595_009:0217c18": "三義：一廣大、二清淨、三速成。具此三義故，",
    "T31n1595_009:0217c19": "立方便勝智名。",
    "T31n1595_009:0217c20": "論曰：五修利益他事。此中前四修應知如前。",
    "T31n1595_009:0217c21": "利益他事修者，謂佛無功用心，不捨如來事。",
    "T31n1595_009:0217c22": "釋曰：明大乘教中所說，諸佛雖已般涅槃",
    "T31n1595_009:0217c23": "猶更起心。般涅槃即法身。更起心，即應化二",
    "T31n1595_009:0217c24": "身。諸佛已住法身，由本願力離三業，隨利益",
    "T31n1595_009:0217c25": "眾生事自然顯現應化二身，恒不捨如來正",
    "T31n1595_009:0217c26": "事及行諸波羅蜜，是故諸佛有諸波羅蜜修",
    "T31n1595_009:0217c27": "習。",
    "T31n1595_009:0217c28": "論曰：修習諸波羅蜜，至圓滿位中更修諸波",
    "T31n1595_009:0217c29": "羅蜜。釋曰：佛及菩薩或隨分圓滿或具分",
    "T31n1595_009:0218a01": "圓滿，於此圓滿位若修諸波羅蜜，自事已成",
    "T31n1595_009:0218a02": "故不自為；見眾生由此行得離四趣入三乘",
    "T31n1595_009:0218a03": "道果故，更修諸波羅蜜，即是利益他事。",
    "T31n1595_009:0218a04": "論曰：復次思惟修習者，愛重、隨喜、願得，思惟",
    "T31n1595_009:0218a05": "六意攝所修。釋曰：此章通明修習義。前明",
    "T31n1595_009:0218a06": "五修，未分別修位有異。云何得知？願行位修",
    "T31n1595_009:0218a07": "異清淨位修。若六意攝三思惟修諸波羅蜜，",
    "T31n1595_009:0218a08": "應知在清淨位。願行位中則無此義，三思惟",
    "T31n1595_009:0218a09": "是修行本，以六意莊嚴攝持此三。",
    "T31n1595_009:0218a10": "論曰：六意者，一廣大意、二長時意、三歡喜",
    "T31n1595_009:0218a11": "意、四有恩德意、五大志意、六善好意。廣大意",
    "T31n1595_009:0218a12": "者，若菩薩若干阿僧祇劫能得無上菩提。",
    "T31n1595_009:0218a13": "釋曰：總舉劫數，無限多少，故言若干。以大小",
    "T31n1595_009:0218a14": "乘經說劫數不同故，不定說劫數多少。小乘",
    "T31n1595_009:0218a15": "明三阿僧祇劫得成佛，大乘明或三或七或",
    "T31n1595_009:0218a16": "三十三阿僧祇劫得成佛。",
    "T31n1595_009:0218a17": "論曰：以如此時為一剎那剎那。釋曰：或合",
    "T31n1595_009:0218a18": "三阿僧祇劫為一剎那，或合三十三阿僧祇",
    "T31n1595_009:0218a19": "劫為一剎那，故再稱剎那。如此從一剎那至",
    "T31n1595_009:0218a20": "無量剎那，為一日一月乃至一阿僧祇劫，從",
    "T31n1595_009:0218a21": "一阿僧祇至三十三阿僧祇方得成佛。欲顯",
    "T31n1595_009:0218a22": "菩薩意無厭足故，說此長時。",
    "T31n1595_009:0218a23": "論曰：菩薩於此時中，剎那剎那常捨身命。",
    "T31n1595_009:0218a24": "釋曰：此時即總舉長時。剎那明世間所說剎",
    "T31n1595_009:0218a25": "那。於向所說長時中，如世間所說剎那，於一",
    "T31n1595_009:0218a26": "一剎那中常捨身命及以外財，乃至成佛，無",
    "T31n1595_009:0218a27": "有厭足心。",
    "T31n1595_009:0218a28": "論曰：及等恒伽沙數世界，滿中七寶奉施供",
    "T31n1595_009:0218a29": "養如來，從初發心乃至入住究竟清涼菩提。",
    "T31n1595_009:0218b01": "釋曰：有餘涅槃名清，以離煩惱濁故。無餘",
    "T31n1595_009:0218b02": "涅槃名涼，以離眾苦熱惱故。又菩提以淨樂",
    "T31n1595_009:0218b03": "為體，欲顯淨德故言清，欲顯樂義故言涼。",
    "T31n1595_009:0218b04": "論曰：是菩薩施意猶不滿足。如此多時剎那",
    "T31n1595_009:0218b05": "剎那，滿三千大千世界熾火，菩薩於中行住",
    "T31n1595_009:0218b06": "坐臥為四威儀，離一切生生之具。釋曰：",
    "T31n1595_009:0218b07": "此下欲明菩薩修餘五度。於此長時一一剎",
    "T31n1595_009:0218b08": "那中常在極苦難處，資身之具恒不供足。",
    "T31n1595_009:0218b09": "菩薩雖受此苦，於此時中修諸波羅蜜未甞",
    "T31n1595_009:0218b10": "厭足。",
    "T31n1595_009:0218b11": "論曰：戒、忍、精進、三摩提、般若心，菩薩恒現前",
    "T31n1595_009:0218b12": "修，乃至入住究竟清涼菩提，是菩薩戒忍等",
    "T31n1595_009:0218b13": "意亦不滿足，是無厭足心是名菩薩廣大意。",
    "T31n1595_009:0218b14": "若菩薩從初發心乃至成佛，不捨無厭足心，",
    "T31n1595_009:0218b15": "是名菩薩長時意。若菩薩由六波羅蜜所作",
    "T31n1595_009:0218b16": "利益他事常生無等歡喜，眾生得益其心歡",
    "T31n1595_009:0218b17": "喜所不能及，是名菩薩歡喜意。若菩薩行六",
    "T31n1595_009:0218b18": "波羅蜜利益眾生已，見眾生於己有大恩德，",
    "T31n1595_009:0218b19": "不見自身於彼有恩，是名菩薩有恩德意。若",
    "T31n1595_009:0218b20": "菩薩從六波羅蜜所生功德善根，施與一切",
    "T31n1595_009:0218b21": "眾生，以無著心迴向，為令彼得可愛重果報，",
    "T31n1595_009:0218b22": "是名菩薩大志意。若菩薩所行六波羅蜜功",
    "T31n1595_009:0218b23": "德善根，令一切眾生平等皆得，為彼迴向無",
    "T31n1595_009:0218b24": "上菩提，是名菩薩善好意。由此六意所攝愛",
    "T31n1595_009:0218b25": "重思惟，菩薩修習。釋曰：為顯求得心，見有",
    "T31n1595_009:0218b26": "大功德，故求欲得之。",
    "T31n1595_009:0218b27": "論曰：若菩薩隨喜無量菩薩修加行六意所",
    "T31n1595_009:0218b28": "生功德善根，是名菩薩六意所攝隨喜思惟。",
    "T31n1595_009:0218b29": "釋曰：為顯無疑心，既隨喜勝人所行，故決",
    "T31n1595_009:0218c01": "定無疑。",
    "T31n1595_009:0218c02": "論曰：若菩薩願一切眾生修行六意所攝六",
    "T31n1595_009:0218c03": "波羅蜜，及願自身修行六意所攝六波羅蜜，",
    "T31n1595_009:0218c04": "修習加行乃至成佛，是名菩薩六意所攝願",
    "T31n1595_009:0218c05": "得思惟。釋曰：為顯大悲無獨求之心。此三",
    "T31n1595_009:0218c06": "思惟即除三心，一除不行心、二除進退心、三",
    "T31n1595_009:0218c07": "除偏進心。",
    "T31n1595_009:0218c08": "論曰：若人得聞六意所攝菩薩思惟修習，生",
    "T31n1595_009:0218c09": "一念信心，是人則得無量無邊福德之聚，諸",
    "T31n1595_009:0218c10": "惡業障壞滅無餘。釋曰：滅業障有二義，",
    "T31n1595_009:0218c11": "一能壞業令盡；二業雖在以善力大故，能",
    "T31n1595_009:0218c12": "遮惡道報令永不受業，亦有壞滅義。若人",
    "T31n1595_009:0218c13": "但聞尚得無量無邊福德，何況菩薩盡能",
    "T31n1595_009:0218c14": "修行。",
    "T31n1595_009:0218c15": "7 差別章差別章第七",
    "T31n1595_009:0218c16": "論曰：云何應知諸波羅蜜差別？釋曰：此問",
    "T31n1595_009:0218c17": "欲何所顯？諸波羅蜜品類不可數量，欲顯真",
    "T31n1595_009:0218c18": "體故作此問。由明諸波羅蜜差別故，真體顯",
    "T31n1595_009:0218c19": "現。",
    "T31n1595_009:0218c20": "論曰：由各有三品，知其差別。釋曰：此總標",
    "T31n1595_009:0218c21": "數以答問。",
    "T31n1595_009:0218c22": "論曰：施三品者，一法施、二財施、三無畏施。",
    "T31n1595_009:0218c23": "釋曰：法施利益他心，由法施故他聞慧等善",
    "T31n1595_009:0218c24": "根德生。財施利益他身。無畏施通利益他身",
    "T31n1595_009:0218c25": "心。復次由財施，有向惡者引令歸善。由無畏",
    "T31n1595_009:0218c26": "施，攝彼令成眷屬。由法施，生彼善根及成熟",
    "T31n1595_009:0218c27": "解脫。由具此義故，說施有三品。",
    "T31n1595_009:0218c28": "論曰：戒三品者，一守護戒、二攝善法戒、三攝",
    "T31n1595_009:0218c29": "利眾生戒。釋曰：守護戒是餘二戒依止。",
    "T31n1595_009:0219a01": "若人不離惡，攝善利他則不得戒。若人住",
    "T31n1595_009:0219a02": "守護戒，能引攝善法戒，為佛法及菩提生起",
    "T31n1595_009:0219a03": "依止。若住前二戒，能引攝利眾生戒，為成",
    "T31n1595_009:0219a04": "熟眾生依止。復次守護戒，由離惡故無悔惱",
    "T31n1595_009:0219a05": "心，能得現世安樂住。由此安樂住故，能修",
    "T31n1595_009:0219a06": "攝善法戒，為成熟佛法。若人住前二戒，能修",
    "T31n1595_009:0219a07": "攝利眾生戒，為成熟他。此三品戒即四無",
    "T31n1595_009:0219a08": "畏因。何以故？初戒是斷德、第二戒是智德、第",
    "T31n1595_009:0219a09": "三戒是恩德。四無畏不出此三德，故言即四",
    "T31n1595_009:0219a10": "無畏因。由具此義故，說戒有三品。",
    "T31n1595_009:0219a11": "論曰：忍三品者，一他毀辱忍、二安受苦忍、三",
    "T31n1595_009:0219a12": "觀察法忍。釋曰：由毀辱忍，能忍他所起",
    "T31n1595_009:0219a13": "過失。何以故？由菩薩為作利益他事，發心修",
    "T31n1595_009:0219a14": "行。雖為他毀辱，不由著此過失還退本行心。",
    "T31n1595_009:0219a15": "由安受苦忍，雖復墮在生死諸苦難中，不",
    "T31n1595_009:0219a16": "由此苦退本行心。由觀察法忍，菩薩能入諸",
    "T31n1595_009:0219a17": "法真理。此忍即是前二忍依處，以能除人法",
    "T31n1595_009:0219a18": "二執故。由具此義故，說忍有三品。",
    "T31n1595_009:0219a19": "論曰：精進三品者，一懃勇精進、二加行精進、",
    "T31n1595_009:0219a20": "三不下難壞無足精進。釋曰：云何得知精",
    "T31n1595_009:0219a21": "進有此三體？由佛世尊於經中說經言：此人",
    "T31n1595_009:0219a22": "有貞實、有勝能、有勇猛、有強制力、不捨善軛。",
    "T31n1595_009:0219a23": "為顯三體，說此五句。為顯懃勇精進說有貞",
    "T31n1595_009:0219a24": "實，為顯加行精進說有勝能。何以故？此人於",
    "T31n1595_009:0219a25": "加行時有勝能，如前所欲皆能行故。為顯不",
    "T31n1595_009:0219a26": "下難壞無足精進，次第說有勇猛、有強制力、",
    "T31n1595_009:0219a27": "不捨善軛三句。何以故？有人始時為得無",
    "T31n1595_009:0219a28": "上菩提，先有貞實加行，時有勝能，為時長",
    "T31n1595_009:0219a29": "遠，所求果相未現，於此中間生下劣心。為對",
    "T31n1595_009:0219b01": "治此心，顯不下精進，故說勇猛。若人雖復勇",
    "T31n1595_009:0219b02": "猛心無退弱，若遭生死苦難沮壞其心，則退",
    "T31n1595_009:0219b03": "菩提願。為對治此，心顯難壞精進，故說有強",
    "T31n1595_009:0219b04": "制力。由有強制力，生死苦難不能令退。若人",
    "T31n1595_009:0219b05": "雖復遭苦不退，於少所得便生足想，由此知",
    "T31n1595_009:0219b06": "足不能得最上菩提。為對治此心，顯無足精",
    "T31n1595_009:0219b07": "進，故說不捨善軛。由具此義故，說精進有",
    "T31n1595_009:0219b08": "三品。",
    "T31n1595_009:0219b09": "論曰：定三品者，一安樂住定、二引神通定、三",
    "T31n1595_009:0219b10": "隨利他定。釋曰：有定為現世得安樂住。何",
    "T31n1595_009:0219b11": "以故？能離一切染污法故。依此定為生自利，",
    "T31n1595_009:0219b12": "謂三明故。能引成六神通因，引成通定生隨",
    "T31n1595_009:0219b13": "利他定。利他即是三輪：一神通輪，謂身通、天",
    "T31n1595_009:0219b14": "眼通、天耳通，此輪為引向邪者令其歸正。二",
    "T31n1595_009:0219b15": "記心輪，謂他心通、天眼通、天耳通，此輪為",
    "T31n1595_009:0219b16": "引已歸正者若未信受令其信受。三正教輪，",
    "T31n1595_009:0219b17": "謂宿住通、漏盡通，由宿住通識其根性，由漏",
    "T31n1595_009:0219b18": "盡通如自所得為說正教，令得下種成熟解",
    "T31n1595_009:0219b19": "脫。由具此義故，說定有三品。",
    "T31n1595_009:0219b20": "論曰：般若三品者，一無分別加行般若、二無",
    "T31n1595_009:0219b21": "分別般若、三無分別後得般若。釋曰：從聞",
    "T31n1595_009:0219b22": "無相大乘教，得聞思修慧，入分別想空，通名",
    "T31n1595_009:0219b23": "無分別加行般若。已入三無性，即無分別智，",
    "T31n1595_009:0219b24": "名無分別般若。得無分別智後出觀，如前所",
    "T31n1595_009:0219b25": "證，或自思惟、或為他說，名無分別後得般若。",
    "T31n1595_009:0219b26": "般若復有三品，謂未知欲知根、知根、知已",
    "T31n1595_009:0219b27": "根，為生住用出世間事故。由具此義故，說般",
    "T31n1595_009:0219b28": "若有三品。",
    "T31n1595_009:0219b29": "8 攝章攝章第八",
    "T31n1595_009:0219c01": "論曰：云何應知諸波羅蜜攝義？釋曰：餘一",
    "T31n1595_009:0219c02": "切善法，與諸波羅蜜互相攝義。云何應知？",
    "T31n1595_009:0219c03": "論曰：一切善法皆入六波羅蜜攝。釋曰：一",
    "T31n1595_009:0219c04": "切善法，謂願乃至四無礙、六通、如來所有祕",
    "T31n1595_009:0219c05": "密法藏等，皆是六波羅蜜所攝。",
    "T31n1595_009:0219c06": "論曰：以為彼性故。釋曰：由波羅蜜是願等",
    "T31n1595_009:0219c07": "法性故。此願等亦攝諸波羅蜜，由願等是波",
    "T31n1595_009:0219c08": "羅蜜性故。諸波羅蜜同以無分別智為性，故",
    "T31n1595_009:0219c09": "得相攝。",
    "T31n1595_009:0219c10": "論曰：彼是六波羅蜜所流果故。釋曰：彼即",
    "T31n1595_009:0219c11": "六通、十力、四無所畏乃至不共法等諸佛法，",
    "T31n1595_009:0219c12": "皆是六波羅蜜所流之果，以與波羅蜜同性",
    "T31n1595_009:0219c13": "故。",
    "T31n1595_009:0219c14": "論曰：一切善法所隨成故。釋曰：信輕安等",
    "T31n1595_009:0219c15": "諸善法，是菩薩道所攝，隨菩薩所欲行波羅",
    "T31n1595_009:0219c16": "蜜皆能成就，波羅蜜即是彼所流果，故得相",
    "T31n1595_009:0219c17": "攝。",
    "T31n1595_009:0219c18": "9 對治章對治章第九",
    "T31n1595_009:0219c19": "論曰：云何應知諸波羅蜜所對治攝一切惑？",
    "T31n1595_009:0219c20": "釋曰：如波羅蜜能攝一切清淨品盡，波羅",
    "T31n1595_009:0219c21": "蜜所對治亦應能攝一切不淨品盡。云何應",
    "T31n1595_009:0219c22": "知？",
    "T31n1595_009:0219c23": "論曰：以為彼性故。釋曰：如波羅蜜以無著",
    "T31n1595_009:0219c24": "為性故，攝一切善法盡。波羅蜜所對治，以著",
    "T31n1595_009:0219c25": "為性故，攝一切不淨品盡。",
    "T31n1595_009:0219c26": "論曰：為彼生因故。釋曰：不信、邪見、身見等",
    "T31n1595_009:0219c27": "諸法，能生悋惜、嫉妬、邪行、瞋恚等果，以同性",
    "T31n1595_009:0219c28": "故得為彼因。",
    "T31n1595_009:0219c29": "論曰：為彼所流果故。釋曰：此悋惜嫉妬",
    "T31n1595_009:0220a01": "邪行瞋恚等，由著自他故生諸惡行，謂十惡",
    "T31n1595_009:0220a02": "等亦以同性得為彼果。由此諸義，故得相攝。",
    "T31n1595_009:0220a03": "10 功德章功德章第十",
    "T31n1595_009:0220a04": "論曰：云何應知諸波羅蜜功德？釋曰：行世",
    "T31n1595_009:0220a05": "間施等行亦有功德，菩薩波羅蜜功德云何",
    "T31n1595_009:0220a06": "應知？菩薩波羅蜜功德與世間有同有異，同",
    "T31n1595_009:0220a07": "有六種、異有四種。同有六種者。",
    "T31n1595_009:0220a08": "論曰：若菩薩輪轉生死，大富位自在所攝。",
    "T31n1595_009:0220a09": "釋曰：轉輪王、天帝、梵王等為大富位。於中為",
    "T31n1595_009:0220a10": "主故，名自在。菩薩凡夫行施，同得此報。",
    "T31n1595_009:0220a11": "論曰：大生所攝。釋曰：大生有三種，一道勝、",
    "T31n1595_009:0220a12": "二性勝、三威德勝。菩薩凡夫持戒，同得此報。",
    "T31n1595_009:0220a13": "論曰：大眷屬徒眾所攝。釋曰：親戚名眷屬。",
    "T31n1595_009:0220a14": "所攝領者名徒眾。眷屬及徒眾亦有三勝，如",
    "T31n1595_009:0220a15": "前所說，故稱為大。皆相親愛不生憎嫉，恒共",
    "T31n1595_009:0220a16": "歡聚未甞違離。菩薩凡夫行忍，同得此報。",
    "T31n1595_009:0220a17": "論曰：大資生業事成就所攝。釋曰：資生業",
    "T31n1595_009:0220a18": "有四種，一種植、二養獸、三商估、四事王。和同",
    "T31n1595_009:0220a19": "乖諍名事。如所欲為無不諧遂，故名成就。菩",
    "T31n1595_009:0220a20": "薩凡夫行精進，同得此果。",
    "T31n1595_009:0220a21": "論曰：無疾惱少欲等所攝。釋曰：四無量所",
    "T31n1595_009:0220a22": "攝定，此定得果身無諸病、心離眾惱，故恒",
    "T31n1595_009:0220a23": "歡悅。其餘諸定所得果報，雖復在家，與離",
    "T31n1595_009:0220a24": "欲仙人不異，以少煩惱故。等謂得好形相及",
    "T31n1595_009:0220a25": "長壽等。菩薩凡夫修定，同得此果。",
    "T31n1595_009:0220a26": "論曰：一切工巧明處聰慧所攝。釋曰：為立",
    "T31n1595_009:0220a27": "資生，故須工巧明處，即十八明處能立現在",
    "T31n1595_009:0220a28": "未來及解脫法。此中有立破二理。若有聰慧",
    "T31n1595_009:0220a29": "則能成此事。菩薩凡夫若修般若，同得此報。",
    "T31n1595_009:0220b01": "異有四種者。",
    "T31n1595_009:0220b02": "論曰：如意。釋曰：菩薩行施等，得富樂等",
    "T31n1595_009:0220b03": "報，於中常離過失，謂無染污利益自他故。世",
    "T31n1595_009:0220b04": "間行施等，雖有功德則無此事。是名第一異",
    "T31n1595_009:0220b05": "相。",
    "T31n1595_009:0220b06": "論曰：無失富樂。釋曰：菩薩行施等，得富樂",
    "T31n1595_009:0220b07": "等報。於中如意，謂自用及為他用，常生三種",
    "T31n1595_009:0220b08": "歡喜故。世間行施等，雖有功德則不如此。是",
    "T31n1595_009:0220b09": "名第二異相。",
    "T31n1595_009:0220b10": "論曰：利益眾生為正事故。釋曰：菩薩行施",
    "T31n1595_009:0220b11": "等，所生功德常為眾生作世出世利益事，",
    "T31n1595_009:0220b12": "不為自身。世間行施等，雖有功德則不如此。",
    "T31n1595_009:0220b13": "是名第三異相。",
    "T31n1595_009:0220b14": "論曰：菩薩修行六度功德，乃至入住究竟清",
    "T31n1595_009:0220b15": "涼菩提，恒在不異故。釋曰：菩薩行施等所",
    "T31n1595_009:0220b16": "生功德，從初發心乃至極果，如本恒在，利他",
    "T31n1595_009:0220b17": "不異，此即常住功德。世間行施等，雖有功德",
    "T31n1595_009:0220b18": "則不如此。是名第四異相。",
    "T31n1595_009:0220b19": "11 互顯章互顯章第十一",
    "T31n1595_009:0220b20": "論曰：云何應知諸波羅蜜更互相顯？釋曰：",
    "T31n1595_009:0220b21": "如般若波羅蜜等經中說三十六句，顯說一",
    "T31n1595_009:0220b22": "一波羅蜜即說餘五波羅蜜。云何應知？",
    "T31n1595_009:0220b23": "論曰。世尊或以施名說諸波羅蜜，或以戒名、",
    "T31n1595_009:0220b24": "或以忍名、或以精進名、或以定名、或以般若",
    "T31n1595_009:0220b25": "名說諸波羅蜜。釋曰：五波羅蜜入一波羅",
    "T31n1595_009:0220b26": "蜜攝，一波羅蜜中則具有六，但以施等一名",
    "T31n1595_009:0220b27": "說之。",
    "T31n1595_009:0220b28": "論曰：如來以何意作如此說？於諸波羅蜜修",
    "T31n1595_009:0220b29": "行方便中，一切餘波羅蜜皆聚集助成故。此",
    "T31n1595_009:0220c01": "即如來說意。釋曰：若菩薩於一一波羅蜜",
    "T31n1595_009:0220c02": "修加行，餘波羅蜜皆助成此一。如諸菩薩正",
    "T31n1595_009:0220c03": "行施時，守護身口離七支惡，即持正語、正業、",
    "T31n1595_009:0220c04": "正命戒。由此戒故施得成就，故戒能成施。若",
    "T31n1595_009:0220c05": "菩薩正行施時，能安受受施人相違言語及",
    "T31n1595_009:0220c06": "相違威儀，乃至安受行施苦事。由此忍故施",
    "T31n1595_009:0220c07": "得成就，故忍能成施。若菩薩正行施時，由欲",
    "T31n1595_009:0220c08": "行施心能除貪愛，由有大悲能除瞋恚，由下",
    "T31n1595_009:0220c09": "身心能除憍慢，欲令受者安樂能除慳悋嫉",
    "T31n1595_009:0220c10": "妬，知施有因果能除無明邪見，精進能生如",
    "T31n1595_009:0220c11": "此善、對治如此惡。由精進施得成就，故精",
    "T31n1595_009:0220c12": "進能成施。若菩薩正行施時，一心相續緣利",
    "T31n1595_009:0220c13": "樂眾生事。由此定故施得成就，故定能成施。",
    "T31n1595_009:0220c14": "若菩薩正行施時，由了別因果不著三輪，",
    "T31n1595_009:0220c15": "故般若能成施。是名餘波羅蜜助成一波羅",
    "T31n1595_009:0220c16": "蜜，故合說六波羅蜜總名為施。如施，戒等亦",
    "T31n1595_009:0220c17": "爾。一度具六故，成三十六句。",
    "T31n1595_009:0220c18": "論曰：此中說欝陀那偈。",
    "T31n1595_009:0220c19": "位數相次第，　　名修差別攝，",
    "T31n1595_009:0220c20": "對治及功德，　　互顯諸度義。",
    "T31n1595_009:0220c21": "攝大乘論釋卷第九",
    "T31n1595_009:0220c22": "第九張十五行，懶惰即是退弱心因之下，應有定慧二波羅蜜文。而三國本皆闕，遂令次文壞失。心因者，謂",
    "T31n1595_009:0220c23": "散亂邪智。及與結文為對治六種惑障故立波羅蜜，有六數等言，皆無所從來。今撿本論，此中有云：若已",
    "T31n1595_009:0220c24": "起發行及不退弱心，為對治壞失心因故，立定慧二波羅蜜等二十五字。今依本論加之。"
}