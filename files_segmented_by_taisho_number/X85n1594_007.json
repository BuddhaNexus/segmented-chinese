{
    "X85n1594_007:0573a05": "佛祖綱目卷第七(洪字號)",
    "X85n1594_007:0573a07": "甲子(周桓王三年起)乙酉(莊王元年)庚子(釐王元年)乙巳(惠王元年)癸亥",
    "X85n1594_007:0573a08": "(周惠王十九年止)",
    "X85n1594_007:0573a09": "周莊王十年甲午夏五月五日。恒星不現。星殞",
    "X85n1594_007:0573a10": "如雨。乃西方文殊菩薩。於雪山化。五百仙人而",
    "X85n1594_007:0573a11": "歸本。國光明掩於常星。不現也。",
    "X85n1594_007:0573a12": "(己丑)五祖提多迦傳法彌遮迦",
    "X85n1594_007:0573a13": "提多迦。(此云通真量)摩伽陀國人。初名香眾生。時父夢金",
    "X85n1594_007:0573a14": "日自屋而出。照耀天地。前有大山。諸寶嚴飾。山嵿泉",
    "X85n1594_007:0573a15": "湧。滂沱四流。後遇毱多尊者。為解之曰。寶山者吾身",
    "X85n1594_007:0573a16": "也。泉湧者法無盡也。日從屋出者。汝今入道之相也。",
    "X85n1594_007:0573a17": "照耀天地者。汝智慧超越也。因為更今名。提多迦聞",
    "X85n1594_007:0573a18": "偈已。踊躍述偈曰。巍巍七寶山。常出智慧泉。回為真",
    "X85n1594_007:0573a19": "法味。能度諸有緣。毱多亦說偈曰。我法傳於汝。當現",
    "X85n1594_007:0573a20": "大智慧。金日從屋出。照耀於天地。提多迦聞偈。設禮",
    "X85n1594_007:0573a21": "奉持。後至中印度。彼國有八千大仙。彌遮迦為首。聞",
    "X85n1594_007:0573a22": "提多迦至。率眾瞻禮。謂提多迦曰。昔與師同生梵天。",
    "X85n1594_007:0573a23": "我遇阿私陀仙。授我仙法。師逢十力弟子。修習禪那。",
    "X85n1594_007:0573a24": "自此報分殊途。已經六劫。提多迦曰。支離累劫。誠哉",
    "X85n1594_007:0573b01": "不虗。今可捨邪歸正。以入佛乘。彌遮迦曰。昔阿私陀",
    "X85n1594_007:0573b02": "仙人。授我記云。汝却後六劫。當遇同學。獲無漏果。今",
    "X85n1594_007:0573b03": "也相遇。非宿緣耶。願師慈悲。令我解脫。提多迦即度",
    "X85n1594_007:0573b04": "出家。命諸聖授戒。其餘仙眾。始生我慢。提多迦示大",
    "X85n1594_007:0573b05": "神通。於是俱發菩提心。一時出家。提多迦乃告彌遮",
    "X85n1594_007:0573b06": "迦曰。昔如來以大法眼藏。密付迦葉。展轉相授。而至",
    "X85n1594_007:0573b07": "於我。我今付汝。當護念之。乃說偈曰。通達本法。心無",
    "X85n1594_007:0573b08": "法無。非法悟了。同未悟無。心亦無法。說偈已。踴身虗",
    "X85n1594_007:0573b09": "空。作十八變。火光三昧。自焚其軀。彌遮迦與八千比",
    "X85n1594_007:0573b10": "丘。同收舍利。於班茶山中。起塔供養。當此土周莊王",
    "X85n1594_007:0573b11": "五年己丑歲也。",
    "X85n1594_007:0573b13": "佛祖綱目卷第七"
}