{
    "T25n1509_022:0221b12": "2大智度論釋初品中八念義第三",
    "T25n1509_022:0221b13": "十六之餘卷二十二",
    "T25n1509_022:0221b15": "聖者龍樹造",
    "T25n1509_022:0221b16": "後秦龜茲國三藏鳩摩羅什譯",
    "T25n1509_022:0221b17": "念法者，如佛演說，行者應念：「是法巧出，得",
    "T25n1509_022:0221b18": "今世果，無熱惱，不待時，能到善處，通達無",
    "T25n1509_022:0221b19": "礙。」「巧出」者，二諦不相違故，所謂世諦、第一",
    "T25n1509_022:0221b20": "義諦是；智者不能壞、愚者不起諍故。是",
    "T25n1509_022:0221b21": "法亦離二邊，所謂若受五欲樂，若受苦行。",
    "T25n1509_022:0221b22": "復離二邊：若常、若斷，若我、若無我，若有、若無。",
    "T25n1509_022:0221b23": "如是等二邊不著，是名「巧出」。諸外道輩自",
    "T25n1509_022:0221b24": "貴其法、毀賤他法故，不能巧出。「得今世",
    "T25n1509_022:0221b25": "果」者，離愛因緣世間種種苦，離邪見因緣",
    "T25n1509_022:0221b26": "種種論議鬪諍，身心得安樂。如佛說：",
    "T25n1509_022:0221b27": "「持戒者安樂，　　身心不熱惱，",
    "T25n1509_022:0221b28": "臥安覺亦安，　　名聲亦遠聞。」",
    "T25n1509_022:0221b29": "復次，此佛法中因緣展轉生果，所謂持戒清",
    "T25n1509_022:0221c01": "淨故心不悔，心不悔故生法歡喜，法歡喜",
    "T25n1509_022:0221c02": "故身心快樂，身心快樂故能攝心，攝心故如",
    "T25n1509_022:0221c03": "實知，如實知故得厭，得厭故離欲，離欲",
    "T25n1509_022:0221c04": "故得解脫，得解脫果報得涅槃——是名「得",
    "T25n1509_022:0221c05": "今世果」。外道法空行苦，無所得。如閻浮阿",
    "T25n1509_022:0221c06": "羅漢得道時自說：",
    "T25n1509_022:0221c07": "「我昔作外道，　　五十有五年，",
    "T25n1509_022:0221c08": "但食乾牛屎，　　裸形臥棘上。",
    "T25n1509_022:0221c09": "「我受如是辛苦，竟無所得；不如今得見佛",
    "T25n1509_022:0221c10": "聞法，出家三日，所作事辦，得阿羅漢。」以是",
    "T25n1509_022:0221c11": "故，知佛法得今世果。問曰：若佛法得今世",
    "T25n1509_022:0221c12": "果，何以故佛諸弟子有無所得者？答曰：行",
    "T25n1509_022:0221c13": "者能如佛所說，次第修行，無不得報；如病",
    "T25n1509_022:0221c14": "人隨良醫教，將和治法，病無不差。若不隨",
    "T25n1509_022:0221c15": "佛教，不次第行，破戒亂心，故無所得，非法",
    "T25n1509_022:0221c16": "不良也！復次，諸未得道者，今世雖不得涅",
    "T25n1509_022:0221c17": "槃，後世得受福樂，漸次當得涅槃，終不虛",
    "T25n1509_022:0221c18": "也。如佛所說：「其有出家為涅槃者，若遲",
    "T25n1509_022:0221c19": "若疾，皆當得涅槃。」如是等能得今世果。「無",
    "T25n1509_022:0221c20": "熱惱」者，熱惱有二種：身惱，心惱。身惱者，繫",
    "T25n1509_022:0221c21": "縛牢獄、拷掠、刑戮等。心惱者，婬欲、瞋恚、慳",
    "T25n1509_022:0221c22": "貪、嫉妬因緣故，生憂愁、怖畏等。此佛法中，持",
    "T25n1509_022:0221c23": "戒清淨故，身無是繫縛牢獄、拷掠、刑戮等",
    "T25n1509_022:0221c24": "惱；心離五欲、除五蓋、得實道故，無是婬",
    "T25n1509_022:0221c25": "欲、瞋恚、慳貪、嫉妬、邪疑等惱。無惱故無熱。復",
    "T25n1509_022:0221c26": "次，無漏禪定生喜樂，遍身受故，諸熱則除；",
    "T25n1509_022:0221c27": "譬如人大熱悶，得入清涼池中，冷然清了，",
    "T25n1509_022:0221c28": "無復熱惱。復次，諸煩惱若屬見、若屬愛，是名",
    "T25n1509_022:0221c29": "熱；佛法中無此故，名「無熱惱」。「不待時」者，",
    "T25n1509_022:0222a01": "佛法不待時而行，亦不待時與果。外道法，",
    "T25n1509_022:0222a02": "日未出時受法，日出時不受法；或有日出",
    "T25n1509_022:0222a03": "時受，日未出不受；有晝受夜不受，有夜受",
    "T25n1509_022:0222a04": "晝不受。佛法中無受待時，隨修八聖道",
    "T25n1509_022:0222a05": "時，便得涅槃。譬如火得薪便然；無漏智慧",
    "T25n1509_022:0222a06": "生時，便能燒諸煩惱，不待時也。問曰：如佛",
    "T25n1509_022:0222a07": "說，有時藥、時衣、時食；若人善根未熟，待時",
    "T25n1509_022:0222a08": "當得，何以言無時？答曰：此「時」者，隨世俗",
    "T25n1509_022:0222a09": "法，為佛法久住故，結時戒；若為修道得",
    "T25n1509_022:0222a10": "涅槃，及諸禪定、智慧微妙法，不待時也。諸外",
    "T25n1509_022:0222a11": "道法皆待時節，佛法但待因緣具足。若雖",
    "T25n1509_022:0222a12": "持戒、禪定，而智慧未成就，不能成道；若持",
    "T25n1509_022:0222a13": "戒、禪定、智慧皆成就，便得果，不復待時。復次，",
    "T25n1509_022:0222a14": "久久得果名為時，即得不名時。譬如好",
    "T25n1509_022:0222a15": "染一入便成；心淨人亦如是，聞法即染，得",
    "T25n1509_022:0222a16": "法眼淨，是名「不待時」。「能到善處」者，是三十",
    "T25n1509_022:0222a17": "七無漏道法，能將人到涅槃；譬如入恒河，",
    "T25n1509_022:0222a18": "必得至大海。諸餘外道法，非一切智人所",
    "T25n1509_022:0222a19": "說，邪見雜故，將至惡處；或時將至天上，還",
    "T25n1509_022:0222a20": "墮受苦，皆無常故，不名善處。問曰：無有將",
    "T25n1509_022:0222a21": "去者，云何得將至善處？答曰：雖無將去者，",
    "T25n1509_022:0222a22": "但諸法能將諸法去；無漏善五眾斷，五眾",
    "T25n1509_022:0222a23": "中強名眾生，將去入涅槃。如風吹塵，如水",
    "T25n1509_022:0222a24": "漂草；雖無將去者，而可有去。復次，因緣和",
    "T25n1509_022:0222a25": "合無有作，亦無有將去者，而果報屬因緣，",
    "T25n1509_022:0222a26": "不得自在，是即名為去。「通達無礙」者，得佛",
    "T25n1509_022:0222a27": "法印故，通達無礙；如得王印，則無所留難。",
    "T25n1509_022:0222a28": "問曰：何等是佛法印？答曰：佛法印有三種：",
    "T25n1509_022:0222a29": "一者、一切有為法念念生滅皆無常，二者、一",
    "T25n1509_022:0222b01": "切法無我，三者、寂滅涅槃。行者知三界皆是",
    "T25n1509_022:0222b02": "有為生滅作法，先有今無，今有後無，念念生",
    "T25n1509_022:0222b03": "滅，相續相似生故，可得見知；如流水、燈焰、",
    "T25n1509_022:0222b04": "長風，相似相續故，人以為一。眾生於無常",
    "T25n1509_022:0222b05": "法中常顛倒故，謂去者是常住。是名一切",
    "T25n1509_022:0222b06": "作法無常印。一切法無我：諸法內無主、無作",
    "T25n1509_022:0222b07": "者、無知、無見、無生者、無造業者，一切法皆",
    "T25n1509_022:0222b08": "屬因緣，屬因緣故不自在，不自在故無我，",
    "T25n1509_022:0222b09": "我相不可得故，如〈破我品〉中說——是名無我",
    "T25n1509_022:0222b10": "印。問曰：何以故但作法無常，一切法無我？答",
    "T25n1509_022:0222b11": "曰：不作法無因無緣故，不生不滅；不生不滅",
    "T25n1509_022:0222b12": "故，不名為無常。復次，不作法中不生心",
    "T25n1509_022:0222b13": "著顛倒，以是故不說是無常，可說言無我。",
    "T25n1509_022:0222b14": "有人說：「神是常遍知相。」以是故說一切法中",
    "T25n1509_022:0222b15": "無我。寂滅者是涅槃，三毒、三衰火滅故，名",
    "T25n1509_022:0222b16": "「寂滅印」。問曰：寂滅印中，何以但一法，不多說？",
    "T25n1509_022:0222b17": "答曰：初印中說五眾，二印中說一切法皆",
    "T25n1509_022:0222b18": "無我，第三印中說二印果，是名寂滅印。一",
    "T25n1509_022:0222b19": "切作法無常，則破我所外五欲等；若說無",
    "T25n1509_022:0222b20": "我，破內我法；我、我所破故，是名寂滅涅槃。",
    "T25n1509_022:0222b21": "行者觀作法無常，便生厭，厭世苦。既知厭",
    "T25n1509_022:0222b22": "苦，存著觀主，謂能作是觀，以是故有第",
    "T25n1509_022:0222b23": "二法印，知一切無我。於五眾、十二入、十八",
    "T25n1509_022:0222b24": "界、十二因緣中，內外分別推求，觀主不可得；",
    "T25n1509_022:0222b25": "不可得故，是一切法無我。作如是知已，不",
    "T25n1509_022:0222b26": "作戲論，無所依止，但歸於滅，以是故說",
    "T25n1509_022:0222b27": "寂滅涅槃印。問曰：摩訶衍中說「諸法不生不",
    "T25n1509_022:0222b28": "滅，一相，所謂無相」，此中云何說「一切有為作",
    "T25n1509_022:0222b29": "法無常名為法印」？二法云何不相違？答曰：",
    "T25n1509_022:0222c01": "觀無常，即是觀空因緣；如觀色念念無常，",
    "T25n1509_022:0222c02": "即知為空。過去色滅壞，不可見故無色相；",
    "T25n1509_022:0222c03": "未來色不生，無作無用，不可見故無色相；現",
    "T25n1509_022:0222c04": "在色亦無住，不可見、不可分別知故無色",
    "T25n1509_022:0222c05": "相。無色相即是空，空即是無生無滅。無生無",
    "T25n1509_022:0222c06": "滅及生滅其實是一，說有廣略。",
    "T25n1509_022:0222c07": "問曰：過去、未來色，不可見故無色相，現在色",
    "T25n1509_022:0222c08": "住時可見，云何言無色相？答曰：現在色亦",
    "T25n1509_022:0222c09": "無住時，如「四念處」中說：若法後見壞相，當",
    "T25n1509_022:0222c10": "知初生時壞相，以隨逐微細故不識。如",
    "T25n1509_022:0222c11": "人著屐，若初日新而無有故，後應常新，不",
    "T25n1509_022:0222c12": "應有故。若無故應是常，常故無罪無福，",
    "T25n1509_022:0222c13": "無罪無福故，則道俗法亂。復次，生滅相常隨",
    "T25n1509_022:0222c14": "作法，無有住時；若有住時，則無生滅。以是",
    "T25n1509_022:0222c15": "故，現在色無有住。住中亦無有生滅，是",
    "T25n1509_022:0222c16": "一念中住，亦是有為法故——是名「通達無礙」。",
    "T25n1509_022:0222c17": "如是應念法。復次，法有二種：一者、佛所演",
    "T25n1509_022:0222c18": "說三藏、十二部、八萬四千法聚；二者、佛所說",
    "T25n1509_022:0222c19": "法義，所謂持戒、禪定、智慧、八聖道及解脫果、",
    "T25n1509_022:0222c20": "涅槃等。行者先當念佛所演說，次當念法",
    "T25n1509_022:0222c21": "義。念佛所演說者，佛語美妙，皆真實，有大",
    "T25n1509_022:0222c22": "饒益。佛所演說，亦深亦淺：觀實相故深，巧",
    "T25n1509_022:0222c23": "說故淺。重語無失，各各有義故。佛所演說",
    "T25n1509_022:0222c24": "住四處，有四種功德莊嚴：一、慧處，二、諦處，三、",
    "T25n1509_022:0222c25": "捨處，四、滅處。有四種答，故不可壞：一、定答，",
    "T25n1509_022:0222c26": "二、解答，三、反問答，四、置答。佛所演說，或時聽",
    "T25n1509_022:0222c27": "而遮，或時遮而聽，或聽而不遮，或遮而不",
    "T25n1509_022:0222c28": "聽；此四皆順從無違。佛說得諸法相故，無",
    "T25n1509_022:0222c29": "戲論；有義理說故，破有、無論。佛演說隨順",
    "T25n1509_022:0223a01": "第一義，雖說世間法亦無咎，與二諦不",
    "T25n1509_022:0223a02": "相違故。隨順利益說，於清淨人中為美",
    "T25n1509_022:0223a03": "妙，於不淨人中為苦惡；於美語苦語中亦",
    "T25n1509_022:0223a04": "無過罪；佛語皆隨善法，亦不著善法。雖是",
    "T25n1509_022:0223a05": "垢法、怨家，亦不以為高；雖種種有所訶，",
    "T25n1509_022:0223a06": "亦無有訶罪；雖種種讚法，亦無所依止。佛",
    "T25n1509_022:0223a07": "言說中，亦無增無減，或略或廣。佛語初善，久",
    "T25n1509_022:0223a08": "久研求亦善。佛語雖多，義味不薄。雖種種",
    "T25n1509_022:0223a09": "雜語，義亦不亂。雖能引人心，亦不令人生",
    "T25n1509_022:0223a10": "愛著；雖殊異高顯，亦不令人畏難。雖遍有",
    "T25n1509_022:0223a11": "所到，凡小人亦不能解。佛語如是有種種",
    "T25n1509_022:0223a12": "希有事，能令人衣毛為竪，流汗氣滿，身體",
    "T25n1509_022:0223a13": "戰懼；亦能令諸天心厭，聲滿十方，六種動",
    "T25n1509_022:0223a14": "地；亦能令人於無始世界所堅著者能令",
    "T25n1509_022:0223a15": "捨，所不堅著者能令樂。佛語，罪惡人聞之，",
    "T25n1509_022:0223a16": "自有罪故，憂怖熱惱；善一心精進入道人聞，",
    "T25n1509_022:0223a17": "如服甘露味，初亦好，中亦好，後亦好。復次，多",
    "T25n1509_022:0223a18": "會眾中，各各欲有所聞，佛以一言答，各各",
    "T25n1509_022:0223a19": "得解，各各自見佛獨為我說。於大眾中雖",
    "T25n1509_022:0223a20": "有遠近，聞者聲無增減，滿三千大千世界，",
    "T25n1509_022:0223a21": "乃至十方無量世界；應度者聞，不應度者",
    "T25n1509_022:0223a22": "不聞；譬如雷霆振地，聾者不聞，聽者",
    "T25n1509_022:0223a23": "得悟。如是種種念佛言語。何等是法義？信、",
    "T25n1509_022:0223a24": "戒、捨、聞、定、慧等為道諸善法及三法印，如「通",
    "T25n1509_022:0223a25": "達」中說。一切有為法無常，一切法無我，寂滅",
    "T25n1509_022:0223a26": "涅槃，是名佛法義。是三印，一切論議師所",
    "T25n1509_022:0223a27": "不能壞，雖種種多有所說，亦無能轉諸",
    "T25n1509_022:0223a28": "法性者；如冷相無能轉令熱。諸法性不可",
    "T25n1509_022:0223a29": "壞，假使人能傷虛空，是諸法印如法不可",
    "T25n1509_022:0223b01": "壞。聖人知是三種法相，於一切依止邪見",
    "T25n1509_022:0223b02": "各各鬪諍處得離；譬如有目人見群盲",
    "T25n1509_022:0223b03": "諍種種色相，愍而笑之，不與共諍。問曰：佛",
    "T25n1509_022:0223b04": "說聲聞法有四種實，摩訶衍中有一實，今",
    "T25n1509_022:0223b05": "何以故說三實？答曰：佛說三種實法印，廣",
    "T25n1509_022:0223b06": "說則四種，略說則一種。無常即是苦諦、集諦、",
    "T25n1509_022:0223b07": "道諦，說無我則一切法，說寂滅涅槃即是盡",
    "T25n1509_022:0223b08": "諦。復次，有為法無常，念念生滅故，皆屬因",
    "T25n1509_022:0223b09": "緣，無有自在；無有自在故無我；無常、無我",
    "T25n1509_022:0223b10": "無相故心不著，無相不著故，即是寂滅涅槃。",
    "T25n1509_022:0223b11": "以是故，摩訶衍法中，雖說一切法不生不滅，",
    "T25n1509_022:0223b12": "一相，所謂無相，無相即寂滅涅槃。是念法三",
    "T25n1509_022:0223b13": "昧，緣智緣盡、諸菩薩及辟支佛功德。問曰：何",
    "T25n1509_022:0223b14": "以故念佛但緣佛身中無學諸功德？念僧三",
    "T25n1509_022:0223b15": "昧緣佛弟子身中諸學無學法？餘殘善無漏",
    "T25n1509_022:0223b16": "法皆念法三昧所緣？答曰：迦栴延尼子如是",
    "T25n1509_022:0223b17": "說。摩訶衍人說：「三世十方諸佛，及諸佛從",
    "T25n1509_022:0223b18": "初發意乃至法盡，於其中間所作功德神力，",
    "T25n1509_022:0223b19": "皆是念佛三昧所緣。」如佛所說及所說法義",
    "T25n1509_022:0223b20": "經，從一句一偈乃至八萬四千法聚，信、",
    "T25n1509_022:0223b21": "戒、捨、聞、定、智慧等諸善法，乃至無餘涅槃，皆",
    "T25n1509_022:0223b22": "是念法三昧所緣。諸菩薩、辟支佛、及聲聞眾，",
    "T25n1509_022:0223b23": "除佛，餘殘一切聖眾及諸功德，是念僧三昧",
    "T25n1509_022:0223b24": "所緣。念僧者，是佛弟子眾，戒眾具足，禪定眾、",
    "T25n1509_022:0223b25": "智慧眾、解脫眾、解脫知見眾具足；四雙八輩，",
    "T25n1509_022:0223b26": "應受供養恭敬禮事，是世間無上福田。行者",
    "T25n1509_022:0223b27": "應念如佛所讚僧：若聲聞僧、若辟支佛僧、若",
    "T25n1509_022:0223b28": "菩薩僧功德。是聖僧五眾具足，如上說。問曰：",
    "T25n1509_022:0223b29": "先已以五眾讚佛，云何復以五眾讚僧？",
    "T25n1509_022:0223c01": "答曰：隨弟子所得五眾而讚具足。具足有",
    "T25n1509_022:0223c02": "二種：一者、實具足，二者、名具足。如佛弟子",
    "T25n1509_022:0223c03": "所可應得者，盡得而讚，是名名具足；如",
    "T25n1509_022:0223c04": "佛所得而讚，是名實具足。復次，為欲異於",
    "T25n1509_022:0223c05": "外道出家眾、在家眾故，作如是讚。外道在",
    "T25n1509_022:0223c06": "家眾，讚其富貴、豪尊、勢力；出家眾，讚其邪見",
    "T25n1509_022:0223c07": "苦行，染著智慧，執論諍競。念僧眾中，或有",
    "T25n1509_022:0223c08": "持戒、禪定、智慧等，少不足稱；以是故佛自",
    "T25n1509_022:0223c09": "讚弟子眾，一切功德根本住處，戒眾具足乃",
    "T25n1509_022:0223c10": "至解脫知見眾具足。住是戒眾中不傾動，",
    "T25n1509_022:0223c11": "引禪定弓，放智慧箭，破諸煩惱賊，得解脫，",
    "T25n1509_022:0223c12": "於是解脫中生知見。譬如健人先安足，挽",
    "T25n1509_022:0223c13": "弓放箭，能破怨敵，得出二怖：免罪於王，",
    "T25n1509_022:0223c14": "拔難於陣；決了知見，賊已破滅，心生歡喜，是",
    "T25n1509_022:0223c15": "故以五眾讚。應供養者，五眾功德具足故。",
    "T25n1509_022:0223c16": "如富貴、豪勢之人，人所宗敬；佛弟子眾亦如",
    "T25n1509_022:0223c17": "是，有淨戒、禪定、智慧財富，解脫、解脫知見勢",
    "T25n1509_022:0223c18": "力故，應供養恭敬、合掌禮事。世間無上福",
    "T25n1509_022:0223c19": "田者，施主有二種：貧者、富者。貧者禮事、",
    "T25n1509_022:0223c20": "恭敬、迎送而得果報；富者亦能恭敬、禮事、迎",
    "T25n1509_022:0223c21": "送，又以財物供養而得果報，是故名為世",
    "T25n1509_022:0223c22": "間無上福田。譬如良田，耕治調柔，以時下",
    "T25n1509_022:0223c23": "種，溉灌豐渥，所獲必多。眾僧福田亦復如",
    "T25n1509_022:0223c24": "是，以智慧犁耕，出結使根，以四無量心磨",
    "T25n1509_022:0223c25": "治調柔；諸檀越下信施穀子，溉以念施恭敬、",
    "T25n1509_022:0223c26": "清淨心水，若今世、若後世得無量世間樂",
    "T25n1509_022:0223c27": "及得三乘果。如薄拘羅比丘，鞞婆尸佛時，",
    "T25n1509_022:0223c28": "以一呵梨勒果供養眾僧，九十一劫天上、人",
    "T25n1509_022:0223c29": "中受福樂果，常無疾病；今值釋迦牟尼佛，",
    "T25n1509_022:0224a01": "出家漏盡，得阿羅漢。如沙門二十億，鞞婆",
    "T25n1509_022:0224a02": "尸佛時，作一房舍，以物覆地，供養眾僧，九",
    "T25n1509_022:0224a03": "十一劫天上、人中受福樂果，足不蹈地；生",
    "T25n1509_022:0224a04": "時足下毛長二寸，柔軟淨好。父見歡喜，與二",
    "T25n1509_022:0224a05": "十億兩金。見佛聞法，得阿羅漢，於諸弟子",
    "T25n1509_022:0224a06": "中精進第一。如是等少施得大果報，是故",
    "T25n1509_022:0224a07": "名世間無上福田。僧中有四雙八輩者，佛",
    "T25n1509_022:0224a08": "所以說世間無上福田，以有此八輩聖人",
    "T25n1509_022:0224a09": "故名無上福田。問曰：如佛告給孤獨居士：",
    "T25n1509_022:0224a10": "「世間福田應供養者有二種：若學人，若無學",
    "T25n1509_022:0224a11": "人；學人十八，無學人有九。」今此中何以故",
    "T25n1509_022:0224a12": "但說八？答曰：彼廣說故十八及九，今此略說",
    "T25n1509_022:0224a13": "故八；彼二十七聖人，此八皆攝。信行、法行，或",
    "T25n1509_022:0224a14": "向須陀洹攝，或向斯陀含攝，或向阿那含攝；",
    "T25n1509_022:0224a15": "家家，向斯陀含攝；一種，向阿那含攝；五種阿",
    "T25n1509_022:0224a16": "那含向阿羅漢攝；信行、法行入思惟道，名信",
    "T25n1509_022:0224a17": "解脫、見得，是信解脫、見得，十五學人攝。九種",
    "T25n1509_022:0224a18": "福田，阿羅漢攝。復次，行者應念僧，僧是我",
    "T25n1509_022:0224a19": "趣涅槃之真伴，一戒、一見，如是應歡喜，一心",
    "T25n1509_022:0224a20": "恭敬，順從無違。我先伴種種眾惡，妻子、奴婢、",
    "T25n1509_022:0224a21": "人民等，是入三惡道伴；今得聖人伴，安隱",
    "T25n1509_022:0224a22": "至涅槃。佛如醫王，法如良藥，僧如瞻病人。",
    "T25n1509_022:0224a23": "我當清淨持戒、正憶念，如佛所說法藥，我",
    "T25n1509_022:0224a24": "當順從。僧是我斷諸結病中一因緣，所",
    "T25n1509_022:0224a25": "謂瞻病人，是故當念僧。復次，僧有無量戒、",
    "T25n1509_022:0224a26": "禪定、智慧等具足，其德不可測量。如一富",
    "T25n1509_022:0224a27": "貴長者信樂僧，白僧執事：「我次第請僧",
    "T25n1509_022:0224a28": "於舍食。」日日次請，乃至沙彌，執事不聽沙",
    "T25n1509_022:0224a29": "彌受請。諸沙彌言：「以何意故不聽沙彌？」答",
    "T25n1509_022:0224b01": "言：「以檀越不喜請年少故。」便說偈言：",
    "T25n1509_022:0224b02": "「鬚髮白如雪，　　齒落皮肉皺，",
    "T25n1509_022:0224b03": "僂步形體羸，　　樂請如是輩。」",
    "T25n1509_022:0224b04": "諸沙彌等皆是大阿羅漢，如打師子頭，欻然",
    "T25n1509_022:0224b05": "從坐起而說偈言：",
    "T25n1509_022:0224b06": "「檀越無智人，　　見形不取德；",
    "T25n1509_022:0224b07": "捨是少年相，　　但取老瘦黑！」",
    "T25n1509_022:0224b08": "上尊耆年相者，如佛說偈：",
    "T25n1509_022:0224b09": "「所謂長老相，　　不必以年耆、",
    "T25n1509_022:0224b10": "形瘦鬚髮白，　　空老內無德。",
    "T25n1509_022:0224b11": "能捨罪福果，　　精進行梵行，",
    "T25n1509_022:0224b12": "已離一切法，　　是名為長老。」",
    "T25n1509_022:0224b13": "是時諸沙彌復作是念：「我等不應坐觀此",
    "T25n1509_022:0224b14": "檀越品量僧好惡。」即復說偈：",
    "T25n1509_022:0224b15": "「讚歎呵罵中，　　我等心雖一；",
    "T25n1509_022:0224b16": "是人毀佛法，　　不應不教誨！",
    "T25n1509_022:0224b17": "當疾到其舍，　　以法教語之，",
    "T25n1509_022:0224b18": "我等不度者，　　是則為棄物！」",
    "T25n1509_022:0224b19": "即時諸沙彌自變其身皆成老年，鬚髮白如",
    "T25n1509_022:0224b20": "雪，秀眉垂覆眼，皮皺如波浪，其脊曲如弓，",
    "T25n1509_022:0224b21": "兩手負杖行，次第而受請；舉身皆振掉，行",
    "T25n1509_022:0224b22": "止不自安，譬如白楊樹，隨風而動搖。檀越",
    "T25n1509_022:0224b23": "見此輩，歡喜迎入坐；坐已須臾頃，還復年少",
    "T25n1509_022:0224b24": "形。檀越驚怖言：",
    "T25n1509_022:0224b25": "「如是耆老相，　　還變成少身；",
    "T25n1509_022:0224b26": "如服還年藥，　　是事何由然？」",
    "T25n1509_022:0224b27": "諸沙彌言：「汝莫生疑畏，我等非非人。汝",
    "T25n1509_022:0224b28": "欲平量僧，是事甚可傷！「我等相憐愍，故現",
    "T25n1509_022:0224b29": "如是化，汝當深識之，聖眾不可量！如說：",
    "T25n1509_022:0224c01": "「『譬如以蚊𭉨，　　猶可測海底；",
    "T25n1509_022:0224c02": "一切天與人，　　無能量僧者。",
    "T25n1509_022:0224c03": "僧以功德貴，　　猶尚不分別；",
    "T25n1509_022:0224c04": "而汝以年歲，　　稱量諸大德。",
    "T25n1509_022:0224c05": "大小生於智，　　不在於老少。",
    "T25n1509_022:0224c06": "有智懃精進，　　雖少而是老；",
    "T25n1509_022:0224c07": "懈怠無智慧，　　雖老而是少。』",
    "T25n1509_022:0224c08": "「汝今平量僧，是則為大失！如欲以一指",
    "T25n1509_022:0224c09": "測知大海底，為智者之所笑！「汝不聞佛",
    "T25n1509_022:0224c10": "說：『四事雖小而不可輕？太子雖小，當為",
    "T25n1509_022:0224c11": "國王，是不可輕；蛇子雖小，毒能殺人，亦不",
    "T25n1509_022:0224c12": "可輕；小火雖微，能燒山野，又不可輕也；",
    "T25n1509_022:0224c13": "沙彌雖小，得聖神通，最不可輕！』「又有四種",
    "T25n1509_022:0224c14": "人如菴羅果：生而似熟，熟而似生，生而似",
    "T25n1509_022:0224c15": "生，熟而似熟。佛弟子亦如是：有聖功德成",
    "T25n1509_022:0224c16": "就，而威儀、語言不似善人；有威儀、語言似",
    "T25n1509_022:0224c17": "善人，而聖功德不成就；有威儀、語言不似",
    "T25n1509_022:0224c18": "善人，聖功德未成就；有威儀、語言似善人，",
    "T25n1509_022:0224c19": "而聖功德成就。「汝云何不念是言，而欲稱",
    "T25n1509_022:0224c20": "量於僧？汝若欲毀僧，是則為自毀，汝為大",
    "T25n1509_022:0224c21": "失！已過事不可追，方來善心，除去諸疑悔，",
    "T25n1509_022:0224c22": "聽我所說：",
    "T25n1509_022:0224c23": "「『聖眾不可量，　　難以威儀知，",
    "T25n1509_022:0224c24": "不可以族姓，　　亦不以多聞，",
    "T25n1509_022:0224c25": "亦不以威德，　　又不以耆年，",
    "T25n1509_022:0224c26": "亦不以嚴容，　　復不以辯言。",
    "T25n1509_022:0224c27": "聖眾大海水，　　功德故甚深。",
    "T25n1509_022:0224c28": "「『佛以百事讚是僧，　　施之雖少得報多，",
    "T25n1509_022:0224c29": "是第三寶聲遠聞，　　以是故應供養僧。",
    "T25n1509_022:0225a01": "不應分別是老少，　　多知少聞及明闇；",
    "T25n1509_022:0225a02": "如人觀林不分別，　　伊蘭、瞻蔔及薩羅。",
    "T25n1509_022:0225a03": "汝欲念僧當如是，　　不應以愚分別聖。",
    "T25n1509_022:0225a04": "摩訶迦葉出家時，　　納衣價直十萬金，",
    "T25n1509_022:0225a05": "欲作乞人下賤服，　　更求麁弊不能得。",
    "T25n1509_022:0225a06": "聖眾僧中亦如是，　　求索最下小福田，",
    "T25n1509_022:0225a07": "能報施者十萬倍，　　更求不如不可得。",
    "T25n1509_022:0225a08": "「『眾僧大海水，　　結戒為畔際。",
    "T25n1509_022:0225a09": "若有破戒者，　　終不在僧數；",
    "T25n1509_022:0225a10": "譬如大海水，　　不共死屍宿！』」",
    "T25n1509_022:0225a11": "檀越聞是事，見是神通力，身驚毛竪，合掌",
    "T25n1509_022:0225a12": "白諸沙彌言：「諸聖人，我今懺悔！我是凡夫",
    "T25n1509_022:0225a13": "人，心常懷罪，我有少疑，今欲請問。」而說",
    "T25n1509_022:0225a14": "偈言：",
    "T25n1509_022:0225a15": "「大德已過疑，　　我今得遭遇，",
    "T25n1509_022:0225a16": "若復不諮問，　　則是愚中愚！」",
    "T25n1509_022:0225a17": "諸沙彌言：「汝欲問者便問，我當以所聞答。」",
    "T25n1509_022:0225a18": "檀越問言：「於佛寶中信心清淨，於僧寶中",
    "T25n1509_022:0225a19": "信心清淨，何者福勝？」答曰：「我等初不見僧",
    "T25n1509_022:0225a20": "寶、佛寶有增減。何以故？佛一時舍婆提乞",
    "T25n1509_022:0225a21": "食，有一婆羅門姓婆羅埵逝，佛數數到其",
    "T25n1509_022:0225a22": "家乞食；心作是念：『是沙門何以來數數，",
    "T25n1509_022:0225a23": "如負其債？』「佛時說偈：",
    "T25n1509_022:0225a24": "「『時雨數數墮，　　五穀數數成；",
    "T25n1509_022:0225a25": "數數修福業，　　數數受果報。",
    "T25n1509_022:0225a26": "數數受生法，　　故受數數死；",
    "T25n1509_022:0225a27": "聖法數數成，　　誰數數生死？』",
    "T25n1509_022:0225a28": "「婆羅門聞是偈已，作是念：『佛大聖人，具知",
    "T25n1509_022:0225a29": "我心。』慚愧取鉢入舍，盛滿美食以奉上佛。",
    "T25n1509_022:0225b01": "「佛不受，作是言：『我為說偈故得此食，我不",
    "T25n1509_022:0225b02": "食也！』「婆羅門言：『是食當與誰？』「佛言：『我不見",
    "T25n1509_022:0225b03": "天及人能消是食者，汝持去，置少草地、",
    "T25n1509_022:0225b04": "若無虫水中！』「即如佛教，持食著無虫水",
    "T25n1509_022:0225b05": "中，水即大沸，烟火俱出，如投大熱鐵。「婆羅",
    "T25n1509_022:0225b06": "門見已，驚怖言：『未曾有也！乃至食中神力如",
    "T25n1509_022:0225b07": "是！』「還到佛所，頭面禮佛足懺悔，乞出家受",
    "T25n1509_022:0225b08": "戒。「佛言：『善來！』即時鬚髮自墮，便成沙門；漸",
    "T25n1509_022:0225b09": "漸斷結，得阿羅漢道。「復有摩訶憍曇彌，以",
    "T25n1509_022:0225b10": "金色上下寶衣奉佛。佛知眾僧堪能受用，",
    "T25n1509_022:0225b11": "告憍曇彌：『以此上下衣與眾僧。』以是故，知",
    "T25n1509_022:0225b12": "佛寶、僧寶，福無多少。」檀越言：「若為佛布施，",
    "T25n1509_022:0225b13": "僧能消能受，何以故婆羅埵逝婆羅門食，佛",
    "T25n1509_022:0225b14": "不教令僧食？」諸沙彌答言：「為顯僧大力",
    "T25n1509_022:0225b15": "故。若不見食在水中有大神力者，無以",
    "T25n1509_022:0225b16": "知僧力為大！若為佛施物而僧得受，便知",
    "T25n1509_022:0225b17": "僧力為大。譬如藥師欲試毒藥，先以與鷄，",
    "T25n1509_022:0225b18": "鷄即時死，然後自服，乃知藥師威力為大！",
    "T25n1509_022:0225b19": "是故，檀越當知：",
    "T25n1509_022:0225b20": "「『若人愛敬佛，　　亦當愛敬僧，",
    "T25n1509_022:0225b21": "不當有分別，　　同皆為寶故！』」",
    "T25n1509_022:0225b22": "爾時，檀越聞說是事，歡喜言：「我某甲從今",
    "T25n1509_022:0225b23": "日，若有入僧數中，若小若大，一心信敬，不",
    "T25n1509_022:0225b24": "敢分別！」諸沙彌言：「汝心信敬無上福田，不",
    "T25n1509_022:0225b25": "久當得道。何以故？",
    "T25n1509_022:0225b26": "「『多聞及持戒，　　智慧禪定者，",
    "T25n1509_022:0225b27": "皆入僧數中，　　如萬川歸海。",
    "T25n1509_022:0225b28": "譬如眾藥草，　　依止於雪山；",
    "T25n1509_022:0225b29": "百穀諸草木，　　皆依止於地；",
    "T25n1509_022:0225c01": "一切諸善人，　　皆在僧數中！』",
    "T25n1509_022:0225c02": "「復次，汝等曾聞佛為長鬼神將軍讚三善男",
    "T25n1509_022:0225c03": "子——阿泥盧陀、難提、迦翅彌羅不？佛言：『若一切",
    "T25n1509_022:0225c04": "世間天及人，一心念三善男子，長夜得無量",
    "T25n1509_022:0225c05": "利益。』以是事故，倍當信敬僧！是三人不名",
    "T25n1509_022:0225c06": "僧，佛說念三人有如是果報，何況一心清",
    "T25n1509_022:0225c07": "淨念僧！是故，檀越！當任力念僧名！如說",
    "T25n1509_022:0225c08": "偈：",
    "T25n1509_022:0225c09": "「『是諸聖人眾，　　則為雄猛軍，",
    "T25n1509_022:0225c10": "摧滅魔王賊，　　是伴至涅槃！』」",
    "T25n1509_022:0225c11": "諸沙彌為檀越種種說僧聖功德；檀越聞已，",
    "T25n1509_022:0225c12": "舉家大小皆見四諦，得須陀洹道。以是因",
    "T25n1509_022:0225c13": "緣故，應當一心念僧。念戒者，戒有二種：有",
    "T25n1509_022:0225c14": "漏戒、無漏戒。有漏復有二種：一者、律儀戒，二",
    "T25n1509_022:0225c15": "者、定共戒。行者初學，念是三種戒；學三種",
    "T25n1509_022:0225c16": "已，但念無漏戒。是律儀戒能令諸惡不得",
    "T25n1509_022:0225c17": "自在、枯朽折減，禪定戒能遮諸煩惱。何以",
    "T25n1509_022:0225c18": "故？得內樂故，不求世間樂。無漏戒能拔諸",
    "T25n1509_022:0225c19": "惡煩惱根本故。問曰：云何念戒？答曰：如先",
    "T25n1509_022:0225c20": "說念僧中，佛如醫王，法如良藥，僧如瞻病",
    "T25n1509_022:0225c21": "人，戒如服藥禁忌；行者自念：「我若不隨禁",
    "T25n1509_022:0225c22": "忌，三寶於我為無所益。又如導師指示好",
    "T25n1509_022:0225c23": "道，行者不用，導師無咎，以是故我應念戒。」",
    "T25n1509_022:0225c24": "復次，是戒，一切善法之所住處；譬如百穀藥",
    "T25n1509_022:0225c25": "木，依地而生。持戒清淨，能生長諸深禪定、實",
    "T25n1509_022:0225c26": "相智慧；亦是出家人之初門，一切出家人之",
    "T25n1509_022:0225c27": "所依仗，到涅槃之初因緣。如說：「持戒故",
    "T25n1509_022:0225c28": "心不悔，乃至得解脫涅槃。」行者念清淨戒，",
    "T25n1509_022:0225c29": "不缺戒，不破戒，不穿戒，不雜戒，自在戒，不著",
    "T25n1509_022:0226a01": "戒，智者所讚戒。無諸瑕隙，名為清淨戒。云",
    "T25n1509_022:0226a02": "何名不缺戒？五眾戒中除四重戒，犯諸餘",
    "T25n1509_022:0226a03": "重者是名「缺」，犯餘罪是為「破」。復次，身罪名",
    "T25n1509_022:0226a04": "「缺」，口罪名「破」。復次，大罪名「缺」，小罪名「破」。善",
    "T25n1509_022:0226a05": "心迴向涅槃，不令結使、種種惡覺觀得入，",
    "T25n1509_022:0226a06": "是名「不穿」。為涅槃、為世間，向二處，是名",
    "T25n1509_022:0226a07": "為「雜」。隨戒，不隨外緣。如自在人無所繫",
    "T25n1509_022:0226a08": "屬，持是淨戒，不為愛結所拘，是為「自在",
    "T25n1509_022:0226a09": "戒」。於戒不生愛、慢等諸結使，知戒實相，",
    "T25n1509_022:0226a10": "亦不取是戒。若取是戒，譬如人在囹圄，桎",
    "T25n1509_022:0226a11": "梏所拘，雖得蒙赦，而復為金鎖所繫。人",
    "T25n1509_022:0226a12": "為恩愛煩惱所繫，如在牢獄；雖得出家，",
    "T25n1509_022:0226a13": "愛著禁戒，如著金鎖。行者若知戒是無漏",
    "T25n1509_022:0226a14": "因緣而不生著，是則解脫，無所繫縛，是名",
    "T25n1509_022:0226a15": "「不著戒」。諸佛、菩薩、辟支佛及聲聞所讚戒，若",
    "T25n1509_022:0226a16": "行是戒、用是戒，是名「智所讚戒」。外道戒者，",
    "T25n1509_022:0226a17": "牛戒、鹿戒、狗戒，羅剎鬼戒，啞戒、聾戒，如是等",
    "T25n1509_022:0226a18": "戒，智所不讚，唐苦無善報。復次，智所讚者，",
    "T25n1509_022:0226a19": "於三種戒中，無漏戒不破不壞，依此戒得",
    "T25n1509_022:0226a20": "實智慧，是聖所讚戒。無漏戒有三種：如佛",
    "T25n1509_022:0226a21": "說正語、正業、正命。是三業義，如八聖道中說，",
    "T25n1509_022:0226a22": "是中應廣說。問曰：若持戒是禪定因緣，",
    "T25n1509_022:0226a23": "禪定是智慧因緣，八聖道中何以慧在前，戒",
    "T25n1509_022:0226a24": "在中，定在後？答曰：行路之法，應先以眼",
    "T25n1509_022:0226a25": "見道而後行，行時當精懃；精懃行時，常念",
    "T25n1509_022:0226a26": "如導師所教；念已，一心進路，不順非道。正",
    "T25n1509_022:0226a27": "見亦如是，先以正智慧，觀五受眾皆苦，是",
    "T25n1509_022:0226a28": "名苦；苦從愛等諸結使和合生，是名集；愛",
    "T25n1509_022:0226a29": "等結使滅，是名涅槃；如是等觀八分，名為",
    "T25n1509_022:0226b01": "道，是名正見。行者是時心定知世間虛妄",
    "T25n1509_022:0226b02": "可捨，涅槃實法可取，決定是事，是名正見。",
    "T25n1509_022:0226b03": "知見是事，心力未大，未能發行；思惟籌量，",
    "T25n1509_022:0226b04": "發動正見令得力，是名正思惟。智慧既發，",
    "T25n1509_022:0226b05": "欲以言宣故，次正語、正業、正命戒。行時精",
    "T25n1509_022:0226b06": "進不懈，不令住色、無色定中，是名正方便。",
    "T25n1509_022:0226b07": "用是正見觀四諦，常念不忘：念一切煩惱",
    "T25n1509_022:0226b08": "是賊，應當捨；正見等是我真伴，應當隨，是",
    "T25n1509_022:0226b09": "名正念。於四諦中攝心不散，不令向色、無",
    "T25n1509_022:0226b10": "色定中，一心向涅槃，是名正定。是初，得善",
    "T25n1509_022:0226b11": "有漏，名為煖法、頂法、忍法中義；次第增進，",
    "T25n1509_022:0226b12": "初、中、後心。入無漏心中疾，一心中具，無有",
    "T25n1509_022:0226b13": "前後分別次第。正見相應，正思惟、正方便、正",
    "T25n1509_022:0226b14": "念、正定，三種戒隨是分分行。正見，分別好",
    "T25n1509_022:0226b15": "醜利益為事；正思惟，發動正見為事；正語",
    "T25n1509_022:0226b16": "等，持是智慧諸功德，不令散失；正方便，驅",
    "T25n1509_022:0226b17": "策令速進不息；正念，七事所應行者，憶而不",
    "T25n1509_022:0226b18": "忘；正定，令心清淨，不濁、不亂，令正見七分",
    "T25n1509_022:0226b19": "得成；如無風房中燈，則照明了了。如是",
    "T25n1509_022:0226b20": "無漏戒，在八聖道中，亦為智者所讚。問曰：",
    "T25n1509_022:0226b21": "無漏戒應為智者所讚，有漏戒何以讚？答",
    "T25n1509_022:0226b22": "曰：有漏戒似無漏，隨無漏同行因緣，是故",
    "T25n1509_022:0226b23": "智者合讚。如賊中有人叛來歸我，彼雖是",
    "T25n1509_022:0226b24": "賊，今來向我，我當內之，可以破賊，何可",
    "T25n1509_022:0226b25": "不念！諸煩惱賊在三界城中住，有漏戒善",
    "T25n1509_022:0226b26": "根，若煖法、頂法、忍法、世間第一法，與餘有漏",
    "T25n1509_022:0226b27": "法異故，行者受用。以是因緣故，破諸結使",
    "T25n1509_022:0226b28": "賊，得苦法忍無漏法財，以是故智者所讚。",
    "T25n1509_022:0226b29": "是名念戒。「念捨」者，有二種捨：一者、施，二者、",
    "T25n1509_022:0226c01": "捨諸煩惱。施捨有二種：一者、財施，二者、法施。",
    "T25n1509_022:0226c02": "三種捨和合，名為捨。財施是一切善法根本",
    "T25n1509_022:0226c03": "故，行者作是念：「上四念因緣故得差煩惱",
    "T25n1509_022:0226c04": "病，今以何因緣故得是四念？則是先世、今",
    "T25n1509_022:0226c05": "世於三寶中少有布施因緣故。」所以者何？",
    "T25n1509_022:0226c06": "眾生於無始世界中不知於三寶中布施",
    "T25n1509_022:0226c07": "故，福皆盡滅。是三寶有無量法，是故施亦",
    "T25n1509_022:0226c08": "不盡，必得涅槃。復次，過去諸佛初發心時，",
    "T25n1509_022:0226c09": "皆以少多布施為因緣；如佛說：「是布施是",
    "T25n1509_022:0226c10": "初助道因緣。」復次，人命無常，財物如電，若人",
    "T25n1509_022:0226c11": "不乞，猶尚應與，何況乞而不施？以是應施，",
    "T25n1509_022:0226c12": "作助道因緣。復次，財物是種種煩惱罪業因",
    "T25n1509_022:0226c13": "緣；若持戒、禪定、智慧種種善法，是涅槃因緣。",
    "T25n1509_022:0226c14": "以是故，財物尚應自棄，何況好福田中而",
    "T25n1509_022:0226c15": "不布施？譬如有兄弟二人，各擔十斤金行",
    "T25n1509_022:0226c16": "道中，更無餘伴。兄作是念：「我何以不殺弟",
    "T25n1509_022:0226c17": "取金？此曠路中人無知者。」弟復生念，欲殺",
    "T25n1509_022:0226c18": "兄取金。兄弟各有惡心，語言視瞻皆異。兄",
    "T25n1509_022:0226c19": "弟即自悟，還生悔心：「我等非人，與禽獸何",
    "T25n1509_022:0226c20": "異？同生兄弟，而為少金故而生惡心！」兄弟",
    "T25n1509_022:0226c21": "共至深水邊，兄以金投著水中。弟言：「善哉！",
    "T25n1509_022:0226c22": "善哉！」弟尋復棄金水中。兄復言：「善哉！善哉！」",
    "T25n1509_022:0226c23": "兄弟更互相問，何以故言善哉？各相答",
    "T25n1509_022:0226c24": "言：「我以此金故，生不善心，欲相危害；今",
    "T25n1509_022:0226c25": "得棄之，故言善哉！」二辭各爾。以是故知財",
    "T25n1509_022:0226c26": "為惡心因緣，常應自捨！何況施得大福而",
    "T25n1509_022:0226c27": "不施？如說：",
    "T25n1509_022:0226c28": "「施名行寶藏，　　亦為善親友，",
    "T25n1509_022:0226c29": "終始相利益，　　無有能壞者。",
    "T25n1509_022:0227a01": "施為好密蓋，　　能遮飢渴雨；",
    "T25n1509_022:0227a02": "施為堅牢船，　　能度貧窮海。",
    "T25n1509_022:0227a03": "慳為凶衰相，　　為之生憂畏；",
    "T25n1509_022:0227a04": "洗之以施水，　　則為生福利。",
    "T25n1509_022:0227a05": "慳惜不衣食，　　終身無歡樂，",
    "T25n1509_022:0227a06": "雖云有財物，　　與貧困無異。",
    "T25n1509_022:0227a07": "慳人之室宅，　　譬如丘塚墓，",
    "T25n1509_022:0227a08": "求者遠避之，　　終無有向者。",
    "T25n1509_022:0227a09": "如是慳貪人，　　智者所擯棄；",
    "T25n1509_022:0227a10": "命氣雖未盡，　　與死等無異。",
    "T25n1509_022:0227a11": "慳人無福慧，　　於施無堅要；",
    "T25n1509_022:0227a12": "臨當墮死坑，　　戀惜生懊恨；",
    "T25n1509_022:0227a13": "涕泣當獨去，　　憂悔火燒身。",
    "T25n1509_022:0227a14": "好施者安樂，　　終無有是苦。",
    "T25n1509_022:0227a15": "人修布施者，　　名聞滿十方，",
    "T25n1509_022:0227a16": "智者所愛敬，　　入眾無所畏，",
    "T25n1509_022:0227a17": "命終生天上，　　久必得涅槃！」",
    "T25n1509_022:0227a18": "如是等種種訶慳貪、讚布施，是名念財",
    "T25n1509_022:0227a19": "施。云何念法施？行者作是念：「法施利益甚",
    "T25n1509_022:0227a20": "大！法施因緣故，一切佛弟子等得道。」復次，佛",
    "T25n1509_022:0227a21": "說：「二種施中，法施為第一。」何以故？財施果報",
    "T25n1509_022:0227a22": "有量，法施果報無量。財施欲界報；法施三界",
    "T25n1509_022:0227a23": "報，亦出三界報。若不求名聞、財利、力勢，但",
    "T25n1509_022:0227a24": "為學佛道，弘大慈悲，度眾生生、老、病、死苦，",
    "T25n1509_022:0227a25": "是名清淨法施。若不爾者，為如市易法。復",
    "T25n1509_022:0227a26": "次，財施施多，財物減少；法施施多，法更增益。",
    "T25n1509_022:0227a27": "財施是無量世中舊法，法施聖法初來未",
    "T25n1509_022:0227a28": "得，名為新法。財施但能救諸飢渴、寒熱等",
    "T25n1509_022:0227a29": "病，法施能除九十八諸煩惱等病。如是等種",
    "T25n1509_022:0227b01": "種因緣分別財施、法施，行者應念法施。問",
    "T25n1509_022:0227b02": "曰：何等是法施？答曰：佛所說十二部經，清",
    "T25n1509_022:0227b03": "淨心為福德與他說，是名法施。復有以",
    "T25n1509_022:0227b04": "神通力令人得道，亦名法施。如《網明菩薩",
    "T25n1509_022:0227b05": "經》中說：「有人見佛光明得道者、生天者。」如",
    "T25n1509_022:0227b06": "是等口雖不說，令他得法故，亦名法施。",
    "T25n1509_022:0227b07": "是法施應觀眾生心性、煩惱多少、智慧利鈍，",
    "T25n1509_022:0227b08": "應隨所利益而為說法；譬如隨病服藥",
    "T25n1509_022:0227b09": "則有益。有婬欲重，有瞋恚重，有愚癡重，",
    "T25n1509_022:0227b10": "有兩兩雜、三三雜。婬重者為說不淨觀，瞋重",
    "T25n1509_022:0227b11": "者為說慈心，癡重者為說深因緣，兩雜者",
    "T25n1509_022:0227b12": "說兩觀，三雜者說三觀。若人不知病相，",
    "T25n1509_022:0227b13": "錯投藥者，病則為增。若著眾生相者，",
    "T25n1509_022:0227b14": "為說但有五眾，此中無我；若言無眾生",
    "T25n1509_022:0227b15": "相者，即為說五眾相續有，不令墮斷滅",
    "T25n1509_022:0227b16": "故。求富樂者，為說布施；欲生天者，為說",
    "T25n1509_022:0227b17": "持戒；人中多所貧乏者，為說天上事。惱",
    "T25n1509_022:0227b18": "患居家者，為說出家法；著錢財居家者，",
    "T25n1509_022:0227b19": "為說在家五戒法；若不樂世間，為說三",
    "T25n1509_022:0227b20": "法印：無常，無我，涅槃。依隨經法，自演作義",
    "T25n1509_022:0227b21": "理、譬喻，莊嚴法施，為眾生說。如是等種種",
    "T25n1509_022:0227b22": "利益故，當念法施。捨煩惱者，三結乃至九",
    "T25n1509_022:0227b23": "十八使等皆斷除却，是名為捨。念捨是法，",
    "T25n1509_022:0227b24": "如捨毒蛇、如捨桎梏，得安隱歡喜。復次，",
    "T25n1509_022:0227b25": "念捨煩惱，亦入念法中。問曰：若入念法中，",
    "T25n1509_022:0227b26": "今何以更說？答曰：捨諸煩惱，是法微妙難",
    "T25n1509_022:0227b27": "得，無上、無量，是故更別說。復次，念法與念",
    "T25n1509_022:0227b28": "捨異。念法，念佛法微妙，諸法中第一；念捨，",
    "T25n1509_022:0227b29": "念諸煩惱罪惡，捨之為快。行相別，是為異。",
    "T25n1509_022:0227c01": "如是等種種因緣，行者當念捨。念捨者，是",
    "T25n1509_022:0227c02": "初學禪智中，畏生增上慢。「念天」者，有四天",
    "T25n1509_022:0227c03": "王天，乃至他化自在天。問曰：佛弟子應一心",
    "T25n1509_022:0227c04": "念佛及佛法，何以念天？答曰：知布施業因",
    "T25n1509_022:0227c05": "緣果報故受天上富樂，以是因緣故念天。",
    "T25n1509_022:0227c06": "復次，是八念，佛自說因緣。念天者應作是",
    "T25n1509_022:0227c07": "念：「有四天王天，是天五善法因緣故生彼",
    "T25n1509_022:0227c08": "中：信罪福，受持戒，聞善法，修布施，學智",
    "T25n1509_022:0227c09": "慧；我亦有是五法，以是故歡喜，言：『天以是",
    "T25n1509_022:0227c10": "五法故，生富樂處，我亦有是；我欲生彼，亦",
    "T25n1509_022:0227c11": "可得生，我以天福無常故不受。』乃至他化",
    "T25n1509_022:0227c12": "自在天亦如是。」問曰：三界中清淨天多，何",
    "T25n1509_022:0227c13": "以故但念欲天？答曰：聲聞法中說念欲界",
    "T25n1509_022:0227c14": "天，摩訶衍中說念一切三界天。行者未得",
    "T25n1509_022:0227c15": "道時，或心著人間五欲，以是故佛說念天。",
    "T25n1509_022:0227c16": "若能斷婬欲，則生上二界天中；若不能斷",
    "T25n1509_022:0227c17": "婬欲，即生六欲天中，是中有妙細清淨五",
    "T25n1509_022:0227c18": "欲。佛雖不欲令人更生受五欲，有眾生",
    "T25n1509_022:0227c19": "不任入涅槃，為是眾生故說念天。如國",
    "T25n1509_022:0227c20": "王子在高危處立，不可救護，欲自投地；",
    "T25n1509_022:0227c21": "王使人敷厚綿褥，墮則不死，差於墮地故。",
    "T25n1509_022:0227c22": "復次，有四種天：名天、生天、淨天、生淨天。名",
    "T25n1509_022:0227c23": "天者，如今國王名「天子」。生天者，從四天王",
    "T25n1509_022:0227c24": "乃至非有想非無想天。淨天者，人中生諸聖",
    "T25n1509_022:0227c25": "人。生淨天者，三界天中生諸聖人，所謂須",
    "T25n1509_022:0227c26": "陀洹、家家、斯陀含、一種，或於天上得阿那",
    "T25n1509_022:0227c27": "含、阿羅漢道。生淨天，色界中有五種阿那",
    "T25n1509_022:0227c28": "含，不還是間，即於彼得阿羅漢。無色界中",
    "T25n1509_022:0227c29": "一種阿那含，離色界，生無色界，是中修無",
    "T25n1509_022:0228a01": "漏道，得阿羅漢入涅槃。念是二種天：生天，",
    "T25n1509_022:0228a02": "生淨天。如是等天，是名念天。「念安那般那」",
    "T25n1509_022:0228a03": "者，如《禪經》中說。「念死」者，有二種死：一者、自",
    "T25n1509_022:0228a04": "死，二者、他因緣死。是二種死，行者常念：「是身",
    "T25n1509_022:0228a05": "若他不殺，必當自死；如是有為法中，不應",
    "T25n1509_022:0228a06": "彈指頃生信不死心。是身一切時中皆有死，",
    "T25n1509_022:0228a07": "不待老，不應恃是種種憂惱、凶衰身，生",
    "T25n1509_022:0228a08": "心望安隱不死，是心，癡人所生。身中四大各",
    "T25n1509_022:0228a09": "各相害，如人持毒蛇篋，云何智人以為安",
    "T25n1509_022:0228a10": "隱？若出氣保當還入，入息保出，睡眠保",
    "T25n1509_022:0228a11": "復得還覺，是皆難必！何以故？是身內、外多",
    "T25n1509_022:0228a12": "怨故。」如說：",
    "T25n1509_022:0228a13": "「或有胎中死，　　或有生時死，",
    "T25n1509_022:0228a14": "或年壯時死，　　或老至時死。",
    "T25n1509_022:0228a15": "亦如果熟時，　　種種因緣墮。",
    "T25n1509_022:0228a16": "當求免離此，　　死怨之惡賊。",
    "T25n1509_022:0228a17": "是賊難可信，　　時捨則安隱。",
    "T25n1509_022:0228a18": "假使大智人，　　威德力無上；",
    "T25n1509_022:0228a19": "無前亦無後，　　於今無脫者。",
    "T25n1509_022:0228a20": "亦無巧辭謝，　　無請求得脫；",
    "T25n1509_022:0228a21": "亦無捍挌處，　　可以得免者；",
    "T25n1509_022:0228a22": "亦非持淨戒、　　精進可以脫。",
    "T25n1509_022:0228a23": "死賊無憐愍，　　來時無避處！」",
    "T25n1509_022:0228a24": "是故行者不應於無常危脆命中而信望",
    "T25n1509_022:0228a25": "活。如佛為比丘說死相義。有一比丘偏",
    "T25n1509_022:0228a26": "袒白佛：「我能修是死相！」佛言：「汝云何修？」",
    "T25n1509_022:0228a27": "比丘言：「我不望過七歲活！」佛言：「汝為放逸",
    "T25n1509_022:0228a28": "修死相！」有比丘言：「我不望過七月活！」",
    "T25n1509_022:0228a29": "有比丘言：「七日。」有言：「六、五、四、三、二、一日活。」",
    "T25n1509_022:0228b01": "佛言：「汝等皆是放逸修死相！」有言：「從旦至",
    "T25n1509_022:0228b02": "食時。」有言：「一食頃。」佛言：「汝等亦是放逸修死",
    "T25n1509_022:0228b03": "相！」一比丘偏袒白佛：「我於出氣不望入，",
    "T25n1509_022:0228b04": "於入氣不望出！」佛言：「是真修死相，為不",
    "T25n1509_022:0228b05": "放逸比丘！一切有為法，念念生滅，住時甚少；",
    "T25n1509_022:0228b06": "其猶如幻，欺誑無智。」行者如是等種種因緣",
    "T25n1509_022:0228b07": "念死相。問曰：法是三世諸佛師，何以故念",
    "T25n1509_022:0228b08": "佛在前？是八念云何有次第？答曰：是法雖",
    "T25n1509_022:0228b09": "是十方三世諸佛師，佛能演出是法，其功大",
    "T25n1509_022:0228b10": "故。譬如雪山中有寶山，寶山頂有如意寶珠、",
    "T25n1509_022:0228b11": "種種寶物。多有人欲上，或有半道還者，有",
    "T25n1509_022:0228b12": "近而還者。有一大德國王，憐愍眾生，為作",
    "T25n1509_022:0228b13": "大梯；人民大小，乃至七歲小兒，皆得上山，",
    "T25n1509_022:0228b14": "隨意取如意珠等種種寶物。佛亦如是，世間",
    "T25n1509_022:0228b15": "諸法實相寶山，九十六種異道皆不能得，乃",
    "T25n1509_022:0228b16": "至梵天王求諸法實相亦不能得，何況餘",
    "T25n1509_022:0228b17": "人！佛以大慈悲憐愍眾生故，具足六波",
    "T25n1509_022:0228b18": "羅蜜，得一切智慧方便，說十二部經、八萬四",
    "T25n1509_022:0228b19": "千法聚梯；阿若憍陳如、舍利弗、目揵連、摩訶",
    "T25n1509_022:0228b20": "迦葉，乃至七歲沙彌蘇摩等，皆得諸無漏法：",
    "T25n1509_022:0228b21": "根、力、覺、道、實相。實相雖微妙，一切眾生皆",
    "T25n1509_022:0228b22": "蒙佛恩故得。以是故，念佛在前，次第念法，",
    "T25n1509_022:0228b23": "次第念僧。僧隨佛語，能解法故第三；餘人",
    "T25n1509_022:0228b24": "不能解，僧能得解，以是故稱為寶。人中寶",
    "T25n1509_022:0228b25": "者是佛，九十六種道法中寶者是佛法，一切",
    "T25n1509_022:0228b26": "眾中寶者是僧。復次，以佛因緣故法出世",
    "T25n1509_022:0228b27": "間，以法因緣故有僧。行者念：「我云何當得",
    "T25n1509_022:0228b28": "法寶，得在僧數中？當除却一切麁細身、口",
    "T25n1509_022:0228b29": "惡業。」是故次第說持戒。復次，云何分別有七",
    "T25n1509_022:0228c01": "眾？以有戒故。欲除心惡、破慳貪故念捨，",
    "T25n1509_022:0228c02": "欲令受者得樂故破瞋恚，信福得果報故",
    "T25n1509_022:0228c03": "破邪見。住持戒布施法中，則為住十善道",
    "T25n1509_022:0228c04": "中，離十不善道。十善道有二種果：若上行",
    "T25n1509_022:0228c05": "者得淨天中生，中行得生天。以是故，戒、施",
    "T25n1509_022:0228c06": "次第念天。行禪定故，得二種天。滅諸惡覺，",
    "T25n1509_022:0228c07": "但集善法，攝心一處；是故念天次第念安",
    "T25n1509_022:0228c08": "那般那。念安那般那，能滅諸惡覺，如雨淹",
    "T25n1509_022:0228c09": "塵；見息出入，知身危脆，由息入出，身得",
    "T25n1509_022:0228c10": "存立；是故念入出息次第念死。復次，行者",
    "T25n1509_022:0228c11": "或時恃有七念，著此功德，懈怠心生，是時",
    "T25n1509_022:0228c12": "當念死；死事常在前，云何當懈怠、著此法",
    "T25n1509_022:0228c13": "愛！如阿那律，佛滅度時說：",
    "T25n1509_022:0228c14": "「有為法如雲，　　智者不應信，",
    "T25n1509_022:0228c15": "無常金剛來，　　破聖主山王！」",
    "T25n1509_022:0228c16": "是名八念次第。問曰：是說聲聞八念，菩薩",
    "T25n1509_022:0228c17": "八念有何差別？答曰：聲聞為身故，菩薩為",
    "T25n1509_022:0228c18": "一切眾生故。聲聞但為脫老、病、死故，菩薩",
    "T25n1509_022:0228c19": "為遍具一切智功德故——是為差別。復次，佛",
    "T25n1509_022:0228c20": "是中亦說，告舍利弗：「菩薩摩訶薩以不住",
    "T25n1509_022:0228c21": "法住般若波羅蜜中，應具足檀波羅蜜，乃",
    "T25n1509_022:0228c22": "至應具足八念，不可得故。」初有不住，後有",
    "T25n1509_022:0228c23": "不可得；以此二印，以是故異。「不住」、「不可得」",
    "T25n1509_022:0228c24": "義，如先說丹注云：八念竟。",
    "T25n1509_022:0228c25": "大智度論卷第二十二"
}