{
    "T16n0692_001:0788a14": "佛說作佛形像經",
    "T16n0692_001:0788a16": "闕譯人名出後漢錄",
    "T16n0692_001:0788a17": "佛至拘鹽惟國。有諸樹園主，名拘翼。時國王",
    "T16n0692_001:0788a18": "名優填，年十四。聞佛當來，王即勅傍臣左右，",
    "T16n0692_001:0788a19": "皆悉嚴駕，王即行迎佛。遙見佛，心中踊躍歡",
    "T16n0692_001:0788a20": "喜。王即下車步，罷傍臣、左右持蓋者，王趨",
    "T16n0692_001:0788a21": "迎佛前，以頭面著佛足，繞佛三匝，長跪叉手，",
    "T16n0692_001:0788a22": "白佛言：「天上、天下人民無有能及佛者！今佛",
    "T16n0692_001:0788a23": "面目身體行出，光明巍巍，好乃如是，我視佛",
    "T16n0692_001:0788a24": "無有厭極時。今佛是天上、天下人之師也，佛",
    "T16n0692_001:0788a25": "慈心，所愛者多。」佛默然不應，王復白佛言：「人",
    "T16n0692_001:0788a26": "作善者，其得福祐當何趣向？佛去後，我恐不",
    "T16n0692_001:0788a27": "復見佛，我欲作佛形像，恭敬承事之。後當得",
    "T16n0692_001:0788a28": "何等福？願佛哀，為我說之，我欲聞知。」佛言：「年",
    "T16n0692_001:0788a29": "少王！汝所問大善！聽我言。聽已，當置心中！」",
    "T16n0692_001:0788b01": "王言：「諾！受教。」佛告王：「若作佛形像，其得福",
    "T16n0692_001:0788b02": "祐，我悉為汝說之。」王言：「受恩！」佛言：「天下人",
    "T16n0692_001:0788b03": "作佛形像者，其後世所生處，眼目淨潔，面目",
    "T16n0692_001:0788b04": "端政，身體手足常好。生天上亦淨潔，與諸",
    "T16n0692_001:0788b05": "天絕異，眼目面貌好。作佛形像，得福如是。",
    "T16n0692_001:0788b06": "「作佛形像，所生處無有惡身，體皆完好。死後",
    "T16n0692_001:0788b07": "得生第七梵天上，復勝餘天，端政絕好無比，",
    "T16n0692_001:0788b08": "為諸天所敬。作佛形像，得福如是。",
    "T16n0692_001:0788b09": "「作佛形像，後世當生豪貴家，其實與世間人",
    "T16n0692_001:0788b10": "絕異。所生處，不在貧窮家作子。作佛形像，其",
    "T16n0692_001:0788b11": "得福如是。",
    "T16n0692_001:0788b12": "「作佛形像者，後世身體常紫磨金色，端政無",
    "T16n0692_001:0788b13": "比。",
    "T16n0692_001:0788b14": "「作佛形像，後世所生處當生富家，錢財珍寶",
    "T16n0692_001:0788b15": "不可勝數，常為父母、兄弟、宗親所重愛。作佛",
    "T16n0692_001:0788b16": "形像，其得福如是。",
    "T16n0692_001:0788b17": "「作佛形像，後世生閻浮利地，常生帝王、王侯",
    "T16n0692_001:0788b18": "家，為賢善家作子。作佛形像，其得福如是。",
    "T16n0692_001:0788b19": "「作佛形像，後世作帝王中，復最尊勝於諸國",
    "T16n0692_001:0788b20": "王，諸國王所歸仰。作佛形像，其得福如是。",
    "T16n0692_001:0788b21": "「作佛形像，後世作遮迦越王，上天上後，來下",
    "T16n0692_001:0788b22": "自恣，在所作為，無所不至。作佛形像，其得福",
    "T16n0692_001:0788b23": "如是。",
    "T16n0692_001:0788b24": "「作佛形像，後世生第七梵天上，壽一劫，智慧",
    "T16n0692_001:0788b25": "無有能及者。「作佛形像，死後不復在惡道中",
    "T16n0692_001:0788b26": "生。生者，常自守節；心念常欲求佛道。作佛形",
    "T16n0692_001:0788b27": "像，其得福如是。「作佛形像，後世生常敬佛，慈",
    "T16n0692_001:0788b28": "心於經，常持雜繒綵、好華、好香、然燈火、諸天",
    "T16n0692_001:0788b29": "下珍寶、奇物持上佛舍利，其後無數劫，會當",
    "T16n0692_001:0788c01": "得泥洹道。人有出意持珍寶上佛者，皆非凡",
    "T16n0692_001:0788c02": "人，前世故作佛道。作佛形像，其得福如是。",
    "T16n0692_001:0788c03": "「作佛形像，後世得福，無有窮極盡時，不可復",
    "T16n0692_001:0788c04": "稱數。四天下江、海水尚可斗量、枯盡；作佛形",
    "T16n0692_001:0788c05": "像，其得福過於四天下江、海水十倍。後世",
    "T16n0692_001:0788c06": "所生，為人所敬護。「作佛形像，譬若天雨水，人",
    "T16n0692_001:0788c07": "有好舍，無所畏。",
    "T16n0692_001:0788c08": "「作佛形像，後世死，不復更泥犁、禽獸、薜荔惡",
    "T16n0692_001:0788c09": "道中生。其有人見佛形像，以慈心叉手，自歸",
    "T16n0692_001:0788c10": "於佛塔、舍利者，死後百劫不復入泥犁、禽獸、",
    "T16n0692_001:0788c11": "薜荔中，死即生天上。天上壽盡，復來下生世",
    "T16n0692_001:0788c12": "間，為富家作子，珍寶奇物不可勝數，然後會",
    "T16n0692_001:0788c13": "當得佛泥洹道。」",
    "T16n0692_001:0788c14": "佛告王：「作善者！作佛形像其得福祐，如是、不",
    "T16n0692_001:0788c15": "唐。」其王歡喜，前為佛作禮，以頭面著佛足。王、",
    "T16n0692_001:0788c16": "群臣皆為佛作禮而去。壽終，皆生阿彌陀佛",
    "T16n0692_001:0788c17": "國。",
    "T16n0692_001:0788c18": "佛說作佛形像經"
}