{
    "X55n0890_001:0395c06": "八識規矩補註證義序",
    "X55n0890_001:0395c08": "覺皇應跡。盡物解以施仁。慧日輪暉。逐情幽而通朗。",
    "X55n0890_001:0395c09": "對執斷者言有。誨封常者談空。開萬彚使凝至真。離",
    "X55n0890_001:0395c10": "二邊足顯中道。所以三乘普演。二諦等該。理事融通。",
    "X55n0890_001:0395c11": "語默成化。逮虹光寢息。人天眼目失明。聲教相傳。凡",
    "X55n0890_001:0395c12": "聖身心有待。時移世易。性相犁然。文殊彌勒異其宗。",
    "X55n0890_001:0395c13": "龍樹天親輔其治。勿謂分河飲水。宜思吼石成泥。雖",
    "X55n0890_001:0395c14": "則雲月本同。不免溪山各別。由是天親宗相。撮瑜伽",
    "X55n0890_001:0395c15": "百卷為嗢陀藍。護法愍迷。造成唯識論解三十頌。發",
    "X55n0890_001:0395c16": "邃理之希微。闡慈尊之奧典。十師精貫。百卷洞該。類",
    "X55n0890_001:0395c17": "聚羣分。各遵其本。玄奘大師。糅茲十釋。譯成十卷。遂",
    "X55n0890_001:0395c18": "使文同義異。若一師之製焉。雖則精約。記憶猶艱。造",
    "X55n0890_001:0395c19": "八識頌以統其緒。分四章以括其猷。舊有註釋。筆授",
    "X55n0890_001:0395c20": "多舛。魯山泰法師補緝成編。刻行於世。不慧。久研斯",
    "X55n0890_001:0395c21": "典。實非造極。但知此註。多引唯識論文。而所引者。亦",
    "X55n0890_001:0395c22": "有未盡義處。復盡取之。釋義倫次。亦取論文證之。故",
    "X55n0890_001:0395c23": "云八識規矩補註證義。萬曆己酉端陽日西蜀輔",
    "X55n0890_001:0395c24": "慈沙門明昱造於秣陵木末亭左",
    "X55n0890_001:0396a06": "八識規矩補註證義",
    "X55n0890_001:0396a08": "唐三藏法師　玄奘　造頌",
    "X55n0890_001:0396a09": "明魯山法師　普泰　補註",
    "X55n0890_001:0396a10": "明西蜀沙門　明昱　證義",
    "X55n0890_001:0396a11": "謂此八識。行相心所。緣性量境。界地諸法。各有定",
    "X55n0890_001:0396a12": "數。故曰規矩。八識者。一眼識。二耳識。三鼻識。四舌",
    "X55n0890_001:0396a13": "識。五身識。六意識。七末那識。八阿賴耶識。前六從",
    "X55n0890_001:0396a14": "依得名。第七相應立號。第八功能受稱。從依得名",
    "X55n0890_001:0396a15": "者。依是根義。謂前六識。依根立名。具五義故。一者",
    "X55n0890_001:0396a16": "依義。依眼之識。故名眼識。依眼處所。識得生故。又",
    "X55n0890_001:0396a17": "由有眼。識得有故。所以者何。由有眼根。眼識定生。",
    "X55n0890_001:0396a18": "不盲瞑者。乃至闇中。亦能見故。不由有色。眼識定",
    "X55n0890_001:0396a19": "生。以盲瞑者。不能見故。二者發義。眼所發識。故名",
    "X55n0890_001:0396a20": "眼識。由眼變異。識亦變異。色雖無變。識有變故。迦",
    "X55n0890_001:0396a21": "末羅病。損壞眼根。於青等色。見黃等故。三者屬義。",
    "X55n0890_001:0396a22": "屬眼之識。故名眼識。由識種子。隨逐於根。而得生",
    "X55n0890_001:0396a23": "故。非色種子。識種亦隨。四者助義。助眼之識。故名",
    "X55n0890_001:0396a24": "眼識。於彼眼根。作損益故。所以者何。由根合識。有",
    "X55n0890_001:0396b01": "所領受。令根損益。非境界故。五者如義。如眼之識。",
    "X55n0890_001:0396b02": "故名眼識。俱有情數之所攝故。非彼色法。定是無",
    "X55n0890_001:0396b03": "情。根五義勝。說依根等。眼識既然。餘識亦爾○相",
    "X55n0890_001:0396b04": "應立號者。第七由與四惑相應。號曰末那。具足。應",
    "X55n0890_001:0396b05": "云訖利瑟叱耶末那。此翻染污意。謂與我癡。及見",
    "X55n0890_001:0396b06": "慢愛。四惑常俱。故名染污。恒審思量。名之為意。復",
    "X55n0890_001:0396b07": "能了別。亦名為識。問。此名何異第六意識。曰。此持",
    "X55n0890_001:0396b08": "業釋。如藏識名。識即意故(謂此第七。是持業釋。以識體上親持恒審思量",
    "X55n0890_001:0396b09": "業故。如藏識者。第八識體。親持三種含藏義故。亦名體持業用持業釋。故此識體。即是意故)。彼",
    "X55n0890_001:0396b10": "依主釋。如眼識等。識異意故(謂彼第六。名依主釋。意根為主。意識所依。",
    "X55n0890_001:0396b11": "如眼為主。眼識所依。俱名能所依彰依主釋。故彼識體。異於意故)。然諸聖教。恐此",
    "X55n0890_001:0396b12": "濫彼。故於第七。唯立意名。又標意名。為簡心識。積",
    "X55n0890_001:0396b13": "集了別。劣餘識故(積集名心。了別名識。意唯思量。無彼二義。故但名意)。或欲",
    "X55n0890_001:0396b14": "顯此。與彼意識。為近所依。故但名意○功能受稱",
    "X55n0890_001:0396b15": "者。謂第八具三藏功能。名阿賴耶。真諦就名。翻無",
    "X55n0890_001:0396b16": "沒識。取不失之名。奘師就義。翻為藏識。取含藏之",
    "X55n0890_001:0396b17": "義。持種義邊。名為能藏。受熏義邊。名為所藏。七執",
    "X55n0890_001:0396b18": "為我。名為執藏。由三義故。得藏識名○規矩者。規",
    "X55n0890_001:0396b19": "乃正圓之器。矩乃正方之器。字統云。丈夫識量。必",
    "X55n0890_001:0396b20": "合規矩。所以規從夫。矩從矢。矢言正也。謂此四十",
    "X55n0890_001:0396b21": "八句頌。楷定八識。各具境量性界等之所不同。而",
    "X55n0890_001:0396b22": "督純無雜。故此名焉。八識為所依。規矩為能依。所",
    "X55n0890_001:0396b23": "依是主義。能依是容義。故云八識之規矩。能所依",
    "X55n0890_001:0396b24": "彰依主釋也。補註證義。現於序末。茲不重釋。",
    "X55n0890_001:0396c01": "○前五識頌",
    "X55n0890_001:0396c02": "　性境現量通三性",
    "X55n0890_001:0396c03": "頌前五識。於三境中。唯緣性境。三量唯現量。而三",
    "X55n0890_001:0396c04": "性俱通也。境則有三。謂性境。獨影境。帶質境。頌言",
    "X55n0890_001:0396c05": "性境。性是實義。即實根塵。地水火風。色香味觸。能",
    "X55n0890_001:0396c06": "所八法。皆是有體。實相分故。謂此性境。有實種生。",
    "X55n0890_001:0396c07": "有實體用。現在實法。於二變中。因緣變故。不同獨",
    "X55n0890_001:0396c08": "影。并帶質境。從分別變。於五位唯識中。即所緣唯",
    "X55n0890_001:0396c09": "識也。量亦有三。謂現量。比量。非量。頌言現量。現有",
    "X55n0890_001:0396c10": "三義。一謂現在。簡非過未。二謂顯現。簡非種子。三",
    "X55n0890_001:0396c11": "謂現有。簡無體法。量謂量度。是楷定義。謂心於境。",
    "X55n0890_001:0396c12": "度量楷定法之自相。不錯謬故。今言現量。不度量",
    "X55n0890_001:0396c13": "也。圓覺經云。譬如眼光。曉了前境。其光圓滿。得無",
    "X55n0890_001:0396c14": "憎愛。可證現量。不分別義。以前五識。於緣境時。離",
    "X55n0890_001:0396c15": "映障等。顯了分明。得境自性。故唯現量。若現屬境。",
    "X55n0890_001:0396c16": "量屬心。依士釋也。雖心由境生。而境劣心勝。由心",
    "X55n0890_001:0396c17": "勝故。方顯境名。由量勝故。乃知現義。故云勝劣依",
    "X55n0890_001:0396c18": "彰依士釋。如父生子。子名勝故。彰顯父名。是為依",
    "X55n0890_001:0396c19": "士。或俱屬心。持業釋也。謂於心量上。親持顯現業",
    "X55n0890_001:0396c20": "用。故云體持業用持業釋。或現屬根。量屬心。依主",
    "X55n0890_001:0396c21": "釋也。謂前五識。依根得名。所依之根。為緣發識。故",
    "X55n0890_001:0396c22": "有主義。能依心量。生滅改轉。名為客義。故云能所",
    "X55n0890_001:0396c23": "依彰依主釋也。所言現量。以何為體。曰。無分別智。",
    "X55n0890_001:0396c24": "為現量體。何無分別。曰。正解心王心所緣境。離名",
    "X55n0890_001:0397a01": "種類。名無分別。故以此智。為現量體。因明正理門",
    "X55n0890_001:0397a02": "論。說有四種現量。一前五種識。二同時意識。三諸",
    "X55n0890_001:0397a03": "心心所自證分體。四一切定心。以此四種。皆實證",
    "X55n0890_001:0397a04": "境。而無分別。名為現量。故前五識。於三量中。唯是",
    "X55n0890_001:0397a05": "現量。頌言三性。謂善性。不善性。無記性。此前五識。",
    "X55n0890_001:0397a06": "善惡無記三性俱通。何則。以五識性。非恒一故。遇",
    "X55n0890_001:0397a07": "善境時。識性即善。不善境時。識亦不善。於無記時。",
    "X55n0890_001:0397a08": "識即無記。故前五識。三性俱通。",
    "X55n0890_001:0397a09": "　眼耳身三二地居",
    "X55n0890_001:0397a10": "頌前五識所居界地。眼耳身三。三界九地。唯在二",
    "X55n0890_001:0397a11": "界二地中居。謂欲界五趣雜居地。色界離生喜樂",
    "X55n0890_001:0397a12": "地。以有飲食。睡眠。淫欲。故名欲界。天趣。人趣。畜生。",
    "X55n0890_001:0397a13": "餓鬼。地獄。同處。故名雜居。色界諸天。雖有未滅心",
    "X55n0890_001:0397a14": "心所法。有漏禪定。意在滅心。唯存色質。故名色界。",
    "X55n0890_001:0397a15": "得到初禪。雖未入定。已離欲界雜生諸苦。喜得上",
    "X55n0890_001:0397a16": "界靜地之樂。故名離生喜樂。上之三禪。何無眼等。",
    "X55n0890_001:0397a17": "曰。以上三禪。既無尋伺。識不起故。謂於初禪。未入",
    "X55n0890_001:0397a18": "定時。名有尋伺。故有眼等三識。已入定時。無尋唯",
    "X55n0890_001:0397a19": "伺。闕一不生。二禪以上。無尋無伺。雙闕不起。問。五",
    "X55n0890_001:0397a20": "識不與尋伺相應。何無尋伺。三識不起。曰。尋伺雖",
    "X55n0890_001:0397a21": "不與五相應。而與第六意識相應。第六又與前五",
    "X55n0890_001:0397a22": "為緣。名分別依。意分別時。必有尋伺。若無尋伺。意",
    "X55n0890_001:0397a23": "無分別。若無分別。前五不起。以闕一緣。識不起故。",
    "X55n0890_001:0397a24": "此句頌中。影略鼻舌二識界地。唯在欲界。五趣雜",
    "X55n0890_001:0397b01": "居地。上界地中。何無鼻舌。答。鼻舌二識。以香味觸",
    "X55n0890_001:0397b02": "三塵為境。即段食體。段食既為禪天所厭。香味觸",
    "X55n0890_001:0397b03": "塵。上界俱無。識亦不起。",
    "X55n0890_001:0397b04": "　徧行別境善十一　　中二大八貪瞋癡",
    "X55n0890_001:0397b05": "頌前五識相應心所。唯識論云。恒依心起。與心相",
    "X55n0890_001:0397b06": "應。繫屬於心。故名心所。如屬我物。立我所名。心於",
    "X55n0890_001:0397b07": "所緣。唯取總相。心所於彼。亦取別相。助成心事。得",
    "X55n0890_001:0397b08": "心所名。雖諸心所。名義無異。而有六位種類差別。",
    "X55n0890_001:0397b09": "謂徧行有五。別境亦五。善有十一。煩惱有六。隨煩",
    "X55n0890_001:0397b10": "惱有二十。不定有四。合五十一。何名徧行。曰。徧謂",
    "X55n0890_001:0397b11": "普周。行即心所。故說徧行。一切心中。俱可得故。何",
    "X55n0890_001:0397b12": "名別境。曰。緣別別境。而得生故。何名善位。曰。唯善",
    "X55n0890_001:0397b13": "心中。可得生故。何名煩惱。曰。性是根本煩惱攝故。",
    "X55n0890_001:0397b14": "何隨煩惱。曰。煩惱等流。分位攝故。何名不定。曰。於",
    "X55n0890_001:0397b15": "善染等。皆不定故。此前五識。於六位中。唯闕不定。",
    "X55n0890_001:0397b16": "五十一中。唯三十四。餘十七所。互相違故。徧行五",
    "X55n0890_001:0397b17": "中。一作意。謂能警心為性。於所緣境。引心為業。此",
    "X55n0890_001:0397b18": "之一法。有二功能。心未起時。警心令起。心既起已。",
    "X55n0890_001:0397b19": "引令趣境。故名作意。何唯引心。曰。雖則亦能引起",
    "X55n0890_001:0397b20": "心所。心是主故。但說引心。二觸。令心心所。觸境為",
    "X55n0890_001:0397b21": "性。受想思等。所依為業。言思等者。五蘊論云。行蘊",
    "X55n0890_001:0397b22": "有七十三法。皆以觸為所依。故言思等。思於行蘊。",
    "X55n0890_001:0397b23": "為主勝故。舉此攝餘。三受。謂能領納順違俱非境",
    "X55n0890_001:0397b24": "相為性。起愛為業。能起合離非二欲故。四想。謂能",
    "X55n0890_001:0397c01": "於境。取像為性。施設種種名言為業。要安立境分",
    "X55n0890_001:0397c02": "齊相故。方能隨起種種名言。五思。謂能令心造作",
    "X55n0890_001:0397c03": "為性。於善品等。役心為業。以能取境。正因等相。駈",
    "X55n0890_001:0397c04": "役自心。令造善等。已上五所。名徧行者。徧四一切。",
    "X55n0890_001:0397c05": "心得行故。謂一切性(即善等三性)。一切地(即凡聖諸地)。一切",
    "X55n0890_001:0397c06": "時(即長短時)。一切俱(即八種識)。此皆徧故。立徧行名。別境五",
    "X55n0890_001:0397c07": "中。一欲者。於所樂境。希望為性。勤依為業。又所樂",
    "X55n0890_001:0397c08": "境。復有三義。有義所樂。謂可欣境。於可厭事。不起",
    "X55n0890_001:0397c09": "欲故。有義所樂。謂所求境。於可欣厭。求合離故。於",
    "X55n0890_001:0397c10": "中庸境。一向無欲。有義所樂。謂所欲觀。若不欲觀。",
    "X55n0890_001:0397c11": "即全無欲。據此三義。欲非徧行。二勝解。於決定境。",
    "X55n0890_001:0397c12": "印持為性。不可引轉為業。故猶豫境。勝解全無。亦",
    "X55n0890_001:0397c13": "非偏行。三念者。於曾習境。令心明記不忘為性。定",
    "X55n0890_001:0397c14": "依為業。謂數憶持。曾所受境。令不忘失。能引定故。",
    "X55n0890_001:0397c15": "於曾未受體類境中。全不起念。設曾所受。不能明",
    "X55n0890_001:0397c16": "記。念亦不生。故非徧行。四定者。於所觀境。令心專",
    "X55n0890_001:0397c17": "注不散為性。智依為業。謂觀得失俱非境中。令心",
    "X55n0890_001:0397c18": "專注不散。依斯便有決擇智生。若不專注。便無定",
    "X55n0890_001:0397c19": "起。故非徧行。五慧者。於所觀境。簡擇為性。斷疑為",
    "X55n0890_001:0397c20": "業。於非觀境。愚昧心中。無簡擇故。非徧行攝。善十",
    "X55n0890_001:0397c21": "一者。三十頌云。善謂信慚愧。無貪等三根。勤安不",
    "X55n0890_001:0397c22": "放逸。行捨及不害。一信者。於實德能。深忍樂欲。心",
    "X55n0890_001:0397c23": "淨為性。對治不信。樂善為業。然信差別。略有三種。",
    "X55n0890_001:0397c24": "一信實有。謂於諸法實事理中。深信忍故。二信有",
    "X55n0890_001:0398a01": "德。謂於三寶真淨德中。深信樂故。三信有能。謂於",
    "X55n0890_001:0398a02": "一切世出世善。深信有力。能得能成。起希望故。由",
    "X55n0890_001:0398a03": "斯對法不信之心。愛樂證修世出世善。問。忍謂勝",
    "X55n0890_001:0398a04": "解。此即信因。樂欲謂欲。即是信果。確成此信。自性",
    "X55n0890_001:0398a05": "是何。答。豈不適言。心淨為性。此性澄清。能淨心等。",
    "X55n0890_001:0398a06": "以心勝故。立心淨名。如水清珠。能清濁水。二慚者。",
    "X55n0890_001:0398a07": "依自法力。崇重賢善為性。對治無慚。止息惡行為",
    "X55n0890_001:0398a08": "業。自即自身。法謂教法。言我如是身。解如是法。敢",
    "X55n0890_001:0398a09": "作諸惡也。三愧者。依世間力。輕拒暴惡為性。對治",
    "X55n0890_001:0398a10": "無愧。止息惡行為業。世人譏訶。名世間力。言輕拒",
    "X55n0890_001:0398a11": "者。輕有惡者而不親。拒惡法業而不作。無貪等者。",
    "X55n0890_001:0398a12": "等於瞋癡。此三名根。生善勝故。三不善根。近對治",
    "X55n0890_001:0398a13": "故。四無貪者。於有有具。無著為性。對治貪著。作善",
    "X55n0890_001:0398a14": "為業。有謂三有是果。有具是因。三界因果。俱不著",
    "X55n0890_001:0398a15": "故。五無瞋者。於苦苦具。無恚為性。對治瞋恚。作善",
    "X55n0890_001:0398a16": "為業。苦即苦果。苦具是因。於苦因果。俱不瞋故。六",
    "X55n0890_001:0398a17": "無癡者。於諸事理。明解為性。對治愚癡。作善為業。",
    "X55n0890_001:0398a18": "七勤精進。於善惡品。修斷事中。勇捍為性。對治懈",
    "X55n0890_001:0398a19": "怠。滿善為業。勇表勝進。簡諸染法。捍表精純。簡淨",
    "X55n0890_001:0398a20": "無記。即顯精進。唯善性攝。八輕安者。遠離麤重。調",
    "X55n0890_001:0398a21": "暢身心。堪任為性。對治惛沈。轉依為業。謂此伏除",
    "X55n0890_001:0398a22": "能障定法。令所依止轉安適故。又曰離重名輕。調",
    "X55n0890_001:0398a23": "暢名安。有所堪可。有所任受。令所依身心去麤重。",
    "X55n0890_001:0398a24": "得安隱故。九不放逸。精進三根。於所修斷。防修為",
    "X55n0890_001:0398b01": "性。對治放逸。成滿一切世出世間善事為業。謂即",
    "X55n0890_001:0398b02": "四法。於斷修事。皆能防修。名不放逸。非別有體。無",
    "X55n0890_001:0398b03": "異相故。十行捨者。精進三根。令心平等。正直。無功",
    "X55n0890_001:0398b04": "用住為性。對治掉舉。靜住為業。此名行捨。於五蘊",
    "X55n0890_001:0398b05": "中。捨行蘊故。故名靜住。令心等義。由捨。令心離沈",
    "X55n0890_001:0398b06": "掉時。初心平等。次心正直。後無功用。此之一法。亦",
    "X55n0890_001:0398b07": "即四法。蓋能令靜。即是四法。所令靜。即心平等等",
    "X55n0890_001:0398b08": "義。十一不害。於諸有情。不為損惱無瞋為性。能對",
    "X55n0890_001:0398b09": "治害。悲愍有情為業。謂即無瞋。於有情所。不為損",
    "X55n0890_001:0398b10": "惱。假名不害。無瞋。翻對斷物命瞋。不害。正違損惱",
    "X55n0890_001:0398b11": "物害。無瞋與樂。不害拔苦。是謂此二。麤相差別。理",
    "X55n0890_001:0398b12": "實無瞋。實有自體。不害。依彼一分假立。為顯慈悲",
    "X55n0890_001:0398b13": "二相別故。利樂有情。彼二勝故。根隨染惑二十六",
    "X55n0890_001:0398b14": "種。於前五識。止具十三。謂根本惑六中前三。以慢",
    "X55n0890_001:0398b15": "疑見。唯分別起。非現量故。隨惑二十中之後十。前",
    "X55n0890_001:0398b16": "十小隨。強思分別。非任運故。隨惑二十。分小中大。",
    "X55n0890_001:0398b17": "由自類俱起。徧染二性。徧諸染心。於此三義。皆具",
    "X55n0890_001:0398b18": "名大。具一名中。俱無名小。言二性者。謂不善性。及",
    "X55n0890_001:0398b19": "有覆性。掉舉等八。於上三義皆具名大。無慚無愧。",
    "X55n0890_001:0398b20": "自類俱起。具一名中。忿等十法。各別起故。闕自類",
    "X55n0890_001:0398b21": "俱起。唯是不善。闕徧染二性。既闕有覆。不徧一切",
    "X55n0890_001:0398b22": "染心。三義俱無。故名小隨。唯與第六意識相應。此",
    "X55n0890_001:0398b23": "不釋義。中隨二中。一無慚者。不顧自法。輕拒賢善",
    "X55n0890_001:0398b24": "為性。能障礙慚。生長惡行為業。二無愧者。不顧世",
    "X55n0890_001:0398c01": "間。崇重暴惡為性。能障礙愧。生長惡行為業。大隨",
    "X55n0890_001:0398c02": "八中。一掉舉者。令心於境。不寂靜為性。能障行捨",
    "X55n0890_001:0398c03": "奢摩他為業。二惛沉者。令心於境。無堪任為性。能",
    "X55n0890_001:0398c04": "障輕安毗鉢舍那為業。三不信者。於實德能。不忍",
    "X55n0890_001:0398c05": "樂欲。心穢為性。能障淨信。惰依為業。謂不信者。多",
    "X55n0890_001:0398c06": "懈怠故。四懈怠者。於善惡品。修斷事中。懶惰為性。",
    "X55n0890_001:0398c07": "能障精進。增染為業。謂懈怠者。滋長染故。五放逸",
    "X55n0890_001:0398c08": "者。於染淨品。不能防修。縱蕩為性。障不放逸。增惡",
    "X55n0890_001:0398c09": "損善所依為業。謂由懈怠。及貪瞋癡。不能防修染",
    "X55n0890_001:0398c10": "淨品法。總名放逸。非別有體。六失念者。於諸所緣。",
    "X55n0890_001:0398c11": "不能明記為性。能障正念。散亂所依為業。蓋失念",
    "X55n0890_001:0398c12": "者。心散亂故。有義失念。念一分攝。說是煩惱相應",
    "X55n0890_001:0398c13": "念故。有義失念。癡一分攝。瑜伽說此。是癡分故。癡",
    "X55n0890_001:0398c14": "令念失。故名失念。有義失念。俱一分攝。由前二文",
    "X55n0890_001:0398c15": "影略說故。論復說此徧染心故。而無別體。七散亂",
    "X55n0890_001:0398c16": "者。於諸所緣。令心流蕩為性。能障正定。惡慧所依",
    "X55n0890_001:0398c17": "為業。謂散亂者。發惡慧故。八不正知。於所觀境。謬",
    "X55n0890_001:0398c18": "解為性。能障正知。悔犯為業。謂不正知。多悔犯故。",
    "X55n0890_001:0398c19": "有義說為慧一分攝。有義說為癡一分攝。有義說",
    "X55n0890_001:0398c20": "為俱一分攝。故不正知。非別有體。放逸。失念。及不",
    "X55n0890_001:0398c21": "正知。三是假有。餘五是實○貪瞋癡者。即根本煩",
    "X55n0890_001:0398c22": "惱六中之三也。一貪者。於有有具。染著為性。能障",
    "X55n0890_001:0398c23": "無貪。生苦為業。謂由愛力。取蘊生故○二瞋者。於",
    "X55n0890_001:0398c24": "苦苦具。增恚為性。能障無瞋。不安隱性。惡行所依",
    "X55n0890_001:0399a01": "為業。謂瞋。必令身心熱惱。起諸惡業。不善性故○",
    "X55n0890_001:0399a02": "三癡者。於諸理事。迷闇為性。能障無礙。一切雜染",
    "X55n0890_001:0399a03": "所依為業。謂由無明。起疑邪見。貪等煩惱。隨煩惱",
    "X55n0890_001:0399a04": "業。能招後生。雜染法故○問。五識何無慢等。答。唯",
    "X55n0890_001:0399a05": "識論云。由稱量等。起慢等故。俗詮曰。稱量等於猶",
    "X55n0890_001:0399a06": "豫推求。慢等疑見。謂慢由稱量起。疑由猶豫起。見",
    "X55n0890_001:0399a07": "由推求起。故慢等三。俱分別起。非五識俱。何無忿",
    "X55n0890_001:0399a08": "等。曰。唯識論云。小十麤猛。五識中無。何無不定。曰。",
    "X55n0890_001:0399a09": "唯識論云。悔眠唯與第六識俱。非五法故。又說尋",
    "X55n0890_001:0399a10": "伺。以名身等義為所緣。非五識身。以名身等義為",
    "X55n0890_001:0399a11": "境故。",
    "X55n0890_001:0399a12": "　五識同依淨色根",
    "X55n0890_001:0399a13": "頌前五識。依根發起。及得名之義。言淨色者。簡非",
    "X55n0890_001:0399a14": "浮塵。又言依根。簡非依境。境但所緣。無發識用。如",
    "X55n0890_001:0399a15": "根壞時。設若有境。識亦不起。唯根能發。故曰依根。",
    "X55n0890_001:0399a16": "非浮塵者。以彼虗假。有損壞故。故名為浮。又無見",
    "X55n0890_001:0399a17": "聞覺知用故。名之為塵。故楞嚴云。眼如蒲桃朵。耳",
    "X55n0890_001:0399a18": "如新卷葉。鼻如雙垂爪。舌如初偃月。身如腰皷顙。",
    "X55n0890_001:0399a19": "是也。依淨色者。亦名勝義。謂於眼等一分淨色。如",
    "X55n0890_001:0399a20": "淨醍醐。有此性故。眼等識生。無即不生。照境發識。",
    "X55n0890_001:0399a21": "以成根用。故名勝義。不同浮塵。虗假損壞。此無損",
    "X55n0890_001:0399a22": "壞。故亦名勝。不同浮塵。無見聞等。此能覺知。故亦",
    "X55n0890_001:0399a23": "名勝。如眼能見色。耳能聞聲。鼻能嗅香。舌能嘗味。",
    "X55n0890_001:0399a24": "身能覺觸是也。觀所緣緣論云。識上色功能。名五",
    "X55n0890_001:0399b01": "根應理。功能與境色。無始互為因。論自釋云。以能",
    "X55n0890_001:0399b02": "發識。比知有根。此但功能。非外所造。又云。此根功",
    "X55n0890_001:0399b03": "能。與前境色。從無始際。展轉為因。謂此功能。至成",
    "X55n0890_001:0399b04": "熟位。生現識上。五內境色。此內境色。復能引起。異",
    "X55n0890_001:0399b05": "熟識上。五根功能。根境二色與識。一異。或非一異。",
    "X55n0890_001:0399b06": "隨樂應說。故知根塵。雖俱名色。而有有知無知二",
    "X55n0890_001:0399b07": "義別故。以本無明。原有二種。一者有知。二者無知。",
    "X55n0890_001:0399b08": "若以有知無明為緣。則能發生八識心王。六位心",
    "X55n0890_001:0399b09": "所。若以無知無明為緣。則能發生山河大地。器界",
    "X55n0890_001:0399b10": "等法。若以有知無知二種無明共為緣故。則能發",
    "X55n0890_001:0399b11": "生內之根身。雖則名色。而亦有知。故淨色根。能知",
    "X55n0890_001:0399b12": "能見。此前五識。隨根立名。具五義故。一依根之識。",
    "X55n0890_001:0399b13": "依根處所。得有識故。二根所發識。由根能發。識方",
    "X55n0890_001:0399b14": "生故。三屬根之識。由識種子。隨逐根故。四助根之",
    "X55n0890_001:0399b15": "識。由識有無。根損益故。五如根之識。俱有情數之",
    "X55n0890_001:0399b16": "所攝故。一三四五。皆依主釋。唯第二義。又為一例。",
    "X55n0890_001:0399b17": "名依土釋。士即子義。根能發識。雖得父名。以唯照",
    "X55n0890_001:0399b18": "境故劣。識雖名子。識能了境故勝。依勝立名。名依",
    "X55n0890_001:0399b19": "士釋。",
    "X55n0890_001:0399b20": "　九緣七八好相隣",
    "X55n0890_001:0399b21": "頌前五識。從緣生義。九緣者。一空緣。謂根境間。空",
    "X55n0890_001:0399b22": "隙之空。二明緣。謂日月燈。三種光明。三根緣。即是",
    "X55n0890_001:0399b23": "諸識所依之根。四境緣。即是諸識所緣之境。五作",
    "X55n0890_001:0399b24": "意緣。即徧行五中之一。六分別依。即第六識。七染",
    "X55n0890_001:0399c01": "淨依。即第七識。八根本依。即第八識。九種子緣。即",
    "X55n0890_001:0399c02": "是諸識各親種子。此中九緣。於四緣中。三緣所攝。",
    "X55n0890_001:0399c03": "九中種子。即四緣中第一因緣。九中境緣。即四緣",
    "X55n0890_001:0399c04": "中第三所緣。九中餘七。即四緣中第四增上。此頌",
    "X55n0890_001:0399c05": "前五。若兼後三。亦有頌云。眼識九緣生。耳識唯從",
    "X55n0890_001:0399c06": "八。鼻舌身三七。後三五三四。若加等無間。從頭各",
    "X55n0890_001:0399c07": "增一。諸識從緣。唯眼全具。耳闇亦聞。除明唯八。鼻",
    "X55n0890_001:0399c08": "舌身三。合中取境。暗亦能知。故除空明。頌言後三。",
    "X55n0890_001:0399c09": "即六七八識。五三四者。如次為緣。生後三識。故第",
    "X55n0890_001:0399c10": "六識。唯五緣生。一根。二境。三作意。四根本。五種子。",
    "X55n0890_001:0399c11": "空明之外。又除分別。即自體故。不言染淨。即根緣",
    "X55n0890_001:0399c12": "故。又第七識。唯三緣者。一根本依。二作意緣。三種",
    "X55n0890_001:0399c13": "子緣。不言根境者。頌言依彼轉緣彼。即根本故。又",
    "X55n0890_001:0399c14": "第八識。四緣生者。一根。二境。三作意。四種子。不言",
    "X55n0890_001:0399c15": "根本。即自體故。不言染淨。即根緣故。無分別者。不",
    "X55n0890_001:0399c16": "緣見故。頌言等無間者。即四緣中第二緣也。各識",
    "X55n0890_001:0399c17": "自體。前滅為緣。引生後識。氣勢相等。故名為等。中",
    "X55n0890_001:0399c18": "無障隔。故名無間。若加此緣。眼即十緣。乃至第八。",
    "X55n0890_001:0399c19": "皆具五緣。故云從頭各增其一。",
    "X55n0890_001:0399c20": "　合三離二觀塵世",
    "X55n0890_001:0399c21": "頌前五識。帶相緣境。有離合義。何知離合。曰。識從",
    "X55n0890_001:0399c22": "緣生。因緣顯識。以從緣義。知有離合。謂九緣中。空",
    "X55n0890_001:0399c23": "明二緣。是顯根境二相離義。眼耳二識。既具空緣。",
    "X55n0890_001:0399c24": "是離中知。若無空緣。境逼附根。不唯無知。而且損",
    "X55n0890_001:0400a01": "根。如麤色入眼。即壞其目。大聲附耳。即使人聾。是",
    "X55n0890_001:0400a02": "以壞根不壞根別。鼻舌身三。不具空緣。是合中知。",
    "X55n0890_001:0400a03": "若具空緣。根境遠離。香味觸塵。俱不知故。若無空",
    "X55n0890_001:0400a04": "緣。香臭入鼻。酸鹹上舌寒熱著身。根境交合。識得",
    "X55n0890_001:0400a05": "知故。是以知處不知處異。頌言觀者。即是見分。言",
    "X55n0890_001:0400a06": "塵世者。即是相分。名五塵境。",
    "X55n0890_001:0400a07": "　愚者難分識與根",
    "X55n0890_001:0400a08": "頌根與識。易為淆濫。難分別義。頌言愚者。謂聲聞",
    "X55n0890_001:0400a09": "人。獨斷煩惱。不斷所知。故名為愚。何謂難分。曰。由",
    "X55n0890_001:0400a10": "根與識。生必同境。五識於境。任運現緣。不起分別。",
    "X55n0890_001:0400a11": "是現量性。五根於境。亦任運轉。隨因境勢。亦無分",
    "X55n0890_001:0400a12": "別。故說難分。既實難分。根識何別。曰。五根於境。如",
    "X55n0890_001:0400a13": "鏡對相。雖有物對。略無作意。樂欲念起。故無分別。",
    "X55n0890_001:0400a14": "五識於境。如鏡現像。雖似像現。亦有作意。樂欲念",
    "X55n0890_001:0400a15": "起。而無計度。名言種類。名無分別。是二別義。舊注",
    "X55n0890_001:0400a16": "云。聲聞不知根之與識。各有種子現行。以為根識",
    "X55n0890_001:0400a17": "互生。根之種現。但能導識之種現。謂根為生識之",
    "X55n0890_001:0400a18": "緣。則可。謂生識。則不可。以識自有能生種故。泰師",
    "X55n0890_001:0400a19": "云。注言根識種現各別。恐初學尚疑。試更言之。蓋",
    "X55n0890_001:0400a20": "根乃色法。即第八之相分。識乃心法。即第八識之",
    "X55n0890_001:0400a21": "見分。此色心不同也。根雖屬色。以是第八親相分",
    "X55n0890_001:0400a22": "故。獨具八之執受二義。執有攝持二義。以是第八",
    "X55n0890_001:0400a23": "攝為自體。持令不散。受亦有領覺二義。領以為境。",
    "X55n0890_001:0400a24": "令生覺受。非外六塵無情之物可比。故與第八同",
    "X55n0890_001:0400b01": "無記性。五識心法。三性皆具。此根識之性不同也。",
    "X55n0890_001:0400b02": "根能照境。識能緣境。此根識之用不同也。大抵根",
    "X55n0890_001:0400b03": "識俱無分別。故常混淆。非析義精者。不能盡知。故",
    "X55n0890_001:0400b04": "曰難分。問。識以分別為義。五識何無分別耶。曰。但",
    "X55n0890_001:0400b05": "無計度。名無分別。豈無隨念分別乎。所言難分者。",
    "X55n0890_001:0400b06": "乃論主謂愚者之不能分耳。故世尊為愚心者。開",
    "X55n0890_001:0400b07": "心說蘊。為愚色者。開色說處。為俱愚者。俱開說界。",
    "X55n0890_001:0400b08": "豈根識之實難分耶。若爾。何謂難分。曰。始自華嚴。",
    "X55n0890_001:0400b09": "至於楞嚴。演此三科。不知幾百千過。而阿難尚以",
    "X55n0890_001:0400b10": "心知眼見為言。佛以門能見否詰之。以此觀之。則",
    "X55n0890_001:0400b11": "根識之難分可知矣。有漏章竟。",
    "X55n0890_001:0400b12": "　變相觀空唯後得　　果中猶自不詮真",
    "X55n0890_001:0400b13": "頌前五轉智。必不能親緣真如義。謂安慧言。前五",
    "X55n0890_001:0400b14": "因中既成無漏。變相緣如。以見相二分。是徧計性。",
    "X55n0890_001:0400b15": "自證分。是依他起性。至佛果位。自證分親緣真如。",
    "X55n0890_001:0400b16": "以無相見徧計性故。唯識論云。有義三界心及心",
    "X55n0890_001:0400b17": "所。由無始來。虗妄熏習。雖各體一。而似二生。謂見",
    "X55n0890_001:0400b18": "相分。即能所取。如是二分。情有理無。此相說為徧",
    "X55n0890_001:0400b19": "計所執。二所依體。實託緣生。此性非無。名依他起。",
    "X55n0890_001:0400b20": "為彼執故。論主以此二句頌破之。變。謂變帶。相。謂",
    "X55n0890_001:0400b21": "己相。即能緣心。變帶起本質家己之相狀之相而",
    "X55n0890_001:0400b22": "緣。名疎所緣緣也。觀。目能緣見分。空。目所緣真如。",
    "X55n0890_001:0400b23": "彼執前五。因中帶相緣如。故曰觀空。唯後得者。簡",
    "X55n0890_001:0400b24": "非根本。既非本智。不親緣如。果中。佛果位中也。詮。",
    "X55n0890_001:0400c01": "具也。意謂前五轉智。不唯因中不緣真如。縱在佛",
    "X55n0890_001:0400c02": "果位中。亦不具親緣真如之義。以後得智。必依色",
    "X55n0890_001:0400c03": "根變相緣故。若根本智。親挾真如為所緣體。念念",
    "X55n0890_001:0400c04": "相應。不待變緣。乃名親所緣緣。故八種識。前五依",
    "X55n0890_001:0400c05": "色根。唯得後得智。後三依心根。方有根本智。亦有",
    "X55n0890_001:0400c06": "後得智。",
    "X55n0890_001:0400c07": "　圓明初發成無漏　　三類分身息苦輪",
    "X55n0890_001:0400c08": "此頌前五因窮得果。則相應心品即轉成成所作",
    "X55n0890_001:0400c09": "智。現三類身。止息眾生苦輪也。圓明。即大圓鏡智。",
    "X55n0890_001:0400c10": "謂佛果位。第八轉成白淨識已。相應心品。即成大",
    "X55n0890_001:0400c11": "圓鏡智。歘然現前。故云初發。爾時前五亦能轉智。",
    "X55n0890_001:0400c12": "故云成無漏也。問。前五轉智。何云第八圓明初發",
    "X55n0890_001:0400c13": "耶。答。以前五根。是第八親相分。能變第八有漏。所",
    "X55n0890_001:0400c14": "變五根亦有漏故。根能發識。根既有漏。識亦有漏。",
    "X55n0890_001:0400c15": "故待第八大圓鏡智現前。則五根五識俱成無漏。",
    "X55n0890_001:0400c16": "而相應心品亦轉成成所作智矣。三類分身者。觀",
    "X55n0890_001:0400c17": "佛三昧海經云。佛化身有三類。一大化身。謂如來",
    "X55n0890_001:0400c18": "為應十地已前諸菩薩等。演說妙法。令其修進。向",
    "X55n0890_001:0400c19": "於佛果。故化現千丈大身也。二小化身。謂如來為",
    "X55n0890_001:0400c20": "應二乘凡夫。說於四諦等法。令其捨妄歸真。而得",
    "X55n0890_001:0400c21": "開悟。故化丈六小身也。三隨類不定。謂如來誓願",
    "X55n0890_001:0400c22": "弘深。慈悲普覆。隨諸種類有感即應。或現大身。滿",
    "X55n0890_001:0400c23": "虗空中。或現小身。丈六八尺等。問。既曰轉識成智。",
    "X55n0890_001:0400c24": "何言相應心品耶。答。唯識論云。智雖非識。而依識",
    "X55n0890_001:0401a01": "轉。識為主故。說識轉得。又有漏位。智劣識強。無漏",
    "X55n0890_001:0401a02": "位中。智強識劣。為勸有情。依智捨識。故說轉八識。",
    "X55n0890_001:0401a03": "而得此四智。前五識竟。",
    "X55n0890_001:0401a04": "○第六識頌",
    "X55n0890_001:0401a05": "　三性三量通三境",
    "X55n0890_001:0401a06": "頌第六識。能所緣中。性量境也。境唯所緣。量唯能",
    "X55n0890_001:0401a07": "緣。於三性中。能所俱通。以緣善等境時。則能緣之",
    "X55n0890_001:0401a08": "心即屬善等性故。頌以通字。貫於上下。故知意識。",
    "X55n0890_001:0401a09": "三性三量三境俱通。三性者。善則順益義。順於正",
    "X55n0890_001:0401a10": "理。益於自他。不善。則違損義。違於正理。損於自他。",
    "X55n0890_001:0401a11": "無記者。於善惡品。不記別故。此以順益違損之義。",
    "X55n0890_001:0401a12": "解三性也。唯識論云。能於此世他世順益。故名為",
    "X55n0890_001:0401a13": "善(善性。易世不能改也)。人天樂果。雖於此世能為順益。非於",
    "X55n0890_001:0401a14": "他世。故不名善(果隨業轉。業有盡故)。能為此世他世違損。故",
    "X55n0890_001:0401a15": "名不善(惡性。易世不能改也)。惡趣苦果。雖於此世能為違損。",
    "X55n0890_001:0401a16": "非於他世。故非不善(果隨業轉。業有盡故)。於善不善。益損義",
    "X55n0890_001:0401a17": "中。不可記別。故名無記。舊云二世者。即此世他世",
    "X55n0890_001:0401a18": "也。此為現在。他即去來。故云又約三世解三性也。",
    "X55n0890_001:0401a19": "三量者。一現量。現謂顯現。明證眾境。不帶名言。無",
    "X55n0890_001:0401a20": "籌度心。親得法體。故名現量。二比量。比謂比類。以",
    "X55n0890_001:0401a21": "比度故。方知是有。如遠見烟。知彼有火。隔墻見角。",
    "X55n0890_001:0401a22": "知彼有牛。名為比量。三非量。謂心心所。於緣境時。",
    "X55n0890_001:0401a23": "錯謬分別。不稱境知。名為非量。問。此唯一識。何通",
    "X55n0890_001:0401a24": "三量。答。以第六識。有五種別。一定中獨頭意識。緣",
    "X55n0890_001:0401b01": "定中境。境有理事。總屬現量。二散位獨頭意識。緣",
    "X55n0890_001:0401b02": "構畫境。受所引色。及徧計所起諸法處色。通比非",
    "X55n0890_001:0401b03": "二量。三夢中獨頭意識。緣夢中境。唯是非量。四明",
    "X55n0890_001:0401b04": "了意識。與前五識同緣五塵。三量俱通。五亂意識。",
    "X55n0890_001:0401b05": "亦名散意識。所緣之境。於五根中。狂亂而起。如患",
    "X55n0890_001:0401b06": "熱病。青見為黃。此皆意識。徧計起故。唯是非量。然",
    "X55n0890_001:0401b07": "則三量。以何為體。曰。無分別智。及離名言種類。正",
    "X55n0890_001:0401b08": "解心王心所。為現量體。有分別智。及安立名言正",
    "X55n0890_001:0401b09": "解心王心所。為比量體。邪謬分別心心所法。為非",
    "X55n0890_001:0401b10": "量體。言三境者。一性境。即實根塵。及定果色。自有",
    "X55n0890_001:0401b11": "實種生。乃前五第八所緣。第六緣諸實色。不帶名",
    "X55n0890_001:0401b12": "言。無籌度心。亦名性境。及根本智緣真如時。亦是",
    "X55n0890_001:0401b13": "此境。二獨影境。有二。一無質獨影。即第六識緣空",
    "X55n0890_001:0401b14": "華兔角。及過未等所變相分。其相分。與第六同種",
    "X55n0890_001:0401b15": "生。無空華等質。二有質獨影。即第六緣五根種現。",
    "X55n0890_001:0401b16": "託彼為質。變起影相。所變相分。亦與見分同種生",
    "X55n0890_001:0401b17": "故。三帶質境。有二。一真帶質。以心緣心。中間相分",
    "X55n0890_001:0401b18": "從兩頭生。連帶生起。名真帶質。二似帶質。以心緣",
    "X55n0890_001:0401b19": "色。中間相分。唯從見分一頭生起。變帶生起。名似",
    "X55n0890_001:0401b20": "帶質。境為所緣。識為能緣。各有其體。性境。以實根",
    "X55n0890_001:0401b21": "塵。及真如境為體。彼能緣者。唯除末那。餘七王所。",
    "X55n0890_001:0401b22": "及根本智為體。獨影。以第六識見分所變假相分",
    "X55n0890_001:0401b23": "為體。能緣。即自王所為體。帶質。即變起中間假相",
    "X55n0890_001:0401b24": "分為體。能緣。唯是六七二識心心所為體。此頌第",
    "X55n0890_001:0401c01": "六通三境者。五俱意識。不作解時。得境自相。是為",
    "X55n0890_001:0401c02": "性境。緣心心所。名帶質境。緣無體法。是獨影境。此",
    "X55n0890_001:0401c03": "約有漏位言。若無漏位。八識通緣三境。以能轉智。",
    "X55n0890_001:0401c04": "緣假實故。頌曰。",
    "X55n0890_001:0401c05": "　性境不隨心　　獨影唯從見　　帶質通情本",
    "X55n0890_001:0401c06": "　性種等隨應",
    "X55n0890_001:0401c07": "頌中性境。唯從相分實種生起。故不隨心。所言獨",
    "X55n0890_001:0401c08": "影。自心變現。故唯從見。帶質。兩頭爍起。故通情本。",
    "X55n0890_001:0401c09": "情是能緣心。本是所緣心。以託所緣為本質故。故",
    "X55n0890_001:0401c10": "有本名。性種等者。等於界繫。三科。異熟。隨應者。隨",
    "X55n0890_001:0401c11": "於性種等中。應於三境。性是三性。性境於中。應無",
    "X55n0890_001:0401c12": "記性。獨影帶質。應善惡性。種是種子。通見相分。性",
    "X55n0890_001:0401c13": "境於中。隨相分種。獨影帶質。隨見分種。界繫。是三",
    "X55n0890_001:0401c14": "界。性境於中。唯應欲界實五塵境。及無色界相分",
    "X55n0890_001:0401c15": "種子。獨影。應欲色。變現境。帶質。應三界能所緣心",
    "X55n0890_001:0401c16": "共變境。三科。是蘊處界。性境於五蘊中。唯應色蘊。",
    "X55n0890_001:0401c17": "獨影帶質。應餘四蘊。性境於十二處中。唯應內五",
    "X55n0890_001:0401c18": "根處。外五塵處。獨影。唯應法塵處。帶質唯應意根",
    "X55n0890_001:0401c19": "處。性境於十八界中。唯應內外十根塵界。獨影。唯",
    "X55n0890_001:0401c20": "應法塵界。及意識界。帶質。唯應七心界。異熟。通色",
    "X55n0890_001:0401c21": "心二法。性境。唯應異熟色。獨影帶質。唯應異熟心。",
    "X55n0890_001:0401c22": "大約性境唯色。帶質唯心。獨影兼二。以心緣色。變",
    "X55n0890_001:0401c23": "起影故。問。何故第六通緣三境。曰。前云第六有五",
    "X55n0890_001:0401c24": "種別。除亂意識。夢中意識。唯緣獨影。餘三。皆緣三",
    "X55n0890_001:0402a01": "境。明了意識。與五同緣實五塵時。率爾心中。名為",
    "X55n0890_001:0402a02": "性境。若以後念緣五塵上方圓長短。即有質獨影。",
    "X55n0890_001:0402a03": "亦名似帶質。散位獨頭意識。亦通三境。以初剎那",
    "X55n0890_001:0402a04": "緣五塵時。亦是性境。若緣自身五根。及緣他人心",
    "X55n0890_001:0402a05": "心所。是獨影境。亦名似帶質。若緣自身現。行心心",
    "X55n0890_001:0402a06": "所時。是帶質境。定中意識。亦通三境。於前七地。有",
    "X55n0890_001:0402a07": "漏定位。引起五識同緣五塵。即是性境。通緣三世",
    "X55n0890_001:0402a08": "有質無質法故。是獨影境。能緣自身心心所法。是",
    "X55n0890_001:0402a09": "帶質境。",
    "X55n0890_001:0402a10": "　三界輪時易可知",
    "X55n0890_001:0402a11": "以第六識。造種種業輪轉三界。行相顯勝。故曰易",
    "X55n0890_001:0402a12": "可知也。",
    "X55n0890_001:0402a13": "　相應心所五十一",
    "X55n0890_001:0402a14": "相應有五義。一時。謂王所同時起。二依。謂王所同",
    "X55n0890_001:0402a15": "一所依根。三緣。即王所同一所緣境。四行。謂王所",
    "X55n0890_001:0402a16": "三量行相俱同。五事。即王所各有自證分體事。心",
    "X55n0890_001:0402a17": "所有三義。一恒依心起。要心為依。方得起故。二與",
    "X55n0890_001:0402a18": "心相應。觸等恒與心相應故。三繫屬於心。觸等看",
    "X55n0890_001:0402a19": "與何心生時。便屬彼心之觸等故。五十一者。此第",
    "X55n0890_001:0402a20": "六識。六位心所。俱相應故。其徧行。別境。善位。并根",
    "X55n0890_001:0402a21": "惑三。隨惑中大共十。解見前五章中。唯根惑慢疑",
    "X55n0890_001:0402a22": "惡見三。并小隨十。不定位四。共十七法。此方解釋。",
    "X55n0890_001:0402a23": "云何為慢。恃己於他。高舉為性。能障不慢。生苦為",
    "X55n0890_001:0402a24": "業。謂有慢者。於德有德。心不謙下。由此生死輪轉",
    "X55n0890_001:0402b01": "無窮。受諸苦故。云何為疑。於諸諦理。猶豫為性。能",
    "X55n0890_001:0402b02": "障不疑善品為業。謂猶豫者。善不生故。云何惡見。",
    "X55n0890_001:0402b03": "於諸諦理。顛倒推求。染慧為性。能障善見。招苦為",
    "X55n0890_001:0402b04": "業。謂惡見者。多受苦故。此見行相。差別有五。雖同",
    "X55n0890_001:0402b05": "染慧為性。以業用別故。開為五種。一薩迦耶見。謂",
    "X55n0890_001:0402b06": "於五取蘊。執我我所。一切見趣所依為業。二邊執",
    "X55n0890_001:0402b07": "見。謂即於彼。隨執斷常。障處中行出離為業。三邪",
    "X55n0890_001:0402b08": "見。謂謗因果作用實事為業。四見取。謂於諸見。及",
    "X55n0890_001:0402b09": "所依蘊。執為最勝。能得清淨。一切鬬諍所依為業。",
    "X55n0890_001:0402b10": "五戒禁取。謂於隨順諸見戒禁。及所依蘊。執為最",
    "X55n0890_001:0402b11": "勝。能得清淨。無利勤苦。所依為業。上釋根本三竟。",
    "X55n0890_001:0402b12": "下釋小隨之十。云何為忿。依對現前不饒益境。憤",
    "X55n0890_001:0402b13": "發為性。能障不忿。執仗為業。謂懷忿者。多發暴惡。",
    "X55n0890_001:0402b14": "身表業故。此即瞋恚一分為體。離瞋無別忿相用",
    "X55n0890_001:0402b15": "故。云何為恨。由忿為先。懷惡不捨。結怨為性。能障",
    "X55n0890_001:0402b16": "不恨。熱惱為業。謂結恨者。不能含忍。恒熱惱故。此",
    "X55n0890_001:0402b17": "亦瞋恚一分為體。離瞋無別恨相用故。云何為覆。",
    "X55n0890_001:0402b18": "於自作罪。恐失利譽隱藏為性。能障不覆。悔惱為",
    "X55n0890_001:0402b19": "業。謂覆罪者。後必悔惱。不安隱故。此即貪癡二分",
    "X55n0890_001:0402b20": "為體。云何為惱。忿恨為先。追觸暴熱。狠戾為性。能",
    "X55n0890_001:0402b21": "障不惱。蛆螫為業。謂追往惡。觸現違緣。心便狠戾。",
    "X55n0890_001:0402b22": "多發囂暴。凶鄙麤言。蛆螫他故。此亦瞋恚一分為",
    "X55n0890_001:0402b23": "體。離瞋無別惱相用故。云何為嫉。殉自名利。不耐",
    "X55n0890_001:0402b24": "他榮。妬忌為性。能障不嫉。憂慼為業。謂嫉妬者。聞",
    "X55n0890_001:0402c01": "見他榮。深懷憂慼。不安隱故。此亦瞋恚一分為體。",
    "X55n0890_001:0402c02": "離瞋無別嫉相用故。云何為慳。耽著財法。不能惠",
    "X55n0890_001:0402c03": "捨。袐悋為性。能障不慳。鄙畜為業。謂慳悋者。心多",
    "X55n0890_001:0402c04": "鄙澀。畜積財法。不能捨故。此即貪愛一分為體。離",
    "X55n0890_001:0402c05": "貪無別慳相用故。云何為誑。為獲利譽。矯現有德。",
    "X55n0890_001:0402c06": "詭詐為性。能障不誑。邪命為業。謂矯誑者。心懷異",
    "X55n0890_001:0402c07": "謀。多現不實。邪命事故。此貪癡一分為體。離二無",
    "X55n0890_001:0402c08": "別誑相用故。云何為謟。為罔他故。矯設異儀。謟曲",
    "X55n0890_001:0402c09": "為性。能障不謟教誨為業。謂謟曲者。為罔冐他。曲",
    "X55n0890_001:0402c10": "順時宜。矯設方便。為取他意。或藏己失。不任師友",
    "X55n0890_001:0402c11": "正教誨故。此亦貪癡一分為體。離二無別謟相用",
    "X55n0890_001:0402c12": "故。云何為害。於諸有情。心無悲愍。損惱為性。能障",
    "X55n0890_001:0402c13": "不害。逼惱為業。謂有害者。逼惱他故。此亦瞋恚一",
    "X55n0890_001:0402c14": "分為體。離瞋無別害相用故。瞋害別相。准善應知。",
    "X55n0890_001:0402c15": "云何為憍。於自盛事。深生染着。醉傲為性。能障不",
    "X55n0890_001:0402c16": "憍。染依為業。謂憍醉者。生長一切雜染法故。此亦",
    "X55n0890_001:0402c17": "貪愛一分為體。離貪無別憍相用故。上釋小隨竟。",
    "X55n0890_001:0402c18": "下釋不定。論曰。悔眠尋伺。於善染等。皆不定故。非",
    "X55n0890_001:0402c19": "如觸等。定遍心故。非如欲等。定遍地故。立不定名。",
    "X55n0890_001:0402c20": "悔謂惡作。惡所作業。追悔為性。障止為業。此即於",
    "X55n0890_001:0402c21": "果。假立因名。先惡所作業。後方追悔故。悔先不作",
    "X55n0890_001:0402c22": "亦惡作攝。如追悔言。我先不作如是事業。是我。惡",
    "X55n0890_001:0402c23": "作。眠謂睡眠。令身不自在。昧略為性。障觀為業。謂",
    "X55n0890_001:0402c24": "睡眠位。身不自在。心極闇劣。一門轉故。昧簡在定。",
    "X55n0890_001:0403a01": "略別寤時。令顯睡眠。非無體用。尋謂尋求。令心怱",
    "X55n0890_001:0403a02": "遽於意言境。麤轉為性。伺謂伺察。令心忽遽於意",
    "X55n0890_001:0403a03": "言境。細轉為性。此二俱以安不安住身心分位所",
    "X55n0890_001:0403a04": "依為業。並用思慧一分為體。於意言境。不深推度。",
    "X55n0890_001:0403a05": "及深推度。義類別故。若離思慧。尋伺二種。體類差",
    "X55n0890_001:0403a06": "別。不可得故。何名意言境。曰。意所取境。多依名言。",
    "X55n0890_001:0403a07": "故名意言境。悔眠尋伺。何假何實。曰。悔眠是實。尋",
    "X55n0890_001:0403a08": "伺是假。何得為假。曰。並用思慧一分為體。若令心",
    "X55n0890_001:0403a09": "安。即是思分。令心不安。即是慧分。何以故。思者。徐",
    "X55n0890_001:0403a10": "而細故。慧者。急而麤故。若如是者。令安。則用思無",
    "X55n0890_001:0403a11": "慧。不安。用慧無思。何云並用。曰。通照大師釋。有兼",
    "X55n0890_001:0403a12": "有正。若正用思。急慧隨思。能令心安。若正用慧。徐",
    "X55n0890_001:0403a13": "思隨慧。令心不安。若如是說。不違並用。",
    "X55n0890_001:0403a14": "　善惡臨時別配之",
    "X55n0890_001:0403a15": "頌第六識。與五十一心所。隨時逐境。遇善。則善心",
    "X55n0890_001:0403a16": "所與之相應。遇不善。則不善心所與之相應。邪正",
    "X55n0890_001:0403a17": "犁然。不相混濫。故曰別配之。",
    "X55n0890_001:0403a18": "　性界受三恒轉易　　根隨信等總相連",
    "X55n0890_001:0403a19": "頌第六識。於性界受。三種類中。恒常轉變改易。則",
    "X55n0890_001:0403a20": "諸心所隨之。故曰相連。性。即善等三性。界。即欲等",
    "X55n0890_001:0403a21": "三界。受。即苦等三受。唯識論云。此六轉識。易脫不",
    "X55n0890_001:0403a22": "定。故皆容與三受相應。皆領順違非二相故。領順",
    "X55n0890_001:0403a23": "境相。適悅身心。說名樂受。領違境相。逼迫身心。說",
    "X55n0890_001:0403a24": "名苦受。領中容境。於身於心。非逼非悅。名不苦不",
    "X55n0890_001:0403b01": "樂受。或名五受。以苦分憂。樂分喜故。故論復云。三",
    "X55n0890_001:0403b02": "中苦樂各分二者。逼悅身心。相各異故。由無分別。",
    "X55n0890_001:0403b03": "有分別故。尤重輕微。有差別故。不苦不樂不分二",
    "X55n0890_001:0403b04": "者。非逼非悅。相無異故。無分別故。平等轉故。即此",
    "X55n0890_001:0403b05": "五受。於八種識。有分有全。七八二識。唯是捨受。任",
    "X55n0890_001:0403b06": "運緣境。無餘四受。前五轉識。唯苦樂捨三受相應。",
    "X55n0890_001:0403b07": "唯識論云。如是三受。或各分二。五識相應。說名身",
    "X55n0890_001:0403b08": "受。意識相應。說名心受。前五章中。闕三受義。故此",
    "X55n0890_001:0403b09": "明焉。第六意識。二師說異。一言無苦唯四受俱。一",
    "X55n0890_001:0403b10": "言有苦。通五受故。論中廣辨。意識必與五受相應。",
    "X55n0890_001:0403b11": "頌言根者。即根本惑。隨。即隨惑。信。即善位十一數",
    "X55n0890_001:0403b12": "中一法。等者。等餘十法。及徧。行。別境。不定。諸所。謂",
    "X55n0890_001:0403b13": "此染淨諸心所法。相連意識。於性界受三。恒常轉",
    "X55n0890_001:0403b14": "易耳。",
    "X55n0890_001:0403b15": "　動身發語獨為最",
    "X55n0890_001:0403b16": "頌第六識。行相最勝。以具三種思故。一審慮思。謂",
    "X55n0890_001:0403b17": "籌量時。無造作故。二決定思。意既決定。有所作故。",
    "X55n0890_001:0403b18": "三動發思。動謂動身。發謂發語。動身之思。名為身",
    "X55n0890_001:0403b19": "業。發語之思。名為語業。思即是業。故動發思。為身",
    "X55n0890_001:0403b20": "語業。則前二思。是意業故。",
    "X55n0890_001:0403b21": "　引滿能招業力牽",
    "X55n0890_001:0403b22": "頌上三業。能招引滿二果。能招第八。引異熟果。名",
    "X55n0890_001:0403b23": "為引業。能招前六。滿異熟果。名為滿業。謂之牽者。",
    "X55n0890_001:0403b24": "如與善位十一相應。則為善業牽而之人天。與根",
    "X55n0890_001:0403c01": "隨位染所相應。則為惡業牽而之三途。或一生行",
    "X55n0890_001:0403c02": "惡。臨終善心猛盛。即為強業牽而生善處。或此世",
    "X55n0890_001:0403c03": "雖行善。先世惡業熟故。即為熟業牽而生惡處。如",
    "X55n0890_001:0403c04": "影隨形。故曰牽也。以業力勝。能牽引故。名為引業。",
    "X55n0890_001:0403c05": "圓總果故。名為滿業。如畫師資。作模填彩。俱舍論",
    "X55n0890_001:0403c06": "云。一業引一果。多業能圓滿。復有四句。一業引一",
    "X55n0890_001:0403c07": "果。一業引多果。多業引一果。多業引多果。皆以始",
    "X55n0890_001:0403c08": "起為引。究竟為滿。然其引業能造之思。要是第六",
    "X55n0890_001:0403c09": "意識所起。若其滿業能造之思。從五識起。然五無",
    "X55n0890_001:0403c10": "執。不能造業。雖造滿業。亦非自能。但由意引。方能",
    "X55n0890_001:0403c11": "造故。以五亦具善惡性故。七八二識。皆不能造。無",
    "X55n0890_001:0403c12": "記性故。若論八識招業成果。唯是第八。無記性故。",
    "X55n0890_001:0403c13": "前六一分。亦無記故。若非業招。唯是第七。有覆性",
    "X55n0890_001:0403c14": "故。前六亦一分。善不善性故。有漏章竟。",
    "X55n0890_001:0403c15": "　發起初心歡喜地　　俱生猶自現纏眠",
    "X55n0890_001:0403c16": "頌第六識。下品轉智義。以我法執。各有二種。一者",
    "X55n0890_001:0403c17": "俱生。二者分別。俱生我法。從無始來。虗妄熏習。內",
    "X55n0890_001:0403c18": "因力故。恒與身俱。不待邪教。及邪分別。任運而轉。",
    "X55n0890_001:0403c19": "故名俱生。此復二種。一常相續。在第七識。緣第八",
    "X55n0890_001:0403c20": "識。起自心相。執實我法。二有間斷。在第六識。緣識",
    "X55n0890_001:0403c21": "所識。蘊處界相。或總或別。起自心相。執實我法。此",
    "X55n0890_001:0403c22": "二俱生。細故難斷。後十地中。數數修習。勝二空觀。",
    "X55n0890_001:0403c23": "方能除滅。分別我法。亦由現在外緣力故。非與身",
    "X55n0890_001:0403c24": "俱。要待邪教。及邪分別。然後方起。故名分別。唯在",
    "X55n0890_001:0404a01": "第六意識中有。此亦二種。一緣邪教所說蘊處界",
    "X55n0890_001:0404a02": "相。起自心相。分別計度。執實我法。二緣邪教所說",
    "X55n0890_001:0404a03": "自性等相。起自心相。分別計度。執實我法。此二我",
    "X55n0890_001:0404a04": "法。麤故易斷。入初地時。觀一切法。二空真如。即能",
    "X55n0890_001:0404a05": "除滅。頌言歡喜。即初地故。何名發起。曰。初轉智故。",
    "X55n0890_001:0404a06": "以第六識。三品轉智。初地下品轉。八地中品轉。等",
    "X55n0890_001:0404a07": "覺上品轉。以真見道。唯斷分別我法二執。名下品",
    "X55n0890_001:0404a08": "轉。何名初心。曰。以一地中。有三種心。謂入。住。出。初",
    "X55n0890_001:0404a09": "入地時。名初心耳。纏。即現行。眠。即種子。以登地時。",
    "X55n0890_001:0404a10": "俱生種現。未純伏滅。故云猶自現纏眠耳。",
    "X55n0890_001:0404a11": "　遠行地後純無漏　　觀察圓明照大千",
    "X55n0890_001:0404a12": "頌第六識。中品上品轉智義。遠行地。第七地也。後",
    "X55n0890_001:0404a13": "字即後三地至等覺也。謂登八地。中品轉智。猶未",
    "X55n0890_001:0404a14": "最極。直至等覺。最上品轉。故曰圓明。問。斷分別惑。",
    "X55n0890_001:0404a15": "初證二空。居然下品。斷俱生惑。應唯上品。何有中",
    "X55n0890_001:0404a16": "品。曰。俱生我法。二障別故。登初地時。俱生我執。雖",
    "X55n0890_001:0404a17": "曰頓伏。俱生法執。於十地中。漸伏漸斷。未純無漏。",
    "X55n0890_001:0404a18": "而煩惱障。亦間有漏。故前七地。諸菩薩等。於度生",
    "X55n0890_001:0404a19": "時。亦故意起。我執煩惱。名有功用。得登八地。藏識",
    "X55n0890_001:0404a20": "既捨。我執永伏。名無功用。法執猶存。唯中品轉。唯",
    "X55n0890_001:0404a21": "識論云。妙觀察智。相應心品。生空觀品。二乘見位。",
    "X55n0890_001:0404a22": "亦得初起。此後展轉。至無學位。或至菩薩解行地",
    "X55n0890_001:0404a23": "終(即下品轉)。或至上位。若非有漏(即中品轉)。或無心時。皆容",
    "X55n0890_001:0404a24": "現起(結顯因中轉義。故名皆容)。法空觀品。菩薩見位。方得初起",
    "X55n0890_001:0404b01": "(即下品轉)。此後展轉。乃至上位。若非有漏(即中品轉)。生空智",
    "X55n0890_001:0404b02": "果。或無心時。皆容現起(結顯因中轉義。故云皆容)。何名上品轉",
    "X55n0890_001:0404b03": "耶。曰。究竟位中。諸漏永盡。非漏隨增。性淨圓明。名",
    "X55n0890_001:0404b04": "上品轉。第六識章竟。",
    "X55n0890_001:0404b05": "○第七識頌",
    "X55n0890_001:0404b06": "　帶質有覆通情本　　隨緣執我量為非",
    "X55n0890_001:0404b07": "頌第七識。於三境中。唯帶質境。於四性中。有覆無",
    "X55n0890_001:0404b08": "記。於三量中。唯非量耳。言帶質境者。以心緣心故。",
    "X55n0890_001:0404b09": "中間相分。從兩頭生。連帶生起。通情本者。釋帶質",
    "X55n0890_001:0404b10": "境。第七見分。是能緣心。恒起執故。故名為情。第八",
    "X55n0890_001:0404b11": "見分。是所緣境。為本質故。故名為本。中間相分。從",
    "X55n0890_001:0404b12": "兩頭生。故名為通。能緣之心變起相分。似本質故。",
    "X55n0890_001:0404b13": "名為帶質。此意相應。四煩惱等。是染法故。障礙聖",
    "X55n0890_001:0404b14": "道。隱蔽真心。故名有覆。非善不善。故名無記。何名",
    "X55n0890_001:0404b15": "何義。名曰煩惱。曰。一者我癡。謂即無明。愚於我相。",
    "X55n0890_001:0404b16": "迷無我故。二者我見。謂即我執。於非我法。妄執我",
    "X55n0890_001:0404b17": "故。三者我慢。謂即倨傲。恃所執我。心高舉故。四者",
    "X55n0890_001:0404b18": "我愛。謂即我貪。於所執我。深耽著故。以具四惑。隨",
    "X55n0890_001:0404b19": "緣第八見分當情。執之為我。第八見分。為本質故。",
    "X55n0890_001:0404b20": "本非是我。妄執為我。不稱本質。中間相分。兩頭變",
    "X55n0890_001:0404b21": "起。本非是我。妄執為我。不稱相分。兩不稱境。故名",
    "X55n0890_001:0404b22": "非量。",
    "X55n0890_001:0404b23": "　八大徧行別境慧　　貪癡我見慢相隨",
    "X55n0890_001:0404b24": "頌第七識相應心所。唯大隨八。徧行五。別境五中",
    "X55n0890_001:0404c01": "之慧。根本惑中貪癡見慢。共十八所也。問。唯識論",
    "X55n0890_001:0404c02": "云。有義此意心所唯九。前四後五。合為九故。何與",
    "X55n0890_001:0404c03": "八大。及慧俱耶。曰。若無昏沈。應不定有無堪任性。",
    "X55n0890_001:0404c04": "掉舉若無。應無囂動。便如善等。非染污位。若染心",
    "X55n0890_001:0404c05": "中。無散亂者。應非流蕩非染污心。若無失念。不正",
    "X55n0890_001:0404c06": "知者。如何能起煩惱現前。若無不信。懈怠。放逸。如",
    "X55n0890_001:0404c07": "何論說此三心所。染心相應。故染污心。決定皆與",
    "X55n0890_001:0404c08": "八隨煩惱相應而生。慧與我見為體性故。故亦宜",
    "X55n0890_001:0404c09": "有。問。根本六中開見成十此何唯四。曰。有我見故。",
    "X55n0890_001:0404c10": "餘見不生。由見審決。疑無容起。愛著我故。瞋不得",
    "X55n0890_001:0404c11": "生。故此識俱。煩惱唯四。何緣此識。無餘心所。謂欲。",
    "X55n0890_001:0404c12": "希望未遂合事。此識任運。緣遂合境。無所希望。故",
    "X55n0890_001:0404c13": "無有欲。勝解。印持曾未定境。此識無始。恒緣定事。",
    "X55n0890_001:0404c14": "經所印持。故無勝解。念。唯記憶曾所習事。此識恒",
    "X55n0890_001:0404c15": "緣現所受境。無所記憶。故無有念。定。唯繫心專注",
    "X55n0890_001:0404c16": "一境。此識任運。剎那別緣。既不專一。故無有定。善",
    "X55n0890_001:0404c17": "是淨故。非此識俱。又忿等十。行相麤動。此識審細。",
    "X55n0890_001:0404c18": "故非彼俱。無慚無媿。唯是不善。此無記故。非彼相",
    "X55n0890_001:0404c19": "想。惡作。追悔先所造業。此識任運。恒緣現境。非悔",
    "X55n0890_001:0404c20": "先業。故無惡作。睡眠。必依身心重昧。外眾緣力。有",
    "X55n0890_001:0404c21": "時暫起。此識無始一類內執。不假外緣。故彼非有。",
    "X55n0890_001:0404c22": "尋伺。俱依外門而轉。淺深推度。麤細發言。此識唯",
    "X55n0890_001:0404c23": "依內門而轉。一類執我。故非彼俱。",
    "X55n0890_001:0404c24": "　恒審思量我相隨　　有情日夜鎮昏迷",
    "X55n0890_001:0405a01": "頌第七識。自性行相。皆是思量。故恒相隨第八見",
    "X55n0890_001:0405a02": "分。執之為我。論云。思量為性相者。雙顯此識。自性",
    "X55n0890_001:0405a03": "行相。意以思量為自性故。即復用彼為行相故。由",
    "X55n0890_001:0405a04": "斯兼釋所立別名。能審思量。名末那故。未轉依位。",
    "X55n0890_001:0405a05": "恒審思量所執我相。已轉依位。亦審思量無我相",
    "X55n0890_001:0405a06": "故。恒之與審。於八識中。四句分別。一恒而非審。謂",
    "X55n0890_001:0405a07": "第八識。彼不執我。無間斷故。二審而非恒。謂第六",
    "X55n0890_001:0405a08": "識。以彼執我。有間斷故。三亦恒亦審。即第七識。此",
    "X55n0890_001:0405a09": "能執我。無間斷故。四非恒非審。謂前五識。彼不執",
    "X55n0890_001:0405a10": "我。有間斷故。故護法云。五八無法亦無人。六七二",
    "X55n0890_001:0405a11": "識甚均平。五八無執。六七有執。是均平義。五八一",
    "X55n0890_001:0405a12": "恒一非恒。六七一恒一非恒。亦是均平也。有情日",
    "X55n0890_001:0405a13": "夜鎮昏迷者。鎮。安也。謂第七識。恒執我故。則令有",
    "X55n0890_001:0405a14": "情。恒處長夜。安於昏迷。而不自覺。",
    "X55n0890_001:0405a15": "　四惑八大相應起　　六轉呼為染淨依",
    "X55n0890_001:0405a16": "牒前染所與識相應。故令有情日夜昏迷。障真義",
    "X55n0890_001:0405a17": "智。蔽聖慧眼。其由煩惱為害耳。六轉呼為染淨依",
    "X55n0890_001:0405a18": "者。轉。謂轉易。有轉變故。故前七識。通名轉識。依謂",
    "X55n0890_001:0405a19": "所依。即是根義。亦是緣義。故第六識。染淨位中。必",
    "X55n0890_001:0405a20": "以第七為所依根。若前五識。染淨位中。依意轉故。",
    "X55n0890_001:0405a21": "顯揚論云。末那恒與四惑相應。或翻相應恃舉為",
    "X55n0890_001:0405a22": "行。成平等行。應知此意。通染不染。故頌中言。染淨",
    "X55n0890_001:0405a23": "依也。有漏章竟。",
    "X55n0890_001:0405a24": "　極喜初心平等性　　無功用行我恒摧",
    "X55n0890_001:0405b01": "頌第七識。下品中品轉智義。謂末那識。初地初心。",
    "X55n0890_001:0405b02": "轉成無漏。相應心品。亦轉無漏平等性智。由第六",
    "X55n0890_001:0405b03": "入雙空觀故。問。第七轉智。何由第六入雙空觀。曰。",
    "X55n0890_001:0405b04": "第七唯俱生。無分別惑故。以無分別。於緣境時。唯",
    "X55n0890_001:0405b05": "任運轉。無力斷惑。故登地時。自不能轉。由第六識。",
    "X55n0890_001:0405b06": "入生空觀。礙此第七。我執不生。法執猶存。故有頌",
    "X55n0890_001:0405b07": "云。單執末那居種位。平等性智不現前。由第六入",
    "X55n0890_001:0405b08": "生法二空觀故。礙此第七我法二執不起。故有頌",
    "X55n0890_001:0405b09": "云。雙執末那歸種位。平等性智方現前。居者居住。",
    "X55n0890_001:0405b10": "歸者歸藏。雖礙我執。居住種位。法執猶在。故智不",
    "X55n0890_001:0405b11": "前。二種歸藏。現行永伏。智得轉也。此即第七無力",
    "X55n0890_001:0405b12": "斷惑。由第六識斷分別惑。轉二空智。第七仗之。得",
    "X55n0890_001:0405b13": "下品轉。復有頌云。分別二障極喜無。六七俱生地",
    "X55n0890_001:0405b14": "地除。第七修道除種現。金剛道後總皆無。修道即",
    "X55n0890_001:0405b15": "第八地。以八地中。無功用。行。方為真修實斷。故我",
    "X55n0890_001:0405b16": "恒摧。法執猶間。以有種故。故唯中品轉也。",
    "X55n0890_001:0405b17": "　如來現起他受用　　十地菩薩所被機",
    "X55n0890_001:0405b18": "頌第七識。上品轉智義。以前初地。下品轉智。我法",
    "X55n0890_001:0405b19": "二執。俱間起故。無功用行。名中品轉。但我恒摧。法",
    "X55n0890_001:0405b20": "猶間故。皆非最極。直至如來究竟位中。煩惱所知。",
    "X55n0890_001:0405b21": "種現俱盡。平等性智。方得圓滿。名上品轉。所被之",
    "X55n0890_001:0405b22": "機。機者。會也。啐啄同時。名為機會。他受用身。謂諸",
    "X55n0890_001:0405b23": "如來。由平等智。示現微妙淨功德身居純淨土。為",
    "X55n0890_001:0405b24": "住十地諸菩薩眾。現大神通。轉正法輪。決眾疑網。",
    "X55n0890_001:0405c01": "令彼受用。大乘法樂。他受用身。即能被之佛。十地",
    "X55n0890_001:0405c02": "菩薩。乃所被之機也。第七識章竟。",
    "X55n0890_001:0405c03": "○第八識頌",
    "X55n0890_001:0405c04": "　性唯無覆五徧行",
    "X55n0890_001:0405c05": "頌第八識。於四性中。唯是無覆無記性故。以其不",
    "X55n0890_001:0405c06": "與煩惱俱故。名為無覆。性是平等無違拒故。名為",
    "X55n0890_001:0405c07": "無記。唯識論云。何賴耶識。無始時來。乃至未轉。於",
    "X55n0890_001:0405c08": "一切位。恒與此五心所相應。謂觸。作意。受。想。與思。",
    "X55n0890_001:0405c09": "俱是徧行心所攝故。論云。如何此識。非別境等。心",
    "X55n0890_001:0405c10": "所相應。曰。互相違故。謂欲。希望所樂事轉。此識任",
    "X55n0890_001:0405c11": "業。無所希望。勝解。印持決定事轉。此識瞢昧。無所",
    "X55n0890_001:0405c12": "印持。念。唯明記曾習事轉。此識昧劣。不能明記。定。",
    "X55n0890_001:0405c13": "能令心專注一境。此識任運剎那別緣。慧。唯簡擇",
    "X55n0890_001:0405c14": "得等事轉。此識微劣不能簡擇。故此不與別境相",
    "X55n0890_001:0405c15": "應。此識唯是異熟性故。善染污等。亦不相應。惡作",
    "X55n0890_001:0405c16": "等四。無記性者。有間斷故。定非異熟。",
    "X55n0890_001:0405c17": "　界地隨他業力生",
    "X55n0890_001:0405c18": "頌第八識。隨諸善惡業力。引於三界九地。五趣之",
    "X55n0890_001:0405c19": "中。受真異熟。為總報主。以與前七。色心等法。為依",
    "X55n0890_001:0405c20": "止故。以彼能為趣生體故。何偏為體。曰。具四義故。",
    "X55n0890_001:0405c21": "一謂實有。二恒。三徧。四謂無雜。故能為體。八識之",
    "X55n0890_001:0405c22": "中。唯第八識。全業招果。自唯無記。招他業故。前六",
    "X55n0890_001:0405c23": "一分。亦無記故。唯第七識。全非業招。自是有覆。非",
    "X55n0890_001:0405c24": "他業故。前六一分。善惡業故。無記之法。如彼乾土。",
    "X55n0890_001:0406a01": "不能相握。自成一聚。故須直用。善惡業力。如水膠",
    "X55n0890_001:0406a02": "等。和彼乾土無記之法。令成器聚。若善惡法。如木",
    "X55n0890_001:0406a03": "石等。自成器聚。不假他力。故非業招。",
    "X55n0890_001:0406a04": "　二乘不了因迷執　　由此能興論主諍",
    "X55n0890_001:0406a05": "頌言二乘。簡非大乘。謂第八識。行相微隱。淺智難",
    "X55n0890_001:0406a06": "知。故曰不了。不信有此第八識體。曰迷。唯以第六",
    "X55n0890_001:0406a07": "受熏持種。曰執。唯識論云。云何應知。此第八識。離",
    "X55n0890_001:0406a08": "眼等識。有別自體。問也。聖教正理。為定量故。答也。",
    "X55n0890_001:0406a09": "是故論主。廣引三經四頌。四教十理。證有此識。云",
    "X55n0890_001:0406a10": "何聖教。若阿毗達摩經。解深密經。并楞伽經。此大",
    "X55n0890_001:0406a11": "乘三。若大眾部。阿笈摩經。上座部。分別論。化地部。",
    "X55n0890_001:0406a12": "說一切有部。增益經。此小乘四教。云何正理。十證",
    "X55n0890_001:0406a13": "頌曰。持種異熟心。趣生有受識。生死緣依食。滅定",
    "X55n0890_001:0406a14": "心染淨。此頌具含十理。一持種心。二異熟心。三趣",
    "X55n0890_001:0406a15": "生體。四有執受。五壽煖識。六生死時。七緣起依。八",
    "X55n0890_001:0406a16": "識食體。九滅定心。十染淨心。先引聖教。若大乘阿",
    "X55n0890_001:0406a17": "毗達摩經云。無始時來界。一切法等依。由此有諸",
    "X55n0890_001:0406a18": "趣。及涅槃證得。頌第八識。自性微隱。故以作用而",
    "X55n0890_001:0406a19": "顯示之。頌中初半。顯第八識為因緣用。後半。顯與",
    "X55n0890_001:0406a20": "流轉還滅作依持用。界是因義。即種子識。無始時",
    "X55n0890_001:0406a21": "來。展轉相續。親生諸法。故名為因。依是緣義。即執",
    "X55n0890_001:0406a22": "持識。無始時來。與一切法。等為依止。故名為緣。謂",
    "X55n0890_001:0406a23": "能執持。諸種子故。與現行法。為所依止。由此有諸",
    "X55n0890_001:0406a24": "趣者。由有此識。執持一切順流轉法。令諸有情。流",
    "X55n0890_001:0406b01": "轉生死。雖惑業法。皆是流轉。而趣是果。勝故偏說。",
    "X55n0890_001:0406b02": "或諸趣言。通能所趣。諸趣資具。亦得趣名。諸惑業",
    "X55n0890_001:0406b03": "生。皆依此識。是與流轉作依持用。及涅槃證得者",
    "X55n0890_001:0406b04": "由有此識。執持一切順還滅法。令修行者證得涅",
    "X55n0890_001:0406b05": "槃。此中但說能證得道。涅槃不依此識有故。或說",
    "X55n0890_001:0406b06": "所證。是修行者。正所求故。或此雙說。俱是還滅品",
    "X55n0890_001:0406b07": "類攝故。今此頌中。諸所說義。離第八識。皆不得有。",
    "X55n0890_001:0406b08": "即彼經中。復說頌云。由攝藏諸法。一切種子識。故",
    "X55n0890_001:0406b09": "名阿賴耶。勝者我開示。由此本識。具諸種子。故能",
    "X55n0890_001:0406b10": "攝藏。諸雜染法。依斯建立。阿賴耶名。已入見道諸",
    "X55n0890_001:0406b11": "菩薩眾。得真現觀。名為勝者。彼能證解阿賴耶識。",
    "X55n0890_001:0406b12": "故我世尊。正為開示。解深密經云。阿陀那識甚深",
    "X55n0890_001:0406b13": "細。一切種子如瀑流。我於凡愚不開演。恐彼分別",
    "X55n0890_001:0406b14": "執為我。梵語阿陀那。此云執持。以能執持諸法種",
    "X55n0890_001:0406b15": "子。及能執受色根依處。亦能執取結生相續(結生即投",
    "X55n0890_001:0406b16": "胎時)。故說此識。名阿陀那。無性有情不能窮底故曰",
    "X55n0890_001:0406b17": "甚深。趣寂種性不能通達。故曰甚細。是一切法真",
    "X55n0890_001:0406b18": "實種子。緣擊便生轉識波浪。恒無間斷。猶如瀑流。",
    "X55n0890_001:0406b19": "凡即無性。愚即趣寂。恐彼於此。起分別執。墮諸惡",
    "X55n0890_001:0406b20": "趣。障生聖道。故我世尊。不為開演。唯第八識。有如",
    "X55n0890_001:0406b21": "是義。入楞伽經。亦作是說。如海遇風緣。起種種波",
    "X55n0890_001:0406b22": "浪。現前作用轉。無有間斷時(此頌喻也)。藏識海亦然。境",
    "X55n0890_001:0406b23": "界風所擊。恒起諸識浪。現前作用轉(此頌法也)。眼等諸",
    "X55n0890_001:0406b24": "識。無如大海恒相續轉。起諸識浪。故知別有。第八",
    "X55n0890_001:0406c01": "識性。已上所引大乘四頌。總證第八識。名持種心",
    "X55n0890_001:0406c02": "義○又大眾部。阿笈摩經。密意說此名根本識。是",
    "X55n0890_001:0406c03": "眼等識。所依止故。譬如樹根。是莖等本。非眼等識。",
    "X55n0890_001:0406c04": "有如是義。上座部經。分別論者。俱密說此。名有分",
    "X55n0890_001:0406c05": "識。有謂三有。分是因義。唯此恒徧。為三有因。化地",
    "X55n0890_001:0406c06": "部中。密說此名。窮生死蘊。離第八識。無別蘊法。窮",
    "X55n0890_001:0406c07": "生死際。無間斷時。說一切有部。增一經中。亦密說",
    "X55n0890_001:0406c08": "此。名阿賴耶。謂愛阿賴耶。樂阿賴耶。欣阿賴耶。喜",
    "X55n0890_001:0406c09": "阿賴耶。謂阿賴耶。是貪總別三世境故。立此四名。",
    "X55n0890_001:0406c10": "由是彼說。阿賴耶名。定顯此中。第八識故。上引小",
    "X55n0890_001:0406c11": "乘四教。宛然有此。第八識體。何以堅執。唯前六耶",
    "X55n0890_001:0406c12": "○已引聖教。當顯正理。謂契經說。雜染清淨諸法",
    "X55n0890_001:0406c13": "種子之所集起。故名為心。若無此識。彼持種心。不",
    "X55n0890_001:0406c14": "應有故。謂諸轉識。在滅定等。有間斷故。根境作意。",
    "X55n0890_001:0406c15": "善等類別。易脫起故。如電光等。不堅住故。非可熏",
    "X55n0890_001:0406c16": "習。不能持種。非染淨種。所集起心。此識一類。恒無",
    "X55n0890_001:0406c17": "間斷。如苣蕂等。堅住可熏。當彼契經所說心義。此",
    "X55n0890_001:0406c18": "證第八名心。以合十證頌中第一持種心義○又",
    "X55n0890_001:0406c19": "契經說。有異熟心。善惡業感。若無此識。彼異熟心。",
    "X55n0890_001:0406c20": "不應有故。眼等轉識。有間斷故。異熟不應。斷已更",
    "X55n0890_001:0406c21": "續。定應許有。真異熟心。酧牽引業。徧而無斷。彼異",
    "X55n0890_001:0406c22": "熟心。即第八識。以合十證頌中。第二異熟心義。通",
    "X55n0890_001:0406c23": "上以釋初句持種異熟心竟○又契經說。有情流",
    "X55n0890_001:0406c24": "轉五趣四生。若無此識。彼趣生體。不應有故。謂要",
    "X55n0890_001:0407a01": "實有。恒。徧。無雜。具此四義。方可立為正實趣生。非",
    "X55n0890_001:0407a02": "異熟法。趣生雜亂。住此起餘趣生法故。諸異熟色。",
    "X55n0890_001:0407a03": "及五識中。業所感者。不徧趣生。無色界中。全無彼",
    "X55n0890_001:0407a04": "故。諸生得善。及意識中。業所感者。雖徧趣生。起無",
    "X55n0890_001:0407a05": "雜亂。而不恒有。不相應行。無實自體。皆不可立正",
    "X55n0890_001:0407a06": "實趣生。唯異熟心。及彼心所。實恒徧無雜。是正實",
    "X55n0890_001:0407a07": "趣生。此即第八心及心所。以合十證頌中。第三界",
    "X55n0890_001:0407a08": "趣生義○又契經說。有色根身。是有執受。若無此",
    "X55n0890_001:0407a09": "識。彼能執受。不應有故。謂五色根。及彼依處。唯現",
    "X55n0890_001:0407a10": "在世。是有執受。彼定由有。能執受心。唯異熟心。先",
    "X55n0890_001:0407a11": "業所引。眼等轉識。無如是義。彼執受心。即第八識。",
    "X55n0890_001:0407a12": "以合十證頌中第四有執受義○又契經說。壽煖",
    "X55n0890_001:0407a13": "識三。更互依持。得相續住。若無此識。能持壽煖。令",
    "X55n0890_001:0407a14": "久住識。不應有故。謂諸轉識。有間有轉。如風聲等。",
    "X55n0890_001:0407a15": "無恒持用。不可立為持壽煖識。唯異熟識。無間無",
    "X55n0890_001:0407a16": "轉。猶如壽煖。有恒持用。故可立為持壽煖識。即第",
    "X55n0890_001:0407a17": "八識。以合十證頌中第五壽煖識義。通上以釋次",
    "X55n0890_001:0407a18": "句趣生有受識竟○又契經說。諸有情類。受生命",
    "X55n0890_001:0407a19": "終。必住散心。非無心定(顯此有心故)。若無此識。生死時",
    "X55n0890_001:0407a20": "心。不應有故。謂生死時。身心惛昧。如睡無夢。極悶",
    "X55n0890_001:0407a21": "絕時。明了轉識。必不現起。又此位中。六種轉識。行",
    "X55n0890_001:0407a22": "相所緣。不可知故。如無心位。必不現行。六種轉識。",
    "X55n0890_001:0407a23": "行相所緣。有必可知。如餘時故。真異熟識。極微細",
    "X55n0890_001:0407a24": "故。行相所緣。俱不可了。是引業果。一期相續。恒無",
    "X55n0890_001:0407b01": "轉變。是散有心。名生死心。即第八識。以合十證頌",
    "X55n0890_001:0407b02": "中第六生死心義○又契經說。識緣名色。名色緣",
    "X55n0890_001:0407b03": "識。如是二法。展轉相依。譬如蘆束。俱時而轉。若無",
    "X55n0890_001:0407b04": "此識。彼識自體。不應有故。眼等轉識。攝在名中。此",
    "X55n0890_001:0407b05": "識若無。說誰為識。又諸轉識有間有轉。無力恒時",
    "X55n0890_001:0407b06": "執持名色。寧說恒與名色為緣。故彼識言。顯第八",
    "X55n0890_001:0407b07": "識。以合十證頌中第七緣起依義○又契經說。一",
    "X55n0890_001:0407b08": "切有情。皆依食住。若無此識。彼識食體。不應有故。",
    "X55n0890_001:0407b09": "謂契經說。食有四種。一者段食。二者觸食。三意思",
    "X55n0890_001:0407b10": "食。四者識食。此四能持。有情身命。令不壞斷。故名",
    "X55n0890_001:0407b11": "為食。諸有執無第八識者。依何等義。經作是言。一",
    "X55n0890_001:0407b12": "切有情。皆依食住。故識食體。即第八識。以合十證",
    "X55n0890_001:0407b13": "頌中。第八識食體義。已上釋第三句生死緣依食",
    "X55n0890_001:0407b14": "竟○又契經說。住滅定者。身語心行。無不皆滅。而",
    "X55n0890_001:0407b15": "壽不滅。亦不離煖。根無變壞。識不離身。若無此識。",
    "X55n0890_001:0407b16": "住滅定者。不離身識。不應有故謂眼等識。行相麤",
    "X55n0890_001:0407b17": "動。於所緣境。起必勞慮。厭患彼故。暫求止息。漸次",
    "X55n0890_001:0407b18": "伏除。至都盡位。依此位立。住滅定者。故此定中。彼",
    "X55n0890_001:0407b19": "識皆滅。若不許有微細一類恒徧執持壽煖識在。",
    "X55n0890_001:0407b20": "依何而說識不離身。若全無識。應如瓦礫。非有情",
    "X55n0890_001:0407b21": "數。豈得說為住滅定者。眼等轉識。於滅定位。非不",
    "X55n0890_001:0407b22": "離身。故契經言。不離身者。彼識即是此第八識。入",
    "X55n0890_001:0407b23": "滅定時。不為止息此極寂靜執持識故。無想等位。",
    "X55n0890_001:0407b24": "類此應知。故彼定心。即第八識。以合十證頌中第",
    "X55n0890_001:0407c01": "九滅定心義○又契經說。心雜染故。有情雜染。心",
    "X55n0890_001:0407c02": "清淨故。有情清淨。若無此識。彼染淨心。不應有故。",
    "X55n0890_001:0407c03": "謂染淨法以心為本。因心而生。依心住故。心受彼",
    "X55n0890_001:0407c04": "熏。持彼種故。彼染淨心。即第八識。以合十證頌中",
    "X55n0890_001:0407c05": "第十染淨心義。通上釋第四句滅定心染淨竟。證",
    "X55n0890_001:0407c06": "有此識。理趣無邊。不但十義而已。詳唯識論第三",
    "X55n0890_001:0407c07": "第四。宗鏡四十七。文繁不引。",
    "X55n0890_001:0407c08": "　浩浩三藏不可窮　　淵深七浪境為風",
    "X55n0890_001:0407c09": "頌第八識。體性淵微。隨緣生識之義。浩浩者。深廣",
    "X55n0890_001:0407c10": "義。三藏者。能所執也。持種義邊。名為能藏。受熏義",
    "X55n0890_001:0407c11": "邊。名為所藏七執為我。名為執藏。如契經說。諸法",
    "X55n0890_001:0407c12": "於識藏。識於法亦爾。更互為果性。亦常為因性。此",
    "X55n0890_001:0407c13": "頌意言。阿賴耶識。與諸轉識。於一切時。展轉相生。",
    "X55n0890_001:0407c14": "互為因果。攝大乘說。阿賴耶識。與雜染法。互為因",
    "X55n0890_001:0407c15": "緣。如炷與焰。展轉生燒。又如束蘆。互相依住。唯依",
    "X55n0890_001:0407c16": "此二。建立因緣。所餘因緣。不可得故。頌言淵深者。",
    "X55n0890_001:0407c17": "顯不可窮義。以水喻於第八本識。故有淵深不窮",
    "X55n0890_001:0407c18": "之相。以浪喻於前七轉識。故有生滅不盡之波。以",
    "X55n0890_001:0407c19": "風喻於境等四緣。故有擊發助生之狀。所以喻中。",
    "X55n0890_001:0407c20": "多風至。多波生。少風至。少浪起。法中多緣多識生。",
    "X55n0890_001:0407c21": "少緣少識起。如楞伽云。如海遇風緣等。",
    "X55n0890_001:0407c22": "　受熏持種根身器",
    "X55n0890_001:0407c23": "頌第八識。既能受熏。復能執持種子根身。及緣器",
    "X55n0890_001:0407c24": "界之義。唯識論云。依何等義。立熏習名。問也。所熏",
    "X55n0890_001:0408a01": "能熏。各具四義。令種生長。故名熏習。答也。何等名",
    "X55n0890_001:0408a02": "為所熏四義。一堅住性。若法始終。一類相續。能持",
    "X55n0890_001:0408a03": "習氣。乃是所熏。此遮轉識。及聲風等。性不堅住。故",
    "X55n0890_001:0408a04": "非所熏○二無記性。若法平等無所違逆。能容習",
    "X55n0890_001:0408a05": "氣。乃是所熏。此遮善染。勢力強盛。無所容納。故非",
    "X55n0890_001:0408a06": "所熏。由此如來。第八淨識。唯帶舊種。非新受熏○",
    "X55n0890_001:0408a07": "三可熏性。若法自在。性非堅密。能容習氣。乃是所",
    "X55n0890_001:0408a08": "熏。此遮心所。及無為法。依他堅密。故非所熏○四",
    "X55n0890_001:0408a09": "與能熏共和合性。若與能熏。同時同處。不即不離。",
    "X55n0890_001:0408a10": "乃是所熏。此遮他身。剎那前後。無和合義。故非所",
    "X55n0890_001:0408a11": "熏。唯異熟識。具此四義。可是所熏。非心所等○何",
    "X55n0890_001:0408a12": "等名為能熏四義。一有生滅。若法非常。能有作用。",
    "X55n0890_001:0408a13": "生長習氣。乃是能熏。此遮無為。前後不變。無生長",
    "X55n0890_001:0408a14": "用。故非能熏○二有勝用。若有生滅。勢力增盛。能",
    "X55n0890_001:0408a15": "引習氣。乃是能熏。此遮異熟。心心所等。勢力羸劣。",
    "X55n0890_001:0408a16": "故非能熏○三有增減。若有勝用。可增可減。攝植",
    "X55n0890_001:0408a17": "習氣。乃是能熏。此遮佛果。圓滿善法。無增無減。故",
    "X55n0890_001:0408a18": "非能熏。彼若能熏。便非圓滿。前後佛果。應有勝劣。",
    "X55n0890_001:0408a19": "○四與所熏和合而轉。若與所熏。同時同處。不即",
    "X55n0890_001:0408a20": "不離。乃是能熏。此遮他身。剎那前後。無和合義。故",
    "X55n0890_001:0408a21": "非能熏○唯七轉識。及彼心所。有勝勢用。而增減",
    "X55n0890_001:0408a22": "者。具此四義。可是能熏。如是能熏。與所熏識。俱生",
    "X55n0890_001:0408a23": "俱滅。熏習義成。令所熏中。種子生長。如熏苣蕂。故",
    "X55n0890_001:0408a24": "名熏習問。能熏前七。王所俱能。所熏第八。何非心",
    "X55n0890_001:0408b01": "所。答。所熏唯王。心所非義。所若受熏。大過失生。不",
    "X55n0890_001:0408b02": "應齊責。問。前七能熏第八四分。何熏何分。曰。前五",
    "X55n0890_001:0408b03": "轉識。唯熏第八相。分種子。第七唯熏見。分種子。唯",
    "X55n0890_001:0408b04": "第六識。能熏第八相見。分種。問。能熏前七。各有四",
    "X55n0890_001:0408b05": "分。何分能熏。曰。見相二分。能熏成種。以此二分。有",
    "X55n0890_001:0408b06": "作用故。問。相分是色。何能熏種。曰。但是見分與相",
    "X55n0890_001:0408b07": "分力。相即能熏。如梟附塊。能成卵殻。頌言持種根",
    "X55n0890_001:0408b08": "身器者。持乃執受。有四義故。一攝為自體。同無記",
    "X55n0890_001:0408b09": "故。二持令不散。令不壞故。三領以為境。親相分故。",
    "X55n0890_001:0408b10": "四令生覺受。同安危故。種子根身。四義皆具。器界",
    "X55n0890_001:0408b11": "唯有。領以為境一義。非有情故。無餘三義。",
    "X55n0890_001:0408b12": "　去後來先作主公",
    "X55n0890_001:0408b13": "頌第八識先來後去。成生死義。所以言去來者。非",
    "X55n0890_001:0408b14": "謂識體有去有來。何則。未生之前。已有識體。故曰",
    "X55n0890_001:0408b15": "來先。既死之後。識體尚存。故曰去後。以來之先去",
    "X55n0890_001:0408b16": "之後而究之。則知識體常存。豈有去來乎。依憑經",
    "X55n0890_001:0408b17": "論。略辨此識捨出之處。瑜伽論云。善業從下冷。惡",
    "X55n0890_001:0408b18": "業從上冷。二皆至於心。一處同時捨。雜寶藏經云。",
    "X55n0890_001:0408b19": "頂聖眼生天。人心餓鬼腹。旁生膝盖離。地獄脚板",
    "X55n0890_001:0408b20": "出。然經論異者。經明六趣差別。論明善惡兩途。其",
    "X55n0890_001:0408b21": "義一也。有漏章竟。",
    "X55n0890_001:0408b22": "　不動地前纔捨藏　　金剛道後異熟空",
    "X55n0890_001:0408b23": "　大圓無垢同時發　　普照十方塵剎中",
    "X55n0890_001:0408b24": "頌第八識。次第捨名。乃至究竟轉智之義。謂第八",
    "X55n0890_001:0408c01": "識。有三種名。三十頌云。初阿賴耶識。異熟一切種。",
    "X55n0890_001:0408c02": "此即三種名。一名阿賴耶。二名異熟識。三名一切",
    "X55n0890_001:0408c03": "種。又謂此識。從有漏因。至無漏果。略為三位。一我",
    "X55n0890_001:0408c04": "愛執藏位。謂從無始。至不動地邊。名阿賴耶識。此",
    "X55n0890_001:0408c05": "云藏識。具三義故。以能持種故曰能藏。以能受熏。",
    "X55n0890_001:0408c06": "故曰所藏。第七念念執為我故。故曰執藏。具此三",
    "X55n0890_001:0408c07": "義。名阿賴耶。得登八地。煩惱永伏。不受彼熏。七不",
    "X55n0890_001:0408c08": "執我。三藏之名。從此捨故。故云不動地前纔捨藏",
    "X55n0890_001:0408c09": "也○二善惡業果位。亦從無始。至等覺位。名異熟",
    "X55n0890_001:0408c10": "識。亦具三義。一變異而熟。因種變異。果方熟故二",
    "X55n0890_001:0408c11": "異時而熟。因滅果生。定異時故。三異類而熟。因通",
    "X55n0890_001:0408c12": "善惡。果無記故。具此三義。名異熟識。從斷惑來。名",
    "X55n0890_001:0408c13": "金剛道。二障惑種。由此斷故。金剛道後。即解脫道。",
    "X55n0890_001:0408c14": "餘有漏果。及劣無漏。俱棄捨故。唯識論云。有義所",
    "X55n0890_001:0408c15": "餘有漏法種。及劣無漏。金剛喻定。現在前時。皆已",
    "X55n0890_001:0408c16": "棄捨。與二障種。俱時捨故。有義爾時。猶未捨彼。與",
    "X55n0890_001:0408c17": "無間道。不相違故。菩薩應無生死法故。此位應無",
    "X55n0890_001:0408c18": "所熏識故。住無間道。應名佛故。後解脫道。應無用",
    "X55n0890_001:0408c19": "故。由此應知餘有漏等。解脫道起。方棄捨之。第八",
    "X55n0890_001:0408c20": "淨識非彼依故。故此頌云。金剛道後異熟空也○",
    "X55n0890_001:0408c21": "三相續執持位。從證佛果。盡未來際。名無垢識。此",
    "X55n0890_001:0408c22": "識與智。同時發起。相續執持。無漏種故。唯識論云。",
    "X55n0890_001:0408c23": "大圓鏡智相應心品。性相清淨。離諸雜染。純淨圓",
    "X55n0890_001:0408c24": "德。現種依持。能現能生身土智影。如大圓鏡現眾",
    "X55n0890_001:0409a01": "色相。由斯此品從初成佛。盡未來際。相續不斷。持",
    "X55n0890_001:0409a02": "無漏種。令不失故。故此頌云。大圓無垢同時發。普",
    "X55n0890_001:0409a03": "照十方塵剎中也。",
    "X55n0890_001:0409a05": "八識規矩補註證義(終)"
}