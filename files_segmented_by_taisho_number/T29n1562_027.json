{
    "T29n1562_027:0491b05": "阿毘達磨順正理論卷第二十七",
    "T29n1562_027:0491b07": "尊者眾賢造",
    "T29n1562_027:0491b08": "三藏法師玄奘奉　詔譯",
    "T29n1562_027:0491b09": "7 七辯緣起品第三之七",
    "T29n1562_027:0491b10": "如是所成取為緣故，馳求種種可意境時，必",
    "T29n1562_027:0491b11": "定牽生招當有業。謂由愛力取增盛時，種種",
    "T29n1562_027:0491b12": "馳求善不善境，為得彼故，積集眾多能招後",
    "T29n1562_027:0491b13": "有淨不淨業，此業生位總名有支。應知此中",
    "T29n1562_027:0491b14": "由此依此能有當果，故立有名。上座釋言：有",
    "T29n1562_027:0491b15": "謂有性，故世尊說：有謂當來後有生起。有性",
    "T29n1562_027:0491b16": "即是當來世中果生起義。如是所釋，理教相",
    "T29n1562_027:0491b17": "違，有應與生無差別故。當果生起體即生支，",
    "T29n1562_027:0491b18": "則緣起支便應數減。若謂現業是有因故假",
    "T29n1562_027:0491b19": "立有名，亦不應理，業體即是現有性故。業是",
    "T29n1562_027:0491b20": "現有性，能為當有因，故不可但言有因故名",
    "T29n1562_027:0491b21": "有。自性是有，寧假立名？如業有為因感異熟，",
    "T29n1562_027:0491b22": "有此果有，豈假因有為名？設許假立名，非失",
    "T29n1562_027:0491b23": "有自體，能有所有俱有性故。為證彼義，不應",
    "T29n1562_027:0491b24": "引此經，由此經文有異誦者故。云何異誦？如",
    "T29n1562_027:0491b25": "有誦言：有謂能令後有生起。設如彼誦，理亦",
    "T29n1562_027:0491b26": "無違，此於因中說果名故。由有體是當有起",
    "T29n1562_027:0491b27": "因，假說當來後有生起。為顯此義，故世尊說：",
    "T29n1562_027:0491b28": "取緣有已。次為顯有是生緣故，說此契經。又",
    "T29n1562_027:0491b29": "有於生為因最近，故契經說：業為生因。為顯",
    "T29n1562_027:0491c01": "業有是生近因，故於業有因上假說果名，此",
    "T29n1562_027:0491c02": "事必然。故後總結，言取緣有，有緣生故。又餘",
    "T29n1562_027:0491c03": "經說，佛告慶喜：招後有業，此中名有。是故上",
    "T29n1562_027:0491c04": "座所引契經，於自釋有不堪為證。唯對法",
    "T29n1562_027:0491c05": "者所釋有名，符理順經最為殊勝。有有二",
    "T29n1562_027:0491c06": "種，謂業、異熟。今於此中唯取業有，辯當生",
    "T29n1562_027:0491c07": "果近因性故。如前異誦契經中言：有謂能令",
    "T29n1562_027:0491c08": "後有生起。即如前際業說行支，今後際中業",
    "T29n1562_027:0491c09": "名為有，此顯生死前後際同，惑業為因招異",
    "T29n1562_027:0491c10": "熟果。上座妄執此有支名總攝一切有，經不",
    "T29n1562_027:0491c11": "別說故。謂佛總說有略有三，故知有支攝一",
    "T29n1562_027:0491c12": "切有。若不爾者，世尊但應說此為行，或說為",
    "T29n1562_027:0491c13": "業。復有經證，如契經言：有謂當來後有生起。",
    "T29n1562_027:0491c14": "又世尊告阿難陀言：有略有三，欲、色、無色。又",
    "T29n1562_027:0491c15": "世尊告阿難陀言：業感當來後有名有。又契",
    "T29n1562_027:0491c16": "經說：諸有若無，頗有有不？乃至廣說。故取能",
    "T29n1562_027:0491c17": "作業有生因，業為有助令生有起。是為略述",
    "T29n1562_027:0491c18": "上座所宗，如是所言皆非善說，雖不別說然",
    "T29n1562_027:0491c19": "應別解。如說識等緣名色等，雖於此中總說",
    "T29n1562_027:0491c20": "三界所有緣起，而許依容有說識緣名色、名",
    "T29n1562_027:0491c21": "色緣六處。如是此中雖不別說，而應別解。謂",
    "T29n1562_027:0491c22": "三界繫業，說三界有名。如是有何過？若異此",
    "T29n1562_027:0491c23": "者，應攝非情。謂彼自言：若於此法，欲色無色",
    "T29n1562_027:0491c24": "貪等隨增，此法如應名三界有。非情諸法亦",
    "T29n1562_027:0491c25": "欲色界貪等隨增，以於此中不別說故，亦應",
    "T29n1562_027:0491c26": "攝彼；而彼不許，故非總攝。若謂此中依無明",
    "T29n1562_027:0491c27": "等有情說故，雖總說有而不可謂亦攝非情。",
    "T29n1562_027:0491c28": "豈不此中但依流轉還滅次第，及依惑業為",
    "T29n1562_027:0491c29": "因感生次第說故，雖總說有，而隨所應但依",
    "T29n1562_027:0492a01": "不善、善有漏業，說為欲、色、無色三有。若此有",
    "T29n1562_027:0492a02": "體如彼行支，何不如彼以行名說？前於思擇",
    "T29n1562_027:0492a03": "行名義中已辯餘無所隨義故。何不名業？為",
    "T29n1562_027:0492a04": "欲顯此感後有因是業差別，非一切業皆後",
    "T29n1562_027:0492a05": "有因，故立有名不說為業。又業名有，聖教極",
    "T29n1562_027:0492a06": "成，如《七有經》說為業有，故彼所說，不別說故。",
    "T29n1562_027:0492a07": "知有支名攝諸有者，違理教故非為善說。彼",
    "T29n1562_027:0492a08": "所引經應正詳辯。且初所引頗勒具那契經",
    "T29n1562_027:0492a09": "中說，有謂當來後有生起，此前已釋，謂此經",
    "T29n1562_027:0492a10": "文有異誦故，及於因中說果名故。又彼所",
    "T29n1562_027:0492a11": "引三有契經亦不相違，總問答故，非我等說",
    "T29n1562_027:0492a12": "一切取蘊不皆名有，但有支內業有勝故唯業",
    "T29n1562_027:0492a13": "得名。然彼阿難陀總問諸有、不問有支故，佛",
    "T29n1562_027:0492a14": "還總答，故彼所引非證有支通以三界諸有",
    "T29n1562_027:0492a15": "為體。又彼所引二有契經亦不相違，以總說",
    "T29n1562_027:0492a16": "故。謂於業有異熟有中總說有聲，俱有性故。",
    "T29n1562_027:0492a17": "前三界有總以有聲說三界繫一切業果。今",
    "T29n1562_027:0492a18": "此為顯因果差別，業與異熟說為別有。或三",
    "T29n1562_027:0492a19": "界有以一有聲說無量門諸有漏法，今此但",
    "T29n1562_027:0492a20": "說感當來業及後有果總名為有。或此經說",
    "T29n1562_027:0492a21": "業感當來後有名有，此經正辯感後有業名",
    "T29n1562_027:0492a22": "為有支，如何引之證通名有？故此文後復作",
    "T29n1562_027:0492a23": "是言：若欲界繫業有無者，頗得施設欲界有",
    "T29n1562_027:0492a24": "耶？不也。世尊！乃至廣說。此顯要有業有方有",
    "T29n1562_027:0492a25": "異熟有義，即正說有緣生謂當生位，已有身",
    "T29n1562_027:0492a26": "根命根異熟說名後有，如是即以有聲說生，",
    "T29n1562_027:0492a27": "非業俱行異熟名有，此於後有無感用故。如",
    "T29n1562_027:0492a28": "是聖教順對法宗，如何引之證成彼義？又彼",
    "T29n1562_027:0492a29": "所引《大緣起經》：諸有若無，頗有有等？亦不達",
    "T29n1562_027:0492b01": "義，故復引來。此中世尊為辯行有取果與",
    "T29n1562_027:0492b02": "果功能時別，言諸有若無頗有有不者，寄問",
    "T29n1562_027:0492b03": "欲顯業取果時，謂若此時無現業有，必無能",
    "T29n1562_027:0492b04": "引當生有義。於此文後復作是言：諸有若無，",
    "T29n1562_027:0492b05": "頗有生不？此寄問顯業與果時，謂若過去業",
    "T29n1562_027:0492b06": "有無者，必無生有令正起義。或此後文意顯",
    "T29n1562_027:0492b07": "業有雖取果已，要未斷滅方有與生令正起",
    "T29n1562_027:0492b08": "義。若無過去，業雖未斷已滅無體，何能與生？",
    "T29n1562_027:0492b09": "而今契經作如是說：若謂猶有舊隨界故，此",
    "T29n1562_027:0492b10": "但有言無作因理。故此一分經義有別，非證",
    "T29n1562_027:0492b11": "要有現在業有方令現在果有亦有。現業俱",
    "T29n1562_027:0492b12": "有非現業果，如何無業彼有便無？故此經非",
    "T29n1562_027:0492b13": "證有支通攝有。此中業有是能有，若異熟有",
    "T29n1562_027:0492b14": "是所有，如是所有即是當來業果生中之差",
    "T29n1562_027:0492b15": "別義？此中正說能有為有已具成立，如前行",
    "T29n1562_027:0492b16": "支。然彼復說：故取能作業有生因，業為有助",
    "T29n1562_027:0492b17": "令生有起。此非諦說，唯取諸業為此有支，已",
    "T29n1562_027:0492b18": "於上文數成立故，契經唯說取緣有故，唯許",
    "T29n1562_027:0492b19": "業有取為緣故。豈不上座於此義中已立有",
    "T29n1562_027:0492b20": "支唯是業有，不說取緣異熟有故。由此所說",
    "T29n1562_027:0492b21": "業為有助令生有起，但如童竪自室戲言，非",
    "T29n1562_027:0492b22": "佛說故。業俱行有，於後果生無感功能，前已",
    "T29n1562_027:0492b23": "說故。若謂業有由異熟有助其力故為生有",
    "T29n1562_027:0492b24": "因，是則彼宗生無色界，業有起位都無異",
    "T29n1562_027:0492b25": "熟，既無助力應不招生。若謂爾時有異熟",
    "T29n1562_027:0492b26": "界，前已破故理亦不成。設許業有由異熟有",
    "T29n1562_027:0492b27": "助其力故為生有因，是則有支唯是業有，唯",
    "T29n1562_027:0492b28": "此業有用取為緣能作生緣，其義成立。諸對",
    "T29n1562_027:0492b29": "法者亦許一切無明等位皆具五蘊，然就勝",
    "T29n1562_027:0492c01": "者以立支名，餘劣俱生但為助伴，故異熟",
    "T29n1562_027:0492c02": "有於有支中非立名依，以非勝故。又彼上",
    "T29n1562_027:0492c03": "座忿嫉纏心，毀罵先賢辯取緣有唯顯業",
    "T29n1562_027:0492c04": "有以為有支，故自問言：契經所說取緣有者，",
    "T29n1562_027:0492c05": "何因故知？即自答言：以現見故，謂今現見欲",
    "T29n1562_027:0492c06": "取為因，無量有情造種種業；因戒禁取，內外",
    "T29n1562_027:0492c07": "道人種種受持苦難行業；因見等取，毘婆",
    "T29n1562_027:0492c08": "沙師、外道等人起諍論業。此中彼自不說有",
    "T29n1562_027:0492c09": "支，謂取為緣業異熟有，佛亦不說離業有",
    "T29n1562_027:0492c10": "支，故彼所言總攝一切有為取緣有者，前後",
    "T29n1562_027:0492c11": "相違、不順聖言。非佛弟子如斯顯說違理教",
    "T29n1562_027:0492c12": "言、著違教理顛倒妄見，執為真正異外道",
    "T29n1562_027:0492c13": "宗。毘婆沙師言順教理，所有見解符會理教，",
    "T29n1562_027:0492c14": "撥為邪妄同諸外道。如是朋黨讚己毀他，有",
    "T29n1562_027:0492c15": "智者聞深可喘笑。是故先說，今於此中唯取",
    "T29n1562_027:0492c16": "業有辯當生果，近因性故，理善成立。唯由業",
    "T29n1562_027:0492c17": "有，從此命終復結當生，非異熟故。正結生",
    "T29n1562_027:0492c18": "有位，即立為生支。如此生中行為緣故，初",
    "T29n1562_027:0492c19": "結生位名為識支。如是來生有為緣故，初結",
    "T29n1562_027:0492c20": "生位名為生支。此位此名正所須故。謂於現",
    "T29n1562_027:0492c21": "世識用分明，未來世中生用最顯，隨自用",
    "T29n1562_027:0492c22": "顯立以支名。或餘經中說生苦故，為造天",
    "T29n1562_027:0492c23": "趣後有業者令生厭捨，故說為生。或顯後",
    "T29n1562_027:0492c24": "有業皆能招苦果，為令不造，故說為生。由是",
    "T29n1562_027:0492c25": "餘經說生等苦畢竟寂滅名般涅槃。我不說",
    "T29n1562_027:0492c26": "生名依不相應行，是故上座所設難詞，如在",
    "T29n1562_027:0492c27": "空閑獨為哀泣。又先思擇有為相中已遣彼",
    "T29n1562_027:0492c28": "言，故不重述。此生支後至當受支，中間諸位",
    "T29n1562_027:0492c29": "總名老死。即如現在名色、六處、觸、受四支，於",
    "T29n1562_027:0493a01": "未來生如是四位，名為老死。為令厭捨欣當",
    "T29n1562_027:0493a02": "有心，以老死名顯當過患。若今世識即未",
    "T29n1562_027:0493a03": "來生，今識為緣但生名色，生應非遍為老",
    "T29n1562_027:0493a04": "死緣。或老死名非通四位，故至當受名老死",
    "T29n1562_027:0493a05": "言應更思擇。此無有失，老死支名定通四",
    "T29n1562_027:0493a06": "位，隨容有故。說以生為緣，以一一支皆名老",
    "T29n1562_027:0493a07": "死故。於老死位說有四支顯未來生，亦如現",
    "T29n1562_027:0493a08": "在得有前後為因果義。如何知佛以老死聲",
    "T29n1562_027:0493a09": "總說當來名色等四？佛於緣起後際果中已",
    "T29n1562_027:0493a10": "說一支，唯餘四故。如是正顯於三生中，具十",
    "T29n1562_027:0493a11": "二支有輪無始。過此更說則為唐捐，說十二",
    "T29n1562_027:0493a12": "支義圓滿故。若謂當果，唯應說生，於義已周，",
    "T29n1562_027:0493a13": "說餘無用。此亦非理，若但說生，後際果中未",
    "T29n1562_027:0493a14": "遍說故。如過去世二支為因，招現在果已圓",
    "T29n1562_027:0493a15": "滿說。如是現世三支為因，招未來果亦應具",
    "T29n1562_027:0493a16": "說，為顯後際如前際故。若異此者教成減失，",
    "T29n1562_027:0493a17": "以不遍說後際果故。或愚者聞毘瑟笯等諸",
    "T29n1562_027:0493a18": "天世界，若得往生，彼唯有生無老無死，聞已",
    "T29n1562_027:0493a19": "造集種種邪因。如來說生皆有老死，為遮遏",
    "T29n1562_027:0493a20": "彼求生方便，故於當果不但說生。彼上座言：",
    "T29n1562_027:0493a21": "世尊非以老死聲說當來四支，以老死名無",
    "T29n1562_027:0493a22": "差別故。又契經說乃至死故。彼言非理，前已",
    "T29n1562_027:0493a23": "說故。謂前已說後際果中已說一支，唯餘四",
    "T29n1562_027:0493a24": "故。四支雖別，老死義通，故以一名說四無失。",
    "T29n1562_027:0493a25": "如是而說，顯前後際因果相應不增不減。若",
    "T29n1562_027:0493a26": "過四位立老死支，所說便增，無所詮故；亦名",
    "T29n1562_027:0493a27": "為減，不遍說故。由是老死定攝四支。乃至死",
    "T29n1562_027:0493a28": "言亦無有失，前際業果死為後邊，非越四支",
    "T29n1562_027:0493a29": "別有老死。後際業果，理亦應然。除初位生",
    "T29n1562_027:0493b01": "餘名老死，望終盡位說乃至言，非謂先時不",
    "T29n1562_027:0493b02": "名老死。又望定有說乃至言，於生支後死定",
    "T29n1562_027:0493b03": "有故。由是彼說不堪收採。何故但以有為相",
    "T29n1562_027:0493b04": "名說後際果，不說前際？現不現見有差別故。",
    "T29n1562_027:0493b05": "謂前際果，體及生等俱可現見，舉體便知；後",
    "T29n1562_027:0493b06": "際二種俱非現見，唯顯彼過令厭息求。如",
    "T29n1562_027:0493b07": "說：苾芻！色生住起，應知即是苦生病住老死",
    "T29n1562_027:0493b08": "起義，乃至廣說。生與老死各說一支，顯彼功",
    "T29n1562_027:0493b09": "能時分異故。或佛於此緣起義中，說世俗生",
    "T29n1562_027:0493b10": "等非就勝義說。彼初起位總說名生，終盡位",
    "T29n1562_027:0493b11": "中總說名死；老非定有，然順死故不別立支，",
    "T29n1562_027:0493b12": "總名老死。或蘊增位總說名生，蘊減位中總",
    "T29n1562_027:0493b13": "名老死。或諸愚夫所欣樂事總名為生，即彼",
    "T29n1562_027:0493b14": "愚夫所厭離事總名老死。故生與老死，各別",
    "T29n1562_027:0493b15": "立一支。豈不亦有死緣生，何故唯說生緣死？",
    "T29n1562_027:0493b16": "由決定故作如是說，謂有死者非定有生，諸",
    "T29n1562_027:0493b17": "有生者定有死故。若爾，有生非定有老，由此",
    "T29n1562_027:0493b18": "中老據世俗故，如何可說生緣老耶？以若無",
    "T29n1562_027:0493b19": "生定無老故，如無雲處則定無雨。非此中生",
    "T29n1562_027:0493b20": "定從死有無間而起，以有生支中有無間而",
    "T29n1562_027:0493b21": "得生故，由此佛說有情緣起具十二支，義善",
    "T29n1562_027:0493b22": "成立。又諸緣起差別說四：一者剎那、二者遠",
    "T29n1562_027:0493b23": "續、三者連縛、四者分位。有餘復說顯法功",
    "T29n1562_027:0493b24": "能，此中剎那謂因與果俱時行世，如契經",
    "T29n1562_027:0493b25": "說：眼及色為緣生於眼識等。有餘師說：一剎",
    "T29n1562_027:0493b26": "那中具十二支，實有俱起，如貪俱起發業心",
    "T29n1562_027:0493b27": "中，癡謂無明，思即是行，於諸境事了別名",
    "T29n1562_027:0493b28": "識，識俱三蘊總稱名色，有色諸根說為六",
    "T29n1562_027:0493b29": "處，識相應觸名為觸，識相應受名為受，貪即",
    "T29n1562_027:0493c01": "是愛，與此相應諸纏名取，所發身語二業名",
    "T29n1562_027:0493c02": "有，如是諸法起即名生、熟變名老、滅壞名",
    "T29n1562_027:0493c03": "死。上座謂此非應理言，一剎那中無因果故、",
    "T29n1562_027:0493c04": "違聖教故、了義說故。謂俱生品因果定無，俱",
    "T29n1562_027:0493c05": "生法中誰因誰果？又此所說違於聖教，如世",
    "T29n1562_027:0493c06": "尊告阿難陀言：識若不入母胎中者，名色得",
    "T29n1562_027:0493c07": "成羯剌藍不？行有三種，於諸受憙說名為取。",
    "T29n1562_027:0493c08": "吾當為汝說法增減，趣苦集行、趣苦滅行，非",
    "T29n1562_027:0493c09": "此品類可有集沒，但由掉舉無量過失，魍魎",
    "T29n1562_027:0493c10": "所魅輕發此言。又此契經是了義說，世尊決",
    "T29n1562_027:0493c11": "定說此為依，由佛此中自解釋故。此一類許",
    "T29n1562_027:0493c12": "非正所宗，設是所宗，難亦非理，一念亦有緣",
    "T29n1562_027:0493c13": "起義故、非專為此而造論故、已成立故、種種",
    "T29n1562_027:0493c14": "說故、契經說故、非所許故。謂先已說非唯",
    "T29n1562_027:0493c15": "十二說名緣起，眼色為緣生眼識等是緣起",
    "T29n1562_027:0493c16": "故。上座於斯豈不忍許？又非為立俱時因果",
    "T29n1562_027:0493c17": "說一剎那有緣起論，但為顯示法相應有。謂",
    "T29n1562_027:0493c18": "前已說一剎那中具十二支實有俱起，如是",
    "T29n1562_027:0493c19": "十二，為展轉力生、為前因力起？別應思擇。又",
    "T29n1562_027:0493c20": "已成立有俱有因，後義相應當更分別。又佛",
    "T29n1562_027:0493c21": "種種說緣起義，不可信一而總撥餘，以契經",
    "T29n1562_027:0493c22": "中或說十二或十一等，如前已說。一一支緣",
    "T29n1562_027:0493c23": "所說亦異，謂或有說無明緣行；或復有處說",
    "T29n1562_027:0493c24": "觸緣行，如《了達經》；或復有處說愛緣行，如《羯",
    "T29n1562_027:0493c25": "磨經》；或復有處說行緣識，或有處說名色緣",
    "T29n1562_027:0493c26": "識，或復有處說有緣識，或有處說六處緣觸，",
    "T29n1562_027:0493c27": "或有處說名色緣觸，如《大緣起契經》中說。或",
    "T29n1562_027:0493c28": "復有處說二緣觸，如伽他說眼色二等。或復",
    "T29n1562_027:0493c29": "有說三和緣觸，或復有處說觸緣受，或復有",
    "T29n1562_027:0494a01": "處說二緣受，即上所引伽他中說。或復有處",
    "T29n1562_027:0494a02": "說受緣愛，或復有處說觸緣愛，如《了達經》。或",
    "T29n1562_027:0494a03": "有處說無明緣愛，如《羯磨經》。即彼契經說業",
    "T29n1562_027:0494a04": "緣眼，餘經復說名色緣眼，有餘經說大種緣",
    "T29n1562_027:0494a05": "眼。諸如是等無量契經，佛說緣起種種差別。",
    "T29n1562_027:0494a06": "是故上座所引契經，亦不違斯剎那緣起。彼",
    "T29n1562_027:0494a07": "此所說，理無違故。又佛自說剎那緣起，謂剎",
    "T29n1562_027:0494a08": "那頃多物相藉。如契經說：眼色為緣，生癡所",
    "T29n1562_027:0494a09": "生染濁作意。此中所有癡即無明，癡者希求",
    "T29n1562_027:0494a10": "即名為愛，愛者所發表即名業。若於此中復",
    "T29n1562_027:0494a11": "說識等為餘支體，違何理教？既無所違，何不",
    "T29n1562_027:0494a12": "忍許？又非我等許彼所引說緣起經是了義",
    "T29n1562_027:0494a13": "說，非了義相次後當辯。設許彼經是了義",
    "T29n1562_027:0494a14": "說，亦不違害剎那緣起。上座於此非理生嫌，",
    "T29n1562_027:0494a15": "而作是說，無量過失，魍魎所魅輕發此言。",
    "T29n1562_027:0494a16": "今於此中依對法理，略辯彼意。彼前所說，如",
    "T29n1562_027:0494a17": "貪俱起發業心中具十二支，依何而說？為依",
    "T29n1562_027:0494a18": "發業因等起心、為依剎那等起心說？若依發",
    "T29n1562_027:0494a19": "業因等起心，瞋癡相應為因等起，亦應具足",
    "T29n1562_027:0494a20": "有十二支，有瞋癡為轉愛為隨轉故，不應但",
    "T29n1562_027:0494a21": "說貪俱起心。若依剎那等起心說，有愛為轉",
    "T29n1562_027:0494a22": "何故不論？有作是言：依因等起，以此於業是",
    "T29n1562_027:0494a23": "決定故；非愛為轉所發業中決定還用愛為",
    "T29n1562_027:0494a24": "隨轉，瞋癡等心亦容有故。今謂此據剎那等",
    "T29n1562_027:0494a25": "起，即由此理作如是言：無身語業見所斷起",
    "T29n1562_027:0494a26": "非因等起，心所發身語業離剎那等起而有",
    "T29n1562_027:0494a27": "未生故。若異此者，舉心起逆，爾時則應得無",
    "T29n1562_027:0494a28": "間罪。又因等起時有遠故，非愛為轉業決定",
    "T29n1562_027:0494a29": "生，故此於業亦非決定。由此定據剎那等起、",
    "T29n1562_027:0494b01": "剎那緣起。如是應知遠續緣起，謂前後際有",
    "T29n1562_027:0494b02": "順後受及不定受業煩惱故無始輪轉。如說",
    "T29n1562_027:0494b03": "有愛等，本際不可知。又應頌言：",
    "T29n1562_027:0494b04": "「我昔與汝等，　　涉生死長途，",
    "T29n1562_027:0494b05": "由不能如實，　　見四聖諦故。」",
    "T29n1562_027:0494b06": "連縛緣起，謂同異類因果無間相屬而起。如",
    "T29n1562_027:0494b07": "契經說：無明為因，生於貪染；明為因故，無貪",
    "T29n1562_027:0494b08": "染生。又契經說：從善無間染無記生，或復翻",
    "T29n1562_027:0494b09": "此。分位緣起，謂三生中，十二五蘊無間相",
    "T29n1562_027:0494b10": "續顯法功能。謂如經說：業為生因，愛為起",
    "T29n1562_027:0494b11": "因。如是等類功能差別，於此五種緣起類中，",
    "T29n1562_027:0494b12": "世尊說何？頌曰：",
    "T29n1562_027:0494b13": "傳許約位說，　　從勝立支名。",
    "T29n1562_027:0494b14": "論曰：對法諸師咸作是說，佛依分位說諸緣",
    "T29n1562_027:0494b15": "起。經主不信說傳許言：若支支中皆具五",
    "T29n1562_027:0494b16": "蘊，何緣但立無明等名？以諸位中無明等勝，",
    "T29n1562_027:0494b17": "故就勝立無明等名。謂若位中無明最勝，此",
    "T29n1562_027:0494b18": "位五蘊總名無明，乃至位中老死最勝，此位",
    "T29n1562_027:0494b19": "五蘊總名老死。故體雖總，名別無失。如是前",
    "T29n1562_027:0494b20": "位五蘊為緣，總能引生後位五蘊，隨所應說",
    "T29n1562_027:0494b21": "一切一切。上座於此妄彈斥言：雖有無間",
    "T29n1562_027:0494b22": "生，然無緣起理，初結生有不應理故。謂結生",
    "T29n1562_027:0494b23": "時所有五蘊，於有情相續非並能為緣，契經",
    "T29n1562_027:0494b24": "但言識入胎故。又失生惑業次第生理故，謂",
    "T29n1562_027:0494b25": "從六處觸受次第起諸煩惱，煩惱發業，業",
    "T29n1562_027:0494b26": "復引生，皆不成故。又因差別應不成故，謂說",
    "T29n1562_027:0494b27": "有情前後諸蘊，皆總相望前為後因，則失立",
    "T29n1562_027:0494b28": "因差別道理。雖有前後無間而生，然非一切",
    "T29n1562_027:0494b29": "因能生一切果，如色法起雖藉外緣，然自種",
    "T29n1562_027:0494c01": "力無間引起諸心心所各別因生。若許分",
    "T29n1562_027:0494c02": "位，因應無別。又於無學成過失故，謂阿羅漢",
    "T29n1562_027:0494c03": "若於愛位或於取位得阿羅漢，應無愛緣取",
    "T29n1562_027:0494c04": "及取緣有位。又應愛等不數生故，謂受為緣",
    "T29n1562_027:0494c05": "數生於愛，惑愛為緣數生於取，若許分位，",
    "T29n1562_027:0494c06": "此不應成，其位已過無重起故。又《緣起經》是",
    "T29n1562_027:0494c07": "了義故，謂此經義佛自決了，前際無智等名",
    "T29n1562_027:0494c08": "為無明，福非福不動說名為行，六識身等名",
    "T29n1562_027:0494c09": "為識等。世尊恒勸依了義經，是故於中不應",
    "T29n1562_027:0494c10": "異釋。今謂上座所立諸因，無一能遮分位緣",
    "T29n1562_027:0494c11": "起。且初結生不應理者，此非正因，就勝說",
    "T29n1562_027:0494c12": "故。謂初結生位，識用最強故，入母胎時偏",
    "T29n1562_027:0494c13": "說其識。然非離受想等識可獨生，相應俱有",
    "T29n1562_027:0494c14": "因中已廣成立，故就勝說識入母胎，此顯",
    "T29n1562_027:0494c15": "所依無，能依必非有。上座自說，佛以識聲總",
    "T29n1562_027:0494c16": "說一切心心所法，故識支通攝一切心心所。",
    "T29n1562_027:0494c17": "如何廢忘，今乃引經證結生時唯許有識？",
    "T29n1562_027:0494c18": "又失生惑業次第生理者，分位緣起於此寧",
    "T29n1562_027:0494c19": "失？謂如識位就勝為名，六處等位中六處等",
    "T29n1562_027:0494c20": "勝故，於六處等位說六處等名。如是六處觸",
    "T29n1562_027:0494c21": "受次第起諸煩惱，煩惱發業，業復引生，此何",
    "T29n1562_027:0494c22": "所失？若如經說而執義者，定失如是次第生",
    "T29n1562_027:0494c23": "義，謂非六處獨能生觸，以說三和而有觸故。",
    "T29n1562_027:0494c24": "觸既非有，受從何生？受因既無，惑業寧起？惑",
    "T29n1562_027:0494c25": "業無者，生何所因？復有餘經說觸生愛，應",
    "T29n1562_027:0494c26": "不唯說觸為受緣則失有支次第生理。是故",
    "T29n1562_027:0494c27": "憎背分位有支，言失生惑業次第生理者，彼",
    "T29n1562_027:0494c28": "所說過自害彼宗。又因差別應不成者，理亦",
    "T29n1562_027:0494c29": "不然，依分位說因差別理乃善成故。謂非我",
    "T29n1562_027:0495a01": "等許從一切還生一切是差別因，以諸位中",
    "T29n1562_027:0495a02": "許有少色，於所餘色為勝生因，或有少色於",
    "T29n1562_027:0495a03": "心心所，心心所法為因亦然。非我所宗說一",
    "T29n1562_027:0495a04": "切位色心心所皆為勝因，彼彼位生種種別",
    "T29n1562_027:0495a05": "故。有位色勝、有位心勝、有位心所隨一為勝，",
    "T29n1562_027:0495a06": "由遇彼彼差別因緣，如是如是差別生故。唯",
    "T29n1562_027:0495a07": "許分位緣起理中，得有如斯因果差別分明",
    "T29n1562_027:0495a08": "可見，何乃撥無？又於無學成過失者，此無有",
    "T29n1562_027:0495a09": "失，是所許故。謂於愛位或於取位得阿羅",
    "T29n1562_027:0495a10": "漢，我宗許彼無愛緣取及取緣有。上座若謂",
    "T29n1562_027:0495a11": "得阿羅漢，猶有愛緣取及取緣有者，是則因",
    "T29n1562_027:0495a12": "有應復招生，既復招生定有老死，如是應",
    "T29n1562_027:0495a13": "供當自歸依。然非此中所說緣起，總依一切",
    "T29n1562_027:0495a14": "補特伽羅，是故無容於此設難。豈阿羅漢有",
    "T29n1562_027:0495a15": "愛有取，而可說言謂阿羅漢若愛取位得",
    "T29n1562_027:0495a16": "阿羅漢？非離轉根有阿羅漢得阿羅漢，是",
    "T29n1562_027:0495a17": "故上座所出言詞非慧所發，豈能如實宣",
    "T29n1562_027:0495a18": "釋甚深微細難知緣起道理？又應愛等不數",
    "T29n1562_027:0495a19": "生者，此亦無違，非所遮故。謂非說分位緣起",
    "T29n1562_027:0495a20": "論者，言觸受愛取，餘位不行。雖諸位中皆多",
    "T29n1562_027:0495a21": "法起，然隨勝者以立支名，上座於斯非不忍",
    "T29n1562_027:0495a22": "許，謂識支位唯一剎那，亦許於中攝諸心",
    "T29n1562_027:0495a23": "所；我宗亦爾，何所相違？又緣起經是了義者，",
    "T29n1562_027:0495a24": "理最不可，上座於中種種差別而辯釋故。謂",
    "T29n1562_027:0495a25": "有難言：經說三種業因緣集，即貪所蔽行身",
    "T29n1562_027:0495a26": "惡行，乃至廣說。不應但說無明緣行。上座於",
    "T29n1562_027:0495a27": "此自解釋言：此中無明聲，總攝諸煩惱。然經",
    "T29n1562_027:0495a28": "但見以無智聲分別無明，不言餘惑。又上座",
    "T29n1562_027:0495a29": "許觸受二支言，亦即兼攝非理作意故。謂契",
    "T29n1562_027:0495b01": "經說非理作意為無明因，上座釋言：非理作",
    "T29n1562_027:0495b02": "意，觸或受攝。然經分別觸受支中，曾不說有",
    "T29n1562_027:0495b03": "非理作意。又彼經言：如是種類心心所法，皆",
    "T29n1562_027:0495b04": "即無明。然實無明心餘心所，其相各別，非總",
    "T29n1562_027:0495b05": "無明。乍可無明是思差別，彼許思差別為無",
    "T29n1562_027:0495b06": "明等故。又彼自說：無明助受，能為愛因，非唯",
    "T29n1562_027:0495b07": "受力。然經分別受緣愛中，唯說受因能生於",
    "T29n1562_027:0495b08": "愛。又彼自說：次後二支必有無明。所以者",
    "T29n1562_027:0495b09": "何？非離無明煩惱轉故。然經分別愛取二支，",
    "T29n1562_027:0495b10": "唯說愛等次第分別，生死支中皆不盡理。又",
    "T29n1562_027:0495b11": "彼自難：何故無明聲攝餘煩惱，非餘煩惱聲？",
    "T29n1562_027:0495b12": "即自釋言：非離彼故，謂非離無明餘煩惱轉，",
    "T29n1562_027:0495b13": "有離餘煩惱無明獨行。又彼更為究根源釋：",
    "T29n1562_027:0495b14": "為令速起斷對治故，以無明聲說餘煩惱，明",
    "T29n1562_027:0495b15": "慧正起親治無明，無明斷時諸惑皆斷。為令",
    "T29n1562_027:0495b16": "厭彼、明慧速生，故以彼聲說諸煩惱。自如是",
    "T29n1562_027:0495b17": "等，以無量門解釋彼經深隱理趣，而數決判",
    "T29n1562_027:0495b18": "是了義經。詳彼但應欺東方者，或心傲逸",
    "T29n1562_027:0495b19": "輕發此言。且置前後自相違害，了不了義其",
    "T29n1562_027:0495b20": "相云何？而蘊在心數數決判，此緣起教是了",
    "T29n1562_027:0495b21": "義經。彼上座言：諸有聖教，佛自標釋，名了義",
    "T29n1562_027:0495b22": "經；所餘契經，名不了義。彼言非理，諸聖教",
    "T29n1562_027:0495b23": "中未見誠文說如是相，唯是上座妄為圖",
    "T29n1562_027:0495b24": "度。諸無聖教、雖理相應，上座每言此非定",
    "T29n1562_027:0495b25": "量，況無聖教復理相違，而執此為了不了",
    "T29n1562_027:0495b26": "相。如何知此所說相非？見闕標釋而是了義，",
    "T29n1562_027:0495b27": "有具標釋非了義故。謂契經說，佛告苾芻：若",
    "T29n1562_027:0495b28": "有說言我不依空，能起無相及無所有，若",
    "T29n1562_027:0495b29": "智若見，離增上慢，無有是處。此中豈有標釋",
    "T29n1562_027:0495c01": "二文，而許此經是了義說？或應更釋有何別",
    "T29n1562_027:0495c02": "意，又有彼亦許定是了義經。謂契經言：若有",
    "T29n1562_027:0495c03": "一類，於諸行法非理思惟，能起世間第一",
    "T29n1562_027:0495c04": "法者，無有是處。然此經中無別標釋。如斯等",
    "T29n1562_027:0495c05": "說，其類寔煩。有具標釋非了義者，謂契經言：",
    "T29n1562_027:0495c06": "云何內地界？謂髮毛爪等，乃至廣說。地界但",
    "T29n1562_027:0495c07": "以堅為自性，髮等具以色等合成，此中如何",
    "T29n1562_027:0495c08": "說假為實？此經雖具標釋二文，而復於中應",
    "T29n1562_027:0495c09": "求意趣。又契經說，佛告苾芻：此彼中間言何",
    "T29n1562_027:0495c10": "所表？如是標已佛自釋言：此言表觸，彼謂觸",
    "T29n1562_027:0495c11": "集中間。謂受非受應在六處觸中間，又無餘",
    "T29n1562_027:0495c12": "經曾決判此義。此經亦具標釋二文。然亦於",
    "T29n1562_027:0495c13": "中應求別意。又即於此緣起契經，雖佛於中",
    "T29n1562_027:0495c14": "自標自釋，而彼上座自以多門解釋彼經深",
    "T29n1562_027:0495c15": "隱理趣。且佛意趣，結生有識名為識支，而",
    "T29n1562_027:0495c16": "自釋言：識者即是眼等六識。然唯意識能結",
    "T29n1562_027:0495c17": "生有，此豈不應更詳意趣？誰有智者執著如",
    "T29n1562_027:0495c18": "斯有別意經名為了義？又經處處以種種",
    "T29n1562_027:0495c19": "門廣說緣起，多非了義，皆隨所應當求意",
    "T29n1562_027:0495c20": "旨。如是不達了不了義經差別相，而稱我用",
    "T29n1562_027:0495c21": "經為定量，甚為非理，故招我等毘婆沙師，於",
    "T29n1562_027:0495c22": "彼所宗數為嗤誚。經主於此假作是言，經部",
    "T29n1562_027:0495c23": "諸師作如是白：此中所說為述己情、為是經",
    "T29n1562_027:0495c24": "義？若是經義，經義不然。所以者何？經異說",
    "T29n1562_027:0495c25": "故。如契經說：云何為無明？謂前際無智，乃",
    "T29n1562_027:0495c26": "至廣說。此了義說，不可抑令成不了義。故前",
    "T29n1562_027:0495c27": "所說分位緣起，經義相違。此如上座宗應廣",
    "T29n1562_027:0495c28": "遮遣。又但如標舉而解釋故，謂雖有貪等亦",
    "T29n1562_027:0495c29": "為行緣，而但標無明，觀別因故。又雖十二處",
    "T29n1562_027:0496a01": "皆為觸緣，而由觀別因，但標六處。諸如是等",
    "T29n1562_027:0496a02": "其類寔多。如觀別因但標少分，亦即由此唯",
    "T29n1562_027:0496a03": "釋所標，如何執斯為了義說？如標三種業因",
    "T29n1562_027:0496a04": "緣集，但隨標釋謂貪瞋癡。非此相應，慢等",
    "T29n1562_027:0496a05": "諸惑全無為業因緣集義，然觀別因但標",
    "T29n1562_027:0496a06": "三種，即由此故唯釋此三。又如經說：應修二",
    "T29n1562_027:0496a07": "法，謂奢摩他、毘鉢舍那。豈以此中唯標釋二，",
    "T29n1562_027:0496a08": "正思惟等便非所修？如是此中隨於何位此",
    "T29n1562_027:0496a09": "法最勝，用標支名；隨所標名，還如是釋。此於",
    "T29n1562_027:0496a10": "經義有何相違？又非諸經皆了義說，亦有隨",
    "T29n1562_027:0496a11": "勝說，如《象跡喻經》：云何內地界？謂髮毛爪等。",
    "T29n1562_027:0496a12": "雖於彼非無水等諸界，而唯說地界，此亦應",
    "T29n1562_027:0496a13": "爾。彼謂所引不可為證，非彼經中欲以地界",
    "T29n1562_027:0496a14": "辯髮毛等。若彼經問言：云何髮毛等？答謂地",
    "T29n1562_027:0496a15": "界者，可判彼為非具足說，非髮毛等唯地界",
    "T29n1562_027:0496a16": "故。然彼經中以髮毛等分別地界，非有地界",
    "T29n1562_027:0496a17": "越髮毛等，故彼契經是具足說。此經所說無",
    "T29n1562_027:0496a18": "明等支，亦應如彼是具足說，除所說外無復",
    "T29n1562_027:0496a19": "有餘。此救非理，迷證意故。此中證意，謂髮毛",
    "T29n1562_027:0496a20": "等雖多法成，然於其中地界勝故，總名地",
    "T29n1562_027:0496a21": "界，如彼聚中地界勝故，廢餘劣者就勝為",
    "T29n1562_027:0496a22": "名。如是此中雖一一位皆具五蘊，而得於此",
    "T29n1562_027:0496a23": "就勝者說無明等支，如何乃言所引非證？經",
    "T29n1562_027:0496a24": "主於此復作是言：雖於諸位皆有五蘊，然隨",
    "T29n1562_027:0496a25": "此有無彼定有無者，可立此法為彼法支。諸",
    "T29n1562_027:0496a26": "阿羅漢雖有五蘊而無有行，隨福非福不動、",
    "T29n1562_027:0496a27": "行識乃至愛等，是故經義即如所說。如是所",
    "T29n1562_027:0496a28": "識無深理趣，俱有因義前已成立，經主於",
    "T29n1562_027:0496a29": "中非不忍許。既一果故成俱有因，則與無",
    "T29n1562_027:0496b01": "明同一果法，如無明於果隨有無定成。若阿",
    "T29n1562_027:0496b02": "羅漢雖有五蘊，無無明故而行則無。唯執無",
    "T29n1562_027:0496b03": "明為行緣者，諸阿羅漢既雖有受而無有愛，",
    "T29n1562_027:0496b04": "應非唯受能為愛緣。然此經中說受緣愛，更",
    "T29n1562_027:0496b05": "無差別，故非如說即是經義，然更於中應求",
    "T29n1562_027:0496b06": "別理。若無明觸所生諸受能為愛緣，非一切",
    "T29n1562_027:0496b07": "受，諸阿羅漢無無明故，雖有諸受而無愛",
    "T29n1562_027:0496b08": "者，豈不經義非即如說，經無如是分別說故。",
    "T29n1562_027:0496b09": "由此應信順阿笈摩、不違正理是此經義。又",
    "T29n1562_027:0496b10": "先已說。先說者何？謂非六處獨能生觸，故隨",
    "T29n1562_027:0496b11": "勝說是此經義，則說分位緣起理成。是故頌",
    "T29n1562_027:0496b12": "應言：佛依分位說。無勞於此說傳許聲，詳彼",
    "T29n1562_027:0496b13": "但求足言成句。分位緣起是此所明，其理既",
    "T29n1562_027:0496b14": "成，復應思擇：何緣於三際建立緣起支？頌",
    "T29n1562_027:0496b15": "曰：",
    "T29n1562_027:0496b16": "於前後中際，　　為遣他愚惑。",
    "T29n1562_027:0496b17": "論曰：依有情數立十二支，為三際中遣他愚",
    "T29n1562_027:0496b18": "惑。彼於三際愚惑者何？如契經言：我於過去",
    "T29n1562_027:0496b19": "世，為曾有非有？何等我曾有？云何我曾有？我",
    "T29n1562_027:0496b20": "於未來世，為當有非有？何等我當有？云何我",
    "T29n1562_027:0496b21": "當有？於現在世，何等是我？此我云何？我誰所",
    "T29n1562_027:0496b22": "有？我當有誰？為除如是三際愚惑，故經唯說",
    "T29n1562_027:0496b23": "有情緣起。三際緣起如前已說，謂無明行，及",
    "T29n1562_027:0496b24": "生老死，并識至受。故契經說：若有苾芻，於諸",
    "T29n1562_027:0496b25": "緣起、緣已生法，能以如實正慧觀見，彼必不",
    "T29n1562_027:0496b26": "於三際愚惑，謂我於過去世為曾有非有等。",
    "T29n1562_027:0496b27": "有餘師說：愛取有三，亦為除他後際愚惑，此",
    "T29n1562_027:0496b28": "三皆是後際因故。彼亦應說，識乃至受亦為",
    "T29n1562_027:0496b29": "除他前際愚惑，此五皆是前際果故。則無中",
    "T29n1562_027:0496c01": "際，便違契經。或彼應申差別所以，然不能說，",
    "T29n1562_027:0496c02": "故前為勝。",
    "T29n1562_027:0496c03": "說一切有部順正理論卷第二十七"
}