{
    "T47n1982_002:0466a02": "集諸經禮懺儀卷下",
    "T47n1982_002:0466a04": "大唐西崇福寺沙門智昇撰",
    "T47n1982_002:0466a05": "比丘善導集記",
    "T47n1982_002:0466a06": "往生禮讚偈一卷勸一切眾生願生西方極樂",
    "T47n1982_002:0466a07": "世界阿彌陀佛國　六時禮讚偈。謹依大乘",
    "T47n1982_002:0466a08": "經。及龍樹天親此土沙門等。所造往生禮讚",
    "T47n1982_002:0466a09": "集在一處分作六時。唯欲相續係心助成往",
    "T47n1982_002:0466a10": "益。亦願曉悟未聞。遠沾遐代耳。何者。",
    "T47n1982_002:0466a11": "第一依釋迦及十方諸佛。讚歎彌陀十二光",
    "T47n1982_002:0466a12": "名。勸稱禮念定生彼國。十九拜。當日沒時禮。",
    "T47n1982_002:0466a13": "第二謹依大乘經。採集要文以為禮讚偈。二",
    "T47n1982_002:0466a14": "十三拜。當初夜時禮。",
    "T47n1982_002:0466a15": "第三依龍樹菩薩願往生禮讚偈。十六拜。當",
    "T47n1982_002:0466a16": "中夜時禮。",
    "T47n1982_002:0466a17": "第四依天親菩薩願往生禮讚偈。二十拜。當",
    "T47n1982_002:0466a18": "後夜時禮。",
    "T47n1982_002:0466a19": "第五依彥琮法師願往生禮讚偈。二十二拜。",
    "T47n1982_002:0466a20": "當辰朝時禮。",
    "T47n1982_002:0466a21": "第六僧善導願往生禮讚偈。依十六觀作二",
    "T47n1982_002:0466a22": "十拜。當午時禮。",
    "T47n1982_002:0466a23": "問曰。今欲勸人往生者。未知若為安心起行",
    "T47n1982_002:0466a24": "作業定得往生彼國土也。答曰。必欲生彼國",
    "T47n1982_002:0466a25": "土者。如觀經說。先具三心必得往生。何者為",
    "T47n1982_002:0466a26": "三。一者至誠心。所謂身業禮拜彼佛。口業讚",
    "T47n1982_002:0466a27": "歎稱揚彼佛。意業專念觀察彼佛。凡起三業",
    "T47n1982_002:0466a28": "必須真實。故名至誠心。二者深心。即是真實",
    "T47n1982_002:0466a29": "信心。信知自身是具足煩惱凡夫善根薄少。",
    "T47n1982_002:0466b01": "流轉三界不出火宅。今信知彌陀本弘誓願。",
    "T47n1982_002:0466b02": "及稱名號下至十聲等定得往生。乃至一念",
    "T47n1982_002:0466b03": "無有疑心。故名深心。三者迴向發願心。所作",
    "T47n1982_002:0466b04": "一切善根悉皆迴願往生。故名迴向發願心。",
    "T47n1982_002:0466b05": "具此三心必得往生也。若少一心即不得生。",
    "T47n1982_002:0466b06": "如觀經具說應知。",
    "T47n1982_002:0466b07": "又如天親淨土論云。若有願生彼國者。勸修",
    "T47n1982_002:0466b08": "五念門。五門若具定得往生。何者為五。一者",
    "T47n1982_002:0466b09": "身業禮拜門。所謂一心專至恭敬合掌。香華",
    "T47n1982_002:0466b10": "供養。禮拜彼阿彌陀佛。禮即專禮彼佛畢命",
    "T47n1982_002:0466b11": "為期。不雜餘禮故名禮拜門。",
    "T47n1982_002:0466b12": "二者口業讚歎門。所謂專憶讚歎彼佛身相",
    "T47n1982_002:0466b13": "光明。一切聖眾身相光明。及彼國中一切寶",
    "T47n1982_002:0466b14": "莊嚴光明等。故名讚歎門。",
    "T47n1982_002:0466b15": "三者意業憶念觀察門。所謂專意念觀彼佛",
    "T47n1982_002:0466b16": "及一切聖眾身相光明國土莊嚴等。如觀經",
    "T47n1982_002:0466b17": "說。唯除睡時。恒憶恒念恒想恒觀此事等。故",
    "T47n1982_002:0466b18": "名觀察門。",
    "T47n1982_002:0466b19": "四者作願門。所謂專心若晝若夜。一切時一",
    "T47n1982_002:0466b20": "切處。三業四威儀所作功德。不問初中後。皆",
    "T47n1982_002:0466b21": "須真實心中發願願生彼國故名作願門。",
    "T47n1982_002:0466b22": "五者迴向門。所謂專心若自作善根。及一切",
    "T47n1982_002:0466b23": "三乘五道一一聖凡等所作善根。深生隨喜。",
    "T47n1982_002:0466b24": "如諸佛菩薩所作隨喜。我亦如是隨喜。以此",
    "T47n1982_002:0466b25": "隨喜善根及己所作善根。皆悉與眾生共之",
    "T47n1982_002:0466b26": "迴向彼國。故名迴向門。",
    "T47n1982_002:0466b27": "又到彼國已得六神通。迴入生死教化眾生。",
    "T47n1982_002:0466b28": "徹窮後際心無厭足。乃至成佛。亦名迴向門。",
    "T47n1982_002:0466b29": "五門既具定得往生。一一門與上三心合。隨",
    "T47n1982_002:0466c01": "起業行不問多少。皆名真實業也。應知。",
    "T47n1982_002:0466c02": "又觀行四修法。用策三心五念之行。速得往",
    "T47n1982_002:0466c03": "生。何者為四。",
    "T47n1982_002:0466c04": "一者恭敬修。所謂恭敬禮拜彼佛及彼一切",
    "T47n1982_002:0466c05": "聖眾等。故名恭敬修。畢命為期誓不中止。即",
    "T47n1982_002:0466c06": "是長時修。",
    "T47n1982_002:0466c07": "二者無餘修。所謂專稱彼佛名。專念專想專",
    "T47n1982_002:0466c08": "禮專讚彼佛及一切聖眾等。不雜餘業。故名",
    "T47n1982_002:0466c09": "無餘修。畢命為期誓不中止。即是長時修。",
    "T47n1982_002:0466c10": "三者無間修。所謂相續恭敬禮拜稱名讚歎",
    "T47n1982_002:0466c11": "憶念觀察迴向發願。心心相續不以餘業來",
    "T47n1982_002:0466c12": "間。故名無間修。又不以貪瞋煩惱來間隨犯",
    "T47n1982_002:0466c13": "隨懺。不令隔念隔時隔日。常使清淨。亦名無",
    "T47n1982_002:0466c14": "間修。畢命為期誓不中止。即是長時修。",
    "T47n1982_002:0466c15": "又菩薩已免生死。所作善法迴求佛果。即是",
    "T47n1982_002:0466c16": "自利。教化眾生盡未來際。即是利他。然今時",
    "T47n1982_002:0466c17": "眾生悉為煩惱繫縛。未免惡道生死等苦。隨",
    "T47n1982_002:0466c18": "緣起行一切善根。且速迴願往生彌陀佛國。",
    "T47n1982_002:0466c19": "到彼國已更無所畏如上四修自然任運。自",
    "T47n1982_002:0466c20": "利利他無不具足。應知。",
    "T47n1982_002:0466c21": "又如文殊波若云。欲明一行三昧。唯勸獨處",
    "T47n1982_002:0466c22": "空閑捨諸亂意。係心一佛不觀相貌專稱名",
    "T47n1982_002:0466c23": "字。即於念中得見彼阿彌陀佛及一切佛等。",
    "T47n1982_002:0466c24": "問曰。何故不令作觀。直遣專稱名字者。有何",
    "T47n1982_002:0466c25": "意也。",
    "T47n1982_002:0466c26": "答曰。乃由眾生障重境細心麁識颺神飛觀",
    "T47n1982_002:0466c27": "難成就。是以大聖悲憐。直勸專稱名字。正由",
    "T47n1982_002:0466c28": "稱名易故相續即生。問曰。既遣專稱一佛。何",
    "T47n1982_002:0466c29": "故境現即多。此豈非邪正相交一多雜現也。",
    "T47n1982_002:0467a01": "答曰。佛佛齊證。形無二別。縱使念一見多乖",
    "T47n1982_002:0467a02": "何大道理也。",
    "T47n1982_002:0467a03": "又如觀經云。行觀坐觀禮念等。皆須面向西",
    "T47n1982_002:0467a04": "方者最勝。如樹先傾倒必隨曲。故必有事礙。",
    "T47n1982_002:0467a05": "不及向西方者。但作向西想亦得。問曰。一切",
    "T47n1982_002:0467a06": "諸佛三身同證。悲智果圓亦應無二。隨方禮",
    "T47n1982_002:0467a07": "念課稱一佛。亦應得生。何故偏歎西方勸專",
    "T47n1982_002:0467a08": "禮念等。有何義也　答曰。諸佛所證平等是",
    "T47n1982_002:0467a09": "一。若以願行來收非無因緣。然彌陀世尊本",
    "T47n1982_002:0467a10": "發深重誓願。願以光明名號攝化十方。但使",
    "T47n1982_002:0467a11": "信心求念上盡一形。下至十聲一聲等。以佛",
    "T47n1982_002:0467a12": "願力易得往生。是故釋迦及以諸佛勸向西",
    "T47n1982_002:0467a13": "方。為別異爾。亦非是稱念餘佛不能除障滅",
    "T47n1982_002:0467a14": "罪也。應知。若能如上念念相續畢命為期者。",
    "T47n1982_002:0467a15": "十即十生。百即百生。何以故。無外雜緣得正",
    "T47n1982_002:0467a16": "念故。與佛本願得相應故。不違教故。隨順佛",
    "T47n1982_002:0467a17": "語故。若欲捨專修雜業者。百時希得一二。千",
    "T47n1982_002:0467a18": "時希得五三。何以故。乃由雜緣亂動失正念",
    "T47n1982_002:0467a19": "故。與佛本願不相應故。與教相違故。不順佛",
    "T47n1982_002:0467a20": "語故。係念不相續故。憶想間斷故。迴願不殷",
    "T47n1982_002:0467a21": "重真實故。貪瞋諸見煩惱來間斷故。無有慚",
    "T47n1982_002:0467a22": "愧懺悔心故。懺悔有三品。一要二略三廣。如",
    "T47n1982_002:0467a23": "下具說。隨意用皆得又不相續念報彼佛恩",
    "T47n1982_002:0467a24": "故。心生輕慢。雖作業行常與名利相應故。人",
    "T47n1982_002:0467a25": "我自覆不親近同行善知識故。樂近雜緣自",
    "T47n1982_002:0467a26": "障障他往生正行故。何以故爾。比自見聞諸",
    "T47n1982_002:0467a27": "方道俗解行不同專雜有異。但使專意作者十",
    "T47n1982_002:0467a28": "即十生。修雜不至心者千中無一此二行得",
    "T47n1982_002:0467a29": "失如前已辯。仰願一切往生人等。善自思量。",
    "T47n1982_002:0467b01": "已能今身願生彼國者。行住坐臥必須勵心",
    "T47n1982_002:0467b02": "剋已晝夜莫廢畢命為期。止在一形似如少苦。",
    "T47n1982_002:0467b03": "前念命終後念即生彼國。長時永劫常受無",
    "T47n1982_002:0467b04": "為法樂。乃至成佛不經生死。豈非快哉。應知。",
    "T47n1982_002:0467b05": "第一佛勸禮讚阿彌陀佛十二光名。求願往",
    "T47n1982_002:0467b06": "生一十九拜。當日沒時禮。取中下懺悔亦得。",
    "T47n1982_002:0467b07": "南無釋迦牟尼佛等一切三寶。我今稽首禮。",
    "T47n1982_002:0467b08": "迴願往生無量壽國。此之一佛現是今時道",
    "T47n1982_002:0467b09": "俗等師。言三寶者。即是福田無量。若能禮之",
    "T47n1982_002:0467b10": "一拜。即是念報師恩以成已行。以斯一行迴",
    "T47n1982_002:0467b11": "願往生。",
    "T47n1982_002:0467b12": "南無十方三世盡虛空遍法界微塵剎土中。",
    "T47n1982_002:0467b13": "一切三寶。我今稽首禮。迴願往生無量壽國。",
    "T47n1982_002:0467b14": "然十方虛空無邊三寶無盡。若禮一拜。即是",
    "T47n1982_002:0467b15": "福田無量功德無窮。能至心禮之一拜。一一",
    "T47n1982_002:0467b16": "佛上。一一法上。一一菩薩上聖僧上。一一",
    "T47n1982_002:0467b17": "舍利上。皆得身口意業解脫分善根來資益",
    "T47n1982_002:0467b18": "行者。以成己業。以斯一行迴願往生。",
    "T47n1982_002:0467b19": "南無西方極樂世界阿彌陀佛。願共眾生咸",
    "T47n1982_002:0467b20": "歸命故。我頂禮生彼國。",
    "T47n1982_002:0467b21": "問曰。何故號為阿彌陀　答曰。彌陀經及觀",
    "T47n1982_002:0467b22": "經云。彼佛光明無量。照十方國無所障礙。唯",
    "T47n1982_002:0467b23": "覓念佛眾生攝取不捨。故名阿彌陀佛。彼佛",
    "T47n1982_002:0467b24": "壽命及其人民無量無邊阿僧祇劫。故名阿",
    "T47n1982_002:0467b25": "彌陀。",
    "T47n1982_002:0467b26": "又釋迦佛及十方佛。讚歎彌陀光明有十二",
    "T47n1982_002:0467b27": "種名。普勸眾生稱名禮拜。相續不斷者。現世",
    "T47n1982_002:0467b28": "得無量功德。命終之後定得往生。如無量壽",
    "T47n1982_002:0467b29": "經說云。其有眾生遇斯光者。三垢消滅身意",
    "T47n1982_002:0467c01": "柔軟。歡喜踊躍善心生焉。若在三塗勤苦之",
    "T47n1982_002:0467c02": "處。見此光明無復苦惱。壽終之後皆蒙解脫。",
    "T47n1982_002:0467c03": "無量壽佛光明顯赫。照耀十方諸佛國土。莫",
    "T47n1982_002:0467c04": "不聞焉。不但我今稱其光明。一切諸佛聲聞",
    "T47n1982_002:0467c05": "緣覺諸菩薩眾咸共歎譽。亦復如是。若有眾",
    "T47n1982_002:0467c06": "生聞其光明威神功德。日夜稱說至心不斷",
    "T47n1982_002:0467c07": "者。隨其所願得生其國。常為諸菩薩聲聞之",
    "T47n1982_002:0467c08": "眾。所共歎譽稱其功德。佛言。我說無量壽佛",
    "T47n1982_002:0467c09": "光明威神巍巍殊妙。晝夜一劫尚不能盡。",
    "T47n1982_002:0467c10": "白諸行者。當知彌陀身相光明。釋迦如來一",
    "T47n1982_002:0467c11": "劫說不能盡者。如觀經云。一一光明遍照十",
    "T47n1982_002:0467c12": "方世界。念佛眾生攝取不捨。今既觀經有如",
    "T47n1982_002:0467c13": "此不思議增上勝緣攝護行者。何不相續稱",
    "T47n1982_002:0467c14": "觀禮念願往生也。應知。",
    "T47n1982_002:0467c15": "南無西方　極樂世界　無量光佛　願共眾",
    "T47n1982_002:0467c16": "生咸歸命。故我頂禮生彼國。",
    "T47n1982_002:0467c17": "南無西方　極樂世界　無邊光佛　願共眾",
    "T47n1982_002:0467c18": "生咸歸命。故我頂禮生彼國。",
    "T47n1982_002:0467c19": "南無西方　極樂世界　無礙光佛　願共眾",
    "T47n1982_002:0467c20": "生咸歸命。故我頂禮生彼國。",
    "T47n1982_002:0467c21": "南無西方　極樂世界　無對光佛　願共眾",
    "T47n1982_002:0467c22": "生咸歸命。故我頂禮生彼國。",
    "T47n1982_002:0467c23": "南無西方　極樂世界　光焰王佛　願共眾",
    "T47n1982_002:0467c24": "生咸歸命。故我頂禮生彼國。",
    "T47n1982_002:0467c25": "南無西方　極樂世界　清淨光佛　願共眾",
    "T47n1982_002:0467c26": "生咸歸命。故我頂禮生彼國。",
    "T47n1982_002:0467c27": "南無西方　極樂世界　歡喜光佛　願共眾",
    "T47n1982_002:0467c28": "生咸歸命。故我頂禮生彼國。",
    "T47n1982_002:0467c29": "南無西方　極樂世界　智慧光佛　願共眾",
    "T47n1982_002:0468a01": "生咸歸命。故我頂禮生彼國。",
    "T47n1982_002:0468a02": "南無西方　極樂世界　不斷光佛　願共眾",
    "T47n1982_002:0468a03": "生咸歸命。故我頂禮生彼國。",
    "T47n1982_002:0468a04": "南無西方　極樂世界　難思光佛　願共眾",
    "T47n1982_002:0468a05": "生咸歸命。故我頂禮生彼國。",
    "T47n1982_002:0468a06": "南無西方　極樂世界　無稱光佛　願共眾",
    "T47n1982_002:0468a07": "生咸歸命。故我頂禮生彼國。",
    "T47n1982_002:0468a08": "南無西方　極樂世界　超日月光佛　願共",
    "T47n1982_002:0468a09": "眾生咸歸命。故我頂禮生彼國。",
    "T47n1982_002:0468a10": "南無西方　極樂世界　阿彌陀佛。",
    "T47n1982_002:0468a11": "哀愍覆護我．令法種增長．此世及後生．願",
    "T47n1982_002:0468a12": "佛常攝受　願共眾生咸歸命。故我頂禮生",
    "T47n1982_002:0468a13": "彼國。",
    "T47n1982_002:0468a14": "南無西方極樂世界觀世音菩薩　願共眾生",
    "T47n1982_002:0468a15": "咸歸命。故我頂禮生彼國。",
    "T47n1982_002:0468a16": "南無西方極樂世界大勢至菩薩　願共眾生",
    "T47n1982_002:0468a17": "咸歸命。故我頂禮生彼國。",
    "T47n1982_002:0468a18": "此二菩薩一切眾生臨命終時。共持花臺授",
    "T47n1982_002:0468a19": "與行者。阿彌陀佛放大光明照行者身。復與",
    "T47n1982_002:0468a20": "無數化佛菩薩聲聞大眾等。一時授手。如彈",
    "T47n1982_002:0468a21": "指頃即得往生。為報恩故至心禮之一拜。",
    "T47n1982_002:0468a22": "南無西方極樂世界　諸菩薩清淨大海眾",
    "T47n1982_002:0468a23": "　願共眾生咸歸命。故我頂禮生彼國。",
    "T47n1982_002:0468a24": "此等諸菩薩亦隨佛來迎接行者。為報恩故",
    "T47n1982_002:0468a25": "至心禮之一拜。",
    "T47n1982_002:0468a26": "普為師僧父母及善知識法界眾生。斷除三",
    "T47n1982_002:0468a27": "障。同得往生阿彌陀佛國。歸命懺悔。",
    "T47n1982_002:0468a28": "至心懺悔。",
    "T47n1982_002:0468b01": "南無歸懺十方佛　　願滅一切諸罪根",
    "T47n1982_002:0468b02": "今將久近所修善　　迴作自他安樂因",
    "T47n1982_002:0468b03": "恒願一切臨終時　　勝緣勝境悉現前",
    "T47n1982_002:0468b04": "願覩彌陀大悲主　　觀音勢至十方尊",
    "T47n1982_002:0468b05": "仰惟神光蒙授手　　乘佛願力生彼國",
    "T47n1982_002:0468b06": "懺悔迴向發願已　　至心歸命阿彌陀佛",
    "T47n1982_002:0468b07": "次作梵　說偈發願出寶性論。",
    "T47n1982_002:0468b08": "禮懺諸功德　　布施諸有情",
    "T47n1982_002:0468b09": "願臨命終時　　見無量壽佛",
    "T47n1982_002:0468b10": "無邊功德身　　我及餘信者",
    "T47n1982_002:0468b11": "既見彼佛已　　願得離垢眼",
    "T47n1982_002:0468b12": "往生安樂國　　成無上菩提",
    "T47n1982_002:0468b13": "懺已一切恭敬。",
    "T47n1982_002:0468b14": "歸佛得菩提　　道心恒不退",
    "T47n1982_002:0468b15": "歸法薩婆若　　得大總持門",
    "T47n1982_002:0468b16": "歸僧息諍論　　同入和合海",
    "T47n1982_002:0468b17": "迴願往生　　無量壽國　　願諸眾生",
    "T47n1982_002:0468b18": "三業清淨　　奉持佛教",
    "T47n1982_002:0468b19": "　　和南一切賢聖迴願往生無量壽國。",
    "T47n1982_002:0468b20": "諸眾等聽說黃昏偈。",
    "T47n1982_002:0468b21": "人間怱怱營眾務　　不覺年命日夜去",
    "T47n1982_002:0468b22": "如燈風中滅難期　　忙忙六道無定趣",
    "T47n1982_002:0468b23": "未得解脫出苦海　　云何安然不驚懼",
    "T47n1982_002:0468b24": "各聞強健有力時　　自策自勵求常住",
    "T47n1982_002:0468b25": "說此偈已更當心口發願。願弟子臨命終時。",
    "T47n1982_002:0468b26": "心不顛倒。心不錯亂。心不失念。身心無諸苦",
    "T47n1982_002:0468b27": "痛。身心安隱快樂。如入禪定。聖眾現前乘佛",
    "T47n1982_002:0468b28": "本願。上品往生阿彌陀佛國。到彼國已得六",
    "T47n1982_002:0468c01": "神通。迴入十方界。救攝苦眾生。虛空法界盡。",
    "T47n1982_002:0468c02": "我願亦如是。發願已至心歸命禮阿彌陀佛。",
    "T47n1982_002:0468c03": "初夜偈云。",
    "T47n1982_002:0468c04": "煩惱深無底　　生死海無邊",
    "T47n1982_002:0468c05": "度苦船未立　　云何樂睡眠",
    "T47n1982_002:0468c06": "勇猛勤精進　　攝心常在禪",
    "T47n1982_002:0468c07": "勤修六度行　　菩提道自然",
    "T47n1982_002:0468c08": "中夜偈云。",
    "T47n1982_002:0468c09": "汝起勿抱臭身臥　　種種不淨假名人",
    "T47n1982_002:0468c10": "如得重病箭入體　　眾苦痛集安可眠",
    "T47n1982_002:0468c11": "後夜偈云。",
    "T47n1982_002:0468c12": "時光遷流轉　　忽至五更初",
    "T47n1982_002:0468c13": "無常念念至　　恒與死王居",
    "T47n1982_002:0468c14": "勸諸行道者　　勤學至無餘",
    "T47n1982_002:0468c15": "平旦偈云。",
    "T47n1982_002:0468c16": "欲求寂滅樂　　當學沙門法",
    "T47n1982_002:0468c17": "衣食支身命　　精麁隨眾等",
    "T47n1982_002:0468c18": "諸眾等今日晨朝各記六念。",
    "T47n1982_002:0468c19": "日中偈云。",
    "T47n1982_002:0468c20": "人生不精進　　喻若樹無根",
    "T47n1982_002:0468c21": "採花置日裹　　能得幾時鮮",
    "T47n1982_002:0468c22": "人命亦如是　　無常須臾間",
    "T47n1982_002:0468c23": "勸諸行道眾　　勤修乃至真",
    "T47n1982_002:0468c24": "第二比丘善導謹依大乘經。採集要文以為",
    "T47n1982_002:0468c25": "讚偈。二十三拜。當初夜時禮。懺悔同前後。",
    "T47n1982_002:0468c26": "至心歸命禮　西方阿彌陀佛彌陀智願海",
    "T47n1982_002:0468c27": "深廣無涯底　　聞名欲往生　　皆悉到彼國",
    "T47n1982_002:0468c28": "願共諸眾生　　往生安樂國",
    "T47n1982_002:0468c29": "至心歸命禮　西方阿彌陀佛於此世界中",
    "T47n1982_002:0469a01": "六十有七億　　不退諸菩薩　　皆當得生彼",
    "T47n1982_002:0469a02": "願共諸眾生　　往生安樂國",
    "T47n1982_002:0469a03": "至心歸命禮　西方阿彌陀佛小行諸菩薩",
    "T47n1982_002:0469a04": "及修少福者　　其數不可計　　皆當得生彼",
    "T47n1982_002:0469a05": "願共諸眾生　　往生安樂國",
    "T47n1982_002:0469a06": "至心歸命禮　西方阿彌陀佛十方佛剎中",
    "T47n1982_002:0469a07": "菩薩比丘眾　　窮劫不可計　　皆當得往生",
    "T47n1982_002:0469a08": "願共諸眾生　　往生安樂國",
    "T47n1982_002:0469a09": "至心歸命禮　西方阿彌陀佛一切諸菩薩",
    "T47n1982_002:0469a10": "各齎天妙華　　寶香無價衣　　供養彌陀佛",
    "T47n1982_002:0469a11": "願共諸眾生　　往生安樂國",
    "T47n1982_002:0469a12": "至心歸命禮　西方阿彌陀佛咸然奏天樂",
    "T47n1982_002:0469a13": "暢發和雅音　　歌歎最勝尊　　供養彌陀佛",
    "T47n1982_002:0469a14": "願共諸眾生　　往生安樂國",
    "T47n1982_002:0469a15": "至心歸命禮　西方阿彌陀佛慧日照世間",
    "T47n1982_002:0469a16": "消除生死雲　　恭敬遶三匝　　稽首彌陀佛",
    "T47n1982_002:0469a17": "願共諸眾生　　往生安樂國",
    "T47n1982_002:0469a18": "至心歸命禮　西方阿彌陀佛見彼嚴淨土",
    "T47n1982_002:0469a19": "微妙難思議　　因發無上心　　願我國亦然",
    "T47n1982_002:0469a20": "願共諸眾生　　往生安樂國",
    "T47n1982_002:0469a21": "至心歸命禮　西方阿彌陀佛應時無量尊",
    "T47n1982_002:0469a22": "動容發欣笑　　口出無數光　　遍照十方國",
    "T47n1982_002:0469a23": "願共諸眾生　　往生安樂國",
    "T47n1982_002:0469a24": "至心歸命禮　西方阿彌陀佛迴光圍遶身",
    "T47n1982_002:0469a25": "三匝從頂入　　一切天人眾　　踊躍皆歡喜",
    "T47n1982_002:0469a26": "願共諸眾生　　往生安樂國",
    "T47n1982_002:0469a27": "至心歸命禮　西方阿彌陀佛梵聲如雷震",
    "T47n1982_002:0469a28": "八音暢妙響　　十方來正士　　吾悉知彼願",
    "T47n1982_002:0469a29": "願共諸眾生　　往生安樂國",
    "T47n1982_002:0469b01": "至心歸命禮　西方阿彌陀佛至彼嚴淨土",
    "T47n1982_002:0469b02": "便速得神通　　必於無量尊　　受記成等覺",
    "T47n1982_002:0469b03": "願共諸眾生　　往生安樂國",
    "T47n1982_002:0469b04": "至心歸命禮　西方阿彌陀佛奉事億如來",
    "T47n1982_002:0469b05": "飛化遍諸剎　　恭敬歡喜去　　還到安養國",
    "T47n1982_002:0469b06": "願共諸眾生　　往生安樂國",
    "T47n1982_002:0469b07": "至心歸命禮　西方阿彌陀佛若人無善本",
    "T47n1982_002:0469b08": "不得聞佛名　　憍慢弊懈怠　　難以信此法",
    "T47n1982_002:0469b09": "願共諸眾生　　往生安樂國",
    "T47n1982_002:0469b10": "至心歸命禮　西方阿彌陀佛宿世見諸佛",
    "T47n1982_002:0469b11": "則能信此事　　謙敬聞奉行　　踊躍大歡喜",
    "T47n1982_002:0469b12": "願共諸眾生　　往生安樂國",
    "T47n1982_002:0469b13": "至心歸命禮　西方阿彌陀佛其有得聞彼",
    "T47n1982_002:0469b14": "彌陀佛名號　　歡喜至一心　　皆當得生彼",
    "T47n1982_002:0469b15": "願共諸眾生　　往生安樂國",
    "T47n1982_002:0469b16": "至心歸命禮　西方阿彌陀佛設滿大千火",
    "T47n1982_002:0469b17": "直過聞佛名　　聞名歡喜讚　　皆當得生彼",
    "T47n1982_002:0469b18": "願共諸眾生　　往生安樂國",
    "T47n1982_002:0469b19": "至心歸命禮　西方阿彌陀佛萬年三寶滅",
    "T47n1982_002:0469b20": "此經住百年　　爾時聞一念　　皆當得生彼",
    "T47n1982_002:0469b21": "願共諸眾生　　往生安樂國",
    "T47n1982_002:0469b22": "至心歸命禮　西方阿彌陀佛佛世甚難值",
    "T47n1982_002:0469b23": "人有信慧難　　遇聞希有法　　此復最為難",
    "T47n1982_002:0469b24": "自信教人信　　難中轉更難　　大慈弘普化",
    "T47n1982_002:0469b25": "真成報佛恩　　願共諸眾生　　往生安樂國",
    "T47n1982_002:0469b26": "至心歸命禮　西方阿彌陀佛哀愍覆護我",
    "T47n1982_002:0469b27": "令法種增長　　此世及後生　　願佛常攝受",
    "T47n1982_002:0469b28": "願共諸眾生　　往生安樂國",
    "T47n1982_002:0469b29": "至心歸命禮　西方阿彌陀佛　觀世音菩薩",
    "T47n1982_002:0469c01": "　願共諸眾生　往生安樂國",
    "T47n1982_002:0469c02": "至心歸命禮　西方阿彌陀佛　大勢至菩薩",
    "T47n1982_002:0469c03": "　願共諸眾生　往生安樂國",
    "T47n1982_002:0469c04": "至心歸命禮　西方阿彌陀佛　諸菩薩清淨大",
    "T47n1982_002:0469c05": "海眾　願共諸眾生　往生安樂國",
    "T47n1982_002:0469c06": "普為師僧父母及善知識法界眾生。斷除三",
    "T47n1982_002:0469c07": "障。同得往生阿彌陀佛國。歸命懺悔。",
    "T47n1982_002:0469c08": "第三依龍樹菩薩願生禮讚偈一十六拜。當",
    "T47n1982_002:0469c09": "中夜時禮。懺悔同前後。",
    "T47n1982_002:0469c10": "至心歸命禮西方阿彌陀佛。",
    "T47n1982_002:0469c11": "稽首天人所恭敬　　阿彌陀佛兩足尊",
    "T47n1982_002:0469c12": "在彼微妙安樂國　　無量佛子眾圍遶",
    "T47n1982_002:0469c13": "故我頂禮彌陀佛",
    "T47n1982_002:0469c14": "願共諸眾生。往生安樂國。",
    "T47n1982_002:0469c15": "至心歸命禮西方阿彌陀佛。",
    "T47n1982_002:0469c16": "金色身淨如山王　　奢摩他行如象步",
    "T47n1982_002:0469c17": "兩目淨若青蓮花　　故我頂禮彌陀佛",
    "T47n1982_002:0469c18": "願共諸眾生。往生安樂國。",
    "T47n1982_002:0469c19": "至心歸命禮西方阿彌陀佛。",
    "T47n1982_002:0469c20": "面善圓淨如滿月　　威光猶如百千日",
    "T47n1982_002:0469c21": "聲若天鼓俱翅羅　　故我頂禮彌陀佛",
    "T47n1982_002:0469c22": "願共諸眾生。往生安樂國。",
    "T47n1982_002:0469c23": "至心歸命禮西方阿彌陀佛。",
    "T47n1982_002:0469c24": "觀音頂戴冠中住　　種種妙相寶莊嚴",
    "T47n1982_002:0469c25": "能伏外道魔憍慢　　故我頂禮彌陀佛",
    "T47n1982_002:0469c26": "願共諸眾生。往生安樂國。",
    "T47n1982_002:0469c27": "至心歸命禮西方阿彌陀佛。",
    "T47n1982_002:0469c28": "無比無垢廣清淨　　眾德皎潔如虛空",
    "T47n1982_002:0469c29": "所作利益得自在　　故我頂禮彌陀佛",
    "T47n1982_002:0470a01": "願共諸眾生。往生安樂國。",
    "T47n1982_002:0470a02": "至心歸命禮西方阿彌陀佛。",
    "T47n1982_002:0470a03": "十方名聞菩薩眾　　無量諸魔常讚歎",
    "T47n1982_002:0470a04": "為諸眾生願力住　　故我頂禮彌陀佛",
    "T47n1982_002:0470a05": "願共諸眾生。往生安樂國。",
    "T47n1982_002:0470a06": "至心歸命禮西方阿彌陀佛。",
    "T47n1982_002:0470a07": "金底寶㵎池生華　　善根所成妙臺座",
    "T47n1982_002:0470a08": "於彼座上如山王　　故我頂禮彌陀佛",
    "T47n1982_002:0470a09": "願共諸眾生。往生安樂國。",
    "T47n1982_002:0470a10": "至心歸命禮西方阿彌陀佛。",
    "T47n1982_002:0470a11": "十方所來諸佛子　　顯現神通至安樂",
    "T47n1982_002:0470a12": "瞻仰尊顏常恭敬　　故我頂禮彌陀佛",
    "T47n1982_002:0470a13": "願共諸眾生。往生安樂國。",
    "T47n1982_002:0470a14": "至心歸命禮西方阿彌陀佛。",
    "T47n1982_002:0470a15": "諸有無常無我等　　亦如水月電影露",
    "T47n1982_002:0470a16": "為眾說法無名字　　故我頂禮彌陀佛",
    "T47n1982_002:0470a17": "願共諸眾生。往生安樂國。",
    "T47n1982_002:0470a18": "至心歸命禮西方阿彌陀佛。",
    "T47n1982_002:0470a19": "彼尊佛剎無惡名　　亦無女人惡道怖",
    "T47n1982_002:0470a20": "眾人至心敬彼尊　　故我頂禮彌陀佛",
    "T47n1982_002:0470a21": "願共諸眾生。往生安樂國。",
    "T47n1982_002:0470a22": "至心歸命禮西方阿彌陀佛。",
    "T47n1982_002:0470a23": "彼尊無量方便境　　無有諸趣惡知識",
    "T47n1982_002:0470a24": "往生不退至菩提　　故我頂禮彌陀佛",
    "T47n1982_002:0470a25": "願共諸眾生。往生安樂國。",
    "T47n1982_002:0470a26": "至心歸命禮西方阿彌陀佛。",
    "T47n1982_002:0470a27": "我說彼尊功德事　　眾善無邊如海水",
    "T47n1982_002:0470a28": "所作善根清淨者　　迴施眾生生彼土",
    "T47n1982_002:0470a29": "願共諸眾生。往生安樂國。",
    "T47n1982_002:0470b01": "至心歸命禮　西方阿彌陀佛哀愍覆護我",
    "T47n1982_002:0470b02": "令法種增長　　此世及後生　　願佛常攝受",
    "T47n1982_002:0470b03": "願共諸眾生　　往生安樂國",
    "T47n1982_002:0470b04": "至心歸命禮　西方極樂世界觀世音菩薩",
    "T47n1982_002:0470b05": "　願共諸眾生　往生安樂國。",
    "T47n1982_002:0470b06": "至心歸命禮　西方極樂世界大勢至菩薩",
    "T47n1982_002:0470b07": "　願共諸眾生　往生安樂國。",
    "T47n1982_002:0470b08": "至心歸命禮　西方極樂世界諸菩薩清淨大",
    "T47n1982_002:0470b09": "海眾　願共諸眾生　往生安樂國",
    "T47n1982_002:0470b10": "普為師僧父母及善知識法界眾生。斷除",
    "T47n1982_002:0470b11": "三障。同得往生阿彌陀佛國。歸命懺悔至心",
    "T47n1982_002:0470b12": "懺悔。自從無始受身來。恒以十惡加眾生。不",
    "T47n1982_002:0470b13": "孝父母謗三寶。造作五逆不善業。以是眾罪",
    "T47n1982_002:0470b14": "因緣故。妄想顛倒生纏縛。應受無量生死",
    "T47n1982_002:0470b15": "苦。頂禮懺悔願滅除。懺悔已至心歸命禮",
    "T47n1982_002:0470b16": "阿彌陀佛。",
    "T47n1982_002:0470b17": "至心勸請。諸佛大慈無上尊。恒以空慧照三",
    "T47n1982_002:0470b18": "界。眾生盲冥不覺知。永沈生死大苦海。為拔",
    "T47n1982_002:0470b19": "群生離諸苦。勸請常住轉法輪。勸請已至心",
    "T47n1982_002:0470b20": "歸命禮阿彌陀佛。",
    "T47n1982_002:0470b21": "至心隨喜。歷劫已來懷嫉妬。我慢放逸由癡",
    "T47n1982_002:0470b22": "生。恒以瞋恚毒害火。焚燒智慧慈善根。今日",
    "T47n1982_002:0470b23": "思惟始惺悟。發大精進隨喜心。隨喜已至心",
    "T47n1982_002:0470b24": "歸命禮阿彌陀佛。",
    "T47n1982_002:0470b25": "至心迴向。流浪三界內。癡愛入胎獄。生已歸",
    "T47n1982_002:0470b26": "老死。沈沒於苦海。我今修此福。迴生安樂土。",
    "T47n1982_002:0470b27": "迴向已至心歸命禮阿彌陀佛。",
    "T47n1982_002:0470b28": "至心發願。願捨胎藏形。往生安樂國。速見彌",
    "T47n1982_002:0470b29": "陀佛。無邊功德身。奉覲諸如來。賢聖亦復",
    "T47n1982_002:0470c01": "然。獲六神通力。救攝苦眾生。虛空法界盡。",
    "T47n1982_002:0470c02": "我願亦如是。發願已至心歸命禮阿彌陀佛",
    "T47n1982_002:0470c03": "餘悉同上法。",
    "T47n1982_002:0470c04": "第四依天親菩薩願往生禮讚偈二十拜。當",
    "T47n1982_002:0470c05": "後夜時禮懺悔同前後。",
    "T47n1982_002:0470c06": "至心歸命禮　西方阿彌陀佛世尊我一心",
    "T47n1982_002:0470c07": "歸命盡十方　　無礙光如來　　願生安樂國",
    "T47n1982_002:0470c08": "至心歸命禮　西方阿彌陀佛觀彼世界相",
    "T47n1982_002:0470c09": "勝過三界道　　究竟如虛空　　廣大無邊際",
    "T47n1982_002:0470c10": "願共諸眾生　　往生安樂國",
    "T47n1982_002:0470c11": "至心歸命禮　西方阿彌陀佛正道大慈悲",
    "T47n1982_002:0470c12": "出世善根生　　淨光明滿足　　如鏡日月輪",
    "T47n1982_002:0470c13": "願共諸眾生　　往生安樂國",
    "T47n1982_002:0470c14": "至心歸命禮　西方阿彌陀佛備諸珍寶性",
    "T47n1982_002:0470c15": "具足妙莊嚴　　無垢光焰熾　　明淨曜世間",
    "T47n1982_002:0470c16": "願共諸眾生　　往生安樂國",
    "T47n1982_002:0470c17": "至心歸命禮　西方阿彌陀佛寶華千萬種",
    "T47n1982_002:0470c18": "彌覆池流泉　　微風動花葉　　交錯光亂轉",
    "T47n1982_002:0470c19": "願共諸眾生　　往生安樂國",
    "T47n1982_002:0470c20": "至心歸命禮　西方阿彌陀佛宮殿諸樓閣",
    "T47n1982_002:0470c21": "觀十方無礙　　雜樹異光色　　寶欄遍圍遶",
    "T47n1982_002:0470c22": "願共諸眾生　　往生安樂國",
    "T47n1982_002:0470c23": "至心歸命禮　西方阿彌陀佛無量寶交絡",
    "T47n1982_002:0470c24": "羅網遍虛空　　種種鈴發響　　宣吐妙法音",
    "T47n1982_002:0470c25": "願共諸眾生　　往生安樂國",
    "T47n1982_002:0470c26": "至心歸命禮　西方阿彌陀佛梵音悟深遠",
    "T47n1982_002:0470c27": "微妙聞十方　　正覺阿彌陀　　法王善住持",
    "T47n1982_002:0470c28": "願共諸眾生　　往生安樂國",
    "T47n1982_002:0470c29": "至心歸命禮　西方阿彌陀佛如來淨華眾",
    "T47n1982_002:0471a01": "正覺花化生　　愛樂佛法味　　禪三昧為食",
    "T47n1982_002:0471a02": "願共諸眾生　　往生安樂國",
    "T47n1982_002:0471a03": "至心歸命禮　西方阿彌陀佛永離身心惱",
    "T47n1982_002:0471a04": "受樂常無間　　大乘善根界　　等無譏嫌名",
    "T47n1982_002:0471a05": "願共諸眾生　　往生安樂國",
    "T47n1982_002:0471a06": "至心歸命禮　西方阿彌陀佛女人及根缺",
    "T47n1982_002:0471a07": "二乘種不生　　眾生所願樂　　一切能滿足",
    "T47n1982_002:0471a08": "願共諸眾生　　往生安樂國",
    "T47n1982_002:0471a09": "至心歸命禮　西方阿彌陀佛無量大寶王",
    "T47n1982_002:0471a10": "微妙淨花臺　　相好光一尋　　色像超群生",
    "T47n1982_002:0471a11": "願共諸眾生　　往生安樂國",
    "T47n1982_002:0471a12": "至心歸命禮　西方阿彌陀佛天人不動眾",
    "T47n1982_002:0471a13": "清淨智海王　　如須彌山王　　勝妙無過者",
    "T47n1982_002:0471a14": "願共諸眾生　　往生安樂國",
    "T47n1982_002:0471a15": "至心歸命禮　西方阿彌陀佛天人丈夫眾",
    "T47n1982_002:0471a16": "恭敬遶瞻仰　　雨天樂花衣　　妙香等供養",
    "T47n1982_002:0471a17": "願共諸眾生　　往生安樂國",
    "T47n1982_002:0471a18": "至心歸命禮　西方阿彌陀佛安樂國清淨",
    "T47n1982_002:0471a19": "常轉無垢輪　　一念及一時　　利益諸群生",
    "T47n1982_002:0471a20": "願共諸眾生　　往生安樂國",
    "T47n1982_002:0471a21": "至心歸命禮　西方阿彌陀佛讚佛諸功德",
    "T47n1982_002:0471a22": "無有分別心　　能令速滿足　　功德大寶海",
    "T47n1982_002:0471a23": "願共諸眾生　　往生安樂國",
    "T47n1982_002:0471a24": "至心歸命禮　西方阿彌陀佛哀愍覆護我",
    "T47n1982_002:0471a25": "令法種增長　　此世及後生　　願佛常攝受",
    "T47n1982_002:0471a26": "願共諸眾生　　往生安樂國",
    "T47n1982_002:0471a27": "至心歸命禮　西方極樂世界　觀世音菩薩",
    "T47n1982_002:0471a28": "　願共諸眾生　往生安樂國",
    "T47n1982_002:0471a29": "至心歸命禮　西方極樂世界　大勢至菩薩",
    "T47n1982_002:0471b01": "　願共諸眾生　往生安樂國",
    "T47n1982_002:0471b02": "至心歸命禮　西方極樂世界　諸菩薩　清",
    "T47n1982_002:0471b03": "淨大海眾　願共諸眾生　往生安樂國",
    "T47n1982_002:0471b04": "普為師僧父母及善知識法界眾生。斷除三",
    "T47n1982_002:0471b05": "障。同得往生阿彌陀佛國。歸命懺悔。",
    "T47n1982_002:0471b06": "第五依彥琮法師願往生禮讚偈。二十二拜。",
    "T47n1982_002:0471b07": "當旦起時禮懺悔同前後。",
    "T47n1982_002:0471b08": "至心歸命禮　西方阿彌陀佛法藏因彌遠",
    "T47n1982_002:0471b09": "極樂果還深　　異珍參作地　　眾寶間為林",
    "T47n1982_002:0471b10": "華開希有色　　波揚實相音　　何當蒙授手",
    "T47n1982_002:0471b11": "一遂往生心　　願共諸眾生　　往生安樂國",
    "T47n1982_002:0471b12": "至心歸命禮　西方阿彌陀佛濁世難還入",
    "T47n1982_002:0471b13": "淨土願逾深　　金繩直界道　　珠網縵垂林",
    "T47n1982_002:0471b14": "見色皆真色　　聞音悉法音　　莫謂西方遠",
    "T47n1982_002:0471b15": "唯須十念心　　願共諸眾生　　往生安樂國",
    "T47n1982_002:0471b16": "至心歸命禮　西方阿彌陀佛已成窮理聖",
    "T47n1982_002:0471b17": "真有遍空威　　在西時現小　　俱是暫隨機",
    "T47n1982_002:0471b18": "葉珠相映飾　　沙水共澄輝　　欲得無生果",
    "T47n1982_002:0471b19": "彼土必須依　　願共諸眾生　　往生安樂國",
    "T47n1982_002:0471b20": "至心歸命禮　西方阿彌陀佛五山毫獨朗",
    "T47n1982_002:0471b21": "寶手印恒分　　地水俱為鏡　　香華同作雲",
    "T47n1982_002:0471b22": "業深成易往　　困淺實難聞　　必望除疑惑",
    "T47n1982_002:0471b23": "超然獨不群　　願共諸眾生　　往生安樂國",
    "T47n1982_002:0471b24": "至心歸命禮　西方觀世音菩薩千輪明足下",
    "T47n1982_002:0471b25": "五道現光中　　悲引恒無絕　　人歸亦未窮",
    "T47n1982_002:0471b26": "口宣猶在定　　心靜更飛通　　聞名皆願往",
    "T47n1982_002:0471b27": "日發幾花叢　　願共諸眾生　　往生安樂國",
    "T47n1982_002:0471b28": "至心歸命禮　西方大勢至菩薩慧力標無上",
    "T47n1982_002:0471b29": "身光備有緣　　動搖諸寶國　　侍坐一金蓮",
    "T47n1982_002:0471c01": "鳥群非實鳥　　天類豈真天　　須知求妙樂",
    "T47n1982_002:0471c02": "會是戒香全　　願共諸眾生　　往生安樂國",
    "T47n1982_002:0471c03": "至心歸命禮　西方阿彌陀佛心帶真慈滿",
    "T47n1982_002:0471c04": "光含法界圓　　無緣能攝物　　有想定非難",
    "T47n1982_002:0471c05": "華隨本心變　　宮移身自安　　希聞出世境",
    "T47n1982_002:0471c06": "須共入禪看　　願共諸眾生　　往生安樂國",
    "T47n1982_002:0471c07": "至心歸命禮　西方阿彌陀佛迴向漸為功",
    "T47n1982_002:0471c08": "西方路稍通　　寶幢承厚地　　天香入遠風",
    "T47n1982_002:0471c09": "開華重布水　　覆網細分空　　願生何意切",
    "T47n1982_002:0471c10": "正為樂無窮　　願共諸眾生　　往生安樂國",
    "T47n1982_002:0471c11": "至心歸命禮　西方阿彌陀佛欲選當生處",
    "T47n1982_002:0471c12": "西方最可歸　　間樹開重閣　　滿道布鮮衣",
    "T47n1982_002:0471c13": "香飯隨心至　　寶殿逐身飛　　有緣皆得入",
    "T47n1982_002:0471c14": "只是往人希　　願共諸眾生　　往生安樂國",
    "T47n1982_002:0471c15": "至心歸命禮　西方阿彌陀佛十劫道先成",
    "T47n1982_002:0471c16": "嚴界引群萌　　金沙徹水照　　玉葉滿枝明",
    "T47n1982_002:0471c17": "鳥本珠中出　　人唯華上生　　敢請西方聖",
    "T47n1982_002:0471c18": "早晚定相迎　　願共諸眾生　　往生安樂國",
    "T47n1982_002:0471c19": "至心歸命禮　西方阿彌陀佛十方諸佛國",
    "T47n1982_002:0471c20": "盡是法王家　　偏求有緣地　　冀得早無邪",
    "T47n1982_002:0471c21": "八功如意水　　七寶自然華　　於彼心能係",
    "T47n1982_002:0471c22": "當必往非賒　　願共諸眾生　　往生安樂國",
    "T47n1982_002:0471c23": "至心歸命禮　西方阿彌陀佛淨國無衰變",
    "T47n1982_002:0471c24": "一立古今然　　光臺千寶合　　音樂八風宣",
    "T47n1982_002:0471c25": "池多說法鳥　　空滿散花天　　得生不畏退",
    "T47n1982_002:0471c26": "隨意晚開蓮　　願共諸眾生　　往生安樂國",
    "T47n1982_002:0471c27": "至心歸命禮　西方阿彌陀佛坐華非一像",
    "T47n1982_002:0471c28": "聖眾亦難量　　蓮開人獨處　　波生法自揚",
    "T47n1982_002:0471c29": "無災由處靜　　不退為朋良　　問彼前生輩",
    "T47n1982_002:0472a01": "來斯幾劫強　　願共諸眾生　　往生安樂國",
    "T47n1982_002:0472a02": "至心歸命禮　西方阿彌陀佛光舒救毘舍",
    "T47n1982_002:0472a03": "宮立引韋提　　天來香蓋捧　　人去寶衣齎",
    "T47n1982_002:0472a04": "六時聞鳥合　　四寸踐華低　　相看無不正",
    "T47n1982_002:0472a05": "豈復有長迷　　願共諸眾生　　往生安樂國",
    "T47n1982_002:0472a06": "至心歸命禮　西方阿彌陀佛普為弘三福",
    "T47n1982_002:0472a07": "咸令滅五燒　　發心功已至　　係念罪便消",
    "T47n1982_002:0472a08": "鳥化珠光轉　　風好樂聲調　　俱忻行道易",
    "T47n1982_002:0472a09": "寧愁聖果遙　　願共諸眾生　　往生安樂國",
    "T47n1982_002:0472a10": "至心歸命禮　西方阿彌陀佛珠色仍為水",
    "T47n1982_002:0472a11": "金光即是臺　　到時華自散　　隨願葉還開",
    "T47n1982_002:0472a12": "遊池更出沒　　飛空互往來　　真心能向彼",
    "T47n1982_002:0472a13": "有善併修廻　　願共諸眾生　　往生安樂國",
    "T47n1982_002:0472a14": "至心歸命禮　西方阿彌陀佛洗心甘露水",
    "T47n1982_002:0472a15": "悅目妙花雲　　同生機易識　　等壽量難分",
    "T47n1982_002:0472a16": "樂多無廢道　　聲遠不妨聞　　如何貪五濁",
    "T47n1982_002:0472a17": "安然火自焚　　願共諸眾生　　往生安樂國",
    "T47n1982_002:0472a18": "至心歸命禮　西方阿彌陀佛臺裹天人現",
    "T47n1982_002:0472a19": "光中侍者看　　懸空四寶閣　　臨逈七重欄",
    "T47n1982_002:0472a20": "疑多邊地久　　德少上生難　　且莫論餘願",
    "T47n1982_002:0472a21": "西望已心安　　願共諸眾生　　往生安樂國",
    "T47n1982_002:0472a22": "至心歸命禮　西方阿彌陀佛六根常合道",
    "T47n1982_002:0472a23": "三塗永絕名　　念頃遊方遍　　還時得忍成",
    "T47n1982_002:0472a24": "地平無極廣　　風長是處清　　寄言有心輩",
    "T47n1982_002:0472a25": "共出一危城　　願共諸眾生　　往生安樂國",
    "T47n1982_002:0472a26": "至心歸命禮　西方阿彌陀佛哀愍覆護我",
    "T47n1982_002:0472a27": "令法種增長　　此世及後生　　願佛常攝受",
    "T47n1982_002:0472a28": "願共諸眾生　　往生安樂國",
    "T47n1982_002:0472a29": "至心歸命禮　西方極樂世界　觀世音菩薩",
    "T47n1982_002:0472b01": "　願共諸眾生　往生安樂國",
    "T47n1982_002:0472b02": "至心歸命禮　西方極樂世界　大勢至菩薩",
    "T47n1982_002:0472b03": "　願共諸眾生　往生安樂國",
    "T47n1982_002:0472b04": "至心歸命禮　西方極樂世界　諸菩薩",
    "T47n1982_002:0472b05": "　清淨大海眾　願共諸眾生　往生安樂國",
    "T47n1982_002:0472b06": "普為師僧父母善知識法界眾生斷除三障。",
    "T47n1982_002:0472b07": "同得往生阿彌陀佛國。歸命懺悔。",
    "T47n1982_002:0472b08": "第六比丘善導願往生禮讚偈依十六觀作二",
    "T47n1982_002:0472b09": "十拜。當日中時禮懺悔同前後。",
    "T47n1982_002:0472b10": "至心歸命禮　西方阿彌陀佛。",
    "T47n1982_002:0472b11": "觀彼彌陀極樂界　　廣大寬平眾寶成",
    "T47n1982_002:0472b12": "四十八願莊嚴起　　超諸佛剎最為精",
    "T47n1982_002:0472b13": "本國他方大海眾　　窮劫算數不知名",
    "T47n1982_002:0472b14": "普勸歸西同彼會　　恒沙三昧自然成",
    "T47n1982_002:0472b15": "願共諸眾生　往生安樂國。",
    "T47n1982_002:0472b16": "至心歸命禮　西方阿彌陀佛。",
    "T47n1982_002:0472b17": "地下莊嚴七寶幢　　無量無邊無億數",
    "T47n1982_002:0472b18": "八方八面百寶成　　見彼無生自然悟",
    "T47n1982_002:0472b19": "無生寶國永為常　　一一寶流無數光",
    "T47n1982_002:0472b20": "行者傾心常對目　　騰神踊躍入西方",
    "T47n1982_002:0472b21": "願共諸眾生　往生安樂國。",
    "T47n1982_002:0472b22": "至心歸命禮　西方阿彌陀佛。",
    "T47n1982_002:0472b23": "地上莊嚴轉無極　　金繩界道非工匠",
    "T47n1982_002:0472b24": "彌陀願智巧莊嚴　　菩薩人天散華上",
    "T47n1982_002:0472b25": "寶地寶色寶光嚴　　一一光成無數臺",
    "T47n1982_002:0472b26": "臺中寶樓千萬億　　臺側百億寶幢圍",
    "T47n1982_002:0472b27": "願共諸眾生　往生安樂國。",
    "T47n1982_002:0472b28": "至心歸命禮　西方阿彌陀佛。",
    "T47n1982_002:0472b29": "一一臺上虛空中　　莊嚴寶樂亦無窮",
    "T47n1982_002:0472c01": "八種清風尋光出　　隨時鼓樂應機音",
    "T47n1982_002:0472c02": "機音正受稍為難　　行住坐臥攝心觀",
    "T47n1982_002:0472c03": "唯除睡時常憶念　　三昧無為即涅槃",
    "T47n1982_002:0472c04": "願共諸眾生　往生安樂國。",
    "T47n1982_002:0472c05": "至心歸命禮　西方阿彌陀佛。",
    "T47n1982_002:0472c06": "寶國寶林諸寶樹　　寶華寶葉寶根莖",
    "T47n1982_002:0472c07": "或以千寶分林異　　或有百寶共成行",
    "T47n1982_002:0472c08": "行行相當葉相次　　色各不同光亦然",
    "T47n1982_002:0472c09": "等量齊高三十萬　　枝條相觸說因緣",
    "T47n1982_002:0472c10": "願共諸眾生　往生安樂國。",
    "T47n1982_002:0472c11": "至心歸命禮　西方阿彌陀佛。",
    "T47n1982_002:0472c12": "七重羅網七重宮　　綺互迴光相映發",
    "T47n1982_002:0472c13": "化天童子皆充遍　　瓔珞輝光超日月",
    "T47n1982_002:0472c14": "行行寶葉色千般　　華敷等若旋金輪",
    "T47n1982_002:0472c15": "果變光成眾寶蓋　　塵沙佛剎現無邊",
    "T47n1982_002:0472c16": "願共諸眾生　往生安樂國。",
    "T47n1982_002:0472c17": "至心歸命禮　西方阿彌陀佛。",
    "T47n1982_002:0472c18": "寶池寶岸寶金沙　　寶渠寶葉寶蓮華",
    "T47n1982_002:0472c19": "十二由旬皆正等　　寶羅寶網寶欄遮",
    "T47n1982_002:0472c20": "德水分流尋寶樹　　聞波覩樂證恬怕",
    "T47n1982_002:0472c21": "寄語有緣同行者　　努力翻迷還本家",
    "T47n1982_002:0472c22": "願共諸眾生　往生安樂國。",
    "T47n1982_002:0472c23": "至心歸命禮　西方阿彌陀佛。",
    "T47n1982_002:0472c24": "一一金繩界道上　　寶樂寶樹千萬億",
    "T47n1982_002:0472c25": "諸天童子散香花　　他方菩薩如雲集",
    "T47n1982_002:0472c26": "無量無邊無能計　　稽首彌陀恭敬立",
    "T47n1982_002:0472c27": "風鈴樹響遍虛空　　歎說三尊無有極",
    "T47n1982_002:0472c28": "願共諸眾生　往生安樂國。",
    "T47n1982_002:0472c29": "至心歸命禮　西方阿彌陀佛。",
    "T47n1982_002:0473a01": "彌陀本願華王座　　一切眾寶以為成",
    "T47n1982_002:0473a02": "臺上四幢張寶幔　　彌陀獨坐顯真形",
    "T47n1982_002:0473a03": "真形光明遍法界　　蒙光觸者心不退",
    "T47n1982_002:0473a04": "晝夜六時專想念　　終時快樂如三昧",
    "T47n1982_002:0473a05": "願共諸眾生　往生安樂國。",
    "T47n1982_002:0473a06": "至心歸命禮　西方阿彌陀佛。",
    "T47n1982_002:0473a07": "彌陀佛身遍法界　　影現眾生心想中",
    "T47n1982_002:0473a08": "是故勸汝常觀察　　依心起相表真容",
    "T47n1982_002:0473a09": "真容寶像臨華座　　心開見彼國莊嚴",
    "T47n1982_002:0473a10": "寶樹三身華遍滿　　風鈴樂響與文同",
    "T47n1982_002:0473a11": "願共諸眾生　往生安樂國。",
    "T47n1982_002:0473a12": "至心歸命禮　西方阿彌陀佛。",
    "T47n1982_002:0473a13": "彌陀身色如金山　　相好光明照十方",
    "T47n1982_002:0473a14": "唯有念佛蒙光攝　　當知本願最為強",
    "T47n1982_002:0473a15": "十方如來舒舌證　　專稱名號至西方",
    "T47n1982_002:0473a16": "到彼華臺聞妙法　　十地願行自然彰",
    "T47n1982_002:0473a17": "願共諸眾生　往生安樂國。",
    "T47n1982_002:0473a18": "至心歸命禮　西方阿彌陀佛。",
    "T47n1982_002:0473a19": "觀音菩薩大慈悲　　已得菩提捨不證",
    "T47n1982_002:0473a20": "一切五道內身中　　六時觀察三輪應",
    "T47n1982_002:0473a21": "應現身光紫金色　　相好威儀轉無極",
    "T47n1982_002:0473a22": "恒舒百億光王手　　普接有緣歸本國",
    "T47n1982_002:0473a23": "願共諸眾生　往生安樂國。",
    "T47n1982_002:0473a24": "至心歸命禮　西方阿彌陀佛。",
    "T47n1982_002:0473a25": "勢至菩薩難思議　　威光普照無邊際",
    "T47n1982_002:0473a26": "有緣眾生蒙光觸　　增長智慧超三界",
    "T47n1982_002:0473a27": "法界傾搖如轉蓬　　化佛雲集滿虛空",
    "T47n1982_002:0473a28": "普勸有緣常憶念　　永絕胞胎證六通",
    "T47n1982_002:0473a29": "願共諸眾生　往生安樂國。",
    "T47n1982_002:0473b01": "至心歸命禮　西方阿彌陀佛。",
    "T47n1982_002:0473b02": "正坐加趺入三昧　　想心乘念至西方",
    "T47n1982_002:0473b03": "覩見彌陀極樂界　　地上虛空七寶粧",
    "T47n1982_002:0473b04": "彌陀身量極無邊　　重勸眾生觀小身",
    "T47n1982_002:0473b05": "丈六八尺隨機現　　圓光化佛等前真",
    "T47n1982_002:0473b06": "願共諸眾生　往生安樂國。",
    "T47n1982_002:0473b07": "至心歸命禮　西方阿彌陀佛。",
    "T47n1982_002:0473b08": "上輩上行上根人　　求生淨土斷貪瞋",
    "T47n1982_002:0473b09": "就行差別分三品　　五門相續助三因",
    "T47n1982_002:0473b10": "一日七日專精進　　畢命乘臺出六塵",
    "T47n1982_002:0473b11": "慶哉難逢今得遇　　永證無為法性身",
    "T47n1982_002:0473b12": "願共諸眾生　往生安樂國。",
    "T47n1982_002:0473b13": "至心歸命禮　西方阿彌陀佛。",
    "T47n1982_002:0473b14": "中輩中行中根人　　一日齋戒處金蓮",
    "T47n1982_002:0473b15": "孝養父母教迴向　　為說西方快樂因",
    "T47n1982_002:0473b16": "佛與聲聞眾來取　　直到彌陀華座邊",
    "T47n1982_002:0473b17": "百寶華籠經七日　　三品蓮開證小真",
    "T47n1982_002:0473b18": "願共諸眾生　往生安樂國。",
    "T47n1982_002:0473b19": "至心歸命禮　西方阿彌陀佛。",
    "T47n1982_002:0473b20": "下輩下行下根人　　十惡五逆等貪瞋",
    "T47n1982_002:0473b21": "四重偷僧謗正法　　未曾慚愧悔前愆",
    "T47n1982_002:0473b22": "終時苦相皆雲集　　地獄猛火罪人前",
    "T47n1982_002:0473b23": "忽遇往生善知識　　急勸專稱彼佛名",
    "T47n1982_002:0473b24": "化佛菩薩尋聲到　　一念傾心入寶蓮",
    "T47n1982_002:0473b25": "三業障重開多劫　　于時始發菩提因",
    "T47n1982_002:0473b26": "願共諸眾生　往生安樂國。",
    "T47n1982_002:0473b27": "至心歸命禮　西方阿彌陀佛。",
    "T47n1982_002:0473b28": "樂何啻樂事難思議",
    "T47n1982_002:0473b29": "無邊菩薩為同學　　性海如來盡是師",
    "T47n1982_002:0473c01": "渴聞波若絕思漿　　念食無生即斷飢",
    "T47n1982_002:0473c02": "一切莊嚴皆說法　　無心領納自然知",
    "T47n1982_002:0473c03": "七覺花池隨意入　　八輩凝神會一枝",
    "T47n1982_002:0473c04": "彌陀心水沐身頂　　觀音大勢與衣披",
    "T47n1982_002:0473c05": "歘爾騰空遊法界　　須臾授記號無為",
    "T47n1982_002:0473c06": "如此逍遙無極處　　吾今不去待何時",
    "T47n1982_002:0473c07": "願共諸眾生　往生安樂國。",
    "T47n1982_002:0473c08": "至心歸命禮　西方阿彌陀佛。",
    "T47n1982_002:0473c09": "哀愍覆護我　　令法種增長　　此世及後生",
    "T47n1982_002:0473c10": "願佛常攝受",
    "T47n1982_002:0473c11": "願共諸眾生　往生安樂國。",
    "T47n1982_002:0473c12": "至心歸命禮　西方阿彌陀佛　觀音勢至諸",
    "T47n1982_002:0473c13": "菩薩　清淨大海眾　願共諸眾生　往生安",
    "T47n1982_002:0473c14": "樂國。",
    "T47n1982_002:0473c15": "普為師僧父母及善知識法界眾生。斷除三",
    "T47n1982_002:0473c16": "障。同得往生阿彌陀佛國。歸命懺悔。",
    "T47n1982_002:0473c17": "上二品懺悔發願等同前。須要中要取初。須",
    "T47n1982_002:0473c18": "略中略取中。須廣中廣取下。其廣者就實有",
    "T47n1982_002:0473c19": "心願生者而勸。或對四眾。或對十方佛。或對",
    "T47n1982_002:0473c20": "舍利尊像大眾。或對一人若獨自等。又向十",
    "T47n1982_002:0473c21": "方盡虛空三寶及盡眾生界等。具向發露懺",
    "T47n1982_002:0473c22": "悔。懺悔有三品上中下。上品懺悔者。身毛孔",
    "T47n1982_002:0473c23": "中血流眼中血出者。名上品懺悔。中品懺悔",
    "T47n1982_002:0473c24": "者。遍身熱汗從毛孔出眼中血流者。名中品",
    "T47n1982_002:0473c25": "懺悔。下品懺悔者。遍身徹熱眼中淚出者。名",
    "T47n1982_002:0473c26": "下品懺悔。此等三品雖有差別。即是久種解",
    "T47n1982_002:0473c27": "脫分善根人。致使今生敬法重人不惜身命。",
    "T47n1982_002:0473c28": "乃至小罪若懺。即能徹心徹髓能如此懺者。",
    "T47n1982_002:0473c29": "不問久近。所有重障頓皆滅盡。若不如此。縱",
    "T47n1982_002:0474a01": "使日夜十二時急走終是無益。若不作者應",
    "T47n1982_002:0474a02": "知。雖不能流淚流血等。但能真心徹到者。即",
    "T47n1982_002:0474a03": "與上同。敬白十方諸佛十二部經一切賢聖。",
    "T47n1982_002:0474a04": "及一切天龍八部法界眾生現前大眾等。證",
    "T47n1982_002:0474a05": "知我某甲發露懺悔。從無始已來。乃至今身。",
    "T47n1982_002:0474a06": "殺害一切三寶師僧父母六親眷屬善知識法",
    "T47n1982_002:0474a07": "界眾生。不可知數。偷盜一切三寶師僧父母",
    "T47n1982_002:0474a08": "六親眷屬善知識法界眾生物。不可知數。於",
    "T47n1982_002:0474a09": "一切三寶師僧父母六親眷屬善知識法界眾",
    "T47n1982_002:0474a10": "生上起邪心。不可知數。妄語欺誑一切三寶",
    "T47n1982_002:0474a11": "師僧父母六親眷屬善知識法界眾生。不可",
    "T47n1982_002:0474a12": "知數。綺語調弄一切三寶師僧父母六親眷",
    "T47n1982_002:0474a13": "屬善知識法界眾生。不可知數。惡口罵辱誹",
    "T47n1982_002:0474a14": "謗毀呰一切三寶師僧父母六親眷屬善知識",
    "T47n1982_002:0474a15": "法界眾生。不可知數。兩舌鬪亂破壞一切三",
    "T47n1982_002:0474a16": "寶師僧父母六親眷屬善知識法界眾生。不",
    "T47n1982_002:0474a17": "可知數。或破五戒八戒十戒十善戒二百五",
    "T47n1982_002:0474a18": "十戒五百戒菩薩三聚戒十無盡戒。乃至一",
    "T47n1982_002:0474a19": "切戒及一切威儀戒等。自作教他見作隨喜。",
    "T47n1982_002:0474a20": "不可知數。如是等眾罪。亦如十方大地無邊",
    "T47n1982_002:0474a21": "微塵無數。我等作罪亦無邊無數。虛空無邊。",
    "T47n1982_002:0474a22": "我等作罪亦復無邊。法界無邊亦如上。法性",
    "T47n1982_002:0474a23": "無邊亦如上。佛無邊亦如上。如是等罪上至",
    "T47n1982_002:0474a24": "諸菩薩。下至聲聞緣覺。所不能知。唯佛與佛",
    "T47n1982_002:0474a25": "乃能知我罪之多少。今於三寶前法界眾生",
    "T47n1982_002:0474a26": "前。發露懺悔不敢覆藏。唯願十方三寶法界",
    "T47n1982_002:0474a27": "眾生。受我懺悔憶我清淨。始從今日願共法",
    "T47n1982_002:0474a28": "界眾生。捨邪歸正發菩提心。慈心相向佛眼",
    "T47n1982_002:0474a29": "相看。作菩提眷屬真善知識。同生阿彌陀佛",
    "T47n1982_002:0474b01": "國。乃至成佛。如是等罪永斷。相續更不敢作。",
    "T47n1982_002:0474b02": "懺悔已。至心歸命禮阿彌陀佛。禮懺竟。若",
    "T47n1982_002:0474b03": "入觀及睡時。應發此願。若坐若立一心合掌。",
    "T47n1982_002:0474b04": "正面向西十聲稱阿彌陀佛觀音勢至諸菩薩",
    "T47n1982_002:0474b05": "清淨大海眾竟。弟子現是生死凡夫。罪障深",
    "T47n1982_002:0474b06": "重輪迴六道。苦不可言。今遇善知識。得聞彌",
    "T47n1982_002:0474b07": "陀本願名號。一心稱念求願往生。願佛慈悲",
    "T47n1982_002:0474b08": "不捨本弘誓願攝受。弟子不識彌陀佛身相",
    "T47n1982_002:0474b09": "光明。願佛慈悲示現弟子身相。觀音勢至諸",
    "T47n1982_002:0474b10": "菩薩等。及彼世界清淨莊嚴光明等相。道此",
    "T47n1982_002:0474b11": "語已。一心正念。即隨意入觀及睡。或有正發",
    "T47n1982_002:0474b12": "願時即得見之。或有睡時得見。此願比來亦",
    "T47n1982_002:0474b13": "大有現驗。問曰。稱念禮觀阿彌陀佛。現世有",
    "T47n1982_002:0474b14": "何功德利益。答曰。若稱阿彌陀佛一聲。即能",
    "T47n1982_002:0474b15": "除滅八十億劫生死重罪。禮念已下亦是。十",
    "T47n1982_002:0474b16": "往生經云。若有眾生念阿彌陀佛願往生者。",
    "T47n1982_002:0474b17": "彼佛即遣二十五菩薩。擁護行者。若行若坐",
    "T47n1982_002:0474b18": "若住若臥。若晝若夜。一切時一切處。不令惡",
    "T47n1982_002:0474b19": "鬼惡神得其便也。又如觀經云。若稱禮念阿",
    "T47n1982_002:0474b20": "彌陀佛願往生彼國者。彼佛即遣無數化佛",
    "T47n1982_002:0474b21": "無數化觀音勢至菩薩護念行者。復與前二",
    "T47n1982_002:0474b22": "十五菩薩等。百重千重圍遶行者。不問行住",
    "T47n1982_002:0474b23": "坐臥一切時處。若晝若夜常不離行者。今既",
    "T47n1982_002:0474b24": "有斯勝益可憑。願諸行者各須至心求往。又",
    "T47n1982_002:0474b25": "如無量壽經云。若我成佛。十方眾生稱我名",
    "T47n1982_002:0474b26": "號下至十聲。若不生者。不取正覺。彼佛今現",
    "T47n1982_002:0474b27": "在世成佛。當知本誓重願不虛。眾生稱念必",
    "T47n1982_002:0474b28": "得往生。又如彌陀經云。若有眾生聞說阿彌",
    "T47n1982_002:0474b29": "陀佛。即應執持名號。若一日若二日乃至七",
    "T47n1982_002:0474c01": "日。一心稱佛不亂。命欲終時。阿彌陀佛與諸",
    "T47n1982_002:0474c02": "聖眾現在其前。此人終時心不顛倒。即得往",
    "T47n1982_002:0474c03": "生彼國。佛告舍利弗。我見是利故說是言。若",
    "T47n1982_002:0474c04": "有眾生聞說是者。應當發願願生彼國。次下",
    "T47n1982_002:0474c05": "說云。東方如恒河沙等諸佛。南西北方及上",
    "T47n1982_002:0474c06": "下一一方如恒河沙等諸佛。各於本國出其",
    "T47n1982_002:0474c07": "舌相遍覆三千大千世界。說誠實言。汝等眾",
    "T47n1982_002:0474c08": "生。皆應信是一切諸佛所護念經云何名護",
    "T47n1982_002:0474c09": "念。若有眾生。稱念阿彌陀佛。若七日及一日。",
    "T47n1982_002:0474c10": "下至一聲乃至十聲一念等。必得往生。證成",
    "T47n1982_002:0474c11": "此事故名護念經。次下又云。若稱佛往生者。",
    "T47n1982_002:0474c12": "常為六萬恒沙等諸佛之所護念。故名護念",
    "T47n1982_002:0474c13": "經。今既有此增上誓願可憑。諸佛子等。何",
    "T47n1982_002:0474c14": "不勵意去也。",
    "T47n1982_002:0474c15": "集諸經禮懺儀卷下"
}