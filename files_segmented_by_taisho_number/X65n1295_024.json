{
    "X65n1295_024:0620b18": "禪宗頌古聯珠通集卷第二十四",
    "X65n1295_024:0620b20": "宋池州報恩光孝禪寺沙門法應　集",
    "X65n1295_024:0620b21": "元紹興天衣萬壽禪寺沙門普會續集",
    "X65n1295_024:0620b22": "　　祖師機緣",
    "X65n1295_024:0620b23": "六祖下第五世之五(清源下第四世之二)",
    "X65n1295_024:0620b24": "(曹洞宗)【增收】筠州洞山良价悟本禪師。(嗣雲巖)因辭雲巖。",
    "X65n1295_024:0620c01": "臨行問。百年後忽有人問。還邈得師真否。如何",
    "X65n1295_024:0620c02": "抵對。巖良久曰。祇這是。師沉吟。巖曰。价闍黎。承",
    "X65n1295_024:0620c03": "當個事。大須審細。師猶涉疑。　頌曰。",
    "X65n1295_024:0620c04": "體量非功不墮今。星移斗換豈同輪。多年曆日雖無",
    "X65n1295_024:0620c05": "用。犯著應須總滅門。(正堂辯)。",
    "X65n1295_024:0620c06": "洞山因過水睹影。大悟前旨。有偈曰。切忌從他",
    "X65n1295_024:0620c07": "覓。迢迢與我疎。我今獨自往。處處得逢渠。渠今",
    "X65n1295_024:0620c08": "正是我。我今不是渠。應須恁麼會。方得契如如。",
    "X65n1295_024:0620c09": "　頌曰。",
    "X65n1295_024:0620c10": "動靜從來每與俱。回頭驀地始逢渠。直饒與麼猶堪",
    "X65n1295_024:0620c11": "咲。喚作如如又却迂。(本覺一)。",
    "X65n1295_024:0620c12": "水中影子因身有。若寔無身影亦無。百尺竿頭纔進",
    "X65n1295_024:0620c13": "步。一毫端上現毗盧。(圓悟勤)。",
    "X65n1295_024:0620c14": "【增收】洞山。後因供養雲巖真。有僧問。先師道只這是。",
    "X65n1295_024:0620c15": "莫便是否。師曰是。曰意旨如何。師曰。當時幾錯",
    "X65n1295_024:0620c16": "會先師意。曰未審先師還知有也無。師曰。若不",
    "X65n1295_024:0620c17": "知有。爭解恁麼道。若知有。爭肯恁麼道。　頌曰。",
    "X65n1295_024:0620c18": "爭解恁麼道。五更雞唱家林曉。爭肯恁麼道。千年鶴",
    "X65n1295_024:0620c19": "與青松老。寶鑑正明驗正偏。玉機轉側看兼到。門風",
    "X65n1295_024:0620c20": "大振兮規步綿綿。父子變通兮聲光浩浩。(天童覺)。",
    "X65n1295_024:0620c21": "【增收】洞山辭雲巖。巖曰。自此一別。難得與汝相見。師",
    "X65n1295_024:0620c22": "曰不然。自此一別。難得與和尚不相見。　頌曰。",
    "X65n1295_024:0620c23": "高高孤頂雪濛濛。劫外行藏路不通。半夜嶺梅消息",
    "X65n1295_024:0620c24": "轉。不關春色暗香濃。(正堂辯)。",
    "X65n1295_024:0621a01": "【增收】洞山首謁南泉。值馬祖忌修齋次。泉曰。未審馬",
    "X65n1295_024:0621a02": "祖還來應供否。眾無對。師出云。待有伴即來。泉",
    "X65n1295_024:0621a03": "曰。此子雖後生。却堪雕琢。師曰。莫壓良為賤。",
    "X65n1295_024:0621a04": "　頌曰。",
    "X65n1295_024:0621a05": "白雲之賓青山伴。位裡借切看互換。無底合盤轉手",
    "X65n1295_024:0621a06": "擎。穿心椀子通身飯。(天童覺)。",
    "X65n1295_024:0621a07": "千尺絲綸直下垂。一波纔動萬波隨。江上晚來堪畫",
    "X65n1295_024:0621a08": "處。漁人披得一蓑歸。(闡提點)。",
    "X65n1295_024:0621a09": "有伴即來。地闢天開。冷光重出匣。古路絕纖埃。萬象",
    "X65n1295_024:0621a10": "森羅齊合掌。須彌岌崿舞三臺。(最庵印)。",
    "X65n1295_024:0621a11": "【增收】洞山參溈山。問曰。頃聞南陽忠國師有無情說",
    "X65n1295_024:0621a12": "法話。某甲未究其微。溈曰。我這裡亦有。祇是罕",
    "X65n1295_024:0621a13": "遇其人。師曰。乞師指示。溈曰。父母所生口。終不",
    "X65n1295_024:0621a14": "為子說。師曰。還有與師同時慕道者否。溈曰。此",
    "X65n1295_024:0621a15": "去澧陵攸縣石室相連。有雲巖道人。若能撥草",
    "X65n1295_024:0621a16": "瞻風。必為子之所重。師既到雲巖問。無情說法",
    "X65n1295_024:0621a17": "甚麼人得聞。巖曰。無情得聞。師曰。和尚聞否。曰",
    "X65n1295_024:0621a18": "我若聞。汝即不聞吾說法也。師曰。某甲為甚麼",
    "X65n1295_024:0621a19": "不聞。巖竪拂子曰。還聞麼。師曰不聞。曰我說法",
    "X65n1295_024:0621a20": "汝尚不聞。況無情說法乎。師曰。無情說法該何",
    "X65n1295_024:0621a21": "典教。曰豈不見彌陀經云。水鳥樹林悉皆念佛",
    "X65n1295_024:0621a22": "念法。師於是有省。述偈曰。也大奇也大奇。無情",
    "X65n1295_024:0621a23": "說法不思議。若將耳聽終難會。眼處聞時方得",
    "X65n1295_024:0621a24": "知。　頌曰。",
    "X65n1295_024:0621b01": "者箇分明。有情無情。者箇最親。無處不真。一打不著。",
    "X65n1295_024:0621b02": "萬劫沉淪。一透不破。驢牽銕磨。一朝透徹。以楔出楔。",
    "X65n1295_024:0621b03": "鼻安面上。口裡有舌。不借不借。東說西說。要休便休。",
    "X65n1295_024:0621b04": "要歇便歇。無情說法有情聽。有情說法無情別。不是",
    "X65n1295_024:0621b05": "等閑虗作解。大地山河太饒舌。人人盡有不相應。露",
    "X65n1295_024:0621b06": "柱燈籠向你說。(大溈智)。",
    "X65n1295_024:0621b07": "好好。萬象森羅俱是寶。頭頭物物現家珍。不識之人",
    "X65n1295_024:0621b08": "即荒草。(南堂興)。",
    "X65n1295_024:0621b09": "南陽師肌骨好。洞山价也難討。溈山翁雲巖老。重注",
    "X65n1295_024:0621b10": "破成鼓倒。分明行官路。不覺入荒草。葛藤因此到而",
    "X65n1295_024:0621b11": "今。業識茫茫何日了。(月堂昌)。",
    "X65n1295_024:0621b12": "洞山示眾曰。秋初夏末。兄弟或東去西去。直須",
    "X65n1295_024:0621b13": "向萬里無寸草處去始得。又云。只如萬里無寸",
    "X65n1295_024:0621b14": "草處且作麼生去。後有僧到瀏陽舉似石霜。霜",
    "X65n1295_024:0621b15": "云。出門便是草。僧回舉似師。師曰。大唐國裡能",
    "X65n1295_024:0621b16": "有幾人。　頌曰。",
    "X65n1295_024:0621b17": "出門便是太忙然。萬里無來未得圓。欲識家山門去",
    "X65n1295_024:0621b18": "路。暮烟輕鎻綠綿綿。(佛慧泉)。",
    "X65n1295_024:0621b19": "草漫漫。門裡門外君自看。荊棘林中下脚易。夜明簾",
    "X65n1295_024:0621b20": "外轉身難。看看幾何般。且隨老木同寒瘠。將逐春風",
    "X65n1295_024:0621b21": "入燒瘢。(天童覺)。",
    "X65n1295_024:0621b22": "出門便是草。閑殺龍門老。北去禮文殊。南來登五老。",
    "X65n1295_024:0621b23": "鬢髮已蒼浪。言歸恨不早。獨立秋風前。思量望江島。",
    "X65n1295_024:0621b24": "好好不用更尋討。(龍門遠)。",
    "X65n1295_024:0621c01": "萬里無寸草。但請恁麼去。出門便是草。各自有公據。",
    "X65n1295_024:0621c02": "有公據。何拘束。清風月下守株人。涼兔漸遙春草綠。",
    "X65n1295_024:0621c03": "(徑山杲)。",
    "X65n1295_024:0621c04": "不出漫漫草路遮。出門猶更隔天涯。回機踏著通霄",
    "X65n1295_024:0621c05": "路。何處青山不是家。(疎山如)。",
    "X65n1295_024:0621c06": "【續收】庭前黃葉亂紛紛。階下苔錢似錦紋。戶外任教荒",
    "X65n1295_024:0621c07": "草綠。石人踏斷海山雲。(淨因成)。",
    "X65n1295_024:0621c08": "萬里無寸草。出門便絆倒。爭如不動塵。四山日杲杲。",
    "X65n1295_024:0621c09": "壁立萬仞絕承當。天上人間無處討。無處討。忽然突",
    "X65n1295_024:0621c10": "出拄杖頭。直趨寶山親取寶。(圓悟勤)。",
    "X65n1295_024:0621c11": "新豐路坦然。豈止正偏圓。萬里無寸草。何人可向前。",
    "X65n1295_024:0621c12": "機不轉墮塵緣。透得脫犯風烟。瀏陽端的破中邊。出",
    "X65n1295_024:0621c13": "門已是草芊綿。投機倘若諳來脉。兩岸俱玄一不全。",
    "X65n1295_024:0621c14": "(佛鑑懃)。",
    "X65n1295_024:0621c15": "虗玄鳥道沒纖埃。玉殿空然瑣綠苔。挂壁梭飛秋蛻",
    "X65n1295_024:0621c16": "骨。滄溟老蚌盡懷胎。(足菴鑒)。",
    "X65n1295_024:0621c17": "洞山因僧問。寒暑到來如何回避。師曰。何不向",
    "X65n1295_024:0621c18": "無寒暑處去。曰如何是無寒暑處。師曰。寒時寒",
    "X65n1295_024:0621c19": "殺闍黎。熱時熱殺闍黎。　頌曰。",
    "X65n1295_024:0621c20": "垂手還同萬仞崖。正偏何必在安排。琉璃古殿照明",
    "X65n1295_024:0621c21": "月。忍俊韓獹空上階。(雪竇顯)。",
    "X65n1295_024:0621c22": "無寒暑處。如何唱和。熱即乘涼。寒即向火。多口阿師。",
    "X65n1295_024:0621c23": "一場懡[怡-台+羅]。人人盡欲出常流。折合還歸炭裡坐。(泉",
    "X65n1295_024:0621c24": "大道)。",
    "X65n1295_024:0622a01": "熱時熱殺寒時寒。寒暑由來總不干。行盡天涯諳世",
    "X65n1295_024:0622a02": "事。老君頭戴楮皮冠。(湛堂準)。",
    "X65n1295_024:0622a03": "偏中有正正中偏。流落人間千百年。幾度欲歸歸未",
    "X65n1295_024:0622a04": "得。門前依舊草芊芊。(長靈卓)。",
    "X65n1295_024:0622a05": "無寒暑處洞山語。多少禪人迷處所。寒時向火熱乘",
    "X65n1295_024:0622a06": "涼。一生免得避寒暑。(佛燈珣)。",
    "X65n1295_024:0622a07": "無寒暑處為君通。枯木生花又一重。堪咲刻舟求劒",
    "X65n1295_024:0622a08": "者。至今猶在冷灰中。(佛性泰)。",
    "X65n1295_024:0622a09": "【續收】裡頭看勿寒暑。直下滄溟瀝得乾。我道巨鼇能俯",
    "X65n1295_024:0622a10": "首。咲君沙際弄釣竿。(天童覺)。",
    "X65n1295_024:0622a11": "水到渠成。風行草偃。類之不齊。覩之難面。誰信崖頹",
    "X65n1295_024:0622a12": "石裂時。黃金白銀如糞泥。(月堂昌)。",
    "X65n1295_024:0622a13": "盤走珠珠走盤。偏中正正中偏。羚羊挂角無踪跡。獵",
    "X65n1295_024:0622a14": "犬遶林空踧踖。(圓悟勤)。",
    "X65n1295_024:0622a15": "避暑逃寒問是非。不離寒暑少人知。正中來也無回",
    "X65n1295_024:0622a16": "互。句裡藏鋒辨者稀。嚴天雪火雲飛。風吹日炙杜闍",
    "X65n1295_024:0622a17": "黎。(冶父川)。",
    "X65n1295_024:0622a18": "寒時寒熱時熱。無寒暑處天然別。綿州附子漢州薑。",
    "X65n1295_024:0622a19": "打刀須是邠州鐵。洞山老子不瞞人。親傳當面藏身",
    "X65n1295_024:0622a20": "訣。(鼓山珪)。",
    "X65n1295_024:0622a21": "寒暑分明說向君。不容擬議辨疎親。匾檐驀折兩頭",
    "X65n1295_024:0622a22": "脫。舉目長空一咲新。(松源岳)。",
    "X65n1295_024:0622a23": "洞山因僧問。三身中那身不墮眾數。師曰。吾常",
    "X65n1295_024:0622a24": "於此切。後有持此問曹山。先師道。吾常於此切。",
    "X65n1295_024:0622b01": "意作麼生。山云。要頭便斫去。又問雪峯。雪峯以",
    "X65n1295_024:0622b02": "拄杖打云。我亦曾到洞山來。　頌曰。",
    "X65n1295_024:0622b03": "此切堪傷向外求。至親何故似怨讎。始終滿面無慙",
    "X65n1295_024:0622b04": "色。更有曹山乞你頭。(保寧勇)。",
    "X65n1295_024:0622b05": "不入世未循緣。劫壺空處有家傳。白蘋風細秋江暮。",
    "X65n1295_024:0622b06": "古岸船歸一帶烟。(天童覺)。",
    "X65n1295_024:0622b07": "【續收】玉鞭纔舉乾坤靜。皇道私無顯至尊。貴極鑾轝纔",
    "X65n1295_024:0622b08": "指斥。將軍正令不容存。(正堂辯)。",
    "X65n1295_024:0622b09": "三人證龜喚作鼈。啞子得夢向誰說。電光影裡浪驅",
    "X65n1295_024:0622b10": "馳。踏破澄潭一輪月。(木菴永)。",
    "X65n1295_024:0622b11": "吾常於此切。不是神仙訣。洞山空腹高心。曹山寧可",
    "X65n1295_024:0622b12": "截舌。切切。不是標名虗事椃。未了吾今為君訣。(棘",
    "X65n1295_024:0622b13": "田心)。",
    "X65n1295_024:0622b14": "洞山因僧問。亡僧遷化向什麼處去。師曰。火後",
    "X65n1295_024:0622b15": "一莖茆。　頌曰。",
    "X65n1295_024:0622b16": "野火燒時越轉新。至今烟燄雨難淋。旱地紅蓮遮日",
    "X65n1295_024:0622b17": "月。無根樹長翠成陰。(投子青)。",
    "X65n1295_024:0622b18": "春風吹動綠波搖。無限船師逐海潮。只見江鷗飛白",
    "X65n1295_024:0622b19": "浪。豈知明月在雲霄。(枯木成)。",
    "X65n1295_024:0622b20": "善應隨流妙意深。明明一箭中紅心。當鋒不是由基",
    "X65n1295_024:0622b21": "眼。對面銕山高萬尋。(佛智裕)。",
    "X65n1295_024:0622b22": "【續收】古人出世最難遭。唯有江西路更高。人問亡僧遷",
    "X65n1295_024:0622b23": "化事。便言火後一莖茆。(石門聰)。",
    "X65n1295_024:0622b24": "雖然火過一堆灰。爭奈人情會見稀。畢竟水須朝海",
    "X65n1295_024:0622c01": "去。到頭雲定覓山歸。(佛鑑懃)。",
    "X65n1295_024:0622c02": "【增收】洞山有頌云。五臺山上雲蒸飯。佛殿階前狗尿",
    "X65n1295_024:0622c03": "天。旛竿頭上煎[飢-几+追]子。三箇胡孫夜簸錢。　頌曰。",
    "X65n1295_024:0622c04": "山猱得樹尾連顛。咲道階除夜簸錢。敲磕髑髏無用",
    "X65n1295_024:0622c05": "處。從來千聖不曾傳。(□□□)。",
    "X65n1295_024:0622c06": "【增收】洞山因老宿拈袈裟角問云。父母未生時還有",
    "X65n1295_024:0622c07": "這箇麼。師曰。只今豈是有耶。宿搖手。　頌曰。",
    "X65n1295_024:0622c08": "轉位投機覓更難。回途復妙豈相關。新豐洞口翻波",
    "X65n1295_024:0622c09": "浪。一掃須教徹底乾。(正堂辯)。",
    "X65n1295_024:0622c10": "【增收】洞山有一僧。在延壽堂不安。要見師。師至僧所。",
    "X65n1295_024:0622c11": "僧便問。和尚何不救取人家男女。師曰。你是什",
    "X65n1295_024:0622c12": "麼人家男女。曰某甲是大闡提人家男女。師良",
    "X65n1295_024:0622c13": "久。僧曰。四山相逼時如何。師曰。老僧亦從人家",
    "X65n1295_024:0622c14": "屋簷下過。曰回互不回互。師曰。不回互。曰教某",
    "X65n1295_024:0622c15": "甲向什麼處去。師曰。粟畬裡去。僧噓一聲曰。珍",
    "X65n1295_024:0622c16": "重。便坐脫。師以拄杖扣頭三下曰。只解與麼去。",
    "X65n1295_024:0622c17": "不解與麼來。　頌曰。",
    "X65n1295_024:0622c18": "只解恁麼去。沙禽夜宿滄洲樹。不解恁麼來。石筍穿",
    "X65n1295_024:0622c19": "開古路苔。莫道鯤鯨無羽翼。今日親從鳥道回。(天",
    "X65n1295_024:0622c20": "童覺)。",
    "X65n1295_024:0622c21": "聖量凡情淨盡時。轉身無路事還非。屋簷下過粟畬",
    "X65n1295_024:0622c22": "裡。馬腹驢胎一道歸。(石溪月)。",
    "X65n1295_024:0622c23": "【增收】洞山因龍牙問。如何是祖師西來意。師曰。待洞",
    "X65n1295_024:0622c24": "水逆流。即向汝道。　頌曰。",
    "X65n1295_024:0623a01": "洞水無緣會逆流。見他苦切故相酧。西來祖意寔無",
    "X65n1295_024:0623a02": "意。妄想狂心歇便休。(橫川珙)。",
    "X65n1295_024:0623a03": "【增收】洞山因僧問。如何是空劫已前自己。師曰。白鳥",
    "X65n1295_024:0623a04": "入蘆花。　頌曰。",
    "X65n1295_024:0623a05": "打起黃鶯兒。莫教枝上啼。幾回驚妾夢。不得到遼西。",
    "X65n1295_024:0623a06": "(正堂辯)。",
    "X65n1295_024:0623a07": "【增收】洞山冬夜果子汝問泰首座曰。有一物。上拄天",
    "X65n1295_024:0623a08": "下拄地。黑似漆。常在動用中。動用中收不得。且",
    "X65n1295_024:0623a09": "道過在什麼處。座曰。過在動用中。師曰。侍者掇",
    "X65n1295_024:0623a10": "退果卓。　頌曰。",
    "X65n1295_024:0623a11": "洞山果子誰無分。掇退臺盤妙轉機。今夜為君輕點",
    "X65n1295_024:0623a12": "破。牡丹花下睡猫兒。(明極祚)。",
    "X65n1295_024:0623a13": "洞山玷辱家風。首座埋沒自己。雙雙綉出鴛鴦。千古",
    "X65n1295_024:0623a14": "扶持不起。(運菴巖)。",
    "X65n1295_024:0623a15": "拄天拄地黑如漆。不分晝夜是何物。拈來拋向屎坑",
    "X65n1295_024:0623a16": "中。火裡舡蓮香拂拂。(虗堂愚)。",
    "X65n1295_024:0623a17": "【增收】洞山夜參不點燈。有僧出問話。退後師令侍者",
    "X65n1295_024:0623a18": "點燈。乃召適來問話。僧出來。其僧近前。師曰。將",
    "X65n1295_024:0623a19": "取三兩粉來。與這箇上座。其僧拂袖而退。自此",
    "X65n1295_024:0623a20": "省發。遂罄捨衣資設齋。得三年後辭師。師曰。善",
    "X65n1295_024:0623a21": "為時。雪峯侍立問曰。祇如這僧辭去。幾時却來。",
    "X65n1295_024:0623a22": "師曰。他祇知一去。不解再來。其僧歸堂。就衣鉢",
    "X65n1295_024:0623a23": "下坐化。峯上報師。師曰。雖然如此猶。較老僧三",
    "X65n1295_024:0623a24": "生在。　頌曰。",
    "X65n1295_024:0623b01": "洞中日午打三更。便有遊人把路爭。除却華山陳處",
    "X65n1295_024:0623b02": "士。誰人不帶是非行。(慈受深)。",
    "X65n1295_024:0623b03": "【增收】洞山因看病僧。僧曰。火風離散時如何。師曰。來",
    "X65n1295_024:0623b04": "時無一物。去亦任從伊。曰爭奈羸瘵何。師曰。須",
    "X65n1295_024:0623b05": "知有不病者。僧曰。如何是不病者。師曰。悟則無",
    "X65n1295_024:0623b06": "分寸。不悟隔山坡。僧曰。前程還許卜度也無。師",
    "X65n1295_024:0623b07": "曰。雖然黑似漆。成立在今時。　頌曰。",
    "X65n1295_024:0623b08": "火風離散後。一物鎮長靈。佛國黃金地。天堂白玉庭。",
    "X65n1295_024:0623b09": "前程休卜度。所至要惺惺。一念心清淨。人間亦只寧。",
    "X65n1295_024:0623b10": "(南堂興)。",
    "X65n1295_024:0623b11": "【增收】洞山不安。僧問。和尚病。還有不病者麼。師曰有。",
    "X65n1295_024:0623b12": "曰不病者還看和尚否。師曰。老僧看他有分。曰",
    "X65n1295_024:0623b13": "和尚看他時如何。師曰。老僧看他時。則不見有",
    "X65n1295_024:0623b14": "病。　頌曰。",
    "X65n1295_024:0623b15": "卸却臭皮袋。拈轉赤肉團。當頭鼻孔正。直下髑髏乾。",
    "X65n1295_024:0623b16": "老醫不見從來癖。少子相逢向近難。野水瘦時秋潦",
    "X65n1295_024:0623b17": "退。白雲斷處舊山寒。須勦絕莫顢頇。轉盡無功伊就",
    "X65n1295_024:0623b18": "位。孤標不與汝同盤。(天童覺)。",
    "X65n1295_024:0623b19": "【增收】洞山因僧問。和尚教學人行鳥道。未審如何行",
    "X65n1295_024:0623b20": "鳥道。師曰。不逢一人。曰如何行。師曰。直須足下",
    "X65n1295_024:0623b21": "無私句。曰祇如行鳥道。莫便是本來面目否。師",
    "X65n1295_024:0623b22": "曰。闍黎因甚顛倒。曰甚麼處是學人顛倒。師曰。",
    "X65n1295_024:0623b23": "若不顛倒。因甚麼却認奴作郎。曰如何是本來",
    "X65n1295_024:0623b24": "面目。師曰。不行鳥道。　頌曰。",
    "X65n1295_024:0623c01": "古路翛然倚太虗。行玄猶是涉崎嶇。不登鳥道雖為",
    "X65n1295_024:0623c02": "妙。點撿將來已觸途。(丹霞淳)。",
    "X65n1295_024:0623c03": "【增收】洞山問僧。世間何物最苦。曰地獄最苦。師曰。不",
    "X65n1295_024:0623c04": "然。在此衣線下不明大事。是名最苦。　頌曰。",
    "X65n1295_024:0623c05": "人生最苦不知休。逐浪隨波真可憂。一句若能超佛",
    "X65n1295_024:0623c06": "祖。蒙頭壞衲更何求。(枯木成)。",
    "X65n1295_024:0623c07": "鑊湯爐炭幾何般。地獄三途未苦酸。須信新豐親切",
    "X65n1295_024:0623c08": "語。袈裟之下莫顢頇。(丹霞淳)。",
    "X65n1295_024:0623c09": "【增收】洞山曰。一大藏教。只是箇之字。　頌曰。",
    "X65n1295_024:0623c10": "點畫分明無道理。老胡幾度提不起。不如分付王右",
    "X65n1295_024:0623c11": "軍。無限風流歸手裡。(白雲端)。",
    "X65n1295_024:0623c12": "【增收】洞山參興平。便禮拜。興曰。莫禮老朽。師曰。禮不",
    "X65n1295_024:0623c13": "老朽者。興曰。渠不受禮。師曰。渠不曾禮。　頌曰。",
    "X65n1295_024:0623c14": "渠非老朽不禮不受。威音世前毗盧頂後。把定壺中",
    "X65n1295_024:0623c15": "白日長。觸著匣內青蛇吼。良醫叮囑病人。服藥不如",
    "X65n1295_024:0623c16": "忌口。(天童覺)。",
    "X65n1295_024:0623c17": "上座莫要禮老朽。興平未易揚家醜。尊貴從來不出",
    "X65n1295_024:0623c18": "門。渠儂豈在威音後。(自得暉)。",
    "X65n1295_024:0623c19": "【增收】洞山因僧問。如何是衲僧孔竅。師曰。十八女兒",
    "X65n1295_024:0623c20": "不繫裙。　頌曰。",
    "X65n1295_024:0623c21": "衲僧孔竅少人知。剛被宗師已識機。十八女兒裙未",
    "X65n1295_024:0623c22": "繫。先教阿母畫蛾眉。(海印信)。",
    "X65n1295_024:0623c23": "【增收】洞山因僧問。時時勤拂拭。莫遣惹塵埃。為甚麼",
    "X65n1295_024:0623c24": "不得他衣鉢。師曰。直饒道本來無一物。也未合",
    "X65n1295_024:0624a01": "得他衣鉢。且道。什麼人合得。僧下九十六轉語。",
    "X65n1295_024:0624a02": "皆不契。末後云。設使將來他亦不受師。深肎之。",
    "X65n1295_024:0624a03": "　頌曰。",
    "X65n1295_024:0624a04": "祖師衣鉢漫悠哉。不受渠猶眼未開。誰信普通年遠",
    "X65n1295_024:0624a05": "事。豈從蔥嶺付將來。(本覺一)。",
    "X65n1295_024:0624a06": "【增收】洞山不安。令沙彌傳語雲巖。乃囑曰。他或問和",
    "X65n1295_024:0624a07": "尚安樂否。但道。雲巖路相次絕也。汝下此語。須",
    "X65n1295_024:0624a08": "遠立。恐他打汝。沙彌領旨去傳語。聲未絕。早被",
    "X65n1295_024:0624a09": "雲巖打一棒。沙彌無語。　頌曰。",
    "X65n1295_024:0624a10": "洞山有路透雲巖。絕處教通到者難。拄杖頭邊開活",
    "X65n1295_024:0624a11": "路。方知不隔一毫端。(絕象鑑)。",
    "X65n1295_024:0624a12": "年老心孤是洞山。引人行路絕躋攀。者僧若也知機",
    "X65n1295_024:0624a13": "變。一去雲巖更不還。(竹屋簡)。",
    "X65n1295_024:0624a14": "【增收】潭州神山僧密禪師(嗣雲巖)與洞山行次。忽見",
    "X65n1295_024:0624a15": "白兔走過。師曰。俊哉。洞曰。作麼生。師曰。大似白",
    "X65n1295_024:0624a16": "衣拜相。洞曰。老老大大作這箇說話。師曰。你作",
    "X65n1295_024:0624a17": "麼生。洞曰。積代簪纓。暫時落魄。　頌曰。",
    "X65n1295_024:0624a18": "即日貴人舊家貧漢。兄弟相承尊卑互換。向晚途中",
    "X65n1295_024:0624a19": "眼不開。夜明簾外機旋轉。騎牛戴帽異中來。百鍊真",
    "X65n1295_024:0624a20": "金色不變。(天童覺　二)。",
    "X65n1295_024:0624a21": "抗力雪霜平步雲霄。下惠黜國相如過橋。蕭曹謀略",
    "X65n1295_024:0624a22": "能成漢。巢許身心欲避堯。寵辱若驚深自信。真情參",
    "X65n1295_024:0624a23": "跡混漁樵。",
    "X65n1295_024:0624a24": "白衣拜相喜難加。暫時流落向天涯。移身換步人難",
    "X65n1295_024:0624b01": "見。夜來歸宿五侯家。(佛性泰)。",
    "X65n1295_024:0624b02": "衣錦還鄉人盡見。長時富貴許誰知。無言童子呵呵",
    "X65n1295_024:0624b03": "咲。嬴得風光滿面歸。(伊庵權)。",
    "X65n1295_024:0624b04": "【增收】神山把針次。洞山問曰作甚麼。師曰。把針。曰把",
    "X65n1295_024:0624b05": "針事作麼生。師曰。針針相似。曰二十年同行。作",
    "X65n1295_024:0624b06": "這箇語話。豈有與麼工夫。師曰。長老又作麼生。",
    "X65n1295_024:0624b07": "曰。如大地火發底道理。　頌曰。",
    "X65n1295_024:0624b08": "大地火發間不容髮。南海崑崙天寒不襪。祖祖相傳",
    "X65n1295_024:0624b09": "一頭搕[打-丁+(天/韭)]。(天童覺)。",
    "X65n1295_024:0624b10": "逆放順收將寡敵眾。隱顯同途得失共用。針針相似",
    "X65n1295_024:0624b11": "不外來。同行語話要分開。自從大地火發後。古廟香",
    "X65n1295_024:0624b12": "爐不著灰。(月堂昌)。",
    "X65n1295_024:0624b13": "【增收】神山與洞山過獨木橋。洞先過了。拈起木橋曰。",
    "X65n1295_024:0624b14": "過來。師喚价闍黎。洞乃放下木橋。　頌曰。",
    "X65n1295_024:0624b15": "平地無端鑿陷坑。木橋拈起使人行。沉沉寒水如何",
    "X65n1295_024:0624b16": "渡。月夜金雞報五更。(丹霞淳)。",
    "X65n1295_024:0624b17": "【增收】潭州石霜山慶諸禪師(嗣道吾)抵溈山為米頭。",
    "X65n1295_024:0624b18": "一日篩米次。溈曰。施主物莫拋撒。師曰。不拋撒",
    "X65n1295_024:0624b19": "溈於地上拾得一粒曰。汝道不拋撒。這箇是甚",
    "X65n1295_024:0624b20": "麼。師無對。溈曰。莫輕這一粒。百千粒盡從這一",
    "X65n1295_024:0624b21": "粒生。師曰。百千粒從這一粒生。未審這一粒從",
    "X65n1295_024:0624b22": "甚處生。溈呵呵大咲歸方丈。　頌曰。",
    "X65n1295_024:0624b23": "萬廩千倉常住物。出生來歷要分明。不知一粒從何",
    "X65n1295_024:0624b24": "得。雨過西山爽氣清。(枯禪鏡)。",
    "X65n1295_024:0624c01": "石霜在方丈內。僧在窓外問。咫尺之間為甚麼",
    "X65n1295_024:0624c02": "不覩師顏。師曰。徧界不曾藏。僧舉問雪峯。徧界",
    "X65n1295_024:0624c03": "不曾藏意旨如何。峯曰。甚麼處不是石霜師聞",
    "X65n1295_024:0624c04": "曰。這老漢著甚麼死急。峯聞曰。老僧罪過　玄",
    "X65n1295_024:0624c05": "沙云。山頭老漢蹉過石霜。　頌曰。",
    "X65n1295_024:0624c06": "千疑萬慮扣禪關。徧界非藏豈小言。象骨玄沙猶定",
    "X65n1295_024:0624c07": "動。悞他游子失歸源。高賢不用隨聲色。地久天長自",
    "X65n1295_024:0624c08": "對門。(汾陽昭)。",
    "X65n1295_024:0624c09": "石霜雪老盡悠悠。月下相逢互唱酧。爭似釣螺江上",
    "X65n1295_024:0624c10": "客。一聲漁笛過滄洲。(佛慧泉)。",
    "X65n1295_024:0624c11": "雙眸自小患生盲。兩耳從來只聽聲。指點萬端都不",
    "X65n1295_024:0624c12": "見。如何彈指得分明。(保寧勇)。",
    "X65n1295_024:0624c13": "咫尺之間不覩師顏。幸然獨露誰作遮攔。老倒石霜",
    "X65n1295_024:0624c14": "曾指月。區區雪老重饒舌。釣魚船上謝三郎。金剛腦",
    "X65n1295_024:0624c15": "後添生銕。(南華昺)。",
    "X65n1295_024:0624c16": "【續收】咫尺之間問石霜。師云。徧界不曾藏。閙市交關急",
    "X65n1295_024:0624c17": "著眼。塞北牛馬海南番。(洞山聰)。",
    "X65n1295_024:0624c18": "徧界不曾藏。千眼應難見。雖然咫尺間。欲覓無背面。",
    "X65n1295_024:0624c19": "象骨苦提撕。箇中猶未辨。玄沙與發機。射人用好箭。",
    "X65n1295_024:0624c20": "(投子舒)。",
    "X65n1295_024:0624c21": "石霜因僧問。如何是和尚深深處師曰。無鬚鎻",
    "X65n1295_024:0624c22": "子兩頭搖。　頌曰。",
    "X65n1295_024:0624c23": "三更月落兩山明。古道程遙苔滿生。金鎻搖時無手",
    "X65n1295_024:0624c24": "犯。碧波心月兔常行。(投子青)。",
    "X65n1295_024:0625a01": "無鬚鎻子卒難開。枯木堂中莫亂猜。千古兩頭搖不",
    "X65n1295_024:0625a02": "動。待他麟角衲僧來。(保寧勇)。",
    "X65n1295_024:0625a03": "【增收】石霜示眾云。百尺竿頭如何進步。　頌曰。",
    "X65n1295_024:0625a04": "百尺竿頭坐底人。雖然得入未為真。百尺竿頭須進",
    "X65n1295_024:0625a05": "步。十方世界現全身。(長沙岑)。",
    "X65n1295_024:0625a06": "瞎却頂門眼。錯認定盤星。[拚-ㄙ+ㄊ]身能捨命。一盲引眾盲。",
    "X65n1295_024:0625a07": "(無門開)。",
    "X65n1295_024:0625a08": "【增收】石霜因裴相國來。師奪公手中笏曰。在天子手",
    "X65n1295_024:0625a09": "中為圭。在官人手中為笏。在山僧手裡喚作什",
    "X65n1295_024:0625a10": "麼。公無對乃留下笏。　頌曰。",
    "X65n1295_024:0625a11": "不是圭兮不是笏。反身直入蒼龍窟。拿得驪龍照海",
    "X65n1295_024:0625a12": "珠。知君大手方拈出。(雪竇顯)。",
    "X65n1295_024:0625a13": "不是圭兮不是笏。祖祖相傳非外物。掣電光中著眼",
    "X65n1295_024:0625a14": "看。直下承當早埋沒。遇作家須拈出。中下聞之生恍",
    "X65n1295_024:0625a15": "惚。太平恁麼多羅。畢竟未離窠窟。那堪明眼人前。特",
    "X65n1295_024:0625a16": "地一場忉怛。(佛鑑懃)。",
    "X65n1295_024:0625a17": "潭州漸源仲興禪師。(嗣道吾)一日隨道吾往檀",
    "X65n1295_024:0625a18": "越家。弔慰拊棺曰。生邪死邪。吾曰。生也不道。死",
    "X65n1295_024:0625a19": "也不道。師曰。為甚麼不道。吾曰。不道不道。歸至",
    "X65n1295_024:0625a20": "中路。師曰。和尚今日須與某甲道。若不道打和",
    "X65n1295_024:0625a21": "尚去也。吾曰。打即任打。道即不道。師便打。吾歸",
    "X65n1295_024:0625a22": "院曰。汝宜離此去。恐知事得知不便。師乃禮辭。",
    "X65n1295_024:0625a23": "隱于村院。三年後忽聞童子念觀音經。至應以",
    "X65n1295_024:0625a24": "比丘身得度者即現比丘身。忽然大省。遂焚香",
    "X65n1295_024:0625b01": "遙禮曰。信知先師遺言終不虗發。自是我不會。",
    "X65n1295_024:0625b02": "却怨先師。先師既沒。唯石霜是嫡嗣。乃造石霜。",
    "X65n1295_024:0625b03": "霜見便問。前來打先師因緣。會也未。師進曰。却",
    "X65n1295_024:0625b04": "請和尚道一轉語。霜曰。不見道。生也不道。死也",
    "X65n1295_024:0625b05": "不道。師遂禮拜。石霜設齋懺悔。他日持鍬復到",
    "X65n1295_024:0625b06": "石霜。於法堂上從東過西從西過東。霜曰。作麼。",
    "X65n1295_024:0625b07": "師曰。覓先師靈骨。霜曰。洪波浩渺白浪滔天。覓",
    "X65n1295_024:0625b08": "甚先師靈骨。師曰。正好著力。霜曰。這裡針劄不",
    "X65n1295_024:0625b09": "入。著甚麼力。師持鍬肩上便出。　頌曰。",
    "X65n1295_024:0625b10": "兔馬有角牛羊無角。絕毫絕釐如山如岳。黃金靈骨",
    "X65n1295_024:0625b11": "今猶在。白浪滔天何處著。無處著。隻履西歸曾失却。",
    "X65n1295_024:0625b12": "(雪竇顯)。",
    "X65n1295_024:0625b13": "終日挨門復倚樓。幾回明鏡照梳頭。一從事却潘郎",
    "X65n1295_024:0625b14": "後。也解人前不識羞。(保寧勇)。",
    "X65n1295_024:0625b15": "道吾解語無舌。漸源無手行拳。打得魂消魄喪。方得",
    "X65n1295_024:0625b16": "此道流傳。石霜為父雪耻。苦屈之言難宣。鍬子持來",
    "X65n1295_024:0625b17": "四顧茫茫白浪滔天。黃金靈骨今何在。留鎮閻浮千",
    "X65n1295_024:0625b18": "萬年。(妙湛慧)。",
    "X65n1295_024:0625b19": "木人把板雲中唱。石女穿靴水上行。生死死生休更",
    "X65n1295_024:0625b20": "問。從來日午打三更。(長靈卓)。",
    "X65n1295_024:0625b21": "生也全機現。死也全機現。不道復不道。箇中無背面。",
    "X65n1295_024:0625b22": "直下便承當。不隔一條線。逼塞太虗空。赤心常片片。",
    "X65n1295_024:0625b23": "(圓悟勤)。",
    "X65n1295_024:0625b24": "無鬚鎻子兩頭搖。無瑕璧玉三回獻。反遭刖足太無",
    "X65n1295_024:0625c01": "端。誰料正言還似反。(佛性泰)。",
    "X65n1295_024:0625c02": "當時苦口曾不道。悟來靈骨方尋討。練江寒月兩蕭",
    "X65n1295_024:0625c03": "蕭。浮雲散盡天如掃。(夢庵信)。",
    "X65n1295_024:0625c04": "生邪不道死邪不道。一片清風閙浩浩。一時漏泄道",
    "X65n1295_024:0625c05": "吾機。反著襴衫倒頂帽。(楚安方)。",
    "X65n1295_024:0625c06": "【續收】本地靈明無一物。幾人認得黃金骨。扶鍬肩上便",
    "X65n1295_024:0625c07": "行時。大辯從來還若訥。(丹霞淳)。",
    "X65n1295_024:0625c08": "生前曾弗遇知音。死後徒將靈骨尋。只在目前何處",
    "X65n1295_024:0625c09": "覓。黃金鎻子任浮沉。(本覺一)。",
    "X65n1295_024:0625c10": "明頭落節暗裡喫交。毒手當渠痒處搔。雪裡鷺鷥飛",
    "X65n1295_024:0625c11": "不見。一隻銀缾挂樹梢。(雪竇宗)。",
    "X65n1295_024:0625c12": "無生曲子物外禪客。唱者能唱拍者能拍。唱拍相隨",
    "X65n1295_024:0625c13": "秋天月白。大鵬展翅滄溟窄。浩浩清風生羽翮。(南",
    "X65n1295_024:0625c14": "堂興)。",
    "X65n1295_024:0625c15": "急水灘頭下釣時。錦鱗紅尾尚遲疑。驀然跳出洪波",
    "X65n1295_024:0625c16": "裡。㸕霧拏雲宇宙低。(應庵華)。",
    "X65n1295_024:0625c17": "【增收】澧州夾山善會禪師(嗣船子)初住京口寺因僧",
    "X65n1295_024:0625c18": "問。如何是法身。師曰。法身無相。又問。如何是法",
    "X65n1295_024:0625c19": "眼。師曰。法眼無瑕。時道吾失咲。師遂請益。後散",
    "X65n1295_024:0625c20": "眾參船子。省發後歸聚徒。道吾令僧往問如何",
    "X65n1295_024:0625c21": "是法身。師曰。法身無相。又問。如何是法眼。師曰。",
    "X65n1295_024:0625c22": "法眼無瑕。僧回舉似吾。吾曰。者漢此回方徹。",
    "X65n1295_024:0625c23": "　頌曰。",
    "X65n1295_024:0625c24": "法身無相。法眼無瑕。因風吹火。借水獻花。絲毫不立。",
    "X65n1295_024:0626a01": "萬別千差。但看來年二三月。銜泥燕子入人家。(慈",
    "X65n1295_024:0626a02": "受深)。",
    "X65n1295_024:0626a03": "臭口開來經萬劫。絲毫纔動銕輪隨。雲収雨散月明",
    "X65n1295_024:0626a04": "夜。反動江波說向誰。(木庵永)。",
    "X65n1295_024:0626a05": "夾山因僧問。撥塵見佛時如何。師曰。直須揮劒。",
    "X65n1295_024:0626a06": "若不揮劒。漁父栖巢。僧後問石霜。撥塵見佛時",
    "X65n1295_024:0626a07": "如何。霜曰。渠無國土。甚處逢渠。僧回舉似師。師",
    "X65n1295_024:0626a08": "曰。門庭施設不無老僧。入理深談。猶較石霜百",
    "X65n1295_024:0626a09": "步。　頌曰。",
    "X65n1295_024:0626a10": "當機一句玉珊珊。內外玲瓏溢目寒無漏國中曾不",
    "X65n1295_024:0626a11": "住。月華影裡見應難。(丹霞淳)。",
    "X65n1295_024:0626a12": "不立纖毫已是塵。那堪奔走問他人。高揮寶劍無踪",
    "X65n1295_024:0626a13": "跡。月裡姮娥現半身。(枯木成)。",
    "X65n1295_024:0626a14": "拂牛劒氣洗兵威。定亂歸功更是誰。一旦氛埃清四",
    "X65n1295_024:0626a15": "海。垂衣皇化自無為。(天童覺)。",
    "X65n1295_024:0626a16": "太阿在手。誰敢當鋒。青山萬朵。白雲重重。(京兆天寧璉)。",
    "X65n1295_024:0626a17": "【續收】學佛人人被熱謾。撥塵見得幾何般。狂風掃地雲",
    "X65n1295_024:0626a18": "吹散。獨立闌干宇宙寬。(別峯印)。",
    "X65n1295_024:0626a19": "隱顯全該不露顏。白雲繚繞舊家山。石人半夜敲金",
    "X65n1295_024:0626a20": "鎻。天曉泥牛過玉關。([仁-二+幼]堂仁)。",
    "X65n1295_024:0626a21": "夾山因僧問。如何是佛。師曰。此位無賓主。曰尋",
    "X65n1295_024:0626a22": "常與甚人對談。師曰。文殊與吾携水去。普賢猶",
    "X65n1295_024:0626a23": "未折花來。　頌曰。",
    "X65n1295_024:0626a24": "親言言處幾人知。今古無儔類莫齊。玉馬雪行歸夜",
    "X65n1295_024:0626b01": "半。羚羊挂角日沉西。(投子青)。",
    "X65n1295_024:0626b02": "當頭不犯難開口。假借傍來落二三。卓爾混融無向",
    "X65n1295_024:0626b03": "背。西天佛是老瞿曇。(枯木成)。",
    "X65n1295_024:0626b04": "大方獨立峭巍巍。八面玲瓏萬象圍。正坐當軒無位",
    "X65n1295_024:0626b05": "位。圓通無礙應群機。(踈山如)。",
    "X65n1295_024:0626b06": "夾山因僧問。如何是夾山境。師曰。猿抱子歸青",
    "X65n1295_024:0626b07": "嶂後。鳥銜花落碧巖前。後來法眼云。我二十年",
    "X65n1295_024:0626b08": "祇作境話會。　頌曰。",
    "X65n1295_024:0626b09": "月皎青松鶴夢長。碧霄丹桂挂羚羊。巖高壁仞千峯",
    "X65n1295_024:0626b10": "雪。石筍生條半夜霜。(投子青)。",
    "X65n1295_024:0626b11": "蚌含明月珠生腹。龍擁深雲雨洒空。莫向平田翻巨",
    "X65n1295_024:0626b12": "浪。直須點點盡朝東。(丹霞淳)。",
    "X65n1295_024:0626b13": "古鏡重磨又一新。一回出匣一驚人。石頭城下風雷",
    "X65n1295_024:0626b14": "吼。老老禪翁把要津。(寶峯祥)。",
    "X65n1295_024:0626b15": "二十年前此地遊。木蘭花發院新修。如今再到經行",
    "X65n1295_024:0626b16": "地。樹老無花僧白頭。(鼓山珪)。",
    "X65n1295_024:0626b17": "境話會來猶未是。却問而今作麼生。清涼元自鼻頭",
    "X65n1295_024:0626b18": "直。夾山依舊兩眉橫。(徑山杲)。",
    "X65n1295_024:0626b19": "【續收】古路雪深覆。好山雲更遮。雁聲天外急。遊子夜還",
    "X65n1295_024:0626b20": "家。(瞞庵戌)。",
    "X65n1295_024:0626b21": "月挂寒松碧嶂深。石人未會雪中吟。從前此曲知音",
    "X65n1295_024:0626b22": "少。鶴唳青霄出鳳林。(枯木成)。",
    "X65n1295_024:0626b23": "山邊水邊待月明。暫向人間借路行。如今還向山邊",
    "X65n1295_024:0626b24": "去。只有湖水無行路。(天目禮)。",
    "X65n1295_024:0626c01": "【增收】夾山示眾云。目前無法。意在目前。不是目前法。",
    "X65n1295_024:0626c02": "非耳目之所到。　頌曰。",
    "X65n1295_024:0626c03": "九轉靈丹難却易。一鎚便當易還難。相逢話盡壺中",
    "X65n1295_024:0626c04": "事。重把仙書子細看。(長靈卓)。",
    "X65n1295_024:0626c05": "年來萬事總成魔。老去閑添白髮多。道泰不傳天子。",
    "X65n1295_024:0626c06": "令。時清休唱太平歌。(鼓山珪)。",
    "X65n1295_024:0626c07": "癡人面前休說夢。生銕團上須有縫。明明說與却佯",
    "X65n1295_024:0626c08": "聾。只管外邊閒打哄。(徑山杲)。",
    "X65n1295_024:0626c09": "握不成團撥不開。德雲幾度下崔嵬。有時行到海南",
    "X65n1295_024:0626c10": "岸。密密還從舊路回。(最庵印)。",
    "X65n1295_024:0626c11": "【增收】夾山普請次。維那命佛日送茶。日云。某甲只為",
    "X65n1295_024:0626c12": "佛法來。不為送茶來。那云。和尚令請上座。日云。",
    "X65n1295_024:0626c13": "和尚即得。日乃將茶去作務處。見師。遂撼茶碗",
    "X65n1295_024:0626c14": "作聲。師不顧。日云。釅茶三五碗。意在钁頭邊。師",
    "X65n1295_024:0626c15": "曰。缾有傾茶勢。藍中幾箇甌。日云。缾有傾茶勢。",
    "X65n1295_024:0626c16": "藍中無一甌。便傾茶。大眾俱以目視之。日云。大",
    "X65n1295_024:0626c17": "眾鶴望。乞師一言。師曰。路逢死蛇莫打殺。無底",
    "X65n1295_024:0626c18": "籃子盛將歸。日云。手執夜明符。幾箇知天曉。師",
    "X65n1295_024:0626c19": "召大眾。已有人也歸去來。乃住普請。　頌曰。",
    "X65n1295_024:0626c20": "路逢死蛇莫打殺。無底藍子須颺下。往往事從閑話",
    "X65n1295_024:0626c21": "生。莫將閑話為閑話。(朴翁銛)。",
    "X65n1295_024:0626c22": "擔板漢。沒拘束。餓死首陽山。誓不食周粟。(虗堂愚)。",
    "X65n1295_024:0626c23": "夾山在溈山作典座。溈問。今日喫甚菜。師曰。二",
    "X65n1295_024:0626c24": "年同一春。溈曰。好好修事著。師曰。龍宿鳳巢。",
    "X65n1295_024:0627a01": "　頌曰。",
    "X65n1295_024:0627a02": "相逢借問眾僧麋。莫比庵園香飯施。紫氣夜隨丹鳳",
    "X65n1295_024:0627a03": "轉。金龍曉纏月中枝。(投子青)。",
    "X65n1295_024:0627a04": "變生為熟逐時新。好是二年同一春。龍宿鳳巢輕奮",
    "X65n1295_024:0627a05": "意。調和味塞口多人。(正覺逸)。",
    "X65n1295_024:0627a06": "雨過龍庭苔蘚潤。夜央金殿燭初紅。宮姬雅奏昇平",
    "X65n1295_024:0627a07": "曲。禁外虗勞視聽聰。(大洪預)。",
    "X65n1295_024:0627a08": "【續收】龍宿鳳巢裡。二年同一春。桂花香撲撲。平地是青",
    "X65n1295_024:0627a09": "雲。(大洪恩)。",
    "X65n1295_024:0627a10": "【增收】夾山甞遣一小師。徧遊禪剎。殊無趣向。及聞師",
    "X65n1295_024:0627a11": "道譽遠播。乃回省覲云。和尚有如許奇特事。何",
    "X65n1295_024:0627a12": "不早向某甲道。師曰。汝蒸飯時吾為著火。汝行",
    "X65n1295_024:0627a13": "益時吾為展鉢。甚處是孤負汝處。小師因而悟",
    "X65n1295_024:0627a14": "入。　頌曰。",
    "X65n1295_024:0627a15": "汝蒸飯時吾著火。汝行益時吾展鉢。尋常恁麼老婆",
    "X65n1295_024:0627a16": "心。自是你儂機不活。機若活。夾山本無奇特事。百川",
    "X65n1295_024:0627a17": "倒流閙聒聒。(癡絕冲)。",
    "X65n1295_024:0627a18": "【增收】夾山因僧問。會處却不問。不會處請師一言。師",
    "X65n1295_024:0627a19": "曰。戶挂凋林。影中辨取。　頌曰。",
    "X65n1295_024:0627a20": "威音那畔不能行。撒手還家懶問程。寢殿無人空寂",
    "X65n1295_024:0627a21": "寂。滿窓唯有月虗明。(丹霞淳)。",
    "X65n1295_024:0627a23": "禪宗頌古聯珠通集卷第二十四"
}