{
    "T17n0763_002:0656c02": "佛說法乘義決定經卷中",
    "T17n0763_002:0656c04": "西天三藏明因妙善普濟法師",
    "T17n0763_002:0656c05": "金總持等奉　詔譯",
    "T17n0763_002:0656c06": "爾時勇猛甚深比丘復白佛言：「世尊！云何名",
    "T17n0763_002:0656c07": "為住四念處？」佛言：「比丘！所謂應觀內身、外",
    "T17n0763_002:0656c08": "身、內外身住，有色不淨，一切世間，憂悲苦",
    "T17n0763_002:0656c09": "惱，正念了知；觀內受、外受、內外受住，種種",
    "T17n0763_002:0656c10": "諸苦，一切世間，受悲苦惱，正念了知；觀內心、",
    "T17n0763_002:0656c11": "外心、內外心住，虛幻無常，一切世間，憂悲苦",
    "T17n0763_002:0656c12": "惱，正念了知；觀內法、外法、內外法住，悟無我",
    "T17n0763_002:0656c13": "理，一切世間，憂悲苦惱，正念了知。比丘！是",
    "T17n0763_002:0656c14": "名住四念處。」比丘復白佛言：「世尊！云何四正",
    "T17n0763_002:0656c15": "斷？」佛言：「所謂未生不善法，以精進力，攝伏",
    "T17n0763_002:0656c16": "斷除，令永不生故；已生不善法，以精進力，",
    "T17n0763_002:0656c17": "攝伏斷除，令永斷滅故；未生善法，以精進力，",
    "T17n0763_002:0656c18": "正念攝受，令生起故；已生善法，以精進力，堅",
    "T17n0763_002:0656c19": "固安住，正念攝受，令增長故。是名四正斷。」比",
    "T17n0763_002:0656c20": "丘復白佛言：「世尊！云何四神足？」佛言：「所",
    "T17n0763_002:0656c21": "謂欲定斷行具神足力，自欲獲得思惟依止、",
    "T17n0763_002:0656c22": "離欲依止、寂滅依止，於此攝受伏除諍論；",
    "T17n0763_002:0656c23": "勤定斷行具神足力，自勤獲得思惟依止、離",
    "T17n0763_002:0656c24": "欲依止、寂滅依止，於此攝受伏除諍論；心",
    "T17n0763_002:0656c25": "定斷行具神足力，自心獲得思惟依止、離欲",
    "T17n0763_002:0656c26": "依止、寂滅依止，於此攝受伏除諍論；觀定",
    "T17n0763_002:0656c27": "斷行具神足力，自觀獲得思惟依止、離欲依",
    "T17n0763_002:0656c28": "止、寂滅依止，於此攝受伏除諍論。」佛言：「比",
    "T17n0763_002:0656c29": "丘！是謂四神足。」比丘復白佛言：「世尊！云何",
    "T17n0763_002:0657a01": "五根？」佛言：「所謂信根、進根、念根、定根、慧根。",
    "T17n0763_002:0657a02": "云何信根？謂於因果而生信樂，輪迴世間信",
    "T17n0763_002:0657a03": "行正見業報差別；若作諸業，或善或惡，彼彼",
    "T17n0763_002:0657a04": "業果，如如招報，於自信根，如實了知。是名信",
    "T17n0763_002:0657a05": "根。云何進根？謂於妙法而生信樂，勤加精進，",
    "T17n0763_002:0657a06": "如法修行。是名進根。云何念根？以精進力，積",
    "T17n0763_002:0657a07": "集善行，念念修習，而無退轉。是名念根。云何",
    "T17n0763_002:0657a08": "定根？謂於法念專心一境，而無散動。是名定",
    "T17n0763_002:0657a09": "根。云何慧根？謂於定中觀照一切，通達無",
    "T17n0763_002:0657a10": "礙。是名慧根。」比丘復白佛言：「世尊！云何五",
    "T17n0763_002:0657a11": "力？」佛言：「所謂信力、進力、念力、定力、慧力。云何",
    "T17n0763_002:0657a12": "信力？謂諸有情受如來法，信為根本，善能安",
    "T17n0763_002:0657a13": "住，而無流轉；若沙門、婆羅門，若天、魔、梵，若世",
    "T17n0763_002:0657a14": "間法皆能信解，隨順攝受。是名信力。云何進",
    "T17n0763_002:0657a15": "力？謂能勇猛，精進堅固，安住善法，無有疲",
    "T17n0763_002:0657a16": "懈，雖被眾苦，而能堪忍，不捨善軛，行大精",
    "T17n0763_002:0657a17": "進。是名進力。云何念力？謂於念中安住分",
    "T17n0763_002:0657a18": "位，堅固憶持，常無散動，亦無忘失。是名念",
    "T17n0763_002:0657a19": "力。云何定力？謂能摧伏欲染業果諸不善法，",
    "T17n0763_002:0657a20": "乃至安住四禪、三昧。是名定力。云何慧力？謂",
    "T17n0763_002:0657a21": "住世間發起正慧，於聖道行，具足修行，擇不",
    "T17n0763_002:0657a22": "善法，離諸苦際。是名慧力。」比丘復白佛言：",
    "T17n0763_002:0657a23": "「世尊！云何七覺支？」佛言：「所謂擇法覺支、念覺",
    "T17n0763_002:0657a24": "支、定覺支、精進覺支、輕安覺支、捨覺支、喜",
    "T17n0763_002:0657a25": "覺支。云何擇法覺支？謂於諸法而能揀擇，思",
    "T17n0763_002:0657a26": "惟依止、離欲依止、寂滅依止，攝伏諍論故。云",
    "T17n0763_002:0657a27": "何念覺支？謂於諸法正念修習，思惟依止、離",
    "T17n0763_002:0657a28": "欲依止、寂滅依止，攝伏諍論故。云何定覺",
    "T17n0763_002:0657a29": "支？謂能發起清淨妙慧，思惟依止、離欲依止、",
    "T17n0763_002:0657b01": "寂滅依止，攝伏諍論故。云何精進覺支？謂",
    "T17n0763_002:0657b02": "於善行精進無懈，思惟依止、離欲依止、寂滅",
    "T17n0763_002:0657b03": "依止，攝伏諍論故。云何輕安覺支？謂於諸法",
    "T17n0763_002:0657b04": "遠離麁重，調暢身心，思惟依止、離欲依止、寂",
    "T17n0763_002:0657b05": "滅依止，攝伏諍論故。云何捨覺支？謂於諸",
    "T17n0763_002:0657b06": "法遠離放逸，令心寂靜，思惟依止、離欲依",
    "T17n0763_002:0657b07": "止、寂滅依止，攝伏諍論故。云何喜覺支？謂於",
    "T17n0763_002:0657b08": "諸法而生喜受，思惟依止、離欲依止、寂滅依",
    "T17n0763_002:0657b09": "止，攝伏諍論故。」佛告比丘：「是名七覺支。」比",
    "T17n0763_002:0657b10": "丘復白佛言：「世尊！云何八聖道？」佛言：「所謂",
    "T17n0763_002:0657b11": "正見、正思惟、正語、正業、正命、正勤、正念、正定。",
    "T17n0763_002:0657b12": "云何正見？於所見境，有取有與；有善惡行；有",
    "T17n0763_002:0657b13": "善惡行所招之果；有世出世間一切眾生所",
    "T17n0763_002:0657b14": "作之業，乃至須陀洹果、斯陀含果、阿那含",
    "T17n0763_002:0657b15": "果、阿羅漢果；此世他世，微妙善行，皆以正",
    "T17n0763_002:0657b16": "見，通達明了，淨修梵行，永斷惑障，所作已",
    "T17n0763_002:0657b17": "辦，到於彼岸。是名正見。云何正思惟？謂以智",
    "T17n0763_002:0657b18": "慧分別揀擇，令身、語、意三業無失，離諸過咎。",
    "T17n0763_002:0657b19": "是名正思惟。云何正語？謂能永斷妄言、綺語、",
    "T17n0763_002:0657b20": "惡罵、兩舌。是名正語。云何正業？謂諸有情",
    "T17n0763_002:0657b21": "永離殺生、偷盜、染欲。是名正業。云何正命？",
    "T17n0763_002:0657b22": "謂受世間衣服、臥具、飲食、醫藥，而為資養，非",
    "T17n0763_002:0657b23": "邪命故。是名正命。云何正精進？謂能勇猛",
    "T17n0763_002:0657b24": "破煩惱魔，常修善行，無有懈怠。是名正精進。",
    "T17n0763_002:0657b25": "云何正念？謂憶過去所修善法，念念攝持，",
    "T17n0763_002:0657b26": "而無錯謬。是名正念。云何正定？謂心能安住",
    "T17n0763_002:0657b27": "於奢摩他、毘鉢舍那，寂然不動。是名正定。」佛",
    "T17n0763_002:0657b28": "告比丘：「是名八聖道。」爾時勇猛甚深比丘復",
    "T17n0763_002:0657b29": "白佛言：「世尊！云何十六心念？」佛言：「所謂念心",
    "T17n0763_002:0657c01": "和合故，和合平等，如實了知；念心相應故，相",
    "T17n0763_002:0657c02": "應平等，如實了知。念法自性和合故，和合平",
    "T17n0763_002:0657c03": "等，如實了知；念法自性相應故，相應平等，",
    "T17n0763_002:0657c04": "如實了知；念法增長和合故，和合平等，如",
    "T17n0763_002:0657c05": "實了知；念法增長相應故，相應平等，如實了",
    "T17n0763_002:0657c06": "知。念身正知和合故，和合平等，如實了知；念",
    "T17n0763_002:0657c07": "身正知相應故，相應平等，如實了知；念身",
    "T17n0763_002:0657c08": "行正知和合故，和合平等，如實了知；念身行",
    "T17n0763_002:0657c09": "正知相應故，相應平等，如實了知。念一切身",
    "T17n0763_002:0657c10": "正知和合故，和合平等，如實了知；念一切",
    "T17n0763_002:0657c11": "身正知相應故，相應平等，如實了知；念一切",
    "T17n0763_002:0657c12": "身行正知和合故，和合平等，如實了知；念一",
    "T17n0763_002:0657c13": "切身行正知相應故，相應平等，如實了知。",
    "T17n0763_002:0657c14": "念輕安身行和合故，和合平等，如實了知；",
    "T17n0763_002:0657c15": "念輕安身行相應故，相應平等，如實了知。念",
    "T17n0763_002:0657c16": "喜正知和合故，和合平等，如實了知；念喜",
    "T17n0763_002:0657c17": "正知相應故，相應平等，如實了知。念樂正知",
    "T17n0763_002:0657c18": "和合故，和合平等，如實了知；念樂正知相應",
    "T17n0763_002:0657c19": "故，相應平等，如實了知。念心正知和合故，",
    "T17n0763_002:0657c20": "和合平等，如實了知；念心正知相應故，相應",
    "T17n0763_002:0657c21": "平等，如實了知。念心行正知和合故，和合平",
    "T17n0763_002:0657c22": "等，如實了知；念心行正知相應故，相應平等，",
    "T17n0763_002:0657c23": "如實了知。念輕安心行和合故，和合平等，",
    "T17n0763_002:0657c24": "如實了知；念輕安心行相應故，相應平等，",
    "T17n0763_002:0657c25": "如實了知。念喜樂心和合故，和合平等，如",
    "T17n0763_002:0657c26": "實了知；念喜樂心相應故，相應平等，如實了",
    "T17n0763_002:0657c27": "知。念勝解心和合故，和合平等，如實了知；",
    "T17n0763_002:0657c28": "念勝解心相應故，相應平等，如實了知。念",
    "T17n0763_002:0657c29": "等引心和合故，和合平等，如實了知；念等引",
    "T17n0763_002:0658a01": "心相應故，相應平等，如實了知。如是乃至無",
    "T17n0763_002:0658a02": "常觀、離欲觀、寂滅觀、出離觀，和合平等，如",
    "T17n0763_002:0658a03": "實了知；相應平等，如實了知。」佛言：「比丘！如是",
    "T17n0763_002:0658a04": "名為十六心念。」比丘復白佛言：「世尊！云何聲",
    "T17n0763_002:0658a05": "聞四果？」佛言：「所謂須陀洹果、斯陀含果、阿那",
    "T17n0763_002:0658a06": "含果、阿羅漢果。如是四果，諸聲聞眾，皆能信",
    "T17n0763_002:0658a07": "解，如來十號，功德圓滿；了知正法，清淨流",
    "T17n0763_002:0658a08": "布，無有窮盡；了知僧伽，具足眾善，功德圓",
    "T17n0763_002:0658a09": "滿；於無我理，皆悉了達。如是信解，淨修梵",
    "T17n0763_002:0658a10": "行，具戒、定、慧、無礙解脫、解脫知見，出世功",
    "T17n0763_002:0658a11": "德，轉正法輪，證須陀洹果，功德具足；證斯",
    "T17n0763_002:0658a12": "陀含果，功德具足；證阿那含果，功德具足；",
    "T17n0763_002:0658a13": "證阿羅漢果，功德具足。淨戒圓滿，聖智現前，",
    "T17n0763_002:0658a14": "自在安隱，離諸熱惱，清淨無染，盡未來際，無",
    "T17n0763_002:0658a15": "有間斷，亦無退轉，以方便智，觀察一切，通達",
    "T17n0763_002:0658a16": "無礙。」佛言：「比丘！如是名為聲聞四果。」比丘復",
    "T17n0763_002:0658a17": "白佛言：「云何如來十力？」佛言：「所謂處非處智",
    "T17n0763_002:0658a18": "力，因果相應及不相應，如實了知故；自業",
    "T17n0763_002:0658a19": "智力，三世三業，如實了知故；靜慮解脫等持",
    "T17n0763_002:0658a20": "等至智力，皆能了知故；根勝劣智力，信等五",
    "T17n0763_002:0658a21": "根，或軟、中、上，皆能了知故；種種勝解智力，",
    "T17n0763_002:0658a22": "觀一切法，勝解明了，皆能通達故；種種界智",
    "T17n0763_002:0658a23": "力，無量世界，種種界性，皆能了知故；遍趣行",
    "T17n0763_002:0658a24": "智力，諸趣遍行，種種差別，皆能了知故；宿",
    "T17n0763_002:0658a25": "住隨念智力，過去世境，宿住隨念，皆能了知",
    "T17n0763_002:0658a26": "故；生滅智力，諸有情類，生滅因緣，皆能了知",
    "T17n0763_002:0658a27": "故；漏盡智力，根隨諸惑，淨盡無餘故。」佛告",
    "T17n0763_002:0658a28": "比丘：「如是名為如來十力。」比丘復白佛言：「云",
    "T17n0763_002:0658a29": "何四無所畏？」佛言：「所謂正等覺無畏，佛於正",
    "T17n0763_002:0658b01": "覺、諸法等覺、諸法皆悉了知，心無所畏故，諸",
    "T17n0763_002:0658b02": "天、魔、梵、沙門、婆羅門、天人、阿修羅等，皆悉恭",
    "T17n0763_002:0658b03": "敬；漏盡智無畏，如來諸漏、欲染、煩惱皆已",
    "T17n0763_002:0658b04": "盡故，住安隱地，無有驚怖，於大眾中，作師子",
    "T17n0763_002:0658b05": "吼，梵、釋、諸天、轉輪聖王，尊重讚歎；出障道無",
    "T17n0763_002:0658b06": "畏，如來通達三乘聖道，於一切法無有障",
    "T17n0763_002:0658b07": "礙故，心無所畏，諸天、魔、梵、沙門、婆羅門等，",
    "T17n0763_002:0658b08": "皆悉恭敬；出苦道無畏，如來於無數劫修習",
    "T17n0763_002:0658b09": "善法，乃能決定出離苦道，諸天、魔、梵、沙門、",
    "T17n0763_002:0658b10": "婆羅門等，皆悉恭敬。」佛告比丘：「如是名為四",
    "T17n0763_002:0658b11": "無所畏。」比丘復白佛言：「云何四無礙辯？」佛",
    "T17n0763_002:0658b12": "言：「所謂法無礙辯、義無礙辯、詞無礙辯、辯才",
    "T17n0763_002:0658b13": "無礙辯。法無礙辯，於無漏法，智無退轉故；義",
    "T17n0763_002:0658b14": "無礙辯，於所詮理，智無退轉故；詞無礙辯，隨",
    "T17n0763_002:0658b15": "諸眾生所有問難，一音解釋，普令歡喜故；",
    "T17n0763_002:0658b16": "辯才無礙辯，世出世間一切諸法，皆悉通達，",
    "T17n0763_002:0658b17": "智無退轉故。」佛告比丘：「如是名為四無礙辯。」",
    "T17n0763_002:0658b18": "比丘復白佛言：「云何如來十八不共法？」佛言：",
    "T17n0763_002:0658b19": "「所謂如來無誤失、無卒暴語、無種種想；無",
    "T17n0763_002:0658b20": "不定心、無忘失念、無不擇捨；欲無減、念無減、",
    "T17n0763_002:0658b21": "精進無減、定無減、慧無減、解脫無減；身業隨",
    "T17n0763_002:0658b22": "智慧行、語業隨智慧行、意業隨智慧行；知",
    "T17n0763_002:0658b23": "過去世無著無礙、知未來世無著無礙、知現",
    "T17n0763_002:0658b24": "在世無著無礙。」佛告比丘：「如是名為十八",
    "T17n0763_002:0658b25": "不共法。」比丘復白佛言：「云何如來三十二相？」",
    "T17n0763_002:0658b26": "佛言：「所謂足下平滿，高下等觸相；足下千輻",
    "T17n0763_002:0658b27": "輪文，網轂圓滿相；手足柔軟如覩羅綿相；手",
    "T17n0763_002:0658b28": "足指間咸有網鞔，金色交絡相；手足諸指纖",
    "T17n0763_002:0658b29": "長圓滿相；足跟廣長，與趺相稱相；足趺修高，",
    "T17n0763_002:0658c01": "充滿柔軟與跟相稱相；雙腨纖圓，如翳泥耶",
    "T17n0763_002:0658c02": "鹿王腨相；雙臂修圓，如象王鼻平立過膝相；",
    "T17n0763_002:0658c03": "密處深隱如龍象王相；身諸毛孔一一毛生，",
    "T17n0763_002:0658c04": "柔軟紺青，右旋宛轉相；髮毛上靡，柔軟紺青，",
    "T17n0763_002:0658c05": "螺文右旋相；身真金色，光潔晃曜，眾寶莊嚴",
    "T17n0763_002:0658c06": "相；皮膚薄潤，塵垢不住相；手足掌中頸及雙",
    "T17n0763_002:0658c07": "肩，七處平滿相；肩項之間妙好充滿相；膊腋",
    "T17n0763_002:0658c08": "清淨，悉皆充實相；容儀圓滿，端嚴殊妙相；身",
    "T17n0763_002:0658c09": "相修廣，端直相稱相；體相縱廣，量等周匝，圓",
    "T17n0763_002:0658c10": "滿如諾瞿陀相；其身上半如師子王，威容廣",
    "T17n0763_002:0658c11": "大相；身常放光，面各一尋相；具四十齒，齊平",
    "T17n0763_002:0658c12": "淨密相；四牙鋒利，白逾珂雪相；於諸味中得",
    "T17n0763_002:0658c13": "最上味相；舌相廣薄，遍覆面輪相；梵音洪雅，",
    "T17n0763_002:0658c14": "隨眾等聞相；眼睫齊整，猶若牛王相；其目紺",
    "T17n0763_002:0658c15": "青，鮮白紅環間飾皎潔相；面如滿月，雙眉皎",
    "T17n0763_002:0658c16": "淨如天帝弓相；眉間白毫右旋宛轉，如覩羅",
    "T17n0763_002:0658c17": "綿，鮮白光淨相；其頂上現烏瑟膩沙，高顯周",
    "T17n0763_002:0658c18": "圓如天蓋相。」佛告比丘：「如是名為三十二",
    "T17n0763_002:0658c19": "相。」",
    "T17n0763_002:0658c20": "佛說法乘義決定經卷中"
}