{
    "X85n1587_003:0012b03": "正源略集卷第三",
    "X85n1587_003:0012b05": "維揚嗣祖沙門(寶輪際源高旻了貞)輯",
    "X85n1587_003:0012b07": "天台國清　達珍　編",
    "X85n1587_003:0012b08": "青原下宗鏡三世",
    "X85n1587_003:0012b09": "幻休潤禪師法嗣",
    "X85n1587_003:0012b10": "北京大覺慈舟方念禪師別號清涼。唐縣人。族姓楊。",
    "X85n1587_003:0012b11": "年十歲。投金臺廣德大慈老宿披剃。自念生死事大。",
    "X85n1587_003:0012b12": "受具。歷窮性相宗旨。知非的要。遂往少林。參幻休潤",
    "X85n1587_003:0012b13": "和尚。潤問。甚處來。師曰。北方來。潤曰。北方道法。與此",
    "X85n1587_003:0012b14": "方如何。師曰。水分千派。流出一源。潤曰。恁麼則何用",
    "X85n1587_003:0012b15": "到此。師曰。流出一源。水分千派。潤可之。即命典維那",
    "X85n1587_003:0012b16": "　師掩關五臺。晝則一食。夜則孤坐。久之自念。差別",
    "X85n1587_003:0012b17": "智不可不明。乃肆遊諸方。一切苦行。人所蹙頞者。師",
    "X85n1587_003:0012b18": "皆親歷。後至石城。精厲過分。雙目忽盲。師曰。幻身非",
    "X85n1587_003:0012b19": "有。病從何來。將身心一時放下。硬坐七日。雙目復明",
    "X85n1587_003:0012b20": "　師應請住禾之東塔。豫之雲居匡廬。陞座。打○相",
    "X85n1587_003:0012b21": "曰。會麼。若向者裏會得。不妨穩當。若乃外求。反被者",
    "X85n1587_003:0012b22": "箇礙在。山僧昔在古道處。看他七處徵心。自覺虗豁",
    "X85n1587_003:0012b23": "豁地。若非面壁巖前裂破達磨面孔。未免依樣葫蘆。",
    "X85n1587_003:0012b24": "未有了日。大眾。祇如達磨。是何面目。也須親見一回",
    "X85n1587_003:0012c01": "纔好。于東街西市。說黃道黑。免得遇家裏人露出破。",
    "X85n1587_003:0012c02": "綻。且道。阿那箇是家裏人。拈拄杖曰。見面不如聞名。",
    "X85n1587_003:0012c03": "擲拄杖下座。後欲投老臺山。越中緇白。力挽師歸寶",
    "X85n1587_003:0012c04": "林道場。示寂後。法嗣湛然澄公。迎龕塔於顯聖南山",
    "X85n1587_003:0012c05": "之麓。",
    "X85n1587_003:0012c06": "廩山忠禪師法嗣",
    "X85n1587_003:0012c07": "建昌黃龍壽昌無明慧經禪師撫州崇仁裴氏子。誕",
    "X85n1587_003:0012c08": "時難產。祖父誦金剛般若而娩。因名經。初生穎異。長",
    "X85n1587_003:0012c09": "貌蒼古。九歲入鄉塾。便問。浩然之氣。是箇甚麼。塾師",
    "X85n1587_003:0012c10": "異之。長依廩山忠和尚出家。常疑金剛四句偈。必有",
    "X85n1587_003:0012c11": "指據。偶見傅大士頌曰。若論四句偈。應當不離身。不",
    "X85n1587_003:0012c12": "覺釋然。遂辭廩山。隱峩峯。甞登絕頂顧盻。而作偈曰。",
    "X85n1587_003:0012c13": "踏上雲頭第一峯。眼中廣博小虗空。當時欲見無由",
    "X85n1587_003:0012c14": "面。今日相逢處處同。結廬三年。人無知者。閱傳燈。見",
    "X85n1587_003:0012c15": "僧問興善。如何是道。善曰大好山。師日夜提撕。至忘",
    "X85n1587_003:0012c16": "寢食。一日因搬石次。堅不可舉。極力推之。豁然大悟。",
    "X85n1587_003:0012c17": "即述偈曰。欲參無上菩提道。急急疏通大好山。知道",
    "X85n1587_003:0012c18": "始知山不好。翻身跳出祖師關。遂往廩山呈偈。忠和",
    "X85n1587_003:0012c19": "尚即為印可。始許薙髮受具。自此服勤左右。日夕溫",
    "X85n1587_003:0012c20": "研。影不出山者二十四年。出住寶方。時年五十一矣",
    "X85n1587_003:0012c21": "　上堂。揮尺一下曰。宗乘中事。難以措辭。大道門庭。",
    "X85n1587_003:0012c22": "爭容擬議。等閒垂一機。如大阿鋒離匣。逢之者。死不",
    "X85n1587_003:0012c23": "移時。似塗毒鼓受槌。聞之者。喪不旋踵。所謂妙峯峻",
    "X85n1587_003:0012c24": "仞。野獸難藏。寶樹晶光。靈禽莫泊。其用也。單趕金毛",
    "X85n1587_003:0013a01": "歸野窟。直追鐵額入深山。掃天下之狐踪。拂人間之",
    "X85n1587_003:0013a02": "孽屑。提墮坑落塹之類。揭迷封滯殻之流。其功也。使",
    "X85n1587_003:0013a03": "法界世界虗空界。一體同觀。俾佛道人道地獄道。萬",
    "X85n1587_003:0013a04": "法融會。雖然如是。猶未為向上事。且道。出格限量外",
    "X85n1587_003:0013a05": "一句。作麼生道。正令不行先斬首。大機一撥聖賢悲。",
    "X85n1587_003:0013a06": "久立珍重　上堂。真正龍象子。有時提得起放不下。",
    "X85n1587_003:0013a07": "有時放得下提不起。不弄死蛇頭。要捋生虎尾。有時",
    "X85n1587_003:0013a08": "跨上金毛背。自然足下清風起。會麼。水不涸兮魚自",
    "X85n1587_003:0013a09": "在。山青幽處鳥安詳　僧參。師問。趙州道。臺上婆子。",
    "X85n1587_003:0013a10": "我為汝勘破了也。畢竟勘破在什麼處。僧曰。和尚今",
    "X85n1587_003:0013a11": "日敗缺了也。師曰。老僧一生。也不柰何。好教你知。若",
    "X85n1587_003:0013a12": "實會。舉似來看。僧擬進語。師打一棒云。者掠虗漢",
    "X85n1587_003:0013a13": "　上堂。有始無終。衲僧活計。有終無始。衲僧常規。有始",
    "X85n1587_003:0013a14": "有終。衲僧家具。無始無終。衲僧巴鼻。透得一句。生死",
    "X85n1587_003:0013a15": "自在。透得二句。來去自由。三句透得。可以為人天師。",
    "X85n1587_003:0013a16": "四句總透得。可以為佛祖師。大眾。且作麼生透。良久",
    "X85n1587_003:0013a17": "曰。五虎凌空攢玉兔。二鸞翀漢趂金烏　僧問。和尚",
    "X85n1587_003:0013a18": "因甚不行脚。師云。木馬休鞭橫兩腿。鐵牛不索莽低",
    "X85n1587_003:0013a19": "頭。白鶴啄魚頸項直。班鳩呼雨嘴頭鈎。會麼。僧無對。",
    "X85n1587_003:0013a20": "師曰。行脚去　上堂。抽筋不動皮。換骨不見血。筋骨",
    "X85n1587_003:0013a21": "一齊空。遊行不倒跌。達磨大師。解滅不解生。釋迦老",
    "X85n1587_003:0013a22": "人。解生不解滅。要知生滅不相干。除是當年乾矢橛。",
    "X85n1587_003:0013a23": "喝一喝　僧問。未相見時如何。師云。今日不答話。進",
    "X85n1587_003:0013a24": "云。相見後如何。師云。向道不答話。僧又擬伸問。師即",
    "X85n1587_003:0013b01": "打云。鈍置殺人　師住寶坊峩峯壽昌三剎。別建菴",
    "X85n1587_003:0013b02": "院二十餘所。七旬。尚混勞侶。耕鑿不息。丈室蕭然。惟",
    "X85n1587_003:0013b03": "作具而已。益王。嚮師道德。深加褒美。每歎曰。去聖時",
    "X85n1587_003:0013b04": "遙。幸遺此老。萬歷丁巳臘月七日。師自田中歸。謂眾",
    "X85n1587_003:0013b05": "曰。老僧自此不復砌石矣。眾皆愕然　除夕上堂。曰",
    "X85n1587_003:0013b06": "今年只有此時在。試問諸人知也無。那事未曾親磕",
    "X85n1587_003:0013b07": "著。切須痛下死工夫。復曰。此是老僧最後分付著。大",
    "X85n1587_003:0013b08": "眾切宜珍重。新正十三日示微疾。遂不食曰。老僧非",
    "X85n1587_003:0013b09": "病當行矣。大眾環侍不懌。師以偈諭之曰。人生有受",
    "X85n1587_003:0013b10": "非償。莫為老病死慌。可笑無生法忍。將何業識消亡。",
    "X85n1587_003:0013b11": "一時雲淨祥光發。佛祖聊安此道場。十四日。書辭道",
    "X85n1587_003:0013b12": "俗。十六日。作舉火偈曰。無始劫來祇者箇。今日依然",
    "X85n1587_003:0013b13": "又者箇。復將者箇了那箇。者箇那箇同安樂。復命侍",
    "X85n1587_003:0013b14": "者。代為發火宣偈。次晨。取水盥漱拭身曰。不必再浴。",
    "X85n1587_003:0013b15": "廼索筆大書曰。今日分明指示。擲筆端坐而逝。茶毗。",
    "X85n1587_003:0013b16": "火光五色。頂骨諸牙不壞。即於本寺方丈建塔。",
    "X85n1587_003:0013b17": "青原下宗境四世",
    "X85n1587_003:0013b18": "大覺念禪師法嗣",
    "X85n1587_003:0013b19": "越州雲門顯聖湛然圓澄禪師會稽夏氏子。母夢僧",
    "X85n1587_003:0013b20": "入室而娠。長為郵卒。因傳符踰期懼受辱。走投隱峯。",
    "X85n1587_003:0013b21": "峯示念佛底是誰。三晝夜輒有省。後謁妙峯剃落。依",
    "X85n1587_003:0013b22": "三載。一日看乾峯示眾話。遂冰釋無疑。即頌曰。舉一",
    "X85n1587_003:0013b23": "舉二別端倪。箇裏元無是與非。雪曲應稀人會少。獨",
    "X85n1587_003:0013b24": "許韶陽和得齊。二老何曾動舌。諸人徒自攢眉。擬議",
    "X85n1587_003:0013c01": "鷂過新羅。刻舟求劒元迷。值大覺慈舟老人說法於",
    "X85n1587_003:0013c02": "止風圖。師趨座。呈所見求決擇。舟問。止風圖向青山",
    "X85n1587_003:0013c03": "近。越王城傍滄海遙時如何。師曰。月穿潭底破。波斯",
    "X85n1587_003:0013c04": "不展眉。舟又問洞上宗旨。師呈頌曰。五位君臣切要",
    "X85n1587_003:0013c05": "知。箇中何必待思惟。石女慣弄無針線。木偶能提化",
    "X85n1587_003:0013c06": "外機。井底紅塵騰靄靄。山頭白浪滾飛飛。誕生本是",
    "X85n1587_003:0013c07": "無功用。不覺天然得帝基。舟曰。語句緜密。不落始終。",
    "X85n1587_003:0013c08": "真當家種草也　參雲棲。棲舉高峯海底泥牛話問。",
    "X85n1587_003:0013c09": "內有一句。且道。是那一句。師推出傍僧曰。大眾證明。",
    "X85n1587_003:0013c10": "棲頷之　僧問。古鏡未磨時如何。師正色厲聲。數其",
    "X85n1587_003:0013c11": "往事。僧作瞋告辭。師曰。且磨者一點著。僧禮拜　鴛",
    "X85n1587_003:0013c12": "湖謁問。目前無法。意在目前。其旨如何。師曰。聞令師",
    "X85n1587_003:0013c13": "出關。是否。曰不是目前法。非耳目之所到。又作麼生。",
    "X85n1587_003:0013c14": "師曰。請出我要止靜湖。便出　師在雲棲。因師送亡",
    "X85n1587_003:0013c15": "僧回。棲問眾曰。亡僧遷化。向甚麼處去。師出眾曰。謝",
    "X85n1587_003:0013c16": "和尚挂念　上堂。老僧沒能柰。行動少自在。齒缺不",
    "X85n1587_003:0013c17": "關風。心直兼口快。昨夜撞倒須彌山。直得帝釋天尊",
    "X85n1587_003:0013c18": "龍牀寶座去了半塊。且道。山僧恁麼舉揚。是何道理。",
    "X85n1587_003:0013c19": "良久曰。大似三江人唱曲　上堂。擎杈和尚。時中擎",
    "X85n1587_003:0013c20": "條木杈。道得也杈下死。道不得也杈下死。一日被人",
    "X85n1587_003:0013c21": "藏過。便雙手托空。張口[囗@力]地。者老漢。將謂多少奇特。",
    "X85n1587_003:0013c22": "元來離却杈子。便伎倆已盡。山僧即不然。借得人一",
    "X85n1587_003:0013c23": "柄拂子。東拈西弄。今日已被討去了。遂豎指曰。幸有",
    "X85n1587_003:0013c24": "者箇。不從人借的。甚是現成。而復人人有分。未證底",
    "X85n1587_003:0014a01": "證取好。師歷住顯聖光孝徑山東塔諸剎。一日過天",
    "X85n1587_003:0014a02": "華寺。示眾。後有僧告假。師曰。老僧今晚亦欲起程。至",
    "X85n1587_003:0014a03": "夜半。遂右脇而逝。時天啟六年十二月四日。世壽六",
    "X85n1587_003:0014a04": "十六。僧臘三十八。門人奉全身。塔於顯聖寺南鉢盂",
    "X85n1587_003:0014a05": "山之陰。",
    "X85n1587_003:0014a06": "壽昌經禪師法嗣(四人)",
    "X85n1587_003:0014a07": "信州博山無異元來禪師因登廁覩上樹人。大悟。見",
    "X85n1587_003:0014a08": "壽昌。昌曰。近日如何。師曰。有箇活路。祇是不許人知。",
    "X85n1587_003:0014a09": "曰。因甚不許人知。師曰。不知不知　上堂。第一義作",
    "X85n1587_003:0014a10": "麼生觀。佛法二字不可黏著。黏著則埋沒慧命。入荒",
    "X85n1587_003:0014a11": "田不揀草。猶較些子。博山當日在佛法中。頭出頭沒。",
    "X85n1587_003:0014a12": "蒙先師親垂隻手提挈。在淨白地上。仍被淨白為礙。",
    "X85n1587_003:0014a13": "不免將脚跟下一片地。拋向他方不可說不可說世",
    "X85n1587_003:0014a14": "界之外。然後向太虗空翻觔斗。孤標獨立。始得些子",
    "X85n1587_003:0014a15": "實用。今日與諸昆仲相見。譬如白日攫金。諸人歷歷",
    "X85n1587_003:0014a16": "見博山。博山總不見諸人。還信得及麼。諸昆仲。若見",
    "X85n1587_003:0014a17": "明此事。須在高高山頂立。深深海底行。撞破虗空。始",
    "X85n1587_003:0014a18": "能捕空捉影。博山記得親近先師。猶驪龍頷下探珠。",
    "X85n1587_003:0014a19": "猛虎喉中奪雀。今日不免貴買賤賣去也。諸昆仲。還",
    "X85n1587_003:0014a20": "有估價底也無。良久曰。也不可當面錯過　上堂。說",
    "X85n1587_003:0014a21": "箇佛字。好與三十棒。杖頭有眼明如日。說箇法字。好",
    "X85n1587_003:0014a22": "與三十棒。優鉢無根滿樹花。說箇禪字。好與三十棒。",
    "X85n1587_003:0014a23": "分付老盧高著眼。說箇僧字。好與三十棒。莫教流落",
    "X85n1587_003:0014a24": "在天涯。過得瀟湘渡口。便知清白人家。管甚烟雲埋",
    "X85n1587_003:0014b01": "沒。從教黑豆生芽。翻思昔日雲門老。卸却鐵枷。真箇",
    "X85n1587_003:0014b02": "好一棒打殺貴太平。免使兒孫落荒草。諸昆仲。開眼",
    "X85n1587_003:0014b03": "說夢。醒亦是迷。白酒青鹽。我乃是誰。寒冰烈火。痛下",
    "X85n1587_003:0014b04": "針錐。今古幾多伶俐漢。分明辜負一雙眉。復笑曰。博",
    "X85n1587_003:0014b05": "山罪過　上堂。卓拄杖曰。轉山河歸自己。月明當戶",
    "X85n1587_003:0014b06": "照。轉自己歸山河。風冷壓山居。撞鐘撞著老僧心。祥",
    "X85n1587_003:0014b07": "雲從地起鐘聲。為甚麼披七條衣。寶葢自天垂。總不",
    "X85n1587_003:0014b08": "恁麼道。又作麼生。不是家鄉客。徒勞話歲寒。此五種",
    "X85n1587_003:0014b09": "見地。雖則賞罰分明。也要諸人委悉。有一人。在蘊界",
    "X85n1587_003:0014b10": "屏處。說非法語。有一人。在淨白地上涕唾。有一人。撥",
    "X85n1587_003:0014b11": "草瞻風攙行奪市。有一人。露盤卓犖解作家方。有一",
    "X85n1587_003:0014b12": "人。針拶不見血。火燒不知痛。病在膏肓。不堪療治。有",
    "X85n1587_003:0014b13": "人於此簡辨得出。博山分付拄杖子。一任天下橫行。",
    "X85n1587_003:0014b14": "其或未然。卓拄杖曰。楖[木*栗]橫擔不顧人。直入千峯萬",
    "X85n1587_003:0014b15": "峯去。崇禎三年示微疾。誾首座問。和尚尊候如何。師",
    "X85n1587_003:0014b16": "曰。儘有些子受用。座曰。還有不病者麼。師曰。熱大作",
    "X85n1587_003:0014b17": "麼。座曰。來去自由。請道一句。師書歷歷分明四字。擲",
    "X85n1587_003:0014b18": "筆而逝。壽五十六。塔全身於本山。",
    "X85n1587_003:0014b19": "建州建陽東苑晦臺鏡禪師別號湛靈。潭陽馮氏子。",
    "X85n1587_003:0014b20": "生於萬歷丁丑。幼從虎嘯巖。一心受業。後參壽昌經。",
    "X85n1587_003:0014b21": "一日偶閱維摩經。至此室何以空無侍者維摩詰言",
    "X85n1587_003:0014b22": "諸佛國土亦復皆空。豁然悟入。述偈曰。識破不值半",
    "X85n1587_003:0014b23": "文錢。可憐摸索許多年。宗流盡是欺心漢。說甚西來",
    "X85n1587_003:0014b24": "別有傳。昌閱之。即印可　上堂。佛法本無多。南辰貫",
    "X85n1587_003:0014c01": "北河。都來三七字。降盡鬼神魔。良久。顧眾曰。會麼。老",
    "X85n1587_003:0014c02": "瞿曇一生。黃金高北斗。買不得箇人笑。及至末後拈",
    "X85n1587_003:0014c03": "枝花。惹發飲光特地覷破。却將從上祖宗家產。一時",
    "X85n1587_003:0014c04": "俱籍沒却。究竟有甚麼風流。我試問你。英靈男子。自",
    "X85n1587_003:0014c05": "有本分。不為人欺瞞的活計。又當如何　除日上堂。",
    "X85n1587_003:0014c06": "僧問。壽昌和尚。臨七十歲夜。示眾曰。今年只有斯時",
    "X85n1587_003:0014c07": "在。試問諸人。會也無。此莫便是老漢先分付的末後",
    "X85n1587_003:0014c08": "句否。師曰。杓卜聽虗聲。熟睡饒譫語。曰在新長老分",
    "X85n1587_003:0014c09": "上。又作麼生。師曰。擊破寒潭月。癡猿何處窺。曰作家",
    "X85n1587_003:0014c10": "親父子。別有不傳傳也。師曰。靴頭綻線。脚指何知。乃",
    "X85n1587_003:0014c11": "曰。百歲翁翁失却父。當堂獨坐沒尊卑。東村王老夜",
    "X85n1587_003:0014c12": "燒錢。打鼓小兒失却椎。到者裏。生死誰知折合。性命",
    "X85n1587_003:0014c13": "作何以歸。蛙盆打破啾啾閙。莊周夢蝶亂飛飛。噫嘻",
    "X85n1587_003:0014c14": "嘻。燈籠露柱。謾自依稀　上堂。師良久曰。千古萬古",
    "X85n1587_003:0014c15": "事。當不得我眉毛縱一縱。當不得我額頭點一點。當",
    "X85n1587_003:0014c16": "不得我拄杖子卓一卓。當不待我震聲喝一喝。你若",
    "X85n1587_003:0014c17": "不會。燈籠露柱。替你下涅槃堂。且道。為甚麼如此。立",
    "X85n1587_003:0014c18": "地死漢。有甚麼救處。一日示疾。以手指巖下曰。此處",
    "X85n1587_003:0014c19": "可以埋我。有行者問曰。試或死了埋了。又作麼生分",
    "X85n1587_003:0014c20": "發。師笑曰。恰好恰好。者再問。師已脫去。時崇禎三年",
    "X85n1587_003:0014c21": "七月十三日也。壽五十四。塔於所指之巖石下。",
    "X85n1587_003:0014c22": "建昌府壽昌閴然謐禪師參先壽昌於峩峯。示以父",
    "X85n1587_003:0014c23": "母未生前話。一日推磨失手。觸磨盤有省。占偈。有本",
    "X85n1587_003:0014c24": "來面目不須尋。一點靈明亘古今之句。呈昌。昌頷之。",
    "X85n1587_003:0015a01": "師甞作趙州無字頌曰。泰山傾倒壓蟭螟。氣絕心灰",
    "X85n1587_003:0015a02": "識浪平。不是泥牛開隻眼。焉知猛虎坐中廳。後祠部",
    "X85n1587_003:0015a03": "海岸黃公。請師繼席壽昌。順治己丑示寂。壽七十一。",
    "X85n1587_003:0015a04": "塔於本山。",
    "X85n1587_003:0015a05": "鼓山永覺賢禪師幼習儒。年二十。補邑諸生。讀書山",
    "X85n1587_003:0015a06": "剎中。聞僧舉南泉斬猫公案。忽有省。詣董巖。參壽昌",
    "X85n1587_003:0015a07": "經和尚求決擇。昌曰。此事。不可於一機一境上取則。",
    "X85n1587_003:0015a08": "須是百匝千重。垂手直過。尚當遇人。所謂身雖已在",
    "X85n1587_003:0015a09": "青雲外。猶更將身入眾藏。因勉看雲門乾屎橛語。過",
    "X85n1587_003:0015a10": "十餘年。往壽昌落髮。一日問壽昌。如何是清淨法身。",
    "X85n1587_003:0015a11": "昌振衣而立。師曰。祇此。更別有麼。昌拂衣便行。時身",
    "X85n1587_003:0015a12": "心豁然。如開千重鎖相似。入方丈禮拜。不及啟口。昌",
    "X85n1587_003:0015a13": "打三棒曰。向後不得草草。後過延平津。聞僧誦諸佛",
    "X85n1587_003:0015a14": "謦欬俱共彈指。頓超前解。乃徹見壽昌用處。作偈曰。",
    "X85n1587_003:0015a15": "金鷄啄破碧琉璃。萬歇千休祇自知。穩臥片帆天正",
    "X85n1587_003:0015a16": "朗。前山無復雨鳩啼　上堂。老僧無伎倆。祇打鼓山",
    "X85n1587_003:0015a17": "鼓。不說禪與道。不論佛與祖。甜瓜現成甜。苦瓜現成",
    "X85n1587_003:0015a18": "苦。露結必為霜。雲騰必致雨。看來萬法仍舊。自然超",
    "X85n1587_003:0015a19": "佛越祖。千聖既皆如是。老僧何用重舉。然有一事報",
    "X85n1587_003:0015a20": "君知。也要大家看取。昨夜捉得石烏龜。天明看時。原",
    "X85n1587_003:0015a21": "是螺江女　聞谷大師入塔。請上堂。師顧眾曰。你等",
    "X85n1587_003:0015a22": "還知聞大師住處也未。莫是鼻孔裏安禪。眉毛下[跳-兆+孛]",
    "X85n1587_003:0015a23": "跳麼。莫是清風度廊下。秋月轉簷前麼。莫是紅霞不",
    "X85n1587_003:0015a24": "離碧落。白日祇遶須彌麼。恁麼說話。似則也似。在則",
    "X85n1587_003:0015b01": "未在。驀豎起拳曰。元來祇在老僧拳頭上。要與諸人",
    "X85n1587_003:0015b02": "相見。揮案曰。一音演說。隨類各解。收拳曰。忽化作出",
    "X85n1587_003:0015b03": "海金龍。直透青霄去也。你諸人。莫認驢鞍橋。作阿爺",
    "X85n1587_003:0015b04": "下頷　上堂。正脉難通。邪見易熾。超佛越祖。看來總",
    "X85n1587_003:0015b05": "是階梯。妙唱玄提。即此便名窠臼。白雲巖下。多沉出",
    "X85n1587_003:0015b06": "格之英。芳草渡頭。久滯他鄉之客。所以曹洞門下。別",
    "X85n1587_003:0015b07": "設宗趣。金鳳摶空。不止須彌頂上。鐵牛駕浪。偏入大",
    "X85n1587_003:0015b08": "海波心。不犯當頭。猶貴轉身有路。行於異類。直須足",
    "X85n1587_003:0015b09": "下無私　示張二水相國。我宗。無意識領略的禪。無",
    "X85n1587_003:0015b10": "逐段商量的句。直要向全無縫罅處透入。通身脫落",
    "X85n1587_003:0015b11": "後承當。其或未能頓領。始有看話頭等法。葢是死盡",
    "X85n1587_003:0015b12": "偷心。庶幾天光自發。近日宗風大變。率尚虗頭。師徒",
    "X85n1587_003:0015b13": "授受。專學答問拈頌。甚至飲酒戲笑。自謂。我宗門下。",
    "X85n1587_003:0015b14": "不受繩檢。不拘小節。視吾輩勸勉。直以為老婆禪。嗚",
    "X85n1587_003:0015b15": "呼。魔鬼興妖。靜思良可痛哭。順治丁酉十月十七日",
    "X85n1587_003:0015b16": "示寂。壽八十。塔建本山。",
    "X85n1587_003:0015b17": "青原下宗鏡五世",
    "X85n1587_003:0015b18": "湛然澄禪師法嗣(六人)",
    "X85n1587_003:0015b19": "紹興府明因麥浪懷禪師山陰黃氏子。五歲。驅烏天",
    "X85n1587_003:0015b20": "王寺。十七。秉具雲棲。遊講肆有聲。聞宗門事。遂參雲",
    "X85n1587_003:0015b21": "門湛然。門問。見猶離見。見不能及。如何是見不及處。",
    "X85n1587_003:0015b22": "師下語無當。乃再拜求示旨要。門曰。者裏無甚旨要。",
    "X85n1587_003:0015b23": "汝時中但看箇見不及處。自有所詣。師參究之久。愈",
    "X85n1587_003:0015b24": "覺茫然。一日看雲棲舉海底泥牛銜月走話問眾。時",
    "X85n1587_003:0015c01": "雲門推出傍僧曰。大眾證明。師忽然有省。走見門。門",
    "X85n1587_003:0015c02": "即席拈盤胡桃曰。我用處不換機。你喚他作甚麼。師",
    "X85n1587_003:0015c03": "一掌撲落。門曰。汝適來道。佛祖舌頭。瞞你不得。一盤",
    "X85n1587_003:0015c04": "胡桃。汝便被他瞞也。壽聖師問門。如何是臨濟七事",
    "X85n1587_003:0015c05": "隨身。門答云云。師以手掩門口曰。休將閑學解。埋沒",
    "X85n1587_003:0015c06": "祖師心。門大怒曰。汝探頭太過了。師驚疑　定林上",
    "X85n1587_003:0015c07": "座問曰。大德尊號。師曰麥浪。定曰。無風時。向何處安",
    "X85n1587_003:0015c08": "身立命。師於定面上。輕搖一扇。定曰未在。師曰。三尺",
    "X85n1587_003:0015c09": "浪高魚化龍。癡人猶戽夜塘水。門曰。雖然。麥浪善行",
    "X85n1587_003:0015c10": "劒刃上事。若無後語。二人都成布袋裏老鴉。何故。機",
    "X85n1587_003:0015c11": "不離位。墮在毒海。師於此頓釋壽聖之疑。開法梅墅",
    "X85n1587_003:0015c12": "古彌陀寺。上堂。昨日是人日。今朝是穀朝。斬新一句",
    "X85n1587_003:0015c13": "子。莫認驢鞍橋。汝等欲將我新年佛法。償他舊日陳",
    "X85n1587_003:0015c14": "債。好向山僧未陞法座。諸人未到法堂時。一眼覷破。",
    "X85n1587_003:0015c15": "已落權乘。那堪拈椎豎拂。說妙談玄。若有箇漢子出",
    "X85n1587_003:0015c16": "來。掀翻法座。喝散大眾。還可救得一半。其或未然。山",
    "X85n1587_003:0015c17": "僧自救去也。卓拄杖。下座　示眾。篾穿烏龜殻。箇箇",
    "X85n1587_003:0015c18": "空索索。棒打石人頭。擊擊嚮嚗嚗。獨有衲僧行履。從",
    "X85n1587_003:0015c19": "來不受穿鑿。昨夜泥牛生兩角　師侍湛次。湛曰。靈",
    "X85n1587_003:0015c20": "虗有吹毛偈。汝批判看。師曰。借劒看。靈以手作斫勢。",
    "X85n1587_003:0015c21": "師曰。是白鐵。靈曰。我適纔橋上。見僧打碎了箇鉢盂。",
    "X85n1587_003:0015c22": "師曰。好敗闕。湛曰。且喜靈虗脚跟穩密。其如麥浪氣",
    "X85n1587_003:0015c23": "宇如王。",
    "X85n1587_003:0015c24": "龍門佛日石雨方禪師初出家。隨老宿專修淨土。一",
    "X85n1587_003:0016a01": "日撾木魚子。笑曰。不特西方可生。東方亦可生矣。宿",
    "X85n1587_003:0016a02": "曰。未是汝到家處。示以三不是話。師鈍置。疑礙橫生。",
    "X85n1587_003:0016a03": "胸痛不止。遂參雲門湛。湛曰。參禪圖大安樂。豈是苦",
    "X85n1587_003:0016a04": "得來的。縱苦得來。也是苦禪。參他作麼。師如暗得燈。",
    "X85n1587_003:0016a05": "自此工夫。踴躍謁博山憨山黃檗諸老。諄諄以死工",
    "X85n1587_003:0016a06": "策勵。再參湛老和尚。結同志不語。限七日徹證。一日",
    "X85n1587_003:0016a07": "聞湛上堂曰。放下著。忽覺疑情冰釋。口占偈曰。平空",
    "X85n1587_003:0016a08": "一擲絕躊蹰。轉眼風波徹太虗。會得竿頭舒卷意。放",
    "X85n1587_003:0016a09": "生原是釣來魚。湛問。如何是一口道不盡底句。師曰。",
    "X85n1587_003:0016a10": "晨昏禮拜和尚。也是尋常事。湛曰。趙州道無。意作麼",
    "X85n1587_003:0016a11": "生。師信口頌曰。家家有幅遮羞布。放下便能當雨露。",
    "X85n1587_003:0016a12": "獨怪當年老趙州。擲去頭巾頂却褲。湛大喜。付以斷",
    "X85n1587_003:0016a13": "拂一枝。故師自號斷拂　上堂。舉拂云。此是第二義。",
    "X85n1587_003:0016a14": "復舉曰。此是第三義。百義千義萬義。咄。有甚麼交涉。",
    "X85n1587_003:0016a15": "若是箇漢。纔拈起斧子。從教斧子謳歌。放下鉏頭。直",
    "X85n1587_003:0016a16": "得鉏頭作舞。那管江南江北瓦礫荊棘。如或未然。也",
    "X85n1587_003:0016a17": "要披苔剝蘚。讀殘碑續斷碣。免使碌磚瓦礫。七片八",
    "X85n1587_003:0016a18": "片。泥金剛努目。木羅漢攢眉　上堂。有物先天地。將",
    "X85n1587_003:0016a19": "甚麼作眼。無形本寂寥。舉拂曰。者箇是甚麼。能為萬",
    "X85n1587_003:0016a20": "象主。天際日上月下作麼生。不逐四時凋。瞞歷代老",
    "X85n1587_003:0016a21": "古錐即得。普明者裏。也有一偈。無物先天地。有形本",
    "X85n1587_003:0016a22": "寂寥。不為萬象主。常逐四時凋。於傅大士邊會得。百",
    "X85n1587_003:0016a23": "鳥銜花。天人送供。於普明者裏會得。腰纏八斗。肩挑",
    "X85n1587_003:0016a24": "擔二。雖然。若得江南風氣暖。梅花何必待春開　上",
    "X85n1587_003:0016b01": "堂。若要舉揚箇事。直須四方受敵。八面當機。鴈過長",
    "X85n1587_003:0016b02": "空。會得橫抽寶劒。雲歸遠岫。明他腦後鉗鎚。若是以",
    "X85n1587_003:0016b03": "言遣言。以理遣理。忽然撞著無手人行拳。無舌人解",
    "X85n1587_003:0016b04": "語。便道是格外之談。無義之語。若要與他施主福慧",
    "X85n1587_003:0016b05": "雙圓。水也消他不得　上堂。選佛場開。只要箇心空",
    "X85n1587_003:0016b06": "及第的人。既是其人。便能善通消息。若一機一境。問",
    "X85n1587_003:0016b07": "答語言。轉身拂袖。以為能事。教山僧何處與汝分箇",
    "X85n1587_003:0016b08": "優劣。你又何處會得舌根談而不談的道理。所以一",
    "X85n1587_003:0016b09": "入門來。便死在佛日語下。要見佛日重輝。也大難在。",
    "X85n1587_003:0016b10": "還要見佛日重輝麼。倒跨黃鶴峯。何須問彌勒。",
    "X85n1587_003:0016b11": "越州顯聖三宜盂禪師武林丁氏。依真寂脫白。參雲",
    "X85n1587_003:0016b12": "門澄。進堂打七。有省。一日入室。澄問。如何是一口道",
    "X85n1587_003:0016b13": "不盡的句。師曰。問取典座。澄即為印記　上堂。新豐",
    "X85n1587_003:0016b14": "一句。當陽道破。不涉唇吻。已成露布。細雨濛濛。黃花",
    "X85n1587_003:0016b15": "滿路。打失衲僧鼻孔。忘却邯鄲故步。古鏡臺前幾錯",
    "X85n1587_003:0016b16": "悞。顧大眾曰。露。小參。牛頭未見四祖。百鳥銜花。見後",
    "X85n1587_003:0016b17": "野鬼飛沙。堪笑長汀布袋子。却從閙市作生涯。召眾",
    "X85n1587_003:0016b18": "云。歸堂喫茶。康熈乙巳十月初八日。語侍者曰。三日",
    "X85n1587_003:0016b19": "後吾行矣。者曰。和尚尊候甚安。何云便去。師曰。看老",
    "X85n1587_003:0016b20": "僧登場。一笑而逝。於顯聖前岡建塔。",
    "X85n1587_003:0016b21": "紹興府東山爾密澓禪師會稽王氏子。生而雄偉。力",
    "X85n1587_003:0016b22": "能仆牯。家貧未甞讀書。然日誦金剛經。不由師訓。似",
    "X85n1587_003:0016b23": "解其理。謁貞白珊和尚於大慈。決志力參。殆忘寢食。",
    "X85n1587_003:0016b24": "偶往德清探友。舟中聞鑼聲。豁然有省。偈曰。鑼震空",
    "X85n1587_003:0016c01": "身世。觀音獨露身。泥牛銜月走。木馬報新春。時年二",
    "X85n1587_003:0016c02": "十七。父兄逼以婚。潛往開元。投貞白大師剃落。服勤",
    "X85n1587_003:0016c03": "數載。領性相二宗。非其好。辭白。參雲門湛老人。恍有",
    "X85n1587_003:0016c04": "宿契。師呈聞鑼因緣。門曰。汝夙有善根。故得隨觀音",
    "X85n1587_003:0016c05": "入道。命充維那。一日門上堂曰。放下著。師因此全身",
    "X85n1587_003:0016c06": "脫落。作偈曰。夜半霜寒月忽低。行人到此盡遲疑。翻",
    "X85n1587_003:0016c07": "身踏著來時路。默默星輝斗柄垂。門嘉其幽玄緜密",
    "X85n1587_003:0016c08": "　適博山開法天界。師謁之。山與論物不遷旨。徵辨",
    "X85n1587_003:0016c09": "竟日。了無窒礙。山曰。江南佛法。洵自有人。住彌陀寺",
    "X85n1587_003:0016c10": "　上堂。未出薔薇洞時。有一句子。從剡溪流出三江",
    "X85n1587_003:0016c11": "鼈子。門外倘有過錢塘。拾得者。不妨人天眾前拈出",
    "X85n1587_003:0016c12": "驗看。如無。山僧唱菩薩蠻去也。良久。喝一喝曰。千里",
    "X85n1587_003:0016c13": "烏騅不易騎。時首座出禮拜。師曰。你在弁山。拾得箇",
    "X85n1587_003:0016c14": "陳年榾柮。直饒滿口道盡。拈來好一爐燒却。座曰。者",
    "X85n1587_003:0016c15": "老漢。猶作者箇去就。師曰。也要大家知。",
    "X85n1587_003:0016c16": "紹興上虞香雪菴具足明有禪師會稽楊氏子。弱齡",
    "X85n1587_003:0016c17": "事親至孝。因父病危。乃割股救之。年二十二出家。便",
    "X85n1587_003:0016c18": "參念佛是誰。謁雲門湛。每承提訓。頗有發明。次年。聞",
    "X85n1587_003:0016c19": "僧舉北斗面南看話。疑情逼抑。一日在殿經行。舉首",
    "X85n1587_003:0016c20": "見前山。豁然大悟。偈曰。虗空粉碎無偏正。大地平沉",
    "X85n1587_003:0016c21": "孰是親。從今了却相思債。石虎泥牛笑轉新。湛見助",
    "X85n1587_003:0016c22": "喜　後出住上虞之香雪。示眾。雲門活口。德山辣手。",
    "X85n1587_003:0016c23": "正眼看來。二俱是醜。驗盡天下衲僧。翻身落人窠臼。",
    "X85n1587_003:0016c24": "不若本色住山。飽飡飯了抖擻。休管他家餿殘。但逞",
    "X85n1587_003:0017a01": "自己風度。有問百年已後事如何。阿呵呵。烏龜飛入",
    "X85n1587_003:0017a02": "北斗。石雨和尚問。堪與佛祖為師。佛祖又學箇甚麼。",
    "X85n1587_003:0017a03": "師曰。佛祖聻。石曰。與佛祖為師聻。師曰。黃山谷後園",
    "X85n1587_003:0017a04": "種菜。石曰。不問佛不問祖。不管你佛。不管你祖。速道",
    "X85n1587_003:0017a05": "速道。師曰。東邨桃樹。西隴梅花　示疾日。即念現禪",
    "X85n1587_003:0017a06": "師問。古人道。病有不病者。如何是不病者。師默然。曰",
    "X85n1587_003:0017a07": "恁麼便是那。師曰。三十棒領出自打。曰臨末稍頭一",
    "X85n1587_003:0017a08": "句作麼生。師震威一喝。曰不會。曰不會會取好。曰會",
    "X85n1587_003:0017a09": "後又如何。師曰。南山雲北山雨。時未有繼嗣。乃以如",
    "X85n1587_003:0017a10": "意法衣法卷。寄石雨和尚。付毒端道上座偈曰。香柏",
    "X85n1587_003:0017a11": "支分秀。隨緣折一枝。花開香雪遠。何必異苗為。後示",
    "X85n1587_003:0017a12": "寂。塔於顯聖之南山。",
    "X85n1587_003:0017a13": "洪都百丈瑞白雪禪師桐城楊氏子。薙染參雲門。看",
    "X85n1587_003:0017a14": "拖死屍話。疑情逼拶。如挑千觔擔子相似。至廣孝。聞",
    "X85n1587_003:0017a15": "湛上堂。有竪起脊梁生鐵鑄。放下面皮莫回顧。猶如",
    "X85n1587_003:0017a16": "象王脫金鎖。若不如是何劫悟之語。痛哭苦參工夫。",
    "X85n1587_003:0017a17": "遂得成片。一日。湛舉南泉斬猫因緣。師忽領悟。復結",
    "X85n1587_003:0017a18": "制打七。至六日。聞鐘聲大徹。參金粟。適上堂次。師出",
    "X85n1587_003:0017a19": "眾便喝。粟便打。師又喝。粟又打。師曰。者老漢敗闕了",
    "X85n1587_003:0017a20": "也。便歸位。繼席雲門。次移湖之弁山延慶蕺山白雀。",
    "X85n1587_003:0017a21": "台之護國。贛之崆峒。後因南昌建安王。欽師道望。請",
    "X85n1587_003:0017a22": "住百丈　上堂。三尺氷河連底凍。數株枯樹盡銀花。",
    "X85n1587_003:0017a23": "太陽一出峯頭外。清潭依舊走魚蝦。見色明心雖好",
    "X85n1587_003:0017a24": "事。撒却時人幾眼沙。莫有清淨寶目不受翳障者麼。",
    "X85n1587_003:0017b01": "出來高鑒看。僧出曰。獅兒獨吼雲門裏。香象羣藏北",
    "X85n1587_003:0017b02": "斗中。師曰。嗄。僧拂袖曰。嶺外彰牙爪去也。師曰。者野",
    "X85n1587_003:0017b03": "狐精　師晚居崆峒時。以禪版東敲西敲。凡有僧請",
    "X85n1587_003:0017b04": "益。亦禪版敲示之。師住百丈。第舉百丈清規。而重撰",
    "X85n1587_003:0017b05": "之時。復荷鍤與作務。明春穀日。示微疾。誨眾益篤。談",
    "X85n1587_003:0017b06": "笑自如。三月十九遲明起浴。謂侍者。扶老僧入龕。日",
    "X85n1587_003:0017b07": "正卓午。吉祥而逝。師生萬歷甲申十一月廿六日戌",
    "X85n1587_003:0017b08": "時。崇禎辛巳三月十九日午時示寂。世壽五十八。僧",
    "X85n1587_003:0017b09": "﨟三十八。塔全身於弁山。",
    "X85n1587_003:0017b10": "博山來禪師法嗣(四人)",
    "X85n1587_003:0017b11": "信州瀛山雪關誾禪師上饒傅氏子。八歲喪父母。依",
    "X85n1587_003:0017b12": "景德寺傅公和尚出家。一日見壇經火燒海底句。疑",
    "X85n1587_003:0017b13": "之。乃參博山來。來令究船子藏身公案。急切提撕。偶",
    "X85n1587_003:0017b14": "入槽廠。見磨鼻拽脫。有省。呈偈曰。直下相逢處。由來",
    "X85n1587_003:0017b15": "絕覆藏。舌頭原是肉。嚼破也無妨。來喜曰。子可參禪",
    "X85n1587_003:0017b16": "也。後作五頌。請壽昌衲衣。來曰。宗門語句。如滿口含",
    "X85n1587_003:0017b17": "冰。不曾道出水字。子風骨太露。更須死心一番始得。",
    "X85n1587_003:0017b18": "師乃掩關窮踐。凡六載。大徹源底。開法瀛山。時山荒",
    "X85n1587_003:0017b19": "圮。師瀟然。作破院歌以自樂　﨟八上堂。直下承當。",
    "X85n1587_003:0017b20": "是何話&#;。官不容針。私通車馬。須彌高大柱堪題。海",
    "X85n1587_003:0017b21": "天空濶橋難跨。花隄柳巷盡穿開。寶殿珠簾誰放下。",
    "X85n1587_003:0017b22": "雪山夜半覩明星。若到瀛山痛棒打。靠拄杖下座",
    "X85n1587_003:0017b23": "　上堂。九十日期今已滿。閉門作活事如何。不會揑殺",
    "X85n1587_003:0017b24": "獼猴子。重疊關山未易過。大抵末法禪期。真參罕遇。",
    "X85n1587_003:0017c01": "縱他意樹抽枝。未見心花開片。雖然。冷灰裏豈無一粒",
    "X85n1587_003:0017c02": "豆爆。還有不跨石門。扶竪晏祖門風者麼。如無。且向",
    "X85n1587_003:0017c03": "蘆花深處宿。月明穿過鈎魚臺　唐祈遠孝廉請。上",
    "X85n1587_003:0017c04": "堂。遠問。如何是參禪入手處。師曰。一一踏翻始得。曰",
    "X85n1587_003:0017c05": "如何是參禪得力處。師曰。把定乾坤。遠禮退。又一僧",
    "X85n1587_003:0017c06": "問。如何是參禪入手處。師曰。截千人之頭臂。剜萬人",
    "X85n1587_003:0017c07": "之心肝。曰如何是參禪險難處。師曰。拆佛殿。毀魔宮。",
    "X85n1587_003:0017c08": "曰。如何是參禪得力處。師曰。逆水船出順水風。乃曰。",
    "X85n1587_003:0017c09": "諸兄弟。者些答話。雖是撇他閒骨董。也不曾思索出",
    "X85n1587_003:0017c10": "來。不見。洞山初禪師云。言無展事。語不投機。乘言者",
    "X85n1587_003:0017c11": "喪。滯句者迷。他家是透頂徹底人。臨機應用。灑脫非",
    "X85n1587_003:0017c12": "常。不似今人要句句投機。却被言句礙殺。徑山道。趙",
    "X85n1587_003:0017c13": "州禪。只在口唇邊山僧道。趙州禪。如神廟裏籤。千掣",
    "X85n1587_003:0017c14": "千應。萬掣萬靈。初不曾安排古凶。使人規避禍福也。",
    "X85n1587_003:0017c15": "方山老人道。得意者所說皆是。失意者所言皆非。若",
    "X85n1587_003:0017c16": "以是非得失。而論古駁今。山僧綰上眉毛。一任諸方",
    "X85n1587_003:0017c17": "貶駁。卓拄杖下座　師。以丁酉秋示微恙。乃謝事南",
    "X85n1587_003:0017c18": "邁。十月朔。行抵瀛山。遺書謝諸檀越。時壽昌閴公。自",
    "X85n1587_003:0017c19": "博山來候問。和尚安否。師曰。你道。我生耶死耶。閴曰。",
    "X85n1587_003:0017c20": "末後句也須分付。師彈指一聲。微笑而逝。師世壽五",
    "X85n1587_003:0017c21": "十有三。坐三十七夏。門弟子迎歸博山。建塔於蓮花",
    "X85n1587_003:0017c22": "峯之右。",
    "X85n1587_003:0017c23": "鬱州嵩乳道密禪師泗州唐氏子。年十四。投景會剃",
    "X85n1587_003:0017c24": "染。二十事包笠。初歷講肆。閱楞嚴。至雖得多聞不成",
    "X85n1587_003:0018a01": "聖果句。歎曰。不躭幻身世。反躭幻學耶。遂棄之。參壽",
    "X85n1587_003:0018a02": "昌基隆。次參雲門金粟。復參博山來和尚。一日隨眾",
    "X85n1587_003:0018a03": "採茶。忽覩澗底白雲飛起。有契。遂衝口說偈曰。欲知",
    "X85n1587_003:0018a04": "來去處。好看白雲窩。青山常靠倚。出入也由他。歸舉",
    "X85n1587_003:0018a05": "似來。來見便問。汝作甚麼來。師曰。熟境難忘。來曰。即",
    "X85n1587_003:0018a06": "今一口氣不來。向甚麼處安身立命。師曰。某甲終不",
    "X85n1587_003:0018a07": "通去處。來曰。莫便是你安身立命處麼。師曰。終不作",
    "X85n1587_003:0018a08": "此見解。來曰。作與不作。總不免老僧痛棒在　出住",
    "X85n1587_003:0018a09": "淮安古檀度寺。元旦上堂。師卓拄杖曰。識得一。萬事",
    "X85n1587_003:0018a10": "畢。天得一以清。地得一以寧。君王得一天下平。衲僧",
    "X85n1587_003:0018a11": "得一。鼻直眉橫。設若一亦不立。又作麼生。擲拄杖曰。",
    "X85n1587_003:0018a12": "門簾忽被風吹去。杲日光騰四壁清。上堂。壽昌師翁。",
    "X85n1587_003:0018a13": "搬底是石塊。博山先師。見底是一株樹。瀛山師兄。徑",
    "X85n1587_003:0018a14": "山師兄。一等是口挂壁上。老僧覩白雲底聻。顧左右。",
    "X85n1587_003:0018a15": "喝一喝曰。住住。老僧見底。諸人不知。諸人見底。老僧",
    "X85n1587_003:0018a16": "不知。驀起身曰。慧炬三昧。淨光明三昧。連擊拂子。下",
    "X85n1587_003:0018a17": "座。",
    "X85n1587_003:0018a18": "福州長慶宗寶獨禪師廣州陸氏子。六歲。聞隣嫗發",
    "X85n1587_003:0018a19": "願來生童真出家見性成佛語。遂觸宿因。堅出世志。",
    "X85n1587_003:0018a20": "及披剃。惟事苦參。年十四有省。復參石壓笋斜出。巖",
    "X85n1587_003:0018a21": "懸花倒生話。遂得瞥脫。三十出嶺。參博山來和尚。來",
    "X85n1587_003:0018a22": "與語器之。一日拈騎牛入佛殿話。問師。即呈偈曰。貪",
    "X85n1587_003:0018a23": "程不覺曉。愈求愈轉渺。相逢不是渠。纔是却顛倒。蟻",
    "X85n1587_003:0018a24": "子牽大磨。石人撫掌笑。別有一生機。不落宮商調。來",
    "X85n1587_003:0018b01": "見以為深入堂奧。後辭。來乃囑曰。我愛你見處清白。",
    "X85n1587_003:0018b02": "向後不得辜負。師拜別。出住廬山。次開法廣之羅浮。",
    "X85n1587_003:0018b03": "及長慶等處　上堂。竪拂子曰。我宗無語句。亦無一",
    "X85n1587_003:0018b04": "法與人。既是無語句。華首今日說箇甚麼。既無一法",
    "X85n1587_003:0018b05": "與人。諸上座。今日向華首覔箇甚麼。諸上座。此是徹",
    "X85n1587_003:0018b06": "底相為。莫要錯過。切莫踏步向前。各人照管自己脚",
    "X85n1587_003:0018b07": "跟下。莫要他覔。",
    "X85n1587_003:0018b08": "江寧獨峯竹山道嚴禪師順慶大竹縣沈氏子。總角。",
    "X85n1587_003:0018b09": "染衣南遊。初預講肆。一日走京口。登凌雲亭。忽身心",
    "X85n1587_003:0018b10": "世界頓然一空。遂罷講。往參博山來於天界。典第二",
    "X85n1587_003:0018b11": "座。山見師領眾當機。動合宗旨。遂授名道嚴。且囑曰。",
    "X85n1587_003:0018b12": "汝當以道法嚴持也　上堂。驀拈拄杖曰。一滴水。作",
    "X85n1587_003:0018b13": "大海之波濤。一點塵。徧大千之境界。連卓三下曰。天",
    "X85n1587_003:0018b14": "不能蓋。地不能載。本分衲僧。只是尋常。無為道者合",
    "X85n1587_003:0018b15": "當如是。畢竟據箇甚麼道理。便得恁麼行徑。良久。擊",
    "X85n1587_003:0018b16": "禪牀曰。對月思玄度。臨風憶謝公　上堂。擊如意曰。",
    "X85n1587_003:0018b17": "姑孰城裏。有大人氣象。白苧山頭。有毒皷先聲。獨峯",
    "X85n1587_003:0018b18": "與龍象交集。萬象與虗空並會。茶裏飯裏。行時坐時。",
    "X85n1587_003:0018b19": "共轉法輪。世尊陞座。文殊白椎。獨峯上堂。院主拈香。",
    "X85n1587_003:0018b20": "其間還有自肯底麼。良久。顧眾曰。官圩東畔王三老。",
    "X85n1587_003:0018b21": "日日擔薪上太平。",
    "X85n1587_003:0018b22": "東苑鏡禪師法嗣",
    "X85n1587_003:0018b23": "江南天界寺覺浪盛禪師建寧浦城張氏子。十九歲。",
    "X85n1587_003:0018b24": "見大父歸寂。自疑曰。者一點靈明。向甚麼處去。一日",
    "X85n1587_003:0018c01": "聞猫呌。有省。走瑞巖剃落。隨師住夢筆。閉關苦究。因",
    "X85n1587_003:0018c02": "見百丈再參公案。頓徹馬祖機用。從前寶惜。冰釋無",
    "X85n1587_003:0018c03": "疑。出關參博山於董巖受具。是冬。謁東苑鏡。苑問。子",
    "X85n1587_003:0018c04": "聞博山提唱維摩經否。師曰曾聞。苑曰。彌勒得一生",
    "X85n1587_003:0018c05": "受記作麼生。師曰。大有人疑著。苑曰。你又恁麼去。師",
    "X85n1587_003:0018c06": "異之。向日次。師問。古德劫火洞然。者箇壞不壞。有云",
    "X85n1587_003:0018c07": "壞。有云不壞。此意如何。苑曰。你又恁麼來。師遂折節",
    "X85n1587_003:0018c08": "過冬。苑細驗其生平參證處。及徵詰五家堂奧差別",
    "X85n1587_003:0018c09": "之旨。師恣意披其所見。苑感歎曰。不期。子乃能深入",
    "X85n1587_003:0018c10": "此秘密法門。吾壽昌者枝慧命。屬子流布去也。隨苑",
    "X85n1587_003:0018c11": "禮壽昌。昌勘問。大奇之。問。東苑曾將子說甚麼。師曰。",
    "X85n1587_003:0018c12": "曾被他賺了一上。昌曰。作麼生被他賺。師曰。者老漢。",
    "X85n1587_003:0018c13": "又恁麼去也。昌笑曰。子作怪那。師曰。是和尚自致得。",
    "X85n1587_003:0018c14": "因復問昌曰。聞東苑當時答和尚一語。如何滿口便",
    "X85n1587_003:0018c15": "許可他。若是某甲。決不輕易放過。昌曰。祇如他道和",
    "X85n1587_003:0018c16": "尚莫作怪在。你當作麼生。師纔開口。被昌劈面一掌。",
    "X85n1587_003:0018c17": "師曰。也是賊過後張弓。昌曰。且喜有人喫掌。自此與",
    "X85n1587_003:0018c18": "昌多有詰問機緣。昌為深喜　住寶筏上堂。向上一",
    "X85n1587_003:0018c19": "路。千聖不傳。本分風光。須自領悟。山僧便恁麼下座。",
    "X85n1587_003:0018c20": "還有親切為人處也無。大眾便恁麼禮拜而退。還有",
    "X85n1587_003:0018c21": "不相孤負處也無。雖然。官不容針。正好添花錦上。石",
    "X85n1587_003:0018c22": "女夜拋梭。文彩煥然滿地。木人朝唱曲。音聲杳而難",
    "X85n1587_003:0018c23": "聞。其中還有正偏兼帶不落是非者。出來唱和看。眾",
    "X85n1587_003:0018c24": "無語。師曰。恁麼則山僧倒騎露地白牛。遊戲十方剎",
    "X85n1587_003:0019a01": "土去也。舉如意曰。會麼。自古輪王全意氣。不彰寶印",
    "X85n1587_003:0019a02": "自然尊　大雄菴上堂。師陞座。擊香臺曰。聞麼。良久。",
    "X85n1587_003:0019a03": "朗聲曰。巍巍獨坐大雄峯。一喝曾教三日聾。今日當",
    "X85n1587_003:0019a04": "陽明舉似。西江吸盡吐東風。且不與萬法為侶者。是",
    "X85n1587_003:0019a05": "甚麼人。一僧出眾曰。閣靜不須重借月。三更自有夜",
    "X85n1587_003:0019a06": "明簾。師顧視曰。乾闥婆王。親托出摩尼。光影照三千。",
    "X85n1587_003:0019a07": "更有於光明門頭出身者麼。李太宰出曰。近有提婆",
    "X85n1587_003:0019a08": "達多一頌。平地孤堆最悞人。枉將法座賺冤親。瞿曇",
    "X85n1587_003:0019a09": "自有金針度。認影迷頭又隔津。師曰。何不道提婆別",
    "X85n1587_003:0019a10": "有金針度。太宰拊手曰。此文是老婆勘破。有來繇也。",
    "X85n1587_003:0019a11": "師震威一喝。便下座　問。石頭和尚道。木頭碌磚。此",
    "X85n1587_003:0019a12": "意如何。師曰。藝壓當行。曰或問和尚如何是道。作麼",
    "X85n1587_003:0019a13": "生。師曰。好皮不染皂。曰如何是禪。師曰。好人不債錢。",
    "X85n1587_003:0019a14": "曰此與石頭答。有同別否。師曰。白馬廟前好傘舖。曰",
    "X85n1587_003:0019a15": "不會。師曰。木屐店在對門開。曰恁麼一般要用也。師",
    "X85n1587_003:0019a16": "曰。天晴不肯去。直待雨淋頭。僧禮拜。師大笑　上堂。",
    "X85n1587_003:0019a17": "有情之本。依智海以為源。含識之流。總法身以為體。",
    "X85n1587_003:0019a18": "祇為情生智隔。想變體殊。將山門來佛殿裏。移廚庫",
    "X85n1587_003:0019a19": "在鐘樓上。惟佛與佛。乃能究盡山僧拄杖。驀顧左右",
    "X85n1587_003:0019a20": "曰。咄。莫妄想　上堂。疎雨打牕清夢裏。好山深鎖白",
    "X85n1587_003:0019a21": "雲中。有題最是難藏覆。竹浪蕭蕭一夜風。百草頭上",
    "X85n1587_003:0019a22": "識取祖師。草枯了也。閙市裏識取天子。市散了也。與",
    "X85n1587_003:0019a23": "諸兄甚處相見。良久。以手拍曰。猩猩。我與你相見了",
    "X85n1587_003:0019a24": "也。",
    "X85n1587_003:0019b01": "鼓山賢禪師法嗣",
    "X85n1587_003:0019b02": "福州鼓山為霖道霈禪師建安丁氏子。年十四出家。",
    "X85n1587_003:0019b03": "十八參方。首禮聞谷大師於寶善。次參鼓山賢和尚。",
    "X85n1587_003:0019b04": "看庭前柏樹子話。三年無所入。辭遊兩浙。後復歸皷",
    "X85n1587_003:0019b05": "山。充維那。山一日垂語曰。一口吸盡西江水。馬師此",
    "X85n1587_003:0019b06": "語。只道得八成。還有下得十成語者麼。師進曰。某甲",
    "X85n1587_003:0019b07": "盡力。也只道得八成。山乃呵出。師一夜不安。至四皷",
    "X85n1587_003:0019b08": "方捲簾出門。了然大徹。次上方丈曰。某甲今日有箇",
    "X85n1587_003:0019b09": "十成語。舉似和尚。山喝曰。汝作麼生。師乃背身叉手",
    "X85n1587_003:0019b10": "向山曰。請和尚鑑。山曰。好與七藤條。師便禮拜。自是",
    "X85n1587_003:0019b11": "入室。商確玄奧。無不脗合。山示寂。遂繼席焉　上堂。",
    "X85n1587_003:0019b12": "庾嶺一舖功德。無盡劫來成就。今日一回拈出。便見",
    "X85n1587_003:0019b13": "光輝宇宙。不須雪點紅爐。一切萬法仍舊。春水盈盈",
    "X85n1587_003:0019b14": "競流。春山疊疊挺秀。春鳥關關和鳴。春樹葱葱鬱茂。",
    "X85n1587_003:0019b15": "若能直下便見。即是瞿曇之後。更作佛法商量。此人",
    "X85n1587_003:0019b16": "却不唧[口*留]。乃舉拂召大眾曰。見麼。是大神呪。是大明",
    "X85n1587_003:0019b17": "呪。擊案下座　小參。金牛喚人喫飯。趙州呌人喫茶。",
    "X85n1587_003:0019b18": "二老覿面分付。不知誰是作家。或有箇漢出來問。皷",
    "X85n1587_003:0019b19": "山又作麼生。有願從來不撒沙　上堂。人人有一天",
    "X85n1587_003:0019b20": "真佛。相好光明皆具足。可惜日用而不知。五陰坑中",
    "X85n1587_003:0019b21": "自埋沒。喝一喝曰。五陰坑。為諸人打破了也。真佛即",
    "X85n1587_003:0019b22": "今在甚麼處。驀舉拂子曰。容顏甚奇妙。又喝曰。切忌",
    "X85n1587_003:0019b23": "揑目。"
}