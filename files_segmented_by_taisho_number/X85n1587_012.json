{
    "X85n1587_012:0072c03": "正源略集卷第十二",
    "X85n1587_012:0072c05": "維揚嗣祖沙門(寶輪際源高旻了貞)輯",
    "X85n1587_012:0072c07": "天台國清　達珍　編",
    "X85n1587_012:0072c08": "　　南嶽下三十七世",
    "X85n1587_012:0072c09": "碧眼開禪師法嗣",
    "X85n1587_012:0072c10": "石霜憨峯南翁慧禪師佛殿小參。剗却竹筋鞭。趁",
    "X85n1587_012:0072c11": "開三脚驢。颺下乾矢橛。拈退麻三斤。佛聻。喝一喝曰。",
    "X85n1587_012:0072c12": "幾成話墮　上堂。如來禪祖師意。有來由無巴鼻。十",
    "X85n1587_012:0072c13": "字街頭破草鞋。錦衣公子何曾貴。既不貴。九上三登。",
    "X85n1587_012:0072c14": "欠你錢欠你米。喝一喝　晚參。舉永嘉曰。江月照松",
    "X85n1587_012:0072c15": "風吹。永夜清宵何所為。佛性戒珠心地印。霧露雲霞",
    "X85n1587_012:0072c16": "體上衣。師喝曰。者老漢。在者裏打之遶。拈拄杖。顧左",
    "X85n1587_012:0072c17": "右云。什麼處去也　小參。舉圓通示眾云。少林九年",
    "X85n1587_012:0072c18": "冷坐。剛被神光覷破。如今玉石難分。只得麻纏紙裹。",
    "X85n1587_012:0072c19": "者一個。那一個。更一箇。若是明眼人。何須重話破。師",
    "X85n1587_012:0072c20": "曰。若要應時應節。今日也與諸人。葛藤一上。九冬臘",
    "X85n1587_012:0072c21": "月冷坐。露柱燈籠勘破。手脚一時難藏。那待麻纏紙",
    "X85n1587_012:0072c22": "裹。者一箇那一箇更一箇。阿呵呵。且道。笑箇什麼。三",
    "X85n1587_012:0072c23": "十年後。築著磕著也未可　小參。即心即佛。死鼠作",
    "X85n1587_012:0072c24": "璞。非佛非心。撥火覓冰。不是心佛物。藏得頭來露却",
    "X85n1587_012:0073a01": "尾。三十六峯天外看。遊人只到愚公谷　示眾。盡大",
    "X85n1587_012:0073a02": "地是一口劒。諸人向甚麼處措足。學侍者曰。某甲通",
    "X85n1587_012:0073a03": "身紅爛有分。師曰。太狼藉生。曰和尚作麼生。師曰。黃",
    "X85n1587_012:0073a04": "鶴樓前鸚鵡洲。學便禮拜。",
    "X85n1587_012:0073a05": "辯言海禪師法嗣",
    "X85n1587_012:0073a06": "荊州萬佛祇園朗徹印禪師僧問。如何是學人自",
    "X85n1587_012:0073a07": "己。師云。低頭覓天。僧有省。師云。恁麼會去。走殺闍黎。",
    "X85n1587_012:0073a08": "僧云。不恁麼會。又怎得。師云。離心意識參。僧云。既離",
    "X85n1587_012:0073a09": "心意識。向甚麼處參。師云。[鹿*瓦]甎。",
    "X85n1587_012:0073a10": "法乳樂禪師法嗣(二人)",
    "X85n1587_012:0073a11": "金陵香林月潭達禪師鎮江丹徒張氏子。幼依中輪",
    "X85n1587_012:0073a12": "和尚剃染。登華山定安和尚圓具。造金山。參法乳和",
    "X85n1587_012:0073a13": "尚。得授信拂。繼席三昧香林　小參。欲識大道真體。",
    "X85n1587_012:0073a14": "不離聲色言語。拈起拄杖云。者是色。見之則瞎。卓一",
    "X85n1587_012:0073a15": "下云。者是聲。聞之則聾。超脫二途。驢前馬後。復卓一",
    "X85n1587_012:0073a16": "下云。各請歸堂。晚參。一大藏教。結角羅紋處。一一透",
    "X85n1587_012:0073a17": "得徹。八萬四千秘密行門。處處踏得著。衲僧分上。喫",
    "X85n1587_012:0073a18": "笤帚柄。未有分在。一僧云。過在甚麼處。師打云。龍象",
    "X85n1587_012:0073a19": "蹴踏。非驢所堪　上堂。日日皆好日。今更是良辰。堆",
    "X85n1587_012:0073a20": "柴兼積炭。打皷祭鑪神。今日香林無別語。只將約法",
    "X85n1587_012:0073a21": "告同人。但於九十日中。飢時。要你自己喫飯。寒時。要",
    "X85n1587_012:0073a22": "你自己穿衣。事到頭來。要你自己作為。一一不得推",
    "X85n1587_012:0073a23": "張靠李。更有一箇鐵面使來請。要你自己親到。何故。",
    "X85n1587_012:0073a24": "大事替你不得。小事自己擔當　師于雍正己酉示",
    "X85n1587_012:0073b01": "寂。世壽六十五。塔建紫金山之右。",
    "X85n1587_012:0073b02": "潤州金山量聞銓禪師上堂。壁立孤峯。千山稽首",
    "X85n1587_012:0073b03": "潑天門戶。萬派朝宗。揭示摩醯正眼。提持向上宏規。",
    "X85n1587_012:0073b04": "拈一機則羣機頓赴。示一法則萬法周圓。明如杲日。",
    "X85n1587_012:0073b05": "寬若太虗。大用現前。不存規則。揮金剛利劍。勦除聖",
    "X85n1587_012:0073b06": "凡窠臼。用格外鉗錘。斷送衲子命根。古佛家風再展。",
    "X85n1587_012:0073b07": "大人境界全彰。直得揚子江心。風恬浪靜。妙高峯頂。",
    "X85n1587_012:0073b08": "霧散雲收。日月增輝。乾坤朗耀。正恁麼時。祝延聖壽。",
    "X85n1587_012:0073b09": "翊贊皇猷一句。作麼生道。金輪統御三千界。寶祚綿",
    "X85n1587_012:0073b10": "延億萬年。",
    "X85n1587_012:0073b11": "天澤霖禪師法嗣",
    "X85n1587_012:0073b12": "黃梅槽廠東禪海潮音禪師示眾。說禪被禪迷。說",
    "X85n1587_012:0073b13": "道被道礙。不如總不提。大家唱箇囉囉哩。且道。是何",
    "X85n1587_012:0073b14": "曲調。良久云。和者煩聽者厭。若要不煩不厭。各人自",
    "X85n1587_012:0073b15": "討方便。遂呵呵大笑。下座　示眾。夫參學者。必須具",
    "X85n1587_012:0073b16": "擇法眼。研究自己本地風光。叢林原為淘汰聖賢。居",
    "X85n1587_012:0073b17": "位者。承當法門。上接七佛以前慧命。下開盡未來際",
    "X85n1587_012:0073b18": "眾生眼目。何等大擔子。必堅其骨苦其節。或接得一",
    "X85n1587_012:0073b19": "箇半箇。自無愧耳　李太守到寺。茶次問。六祖於此",
    "X85n1587_012:0073b20": "舂米得法。有墜腰石一塊在麼。師云在。守云。和尚此",
    "X85n1587_012:0073b21": "間。有僧墜得此石麼。師云。用墜作麼。守云。既為出家",
    "X85n1587_012:0073b22": "苗裔。何得不肯擔荷。師云。怕做祖師。守大笑。",
    "X85n1587_012:0073b23": "夢菴格禪師法嗣(二人)",
    "X85n1587_012:0073b24": "京都大覺迦陵音禪師瀋陽李氏子。母許氏。夢大日",
    "X85n1587_012:0073c01": "輪墜懷而生。年二十四。投高陽毗盧真一和尚薙染。",
    "X85n1587_012:0073c02": "圓具後。參夢菴和尚。菴問。靈雲見桃花即不問。因甚",
    "X85n1587_012:0073c03": "元沙道未徹在。師云。老老大大。向者裏納敗闕。菴云。",
    "X85n1587_012:0073c04": "是寔相問。師展坐具云。且蓋覆却。菴肎之。即付衣拂。",
    "X85n1587_012:0073c05": "命師首眾。出住千佛理安歸宗　上堂。百尺竿頭踏",
    "X85n1587_012:0073c06": "著。最初一步。自然縱橫得妙。天清地寧。晝明夜暗。移",
    "X85n1587_012:0073c07": "易一些子不得。松直棘曲。鳧短鶴長。增減一些子不",
    "X85n1587_012:0073c08": "得。通方俊彥。不言而喻。稍若回頭轉腦。未免累他。周",
    "X85n1587_012:0073c09": "行七步底。至今坐不得。面壁九年底。至今行不得。今",
    "X85n1587_012:0073c10": "日馬頭截角。將娑婆擲去他方。妙喜移來此土。如壯",
    "X85n1587_012:0073c11": "士展臂。如獅子遊行。更若出來問。何者是建綱宗。何",
    "X85n1587_012:0073c12": "者是振祖風。直須打了。更勘過始得　上堂。諸佛有",
    "X85n1587_012:0073c13": "頂[寧*頁]一機。威音前薦得。灞陵橋上望西川。祖師有末",
    "X85n1587_012:0073c14": "後一句。樓至後踏著。壒[土*(天/韭)]堆頭破畚箕。拈一微塵。塞",
    "X85n1587_012:0073c15": "却虗空口。不是不能。直須脫却橐籥。別展神光。爭柰",
    "X85n1587_012:0073c16": "桔槹之士頻逢。抱甕之流罕遇　小參。噓一噓云。三",
    "X85n1587_012:0073c17": "爐力盡。百搭不回。真箇是鐵漢。盡大地人。亡鋒結舌。",
    "X85n1587_012:0073c18": "收拾絲綸歸舊隱。任其成龍者昇天。成蛇者竄草。怎",
    "X85n1587_012:0073c19": "柰竹篦子。心內又憤憤悱悱。吹餘眼似銅鈴。終不肯",
    "X85n1587_012:0073c20": "作蒲盧。不管相似不相似。覓著一箇。便呼之曰類我",
    "X85n1587_012:0073c21": "類我　小參。半千間寮舍。一任經行。百五十火鑪。分",
    "X85n1587_012:0073c22": "開打坐。不論南來北來。普同供養。來者飽食高眠。不",
    "X85n1587_012:0073c23": "用肩擔募化。去者亦不索你九十日飯錢。免得人笑",
    "X85n1587_012:0073c24": "小家子樣。果有一箇。吃栢林飯。屙栢林屎。不參栢林",
    "X85n1587_012:0074a01": "禪。今日七寶布施。金繩界道。以為供養。顧左右云。却",
    "X85n1587_012:0074a02": "是你謾我　小參。拈四大海水歸鉢盂裏。鬼窟中作",
    "X85n1587_012:0074a03": "受用三昧。拈鉢盂歸四大海水。吹餘有力。助汝不得。",
    "X85n1587_012:0074a04": "無師智自然智。牛尾巴。一一分明指示。何用紫羅帳",
    "X85n1587_012:0074a05": "裏撒珍珠。又笑云。寧在有智人前斬首。莫向無智人",
    "X85n1587_012:0074a06": "前得勝　小參。石上栽花。沙裏覓油。心力盡處。自然",
    "X85n1587_012:0074a07": "功不浪施。趙州為沙彌時。德山見龍潭時。玄沙[祝/土]破",
    "X85n1587_012:0074a08": "脚指時。是心力盡處。若問三大老底功行。吹餘祇得",
    "X85n1587_012:0074a09": "將敗壞補敗壞　小參。伎倆不及時。一切處平平坦",
    "X85n1587_012:0074a10": "坦。千人萬人中。不向一人。白馬入蘆花。不背一人。初",
    "X85n1587_012:0074a11": "日照華林。撩鉤搭索。凡聖同居。爭免遞相顢頇。欲追",
    "X85n1587_012:0074a12": "紛飛之心。則紛飛之念自息。須知老僧不在明白裏",
    "X85n1587_012:0074a13": "　示眾。三日前棒。克符承當。三日後棒。普化擔荷。正",
    "X85n1587_012:0074a14": "當三日。不為建立宗旨。亦不用諸人成褫。若覰破吹",
    "X85n1587_012:0074a15": "餘立地處。小廝兒棒不虗行。若祇恁麼上來下去。且",
    "X85n1587_012:0074a16": "放諸人箇不抵對罪　與不凡大師。人人盡云。今人",
    "X85n1587_012:0074a17": "不及古人遠矣。據實而論。還是古人不及今人。你看。",
    "X85n1587_012:0074a18": "古人未得見地之先。食惟接氣。日中一食。喫瓔珞。吞",
    "X85n1587_012:0074a19": "橡[木*栗]。圓木為枕。鶉衣百結。封被去煖。終身不臥。既得",
    "X85n1587_012:0074a20": "之後。水邊林下。甘沉下版。剛被世人知住處。又移茅",
    "X85n1587_012:0074a21": "屋入深山。古人何其愚也。今人未得之先。惟恐食不",
    "X85n1587_012:0074a22": "充口。衣不豐盛。參體面禪。稍不如意。拂袖便去。倒像",
    "X85n1587_012:0074a23": "求他。參禪底一樣。稍得些子。只恨人不知。處處賣弄。",
    "X85n1587_012:0074a24": "眼空四海。妄呵古人。今人何其智也。臨末稍頭。一無得",
    "X85n1587_012:0074b01": "力。暗自悲傷。悔之晚矣。大師。寧為今之古人。不可為",
    "X85n1587_012:0074b02": "古之今人　示冰界侍者。佛佛授受。以法傳法。祖祖",
    "X85n1587_012:0074b03": "相傳。以心印心。今則惟門庭是論。未得入院。如虎視",
    "X85n1587_012:0074b04": "荊州。種種謀為。用勢用力。斷得入院。似蚖蛇戀窟。日",
    "X85n1587_012:0074b05": "日撕挨。除死方休。甚至聚訟興詞。無所不至。但看百",
    "X85n1587_012:0074b06": "丈馬祖黃檗臨濟興化。以至龍池幻祖石頭藥山雲",
    "X85n1587_012:0074b07": "巖洞山雲居。以至小山書祖。獨不念護祖庭如眼目",
    "X85n1587_012:0074b08": "乎。何其輕如敝屣。數千里外。毫不關心。山僧退千佛",
    "X85n1587_012:0074b09": "院。交與舊住。攜杖而出。退栢林院。一鉢蕭然。蓋因龍",
    "X85n1587_012:0074b10": "天常住。豈你可以用心用力乎。侍者若要為佛祖兒",
    "X85n1587_012:0074b11": "孫。單於心法上。傳持可也　師晚年。山棲水宿。居無",
    "X85n1587_012:0074b12": "定止。四方徵書交至。槩却之。雍正四年七月二十九",
    "X85n1587_012:0074b13": "日示寂。追封圓通妙智禪師。　賜帑造塔于西山之",
    "X85n1587_012:0074b14": "大覺。有十會語錄。及宗鑑法林。行世。",
    "X85n1587_012:0074b15": "京都萬壽調梅鼎禪師楚黃馮氏子。年八歲。于滙源",
    "X85n1587_012:0074b16": "禮石師薙染。于萬杉受具。後參夢菴和尚。菴問黃鶴",
    "X85n1587_012:0074b17": "樓公案。師擬對。菴驀頭棒云。打破黃鶴樓。師當下脫",
    "X85n1587_012:0074b18": "然。呈偈云。黃鶴樓子遭風折。三千諸佛盡活埋。嚇得",
    "X85n1587_012:0074b19": "丈人峯倒卓。錢塘江上吼風雷。菴頷之。後禮五臺回",
    "X85n1587_012:0074b20": "京。上白塔山。忽見雲中日光。得大自在。出住磬山理",
    "X85n1587_012:0074b21": "安栢林萬壽諸剎。小參。南泉提不起。雲巖按不下。從",
    "X85n1587_012:0074b22": "朝至暮。婆婆和和。祇如提不起按不下。且道。是甚麼。",
    "X85n1587_012:0074b23": "鏡乃醜婦之冤。智者愚人之患　佛成道日早參。六",
    "X85n1587_012:0074b24": "年凍得嘴都盧。伎窮力盡何所圖。摘得毛頭星一顆。",
    "X85n1587_012:0074c01": "半裝門面半遮羞。祇今片雪長空布。上下通明總一",
    "X85n1587_012:0074c02": "般。更要開眼求別見。敢保證取在驢年　早參。入水",
    "X85n1587_012:0074c03": "不動波。入林不動草。因甚踏著南邊動北邊。自代云。",
    "X85n1587_012:0074c04": "住持事繁。乃云。終日東去西去。脚跟下尚未移著一",
    "X85n1587_012:0074c05": "步。連朝說古說今。舌尖上喜無半點。祇如春鳥咸鳴。",
    "X85n1587_012:0074c06": "春風和暢。還當得西來祖意也無。三世諸佛不知有。",
    "X85n1587_012:0074c07": "黧奴白牯却知有　晚參。世尊夜半明星一覩。迦葉",
    "X85n1587_012:0074c08": "人天拈花一笑。六祖隔壁經聲一聞。者三箇漢。眼見",
    "X85n1587_012:0074c09": "是實。耳聞是虗。口是禍門。汝諸人。離此三處。且作麼",
    "X85n1587_012:0074c10": "生與萬壽契證。三點如流水。曲似刈茆鐮　晚參。品",
    "X85n1587_012:0074c11": "律調於長夏。猶恐禪牀震動。施棒喝於風前。以致法",
    "X85n1587_012:0074c12": "堂前草深一丈。汝諸人。淨潔打疊上來。面赤不如語",
    "X85n1587_012:0074c13": "直。山門前。禪堂後。蒼松翠蓋之下。石洞清幽之間。抖",
    "X85n1587_012:0074c14": "擻通身臭氣。走出無位真人。池沼觀鱗。波面生紋。隨",
    "X85n1587_012:0074c15": "流得妙。無喜無嗔。年來疎嬾無餘說。笑指薰風殿閣",
    "X85n1587_012:0074c16": "生　師七旬。因疾奏退。至旃檀靜養。一日告眾曰。海",
    "X85n1587_012:0074c17": "上橫撐沒底船。神頭鬼面已多年。而今捩轉娘生鼻。",
    "X85n1587_012:0074c18": "一任諸方取次傳。安坐而化。全身塔于磬山。",
    "X85n1587_012:0074c19": "越鑑徹禪師法嗣",
    "X85n1587_012:0074c20": "杭州理安佛日羲禪師江西陳氏子。投毓明老宿。剃",
    "X85n1587_012:0074c21": "染圓具。後參越鑑和尚。命充記錄。久之。遂承印可",
    "X85n1587_012:0074c22": "　小參。鴟吻運大神通。咬斷佛殿脊梁。醯雞作大佛事。",
    "X85n1587_012:0074c23": "掀翻庫房醋甕。合掌曰。是故我今應當歸命禮敬。多",
    "X85n1587_012:0074c24": "陀阿伽度阿羅訶三藐三菩陀。若曰三大阿僧祇劫",
    "X85n1587_012:0075a01": "而修而證。則吾豈敢。明羲造妄業。應招惡報。入阿鼻",
    "X85n1587_012:0075a02": "獄去也。且道。其中還受用麼。揮拂子云。風澹蕩兮。我",
    "X85n1587_012:0075a03": "心暢兮。少間與諸公。坐松巔閣。煑法雨泉。看洛陽春",
    "X85n1587_012:0075a04": "色。各各鬮韻賦詩一首。若無采毫角勝。恐令花返笑",
    "X85n1587_012:0075a05": "人　小參。藥嶠之堂。多時不上。鹽官之皷。久矣停撾。",
    "X85n1587_012:0075a06": "其柰雲門扇子。一時惡發。[跳-兆+孛]跳上三十三天。鼓黑風",
    "X85n1587_012:0075a07": "澍㵡雨。就向雨點裏。展大法輪。說大法要。不惟淅淅",
    "X85n1587_012:0075a08": "瀝瀝。鐺鐺滴滴。文身粲然。句義炳然。抑且衝衝軸軸。",
    "X85n1587_012:0075a09": "漩漩澓澓。鐺澎湃灌注河山。終晨夕而不止。遂豎拂",
    "X85n1587_012:0075a10": "云。明羲手裏拂子。忍俊不禁。要與攙行奪市。但就十",
    "X85n1587_012:0075a11": "笏堂前。入不動地三昧。掃雲葉而靈天容。只憑少女。",
    "X85n1587_012:0075a12": "御日輪而搖嶽面。惟仗羲和。明晨普請。搬出山前大",
    "X85n1587_012:0075a13": "石頭哂[日*良]　小參。一人住於妙高峯頂。却在海底算",
    "X85n1587_012:0075a14": "沙。一人住於金剛水際。却在銀漢泛槎。一人住於半",
    "X85n1587_012:0075a15": "虗空裏。却在舜若多神眼底栽花。三人若到理安。總",
    "X85n1587_012:0075a16": "與三十拄杖。何謂。剪盡霜前竹。臨溪不化龍　小參。",
    "X85n1587_012:0075a17": "一片秋雲薄蟬翼。風高吹貼千尋壁。欲磨堅玉寫微",
    "X85n1587_012:0075a18": "吟。寄與天涯李八伯。八伯八伯知未知。天涯流落露",
    "X85n1587_012:0075a19": "凉時。歸去來須趁早。莫待砧聲催。嚴霜殞秋草　師",
    "X85n1587_012:0075a20": "于乾隆壬申八月十七日示寂。世壽七十。僧臘五十",
    "X85n1587_012:0075a21": "一。塔建蓮花峯之陽。",
    "X85n1587_012:0075a22": "南谷穎禪師法嗣",
    "X85n1587_012:0075a23": "杭州崇福靈鷲誠禪師台州寧海謝氏子。年十九。薙",
    "X85n1587_012:0075a24": "染圓具。後參南谷和尚。谷問。作麼生轉得山河大地。",
    "X85n1587_012:0075b01": "歸自己。師云。喚甚麼作山河大地。谷云。放汝三十棒。",
    "X85n1587_012:0075b02": "谷又問。作麼生轉自己。歸山河大地。師云。將甚麼喚",
    "X85n1587_012:0075b03": "作自己。谷云。放汝三十棒。師作舞而出　上堂。世尊",
    "X85n1587_012:0075b04": "在因地中。捨生身而求半偈。山僧有一全偈。若人捨",
    "X85n1587_012:0075b05": "半身。即與他說。忽有人道。我無眼耳鼻舌身意。捨箇",
    "X85n1587_012:0075b06": "甚麼。山僧拄杖。痛與三十。崇福門下。那許坐在者箇",
    "X85n1587_012:0075b07": "境界　佛成道日小參。舉世尊悟道因緣畢。乃云。山",
    "X85n1587_012:0075b08": "僧昨夜亦覩明星悟道。上不見天。下不見地。覓一切",
    "X85n1587_012:0075b09": "眾生。了不可得。覓智慧德相。了不可得。覓妄想執著。",
    "X85n1587_012:0075b10": "了不可得。諸人向山僧悟處薦得。堪與佛祖為師。向",
    "X85n1587_012:0075b11": "世尊悟處薦得。堪與人天為師。向今日說處薦得。自",
    "X85n1587_012:0075b12": "救不了　解二七小參。第一七鳴鐘擊皷。諸人向鐘",
    "X85n1587_012:0075b13": "皷聲裏。得箇消息。即今二七圓滿。汝諸人。猛參實究。",
    "X85n1587_012:0075b14": "佛在你前。祖在你後。要行行不得。要住住不得。檢到",
    "X85n1587_012:0075b15": "十分。靈亦十分。高峯老祖道。盡大地是箇火坑。得何",
    "X85n1587_012:0075b16": "三昧。不被燒却。作倒身勢云。明日台山大會有齋",
    "X85n1587_012:0075b17": "　師于康熈六十一年示微疾。偈曰。六十六年。今日為",
    "X85n1587_012:0075b18": "終。來時空手。去亦手空。怡然而逝。塔全身于大雄芝",
    "X85n1587_012:0075b19": "塢。",
    "X85n1587_012:0075b20": "杭州無幻施居士閱楞嚴。至見猶離見見不能及。有",
    "X85n1587_012:0075b21": "省。參南谷和尚。呈所得。南曰。適來呈所得。是什麼見。",
    "X85n1587_012:0075b22": "士云。甕中走却鼈。半夜放烏雞。南可之。",
    "X85n1587_012:0075b23": "晦石琦禪師法嗣(二人)",
    "X85n1587_012:0075b24": "杭州天目澹如永禪師新安俞氏子。依雪崖和尚披",
    "X85n1587_012:0075c01": "緇。參晦石和尚數載。一日于祖塔推門。頓忘身世。呈",
    "X85n1587_012:0075c02": "似琦。琦曰。唱教門中。足可觀光。祖師門下未在師憶",
    "X85n1587_012:0075c03": "興化在大覺棒下。會得臨濟喫棒處底道理。遂知天",
    "X85n1587_012:0075c04": "下老和尚舌頭落處。復呈琦。琦曰。那裏是趙州趙破",
    "X85n1587_012:0075c05": "臺山婆子處。師曰。趙州亦被我勘破。琦曰。向何處勘",
    "X85n1587_012:0075c06": "破。師喝一喝便出。上堂。法逐心生。心隨法滅。心法兩",
    "X85n1587_012:0075c07": "忘。頭頭漏泄。大花園裏。石笋抽條。四照亭邊。梅枝破",
    "X85n1587_012:0075c08": "雪。庭前露柱已懷胎。情與無情俱饒舌。報君知須辯",
    "X85n1587_012:0075c09": "別。大洋海底起蓬塵。無位真人得一橛　上堂。道本",
    "X85n1587_012:0075c10": "無形。離諸名相。不假修證。豈涉言詮。三世諸佛。望風",
    "X85n1587_012:0075c11": "結舌。歷代祖師。斫額有分。天下老和尚。仰望不及。聖",
    "X85n1587_012:0075c12": "因今日齩定牙關。與諸人和泥合水。擊拂子云。執之",
    "X85n1587_012:0075c13": "失度。必入邪路。放之自然。體無去住。擲拂子云。春水",
    "X85n1587_012:0075c14": "春山無限意。不用安心話別傳。乾隆庚子二月八日",
    "X85n1587_012:0075c15": "示寂。塔于本山揚樹坂。",
    "X85n1587_012:0075c16": "如臯菩提化昱啟禪師上堂。今日乃釋迦老子二",
    "X85n1587_012:0075c17": "千餘年。周行目顧。七步稱尊。賣弄小兒伎倆底時節。",
    "X85n1587_012:0075c18": "後來看箇跛脚阿師道。我當時若見。一棒打殺。與狗",
    "X85n1587_012:0075c19": "子喫。看來雲門。也祇知瞻前。不解顧後。啟上座。今日",
    "X85n1587_012:0075c20": "只將三瓣旃檀。一盆惡水。且道。與雲門大師。同耶異",
    "X85n1587_012:0075c21": "耶。具眼者。試定當看。",
    "X85n1587_012:0075c22": "形山寶禪師法嗣",
    "X85n1587_012:0075c23": "杭州聖因悟修明慧禪師湖廣人。雍正十年。應　詔",
    "X85n1587_012:0075c24": "入京。賜號悟修。并紫衣杖鉢。命住聖因　上堂。九天",
    "X85n1587_012:0076a01": "閶闔遇恩隆。今日歸來不借功。一片慈雲騰海國。為",
    "X85n1587_012:0076a02": "霖為雨滿蒼穹。驀竪拄杖云。者裏薦得。山僧在汝背",
    "X85n1587_012:0076a03": "後。達磨在汝脚底。皇恩佛恩。一時報得。其或未然。諸",
    "X85n1587_012:0076a04": "人日用堂堂。從何處假借。卓拄杖云。總在吾皇化育",
    "X85n1587_012:0076a05": "中　上堂。正法眼藏。涅槃妙心。日月經天。江河行地。",
    "X85n1587_012:0076a06": "尋常具眼底。說甚金風淡蕩。了然無事。那聞蟋蟋吟",
    "X85n1587_012:0076a07": "哦。正恁麼時。月明簾外。道合洞上君臣。毒皷堂前。聲",
    "X85n1587_012:0076a08": "震白拈棒喝。道有道無。黃葉止小兒之啼。說是說非。",
    "X85n1587_012:0076a09": "清風引犀牛之扇。普天匝地。無非自己心光。動轉施",
    "X85n1587_012:0076a10": "為。盡是當人妙用。物我不遷。卷舒自在。十世古今。始",
    "X85n1587_012:0076a11": "終不離於當念。無邊剎境。自他不隔於毫端。於斯會",
    "X85n1587_012:0076a12": "得。靈山一會。儼然未散。",
    "X85n1587_012:0076a13": "永覺盛禪師法嗣",
    "X85n1587_012:0076a14": "杭州聖因大恒中禪師桐鄉施氏子。生而茹素。七歲",
    "X85n1587_012:0076a15": "出家。秀水楞嚴寺師祖含明。教之徧讀儒釋等書。頴",
    "X85n1587_012:0076a16": "悟非凡。雍正十年。受　皇戒。後住吉祥院。　恩賜手",
    "X85n1587_012:0076a17": "勅發明本分工夫。及杖鉢如意等物。乾隆四年得法。",
    "X85n1587_012:0076a18": "六年主席西湖聖因。十年移主山陰乾峯。旋歸天竺。",
    "X85n1587_012:0076a19": "十六年。翠華南幸。駐蹕寺中。　御製詩章。命師和韻。",
    "X85n1587_012:0076a20": "并邀　御覧。二十二年。移主淨慈。復遇　南巡。獲蒙",
    "X85n1587_012:0076a21": "賜紫。謝　恩上堂。春雨湖山青不斷。曉風湖水碧無",
    "X85n1587_012:0076a22": "波。若作境會。白雲萬里。不作境會。萬里白雲。隨緣適",
    "X85n1587_012:0076a23": "性。猶縱浪之輕舟。靜慮虗襟。若凌空之逸翮。意消能",
    "X85n1587_012:0076a24": "所。情斷是非。了了常知。騰騰任運。春波梅嶼。已為解",
    "X85n1587_012:0076b01": "脫之覺場。塔影鐘聲。便是菩提之妙境。且道。淨慈與",
    "X85n1587_012:0076b02": "聖因。還有分別也無。東澗水流西澗水。南山雲起北",
    "X85n1587_012:0076b03": "山雲　起七。不快漆桶。秦時[車*度]轢。自家鼻孔。阿誰摸",
    "X85n1587_012:0076b04": "索。休向那邊討取。謾從者裏卜度。將心比心。豈非大",
    "X85n1587_012:0076b05": "錯。露柱燈籠。觸著磕著。不是鉗鎚惡辣。貴要皮膚脫",
    "X85n1587_012:0076b06": "落　解七。飯裏受飢。湖邊呌渴。山上羅魚。空中釘橛。",
    "X85n1587_012:0076b07": "沒撈摝無巴鼻。土面灰頭徒費力。庭前栢樹子。止止",
    "X85n1587_012:0076b08": "不須說。乾隆三十三年二月一日。師示偈云。五十八",
    "X85n1587_012:0076b09": "年一報周。謝家活計霎時休。披蓑赤脚千峯去。不問",
    "X85n1587_012:0076b10": "蘆塘舊釣舟。擲筆而逝。僧臘五十一。世壽五十八。建",
    "X85n1587_012:0076b11": "塔慧日峯下。",
    "X85n1587_012:0076b12": "宇亭尹禪師法嗣",
    "X85n1587_012:0076b13": "金陵吉祥朴菴修禪師小參。甜瓜徹蒂甜。苦瓜連",
    "X85n1587_012:0076b14": "根苦。不住兜率天。却在江寧府。枉勞心終無補。雲門",
    "X85n1587_012:0076b15": "一曲少知音。辜負臘月二十五。",
    "X85n1587_012:0076b16": "可達杰禪師法嗣",
    "X85n1587_012:0076b17": "吳陵三昧不物震禪師佛殿。三寸算子。六尺拄杖。",
    "X85n1587_012:0076b18": "八十種妙好。三十二真相。理上合事上合。丹霞雖非",
    "X85n1587_012:0076b19": "孝子。雲門豈是忠良　小參。山僧一春以來。拄杖邊",
    "X85n1587_012:0076b20": "撥著一箇半箇。雖欲大眾知有。且貴正眼流通。何期",
    "X85n1587_012:0076b21": "露柱燈籠。與泰山石敢當。私相竊議云。長老唱道。未",
    "X85n1587_012:0076b22": "幾便恁麼施為。寧免笑破胡張三嘴唇。黑李四舌根。",
    "X85n1587_012:0076b23": "以拂子指曰。莫道楊岐山勢險。前途猶有最高峯",
    "X85n1587_012:0076b24": "　韋馱放下屠刀。是千佛一數。與麼人來。如何制度。阿",
    "X85n1587_012:0076c01": "呵呵。賓則始終賓。主則始終主。"
}