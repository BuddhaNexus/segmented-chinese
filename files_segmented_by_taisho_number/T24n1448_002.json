{
    "T24n1448_002:0005b17": "根本說一切有部毘奈耶藥事",
    "T24n1448_002:0005b18": "卷第二",
    "T24n1448_002:0005b20": "大唐三藏義淨奉　制譯",
    "T24n1448_002:0005b21": "佛在摩揭陀國，人間遊行至王舍城，住羯闌",
    "T24n1448_002:0005b22": "鐸迦竹林園中。時影勝王聞佛遊行來到國",
    "T24n1448_002:0005b23": "界，聞已作是思惟：「我願先時頻供養佛，猶",
    "T24n1448_002:0005b24": "未曾請三月夏安居，以所有家資總為供養。」",
    "T24n1448_002:0005b25": "作是念已，盡其所有，請佛及僧三月安居供",
    "T24n1448_002:0005b26": "養，并遣侍縛迦醫王供給所須病瘦醫藥。",
    "T24n1448_002:0005b27": "時影勝王作是念已，將諸臣佐前後圍遶從",
    "T24n1448_002:0005b28": "宮而出，往詣佛所。到已，稽首作禮，退坐一",
    "T24n1448_002:0005b29": "面。",
    "T24n1448_002:0005c01": "爾時世尊為王種種方便說微妙法，示教利",
    "T24n1448_002:0005c02": "喜，默然而住。是時大王從座而起，偏袒右肩，",
    "T24n1448_002:0005c03": "右膝著地，合掌向佛，白佛言：「唯願世尊受我",
    "T24n1448_002:0005c04": "三月夏安居請，於我宮內，所有資財、供身",
    "T24n1448_002:0005c05": "之物，悉持供養，并遣醫王侍縛迦療諸病",
    "T24n1448_002:0005c06": "苦。」",
    "T24n1448_002:0005c07": "爾時世尊默然而許。時王慇重請世尊已，禮",
    "T24n1448_002:0005c08": "佛而去。還至宮中，辦諸供具，於夏三月而為",
    "T24n1448_002:0005c09": "供養。爾時憍薩羅國勝光大王聞影勝王",
    "T24n1448_002:0005c10": "請佛及僧三月安居，種種供養并大醫王侍",
    "T24n1448_002:0005c11": "縛迦供給湯藥。聞已作是思惟：「彼是大國王，",
    "T24n1448_002:0005c12": "能以家資及侍縛迦等，而為供養。我今亦",
    "T24n1448_002:0005c13": "是大國之主，世尊若來此國，我亦當以一切",
    "T24n1448_002:0005c14": "家資及醫人阿帝耶而為供養。」乃至世尊住",
    "T24n1448_002:0005c15": "王舍城三月安居，作衣已竟，執持衣鉢，大",
    "T24n1448_002:0005c16": "眾圍遶，欲往室羅伐城，漸漸遊行，遂到彼國",
    "T24n1448_002:0005c17": "給孤獨園。時勝光王聞佛來至，住給孤獨園。",
    "T24n1448_002:0005c18": "聞已往詣，到給孤獨園，見世尊已，稽首作禮，",
    "T24n1448_002:0005c19": "退坐一面。",
    "T24n1448_002:0005c20": "爾時世尊為王種種方便說微妙法，示教利",
    "T24n1448_002:0005c21": "喜已，默然而住。時勝光王從座而起，偏袒右",
    "T24n1448_002:0005c22": "肩，雙膝著地，合掌向佛，白言世尊：「唯願世",
    "T24n1448_002:0005c23": "尊及苾芻僧伽，受我三月安居請，總以一切",
    "T24n1448_002:0005c24": "資具并醫人阿帝耶而為供養。」",
    "T24n1448_002:0005c25": "爾時世尊默然受請。時憍薩羅主勝光大王",
    "T24n1448_002:0005c26": "見佛許已，頂禮佛足，奉辭而去。還至宮中，",
    "T24n1448_002:0005c27": "辦諸供具，并遣醫人，於三月中供給所須，",
    "T24n1448_002:0005c28": "供養於佛及苾芻僧伽。時勝光王為性慈慜，",
    "T24n1448_002:0005c29": "每於晨朝至毘訶羅，親禮佛足，問訊起居，",
    "T24n1448_002:0006a01": "遍觀大眾，知其安不？見一苾芻痔病嬰身",
    "T24n1448_002:0006a02": "羸瘦無力，王既見已遂便問曰：「聖者！何故羸",
    "T24n1448_002:0006a03": "瘦無力？」苾芻答曰：「大王！為患痔病，是故羸",
    "T24n1448_002:0006a04": "瘦。」時王還勅醫人阿帝耶為之療疾。時彼醫",
    "T24n1448_002:0006a05": "人奉教而往，然此醫人不信三寶，於其病者",
    "T24n1448_002:0006a06": "不肯療治。王於後時還見病者，怪而問曰：「聖",
    "T24n1448_002:0006a07": "者！醫人不為治耶？身尚羸損。」病者對曰：「大王",
    "T24n1448_002:0006a08": "雖遣醫人，彼竟不來相為救療。」時王聞已，即",
    "T24n1448_002:0006a09": "便瞋責，遂遣使者追捉將來。王曰：「我先令汝",
    "T24n1448_002:0006a10": "看病苾芻，何為至今竟不救療？若不治者，我",
    "T24n1448_002:0006a11": "當奪汝官位。」然此醫人素無信意，因被王責",
    "T24n1448_002:0006a12": "更加瞋忿，惡言毀罵：「豈為汝輩，奪我官耶？」捉",
    "T24n1448_002:0006a13": "病苾芻，至寺門外，遂縛手足，為割痔病。時彼",
    "T24n1448_002:0006a14": "苾芻既遭逼迫，苦痛纏心，即便大叫，復作是",
    "T24n1448_002:0006a15": "念：「我遭極苦，世尊大慈寧不哀愍？」如來常法，",
    "T24n1448_002:0006a16": "於一切時無不知見，由大悲力之所警覺，至",
    "T24n1448_002:0006a17": "苾芻所。時彼醫人遙見佛來，嗔猶未息作如",
    "T24n1448_002:0006a18": "是語：「汝來！婢兒！看汝弟子下部如何？」",
    "T24n1448_002:0006a19": "爾時世尊聞此語已，默然而去，還至本處，敷",
    "T24n1448_002:0006a20": "座而坐，熙怡微笑，口中出五色光，或時下照、",
    "T24n1448_002:0006a21": "或復上昇。其光下者至無間獄，并處炎熱皆",
    "T24n1448_002:0006a22": "得清涼，若處寒氷便獲溫暖。彼諸有情各得",
    "T24n1448_002:0006a23": "安樂，皆作是念：「我與汝等，為從地獄死，生餘",
    "T24n1448_002:0006a24": "處耶？」",
    "T24n1448_002:0006a25": "爾時世尊令彼有情，生信心故，復現餘相。彼",
    "T24n1448_002:0006a26": "見相已，皆作是念：「我等不於此死而生餘處。",
    "T24n1448_002:0006a27": "然我必由無上大聖威德力故，令我身心現",
    "T24n1448_002:0006a28": "受安樂。」既生敬信，能滅諸苦，於人天趣受勝",
    "T24n1448_002:0006a29": "妙身，當為法器，見真諦理。其上昇者，至色究",
    "T24n1448_002:0006b01": "竟天光中，演說苦空無常無我等法，并說二",
    "T24n1448_002:0006b02": "伽他曰：",
    "T24n1448_002:0006b03": "「汝等求出離，　　於佛教勤修；",
    "T24n1448_002:0006b04": "降伏生死軍，　　如象摧草舍。",
    "T24n1448_002:0006b05": "於此法律中，　　勤求不放逸；",
    "T24n1448_002:0006b06": "能竭煩惱海，　　當盡苦邊際。」",
    "T24n1448_002:0006b07": "時彼光明遍照三千大千世界，還至佛所。若",
    "T24n1448_002:0006b08": "佛世尊說過去事，光從背入；若說未來事，光",
    "T24n1448_002:0006b09": "從胸入；若說地獄事，光從足下入；若說傍生",
    "T24n1448_002:0006b10": "事，光從足跟入；若說餓鬼事，光從足指入；若",
    "T24n1448_002:0006b11": "說人事，光從膝入；若說力輪王事，光從左手",
    "T24n1448_002:0006b12": "掌入；若說轉輪王事，光從右手掌入；若說天",
    "T24n1448_002:0006b13": "事，光從臍入；若說聲聞事，光從口入；若說獨",
    "T24n1448_002:0006b14": "覺事，光從肩入；若說阿耨多羅三藐三菩提",
    "T24n1448_002:0006b15": "事，光從頂入。是時光明遶佛三匝，從口而",
    "T24n1448_002:0006b16": "入。時具壽阿難陀合掌恭敬，而白佛言：「世尊！",
    "T24n1448_002:0006b17": "如來、應、正等覺熙怡微笑，非無因緣。」即說伽",
    "T24n1448_002:0006b18": "他而請佛曰：",
    "T24n1448_002:0006b19": "「口出種種妙光明，　　流滿大千非一相；",
    "T24n1448_002:0006b20": "周遍十方諸剎土，　　如日光照盡虛空。",
    "T24n1448_002:0006b21": "佛是眾生最勝因，　　能除憍慢及憂慼；",
    "T24n1448_002:0006b22": "無緣不啟於金口，　　微笑當必演希奇。",
    "T24n1448_002:0006b23": "安詳審諦牟尼尊，　　樂欲聞者能為說；",
    "T24n1448_002:0006b24": "如師子王發妙吼，　　願為我等決疑心。",
    "T24n1448_002:0006b25": "如大海內妙山王，　　若無因緣不搖動；",
    "T24n1448_002:0006b26": "自在慈悲現微笑，　　為渴仰者說因緣。」",
    "T24n1448_002:0006b27": "爾時世尊告阿難陀曰：「如是阿難陀，非無因",
    "T24n1448_002:0006b28": "緣如來、應、正等覺輒現微笑。阿難陀！阿帝",
    "T24n1448_002:0006b29": "耶醫王，是自殘害，由於佛所作惡罵言，云是",
    "T24n1448_002:0006c01": "『婢子』。我念從昔大三末多王以來，乃至我身",
    "T24n1448_002:0006c02": "無有訶罵為下賤人。此阿帝耶惡口罵詈，乘",
    "T24n1448_002:0006c03": "斯惡業，却後七日必當吐血而致命終，墮地",
    "T24n1448_002:0006c04": "獄中多時受苦。是故苾芻，如阿帝耶無信醫",
    "T24n1448_002:0006c05": "人，不應令遣看病苾芻。痔病有二種療法：一",
    "T24n1448_002:0006c06": "者以呪、二者以藥。若苾芻有病，不應於阿帝",
    "T24n1448_002:0006c07": "耶等不信之類而遣療治。若令治者，得越法",
    "T24n1448_002:0006c08": "罪。」是時患痔苾芻，因遣阿帝耶療治，彼作方",
    "T24n1448_002:0006c09": "便，遂令命終。時有大臣以事白王云：「阿帝耶",
    "T24n1448_002:0006c10": "毀罵世尊為下賤婢子，所療患痔苾芻故令",
    "T24n1448_002:0006c11": "命終。」時王大瞋，乃遣大臣斬惡人首。大臣答",
    "T24n1448_002:0006c12": "曰：「大王！阿帝耶先是死人，何須更殺？世尊已",
    "T24n1448_002:0006c13": "記：『却後七日當吐熱血便即命終。命終之",
    "T24n1448_002:0006c14": "後當墮地獄。』」王曰：「若如是者，驅出我國。」是",
    "T24n1448_002:0006c15": "時大臣即便奉教，驅出國界，至娑雞多城。既",
    "T24n1448_002:0006c16": "到彼城，善神呵罵，極苦罵已，還驅出界，告",
    "T24n1448_002:0006c17": "曰：「愚癡之人！汝已罵三界大尊作下賤婢子，",
    "T24n1448_002:0006c18": "豈容此住。」從此而去，到波羅痆斯城，從彼又",
    "T24n1448_002:0006c19": "被善神驅出；從彼到薜舍離城，還被驅出；",
    "T24n1448_002:0006c20": "又到王舍城，亦被驅出；又到瞻波城，更被驅",
    "T24n1448_002:0006c21": "出。到一樹下，暫時憩息，樹神驅出。從此至",
    "T24n1448_002:0006c22": "流泉池處，皆被驅擯不容止息。既被驅已，作",
    "T24n1448_002:0006c23": "是思惟：「野干之類，於贍部洲尚得停止。我是",
    "T24n1448_002:0006c24": "人流，至於樹下乃至亦不容受。」彼思念已，內",
    "T24n1448_002:0006c25": "心焦惱，吐血而死，死已墮阿毘大地獄。爾時",
    "T24n1448_002:0006c26": "世尊以此緣故，即說伽他曰：",
    "T24n1448_002:0006c27": "「若人生世間，　　從口出惡語；",
    "T24n1448_002:0006c28": "常以利刀斧，　　斬截於己身。",
    "T24n1448_002:0006c29": "於惡人興讚，　　於善人嫌毀；",
    "T24n1448_002:0007a01": "口生諸過失，　　終不招樂果。",
    "T24n1448_002:0007a02": "樗蒲雖失利，　　其過尚為輕；",
    "T24n1448_002:0007a03": "毀辱佛世尊，　　其罪極深重。",
    "T24n1448_002:0007a04": "若人惡心語，　　毀謗於諸聖；",
    "T24n1448_002:0007a05": "於頞部獄中，　　動經百千歲。",
    "T24n1448_002:0007a06": "又緣此惡罵，　　謗毀諸聖故；",
    "T24n1448_002:0007a07": "墮在青疱獄，　　經四萬二千。」",
    "T24n1448_002:0007a08": "爾時世尊在荻苗國，人間遊行至一村間。有",
    "T24n1448_002:0007a09": "舊住處先不結界，於中止宿。爾時世尊以此",
    "T24n1448_002:0007a10": "因緣，風病發動。時具壽阿難陀作如是念：「我",
    "T24n1448_002:0007a11": "常供養世尊，未曾問於醫人。今患風疾，往問",
    "T24n1448_002:0007a12": "醫人。」至已問曰：「賢首！世尊今患風疾，為我處",
    "T24n1448_002:0007a13": "方。」醫人報曰：「聖者！宜用酥煎三種澁藥，服即",
    "T24n1448_002:0007a14": "除愈。」時具壽阿難陀和合煎已，將往世尊。世",
    "T24n1448_002:0007a15": "尊知而故問阿難陀：「此是何物？」阿難陀答曰：",
    "T24n1448_002:0007a16": "「我作是念：『此常供養世尊，不問醫人，今我",
    "T24n1448_002:0007a17": "宜應往問醫人。』問已醫人報曰：『宜用酥煎三",
    "T24n1448_002:0007a18": "種澁藥，當得除差。』故我和合，以奉世尊。」佛",
    "T24n1448_002:0007a19": "言：「阿難陀！何處煮？」答曰：「界內。」佛言：「是誰煮？」",
    "T24n1448_002:0007a20": "阿難陀曰：「是我自煮。」佛言：「阿難陀！若界內",
    "T24n1448_002:0007a21": "煮、界內貯宿，此不應服。若界內煮、界外宿，",
    "T24n1448_002:0007a22": "不應服。若界外煮、界內宿，不應服。若界外",
    "T24n1448_002:0007a23": "煮、界外宿，不應服。」佛言：「阿難陀！苾芻自",
    "T24n1448_002:0007a24": "捉藥一切物，及自煮，並不應服。若苾芻自捉",
    "T24n1448_002:0007a25": "藥一切物，及自煮，並不應服。若界外求寂、俗",
    "T24n1448_002:0007a26": "人煮者，苾芻應服。」",
    "T24n1448_002:0007a27": "緣在室羅伐城。有長者往詣佛所，稽首佛足，",
    "T24n1448_002:0007a28": "退坐一面。是時世尊為彼長者說微妙法，示",
    "T24n1448_002:0007b01": "教利喜，以種種方便為說法已，默然而住。時",
    "T24n1448_002:0007b02": "彼長者從座而起，偏露右肩，右膝著地，低頭",
    "T24n1448_002:0007b03": "合掌，而白佛言：「世尊及苾芻眾，明日至家受",
    "T24n1448_002:0007b04": "我微請。」",
    "T24n1448_002:0007b05": "爾時世尊默然而受。是時長者至明日清旦，",
    "T24n1448_002:0007b06": "即於家中敷設床座，以大瓮器盛置淨",
    "T24n1448_002:0007b07": "水安在庭中，遣使白佛：「今既時至，供養已",
    "T24n1448_002:0007b08": "辦，願聖知時。」爾時諸苾芻眾受佛教已，著衣",
    "T24n1448_002:0007b09": "持鉢，往長者家，依次而坐，如應受食，唯佛不",
    "T24n1448_002:0007b10": "去。佛有五緣而不赴請，遣人請食。何者為",
    "T24n1448_002:0007b11": "五？一者為看病故、二者為觀臥具故、三者為",
    "T24n1448_002:0007b12": "入靜慮故、四者為諸天說法故、五者為制戒",
    "T24n1448_002:0007b13": "故。世尊爾時為欲制戒而不赴請，遣人請食。",
    "T24n1448_002:0007b14": "如來常法，若不赴請，即命阿難陀請食。時彼",
    "T24n1448_002:0007b15": "長者至家，嚴設飲食，施諸苾芻。其飯稍生，具",
    "T24n1448_002:0007b16": "壽阿難陀既受飯已念：「此飯稍生，豈可堪食？",
    "T24n1448_002:0007b17": "世尊先有風氣，若食此飯恐更增動。」復作是",
    "T24n1448_002:0007b18": "念：「若我不受，世尊未聽，我今寧可具為受",
    "T24n1448_002:0007b19": "取。到本處已重煮令熟，以奉世尊。世尊因此",
    "T24n1448_002:0007b20": "必應制戒。」遂還本處煮飯令熟，即以鉢盛，",
    "T24n1448_002:0007b21": "持奉世尊。爾時世尊知而故問具壽阿難陀",
    "T24n1448_002:0007b22": "曰：「此飯與諸苾芻食者，為有異耶？為不異",
    "T24n1448_002:0007b23": "耶？」阿難陀答曰：「有異。彼諸苾芻所食之飯，其",
    "T24n1448_002:0007b24": "飯稍生。」佛又問曰：「此飯何處得耶？」時阿難",
    "T24n1448_002:0007b25": "陀具以事白，佛言：「善哉，善哉！阿難陀！我雖未",
    "T24n1448_002:0007b26": "說，汝善知時。自今已後聽諸苾芻，若受得生",
    "T24n1448_002:0007b27": "飯，應煮令熟而食。」爾時六眾苾芻因此緣故，",
    "T24n1448_002:0007b28": "自乞生米，受已煮食。時諸苾芻以緣白佛。佛",
    "T24n1448_002:0007c01": "言：「若於飯粒中，二分熟、一分生，聽自煮食。",
    "T24n1448_002:0007c02": "若菜花果魚肉，先煮色令變。受已，聽自煮",
    "T24n1448_002:0007c03": "而食。若乳等汁物應煮三沸，然可受取自煮",
    "T24n1448_002:0007c04": "而食，並皆無犯。若飯米生菜花果魚肉等，色",
    "T24n1448_002:0007c05": "未變、乳等未經三沸，自煮而食者，得越法",
    "T24n1448_002:0007c06": "罪。」",
    "T24n1448_002:0007c07": "爾時佛在室羅伐城給孤獨園。是時輸波羅",
    "T24n1448_002:0007c08": "迦城，有一長者名曰自在，豪族富貴，多饒財",
    "T24n1448_002:0007c09": "寶，貨財豐足，多諸眷屬，多所攝受，如薜室羅",
    "T24n1448_002:0007c10": "末拏天王。於彼城中，更有同類豪族長者，唯",
    "T24n1448_002:0007c11": "有一女，端正姝好。時自在長者遂娉為婦，以",
    "T24n1448_002:0007c12": "為歡樂。其後不久，婦便有娠。由此有情於胎",
    "T24n1448_002:0007c13": "而住，九月滿足而誕一男。既生子已，於三七",
    "T24n1448_002:0007c14": "日歡娛受樂。過三七日，即集親族為子立",
    "T24n1448_002:0007c15": "名。時彼長者問諸親族：「當與此子立何等名？」",
    "T24n1448_002:0007c16": "而諸親族告長者曰：「既是自在之子，應名安",
    "T24n1448_002:0007c17": "樂。」後時長者於其家內與婦交歡，又生一",
    "T24n1448_002:0007c18": "子，名曰守護；於後更生一子，與名歡喜。乃",
    "T24n1448_002:0007c19": "至如自在長者有病，寢臥床席，由其患苦，",
    "T24n1448_002:0007c20": "性多暴急，惡罵親眷。是以妻子並棄而去，",
    "T24n1448_002:0007c21": "竟不供給。時彼長者先有一婢，心甚慈悲",
    "T24n1448_002:0007c22": "念：「此長者是我曹主，常以資財養活於我。今",
    "T24n1448_002:0007c23": "既患重，豈可不看？妻兒雖不供給，我當畢命",
    "T24n1448_002:0007c24": "而供養之。」作是念已，往醫人處，而問之曰：「賢",
    "T24n1448_002:0007c25": "首！識彼自在長者不？」醫人報曰：「我先相識，何",
    "T24n1448_002:0007c26": "事須問？」其婢報曰：「現患困篤，妻子棄之，願為",
    "T24n1448_002:0007c27": "處方。」醫人報曰：「女子！妻子既棄，何人看侍？」",
    "T24n1448_002:0007c28": "婢便報曰：「賢首！我獨看之。既無親屬，資財乏",
    "T24n1448_002:0008a01": "少，易得之藥願為求覓。」時彼醫人即為處方。",
    "T24n1448_002:0008a02": "於妻子所竊取少物，并減自料，將去買藥，為",
    "T24n1448_002:0008a03": "之看養。於後不久，病便得差。然此長者既得",
    "T24n1448_002:0008a04": "差已，而作是念：「我之妻子棄我不看，唯此婢",
    "T24n1448_002:0008a05": "子存活我命，今得除差。此之恩德，我當報",
    "T24n1448_002:0008a06": "之。」作是念已，告彼婢曰：「我之妻子咸棄我",
    "T24n1448_002:0008a07": "去，唯汝獨看。因汝恩惠，我命得全。汝於今",
    "T24n1448_002:0008a08": "者，欲求何願？」時婢白言：「大家當知！我無所",
    "T24n1448_002:0008a09": "願，若許我者，幸請為妻。」長者告曰：「何用為",
    "T24n1448_002:0008a10": "妻？今可與汝五億之錢，賜姓而去。」彼婢報曰：",
    "T24n1448_002:0008a11": "「聖子！雖與我錢，賜姓而去，設於餘處，不免婢",
    "T24n1448_002:0008a12": "名；若我為妻，絕斯賤稱。」爾時長者知婢決意，",
    "T24n1448_002:0008a13": "遂便許之，復告婢曰：「汝月期將至，當自沐浴，",
    "T24n1448_002:0008a14": "可來見我。」婢知期至，沐浴而往。長者見已，遂",
    "T24n1448_002:0008a15": "共交歡，便即有娠。既懷胎已，所有庫藏，悉皆",
    "T24n1448_002:0008a16": "充溢，月滿生男，容貌端正，諸根具足。適生子",
    "T24n1448_002:0008a17": "已，所有財物自然增長，集諸親族，共為立號。",
    "T24n1448_002:0008a18": "諸親共議，可名圓滿。遣八乳母，以為供侍：二",
    "T24n1448_002:0008a19": "人抱持、二人飲乳、二人洗濯、二人遊戲。此八",
    "T24n1448_002:0008a20": "乳母，日夜供給，并以乳、酪、生酥、熟酥及以醍",
    "T24n1448_002:0008a21": "醐以為所食。嚴身資具、飲食湯藥，日倍勝",
    "T24n1448_002:0008a22": "前。由此因緣，速便長大，如清淨池蓮花開",
    "T24n1448_002:0008a23": "敷。既長大已，教令習學書算印法，及以券記，",
    "T24n1448_002:0008a24": "分別財物、相諸衣服、珍寶好醜，并令分別木",
    "T24n1448_002:0008a25": "之善惡、象馬優劣、童男童女貴賤等相。此之",
    "T24n1448_002:0008a26": "八種，並令誦習而得通利。既了達已，復能轉",
    "T24n1448_002:0008a27": "教餘人。時彼長者先有三子，並皆娉婦，共為",
    "T24n1448_002:0008a28": "遊戲深著欲樂，所有家業咸悉廢失。時彼長",
    "T24n1448_002:0008a29": "者以手支頰，憂懷而住。三子見已，問其父曰：",
    "T24n1448_002:0008b01": "「何故懷愁支頰而住？」長者告曰：「汝今知不？我",
    "T24n1448_002:0008b02": "於往昔，盈金十萬，爾乃取妻，至於今日，以自",
    "T24n1448_002:0008b03": "存活。汝今各已娶妻，耽著欲樂，所有家業悉",
    "T24n1448_002:0008b04": "皆破散。我身死後，何由存濟？如斯之事，曾不",
    "T24n1448_002:0008b05": "籌量。」時彼長者第一之子，於其耳上，先有寶",
    "T24n1448_002:0008b06": "珠以為耳璫，即便脫下，便取其木飾之為璫，",
    "T24n1448_002:0008b07": "自立誓言：「若我不能治生得利十萬兩金，終",
    "T24n1448_002:0008b08": "不著斯寶珠璫也。」其第二子，亦復脫其耳璫",
    "T24n1448_002:0008b09": "寶珠，即取赤銅飾以為璫。其第三子，復脫",
    "T24n1448_002:0008b10": "耳璫，取於鉛錫飾以為璫。如是三子捨耳",
    "T24n1448_002:0008b11": "璫已，然第一子先名安樂，由此因緣世號",
    "T24n1448_002:0008b12": "木璫；其第二子先名守護，世號銅璫；其第三",
    "T24n1448_002:0008b13": "子先名歡喜，世號鉛璫。各取貨物，涉海貨",
    "T24n1448_002:0008b14": "易。是時長者第四小子，名為圓滿，而白父言：",
    "T24n1448_002:0008b15": "「我今亦欲度海貨易。」長者告曰：「汝今幼小，不",
    "T24n1448_002:0008b16": "堪涉海，可於市肆之中專且撿挍。」小子爾時",
    "T24n1448_002:0008b17": "即依父命在鋪而住。後諸子等從海而還，",
    "T24n1448_002:0008b18": "多獲財寶，安隱而至。既至疲息，而白父曰：「我",
    "T24n1448_002:0008b19": "之財賄，願父觀察。」",
    "T24n1448_002:0008b20": "爾時其父取彼三子所得之物，一一各有十",
    "T24n1448_002:0008b21": "萬金直。其最小子來至父所，頂禮父足，白父",
    "T24n1448_002:0008b22": "言曰：「我於市肆之中所得財物。亦願觀察。」父",
    "T24n1448_002:0008b23": "告子曰：「汝不遠涉廣為求覓，所得之物何足",
    "T24n1448_002:0008b24": "觀察？」子又白言：「我雖在近，願父哀憐，賜為撿",
    "T24n1448_002:0008b25": "閱。」父隨子意，遂觀小子所有財貨，凡有經營",
    "T24n1448_002:0008b26": "曾無欺誑，算其本利遂倍諸子。自在長者既",
    "T24n1448_002:0008b27": "見是已，甚大歡喜，稱其本心，不勝欣慶，作是",
    "T24n1448_002:0008b28": "念曰：「今我小子有大福德，曾不遠行，而能獲",
    "T24n1448_002:0008b29": "此如許財寶。」後於異時，自在長者忽然染疾，",
    "T24n1448_002:0008c01": "因斯念言：「我若亡後，然諸子等必當分析，我",
    "T24n1448_002:0008c02": "今應當預畫方便。」告諸子曰：「汝等兄弟，可",
    "T24n1448_002:0008c03": "將柴來。」子聞父命，各執取柴，遂成大積。父便",
    "T24n1448_002:0008c04": "告曰：「可共燒之。」其火既盛，父告子曰：「汝等可",
    "T24n1448_002:0008c05": "共分此火柴，咸令相去。」彼諸子等即依父命，",
    "T24n1448_002:0008c06": "競分柴火，於是彼火被分還滅。父告子曰：「汝",
    "T24n1448_002:0008c07": "見此不？」咸言：「已見。」長者於是說伽他曰：",
    "T24n1448_002:0008c08": "「眾火相因成光焰，　　若其分散光便滅；",
    "T24n1448_002:0008c09": "兄弟同居亦如此，　　若輒分析還當滅。」",
    "T24n1448_002:0008c10": "爾時長者說是頌已，復告子曰：「汝等當知，我",
    "T24n1448_002:0008c11": "沒之後，不應取汝妻子之語。」說伽他曰：",
    "T24n1448_002:0008c12": "「若用妻語家便破，　　醒人聞叫必心摧；",
    "T24n1448_002:0008c13": "破國皆猶於惡臣，　　由多貪故斷恩愛。」",
    "T24n1448_002:0008c14": "爾時長者說是語已，令餘三子並出門外，留",
    "T24n1448_002:0008c15": "太子住，而告之曰：「我之死後，最小之子常當",
    "T24n1448_002:0008c16": "共居，莫有離別。所有財物，容可棄之；此之小",
    "T24n1448_002:0008c17": "子，不得遺棄。所以然者，此之小子是大福德",
    "T24n1448_002:0008c18": "之人。」說此語已，說伽他曰：",
    "T24n1448_002:0008c19": "「積聚皆消散，　　崇高必墮落；",
    "T24n1448_002:0008c20": "合會終別離，　　有命咸歸死。」",
    "T24n1448_002:0008c21": "說此頌已，遂便命終。長者諸子嚴飾葬具，以",
    "T24n1448_002:0008c22": "五色繒綵間錯其輿，及以種種香花而為供",
    "T24n1448_002:0008c23": "養，送至尸林。既到林已，以火焚之。還至家",
    "T24n1448_002:0008c24": "中，修其孝行，共相謂曰：「父之在日所有衣",
    "T24n1448_002:0008c25": "食，皆由父力得自存活。父今已死，應當勠",
    "T24n1448_002:0008c26": "力各求財物，以家資貨並將出息。」其小弟",
    "T24n1448_002:0008c27": "曰：「兄若出外馳求，我亦須去。」其大兄曰：「汝既",
    "T24n1448_002:0008c28": "欲行，不須遠去，可於當處貨賣而住，我等諸",
    "T24n1448_002:0008c29": "人遠方貨易。」作此語已分散而去，各將財",
    "T24n1448_002:0009a01": "物遠方興易。其最小弟於家而住，所有家業",
    "T24n1448_002:0009a02": "一切皆知。兄既出行，妻子並在，遂令婢使於",
    "T24n1448_002:0009a03": "小郎處求索所須飲食之具。是時有多商客",
    "T24n1448_002:0009a04": "於小郎處圍遶而住，遂不能進；眾散之後，方",
    "T24n1448_002:0009a05": "乃得見。緣此淹時，其嫂甚怪訶責其婢。其婢",
    "T24n1448_002:0009a06": "報曰：「為多商客圍遶叔住，為此淹時，不能早",
    "T24n1448_002:0009a07": "見。」于時長嫂怒其叔曰：「此之婢子，乃作家主，",
    "T24n1448_002:0009a08": "我等諸人豈得安穩？」告婢曰：「汝令當看商客",
    "T24n1448_002:0009a09": "散後，復從彼索物。」其婢即去，應時往彼索物。",
    "T24n1448_002:0009a10": "尋便速得，即來其所，便生歡喜。餘婢亦往索",
    "T24n1448_002:0009a11": "物，並逢眾集，物不時得，為此來遲。大家怪責",
    "T24n1448_002:0009a12": "是諸婢等，問前婢曰：「汝往取物，何為速來？我",
    "T24n1448_002:0009a13": "之取物，致此淹滯？」彼婢答曰：「我之取物皆及",
    "T24n1448_002:0009a14": "其時，為此早來。汝之往彼，皆不及時，緣此遲",
    "T24n1448_002:0009a15": "晚。」是諸婢等，遂共前婢同往取物，應時即",
    "T24n1448_002:0009a16": "得。其二嫂等，共問婢曰：「汝先取物皆極淹遲，",
    "T24n1448_002:0009a17": "何故此時而便來疾？」其嫂答曰：「今我當願大",
    "T24n1448_002:0009a18": "嫂長壽無病，由隨大嫂之婦往彼取物，應時",
    "T24n1448_002:0009a19": "即得。」其二嫂等聞此語已，復生嫌恨，便作",
    "T24n1448_002:0009a20": "是念：「今此婢子而知家業，豈得好耶？」後於",
    "T24n1448_002:0009a21": "異時，兄弟三人並還到舍，遠涉諸國，從海而",
    "T24n1448_002:0009a22": "歸，多得財寶。既到家已，是時大兄問其婦曰：",
    "T24n1448_002:0009a23": "「小弟於後撿挍家業，供給所須並可意不？」其",
    "T24n1448_002:0009a24": "婦答曰：「小叔於我，至極存意，猶如親兄及己",
    "T24n1448_002:0009a25": "之子。」其二、三弟各問婦曰：「我之小弟，如何供",
    "T24n1448_002:0009a26": "給於汝？」彼婦各報夫曰：「下賤婢子而知家長，",
    "T24n1448_002:0009a27": "豈得樂耶？」彼夫便作是念：「凡是婦人，皆有鬪",
    "T24n1448_002:0009a28": "亂，能令兄弟有愛別離。」後於異時，彼之小弟",
    "T24n1448_002:0009a29": "開於迦尸繒綵之庫。開訖，即有大兄之子來",
    "T24n1448_002:0009b01": "至庫所，其叔遂以上服而以與之。其二、三嫂",
    "T24n1448_002:0009b02": "見之得物，各遣其子而往索之。其後到，其",
    "T24n1448_002:0009b03": "庫已閉，更於餘庫別出麁衣。叔見子來，即以",
    "T24n1448_002:0009b04": "此衣而以與之。此諸子等各著而去，還至本",
    "T24n1448_002:0009b05": "房。其母見已，告其夫曰：「汝今見不？大伯之",
    "T24n1448_002:0009b06": "子便得好衣，我子從索乃得麁服。」是時其夫",
    "T24n1448_002:0009b07": "便作是念：「大兄之子，必應及開迦尸衣庫。我",
    "T24n1448_002:0009b08": "之子等，應及餘庫。」復於異時，彼之小弟開石",
    "T24n1448_002:0009b09": "蜜庫。其大兄子來至庫所，其叔見已，以一裹",
    "T24n1448_002:0009b10": "石蜜持以與。之二、三嫂等見已，即遣其子",
    "T24n1448_002:0009b11": "往取石蜜。其子到已，其庫已閉，由業力故而",
    "T24n1448_002:0009b12": "不得食。遇開沙糖之庫，其叔見已，遂與沙糖",
    "T24n1448_002:0009b13": "而去。是諸嫂等見此事已，告其夫曰：「汝今見",
    "T24n1448_002:0009b14": "不？他子乃得石蜜，我之愛子遂得沙糖。」其婦",
    "T24n1448_002:0009b15": "如是再三讒刺不已，其二、三弟便欲分離，遂",
    "T24n1448_002:0009b16": "共平論，有一言曰：「我等若不即分取物者，所",
    "T24n1448_002:0009b17": "有財物必當散失，宜即分之。」有一復言：「此亦",
    "T24n1448_002:0009b18": "未可，應喚大兄。」復有說言：「此亦未可即分，應",
    "T24n1448_002:0009b19": "共平章。若為分之，其在家物及外莊田以為",
    "T24n1448_002:0009b20": "一分，其庫藏物及興易之物以為一分，圓滿",
    "T24n1448_002:0009b21": "以為一分。若大兄取其莊田在家之物，我等",
    "T24n1448_002:0009b22": "當取庫藏并興易之物，足得存活。若兄取庫",
    "T24n1448_002:0009b23": "藏物及興易物，我等當取莊田并在家物，亦",
    "T24n1448_002:0009b24": "得養活妻子。其圓滿一人，我分取後，苦自治",
    "T24n1448_002:0009b25": "罰。」共籌量訖，往至兄處而告兄曰：「我等今",
    "T24n1448_002:0009b26": "者若不分析，皆不存活。」兄報之曰：「家業破散",
    "T24n1448_002:0009b27": "皆由於婦，汝今應可極善思之。」其弟答言：",
    "T24n1448_002:0009b28": "「我等二人已深觀察委悉，極知應當分析。」兄",
    "T24n1448_002:0009b29": "報之曰：「若如此者，應當集取善斷事人。」其",
    "T24n1448_002:0009c01": "弟答曰：「我已籌量，分數已定，何須更喚善斷",
    "T24n1448_002:0009c02": "事人？以其所有，分為三分：在家之物及",
    "T24n1448_002:0009c03": "以莊田為一分，庫藏之物并興易物分為第",
    "T24n1448_002:0009c04": "二分，圓滿以為第三分。」其兄報曰：「何故但為",
    "T24n1448_002:0009c05": "三分，其圓滿弟豈無分耶？」二弟答曰：「圓滿既",
    "T24n1448_002:0009c06": "是婢子，如何有分？然我已於家資之數以為",
    "T24n1448_002:0009c07": "一分。兄若愛之，任兄分取。」時兄思念：「我父",
    "T24n1448_002:0009c08": "臨終，有如是語：『應當守護，勿遺棄之。資財之",
    "T24n1448_002:0009c09": "物，尚容棄捨。此之小弟，汝應當收。』」作是念",
    "T24n1448_002:0009c10": "已，即便報曰：「如汝所言，我今應當收取圓滿。」",
    "T24n1448_002:0009c11": "既分物已，其分得宅者即住家中，驅出其嫂：",
    "T24n1448_002:0009c12": "「汝今速去，勿入我家。」其嫂問曰：「何因如此？」其",
    "T24n1448_002:0009c13": "叔報曰：「我今分得。」庫藏及興易者，速至其",
    "T24n1448_002:0009c14": "庫而作是言：「圓滿汝出，勿復更來。」圓滿問",
    "T24n1448_002:0009c15": "曰：「何故得然？」其兄答言：「我已分得。」時彼大嫂",
    "T24n1448_002:0009c16": "與其圓滿，相隨而出，往親里家。時諸兒子，患",
    "T24n1448_002:0009c17": "飢啼泣，其嫂告圓滿曰：「兒飢啼泣，可與小食。」",
    "T24n1448_002:0009c18": "圓滿報曰：「可與我錢。」嫂曰：「仁以億金，隨時興",
    "T24n1448_002:0009c19": "易，豈容兒子無小食錢。」圓滿答曰：「我豈先知",
    "T24n1448_002:0009c20": "遭此分散，家業破耶？若我預知者，無量億金，",
    "T24n1448_002:0009c21": "藏舉餘處。」女人之性，多於衣角結以惡錢。是",
    "T24n1448_002:0009c22": "時大嫂即以衣裏惡錢解付其叔，令買飲食。",
    "T24n1448_002:0009c23": "叔得錢已，即往街巷以求飲食，遂逢一人負",
    "T24n1448_002:0009c24": "薪將賣。其所賣薪，乃是海中浮木牛頭栴檀。",
    "T24n1448_002:0009c25": "其賣木者時屬嚴寒，飢戰而住。圓滿見已，",
    "T24n1448_002:0009c26": "遂問之曰：「汝今何故如斯戰掉？」其人答曰：",
    "T24n1448_002:0009c27": "「我今不知所以然也，學負此薪，所以寒戰。」圓",
    "T24n1448_002:0009c28": "滿善識諸木，遂即看之，乃見束中有牛頭栴",
    "T24n1448_002:0009c29": "檀，即便問曰：「汝今賣木，須得幾錢？」彼人答",
    "T24n1448_002:0010a01": "曰：「須得五百。」圓滿報曰：「我當與汝五百之錢。」",
    "T24n1448_002:0010a02": "作是語已，遂於柴束抽取栴檀，往至市里截",
    "T24n1448_002:0010a03": "為四分。鋸木之末，賣得千錢，將其五百，以付",
    "T24n1448_002:0010a04": "薪主。令其送薪至嫂之處，乃遣報言：「圓滿令",
    "T24n1448_002:0010a05": "送。」其人將薪，至其嫂所，而告之曰：「圓滿使我",
    "T24n1448_002:0010a06": "送此薪來。」其嫂見已，便即搥胸，作如是語：",
    "T24n1448_002:0010a07": "「彼之圓滿，一何恍惚，財物既被分散，智慧因",
    "T24n1448_002:0010a08": "何亦無？遣求熟食，乃送生薪，亦復無物可",
    "T24n1448_002:0010a09": "煮。」",
    "T24n1448_002:0010a10": "根本說一切有部毘奈耶藥事卷第二"
}