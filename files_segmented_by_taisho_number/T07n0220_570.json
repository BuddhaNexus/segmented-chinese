{
    "T07n0220_570:0942b02": "大般若波羅蜜多經卷第五百",
    "T07n0220_570:0942b03": "七十",
    "T07n0220_570:0942b05": "三藏法師玄奘奉　詔譯",
    "T07n0220_570:0942b06": "第六分平等品第七",
    "T07n0220_570:0942b07": "爾時，最勝復從座起，偏覆左肩，右膝著地，合",
    "T07n0220_570:0942b08": "掌恭敬而白佛言：「如世尊說法性平等，何謂",
    "T07n0220_570:0942b09": "平等？等何法故名為平等？」佛告最勝：「天王當",
    "T07n0220_570:0942b10": "知！等觀諸法自性寂靜、不生不滅，故名平等；",
    "T07n0220_570:0942b11": "一切煩惱虛妄分別自性寂靜、不生不滅，故名",
    "T07n0220_570:0942b12": "平等；名相分別自性寂靜、不生不滅，故名平",
    "T07n0220_570:0942b13": "等；滅諸顛倒不起攀緣，故名平等；能緣心滅，",
    "T07n0220_570:0942b14": "無明、有、愛即俱寂靜，癡愛滅故不復執著我",
    "T07n0220_570:0942b15": "及我所，故名平等；我、我所執永滅除故名色",
    "T07n0220_570:0942b16": "寂靜，故名平等；名色滅故邊見不生，故名平",
    "T07n0220_570:0942b17": "等；斷常滅故身見寂靜，故名平等。天王當知！",
    "T07n0220_570:0942b18": "能執、所執一切煩惱障善法者依身見生，若",
    "T07n0220_570:0942b19": "諸菩薩行深般若波羅蜜多方便善巧能滅身",
    "T07n0220_570:0942b20": "見，一切隨眠及諸煩惱皆永寂靜，作願亦息。",
    "T07n0220_570:0942b21": "譬如大樹拔除根株，枝、條、葉等無不枯死；如",
    "T07n0220_570:0942b22": "人無首，命根等絕。隨眠煩惱亦復如是，若斷",
    "T07n0220_570:0942b23": "身見餘皆永滅。若人能觀諸法無我，能執、所",
    "T07n0220_570:0942b24": "執皆永寂滅。」爾時，最勝便白佛言：「云何我見",
    "T07n0220_570:0942b25": "起障真理？」佛告最勝：「天王當知！於五取蘊妄",
    "T07n0220_570:0942b26": "謂有我即起我見，真實之法自性平等，無能、",
    "T07n0220_570:0942b27": "所執，我見相違是故為障。天王當知！如是我",
    "T07n0220_570:0942b28": "見不在內不在外不在兩間，都無所住名為",
    "T07n0220_570:0942b29": "寂靜，即是平等；遠離我見，通達平等，名真實",
    "T07n0220_570:0942c01": "空；觀察此空、無相、無願自性寂靜、不生不滅、",
    "T07n0220_570:0942c02": "不取不著，遠離我見，故名平等。天王當知！所",
    "T07n0220_570:0942c03": "言我者無來無去、無有真實、虛妄分別，法從",
    "T07n0220_570:0942c04": "妄生亦是虛妄。若諸菩薩行深般若波羅蜜",
    "T07n0220_570:0942c05": "多方便善巧，觀如是法遠離虛妄，是故名為",
    "T07n0220_570:0942c06": "寂靜平等。「天王當知！能執、所執名為熾然，離",
    "T07n0220_570:0942c07": "名寂靜；諸煩惱障名為熾然，離名寂靜。若諸",
    "T07n0220_570:0942c08": "菩薩行深般若波羅蜜多方便善巧，能如實",
    "T07n0220_570:0942c09": "知能執、所執諸煩惱滅為增善法，斷能、所執",
    "T07n0220_570:0942c10": "及諸煩惱，不見可生，不見可滅，故名平等；修",
    "T07n0220_570:0942c11": "一切種波羅蜜多遠離魔障，不見可修，不見",
    "T07n0220_570:0942c12": "可離，故名平等。菩薩常緣菩提分法，不起聲",
    "T07n0220_570:0942c13": "聞、獨覺作意，於菩提分聲聞、獨覺不見異相，",
    "T07n0220_570:0942c14": "故名平等；緣一切智，心不休息常修空行，由",
    "T07n0220_570:0942c15": "大悲力不捨有情，故名平等。「天王當知！若諸",
    "T07n0220_570:0942c16": "菩薩行深般若波羅蜜多方便善巧，於一切",
    "T07n0220_570:0942c17": "法心緣自在；心緣無相而修菩提，不見無相",
    "T07n0220_570:0942c18": "及菩提異，故名平等；心緣無願不捨三界，不",
    "T07n0220_570:0942c19": "見無願及三界異，故名平等；觀身不淨，心住",
    "T07n0220_570:0942c20": "清淨；觀行無常，心緣生死而不厭捨；觀有情",
    "T07n0220_570:0942c21": "苦，住涅槃樂；觀法無我，於有情類起大悲心，",
    "T07n0220_570:0942c22": "常為有情說不淨藥，不見貪病；常說大慈，不",
    "T07n0220_570:0942c23": "見瞋病；常說緣起，不見癡病；為等病者說無",
    "T07n0220_570:0942c24": "常藥，不見等病及無常異。如是菩薩行深般",
    "T07n0220_570:0942c25": "若波羅蜜多方便善巧，於一切法心緣自在；",
    "T07n0220_570:0942c26": "緣離貪法，為化聲聞；緣離瞋法，為化獨覺；緣",
    "T07n0220_570:0942c27": "離癡法，為化菩薩；緣一切色，願得如來清淨",
    "T07n0220_570:0942c28": "妙色無所得故；緣一切聲，為得諸佛微妙音",
    "T07n0220_570:0942c29": "聲無所得故；緣一切香，願得諸佛清淨戒香",
    "T07n0220_570:0943a01": "無所得故；緣一切味，願得如來味中第一大",
    "T07n0220_570:0943a02": "士夫相無所得故；緣一切觸，願得如來柔軟",
    "T07n0220_570:0943a03": "手掌無所得故；緣一切法，願得如來寂靜之",
    "T07n0220_570:0943a04": "心無所得故；緣諸布施，為得成就佛相好身；",
    "T07n0220_570:0943a05": "緣諸淨戒，為得圓滿嚴淨佛土；緣諸安忍，願",
    "T07n0220_570:0943a06": "得諸佛大梵音聲及得諸佛淨光明身；緣諸",
    "T07n0220_570:0943a07": "精進，為度有情常無間斷；緣諸靜慮，為欲成",
    "T07n0220_570:0943a08": "就廣大神通；緣諸般若，為斷一切妄見煩惱；",
    "T07n0220_570:0943a09": "緣諸大慈平等無礙，為諸有情皆得安樂；緣",
    "T07n0220_570:0943a10": "諸大悲，為護正法救拔有情生死大苦；緣諸",
    "T07n0220_570:0943a11": "大喜，為得說法無礙自在悅樂有情；緣諸大",
    "T07n0220_570:0943a12": "捨，為不執見有情煩惱、結、縛、隨眠。「天王當知！",
    "T07n0220_570:0943a13": "若諸菩薩行深般若波羅蜜多方便善巧，不",
    "T07n0220_570:0943a14": "見二事名平等行；緣四攝法，為化有情；緣慳",
    "T07n0220_570:0943a15": "嫉過，為捨資財修行布施；緣破戒失，為住淨",
    "T07n0220_570:0943a16": "戒；緣瞋忿失，為得安忍；緣懈怠失，為成如來",
    "T07n0220_570:0943a17": "大精進力；緣散亂失，為得如來寂靜勝定；緣",
    "T07n0220_570:0943a18": "惡慧失，為成如來無礙智慧；緣二乘法，為欲",
    "T07n0220_570:0943a19": "成就無上大乘；緣諸惡趣，為欲濟拔一切有",
    "T07n0220_570:0943a20": "情；緣諸善趣，為欲令知諸人、天果皆當敗壞；",
    "T07n0220_570:0943a21": "緣諸有情，為令了達都無堅實唯有虛妄；緣",
    "T07n0220_570:0943a22": "佛隨念，為得成就助道勝定；緣法隨念，為得",
    "T07n0220_570:0943a23": "通達諸法祕藏；緣僧隨念，為和合眾心無退",
    "T07n0220_570:0943a24": "轉；緣捨隨念，為無愛著；緣戒隨念，為得淨戒；",
    "T07n0220_570:0943a25": "緣天隨念，為成菩提諸天讚歎；緣自身相，為",
    "T07n0220_570:0943a26": "得佛身；緣自語相，為得佛語；緣自意相，為得",
    "T07n0220_570:0943a27": "諸佛平等之心；緣有為法，為成佛智，緣無為",
    "T07n0220_570:0943a28": "法，為得寂靜。「天王當知！若諸菩薩行深般若",
    "T07n0220_570:0943a29": "波羅蜜多方便善巧，無有一心一行空過而",
    "T07n0220_570:0943b01": "不迴向一切智者。如是菩薩行深般若波羅",
    "T07n0220_570:0943b02": "蜜多方便善巧，雖遍緣法而能不著，是故名",
    "T07n0220_570:0943b03": "為：方便善巧觀一切法，無不趣向大菩提者。",
    "T07n0220_570:0943b04": "「譬如三千大千世界所出諸物，無不皆為有",
    "T07n0220_570:0943b05": "情受用；如是菩薩行深般若波羅蜜多方便",
    "T07n0220_570:0943b06": "善巧所緣境界，無不饒益趣向菩提。譬如眾",
    "T07n0220_570:0943b07": "色無有不因四大種者；如是菩薩所緣境界，",
    "T07n0220_570:0943b08": "無有一法不趣菩提。何以故？菩薩修行皆因",
    "T07n0220_570:0943b09": "外緣而得成立，謂諸菩薩因慳嫉者，成就布",
    "T07n0220_570:0943b10": "施波羅蜜多；因背恩者，成就淨戒波羅蜜多；",
    "T07n0220_570:0943b11": "因惡性者，成就安忍波羅蜜多；因懈怠者，成",
    "T07n0220_570:0943b12": "就精進波羅蜜多；因散亂者，成就靜慮波羅",
    "T07n0220_570:0943b13": "蜜多；因愚癡者，成就般若波羅蜜多；若諸有",
    "T07n0220_570:0943b14": "情損惱菩薩，菩薩因彼伏斷瞋恚。「菩薩若見",
    "T07n0220_570:0943b15": "修行善法向菩提者，生己子心。如是菩薩讚",
    "T07n0220_570:0943b16": "不生喜，毀不生瞋；見無樂者，起大慈心；見有",
    "T07n0220_570:0943b17": "苦者，起大悲心；見有樂者，起大喜心；見無苦",
    "T07n0220_570:0943b18": "者，起大捨心；因難化者，發奢摩他；因易化者，",
    "T07n0220_570:0943b19": "發毘鉢舍那；因信行者，起知恩智；若見有情",
    "T07n0220_570:0943b20": "外惡緣勝、外善緣劣，則勤守護；若見因力有",
    "T07n0220_570:0943b21": "強勝者，種種方便令受教法；若見智慧開悟",
    "T07n0220_570:0943b22": "有情，則為宣說甚深法要；若見有情廣說乃",
    "T07n0220_570:0943b23": "悟，則為次第宣說諸法；若諸有情執著文字，",
    "T07n0220_570:0943b24": "為說句義令得開曉；若已學止，為說妙觀；若",
    "T07n0220_570:0943b25": "已學觀，為說寂止；若執持戒，為說地獄；持戒",
    "T07n0220_570:0943b26": "無執，則不說之；若執聞慧，為說思修；若執等",
    "T07n0220_570:0943b27": "持，為說般若；若有愛樂阿練若者，即為彼說",
    "T07n0220_570:0943b28": "心遠離法；若有樂聞佛功德者，即為彼說無",
    "T07n0220_570:0943b29": "上聖智；為貪欲者，說不淨法；為瞋恚者，說慈",
    "T07n0220_570:0943c01": "悲法；為愚癡者，說緣起法；為等分者，說種種",
    "T07n0220_570:0943c02": "法，或說不淨，或說慈悲，或說緣起；已調伏者，",
    "T07n0220_570:0943c03": "為說淨戒、勝定、妙慧；應入佛乘而受化者，為",
    "T07n0220_570:0943c04": "次第說波羅蜜多；應以抑挫而受化者，先折",
    "T07n0220_570:0943c05": "其詞後為說法；應種種言而受化者，即為彼",
    "T07n0220_570:0943c06": "說因緣、譬喻令得開解；應以深法而受化者，",
    "T07n0220_570:0943c07": "為說般若波羅蜜多方便善巧無我、無法；著",
    "T07n0220_570:0943c08": "諸見者，為說法空；多尋伺者，為說無相；著有",
    "T07n0220_570:0943c09": "為者，為說無願；著諸蘊者，為說如幻；著諸界",
    "T07n0220_570:0943c10": "者，為說無性；著諸處者，為說如夢；著欲界者，",
    "T07n0220_570:0943c11": "為說熾然；著色界者，為說行苦；著無色界者，",
    "T07n0220_570:0943c12": "為說諸行無常；難化有情，為讚聖種；易化有",
    "T07n0220_570:0943c13": "情，為說靜慮及無量心；若聞生天而受化者，",
    "T07n0220_570:0943c14": "為說快樂；因聲聞法而受化者，為說聖諦；因",
    "T07n0220_570:0943c15": "獨覺法而受化者，為說緣起；因菩薩法而受",
    "T07n0220_570:0943c16": "化者，為說淨心大慈悲法；修行菩薩，為說福",
    "T07n0220_570:0943c17": "慧；不退菩薩，為說淨土；一生所繫菩薩，為說",
    "T07n0220_570:0943c18": "嚴菩提座；應以佛說而受化者，為其相續次",
    "T07n0220_570:0943c19": "第而說。「天王當知！如是菩薩修行清淨甚深",
    "T07n0220_570:0943c20": "般若波羅蜜多，方便善巧得諸自在，說法利",
    "T07n0220_570:0943c21": "益無有空過。」說是菩薩自在法時，三萬天人",
    "T07n0220_570:0943c22": "俱發無上正等覺心，五千菩薩得無生忍。爾",
    "T07n0220_570:0943c23": "時，世尊即便微笑。諸佛法爾現微笑時，種種",
    "T07n0220_570:0943c24": "色光從面門出，青黃赤白紫頗胝迦普照十",
    "T07n0220_570:0943c25": "方無邊世界，現希有事還至佛所，右遶三匝",
    "T07n0220_570:0943c26": "入佛頂中。時，舍利子覩斯瑞相，心懷猶豫，即",
    "T07n0220_570:0943c27": "從座起，偏覆左肩，右膝著地，合掌恭敬而白佛",
    "T07n0220_570:0943c28": "言：「世尊！以何因緣現此瑞相？」爾時，佛告舍",
    "T07n0220_570:0943c29": "利子言：「此最勝天已曾過去無量無數無邊",
    "T07n0220_570:0944a01": "大劫，於諸佛所修行一切波羅蜜多，為諸菩",
    "T07n0220_570:0944a02": "薩守護般若波羅蜜多，由此因緣，今得值我",
    "T07n0220_570:0944a03": "諮受般若波羅蜜多；於未來世復經無量無",
    "T07n0220_570:0944a04": "數大劫，修習無上菩提資糧，然後證得所求",
    "T07n0220_570:0944a05": "無上正等菩提，十號具足，佛名功德莊嚴，土",
    "T07n0220_570:0944a06": "名最極嚴淨，劫名清淨。「其土豐樂人眾熾盛，",
    "T07n0220_570:0944a07": "純菩薩僧無聲聞眾。彼土大地七寶合成，眾",
    "T07n0220_570:0944a08": "寶莊嚴平坦如掌，香花、軟草而嚴飾之，無諸",
    "T07n0220_570:0944a09": "山陵、堆阜、荊棘，幢幡、花蓋種種莊嚴。有大都",
    "T07n0220_570:0944a10": "城名為難伏，七寶羅網彌覆其上，金繩交絡",
    "T07n0220_570:0944a11": "角懸金鈴，晝夜六時空天奏樂，及散種種天",
    "T07n0220_570:0944a12": "妙香花。其土人眾歡娛受樂，勝妙超彼他化",
    "T07n0220_570:0944a13": "天宮；人、天往來不相隔礙，無三惡趣及二乘",
    "T07n0220_570:0944a14": "名。彼土有情唯求佛智，其佛恒為諸大菩薩",
    "T07n0220_570:0944a15": "宣說種種清淨法要；無量無邊菩薩眷屬無",
    "T07n0220_570:0944a16": "邪見執、破戒、邪命，亦無盲聾、瘖瘂、背僂及根",
    "T07n0220_570:0944a17": "缺等諸醜惡事，二十八相莊嚴其身。彼土",
    "T07n0220_570:0944a18": "如來壽八小劫，諸人、天眾無中夭者。佛有如",
    "T07n0220_570:0944a19": "是無量功德，若欲說法先放光明，諸菩薩眾",
    "T07n0220_570:0944a20": "遇斯光已，即知世尊將欲說法，我等今者宜",
    "T07n0220_570:0944a21": "應往聽。時，天為佛敷師子座，其量高廣百踰",
    "T07n0220_570:0944a22": "繕那，種種莊嚴無量供養。世尊昇座為眾說",
    "T07n0220_570:0944a23": "法，彼諸菩薩聰明利根，一聞領悟離我、我所，",
    "T07n0220_570:0944a24": "資具、飲食應念即至。」佛說最勝受記法時，五",
    "T07n0220_570:0944a25": "萬天人深心歡喜，俱發無上正等覺心，皆願",
    "T07n0220_570:0944a26": "未來生彼佛土。爾時，最勝聞佛所說，歡喜踊",
    "T07n0220_570:0944a27": "躍得未曾有，上昇虛空七多羅樹。時，三千界",
    "T07n0220_570:0944a28": "六種變動，諸天伎樂不鼓自鳴，散眾天花以",
    "T07n0220_570:0944a29": "供養佛及大菩薩、最勝天王。時，彼天王從空",
    "T07n0220_570:0944b01": "而下，禮佛雙足退坐一面。",
    "T07n0220_570:0944b02": "第六分現相品第八",
    "T07n0220_570:0944b03": "時，舍利子問最勝言：「菩薩修行甚深般若波",
    "T07n0220_570:0944b04": "羅蜜多，方便善巧通達法性，爾時即應坐菩",
    "T07n0220_570:0944b05": "提座，證得無上正等菩提，轉妙法輪度有情",
    "T07n0220_570:0944b06": "眾，何緣先現苦行六年、降伏天魔，後成正覺？」",
    "T07n0220_570:0944b07": "最勝答曰：「大德當知！菩薩修行甚深般若波",
    "T07n0220_570:0944b08": "羅蜜多，方便善巧通達法性，實無苦行，為伏",
    "T07n0220_570:0944b09": "外道故示現之，而彼天魔是欲界主，稟性調",
    "T07n0220_570:0944b10": "善實不應壞，為化有情故示降伏。「謂諸外道",
    "T07n0220_570:0944b11": "自稱能修苦行第一，是故菩薩示現能修過",
    "T07n0220_570:0944b12": "彼苦行，謂諸有情或見菩薩屈一膝立；或見",
    "T07n0220_570:0944b13": "菩薩舉兩手立；或見菩薩視日而立；或見菩",
    "T07n0220_570:0944b14": "薩五熱炙身；或見菩薩倒懸其身；或見菩薩",
    "T07n0220_570:0944b15": "臥於棘刺，或臥牛糞，或坐於石，或復臥地，或",
    "T07n0220_570:0944b16": "臥其板，或臥杵上，或臥灰土；或見菩薩唯著",
    "T07n0220_570:0944b17": "板衣，或著芒衣，或著草衣，或著樹皮，或著茅",
    "T07n0220_570:0944b18": "衣，或復露形，或面向日隨日而轉；或見菩薩",
    "T07n0220_570:0944b19": "唯食稗子，或復食麥，或食草根，或食樹葉，或",
    "T07n0220_570:0944b20": "花或果，或食薯蕷、或芋、或藕、或豆、或穀、或麻、",
    "T07n0220_570:0944b21": "或米，或六日一食，或飲水度日，或於一日",
    "T07n0220_570:0944b22": "食一滴酥、或一滴蜜、或一滴乳，或無所食，或",
    "T07n0220_570:0944b23": "恒熟眠。現如是等種種苦行，經於六年一無",
    "T07n0220_570:0944b24": "虧失；然實菩薩無斯苦行，應度有情而自見",
    "T07n0220_570:0944b25": "有菩薩如是現苦行。時，有六十那庾多諸天",
    "T07n0220_570:0944b26": "人眾，因見此事安住三乘；復有天人宿善根",
    "T07n0220_570:0944b27": "力深樂大乘，則見菩薩坐七寶臺，身心不動",
    "T07n0220_570:0944b28": "舒顏含笑入勝等持，時經六年方從定起；有",
    "T07n0220_570:0944b29": "天人眾深樂大乘欲聽聞者，則見菩薩端坐",
    "T07n0220_570:0944c01": "說法經於六年。「大德當知！如是菩薩方便善",
    "T07n0220_570:0944c02": "巧行深般若波羅蜜多，能降天魔，伏諸外道，",
    "T07n0220_570:0944c03": "大悲化度一切有情，既經六年從定而起，隨",
    "T07n0220_570:0944c04": "順世法詣無垢河，洗浴出已於河邊立。有牧",
    "T07n0220_570:0944c05": "牛女搆百乳牛以飲一牛，搆此牛乳用作",
    "T07n0220_570:0944c06": "乳糜奉獻菩薩。復有六億天、龍、藥叉、健達縛",
    "T07n0220_570:0944c07": "等，各持種種香美飲食而來奉獻，咸作是言：",
    "T07n0220_570:0944c08": "『大士！正士！惟願受我飲食供養。』菩薩愍之皆",
    "T07n0220_570:0944c09": "悉為受。時，牧牛女、天、龍、藥叉、健達縛等互不",
    "T07n0220_570:0944c10": "相見，各見菩薩獨受其供。時，有無量諸天、人",
    "T07n0220_570:0944c11": "等，因見受供咸得悟道，是故菩薩為示現之。",
    "T07n0220_570:0944c12": "菩薩爾時實不洗浴，亦不受彼人、天等供。「大",
    "T07n0220_570:0944c13": "德當知！如是菩薩行深般若波羅蜜多方便",
    "T07n0220_570:0944c14": "善巧，示現行詣菩提座。時，有地居天名曰妙",
    "T07n0220_570:0944c15": "地，與天神眾周遍掃飾，灑以香水，散以妙花。",
    "T07n0220_570:0944c16": "時，此三千大千世界四大天王領自天眾，雨",
    "T07n0220_570:0944c17": "天妙花供養菩薩。天主帝釋、時分天王領自",
    "T07n0220_570:0944c18": "天眾，住虛空中奏天樂音讚歎菩薩。喜足天",
    "T07n0220_570:0944c19": "王領自天眾，持七寶網彌覆世界，其網四角",
    "T07n0220_570:0944c20": "懸紫金鈴，皆雨眾寶供養菩薩。善化天王領",
    "T07n0220_570:0944c21": "自天眾，持紫金網彌覆世界，作諸天樂雨種",
    "T07n0220_570:0944c22": "種花供養菩薩。自在天王領自天眾，諸龍、藥",
    "T07n0220_570:0944c23": "叉、健達縛等，各持種種上妙供具供養菩薩。",
    "T07n0220_570:0944c24": "「堪忍界主大梵天王既見菩薩詣菩提座，即",
    "T07n0220_570:0944c25": "告一切梵天眾言：『汝等當知！今此菩薩堅固",
    "T07n0220_570:0944c26": "甲冑而自莊嚴，不違本誓心無厭怠，諸菩薩",
    "T07n0220_570:0944c27": "行皆已滿足，通達無量化有情法，諸菩薩地",
    "T07n0220_570:0944c28": "皆得自在，於諸有情其心清淨，善知一切根",
    "T07n0220_570:0944c29": "性差別，通達如來甚深祕藏，超覺一切魔之",
    "T07n0220_570:0945a01": "事業，集諸善本不待外緣，一切如來共所護",
    "T07n0220_570:0945a02": "念，普為含識開解脫門，大將導師摧魔軍敵，",
    "T07n0220_570:0945a03": "於大千界獨稱勇猛，善施法藥為大醫王，解",
    "T07n0220_570:0945a04": "脫灌頂受法王位，放智慧光普照一切，八法",
    "T07n0220_570:0945a05": "不染譬如蓮花，諸總持門無不通達，深廣難",
    "T07n0220_570:0945a06": "測猶若大海，安固不動如妙高山，智慧清淨",
    "T07n0220_570:0945a07": "無諸垢濁，內外皎潔如末尼珠，於諸法相皆",
    "T07n0220_570:0945a08": "得自在，梵行清白已到究竟。如是菩薩行深",
    "T07n0220_570:0945a09": "般若波羅蜜多方便善巧，為度有情詣菩提",
    "T07n0220_570:0945a10": "座，結跏趺坐降伏魔怨，為成十力、四無所畏、",
    "T07n0220_570:0945a11": "四無礙解及十八佛不共法等無量無邊諸佛",
    "T07n0220_570:0945a12": "功德轉大法輪作師子吼，以法普施一切有",
    "T07n0220_570:0945a13": "情，各隨所宜皆令滿足，為諸有情法眼清淨，",
    "T07n0220_570:0945a14": "以無上法降伏外道，欲示諸佛本願成就，於",
    "T07n0220_570:0945a15": "一切法而得自在。汝等可往供養菩薩。』「大德",
    "T07n0220_570:0945a16": "當知！如是菩薩行深般若波羅蜜多方便善",
    "T07n0220_570:0945a17": "巧，示現行詣菩提座。時，於雙足下千輻輪相各",
    "T07n0220_570:0945a18": "放無量微妙光明，普照地獄、傍生、鬼界，其中",
    "T07n0220_570:0945a19": "有情遇斯光者，即皆離苦身心安樂。時，龍宮",
    "T07n0220_570:0945a20": "內有大龍王名迦履迦，遇斯光已生大歡喜，",
    "T07n0220_570:0945a21": "告諸龍言：『此妙光明來照我等，令我等輩身",
    "T07n0220_570:0945a22": "心安樂。我於往昔曾見此光，時有如來出興",
    "T07n0220_570:0945a23": "于世，今既有此微妙光明，定知世間有佛出",
    "T07n0220_570:0945a24": "現，宜共嚴辦種種香花、眾妙、珍財、幢幡、花蓋，",
    "T07n0220_570:0945a25": "作諸伎樂往詣供養。』於是龍王將諸眷屬齎",
    "T07n0220_570:0945a26": "持供具，普興大雲降灑香雨，往詣菩薩作諸",
    "T07n0220_570:0945a27": "伎樂施設供養，右遶菩薩而讚歎言：『微妙光",
    "T07n0220_570:0945a28": "明普令歡樂，決定最勝佛出無疑；種種奇珍",
    "T07n0220_570:0945a29": "莊嚴大地，所生草木悉變成寶，江河皆靜無",
    "T07n0220_570:0945b01": "風浪聲，准此定知佛出於世；釋、梵、日、月光明",
    "T07n0220_570:0945b02": "不現，惡趣清淨，佛出無疑。譬如有人少失父",
    "T07n0220_570:0945b03": "母，年既長大忽然還得，歡喜踊躍不能自勝；",
    "T07n0220_570:0945b04": "一切世間覩佛出現，各共歡喜亦復如是。我",
    "T07n0220_570:0945b05": "等過去曾供養諸佛，今值法王人中師子，是",
    "T07n0220_570:0945b06": "則我等生不空過。』「大德當知！如是菩薩行深",
    "T07n0220_570:0945b07": "般若波羅蜜多方便善巧，菩提樹下受草敷",
    "T07n0220_570:0945b08": "座，右遶七匝正念端坐。下劣有情見如是相",
    "T07n0220_570:0945b09": "諸大菩薩，見有八萬四千天子各別敷一大",
    "T07n0220_570:0945b10": "師子座。諸師子座眾寶合成，七寶羅網彌覆",
    "T07n0220_570:0945b11": "其上，各於四角懸妙金鈴，幢幡、繒蓋處處羅",
    "T07n0220_570:0945b12": "列。菩薩遍此八萬四千師子座上俱各安坐，",
    "T07n0220_570:0945b13": "而諸天子互不相見，各謂：『菩薩獨坐我座證得",
    "T07n0220_570:0945b14": "無上正等菩提。』以是因緣深生歡喜，於無上",
    "T07n0220_570:0945b15": "覺皆得不退。「大德當知！如是菩薩行深般若",
    "T07n0220_570:0945b16": "波羅蜜多方便善巧，眉間毫相放大光明，普",
    "T07n0220_570:0945b17": "照三千大千世界，諸魔宮殿皆失威光。時，諸",
    "T07n0220_570:0945b18": "魔王咸作是念：『以何緣故，有此光明映蔽我",
    "T07n0220_570:0945b19": "等威光宮殿，詎非菩薩坐菩提座將證無上",
    "T07n0220_570:0945b20": "正等菩提？』念已共觀，方見菩薩菩提樹下坐",
    "T07n0220_570:0945b21": "金剛座。見已驚怖召集魔軍，無量百千種種",
    "T07n0220_570:0945b22": "形貌，持種種伎、種種幢幡，出種種聲，能令聞",
    "T07n0220_570:0945b23": "者竅穴毛孔普皆流血。菩薩爾時以大悲力，",
    "T07n0220_570:0945b24": "令魔軍眾不能出聲，是名菩薩行深般若波",
    "T07n0220_570:0945b25": "羅蜜多方便善巧。「大德當知！如是菩薩行深",
    "T07n0220_570:0945b26": "般若波羅蜜多方便善巧，憶念過去無量億",
    "T07n0220_570:0945b27": "劫，精進修行布施、淨戒、安忍、精進、靜慮、般若、",
    "T07n0220_570:0945b28": "慈、悲、喜、捨、念住、正斷、神足、根、力、覺支、道支、",
    "T07n0220_570:0945b29": "寂止、妙觀、三明、八解皆悉圓滿。念已即申金",
    "T07n0220_570:0945c01": "色右手，自摩其頂乃至遍身，作如是言：『我欲",
    "T07n0220_570:0945c02": "濟拔有情眾苦而起大悲。』時，諸魔王及彼眷",
    "T07n0220_570:0945c03": "屬，聞菩薩語即皆顛仆。菩薩爾時以大悲力，",
    "T07n0220_570:0945c04": "令諸魔眾聞空中聲：『汝可歸依能施無畏救",
    "T07n0220_570:0945c05": "護一切淨戒大仙。』魔及眷屬聞此聲已，猶伏",
    "T07n0220_570:0945c06": "在地作如是言：『唯願大仙救濟我命。』是時，菩",
    "T07n0220_570:0945c07": "薩依深般若波羅蜜多方便善巧放大光明，",
    "T07n0220_570:0945c08": "其有遇者皆離怖畏；魔及眷屬覩斯神變，恐",
    "T07n0220_570:0945c09": "怖、歡喜二事交懷。「大德當知！如是菩薩行深",
    "T07n0220_570:0945c10": "般若波羅蜜多方便善巧，令諸有情所見各",
    "T07n0220_570:0945c11": "別，謂：或有見如是降魔，或有有情不見斯事；",
    "T07n0220_570:0945c12": "或見菩薩但居草座；或見菩薩處師子臺；或",
    "T07n0220_570:0945c13": "見菩薩在地而坐；或見空中坐師子座。見菩",
    "T07n0220_570:0945c14": "提樹其相亦別，謂或見是[榳-廷+(崋-山+田)]鉢羅樹；或有見",
    "T07n0220_570:0945c15": "是天圓彩樹；或見此樹眾寶合成；或見此樹",
    "T07n0220_570:0945c16": "高七多羅；或見此樹八萬四千踰繕那量，有",
    "T07n0220_570:0945c17": "師子座四萬二千踰繕那量，在此樹下菩薩坐",
    "T07n0220_570:0945c18": "之；或見菩薩遊戲空中；或見坐於菩提樹下。",
    "T07n0220_570:0945c19": "如是菩薩行深般若波羅蜜多方便善巧，示",
    "T07n0220_570:0945c20": "現種種神通變化度諸有情。「大德當知！如是",
    "T07n0220_570:0945c21": "菩薩行深般若波羅蜜多方便善巧坐菩提",
    "T07n0220_570:0945c22": "座，十方各如殑伽沙界無量、無數、無邊菩薩",
    "T07n0220_570:0945c23": "皆悉來集，住虛空中發種種聲安慰菩薩，令",
    "T07n0220_570:0945c24": "身安樂心生歡喜：『善哉！大士！勇猛精進，速疾",
    "T07n0220_570:0945c25": "成辦廣大吉祥，心如金剛勿生怖懼，神通遊",
    "T07n0220_570:0945c26": "戲利樂有情，能一剎那證一切智。』如是菩薩",
    "T07n0220_570:0945c27": "處菩提座，魔來擾亂都不生瞋，一剎那心方",
    "T07n0220_570:0945c28": "便善巧能與般若波羅蜜多理趣相應，已至",
    "T07n0220_570:0945c29": "究竟通達一切所知見覺。「大德當知！如是菩",
    "T07n0220_570:0946a01": "薩行深般若波羅蜜多方便善巧坐菩提座，",
    "T07n0220_570:0946a02": "十方各如殑伽沙界所有諸佛異口同音讚",
    "T07n0220_570:0946a03": "言：『善哉！善哉！大士！乃能通達自然智、無礙",
    "T07n0220_570:0946a04": "智、平等智、無師智，大悲莊嚴。』「大德當知！如",
    "T07n0220_570:0946a05": "是菩薩行深般若波羅蜜多方便善巧，能作",
    "T07n0220_570:0946a06": "如是種種示現。諸有情類或見菩薩今得菩",
    "T07n0220_570:0946a07": "提，或見菩薩久已成佛，或有但見一世界中",
    "T07n0220_570:0946a08": "四大天王各奉獻鉢，或復有見十方各如殑",
    "T07n0220_570:0946a09": "伽沙界四大天王各奉獻鉢，爾時菩薩為有",
    "T07n0220_570:0946a10": "情故，總受眾鉢重疊掌中，以手按之令合成",
    "T07n0220_570:0946a11": "一；諸四天王各不相見，皆謂世尊獨受我鉢。",
    "T07n0220_570:0946a12": "爾時，便有六萬天子乘宿願力先來獻供，彼",
    "T07n0220_570:0946a13": "於過去作是願言：『若此菩薩當成佛時，願受",
    "T07n0220_570:0946a14": "我等最初供養。』說是法時，三萬菩薩得無生",
    "T07n0220_570:0946a15": "忍，復有三萬六千菩薩皆於無上正等菩提",
    "T07n0220_570:0946a16": "得不退轉，八萬人、天遠塵離垢生淨法眼，無",
    "T07n0220_570:0946a17": "量無邊諸有情類俱發無上正等覺心。「大德",
    "T07n0220_570:0946a18": "當知！爾時菩薩依深般若波羅蜜多方便善",
    "T07n0220_570:0946a19": "巧，將欲示現轉大法輪。堪忍界主、持髻梵王",
    "T07n0220_570:0946a20": "應時便與六十八萬諸梵天眾，來至佛所頂",
    "T07n0220_570:0946a21": "禮雙足，合掌恭敬右遶七匝，而三請言：『惟願",
    "T07n0220_570:0946a22": "大悲哀愍我等轉大法輪！唯願大悲哀愍我",
    "T07n0220_570:0946a23": "等轉大法輪！唯願大悲哀愍我等轉大法輪！』",
    "T07n0220_570:0946a24": "既三請已，即便化作大師子座，其座高廣四",
    "T07n0220_570:0946a25": "萬二千踰繕那量，種種莊嚴堅固安隱。時，十",
    "T07n0220_570:0946a26": "方界各有無量天主帝釋，皆為如來敷師子",
    "T07n0220_570:0946a27": "座，量及莊嚴亦復如是。「菩薩爾時現神通力，",
    "T07n0220_570:0946a28": "令彼諸天各見菩薩坐其座上而轉法輪。菩",
    "T07n0220_570:0946a29": "薩既坐此師子座，入無邊境三摩地門，放大",
    "T07n0220_570:0946b01": "光明照十方面各如殑伽沙等世界。復令彼界",
    "T07n0220_570:0946b02": "六種變動，其中有情眾苦暫息身心安樂，亦",
    "T07n0220_570:0946b03": "暫遠離貪、瞋、癡等惡不善法，慈心相向猶如",
    "T07n0220_570:0946b04": "母子。「時，此三千大千世界靡有間隙如一毛",
    "T07n0220_570:0946b05": "孔，天、龍、藥叉、健達縛、阿素洛、揭路荼、緊捺洛、",
    "T07n0220_570:0946b06": "莫呼洛伽、人非人等充滿其中。若諸有情應",
    "T07n0220_570:0946b07": "聞苦法而受化者聞佛說苦，應聞無我、寂靜、遠",
    "T07n0220_570:0946b08": "離、無常、空法而受化者亦復如是；應聞如幻",
    "T07n0220_570:0946b09": "而受化者聞說如幻，應聞如夢、響、像、光影、陽",
    "T07n0220_570:0946b10": "焰、變化、尋香城法而受化者亦復如是；應聞",
    "T07n0220_570:0946b11": "空、無相、無願解脫門而受化者聞佛說空、無",
    "T07n0220_570:0946b12": "相、無願。時，有情類或聞如來說一切法從因",
    "T07n0220_570:0946b13": "緣生，或聞說蘊，或聞說界，或聞說處，或聞",
    "T07n0220_570:0946b14": "說苦，或聞說集，或聞說滅，或聞說道，或有",
    "T07n0220_570:0946b15": "聞說念住、正斷、神足、根、力、覺支、道支，或有聞",
    "T07n0220_570:0946b16": "說寂止、妙觀，或有聞說諸聲聞法，或有聞說",
    "T07n0220_570:0946b17": "諸獨覺法，或有聞說諸菩薩法。「如是菩薩行",
    "T07n0220_570:0946b18": "深般若波羅蜜多方便善巧，示現種種轉法輪",
    "T07n0220_570:0946b19": "相，隨諸有情根性差別，各得利樂深心歡喜。」",
    "T07n0220_570:0946b20": "時，舍利子謂最勝言：「天王！菩薩行深般若波",
    "T07n0220_570:0946b21": "羅蜜多方便善巧，所有境界極為甚深，難思、",
    "T07n0220_570:0946b22": "難議、難知、難入。」最勝報言：「大德！菩薩行深般",
    "T07n0220_570:0946b23": "若波羅蜜多方便善巧，功德勝事無量無邊。",
    "T07n0220_570:0946b24": "我今所說百分、千分乃至鄔波尼殺曇分不",
    "T07n0220_570:0946b25": "得其一，唯有如來乃能盡說。我今所說彼少",
    "T07n0220_570:0946b26": "分者，皆承如來威神之力。何以故？諸佛境界",
    "T07n0220_570:0946b27": "不可思議，一生所繫諸菩薩眾說其功德尚",
    "T07n0220_570:0946b28": "不能盡，況餘菩薩！「大德當知！諸佛境界寂靜",
    "T07n0220_570:0946b29": "離說，無分別智及後所得之所能了。大德當",
    "T07n0220_570:0946c01": "知！若菩薩摩訶薩欲得證入諸佛境界，應學",
    "T07n0220_570:0946c02": "般若波羅蜜多方便善巧，究竟通達健行三",
    "T07n0220_570:0946c03": "摩地、如幻三摩地、金剛喻三摩地、金剛輪三",
    "T07n0220_570:0946c04": "摩地、無動慧三摩地、遍通達三摩地、不緣",
    "T07n0220_570:0946c05": "境界三摩地、師子自在三摩地、三摩地王三",
    "T07n0220_570:0946c06": "摩地、功德莊嚴三摩地、寂靜慧三摩地、普超",
    "T07n0220_570:0946c07": "越三摩地、無染著三摩地、慧莊嚴王三摩地、",
    "T07n0220_570:0946c08": "無等等三摩地、等覺三摩地、正覺三摩地、",
    "T07n0220_570:0946c09": "悅意三摩地、歡喜三摩地、清淨三摩地、火",
    "T07n0220_570:0946c10": "焰三摩地、光明三摩地、難勝三摩地、常現前",
    "T07n0220_570:0946c11": "三摩地、不合和三摩地、無生三摩地、通達",
    "T07n0220_570:0946c12": "三摩地、最勝三摩地、超過魔境三摩地、一切",
    "T07n0220_570:0946c13": "智慧三摩地、幢相三摩地、大悲三摩地、安樂",
    "T07n0220_570:0946c14": "三摩地、愛念三摩地及不見法三摩地等。「大",
    "T07n0220_570:0946c15": "德當知！若菩薩摩訶薩能學般若波羅蜜多",
    "T07n0220_570:0946c16": "方便善巧，便能究竟通達此等無量無邊殑",
    "T07n0220_570:0946c17": "伽沙數三摩地門，乃能證入諸佛境界，其心",
    "T07n0220_570:0946c18": "安隱無所怖畏，如師子王不畏禽獸。何以故？",
    "T07n0220_570:0946c19": "若菩薩摩訶薩修如是等諸三摩地，凡有所",
    "T07n0220_570:0946c20": "行皆無怖畏，不見其前有一怨敵。何以故？舍",
    "T07n0220_570:0946c21": "利子！是菩薩摩訶薩行深般若波羅蜜多方",
    "T07n0220_570:0946c22": "便善巧，心無所緣亦無所住。譬如有人生無",
    "T07n0220_570:0946c23": "色界，八萬大劫唯有一識，無有住處亦無所",
    "T07n0220_570:0946c24": "緣；如是菩薩行深般若波羅蜜多方便善巧，",
    "T07n0220_570:0946c25": "心無所緣亦無所住。何以故？是諸菩薩心不",
    "T07n0220_570:0946c26": "行無行處，心不想無想處，心不緣無緣處，心",
    "T07n0220_570:0946c27": "不著無著處，心不亂無亂處，心無高下，心無",
    "T07n0220_570:0946c28": "違順、無憂、無喜、無分別、離分別、離奢摩他、毘",
    "T07n0220_570:0946c29": "鉢舍那，心不隨智，心不自住亦不住他，不依",
    "T07n0220_570:0947a01": "眼住，不依耳、鼻、舌、身、意住，不依色住，不依聲、",
    "T07n0220_570:0947a02": "香、味、觸、法住，心不在內亦不在外不在兩間；",
    "T07n0220_570:0947a03": "心不緣法亦不緣智，不住三世，不住離三世。「大",
    "T07n0220_570:0947a04": "德當知！是諸菩薩行深般若波羅蜜多方便",
    "T07n0220_570:0947a05": "善巧，不取一法，而於諸法智見無礙心行淨",
    "T07n0220_570:0947a06": "故，見一切法皆悉無垢，不取見相，見無分別，",
    "T07n0220_570:0947a07": "離諸戲論。「大德當知！是諸菩薩行深般若波",
    "T07n0220_570:0947a08": "羅蜜多方便善巧，不與一切肉眼、天眼、慧眼、",
    "T07n0220_570:0947a09": "法眼、佛眼相應非不相應，亦復不與一切天",
    "T07n0220_570:0947a10": "耳、他心、宿住、神境、漏盡諸智相應非不相應。",
    "T07n0220_570:0947a11": "「大德當知！甚深般若波羅蜜多方便善巧，與",
    "T07n0220_570:0947a12": "一切法皆非相應非不相應。諸菩薩摩訶薩",
    "T07n0220_570:0947a13": "行深般若波羅蜜多方便善巧，於一切法得",
    "T07n0220_570:0947a14": "平等智，能觀一切有情心行，一切染淨皆如",
    "T07n0220_570:0947a15": "實知，於佛十力、四無所畏、四無礙解及十八",
    "T07n0220_570:0947a16": "佛不共法等無量無邊諸佛功德皆不失念。",
    "T07n0220_570:0947a17": "是諸菩薩行深般若波羅蜜多方便善巧，無",
    "T07n0220_570:0947a18": "功用心達一切法，無心意識常在寂定，不起寂",
    "T07n0220_570:0947a19": "定教化有情，施作佛事常不休息，於諸佛法",
    "T07n0220_570:0947a20": "得無礙智心無染著。譬如化佛化作如來，所",
    "T07n0220_570:0947a21": "化如來無心、意、識，無身、無身業，無語、無語業，",
    "T07n0220_570:0947a22": "無意、無意業，而能施作一切佛事饒益有情。",
    "T07n0220_570:0947a23": "何以故？佛神力故。如是菩薩行深般若波羅",
    "T07n0220_570:0947a24": "蜜多方便善巧之所化作無身、無身業，無語、",
    "T07n0220_570:0947a25": "無語業，無意、無意業，無功用心常作佛事饒",
    "T07n0220_570:0947a26": "益有情。何以故？舍利子！諸菩薩摩訶薩行深",
    "T07n0220_570:0947a27": "般若波羅蜜多方便善巧，通達諸法皆如幻",
    "T07n0220_570:0947a28": "等心無分別，而諸有情恒聞說法。「大德當",
    "T07n0220_570:0947a29": "知！是諸菩薩所有智慧，不住有為，不住無為，",
    "T07n0220_570:0947b01": "不住諸蘊及諸界、處，不住內外及兩中間，不",
    "T07n0220_570:0947b02": "住善惡及世、出世，不住染淨、有漏無漏、有為",
    "T07n0220_570:0947b03": "無為，不住三世及離三世，不住虛空擇非擇",
    "T07n0220_570:0947b04": "滅。是諸菩薩行深般若波羅蜜多方便善巧，",
    "T07n0220_570:0947b05": "雖常如是心無所住，而能通達諸法性相，以",
    "T07n0220_570:0947b06": "無礙智無功用心，為諸有情宣說諸法常在",
    "T07n0220_570:0947b07": "寂靜，而教化事無有休息。是諸菩薩宿願力",
    "T07n0220_570:0947b08": "強，無功用心為他說法。是諸菩薩由深般若",
    "T07n0220_570:0947b09": "波羅蜜多方便善巧，常無怖畏。何以故？執金",
    "T07n0220_570:0947b10": "剛神若行、若立、若坐、若臥恒常隨逐而守衛",
    "T07n0220_570:0947b11": "故。「大德當知！若菩薩摩訶薩聞說如是甚深",
    "T07n0220_570:0947b12": "般若波羅蜜多，心不驚怖、無惑、無疑，當知已",
    "T07n0220_570:0947b13": "得受菩提記。何以故？信受般若波羅蜜多方",
    "T07n0220_570:0947b14": "便善巧，近佛境界，以此一心即能通達一切",
    "T07n0220_570:0947b15": "佛法。達佛法故利樂有情，不見有情與佛法",
    "T07n0220_570:0947b16": "異。何以故？有情、佛法理無二故。」",
    "T07n0220_570:0947b17": "大般若波羅蜜多經卷第五百七十"
}