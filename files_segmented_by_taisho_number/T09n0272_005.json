{
    "T09n0272_005:0337a24": "大薩遮尼乾子所說經卷第五",
    "T09n0272_005:0337a26": "元魏天竺三藏菩提留支譯",
    "T09n0272_005:0337a27": "之三王論品第五之三",
    "T09n0272_005:0337a28": "王言：「大師！如是不放逸行法行王成就幾法，",
    "T09n0272_005:0337a29": "得名行法行王？」答言：「大王！成就十法，而得名",
    "T09n0272_005:0337b01": "為行法行王。何等為十？一者、自性成就；二者、",
    "T09n0272_005:0337b02": "眷屬有禮；三者、智慧成就；四者、常勤精進；五",
    "T09n0272_005:0337b03": "者、尊重法；六者、猛利；七者、恩厚；八者、善解世",
    "T09n0272_005:0337b04": "間所行法；九者、能忍諸苦；十者、不取顛倒法。",
    "T09n0272_005:0337b05": "「大王當知！自性成就王者，有於二種功德成",
    "T09n0272_005:0337b06": "就：一者、王子、大臣、長者、居士、城邑聚落所有",
    "T09n0272_005:0337b07": "人民，皆愛重王；二者、無諸一切疾病。「大王當",
    "T09n0272_005:0337b08": "知！眷屬有禮王者，亦有二種功德成就：一",
    "T09n0272_005:0337b09": "者、於王所作事中，即各競辦，不須王憂；二",
    "T09n0272_005:0337b10": "者、謹慎不犯王法。「大王當知！智慧成就王者，",
    "T09n0272_005:0337b11": "亦有二種功德成就：一者、善知方便，依法善",
    "T09n0272_005:0337b12": "護眾生；二者、於欲所作之事自智能知，不依",
    "T09n0272_005:0337b13": "他作。「大王當知！常勤精進王者，亦有二種功",
    "T09n0272_005:0337b14": "德成就：一者、一切庫藏滿足；二者、無諸一切",
    "T09n0272_005:0337b15": "怨賊，歡喜安住。「大王當知！尊重法王者，亦有",
    "T09n0272_005:0337b16": "二種功德成就：一者、常行一切善法無有休",
    "T09n0272_005:0337b17": "息；二者、能化惡行眾生。「大王當知！猛利王",
    "T09n0272_005:0337b18": "者，亦有二種功德成就：一者、於心所欲求事",
    "T09n0272_005:0337b19": "速能滿足；二者、發心所欲作事，不久思惟即",
    "T09n0272_005:0337b20": "成如法。「大王當知！恩厚王者，亦有二種功德",
    "T09n0272_005:0337b21": "成就：一者、所有眷屬樂王；二者、大臣、一切人",
    "T09n0272_005:0337b22": "民皆信重王。「大王當知！善解世間所行法王",
    "T09n0272_005:0337b23": "者，亦有二種功德成就：一者、能知惡行眾生、",
    "T09n0272_005:0337b24": "善行眾生；二者、王應民邊得物不令有失。「大",
    "T09n0272_005:0337b25": "王當知！能忍諸苦王者，亦有二種功德成就：",
    "T09n0272_005:0337b26": "一者、於王所欲行事能滿成就；二者、不畏諸",
    "T09n0272_005:0337b27": "苦惱事。「大王當知！不取顛倒法王者，亦有二",
    "T09n0272_005:0337b28": "種功德成就：一者、自能進趣勝道；二者、常不",
    "T09n0272_005:0337b29": "離善知識。「大王當知！成就如是十種功德者，",
    "T09n0272_005:0337c01": "名為成就行法行王。」王言：「大師！成就如是十",
    "T09n0272_005:0337c02": "種功德，而得名為行法行王者，若其國內有",
    "T09n0272_005:0337c03": "逆賊主，具四種兵，與法行王鬪諍國土，及外",
    "T09n0272_005:0337c04": "國王來相侵奪，欲與大鬪，集四部兵一切現",
    "T09n0272_005:0337c05": "前，行法行王云何與彼而共鬪戰？」答言：「大王！",
    "T09n0272_005:0337c06": "行法行王當應思惟，於三時中出三方便，入",
    "T09n0272_005:0337c07": "陣鬪戰。何等三時？謂初入時、中入時、後入時。",
    "T09n0272_005:0337c08": "大王當知！初欲入時作方便者，行法行王若",
    "T09n0272_005:0337c09": "見逆王，爾時復作三種思惟：一者、思惟此",
    "T09n0272_005:0337c10": "返逆王所有兵馬為與我等，為當勝我？若",
    "T09n0272_005:0337c11": "與我等共鬪戰者，俱損無益；若其勝我，彼活",
    "T09n0272_005:0337c12": "我死。如是念已，應覓逆王所有親友及善",
    "T09n0272_005:0337c13": "知識，當令和解滅此鬪諍。二者、行法行王，見",
    "T09n0272_005:0337c14": "彼逆王與己平等及勝己力者，心自思惟，不",
    "T09n0272_005:0337c15": "應與戰，當與其物求滅鬪諍。三者、若見逆王",
    "T09n0272_005:0337c16": "多有士眾、眷屬、朋黨、象馬車步四兵力勝，行",
    "T09n0272_005:0337c17": "法行王士眾雖少，能以方便現大勇健難敵",
    "T09n0272_005:0337c18": "之相，令彼逆王生驚畏心以滅鬪諍，如是名",
    "T09n0272_005:0337c19": "為於初時中思惟三種方便之用。「大王當知！",
    "T09n0272_005:0337c20": "若以親友與物驚怖，如此三事，不能滅彼鬪",
    "T09n0272_005:0337c21": "諍事者，行法行王爾時復起三種思惟入陣",
    "T09n0272_005:0337c22": "鬪戰。何等三種：一者、思惟此返逆王無慈",
    "T09n0272_005:0337c23": "悲心，自殺眾生，餘人殺者亦不遮護，我今不",
    "T09n0272_005:0337c24": "令如此相殺，此是初心護諸眾生。二者、思",
    "T09n0272_005:0337c25": "惟當以方便降伏逆王，士、馬、兵眾不與鬪",
    "T09n0272_005:0337c26": "戰。三者、思惟當以方便活繫、縛取不作殺害。",
    "T09n0272_005:0337c27": "生此三種慈悲心已，然後莊嚴四種兵眾，分",
    "T09n0272_005:0337c28": "布士馬唱說號令，簡選兵眾分作三品，於上",
    "T09n0272_005:0337c29": "品中有上、中、下，以上品中下勇猛者列在於",
    "T09n0272_005:0338a01": "前，次列第二中品健者，次列上品最健兵馬",
    "T09n0272_005:0338a02": "分在兩廂，令護步眾不生畏心。行法行王處",
    "T09n0272_005:0338a03": "在軍中，與最上品象馬車步猛健眾俱，如是",
    "T09n0272_005:0338a04": "入鬪。何以故？有五種事能令大軍競進不退。",
    "T09n0272_005:0338a05": "何等為五？一者、慚愧王；二者、畏王；三者、取",
    "T09n0272_005:0338a06": "王意；四者、令眾背後無畏；五者、令念報國王",
    "T09n0272_005:0338a07": "恩，如力如分，不生退轉，能勇戰鬪。大王當",
    "T09n0272_005:0338a08": "知！行法行王設是方便入陣鬪戰，爾時雖",
    "T09n0272_005:0338a09": "復殺害眾生，而彼王得輕微少罪，非決定受，",
    "T09n0272_005:0338a10": "懺悔能滅。何以故？彼法行王為欲入戰，先生",
    "T09n0272_005:0338a11": "三種慈悲心故，雖作此惡得罪輕微，非決定",
    "T09n0272_005:0338a12": "受。「大王當知！彼法行王為令眾生，為護沙門、",
    "T09n0272_005:0338a13": "護沙門法，為護妻子、族姓、知識，能捨自身及",
    "T09n0272_005:0338a14": "資生物，作如是業，因此事故，彼法行王得無",
    "T09n0272_005:0338a15": "量福。大王當知！若為護國、養活人民，興兵鬪",
    "T09n0272_005:0338a16": "戰，彼時國王應當先發如上三心，勅令主將",
    "T09n0272_005:0338a17": "一依王教，如是鬪者有福無罪。」王言：「大師！",
    "T09n0272_005:0338a18": "行法行王生幾種心，常能如是護諸眾生？」",
    "T09n0272_005:0338a19": "答言：「大王！行法行王於諸眾生生八種心。何",
    "T09n0272_005:0338a20": "等八種？一者、念諸一切眾生如念子想；二者、",
    "T09n0272_005:0338a21": "念於惡行眾生如病子想；三者、常念受苦眾",
    "T09n0272_005:0338a22": "生生大慈心；四者、念受勝樂眾生生歡喜心；",
    "T09n0272_005:0338a23": "五者、念於怨家眾生生護過想；六者、能於親",
    "T09n0272_005:0338a24": "友眾生生覆護想；七者、能於資生之中生如",
    "T09n0272_005:0338a25": "藥想；八者、能於自身生無我想。「大王當知！念",
    "T09n0272_005:0338a26": "諸眾生如念子想者，起二種心：一者、能如父",
    "T09n0272_005:0338a27": "母念子遮護諸惡；二者、常於一切眾生不捨",
    "T09n0272_005:0338a28": "慈心。「大王當知！念惡行眾生如病子想者，起",
    "T09n0272_005:0338a29": "二種心：一者、能忍如世病人罵諸良師，良師",
    "T09n0272_005:0338b01": "不生瞋恨之心；二者、為斷一切過失行如是",
    "T09n0272_005:0338b02": "心。「大王當知！念受苦眾生生大慈心者，起二",
    "T09n0272_005:0338b03": "種心：一者、能於諸急難中救免其苦；二者、能",
    "T09n0272_005:0338b04": "與勝安隱樂。「大王當知！於受樂眾生生歡喜",
    "T09n0272_005:0338b05": "心者，起二種心：一者、能於他財物中、他資生",
    "T09n0272_005:0338b06": "中不生貪心；二者、於他富貴勝樂不生嫉心。",
    "T09n0272_005:0338b07": "「大王當知！於怨家眾生生護過想者，起二種",
    "T09n0272_005:0338b08": "心：一者、常念斷彼過因遠離怨家；二者、能於",
    "T09n0272_005:0338b09": "怨家眾生生親友心，何況其餘非怨家者。「大",
    "T09n0272_005:0338b10": "王當知！於親友眾生生覆護想者，起二種心：",
    "T09n0272_005:0338b11": "一者、念令親友堅固；二者、念令一切眾生不",
    "T09n0272_005:0338b12": "生怨憎。「大王當知！於資生中生藥想者，起",
    "T09n0272_005:0338b13": "二種心：一者、有欲不行邪婬；二者、能於色",
    "T09n0272_005:0338b14": "香味中隨世受用不生貪著。「大王當知！於自",
    "T09n0272_005:0338b15": "身中無我想者，起二種心：一者、往詣沙門大",
    "T09n0272_005:0338b16": "智人邊問法；二者、聞法如說修行。「大王當",
    "T09n0272_005:0338b17": "知！行法行王常念思惟如是八法故，不求資",
    "T09n0272_005:0338b18": "生，而世間人自然奉獻珍奇異物國內無者，",
    "T09n0272_005:0338b19": "庫藏盈溢；而諸世間非法惡王，鞭打百姓逼",
    "T09n0272_005:0338b20": "惱索者，了無其一。大王當知！行法行王行此",
    "T09n0272_005:0338b21": "八法者，於所作業，歲時日月、星宿、節朔常與",
    "T09n0272_005:0338b22": "吉會。一切非人、諸惡邪鬼欲覓其便，無能得",
    "T09n0272_005:0338b23": "者。於其國內風雨以時，五穀豐熟，人民飽足",
    "T09n0272_005:0338b24": "無飢渴想，一切諸虫、雀鼠、龍雹能與世間作",
    "T09n0272_005:0338b25": "無利者，悉皆息滅。若有怨賊在其國內，一",
    "T09n0272_005:0338b26": "切即依自業罪過受諸苦惱，依自業盡、依自",
    "T09n0272_005:0338b27": "業滅。「大王當知！行法行王若能如是護諸眾",
    "T09n0272_005:0338b28": "生、護器世間者，不負一切世間眾生、諸善行",
    "T09n0272_005:0338b29": "人、智慧人、聖人，一切眾生無能呵責者。何以",
    "T09n0272_005:0338c01": "故？無罪過故。大王當知！如是善行王若命",
    "T09n0272_005:0338c02": "終時，當生天上，受彼諸天妙境界樂。」而說偈",
    "T09n0272_005:0338c03": "言：",
    "T09n0272_005:0338c04": "「重法不放逸，　　常念利眾生，",
    "T09n0272_005:0338c05": "眷屬有禮法，　　善能知他行，",
    "T09n0272_005:0338c06": "自身常清淨，　　離諸無益業，",
    "T09n0272_005:0338c07": "彼王勝世間，　　名行法行王。",
    "T09n0272_005:0338c08": "貌重言常和，　　於善勤精進，",
    "T09n0272_005:0338c09": "善能知世間，　　一切諸伎藝。",
    "T09n0272_005:0338c10": "以常不懈怠，　　方便護世間，",
    "T09n0272_005:0338c11": "眾生得安樂，　　無有苦惱者。",
    "T09n0272_005:0338c12": "常樂利益他，　　將護一切心，",
    "T09n0272_005:0338c13": "出口說愛語，　　安隱決定言。",
    "T09n0272_005:0338c14": "知過有功德，　　知勝知不如，",
    "T09n0272_005:0338c15": "如是王能共，　　眾生受安樂。",
    "T09n0272_005:0338c16": "於他平等心，　　能捨物解義，",
    "T09n0272_005:0338c17": "諸臣及眷屬，　　一切愛樂王。",
    "T09n0272_005:0338c18": "具足善眾集，　　常有大勢力，",
    "T09n0272_005:0338c19": "如是正法王，　　能久住王位。",
    "T09n0272_005:0338c20": "慈心離殺生，　　布施斷偷盜，",
    "T09n0272_005:0338c21": "正欲防邪婬，　　實言止妄語，",
    "T09n0272_005:0338c22": "和合除兩舌，　　軟語遮惡口，",
    "T09n0272_005:0338c23": "正說治綺語，　　淨命對飲酒，",
    "T09n0272_005:0338c24": "淨心捨三毒，　　受妙天王位，",
    "T09n0272_005:0338c25": "大王應當知，　　常善護諸戒。」",
    "T09n0272_005:0338c26": "6 請食品大薩遮尼乾子所說經請食品第六",
    "T09n0272_005:0338c27": "爾時嚴熾王聞大薩遮尼乾子所說法已，心",
    "T09n0272_005:0338c28": "大歡喜，即語薩遮尼乾子言：「大師仁慈不遺",
    "T09n0272_005:0338c29": "我國，今此曠野不可停止，願降神德，將諸大",
    "T09n0272_005:0339a01": "眾與我俱詣宮內寢息。何以故？我今心念欲",
    "T09n0272_005:0339a02": "為大師及諸大眾設於時供。」薩遮尼乾子言：",
    "T09n0272_005:0339a03": "「善哉，善哉！善哉，大王！欲與我食，今正是時。何",
    "T09n0272_005:0339a04": "以故？大王當知！我從遠來，道路疲極，常多飢",
    "T09n0272_005:0339a05": "渴，日時已至，我受王請。」時嚴熾王聞大薩遮",
    "T09n0272_005:0339a06": "尼乾子受其請已，心大歡喜，即以薩遮尼乾",
    "T09n0272_005:0339a07": "子及諸大眾置在於前，王與四兵導從前後",
    "T09n0272_005:0339a08": "俱入王宮。入已，王請薩遮尼乾子坐王七寶",
    "T09n0272_005:0339a09": "莊嚴間錯無價寶床，餘諸一切尼乾子眾隨",
    "T09n0272_005:0339a10": "所應坐，悉皆令坐。薩遮尼乾子受坐已，嚴熾",
    "T09n0272_005:0339a11": "王即生至心、恭敬心、尊重心、希有心，自手供",
    "T09n0272_005:0339a12": "給薩遮尼乾子及諸大眾百味飲食，極令飽",
    "T09n0272_005:0339a13": "足，恣意令取豐滿盈溢。薩遮尼乾子食已，嚴",
    "T09n0272_005:0339a14": "熾王即以價直百千萬億上下衣服，奉施薩",
    "T09n0272_005:0339a15": "遮尼乾子，餘弟子眾所應得者，悉皆施與上",
    "T09n0272_005:0339a16": "下衣服。爾時薩遮尼乾子食食訖已，攝諸",
    "T09n0272_005:0339a17": "鉢器，澡漱清淨，即語嚴熾王言：「大王當知！王",
    "T09n0272_005:0339a18": "今至心奉施沙門飲食、衣服，福不可量。今且",
    "T09n0272_005:0339a19": "略說十五功德。何等十五？一者、閉塞慳貪之",
    "T09n0272_005:0339a20": "心；二者、能開布施心手；三者、能滅無布施福",
    "T09n0272_005:0339a21": "邪見之心；四者、能生果報不亡正見之心；五",
    "T09n0272_005:0339a22": "者、隨順善知識人；六者、遠離下無智人；七者、",
    "T09n0272_005:0339a23": "能開諸善道門；八者、能閉諸惡趣門；九者、能",
    "T09n0272_005:0339a24": "種善根種子；十者、能拔不善根栽；十一者、能",
    "T09n0272_005:0339a25": "漸薄一切諸煩惱結；十二者、能增長一切諸",
    "T09n0272_005:0339a26": "善根分；十三者、能飽足一切諸持戒人；十四",
    "T09n0272_005:0339a27": "者、能應為自身所作已作；十五者、能為利益",
    "T09n0272_005:0339a28": "他應作已作。何以故？大王當知！能施布施得",
    "T09n0272_005:0339a29": "大富，施好色食，後得妙色，觀者無厭；施好",
    "T09n0272_005:0339b01": "香食，後得名稱世間普聞；施美味食，後得資",
    "T09n0272_005:0339b02": "生過諸世間種種勝妙；施樂觸食，後得手腳",
    "T09n0272_005:0339b03": "細滑、柔軟；施能至心，後得一切世人親愛、恭",
    "T09n0272_005:0339b04": "敬、供養；自手布施，得多僮僕圍遶給侍；依時",
    "T09n0272_005:0339b05": "節施，隨心所須應時即得；以愛物施，後得勝",
    "T09n0272_005:0339b06": "妙資生境界；不損害施，後得資生堅固，不壞、",
    "T09n0272_005:0339b07": "不疲勞；施安坐，受報眷屬常愛；與飲食者，後",
    "T09n0272_005:0339b08": "得大力自在無礙；與衣裳者，得好妙色世間",
    "T09n0272_005:0339b09": "敬愛；施燈明者，得明淨眼，無諸病壞；施伎",
    "T09n0272_005:0339b10": "樂者，得耳不聾，常聞妙聲；施諸乘者，常得安",
    "T09n0272_005:0339b11": "樂，輦輿隨身；施湯藥者，得無疾病，形色肥鮮；",
    "T09n0272_005:0339b12": "施屋舍者，離諸恐怖，得安隱樂；布施法者，後",
    "T09n0272_005:0339b13": "得不死甘露法藥；離殺生者，後得長壽，命不",
    "T09n0272_005:0339b14": "中夭；離劫盜者，後得大富，資生無盡；離邪婬",
    "T09n0272_005:0339b15": "者，後得好妻，他不能奪；離妄語者，後得實報，",
    "T09n0272_005:0339b16": "不被他謗；離兩舌者，後得和合，眷屬無諍；離",
    "T09n0272_005:0339b17": "惡口者，後得常聞，勝妙音聲；離綺語者，有所",
    "T09n0272_005:0339b18": "言說他人受用；離貪心者，得不增上厚重貪",
    "T09n0272_005:0339b19": "心；離瞋心者，得不增上厚重瞋心；離邪見者，",
    "T09n0272_005:0339b20": "得不增上厚重癡心；離憍慢者，生豪貴家，得",
    "T09n0272_005:0339b21": "人尊敬；離瞋心者，得身端正，見者愛樂；離嫉",
    "T09n0272_005:0339b22": "心者，得大威力，所願皆成；離慳心者，生處富",
    "T09n0272_005:0339b23": "足，資生無乏；離非處婬者，得勝諸根，具丈夫",
    "T09n0272_005:0339b24": "相。大王當知！施飲食者，即是與命與色與力",
    "T09n0272_005:0339b25": "與樂與辯。大王當知！施主愛眾生，智者讚",
    "T09n0272_005:0339b26": "歎，名聞十方，入諸大眾心不怯弱；若命終已，",
    "T09n0272_005:0339b27": "生上天中受妙境界，於最後身得無上道。」爾",
    "T09n0272_005:0339b28": "時薩遮尼乾子而說偈言：",
    "T09n0272_005:0339b29": "「至心持戒人，　　能生歡喜心，",
    "T09n0272_005:0339c01": "時食施沙門，　　來世得七福。",
    "T09n0272_005:0339c02": "得勝色命力，　　樂辯才樂說，",
    "T09n0272_005:0339c03": "生天善道中，　　終得至涅槃。",
    "T09n0272_005:0339c04": "所為事布施，　　畢竟得彼事，",
    "T09n0272_005:0339c05": "為求樂布施，　　後畢得安樂。",
    "T09n0272_005:0339c06": "施福最勝樂，　　所求者畢成，",
    "T09n0272_005:0339c07": "當生天人中，　　及色無色界。",
    "T09n0272_005:0339c08": "智慧聖施主，　　若修精進行，",
    "T09n0272_005:0339c09": "畢竟盡諸苦，　　得上勝智慧。",
    "T09n0272_005:0339c10": "以作無量福，　　天魔魔眷屬，",
    "T09n0272_005:0339c11": "行惡不善者，　　不能作障難。",
    "T09n0272_005:0339c12": "以故常布施，　　求三種勝事，",
    "T09n0272_005:0339c13": "善道及富貴，　　能證無上道。」",
    "T09n0272_005:0339c14": "7 問罪過品大薩遮尼乾子所說經問罪過品第七",
    "T09n0272_005:0339c15": "爾時，嚴熾王即生是心：「薩遮尼乾子所說法",
    "T09n0272_005:0339c16": "者，皆是隨順如來正法，作是思惟。我今當問",
    "T09n0272_005:0339c17": "薩遮尼乾子，於如來所有尊重心不？」爾時嚴",
    "T09n0272_005:0339c18": "熾王作是念已，即移座處，更敷下座，恭敬而",
    "T09n0272_005:0339c19": "坐，問薩遮尼乾子言：「大師當知！我有少疑，",
    "T09n0272_005:0339c20": "今欲請問，為見聽不？」爾時薩遮尼乾子答言：",
    "T09n0272_005:0339c21": "「大王！隨汝所問，我當為汝分別解說，令得開",
    "T09n0272_005:0339c22": "解。」時嚴熾王聞大薩遮尼乾子聽其問已，即",
    "T09n0272_005:0339c23": "作是言：「大師！世間頗有眾生於眾生界中聰",
    "T09n0272_005:0339c24": "明大智、利根黠慧有罪過不？」答言：「大王！有",
    "T09n0272_005:0339c25": "此眾生亦有罪過。」王言：「大師！如是眾生今者",
    "T09n0272_005:0339c26": "誰是？」答言：「大王！此能雨婆羅門聰明大智，利",
    "T09n0272_005:0339c27": "根黠慧，善知星宿，善知祭祀種種諸天，善知",
    "T09n0272_005:0339c28": "呪術，善知事火，善知天文日月八星，善知",
    "T09n0272_005:0339c29": "天雨石雹災害，善知地動吉凶變異，善知日",
    "T09n0272_005:0340a01": "月運蝕殃災，善知年歲國土豐儉，善知世間",
    "T09n0272_005:0340a02": "安隱破壞，彼婆羅門而有罪過。」王言：「大師！彼",
    "T09n0272_005:0340a03": "能雨婆羅門罪過云何？」答言：「大王！此能雨婆",
    "T09n0272_005:0340a04": "羅門常多婬欲，喜侵他妻。大王當知！黠慧之",
    "T09n0272_005:0340a05": "人不應侵他妻。何以故？大王當知！侵他妻者，",
    "T09n0272_005:0340a06": "現在未來多受苦惱，一切天人之所呵責。」而",
    "T09n0272_005:0340a07": "說偈言：",
    "T09n0272_005:0340a08": "「自妻不生足，　　好婬他婦女，",
    "T09n0272_005:0340a09": "是人無慚愧，　　常被世呵責。",
    "T09n0272_005:0340a10": "現在未來世，　　受苦及打縛，",
    "T09n0272_005:0340a11": "捨身生地獄，　　受苦常無樂。」",
    "T09n0272_005:0340a12": "王言：「大師！世間頗更有諸眾生聰明大智、利",
    "T09n0272_005:0340a13": "根黠慧有罪過不？」答言：「大王！有此眾生亦有",
    "T09n0272_005:0340a14": "罪過。」王言：「大師！如是眾生今者誰是？」答言：",
    "T09n0272_005:0340a15": "「大王！此頗羅墮婆羅門，聰明大智、利根黠慧，",
    "T09n0272_005:0340a16": "知法知禮而有罪過。」王言：「大師！彼頗羅墮婆",
    "T09n0272_005:0340a17": "羅門罪過云何？」答言：「大王！此頗羅墮婆羅門",
    "T09n0272_005:0340a18": "常多睡眠。大王當知！黠慧之人不應睡眠。何",
    "T09n0272_005:0340a19": "以故？大王當知！多睡眠人退失諸行，失於世",
    "T09n0272_005:0340a20": "間出世間法，妨礙智慧離諸煩惱。」而說偈",
    "T09n0272_005:0340a21": "言：",
    "T09n0272_005:0340a22": "「若人多睡眠，　　懈怠妨有得，",
    "T09n0272_005:0340a23": "未得者不得，　　已得者退失。",
    "T09n0272_005:0340a24": "若欲得勝道，　　除睡疑放逸，",
    "T09n0272_005:0340a25": "精進策諸念，　　離惡功德集。」",
    "T09n0272_005:0340a26": "王言：「大師！世間頗更有諸眾生聰明大智、利",
    "T09n0272_005:0340a27": "根黠慧有罪過不？」答言：「大王！有此眾生亦有",
    "T09n0272_005:0340a28": "罪過。」王言：「大師！如此眾生今者誰是？」答言：",
    "T09n0272_005:0340a29": "「大王！此黑王子聰明大智、利根黠慧，有大威",
    "T09n0272_005:0340b01": "力而有罪過。」王言：「大師！彼黑王子罪過云何？」",
    "T09n0272_005:0340b02": "答言：「大王！此黑王子多諸嫉妬。大王當知！黠",
    "T09n0272_005:0340b03": "慧之人不應嫉妬。何以故？大王當知！若有人",
    "T09n0272_005:0340b04": "得生富貴家，資財豐足，不肯布施，懷嫉妬心，",
    "T09n0272_005:0340b05": "如是之人，於資生中不取堅固，彼人空手命",
    "T09n0272_005:0340b06": "終即去生餓鬼中，生彼處已，受諸種種飢餓",
    "T09n0272_005:0340b07": "苦惱。」而說偈言：",
    "T09n0272_005:0340b08": "「惜財不布施，　　藏積恐人知，",
    "T09n0272_005:0340b09": "捨身空手去，　　餓鬼中受苦。",
    "T09n0272_005:0340b10": "飢渴寒熱等，　　憂悲常煎煮，",
    "T09n0272_005:0340b11": "智者不聚積，　　為破慳貪故。」",
    "T09n0272_005:0340b12": "王言：「大師！世間頗更有諸眾生聰明大智、利",
    "T09n0272_005:0340b13": "根黠慧有罪過不？」答言：「大王！有此眾生亦有",
    "T09n0272_005:0340b14": "罪過。」王言：「大師！如此眾生今者誰是？」答言：",
    "T09n0272_005:0340b15": "「大王！此勝仙王子聰明大智、利根黠慧，有",
    "T09n0272_005:0340b16": "大威力而不怯弱，好行布施有大威德，而有",
    "T09n0272_005:0340b17": "罪過。」王言：「大師！彼勝仙王子罪過云何？」答",
    "T09n0272_005:0340b18": "言：「大王！此勝仙王子多作殺生。大王當知！有",
    "T09n0272_005:0340b19": "黠慧者不應殺生。何以故？大王當知！殺生之",
    "T09n0272_005:0340b20": "罪得短命報，命終生於地獄、畜生、餓鬼之中。」",
    "T09n0272_005:0340b21": "而說偈言：",
    "T09n0272_005:0340b22": "「殺生無善報，　　短命多諸疾，",
    "T09n0272_005:0340b23": "來世生惡道，　　具受種種苦。",
    "T09n0272_005:0340b24": "欲離諸苦惱，　　未來求勝樂，",
    "T09n0272_005:0340b25": "應當護他身，　　如愛自己命。」",
    "T09n0272_005:0340b26": "王言：「大師！世間頗更有諸眾生聰明大智、利",
    "T09n0272_005:0340b27": "根黠慧有罪過不？」答言：「大王！有此眾生亦有",
    "T09n0272_005:0340b28": "罪過。」王言：「大師！如是眾生今者誰是？」答言：",
    "T09n0272_005:0340b29": "「大王！此無畏王子聰明大智、利根黠慧，而有",
    "T09n0272_005:0340c01": "罪過。」王言：「大師！彼無畏王子罪過云何？」答",
    "T09n0272_005:0340c02": "言：「大王！此無畏王子慈心太過。大王當知！黠",
    "T09n0272_005:0340c03": "慧之人不應慈心太過。何以故？大王當知！",
    "T09n0272_005:0340c04": "若王、王子慈心太過者，彼王、王子國內多有",
    "T09n0272_005:0340c05": "群賊亂民，不可遮護，多有讐難。」而說偈",
    "T09n0272_005:0340c06": "言：",
    "T09n0272_005:0340c07": "「若王及王子，　　慈悲心太過，",
    "T09n0272_005:0340c08": "長賊多欺誑，　　民怖王命危。",
    "T09n0272_005:0340c09": "王應思此過，　　籌量行慈悲，",
    "T09n0272_005:0340c10": "念世間受苦，　　捨離太過心。」",
    "T09n0272_005:0340c11": "王言：「大師！世間頗更有諸眾生聰明大智、利",
    "T09n0272_005:0340c12": "根黠慧有罪過不？」答言：「大王！有此眾生亦有",
    "T09n0272_005:0340c13": "罪過。」王言：「大師！如是眾生今者誰是？」答言：",
    "T09n0272_005:0340c14": "「大王！此天力王子聰明大智、利根黠慧，而",
    "T09n0272_005:0340c15": "有罪過。」王言：「大師！彼天力王子罪過云何？」答",
    "T09n0272_005:0340c16": "言：「大王！此天力王子飲酒太過。大王當知！黠",
    "T09n0272_005:0340c17": "慧之人不應飲酒太過。何以故？大王當知！飲",
    "T09n0272_005:0340c18": "酒太過，忘失諸事，障修大道，失於世間、出世",
    "T09n0272_005:0340c19": "間利。」而說偈言：",
    "T09n0272_005:0340c20": "「飲酒多放逸，　　現世常愚癡，",
    "T09n0272_005:0340c21": "忘失一切事，　　常被智者呵。",
    "T09n0272_005:0340c22": "來世常闇鈍，　　多失諸功德，",
    "T09n0272_005:0340c23": "是故黠慧人，　　離諸飲酒失。」",
    "T09n0272_005:0340c24": "王言：「大師！世間頗更有諸眾生聰明大智、利",
    "T09n0272_005:0340c25": "根黠慧有罪過不？」答言：「大王！有此眾生亦有",
    "T09n0272_005:0340c26": "罪過。」王言：「大師！如是眾生今者誰是？」答言：",
    "T09n0272_005:0340c27": "「大王！此婆藪天王子聰明大智、利根黠慧，有",
    "T09n0272_005:0340c28": "大威力，心不怯弱，常好布施，有大威德，而有",
    "T09n0272_005:0340c29": "罪過。」王言：「大師！彼婆藪天王子罪過云何？」",
    "T09n0272_005:0341a01": "答言：「大王！此婆藪天王子了達諸事而行事",
    "T09n0272_005:0341a02": "太遲。大王當知！有黠慧人不應行事太遲。",
    "T09n0272_005:0341a03": "何以故？大王當知！行事太遲者，不及時節，",
    "T09n0272_005:0341a04": "多失諸利，令鬪諍事堅固難滅。是故大王！黠",
    "T09n0272_005:0341a05": "慧之人有所作事，不失時節，不應太遲。」而說",
    "T09n0272_005:0341a06": "偈言：",
    "T09n0272_005:0341a07": "「行事太遲人，　　多失所作業，",
    "T09n0272_005:0341a08": "未得者不得，　　已得者便失。",
    "T09n0272_005:0341a09": "應捨遲行事，　　慕速及時節，",
    "T09n0272_005:0341a10": "過時不得利，　　是故多所失。」",
    "T09n0272_005:0341a11": "王言：「大師！世間頗更有諸眾生聰明大智、利",
    "T09n0272_005:0341a12": "根黠慧有罪過不？」答言：「大王！有此眾生亦有",
    "T09n0272_005:0341a13": "罪過。」王言：「大師！如是眾生今者誰是？」答言：",
    "T09n0272_005:0341a14": "「大王！此大仙王子聰明大智、利根黠慧，有大",
    "T09n0272_005:0341a15": "威力，而有罪過。」王言：「大師！彼大仙王子罪過",
    "T09n0272_005:0341a16": "云何？」答言：「大王！此大仙王子貪心太過，為",
    "T09n0272_005:0341a17": "顛倒覆心，常奪他財。大王當知！黠慧之人不",
    "T09n0272_005:0341a18": "應過貪。何以故？大王當知！過貪之人不為",
    "T09n0272_005:0341a19": "一切眾生親附，捨此身命即生地獄。」而說偈",
    "T09n0272_005:0341a20": "言：",
    "T09n0272_005:0341a21": "「貪人多積聚，　　得不生厭足，",
    "T09n0272_005:0341a22": "無明顛倒心，　　常念侵損他，",
    "T09n0272_005:0341a23": "現在多怨憎，　　捨身墮惡道。",
    "T09n0272_005:0341a24": "是故有智者，　　應當念知足。」",
    "T09n0272_005:0341a25": "王言：「大師！世間頗更有諸眾生聰明大智、利",
    "T09n0272_005:0341a26": "根黠慧有罪過不？」答言：「大王！有此眾生亦有",
    "T09n0272_005:0341a27": "罪過。」王言：「大師！如是眾生今者誰是？」答言：",
    "T09n0272_005:0341a28": "「大王！此大天王子聰明大智、利根黠慧，有大",
    "T09n0272_005:0341a29": "威力，而有罪過。」王言：「大師！彼大天王子罪過",
    "T09n0272_005:0341b01": "云何？」答言：「大王！此大天王子輕躁、戲笑，放逸",
    "T09n0272_005:0341b02": "太過。大王當知！黠慧之人不應輕躁放逸太",
    "T09n0272_005:0341b03": "過。何以故？大王當知！放逸太過者，能障奢",
    "T09n0272_005:0341b04": "摩他、毘婆舍那法，此戲笑之罪是惡道因。」而",
    "T09n0272_005:0341b05": "說偈言：",
    "T09n0272_005:0341b06": "「戲笑垢染心，　　心不住三昧，",
    "T09n0272_005:0341b07": "為智者所呵，　　行善不解脫。",
    "T09n0272_005:0341b08": "欲得速利益，　　應離諸放逸，",
    "T09n0272_005:0341b09": "現世無安隱，　　失名稱功德。」",
    "T09n0272_005:0341b10": "王言：「大師！世間頗更有諸眾生聰明大智、利",
    "T09n0272_005:0341b11": "根黠慧有罪過不？」答言：「大王！有此眾生亦有",
    "T09n0272_005:0341b12": "罪過。」王言：「大師！如是眾生今者誰是？」答言：",
    "T09n0272_005:0341b13": "「大王！此憍薩羅國波斯匿王聰明大智、利根",
    "T09n0272_005:0341b14": "黠慧，而有罪過。」王言：「大師！彼波斯匿王罪",
    "T09n0272_005:0341b15": "過云何？」答言：「大王！此波斯匿王噉食太過。大",
    "T09n0272_005:0341b16": "王當知！黠慧之人不應噉食太過。何以故？大",
    "T09n0272_005:0341b17": "王當知！噉食太過者，體難迴動，嬾惰懈怠，",
    "T09n0272_005:0341b18": "所食難消，遠離現在、未來二世善法利益。」而",
    "T09n0272_005:0341b19": "說偈言：",
    "T09n0272_005:0341b20": "「噉食太過人，　　身重多懈怠，",
    "T09n0272_005:0341b21": "現在未來世，　　於身失大利。",
    "T09n0272_005:0341b22": "睡眠自受苦，　　亦惱於他人，",
    "T09n0272_005:0341b23": "迷悶難寤寤，　　應時籌量食。」",
    "T09n0272_005:0341b24": "王言：「大師！世間頗更有諸眾生聰明大智、利",
    "T09n0272_005:0341b25": "根黠慧有罪過不？」答言：「大王！有此眾生亦有",
    "T09n0272_005:0341b26": "罪過。」王言：「大師！如是眾生今者誰是？」答言：",
    "T09n0272_005:0341b27": "「大王！此眾生者即王身是，大王亦甚聰明大",
    "T09n0272_005:0341b28": "智、利根黠慧，有大威力，心不怯弱，好喜布施，",
    "T09n0272_005:0341b29": "威德具足，亦有罪過。」王言：「大師！我之所有",
    "T09n0272_005:0341c01": "罪過云何？」答言：「大王！大王之罪太極暴惡，大",
    "T09n0272_005:0341c02": "王太嚴、大王太忽、大王太䩕、大王太卒。",
    "T09n0272_005:0341c03": "大王當知！黠慧之人不應太惡。何以故？大王",
    "T09n0272_005:0341c04": "當知！若王、王子性太惡者，彼為一切多人不",
    "T09n0272_005:0341c05": "用、多人不愛、多人不憙，乃至父母亦不憙",
    "T09n0272_005:0341c06": "見，何況餘人大臣、王子、長者、居士等，是故大",
    "T09n0272_005:0341c07": "王，黠慧之人不應太惡。大王當知！有黠慧人",
    "T09n0272_005:0341c08": "所欲作事，應當安詳，不應太卒。」而說偈言：",
    "T09n0272_005:0341c09": "「若王行惡行，　　瞋心不見事，",
    "T09n0272_005:0341c10": "動則怖眾生，　　乃至父母畏，",
    "T09n0272_005:0341c11": "何況餘非親，　　而當有念愛？",
    "T09n0272_005:0341c12": "大王應當知，　　智者捨瞋恚。」",
    "T09n0272_005:0341c13": "爾時嚴熾王在坐對面，聞大薩遮尼乾子毀",
    "T09n0272_005:0341c14": "呰自身，心生不忍、瞋心、恚心、懊惱心、無歡喜",
    "T09n0272_005:0341c15": "心、生毒害心即作是言：「薩遮尼乾子！汝今云",
    "T09n0272_005:0341c16": "何於大眾中說我過惡，毀呰於我。我從昔來，",
    "T09n0272_005:0341c17": "無人敢正看我面者，汝今毀我罪應合死。」作",
    "T09n0272_005:0341c18": "是語已，以瞋恚心告諸臣言：「汝當捉此說不",
    "T09n0272_005:0341c19": "愛語、愚癡沙門，斷其命根。」爾時薩遮尼乾子驚",
    "T09n0272_005:0341c20": "怖毛竪。語嚴熾王言：「大王！汝今莫速卒作如",
    "T09n0272_005:0341c21": "是惡事，不饒益我！我有善言，願王暫時施我",
    "T09n0272_005:0341c22": "無畏，聽我所說。」王言：「沙門！與汝無畏，所欲說",
    "T09n0272_005:0341c23": "者，汝當速說。」薩遮尼乾子言：「大王當知！我亦",
    "T09n0272_005:0341c24": "有罪。」王言：「沙門！何者汝罪。」薩遮尼乾子言：",
    "T09n0272_005:0341c25": "「大王當知！我罪過者，由太實語、不虛語、稱事",
    "T09n0272_005:0341c26": "語，以我如是大惡人前、可畏人前、急性人",
    "T09n0272_005:0341c27": "前、無慈悲人前、卒作事人前，如是惡行人前",
    "T09n0272_005:0341c28": "說如實語。大王當知！黠慧之人不應一切時、",
    "T09n0272_005:0341c29": "一切處常說實語。何以故？有不饒益故。大王",
    "T09n0272_005:0342a01": "當知！黠慧之人應當善觀可與語人、不可與",
    "T09n0272_005:0342a02": "語人，應當善知可語時、非語時，應當善知可",
    "T09n0272_005:0342a03": "語處、非語處，然後說語。何以故？大王當知！實",
    "T09n0272_005:0342a04": "語人者，世人不愛，世人不喜，智者不讚歎，世",
    "T09n0272_005:0342a05": "間癡人瞋。」而說偈言：",
    "T09n0272_005:0342a06": "「智者不知時，　　卒隨意說實，",
    "T09n0272_005:0342a07": "彼人智者呵，　　何況無智者。",
    "T09n0272_005:0342a08": "智者一切處，　　亦不皆實語，",
    "T09n0272_005:0342a09": "是實憍尸迦，　　實語入惡道。」",
    "T09n0272_005:0342a10": "爾時嚴熾王聞薩遮尼乾子說自身過，即便",
    "T09n0272_005:0342a11": "開解，心生歡喜，白薩遮尼乾子言：「大師！師",
    "T09n0272_005:0342a12": "無罪過，由我太卒。今聞師教，如闇得燈、如盲",
    "T09n0272_005:0342a13": "得眼，常當受持。我今懺悔，願師於我莫捨實",
    "T09n0272_005:0342a14": "語。」而說偈言：",
    "T09n0272_005:0342a15": "「我實愚癡闇，　　不識知識語，",
    "T09n0272_005:0342a16": "是故生惡心，　　出如是惡口。",
    "T09n0272_005:0342a17": "我今聖人前，　　懺悔如是罪，",
    "T09n0272_005:0342a18": "願愍諸眾生，　　令我罪除滅。」",
    "T09n0272_005:0342a19": "大薩遮尼乾子所說經卷第五"
}