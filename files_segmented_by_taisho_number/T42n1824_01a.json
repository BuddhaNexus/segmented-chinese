{
    "T42n1824_01a:0005b16": "folio_1a 中觀論疏卷第一本",
    "T42n1824_01a:0005b18": "釋吉藏撰",
    "T42n1824_01a:0005b19": "1 因緣品(一本-三末)1因緣品第一",
    "T42n1824_01a:0005b20": "將欲釋文大明二義。初釋因緣品名。二論開",
    "T42n1824_01a:0005b21": "合。釋因緣品名略為五門。一通別門。二正",
    "T42n1824_01a:0005b22": "名門。三釋名門。四破申門。五同異門。問何因",
    "T42n1824_01a:0005b23": "緣故標中觀論。復題觀因緣品。答略明四義。",
    "T42n1824_01a:0005b24": "一者中觀論是一部之通名。觀因緣謂一章",
    "T42n1824_01a:0005b25": "之別稱。示所顯之理無二故中名唯一。能顯",
    "T42n1824_01a:0005b26": "之教非一故有眾品之殊。二者所申之理唯",
    "T42n1824_01a:0005b27": "一故總名無二。所破之病非一故有眾品不",
    "T42n1824_01a:0005b28": "同。三者題中觀論標章門也。觀因緣品者釋",
    "T42n1824_01a:0005b29": "章門也。問觀因緣品云何釋中觀論耶。答以",
    "T42n1824_01a:0005c01": "觀此正因緣不生不滅乃至不來不去故此因",
    "T42n1824_01a:0005c02": "緣即是中道。因於中道發生正觀。觀辨於心",
    "T42n1824_01a:0005c03": "論宣於口。故知觀於因緣釋中觀論。如下偈",
    "T42n1824_01a:0005c04": "云。因緣所生法。我說即是空。亦為是假名。亦",
    "T42n1824_01a:0005c05": "是中道義。問斯乃是觀正因緣明中道。云何",
    "T42n1824_01a:0005c06": "名破因緣耶。答觀正因緣既不生不滅。即破",
    "T42n1824_01a:0005c07": "邪因緣是斷常生滅。是故偈云。能說是因緣",
    "T42n1824_01a:0005c08": "善滅諸戲論能說是因緣。謂顯正也。善滅諸",
    "T42n1824_01a:0005c09": "戲論謂破邪也。問觀之與破有何異耶。答亦",
    "T42n1824_01a:0005c10": "得不異。亦得言異。云不異者。正觀檢邪因",
    "T42n1824_01a:0005c11": "緣不得。即是破邪因緣。言其異者。觀名據申",
    "T42n1824_01a:0005c12": "正。破名約破邪。如云觀身實相觀佛亦然不",
    "T42n1824_01a:0005c13": "可言破身實相破佛亦然。故觀約申正。破據",
    "T42n1824_01a:0005c14": "破邪。問應以論題正因緣。何故稱觀因緣耶。",
    "T42n1824_01a:0005c15": "答即此觀名是論字也。以觀辨於心論宣於",
    "T42n1824_01a:0005c16": "口。觀此因緣不生不滅故稱為觀。問若爾何",
    "T42n1824_01a:0005c17": "故不云論因緣品而言觀耶。答示諸佛菩薩",
    "T42n1824_01a:0005c18": "如行而說。顯論從於觀生。欲令眾生如說而",
    "T42n1824_01a:0005c19": "行。因論發觀故立觀名也。四者標中觀論是",
    "T42n1824_01a:0005c20": "中發於觀。觀因緣品明觀發於中。論主因中",
    "T42n1824_01a:0005c21": "發觀。故名中發於觀。為眾生故觀於因緣。顯",
    "T42n1824_01a:0005c22": "因緣是中。故是觀發於中。所以觀發中者。欲",
    "T42n1824_01a:0005c23": "令眾生亦因中發觀故也。正名門第二。問品",
    "T42n1824_01a:0005c24": "題因緣。是何等因緣。答總談論意因緣有三。",
    "T42n1824_01a:0005c25": "一從下破四緣受名。以四緣攝生義盡。今破",
    "T42n1824_01a:0005c26": "四緣欲釋八不畢竟無生。顯於中實令因中",
    "T42n1824_01a:0005c27": "發觀。故從所破受名故以目品。二者因緣義",
    "T42n1824_01a:0005c28": "總。故標在論初。以生死涅槃凡聖解惑皆是",
    "T42n1824_01a:0005c29": "假名相待無有自性稱為因緣義。故因緣義",
    "T42n1824_01a:0006a01": "總。又九十六種術非因緣義。以對外道非因",
    "T42n1824_01a:0006a02": "緣義明一切佛法皆是因緣義因緣義總。問",
    "T42n1824_01a:0006a03": "何故辨此因緣耶。答亦為釋成八不義。以萬",
    "T42n1824_01a:0006a04": "法皆是因緣無有自性。以無自性是故不生。",
    "T42n1824_01a:0006a05": "顯於中實令因中發觀。是以建首辨通因緣。",
    "T42n1824_01a:0006a06": "三者此品觀十二因緣。故云觀因緣品。問何",
    "T42n1824_01a:0006a07": "以知觀十二因緣以目品耶。答凡有三證。一",
    "T42n1824_01a:0006a08": "者論主偈云。能說是因緣善滅諸戲論。能說",
    "T42n1824_01a:0006a09": "是因緣者。謂說十二因緣不生不滅等。故知",
    "T42n1824_01a:0006a10": "是十二因緣。故青目釋云。前為聲聞人說十",
    "T42n1824_01a:0006a11": "二因緣是生滅法。後為菩薩說十二因緣不",
    "T42n1824_01a:0006a12": "生不滅。二者論引大品經云。菩薩坐道場時",
    "T42n1824_01a:0006a13": "觀十二因緣如虛空不可盡。三者後小乘兩",
    "T42n1824_01a:0006a14": "品外人問云。前已聞大乘法入第一義。今欲",
    "T42n1824_01a:0006a15": "聞聲聞法入第一義。論主還舉十二因緣答",
    "T42n1824_01a:0006a16": "之。小乘從十二生滅門入第一義。則知大乘",
    "T42n1824_01a:0006a17": "悟十二無生滅門名入第一義。以三義推之。",
    "T42n1824_01a:0006a18": "故知觀十二因緣以目因緣品也。問何故從",
    "T42n1824_01a:0006a19": "觀十二因緣立名不從破四緣受稱也。答略",
    "T42n1824_01a:0006a20": "明十義。一者十二因緣正明內法過患。菩薩",
    "T42n1824_01a:0006a21": "欲度十二因緣河。故觀於十二。四緣通有為",
    "T42n1824_01a:0006a22": "無為。不正明內法過患。故菩薩不欲度於四",
    "T42n1824_01a:0006a23": "緣河。故不就四緣以明觀行。但為外人不受",
    "T42n1824_01a:0006a24": "十二無生故舉四緣生立有生義。今破四緣",
    "T42n1824_01a:0006a25": "生還成十二無生義。所以觀十二緣也。二者",
    "T42n1824_01a:0006a26": "十二因緣通於得失苞含大小。是故觀之。如",
    "T42n1824_01a:0006a27": "不達因緣成於兩見。一邪因外道。二無因執",
    "T42n1824_01a:0006a28": "計。舉此二迷則總收九十六種術。得於因緣",
    "T42n1824_01a:0006a29": "亦有二人。一者聲聞。二者菩薩。是故十二",
    "T42n1824_01a:0006b01": "該羅得失苞含大小。三者經言。三狩同度十",
    "T42n1824_01a:0006b02": "二緣河。二乘未盡其原。猶如兔馬。大士方",
    "T42n1824_01a:0006b03": "徹其底類彼象王。此論欲明菩薩所行故觀",
    "T42n1824_01a:0006b04": "於十二。四者經曰。凡夫順十二因緣故流轉",
    "T42n1824_01a:0006b05": "生死。二乘逆十二因緣沈彼涅槃。大士體此",
    "T42n1824_01a:0006b06": "因緣本自不生故不同凡夫之順。今亦不滅",
    "T42n1824_01a:0006b07": "則異二乘之逆。故非凡夫行非賢聖行是菩",
    "T42n1824_01a:0006b08": "薩行。此論欲申明菩薩所行故觀於十二。五",
    "T42n1824_01a:0006b09": "者此論引大品云。菩薩坐道場時。觀十二因",
    "T42n1824_01a:0006b10": "緣不生不滅如虛空不可盡。即具三種波若。",
    "T42n1824_01a:0006b11": "十二因緣不生不滅即實相波若。由十二因",
    "T42n1824_01a:0006b12": "緣本無生無滅發生正觀即觀照波若。為眾",
    "T42n1824_01a:0006b13": "生故如實說之即文字波若。問觀因緣但是",
    "T42n1824_01a:0006b14": "般若亦是傴和不。答大士體因緣雖畢竟空",
    "T42n1824_01a:0006b15": "於六道眾生宛然而有。以照因緣有本來畢",
    "T42n1824_01a:0006b16": "竟空名為傴和般若。照畢竟空於眾生宛然",
    "T42n1824_01a:0006b17": "而有名般若傴和。以因緣能生權實兩慧為",
    "T42n1824_01a:0006b18": "法身父母。故命初觀之。六者大涅槃經明五",
    "T42n1824_01a:0006b19": "種佛性。蓋是諸佛之祕藏萬流之宗極蘊在",
    "T42n1824_01a:0006b20": "因緣之內。所以然者十二因緣不生不滅謂",
    "T42n1824_01a:0006b21": "境界佛性。由十二因緣本無生滅發生正觀",
    "T42n1824_01a:0006b22": "即觀智佛性。斯觀明了即名菩提果佛性。正",
    "T42n1824_01a:0006b23": "觀既彰生死患累畢竟空永滅。即大涅槃果",
    "T42n1824_01a:0006b24": "果佛性。然十二因緣本性寂滅未曾境智。亦",
    "T42n1824_01a:0006b25": "非因果。不知何以目之強名正性。正性者五",
    "T42n1824_01a:0006b26": "性之本也。然此五性更無別體。但因緣一法",
    "T42n1824_01a:0006b27": "轉而為五。因緣既具五性。是以命初即須論",
    "T42n1824_01a:0006b28": "之。七者涅槃經云。諸行無常是生滅法生滅",
    "T42n1824_01a:0006b29": "滅已寂滅為樂。雪山大士歎斯一偈為全如",
    "T42n1824_01a:0006c01": "意珠。為此半行偈棄捨身命。若住十二因緣",
    "T42n1824_01a:0006c02": "迴流生死。是則無有常樂我淨。此論觀彼十",
    "T42n1824_01a:0006c03": "二因緣本自不生今亦無滅。即生滅便息。生",
    "T42n1824_01a:0006c04": "滅既息是則為常。既其有常即具我樂淨。有",
    "T42n1824_01a:0006c05": "斯大利故初觀因緣。八者此論雖無法不窮",
    "T42n1824_01a:0006c06": "無言不盡。統其要歸會通二諦。然二諦隨處",
    "T42n1824_01a:0006c07": "明之今就因緣辨。則其言顯易。因緣宛然常",
    "T42n1824_01a:0006c08": "畢竟空名第一義。雖畢竟空而因緣宛然稱",
    "T42n1824_01a:0006c09": "為世諦。此論正申二諦。故觀因緣。九者欲",
    "T42n1824_01a:0006c10": "釋中觀論三字。故明於因緣。十二因緣不生",
    "T42n1824_01a:0006c11": "不滅具三種中道故稱中。發生三觀目之為",
    "T42n1824_01a:0006c12": "觀。以觀辨於心論宣於口目之為論。一部始",
    "T42n1824_01a:0006c13": "終但釋三字。是以因緣建乎首篇。十者大明",
    "T42n1824_01a:0006c14": "物病不出二種。一者執性。二者迷假。此論",
    "T42n1824_01a:0006c15": "正破性假二生悟入無生。故觀因緣。問云何",
    "T42n1824_01a:0006c16": "破性假耶。答既稱因緣。即知假因託緣無有",
    "T42n1824_01a:0006c17": "自性。故性病便息。本對自性是故有假。在性",
    "T42n1824_01a:0006c18": "既無。假亦非有。性假若空便入實相。是故論",
    "T42n1824_01a:0006c19": "云。因緣所生法是即無自性。若無有自性云",
    "T42n1824_01a:0006c20": "何有是法。問此論但應破洗迷執蕭焉無寄",
    "T42n1824_01a:0006c21": "玄道自通。何故乃解五種佛性及三種波若。",
    "T42n1824_01a:0006c22": "答關內中論序云。其實既宣。其言既明。則",
    "T42n1824_01a:0006c23": "於菩薩之行道場之照朗然懸解矣。菩薩之",
    "T42n1824_01a:0006c24": "行為因。道場之照為果。內外迷執既盡大乘",
    "T42n1824_01a:0006c25": "因果則成。斯乃總攝萬流。豈止乎十義。因緣",
    "T42n1824_01a:0006c26": "一品既具此十門。自下諸文其義亦類。若精",
    "T42n1824_01a:0006c27": "鑒斯意則如白日朗其胸衿甘露流其四體",
    "T42n1824_01a:0006c28": "矣。問三種釋因緣。正用何耶。答正用通因",
    "T42n1824_01a:0006c29": "緣。以通必攝別。十二門亦然。釋名門第三。問",
    "T42n1824_01a:0007a01": "云何名為因緣。答依下偈云。因緣所生法。我",
    "T42n1824_01a:0007a02": "說即是空。亦為是假名。亦是中道義。略明",
    "T42n1824_01a:0007a03": "因緣凡有三義。一者因緣是空義。以因緣所",
    "T42n1824_01a:0007a04": "生法即是寂滅性故知。因緣即是空義。二者",
    "T42n1824_01a:0007a05": "因緣是假義。既無自性故不得言有。空亦復",
    "T42n1824_01a:0007a06": "空故不得言空。為化眾生故以假名說。故",
    "T42n1824_01a:0007a07": "因緣是假義。三者因緣是中道義。即此因緣",
    "T42n1824_01a:0007a08": "離於二邊。故名為中道。蓋是論文自以三義",
    "T42n1824_01a:0007a09": "釋之。四者依名釋義亦有三種。一者種子親",
    "T42n1824_01a:0007a10": "而能生為因。水土疎而助發故為緣。二者本",
    "T42n1824_01a:0007a11": "無互體。辨之令有故稱為因。有可生之義假",
    "T42n1824_01a:0007a12": "緣助發。故目為緣。故互具有無二義種受因",
    "T42n1824_01a:0007a13": "緣兩名。故曰因緣。三者毘曇人云。攝因為",
    "T42n1824_01a:0007a14": "緣故名因緣。又經有三說。一者但作因名。如",
    "T42n1824_01a:0007a15": "六因十因之例。六因如雜心說十因地持論",
    "T42n1824_01a:0007a16": "明。二者但作緣名。如四緣十緣之流。四緣",
    "T42n1824_01a:0007a17": "經論皆備。十緣如舍利弗毘曇敘。三者因緣",
    "T42n1824_01a:0007a18": "兩說皆如十二因緣。此皆適化不同故立名",
    "T42n1824_01a:0007a19": "非一也。破申門第四。問上云破因緣名因緣",
    "T42n1824_01a:0007a20": "品。破何等人耶。答異執乃多略標四種。一",
    "T42n1824_01a:0007a21": "摧外道。二折毘曇。三排成論。四呵大執。總",
    "T42n1824_01a:0007a22": "談外道凡有二計。一計邪因。二執無因。言邪",
    "T42n1824_01a:0007a23": "因者略明三種。一者即一因外道。謂自在天",
    "T42n1824_01a:0007a24": "等之一因緣能生萬類之果。二者宿作外道。",
    "T42n1824_01a:0007a25": "謂萬法之果但由往業無有現緣。三者現緣",
    "T42n1824_01a:0007a26": "外道。謂四大和合能生外法。男女交會能生",
    "T42n1824_01a:0007a27": "眾生。二者無因外道。謂萬法自然而生不從",
    "T42n1824_01a:0007a28": "因生。所言毘曇因緣者本有果性。假六因四",
    "T42n1824_01a:0007a29": "緣辨之令生。即二世有義。所言成實因緣者。",
    "T42n1824_01a:0007b01": "雖不明因中本有果性但果有可生之理。故",
    "T42n1824_01a:0007b02": "假三因四緣辨之得生。即二世無義。所言大",
    "T42n1824_01a:0007b03": "乘因緣者。如成論大乘明世諦有三假。假是",
    "T42n1824_01a:0007b04": "不自。而世諦三假名為因緣。如舊地論師等",
    "T42n1824_01a:0007b05": "辨四宗義。謂毘曇云是因緣宗。成實為假名",
    "T42n1824_01a:0007b06": "宗。波若教等為不真宗。涅槃教等名為真宗。",
    "T42n1824_01a:0007b07": "如斯等類並是學於因緣而失因緣。故正因",
    "T42n1824_01a:0007b08": "緣成邪因緣。如服甘露反成毒藥。亦如入水",
    "T42n1824_01a:0007b09": "求珠謬持瓦礫。此論破洗如此因緣故云破",
    "T42n1824_01a:0007b10": "因緣品。以破如此邪執因緣申明大乘無得",
    "T42n1824_01a:0007b11": "因緣。故以目品。問龍樹菩薩對緣云何。答有",
    "T42n1824_01a:0007b12": "四種人學因緣而失因緣。一者犢子云。因緣",
    "T42n1824_01a:0007b13": "謂性。五隱因緣別有人法生。四大因緣別有",
    "T42n1824_01a:0007b14": "眼法生。二者毘曇因緣。無有人法。而有眼",
    "T42n1824_01a:0007b15": "法。三者成實因緣。明世諦因緣俱有假人法。",
    "T42n1824_01a:0007b16": "真諦即俱無。四者方廣云。都無世諦人法因",
    "T42n1824_01a:0007b17": "緣。如此四人並學因緣失因緣。故破此四人",
    "T42n1824_01a:0007b18": "申正因緣。故以目品。同異門第五。問中論",
    "T42n1824_01a:0007b19": "破因緣品與十二門論觀因緣門。此有何異。",
    "T42n1824_01a:0007b20": "答破邪因緣申正因緣。其義大同。但文有廣",
    "T42n1824_01a:0007b21": "略離合為異。此論因緣一品攝彼三門。亦合",
    "T42n1824_01a:0007b22": "彼三門為今一品。如因緣門即是此品如諸",
    "T42n1824_01a:0007b23": "法自性不在於緣中一偈。第二觀有果無果",
    "T42n1824_01a:0007b24": "門是此品別破四緣初偈。第三觀緣門是此",
    "T42n1824_01a:0007b25": "品結破四緣偈。問何故離此一品為彼三門。",
    "T42n1824_01a:0007b26": "答彼論欲示總別觀義。總謂因緣門。別謂因",
    "T42n1824_01a:0007b27": "門及以緣門。此論但明總觀不明於別觀。而",
    "T42n1824_01a:0007b28": "文互有廣略義可知矣。第二明論章開合。尋",
    "T42n1824_01a:0007b29": "天竺之與震旦著筆之與口傳敷經講論者凡",
    "T42n1824_01a:0007c01": "有二種。一者直解釋。二者科章門。如曇影",
    "T42n1824_01a:0007c02": "制疏明。此論文有四卷。品二十七。領其大宗",
    "T42n1824_01a:0007c03": "為破眾生斷常之病申二諦中道。令因此中",
    "T42n1824_01a:0007c04": "道發生正觀也。二者北立三論師明。此論文",
    "T42n1824_01a:0007c05": "有四卷。大明三章。初有四偈。標論大宗。第",
    "T42n1824_01a:0007c06": "二從破四緣以下竟邪見品破執顯宗。第三",
    "T42n1824_01a:0007c07": "最後一偈推功歸佛。以初攝初故四偈標宗",
    "T42n1824_01a:0007c08": "在於初品。以後攝後故最後一偈推功歸佛",
    "T42n1824_01a:0007c09": "在後品也。師云夫適化無方陶誘非一。考聖",
    "T42n1824_01a:0007c10": "心以息病為主。緣教意以開道為宗。若因開",
    "T42n1824_01a:0007c11": "以受悟即聖教為之開。由合而受道則聖教",
    "T42n1824_01a:0007c12": "為之合。如其兩曉並為甘露必也。雙迷俱成",
    "T42n1824_01a:0007c13": "毒藥。豈可偏守一途以壅多門者哉。具如法",
    "T42n1824_01a:0007c14": "華玄義以備斯意矣。但末世鈍根尋其長文不",
    "T42n1824_01a:0007c15": "見起盡。講經論者相與開之。問經有序正流",
    "T42n1824_01a:0007c16": "通。論何故無耶。答大聖三達圓明鑒二世根",
    "T42n1824_01a:0007c17": "性。故立通別兩序。弟子智猶未逮故不立之。",
    "T42n1824_01a:0007c18": "又群生不窮大悲無限。非止益當時。欲遠傳",
    "T42n1824_01a:0007c19": "遐代故有流通。弟子造論但當時解益不敢",
    "T42n1824_01a:0007c20": "傳通後世。故不立流通。二者造論本為通經。",
    "T42n1824_01a:0007c21": "故不別立流通也。問餘論有正說餘勢。此論",
    "T42n1824_01a:0007c22": "何故無耶。答無畏廣本故有。今即是略論故",
    "T42n1824_01a:0007c23": "無。二者因事表理。正以略於初後故名中論。",
    "T42n1824_01a:0007c24": "自攝嶺相承分二十七品以為三段。初二十",
    "T42n1824_01a:0007c25": "五品破大乘迷失明大乘觀行。次有兩品。破",
    "T42n1824_01a:0007c26": "小乘迷執辨小乘觀行。第三重明大乘觀行",
    "T42n1824_01a:0007c27": "推功歸佛。所以有此三段者正道未曾小大。",
    "T42n1824_01a:0007c28": "赴大小根緣故說大小兩教。而佛在世時眾",
    "T42n1824_01a:0007c29": "生福德利根稟斯兩教並皆迷失。論主破彼",
    "T42n1824_01a:0008a01": "二迷俱申兩教。是故有三段之文。又菩薩欲",
    "T42n1824_01a:0008a02": "遍學諸道。初已知大道。次須識小。則權實",
    "T42n1824_01a:0008a03": "洞明可得大小雙化也。問龍樹為何人雙破",
    "T42n1824_01a:0008a04": "大小雙申兩教。答略為四緣。一者為學大失",
    "T42n1824_01a:0008a05": "大故破大申大。何以知然。十二門論云末世",
    "T42n1824_01a:0008a06": "眾生薄福鈍根雖尋經文不能通了。我愍此",
    "T42n1824_01a:0008a07": "等欲令開悟。即此論云。聞大乘法說畢竟空",
    "T42n1824_01a:0008a08": "不知何因緣故空。遂失二諦。故知。為破學",
    "T42n1824_01a:0008a09": "大失大之緣申於大教也。又三世十方佛赴",
    "T42n1824_01a:0008a10": "大緣而說大教。三世十方四依菩薩赴大緣",
    "T42n1824_01a:0008a11": "重說大教也。二者為小緣而申大教。以封執",
    "T42n1824_01a:0008a12": "小乘障隔大道故須破小而明於大。亦有文",
    "T42n1824_01a:0008a13": "證故初品破毘曇四緣。乃至燃可燃品破薩",
    "T42n1824_01a:0008a14": "婆多執法犢子部計人。即其事也。又三世十",
    "T42n1824_01a:0008a15": "方佛為二緣而說大乘。一為直往菩薩。二為",
    "T42n1824_01a:0008a16": "迴小入大之人。三世十方四依菩薩造論亦",
    "T42n1824_01a:0008a17": "為二人前為學大乘失大故破大申大。即是",
    "T42n1824_01a:0008a18": "直往之人。次為破學小障大令迴小入大也。",
    "T42n1824_01a:0008a19": "三者為九十六種外道執邪障大乘之正故破",
    "T42n1824_01a:0008a20": "邪申正。論處處有文。又三世佛就大乘中",
    "T42n1824_01a:0008a21": "破外道。令外道悟入大乘。如涅槃六師及",
    "T42n1824_01a:0008a22": "十仙之類。三世四依亦爾。破九十六邪令",
    "T42n1824_01a:0008a23": "迴邪入大乘之正。四者四依為未曾學大小",
    "T42n1824_01a:0008a24": "乘內外之緣。如始出家二眾及在家二眾。為",
    "T42n1824_01a:0008a25": "此眾生直論大法令其取悟。以此等緣雖未",
    "T42n1824_01a:0008a26": "曾學大小。內外而無始任運在虛妄失道計",
    "T42n1824_01a:0008a27": "有內身外物。今直令觀行求撿。無從便得悟",
    "T42n1824_01a:0008a28": "道也。次申小乘亦為四緣。一為學小乘失小",
    "T42n1824_01a:0008a29": "故破小申小。即小乘因緣品是。二為破外道",
    "T42n1824_01a:0008b01": "障於少乘令迴邪入正。前令迴失從得。今便",
    "T42n1824_01a:0008b02": "迴邪入正。即邪見品是。三為大乘菩薩申於",
    "T42n1824_01a:0008b03": "小教。自有菩薩解大而未通小。如法華藥草",
    "T42n1824_01a:0008b04": "喻品有此菩薩。今令菩薩解大解小即悟於",
    "T42n1824_01a:0008b05": "權實二智。二十五品破大申大令菩薩悟實",
    "T42n1824_01a:0008b06": "智。次兩品令菩薩悟權智。便入佛知見得成",
    "T42n1824_01a:0008b07": "法身。十方三世佛出世大意既爾。四依菩薩",
    "T42n1824_01a:0008b08": "出世大意亦爾。四依菩薩出世大意亦爾。故",
    "T42n1824_01a:0008b09": "四依如佛亦即是佛也。四為未曾學大小內",
    "T42n1824_01a:0008b10": "外之人直為說小乘教。令其悟小乘道果也。",
    "T42n1824_01a:0008b11": "又總判四種障障於大乘。一外道障中之重",
    "T42n1824_01a:0008b12": "障中之遠。二小乘障中之次。三有所得大乘",
    "T42n1824_01a:0008b13": "障無所得。四無明都不識大小。而昔本有大",
    "T42n1824_01a:0008b14": "乘根性菩薩為之說大。令破此四迷又令此",
    "T42n1824_01a:0008b15": "四人悟入大也。小亦有四種障。一外道。二",
    "T42n1824_01a:0008b16": "有所得小。三偏執大以大斥小。如法華論偏",
    "T42n1824_01a:0008b17": "執一乘菩薩。四無明都不識大小。今亦令此",
    "T42n1824_01a:0008b18": "四人悟入小也。問十二門與中論申破何異。",
    "T42n1824_01a:0008b19": "答中論破四迷申大小二教。十二門亦破四",
    "T42n1824_01a:0008b20": "迷而獨申大教。第三重明大乘觀行推功歸",
    "T42n1824_01a:0008b21": "佛者凡有十義。一者欲示小乘破邪見不盡。",
    "T42n1824_01a:0008b22": "顯大乘破邪見盡。故重明大乘破邪見。二者",
    "T42n1824_01a:0008b23": "前明從大生小。後辨攝小歸大。故重明大。如",
    "T42n1824_01a:0008b24": "法華經總序十方諸佛及釋迦一化。凡有三",
    "T42n1824_01a:0008b25": "輪。一根本法輪。謂一乘教也。二枝末法輪",
    "T42n1824_01a:0008b26": "之教。眾生不堪聞一故於一佛乘分別說三。",
    "T42n1824_01a:0008b27": "三從一起故稱枝末也。三攝末歸本。會彼三",
    "T42n1824_01a:0008b28": "乘同歸一極。此之三門無教不收無理不攝。",
    "T42n1824_01a:0008b29": "如空之含萬像若海之納百川。今論三段還",
    "T42n1824_01a:0008c01": "申佛三經。初二十五品申一乘根本之教。次",
    "T42n1824_01a:0008c02": "兩品申佛枝末之教。後重明大乘申攝末歸",
    "T42n1824_01a:0008c03": "本。是故有三段之文破此三迷申茲三教。並",
    "T42n1824_01a:0008c04": "是佛功。故最後推功歸佛。三輪之經既無教",
    "T42n1824_01a:0008c05": "不攝。申三輪之論亦無教不收。是故斯論窮",
    "T42n1824_01a:0008c06": "深極廣也。三者初申大乘。次申小乘。則似",
    "T42n1824_01a:0008c07": "成大小乘論不專名大論。以其中間雖復明",
    "T42n1824_01a:0008c08": "小以初後並大故名大論。四者示小不苞大",
    "T42n1824_01a:0008c09": "大能含小。由具明一化始終大小諸教然後",
    "T42n1824_01a:0008c10": "始名大乘論。是故第三重論大乘。至論未曾",
    "T42n1824_01a:0008c11": "大小耳。五者申大有其二門。一者就大申大。",
    "T42n1824_01a:0008c12": "二者舉小顯大。二十五品即是就大申大。後",
    "T42n1824_01a:0008c13": "之兩品舉小顯大。六者前但為大緣申明大",
    "T42n1824_01a:0008c14": "法。後但為小緣不堪受大故請說於小。所以",
    "T42n1824_01a:0008c15": "明小。七者此論正明中道。欲辨觀中道者凡",
    "T42n1824_01a:0008c16": "有四人。下智觀故得聲聞菩提。乃至上智觀",
    "T42n1824_01a:0008c17": "故得諸佛菩提。前二十五品已明上智及上",
    "T42n1824_01a:0008c18": "上智觀得菩提。後之兩品次辨中下二智得",
    "T42n1824_01a:0008c19": "菩提義。故此論文云。上已聞大乘法入第一",
    "T42n1824_01a:0008c20": "義。今欲聞聲聞法入第一義。第一義即中道。",
    "T42n1824_01a:0008c21": "故知。中道無二入者投法不同即其證也。八",
    "T42n1824_01a:0008c22": "者初明大次辨小。惑者便起大小二見。是故",
    "T42n1824_01a:0008c23": "最後俱泯二見明正道未曾大小。九者申大",
    "T42n1824_01a:0008c24": "乘有二門。一者前略後廣二者前廣後略。初",
    "T42n1824_01a:0008c25": "七品略明大乘觀行。次作者品已去廣明大",
    "T42n1824_01a:0008c26": "乘觀行。此是為解義故。二者二十五品廣明",
    "T42n1824_01a:0008c27": "大乘觀行。後一偈略明大乘觀行。為易持故",
    "T42n1824_01a:0008c28": "也。十者二十七品雙破大小二邪。俱申二正。",
    "T42n1824_01a:0008c29": "惑者便起邪正二心。是故最後雙泯二見。道",
    "T42n1824_01a:0009a01": "門未曾邪正故後長行云。無人無法不應生",
    "T42n1824_01a:0009a02": "邪見正見。體用權實亦爾。初大次小。從體",
    "T42n1824_01a:0009a03": "起用從實起權。次攝用歸體收權入實。入實",
    "T42n1824_01a:0009a04": "則無復有權。亦未曾有實。如是五句故云佛",
    "T42n1824_01a:0009a05": "不能行不能到是法不可示。言辭相寂滅不",
    "T42n1824_01a:0009a06": "知何以目之約此論則稱為中。經則名為妙",
    "T42n1824_01a:0009a07": "法法身佛性波若。問依經明佛前說聲聞法。",
    "T42n1824_01a:0009a08": "後說菩薩法。論主應前申小教後論大乘。何",
    "T42n1824_01a:0009a09": "故前大後小耶。答經乃前小後大。但此論正",
    "T42n1824_01a:0009a10": "申大乘傍申小教。故前申於大後申於小也。",
    "T42n1824_01a:0009a11": "又佛雖說小意在於大。故法華云。諸佛如來",
    "T42n1824_01a:0009a12": "但為教菩薩。今欲申佛本意故初明大也。又",
    "T42n1824_01a:0009a13": "佛經亦前說於大後明於小。如初在道樹說",
    "T42n1824_01a:0009a14": "華嚴之教。後趣鹿苑轉小乘法輪。今亦依佛",
    "T42n1824_01a:0009a15": "此旨故前大後小。就二十五品舊開為二。初",
    "T42n1824_01a:0009a16": "二十一品破世間人法明大乘觀行。後四品",
    "T42n1824_01a:0009a17": "破出世人法明大乘觀行。所以世出世俱破",
    "T42n1824_01a:0009a18": "者。稟教之流謂世出世為二。故成二見。故",
    "T42n1824_01a:0009a19": "大品云。諸有二者無道無果。涅槃云。明無明",
    "T42n1824_01a:0009a20": "愚者謂二。華嚴云。迷惑賢聖道生死涅槃謂",
    "T42n1824_01a:0009a21": "二。法華云。如來如實知見三界之相。天親釋",
    "T42n1824_01a:0009a22": "云。眾生界與涅槃界不離。眾生有如來藏故。",
    "T42n1824_01a:0009a23": "淨名云。悟不二故得無生忍。今欲破如此二",
    "T42n1824_01a:0009a24": "見申無二之道。故前破世間後破出世。今明",
    "T42n1824_01a:0009a25": "求世間出世間畢竟不可得。即是非世非出",
    "T42n1824_01a:0009a26": "世乃名中道。所以前破世間後破出世者。蓋",
    "T42n1824_01a:0009a27": "是從易至難為次第故也。就二十一品又開",
    "T42n1824_01a:0009a28": "為三。初至觀業有十七品。破稟教邪迷顯中",
    "T42n1824_01a:0009a29": "道實相。第二觀法一品次明得益。第三時因",
    "T42n1824_01a:0009b01": "果成壞有三品。重破邪迷重明中道實相。所",
    "T42n1824_01a:0009b02": "以開此三者依智度論釋習應品。初正說菩",
    "T42n1824_01a:0009b03": "薩習應波若。第二明於得益。謂重罪消滅諸",
    "T42n1824_01a:0009b04": "天守護。三重明習應。諸佛說經既其有三。",
    "T42n1824_01a:0009b05": "菩薩造論義亦如是。以邪教覆正經其義不",
    "T42n1824_01a:0009b06": "明照。故破於偏邪顯中道之實相。中道之實",
    "T42n1824_01a:0009b07": "相既顯三乘賢聖由之而成。故次明得益。睿",
    "T42n1824_01a:0009b08": "師序云。其實既宣其言既明。於菩薩之行道",
    "T42n1824_01a:0009b09": "場之照朗然懸解矣。但略說未周兼鈍根難",
    "T42n1824_01a:0009b10": "悟。故重破邪迷重說實相也。就初十七品又",
    "T42n1824_01a:0009b11": "開為二。初有七品。略破人法明大乘觀行。次",
    "T42n1824_01a:0009b12": "十品。廣破人法辨大乘觀行。初略後廣為解",
    "T42n1824_01a:0009b13": "義故。又利根易悟略釋便解。鈍根難了廣開",
    "T42n1824_01a:0009b14": "乃悟。就七品即為七段。就因緣品中自開為",
    "T42n1824_01a:0009b15": "二。第一牒八不享造論意。第二重牒八不而",
    "T42n1824_01a:0009b16": "解釋之。就第一又二。初牒八不第二序造論",
    "T42n1824_01a:0009b17": "意。就牒八不分為三別。第一正牒八不明所",
    "T42n1824_01a:0009b18": "申教體。第二半偈歎八不之用。第三半偈敬",
    "T42n1824_01a:0009b19": "人美法。初明教體。即是二諦。次明教用。即",
    "T42n1824_01a:0009b20": "是二智。所以先明二諦次明二智者。然諦智",
    "T42n1824_01a:0009b21": "未曾一二。不二而二。故諦智方便約緣不同。",
    "T42n1824_01a:0009b22": "非諦無以悟智。非智無以明諦。如來內智明",
    "T42n1824_01a:0009b23": "了外照根緣。故說二諦言教。內有二智外",
    "T42n1824_01a:0009b24": "說名諦。即是智能諦所。諦不說諦諦還說智。",
    "T42n1824_01a:0009b25": "即是諦能智所。欲明諦智行說因緣。今正赴",
    "T42n1824_01a:0009b26": "緣說教。故先明於諦次辨於智也。又先明二",
    "T42n1824_01a:0009b27": "諦後明二智者。前正明說教後明教意。所以",
    "T42n1824_01a:0009b28": "說八不二諦者。為令眾生發生二智故也。望",
    "T42n1824_01a:0009b29": "佛從本至末。望緣即是因教發智也。又此論",
    "T42n1824_01a:0009c01": "正申二諦傍明二智義。故先說諦而後智。百",
    "T42n1824_01a:0009c02": "論正明二智傍明二諦。故先智而後諦也。問",
    "T42n1824_01a:0009c03": "何故標八不有論初也。答略明十義。一者為",
    "T42n1824_01a:0009c04": "欲辨經論資申之義。八不即是三世諸佛方",
    "T42n1824_01a:0009c05": "等要經。論主稟經發生二智然後為物造論。",
    "T42n1824_01a:0009c06": "此即是經資於論。後解釋八不破外道迷失。",
    "T42n1824_01a:0009c07": "謂論申於經也。所以須牒經者。恐小乘之流",
    "T42n1824_01a:0009c08": "不生信受。故命初標經八不即明勸信意也。",
    "T42n1824_01a:0009c09": "二者題標中論。今解釋之。初標八不即是中",
    "T42n1824_01a:0009c10": "道。後解釋八不即是明論。是以題文稱中論",
    "T42n1824_01a:0009c11": "也。三者序眾生失本。故牒八不在論初。問",
    "T42n1824_01a:0009c12": "失八不為有幾人。答略有四人。一者迷失八",
    "T42n1824_01a:0009c13": "不故有六道紛然。如涅槃經云是一味藥。隨",
    "T42n1824_01a:0009c14": "其流處有六種味。即是失中道佛性成六道",
    "T42n1824_01a:0009c15": "味。八不即是中道佛性也。二者諸外道等求",
    "T42n1824_01a:0009c16": "此一道而不能得。故成九十六種。如涅槃經",
    "T42n1824_01a:0009c17": "云凡夫之人雖加功苦不得是藥。三者二乘",
    "T42n1824_01a:0009c18": "之人封執諸法決定有生。聞說無生心不信",
    "T42n1824_01a:0009c19": "受。如智度論云。佛滅度後有五百部。聞畢",
    "T42n1824_01a:0009c20": "竟空如刀傷心。四者學大乘人聞畢竟空。遂",
    "T42n1824_01a:0009c21": "成斷見失於罪福。又無二諦。如此四人並失",
    "T42n1824_01a:0009c22": "八不。今欲題其失本以顯曉示之。令知所失",
    "T42n1824_01a:0009c23": "故在論初。四者示眾聖得原故標在論初。得",
    "T42n1824_01a:0009c24": "此八不亦有四人。如涅槃云。觀中道者凡有",
    "T42n1824_01a:0009c25": "四種。下智觀故得聲聞菩提。中智觀故得緣",
    "T42n1824_01a:0009c26": "覺菩提。上智觀故得菩薩菩提。上上智觀故",
    "T42n1824_01a:0009c27": "得諸佛菩提。以為欲明眾聖得本故題之在",
    "T42n1824_01a:0009c28": "首。五者此論以二諦為宗。八不正明二諦故",
    "T42n1824_01a:0009c29": "標之在初。六者欲示學教人所表。如來說生",
    "T42n1824_01a:0010a01": "死涅槃因果等法者。為表不生死不涅槃不",
    "T42n1824_01a:0010a02": "因果之正道也。七者欲明八不言約意包總",
    "T42n1824_01a:0010a03": "攝眾教。故標在初。智度論云。四悉檀攝十二",
    "T42n1824_01a:0010a04": "部經八萬法藏。三悉檀可破。第一義悉檀不",
    "T42n1824_01a:0010a05": "可破。雖說三悉檀為顯第一義悉檀。第一義",
    "T42n1824_01a:0010a06": "悉檀是八不。今欲明八不攝四悉檀及十二",
    "T42n1824_01a:0010a07": "部經八萬法藏。故標在初。問何以知八不即",
    "T42n1824_01a:0010a08": "是第一義悉檀。答智度論引中論八不釋第",
    "T42n1824_01a:0010a09": "一義悉檀。故知。八不是第一義悉檀也。八",
    "T42n1824_01a:0010a10": "者欲明此論是折中之說。前無序分。後略餘",
    "T42n1824_01a:0010a11": "勢。命初即標中道。九者初標中觀論是標章",
    "T42n1824_01a:0010a12": "門。次題觀因緣品謂釋章門。明八不是釋因",
    "T42n1824_01a:0010a13": "緣。是故偈云能說是因緣善滅諸戲論也。問",
    "T42n1824_01a:0010a14": "八不即是因緣。論破因緣應破八不。答了因",
    "T42n1824_01a:0010a15": "緣即是八不則申而不破。迷因緣即是不八",
    "T42n1824_01a:0010a16": "即破而不申。故標八不因緣滅不八戲論。此",
    "T42n1824_01a:0010a17": "即釋因緣品在論初意。八不則是因緣八不",
    "T42n1824_01a:0010a18": "既在論初。因緣即居眾品之首。十者欲分大",
    "T42n1824_01a:0010a19": "小二論不同。故初標八不。小乘論則是生滅",
    "T42n1824_01a:0010a20": "之論。故有生滅觀。大乘論是無生滅論。故",
    "T42n1824_01a:0010a21": "初明無生滅觀。問何以知然。答法華曰。昔於",
    "T42n1824_01a:0010a22": "波羅㮈轉四諦法輪。分別說諸法五眾之生",
    "T42n1824_01a:0010a23": "滅。小乘四諦十二因緣皆是生滅。苦集即是",
    "T42n1824_01a:0010a24": "相生故名為生滅道為明還滅故是滅義。三",
    "T42n1824_01a:0010a25": "諦並是有為故入無餘。時悉捨故是斷。滅諦",
    "T42n1824_01a:0010a26": "是無為稱之為常。三諦有差別名之為異。滅",
    "T42n1824_01a:0010a27": "諦無差別故稱為一。苦集是生死法故名為",
    "T42n1824_01a:0010a28": "來。滅道為欲反原稱之為出。故滅諦名滅止",
    "T42n1824_01a:0010a29": "妙出。四諦既爾。十二因緣亦然。十二相生為",
    "T42n1824_01a:0010b01": "生。十二還滅為滅。滅十二為斷。得無為曰",
    "T42n1824_01a:0010b02": "常。十二三世因果不同名之為異。滅十二無",
    "T42n1824_01a:0010b03": "三世因果名之為一。七果從五因而來目之",
    "T42n1824_01a:0010b04": "為來。滅十二出生死故稱之為出。則知。為",
    "T42n1824_01a:0010b05": "二乘明生滅法。故是生滅觀。成實雖有五聚",
    "T42n1824_01a:0010b06": "明義四諦為其正宗。毘曇之流亦復如是。今",
    "T42n1824_01a:0010b07": "欲簡異小乘生滅論明大乘無生滅論。諸法",
    "T42n1824_01a:0010b08": "本自不生。故非苦非集今亦無滅。故非道本",
    "T42n1824_01a:0010b09": "自無生豈有苦集可斷。今亦無滅豈有無為",
    "T42n1824_01a:0010b10": "之常。下例可知。問何以知不生不滅明無四",
    "T42n1824_01a:0010b11": "諦耶。答下四諦品外人難論主。若一切法空",
    "T42n1824_01a:0010b12": "無生亦無滅。如是即無有四聖諦之法。即良",
    "T42n1824_01a:0010b13": "證也。問生滅論既名四諦無生滅論是何諦",
    "T42n1824_01a:0010b14": "耶。答即是一實諦。如勝鬘明一實諦是究竟",
    "T42n1824_01a:0010b15": "圓極之性。即顯斯論是究竟圓極滿字論也。",
    "T42n1824_01a:0010b16": "此即是一種正意釋八不也。問法華信解品",
    "T42n1824_01a:0010b17": "云。四大聲聞說一切諸法無生無滅無大無",
    "T42n1824_01a:0010b18": "小。小乘亦有八不。與大乘何異。答五義不",
    "T42n1824_01a:0010b19": "同。一者小乘人但得眾生空。故得眾生不生",
    "T42n1824_01a:0010b20": "不滅。未得法空未得法無生滅。大乘則人法",
    "T42n1824_01a:0010b21": "俱無生滅也。二者設如成實論及智度論。明",
    "T42n1824_01a:0010b22": "小乘人具得二空俱無生滅者。但是拆法明",
    "T42n1824_01a:0010b23": "無生。未得本性無生。大乘則明本性無生也。",
    "T42n1824_01a:0010b24": "三者小乘人滅生滅方得無生滅。此猶是生",
    "T42n1824_01a:0010b25": "滅。有生滅故是生也。滅於生滅故是滅。故",
    "T42n1824_01a:0010b26": "小乘無生滅猶是生滅。故涅槃云。二乘之人",
    "T42n1824_01a:0010b27": "名有所得也。四者小乘人但得三界內人法",
    "T42n1824_01a:0010b28": "無生。大乘人具得內外一切法無生。五者小",
    "T42n1824_01a:0010b29": "乘人但見虛妄無生。不見中道佛性無生。故",
    "T42n1824_01a:0010c01": "但見空不見不空不行中道。大乘則異之。見",
    "T42n1824_01a:0010c02": "虛妄無生又見中道佛性無生也。然八不文",
    "T42n1824_01a:0010c03": "約義豐。意深理遠。自攝嶺興皇隨經傍論破",
    "T42n1824_01a:0010c04": "病顯道。釋此八不變文易體方言甚多。今略",
    "T42n1824_01a:0010c05": "撰始終以二條解釋。一者就初牒八不略釋",
    "T42n1824_01a:0010c06": "解之。後重牒八不廣料簡也。就初牒八不述",
    "T42n1824_01a:0010c07": "師三種方言。第一云。所以牒八不在初者。為",
    "T42n1824_01a:0010c08": "欲洗淨一切有所得心。所以然者有所得之",
    "T42n1824_01a:0010c09": "徒所行所學無不墮此八計之中。如小乘人",
    "T42n1824_01a:0010c10": "謂有解之可生有惑之可滅。生死無常為斷。",
    "T42n1824_01a:0010c11": "佛果凝然是常。真諦無差別故一。俗諦方有",
    "T42n1824_01a:0010c12": "差別不同故異。眾生從無明地流轉故來。反",
    "T42n1824_01a:0010c13": "本還原故出。今二十七品橫破八迷。竪窮五",
    "T42n1824_01a:0010c14": "句。以求彼生滅不得故云不生不滅。生滅既",
    "T42n1824_01a:0010c15": "去不生不滅。亦生滅。亦不生滅。非生滅。非",
    "T42n1824_01a:0010c16": "不生滅五句自崩。是故論末偈云。一切法空",
    "T42n1824_01a:0010c17": "故世間常等見何處於何時誰起是諸見。次",
    "T42n1824_01a:0010c18": "偈推功歸佛云。瞿曇大聖主憐愍說是法悉",
    "T42n1824_01a:0010c19": "斷一切見。我今稽首禮。故此論一部橫破八",
    "T42n1824_01a:0010c20": "迷。竪窮五句洗顛倒之病。令畢竟無遺。即",
    "T42n1824_01a:0010c21": "是中實故云不生不滅乃至不常不斷也。然",
    "T42n1824_01a:0010c22": "非生非不生既是中道。而生而不生即是假",
    "T42n1824_01a:0010c23": "名。此假生假不生即是二諦。故以無生滅生",
    "T42n1824_01a:0010c24": "滅以為世諦。以生滅無生滅為第一義諦。然",
    "T42n1824_01a:0010c25": "假生不可言生不可言不生。即是世諦中道。",
    "T42n1824_01a:0010c26": "假不生不可言不生不可言非不生。名為真",
    "T42n1824_01a:0010c27": "諦中道。此是二諦各論中道。然世諦生滅是",
    "T42n1824_01a:0010c28": "無生滅生滅。第一義無生滅是生滅無生滅。",
    "T42n1824_01a:0010c29": "然無生滅生滅。豈是生滅。生滅無生滅。豈",
    "T42n1824_01a:0011a01": "是無生滅。故非生滅非無生滅。名二諦合明",
    "T42n1824_01a:0011a02": "中道也。師又一時方言云。所以就八不明三",
    "T42n1824_01a:0011a03": "種中道者凡有三義。一者為顯如來從得道",
    "T42n1824_01a:0011a04": "夜至涅槃夜常說中道。中道雖復無窮略明",
    "T42n1824_01a:0011a05": "三種。則該羅一切故就此偈辨於三中。總申",
    "T42n1824_01a:0011a06": "佛一切教。二者此論既稱中論。故就八不明",
    "T42n1824_01a:0011a07": "於中道。中道雖多不出三種。故就此偈辨於",
    "T42n1824_01a:0011a08": "三中。三者為學佛教人作三中不成故墮在",
    "T42n1824_01a:0011a09": "偏病。今對彼中義不成欲成中義故辨三種",
    "T42n1824_01a:0011a10": "中也。問云何學佛教人三中不成。答他云。實",
    "T42n1824_01a:0011a11": "法滅故不常。假名相續故不斷。不常不斷名",
    "T42n1824_01a:0011a12": "世諦中道。今謂不常猶是斷。不斷猶是常。唯",
    "T42n1824_01a:0011a13": "見斷常何中之有。又言。因中未有果事故言",
    "T42n1824_01a:0011a14": "非有。有得果之理故言非無。非有非無為世",
    "T42n1824_01a:0011a15": "諦中道。考而論之非有猶是無。非無猶是有。",
    "T42n1824_01a:0011a16": "亦無中矣。又云。真諦四絕故名為中。今請",
    "T42n1824_01a:0011a17": "問之。為有四絕之理為無此理耶。若有四絕",
    "T42n1824_01a:0011a18": "之理則名為有。不得稱中。若無四絕之理則",
    "T42n1824_01a:0011a19": "無真諦。亦非中矣。又真諦定絕不可不絕此",
    "T42n1824_01a:0011a20": "乃是偏。何謂中道耶。又中是無礙。真諦定",
    "T42n1824_01a:0011a21": "絕遂不得不絕。既其有礙云何名中。又真諦",
    "T42n1824_01a:0011a22": "四絕絕除四句。則是無於四句。故名為斷。有",
    "T42n1824_01a:0011a23": "此四絕之理則名為有。故是常見。故成壞品",
    "T42n1824_01a:0011a24": "云。若有所受法則墮於斷常。當知所受法若",
    "T42n1824_01a:0011a25": "常若無常。彼二諦合明中道者。謂非真非俗",
    "T42n1824_01a:0011a26": "名為中道。是亦不然。非真猶是俗。非俗猶是",
    "T42n1824_01a:0011a27": "真。還是二諦。更無別中。以此推之三中不",
    "T42n1824_01a:0011a28": "成。為對此三種中不成故今明三種中道。問",
    "T42n1824_01a:0011a29": "云何辨三種中耶。答他有有可有則有生可",
    "T42n1824_01a:0011b01": "生。則有生可生則有滅可滅。有生可生生不",
    "T42n1824_01a:0011b02": "由滅。有滅可滅滅不由生。生不由滅生非滅",
    "T42n1824_01a:0011b03": "生。滅不由生滅非生滅。生非滅生故生是自",
    "T42n1824_01a:0011b04": "生。滅非生滅故滅是自滅。自生則是實生。自",
    "T42n1824_01a:0011b05": "滅則是實滅。實生實滅則是二邊。故非中道。",
    "T42n1824_01a:0011b06": "今明無有可有以空故有。則無生可生亦無",
    "T42n1824_01a:0011b07": "滅可滅。無生可生由滅故生。無滅可滅由生",
    "T42n1824_01a:0011b08": "故滅。由滅故生生是滅生。由生故滅滅是生",
    "T42n1824_01a:0011b09": "滅。生是滅生生不自生。滅是生滅滅不自滅。",
    "T42n1824_01a:0011b10": "生非自生但世諦故假說生。滅非自滅但世",
    "T42n1824_01a:0011b11": "諦故假說滅。假生不生假滅不滅。不生不滅",
    "T42n1824_01a:0011b12": "名世諦中道。對世諦生滅明真諦不生滅。以",
    "T42n1824_01a:0011b13": "空有為世諦世諦假生假滅。有空為真諦真",
    "T42n1824_01a:0011b14": "諦不生不滅。此不生不滅非自不生不滅。待",
    "T42n1824_01a:0011b15": "世諦假生明真諦假不生。待世諦假滅明真",
    "T42n1824_01a:0011b16": "諦假不滅。非不生非不滅為真諦中道。二諦",
    "T42n1824_01a:0011b17": "合明中道者無生滅生滅為世諦。生滅無生",
    "T42n1824_01a:0011b18": "滅為真諦。無生滅生滅。豈是生滅。生滅無",
    "T42n1824_01a:0011b19": "生滅。豈是無生滅。故非生滅非無生滅名二",
    "T42n1824_01a:0011b20": "諦合明中道。問後明三中與前何異。答前明",
    "T42n1824_01a:0011b21": "二諦中道。是因緣假名破自性二諦。故名為",
    "T42n1824_01a:0011b22": "中。第三雙泯二假稱為體中。故前語有四重",
    "T42n1824_01a:0011b23": "階級。一者求性有無不可得。故云非有非無",
    "T42n1824_01a:0011b24": "名為中道。外人既聞非有非無。即謂無復真",
    "T42n1824_01a:0011b25": "俗二諦便起斷見。是故次說而有而無。以為",
    "T42n1824_01a:0011b26": "二諦接其斷心。次欲顯而有而無明其是中",
    "T42n1824_01a:0011b27": "道有無。不同性有無義。故次明二諦用中雙",
    "T42n1824_01a:0011b28": "彈兩性。次欲轉假有無二明中道不二故明",
    "T42n1824_01a:0011b29": "體中。此是攝嶺興皇始末。對由來義有此四",
    "T42n1824_01a:0011c01": "重階級。得此意者解一師立中假體用意也。",
    "T42n1824_01a:0011c02": "又初非性有無以為中者此是假前中義。次",
    "T42n1824_01a:0011c03": "而有而無名為二諦是中後假義。次假有非",
    "T42n1824_01a:0011c04": "有假無非無二諦合明中道者此是假後中",
    "T42n1824_01a:0011c05": "義。問破性中此是假前中。二諦表中道是假",
    "T42n1824_01a:0011c06": "後中。云何是中前假中後假耶。答中前假者",
    "T42n1824_01a:0011c07": "未說體中。而前明於假。則上而有而無是也。",
    "T42n1824_01a:0011c08": "中後假者說體中。竟方說而有而無是也。又",
    "T42n1824_01a:0011c09": "中前假即從有無入非有非無。從用入體。中",
    "T42n1824_01a:0011c10": "後假非有非無假說有無。從體起用也。中假",
    "T42n1824_01a:0011c11": "義內具足明之。今略示大宗也。後意明漸捨",
    "T42n1824_01a:0011c12": "義。則世諦破性生滅。以辨不生不滅明於中",
    "T42n1824_01a:0011c13": "道。真諦破假生滅。以辨不生不滅明於中道。",
    "T42n1824_01a:0011c14": "二諦合明中則雙泯假性。欲同明二諦俱無",
    "T42n1824_01a:0011c15": "生義故與前異也。問世諦不性生云不生。真",
    "T42n1824_01a:0011c16": "諦不假生明不生。此是釋八不。今二諦合明",
    "T42n1824_01a:0011c17": "中道則云非生滅非不生滅。即是非八不。非",
    "T42n1824_01a:0011c18": "非八不云何是釋八不義。答八不言約意包。",
    "T42n1824_01a:0011c19": "若有生滅無生滅猶是生滅義。非生滅非不",
    "T42n1824_01a:0011c20": "生滅乃是無生滅義。故二諦理雖泯生無生",
    "T42n1824_01a:0011c21": "猶是釋八不義也。師又一時方言云。世諦即",
    "T42n1824_01a:0011c22": "假生假滅。假生不生。假滅不滅。不生不滅",
    "T42n1824_01a:0011c23": "為世諦中道。非不生非不滅為真諦中道。二",
    "T42n1824_01a:0011c24": "諦合明中道者非生滅非不生滅。則是合明",
    "T42n1824_01a:0011c25": "中道也。問此與上何異耶。答此有二意。一",
    "T42n1824_01a:0011c26": "者則世諦生是不生。如色即是空。故不生即",
    "T42n1824_01a:0011c27": "是世諦也。真諦亦不生者此則明相因義。因",
    "T42n1824_01a:0011c28": "世諦生故明真諦不生。云此是師正意也。二",
    "T42n1824_01a:0011c29": "者欲示階漸明義者世諦中不生不滅。即是",
    "T42n1824_01a:0012a01": "真諦之假。非是破性明中。乃明世諦假生雖",
    "T42n1824_01a:0012a02": "生不起。世諦假滅雖滅不失。故生滅宛然而",
    "T42n1824_01a:0012a03": "未曾生滅。故世諦之中即是真諦之假。真諦",
    "T42n1824_01a:0012a04": "假不生滅此是生滅無生滅。故不生不滅宛",
    "T42n1824_01a:0012a05": "然而未曾無生無滅。故是二諦合明雙泯二",
    "T42n1824_01a:0012a06": "諦。大意如前。問云何乃取真諦之假為世諦",
    "T42n1824_01a:0012a07": "中耶。答師云。方等大意言以不住為端。心",
    "T42n1824_01a:0012a08": "以無得為主。故說世諦為令悟真。故以真諦",
    "T42n1824_01a:0012a09": "假為世諦之中。如涅槃云。欲令眾生深識第",
    "T42n1824_01a:0012a10": "一義故說世諦。又云五受陰空名為苦義。說",
    "T42n1824_01a:0012a11": "苦為令捨樂亦不住苦故以空為苦義。說俗",
    "T42n1824_01a:0012a12": "不令住俗乃令因俗悟不俗。故以真諦為俗",
    "T42n1824_01a:0012a13": "義。真諦之中亦爾。說不生為明非生非不生。",
    "T42n1824_01a:0012a14": "故非生非不生是不生義。乃至說真俗二令",
    "T42n1824_01a:0012a15": "悟不二。故不二以為二義。華嚴云。一切有",
    "T42n1824_01a:0012a16": "無法了達非有無。即其事也。方言甚多略明",
    "T42n1824_01a:0012a17": "三種。至後重牒八不廣料簡之。能說是因緣",
    "T42n1824_01a:0012a18": "善滅諸戲論下第二明教用。即是辨二智中",
    "T42n1824_01a:0012a19": "道。以佛智能說八不中道滅諸戲論。即是教",
    "T42n1824_01a:0012a20": "之用也。又初一偈正說八不。此偈明說八不",
    "T42n1824_01a:0012a21": "意。所以說八不者有二種意。一為顯三種中",
    "T42n1824_01a:0012a22": "道。二為滅諸戲論。佛說八不既有二意。今",
    "T42n1824_01a:0012a23": "標在論初申八不者亦有二意。故摩耶經云。",
    "T42n1824_01a:0012a24": "龍樹燃正法炬滅邪見幢。楞伽云。為人說大",
    "T42n1824_01a:0012a25": "乘能破有無見也。既是佛智能說故須明於",
    "T42n1824_01a:0012a26": "二智。此二智由二諦中道而生。二諦既是中",
    "T42n1824_01a:0012a27": "道。故二智亦是中道。二智謂方便及以實智。",
    "T42n1824_01a:0012a28": "亦具三種中道。實方便不可定言方便。不可",
    "T42n1824_01a:0012a29": "定言不方便。謂方便慧中道。方便實不可定",
    "T42n1824_01a:0012b01": "言實。不可定言不實。名為實智中道。此是",
    "T42n1824_01a:0012b02": "二慧各明中道。實方便則非方便。方便實即",
    "T42n1824_01a:0012b03": "非實。非實非方便謂二智合明中道。非實非",
    "T42n1824_01a:0012b04": "方便名一正觀。非真非俗名一正境。境智是",
    "T42n1824_01a:0012b05": "因緣之義。既稱境智是則非智。既稱智境是",
    "T42n1824_01a:0012b06": "則非境。非智非境泯然無際。前雖開境智竟",
    "T42n1824_01a:0012b07": "無所開。後雖合境智亦未曾合。若遊此玄門",
    "T42n1824_01a:0012b08": "則戲論斯寂。故龍樹致敬。問二智二諦皆是",
    "T42n1824_01a:0012b09": "中道顯正性不答亦得也。問與涅槃五性何",
    "T42n1824_01a:0012b10": "異也。答此中明二智與二諦。則二智是果性。",
    "T42n1824_01a:0012b11": "以明佛二智故也。二諦是佛所照之境。但有",
    "T42n1824_01a:0012b12": "此兩性。此境智皆開發正性。非境非智亦有",
    "T42n1824_01a:0012b13": "正性義也。問何故彼明五性今明兩性。答正",
    "T42n1824_01a:0012b14": "明二智之能說二諦之所說。不正明因果。故",
    "T42n1824_01a:0012b15": "但有二性。彼經正明因果開發正性。故明五",
    "T42n1824_01a:0012b16": "性義也。若就論主悟二諦發生二智。亦是因",
    "T42n1824_01a:0012b17": "因。開發正性故亦得具五性也。師又釋。能",
    "T42n1824_01a:0012b18": "說是因緣開為二雙。上半破邪顯正。下半敬",
    "T42n1824_01a:0012b19": "人歎法。能說是因緣者歎佛智能說三種中",
    "T42n1824_01a:0012b20": "道因緣。即顯正也。善滅諸戲論者第二破邪",
    "T42n1824_01a:0012b21": "也。謂能說八不因緣滅不八戲論。不八戲論",
    "T42n1824_01a:0012b22": "者即二乘人是也。令二乘人迴小入大也。又",
    "T42n1824_01a:0012b23": "破菩薩有所得生滅心。令菩薩悟入於大。即",
    "T42n1824_01a:0012b24": "知。說八不因緣破三乘人戲論。令三乘人皆",
    "T42n1824_01a:0012b25": "悟入大乘也。又就觀法品明戲論有二。一者",
    "T42n1824_01a:0012b26": "愛論。謂於一切法有取著心。二者見論。於",
    "T42n1824_01a:0012b27": "一切法作決定解。又利根者起見論。鈍根人",
    "T42n1824_01a:0012b28": "起愛論。又在家人起愛論。出家人起見論。又",
    "T42n1824_01a:0012b29": "天魔起愛論。外道起見論。又凡夫起愛論。二",
    "T42n1824_01a:0012c01": "乘起見論。今說此八不滅二種戲論也。師又",
    "T42n1824_01a:0012c02": "約漸捨義明五種戲論。一者佛有誡勸二門。",
    "T42n1824_01a:0012c03": "諸惡莫作名為誡門。諸善奉行名為勸門。惡",
    "T42n1824_01a:0012c04": "有乖理㾈墜。損他感苦故名戲論。善是符理",
    "T42n1824_01a:0012c05": "清昇。利他招樂故非戲論。二者善有二門。有",
    "T42n1824_01a:0012c06": "所得善不動不出名為戲論。無所得善能動",
    "T42n1824_01a:0012c07": "能出故非戲論。三者得無得二名為戲論。如",
    "T42n1824_01a:0012c08": "云明與無明愚者謂二。諸有二者無道無果。",
    "T42n1824_01a:0012c09": "若有得無得平等不二者名不戲論。智者了",
    "T42n1824_01a:0012c10": "達其性無二。無二之性即是實性。第四明二",
    "T42n1824_01a:0012c11": "與不二是二邊並是戲論。若能非二不二中",
    "T42n1824_01a:0012c12": "道則無戲論。次二不二非二非不二並是名",
    "T42n1824_01a:0012c13": "相皆是戲論。言亡慮絕則非戲論。第五若有",
    "T42n1824_01a:0012c14": "戲論若有不戲論並是戲論。若無戲論無不",
    "T42n1824_01a:0012c15": "戲論方是不戲論也。問何故就戲論不戲論",
    "T42n1824_01a:0012c16": "明二智中道。答戲論破慧眼是皆不見佛。故",
    "T42n1824_01a:0012c17": "名戲論。無戲論者即是慧眼故名為中也。我",
    "T42n1824_01a:0012c18": "稽首禮佛者。此第三推功歸佛論主致敬。明",
    "T42n1824_01a:0012c19": "向能說是因緣善滅諸戲論者。此是佛說非",
    "T42n1824_01a:0012c20": "是我說也。又稽首者欲請佛加護。敢佛弟子",
    "T42n1824_01a:0012c21": "有所說法無不承於佛力。今欲申佛無生二",
    "T42n1824_01a:0012c22": "諦破於眾邪。故請佛加護。又龍樹未悟無生。",
    "T42n1824_01a:0012c23": "欲自樹為佛從。託迹海宮得無生忍。方以佛",
    "T42n1824_01a:0012c24": "為師己為弟子。是故禮也。又論主因佛悟無",
    "T42n1824_01a:0012c25": "生。今報佛恩。是故禮佛。又禮佛者欲令後",
    "T42n1824_01a:0012c26": "人於論生信。明八不者此是佛說。非天魔外",
    "T42n1824_01a:0012c27": "道調達等說。亦非我說。此是佛說。以小乘人",
    "T42n1824_01a:0012c28": "不信一切法畢竟空。如刀傷心故推功歸佛",
    "T42n1824_01a:0012c29": "也。問云何名諸說中第一。答九十六種術名",
    "T42n1824_01a:0013a01": "為邪說。非是第一。諸佛正法名為第一。就",
    "T42n1824_01a:0013a02": "佛說中有大乘小乘。小乘不了不名第一。大",
    "T42n1824_01a:0013a03": "乘了義名為第一。就大乘中此之八不是方",
    "T42n1824_01a:0013a04": "等中心諸佛要觀。是第一中之第一也。問何",
    "T42n1824_01a:0013a05": "故作此歎耶。答欲明佛略說於前。龍樹廣敷",
    "T42n1824_01a:0013a06": "於後。說之於前既是第一之經。敷之於後",
    "T42n1824_01a:0013a07": "即是第一之論。學此論者蓋是第一之人矣。",
    "T42n1824_01a:0013a08": "又欲勸信故作此言。小乘人云。生滅亦是佛",
    "T42n1824_01a:0013a09": "說。無生滅亦是佛說。云何說無生以破生耶。",
    "T42n1824_01a:0013a10": "是故明生滅是方便非第一之說。無生是真",
    "T42n1824_01a:0013a11": "實名第一之說也。",
    "T42n1824_01a:0013a12": "中觀論疏卷第一本畢"
}