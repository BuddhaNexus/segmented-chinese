{
    "X35n0642_004:0072b12": "觀世音菩薩普門品玄義記會本卷第四",
    "X35n0642_004:0072b14": "觀音玄義記卷第四",
    "X35n0642_004:0072b15": "宋四明沙門知禮述",
    "X35n0642_004:0072b16": "六隨章釋二初標。",
    "X35n0642_004:0072b17": "次解釋者。",
    "X35n0642_004:0072b18": "二始從下釋三初且約十義釋普門十初慈悲二",
    "X35n0642_004:0072b19": "初約次第三慈通釋二初就人標列。",
    "X35n0642_004:0072b20": "始從人天乃至上地皆有慈悲此語乃通不出眾生",
    "X35n0642_004:0072b21": "法緣無緣。",
    "X35n0642_004:0072b22": "凡聖慈悲三種攝盡大經十四梵行品云慈有三",
    "X35n0642_004:0072b23": "種一緣眾生二緣於法三者無緣眾生緣者緣一",
    "X35n0642_004:0072b24": "切眾生如父母親想法緣者見一切法皆從緣生",
    "X35n0642_004:0072c01": "無緣者不住法相及眾生相大論二十亦云慈有",
    "X35n0642_004:0072c02": "三種文意與涅槃大同又論第五明悲亦有眾生",
    "X35n0642_004:0072c03": "等三輔行云將三慈悲以對三諦義甚顯了。",
    "X35n0642_004:0072c04": "二若緣下約法簡判二初簡生法不周。",
    "X35n0642_004:0072c05": "若緣眾生眾生差別假名不同因果苦樂有異尚不",
    "X35n0642_004:0072c06": "得入於法緣之慈何得稱普耶若法緣無人無我無",
    "X35n0642_004:0072c07": "眾生從假以入空尚不得諸假名何況是普。",
    "X35n0642_004:0072c08": "次第生法二種慈悲藏通二教及別住行若眾生",
    "X35n0642_004:0072c09": "緣亦兼凡外二有所緣何得名普。",
    "X35n0642_004:0072c10": "二若無下判無緣方普。",
    "X35n0642_004:0072c11": "若無緣慈者不緣二十五有假名不緣二乘涅槃之",
    "X35n0642_004:0072c12": "法不緣此二邊雖無所緣而能雙照空假約此起慈",
    "X35n0642_004:0072c13": "名無緣慈慈通三諦稱之為普也。",
    "X35n0642_004:0072c14": "別教十向圓教初心修此慈悲至入地住乃能分",
    "X35n0642_004:0072c15": "證猶如明鑑不動而形磁石無念而吸此之慈悲",
    "X35n0642_004:0072c16": "方得名普。",
    "X35n0642_004:0072c17": "二別釋下約圓頓三慈別釋三慈一念不從不橫",
    "X35n0642_004:0072c18": "故大經云慈若有無非有非無名如來慈有即生",
    "X35n0642_004:0072c19": "緣無即法緣雙非即無緣佛心圓具今修佛慈故",
    "X35n0642_004:0072c20": "一一慈皆不思議文分三初眾生緣慈二初總示",
    "X35n0642_004:0072c21": "二初一心緣一界非普。",
    "X35n0642_004:0072c22": "別釋者若修眾生緣慈者觀一法界眾生假名可不",
    "X35n0642_004:0072c23": "名普。",
    "X35n0642_004:0072c24": "二今觀下一心緣十界是普二初觀眾生三初法。",
    "X35n0642_004:0073a01": "今觀十法界眾生假名一一界各有十種性相本末",
    "X35n0642_004:0073a02": "究竟等十法界交互即有百法界千種性相冥伏在",
    "X35n0642_004:0073a03": "心雖不現前宛然具足。",
    "X35n0642_004:0073a04": "對下法緣畢竟空真故今眾生是難思俗真實俗",
    "X35n0642_004:0073a05": "假故曰假名非獨人我稱為假名十界性一舉一",
    "X35n0642_004:0073a06": "即十故成百界各有相性體力作因緣果報本末",
    "X35n0642_004:0073a07": "究竟等故有千種豈唯已千生佛各千皆冥在性",
    "X35n0642_004:0073a08": "二喻。",
    "X35n0642_004:0073a09": "譬如人面備休否相庸人不知相師善識。",
    "X35n0642_004:0073a10": "三合。",
    "X35n0642_004:0073a11": "今眾生性相一心具足亦復如是凡人多顛倒少不",
    "X35n0642_004:0073a12": "顛倒理具情迷聖人知覺即識如彼相師。",
    "X35n0642_004:0073a13": "凡夫一心具而不識圓聖法眼一念徧知。",
    "X35n0642_004:0073a14": "二知此下起慈悲。",
    "X35n0642_004:0073a15": "知此千種性相皆是因緣生法若是惡因緣生法即",
    "X35n0642_004:0073a16": "有苦性相乃至苦本末既未解脫觀此苦而起大悲",
    "X35n0642_004:0073a17": "若觀善因緣生法即有樂性相乃至樂本末觀此而",
    "X35n0642_004:0073a18": "起大慈具解如大本。",
    "X35n0642_004:0073a19": "圓聞名字學佛慈悲即於一念觀百界生善惡因",
    "X35n0642_004:0073a20": "緣苦樂本末而起慈悲與拔之想也大本十如四",
    "X35n0642_004:0073a21": "類解釋一四趣二人天三二乘四菩薩佛若分苦",
    "X35n0642_004:0073a22": "樂者應以四趣為苦人天等為樂或六凡為苦四",
    "X35n0642_004:0073a23": "聖為樂或九界為苦佛界為樂。",
    "X35n0642_004:0073a24": "二今約下委釋二初明觀法二初指初後兩界。",
    "X35n0642_004:0073b01": "今約初後兩界中間可解。",
    "X35n0642_004:0073b02": "獄是苦之尤佛是樂之極。",
    "X35n0642_004:0073b03": "二地獄下明一念千法二初明地獄具餘九界二",
    "X35n0642_004:0073b04": "初直明地獄十法二初明十法十初性。",
    "X35n0642_004:0073b05": "地獄界如是性者性名不改如竹中有火性若其無",
    "X35n0642_004:0073b06": "者不應從竹求火從地求水從扇求風心有地獄界",
    "X35n0642_004:0073b07": "性亦復如是。",
    "X35n0642_004:0073b08": "二相。",
    "X35n0642_004:0073b09": "地獄相者攬而可別名之為相善觀心者即識地獄",
    "X35n0642_004:0073b10": "之相如善相師別相無謬故名相也。",
    "X35n0642_004:0073b11": "三體。",
    "X35n0642_004:0073b12": "體者以心為體心覺苦樂故以當體譬如釵鐺環釧",
    "X35n0642_004:0073b13": "之殊終以銀為體質六道之色乃異只是約心故心",
    "X35n0642_004:0073b14": "為體也。",
    "X35n0642_004:0073b15": "大本通取摧析色心為體今取覺苦故的指心。",
    "X35n0642_004:0073b16": "四乃至下力。",
    "X35n0642_004:0073b17": "乃至運御名力緣山入火皆是其力也。",
    "X35n0642_004:0073b18": "堪任刀火長劫不絕。",
    "X35n0642_004:0073b19": "五作。",
    "X35n0642_004:0073b20": "作者為動曰作已能有力即有所作或作善作惡也。",
    "X35n0642_004:0073b21": "既堪受苦必任作惡。",
    "X35n0642_004:0073b22": "六因。",
    "X35n0642_004:0073b23": "因者業是因也。",
    "X35n0642_004:0073b24": "三業動作成惡習因。",
    "X35n0642_004:0073c01": "七緣。",
    "X35n0642_004:0073c02": "緣者假藉為緣也如愛潤業因緣合也。",
    "X35n0642_004:0073c03": "假藉諸惡我及我所一切具度助成習業。",
    "X35n0642_004:0073c04": "八果。",
    "X35n0642_004:0073c05": "果者習果也如地獄人前世多婬生地獄中還約多",
    "X35n0642_004:0073c06": "婬見可愛境即往親附名習果也。",
    "X35n0642_004:0073c07": "因習婬欲業既成就果於苦具見是欲境如本深",
    "X35n0642_004:0073c08": "愛。",
    "X35n0642_004:0073c09": "九報。",
    "X35n0642_004:0073c10": "報者報果也昔有婬罪今墮地獄受燒炙之苦名報",
    "X35n0642_004:0073c11": "果也。",
    "X35n0642_004:0073c12": "習果在心境隨心變報因既滿即受燒然。",
    "X35n0642_004:0073c13": "十本末。",
    "X35n0642_004:0073c14": "本者性德法也末者修德法也究竟等者攬修德即",
    "X35n0642_004:0073c15": "等有性德攬性德即具有修德初後相在故言等也。",
    "X35n0642_004:0073c16": "大本乃以初相後報而為本末則修性皆爾今欲",
    "X35n0642_004:0073c17": "彰於理事不二故以修性而為本末全修在性全",
    "X35n0642_004:0073c18": "性成修方得名為究竟等也。",
    "X35n0642_004:0073c19": "二地獄下例九界。",
    "X35n0642_004:0073c20": "地獄界十相性既如此餘九亦然。",
    "X35n0642_004:0073c21": "若非十法不成一界。",
    "X35n0642_004:0073c22": "二問當下明具九界十法二初約佛法難具問。",
    "X35n0642_004:0073c23": "問當界有十性相可然云何交互相有餘界交互已",
    "X35n0642_004:0073c24": "難可信云何地獄有佛性相本末耶。",
    "X35n0642_004:0074a01": "界有法分云何互具佛法離染頓出凡聖云何地",
    "X35n0642_004:0074a02": "獄具茲十法。",
    "X35n0642_004:0074a03": "二答大下明凡心即佛答二初正明地獄具佛十",
    "X35n0642_004:0074a04": "法十初佛性。",
    "X35n0642_004:0074a05": "答大經云夫有心者皆當得三菩提如僊豫殺婆羅",
    "X35n0642_004:0074a06": "門即有三念又婆藪地獄人好高剛柔等義雖在地",
    "X35n0642_004:0074a07": "獄佛性之理究竟不失故知地獄界即有佛性。",
    "X35n0642_004:0074a08": "僊豫大王欲化外道十二秊中供養五百婆羅門",
    "X35n0642_004:0074a09": "眾後令歸信大乘方等其不歸信乃謗言無僊豫",
    "X35n0642_004:0074a10": "聞謗乃殺五百五百墮獄即生三念一念此是何",
    "X35n0642_004:0074a11": "處乃知地獄二念從何處來乃知人道三念何因",
    "X35n0642_004:0074a12": "墮獄知謗方等因茲悔過便生佛國終獲佛身此",
    "X35n0642_004:0074a13": "乃僊豫知地獄人有佛性故殺之令墮三念中發",
    "X35n0642_004:0074a14": "婆藪過去殺生祭天因墮地獄於獄教化九十億",
    "X35n0642_004:0074a15": "人從地獄出至方等會佛言婆者好也藪者高也",
    "X35n0642_004:0074a16": "好高之人豈墮地獄又言婆者剛也藪者柔也剛",
    "X35n0642_004:0074a17": "柔之人豈墮地獄斯是大權示現惡相顯於地獄",
    "X35n0642_004:0074a18": "有佛性矣。",
    "X35n0642_004:0074a19": "二佛相。",
    "X35n0642_004:0074a20": "佛相者即是性德之相也淨名經云一切眾生即菩",
    "X35n0642_004:0074a21": "提相聖人鑑之泠然可別也。",
    "X35n0642_004:0074a22": "三佛體。",
    "X35n0642_004:0074a23": "體者即是地獄界心實相理也。",
    "X35n0642_004:0074a24": "上品惡心即中道故。",
    "X35n0642_004:0074b01": "四佛力。",
    "X35n0642_004:0074b02": "力者法性十力變通大用也。",
    "X35n0642_004:0074b03": "性具大用即八自在。",
    "X35n0642_004:0074b04": "五佛作。",
    "X35n0642_004:0074b05": "作者從無住本立一切法如師子筋師子乳也。",
    "X35n0642_004:0074b06": "此云從無住本立一切法者欲明順修是佛界作",
    "X35n0642_004:0074b07": "也九界因果皆違本立唯佛因果順本而作以本",
    "X35n0642_004:0074b08": "覺性元離住著即無住本若不順本無住而作則",
    "X35n0642_004:0074b09": "非佛界因緣果報此是妙修此修起時豁然能絕",
    "X35n0642_004:0074b10": "七種方便智行之作故喻師子筋絃彈絕百獸筋",
    "X35n0642_004:0074b11": "絃師子之乳點化百獸之乳須知地獄之心本具",
    "X35n0642_004:0074b12": "佛界修性之性如大本中以相性體為佛性三力",
    "X35n0642_004:0074b13": "作以去是佛界修此之修性凡心皆具得此作意",
    "X35n0642_004:0074b14": "則了諸修皆順性起。",
    "X35n0642_004:0074b15": "六因者。",
    "X35n0642_004:0074b16": "因者正因也。",
    "X35n0642_004:0074b17": "即是順修所顯之理故曰正因。",
    "X35n0642_004:0074b18": "七緣者。",
    "X35n0642_004:0074b19": "緣者性德緣了也。",
    "X35n0642_004:0074b20": "即是順修能資智行故曰緣了而言性德者以地",
    "X35n0642_004:0074b21": "獄心本具故也。",
    "X35n0642_004:0074b22": "八果。",
    "X35n0642_004:0074b23": "果即般若菩提大果也。",
    "X35n0642_004:0074b24": "九報。",
    "X35n0642_004:0074c01": "報即大涅槃果果也。",
    "X35n0642_004:0074c02": "即前緣了所剋二果地獄之心無不具也。",
    "X35n0642_004:0074c03": "十佛本末究竟等。",
    "X35n0642_004:0074c04": "本即性德末即修得等者修得相貌在性德中性德",
    "X35n0642_004:0074c05": "中亦具修得相貌故言究竟等也。",
    "X35n0642_004:0074c06": "約修性相在釋與前地獄不異。",
    "X35n0642_004:0074c07": "二大經下以佛界況餘界十法。",
    "X35n0642_004:0074c08": "大經云雪山之中有妙藥王亦有毒草地獄一界尚",
    "X35n0642_004:0074c09": "具佛果性相十法何況餘界耶。",
    "X35n0642_004:0074c10": "雪山者極惡心地也妙藥毒草者初後二界也佛",
    "X35n0642_004:0074c11": "法超勝地獄尚具豈不能具餘八界耶。",
    "X35n0642_004:0074c12": "二地獄下餘九皆即十界。",
    "X35n0642_004:0074c13": "地獄互有九界餘界互有亦如是。",
    "X35n0642_004:0074c14": "地獄具九已如上說九界各各具餘九界可以意",
    "X35n0642_004:0074c15": "得。",
    "X35n0642_004:0074c16": "二菩薩下起慈悲二初約十界解釋三初深觀善",
    "X35n0642_004:0074c17": "惡境二初法。",
    "X35n0642_004:0074c18": "菩薩深觀十法界眾生千種性相具在一心還討根",
    "X35n0642_004:0074c19": "源照其性德之惡性德之善尚自泠然何況不照修",
    "X35n0642_004:0074c20": "得善惡耶。",
    "X35n0642_004:0074c21": "菩薩修慈只於一念徧觀十界修得善惡皆即性",
    "X35n0642_004:0074c22": "具以性照修盡善惡際。",
    "X35n0642_004:0074c23": "二如見下喻。",
    "X35n0642_004:0074c24": "如見雪山藥王毒草。",
    "X35n0642_004:0075a01": "二以觀下廣運與拔心。",
    "X35n0642_004:0075a02": "以觀性德惡毒惻愴憐愍起大悲心欲拔其苦以觀",
    "X35n0642_004:0075a03": "性德善樂愛念歡喜起大慈心欲與其樂。",
    "X35n0642_004:0075a04": "觀於九界七法因緣及以所生二死果報皆即性",
    "X35n0642_004:0075a05": "德故起大悲欲拔其苦觀於佛界七法因緣及以",
    "X35n0642_004:0075a06": "所生二德果報皆即性德故起大慈欲與其樂問",
    "X35n0642_004:0075a07": "性德善惡及以苦樂皆是法門不生不滅今何與",
    "X35n0642_004:0075a08": "拔答斯之妙談不可輕議以三菩薩觀於苦樂但",
    "X35n0642_004:0075a09": "謂修成故存與拔之功莫運無緣之力是故慈悲",
    "X35n0642_004:0075a10": "俱不名普今知所生苦樂及以能生因緣皆是性",
    "X35n0642_004:0075a11": "德故拔一切苦不損毫釐與一切樂不增微末方",
    "X35n0642_004:0075a12": "得慈悲廣普塵劫忘勞此眾生緣與其無緣無二",
    "X35n0642_004:0075a13": "無別。",
    "X35n0642_004:0075a14": "三此十下結成慈悲普。",
    "X35n0642_004:0075a15": "此十法界收一切眾生罄無不盡緣此眾生假名修",
    "X35n0642_004:0075a16": "慈豈非眾生慈普耶。",
    "X35n0642_004:0075a17": "二問地下就地獄料簡二初約重苦妨樂問。",
    "X35n0642_004:0075a18": "問地獄界重苦未拔云何言與樂耶。",
    "X35n0642_004:0075a19": "二約乘機代苦答二初答眾下乘機示因。",
    "X35n0642_004:0075a20": "答眾生入地獄時多起三念菩薩承機即與樂因故",
    "X35n0642_004:0075a21": "言與樂也。",
    "X35n0642_004:0075a22": "以第三念憶知先罪必有悔心大聖承機現身說",
    "X35n0642_004:0075a23": "法或密警發令起善心即樂因也或即得樂如婆",
    "X35n0642_004:0075a24": "羅門或後得樂如婆藪所化。",
    "X35n0642_004:0075b01": "二又善下代苦與樂。",
    "X35n0642_004:0075b02": "又菩薩能大悲代受苦令其休息餘界苦輕與樂義",
    "X35n0642_004:0075b03": "可解。",
    "X35n0642_004:0075b04": "請觀音云或遊戲地獄大悲代受苦。",
    "X35n0642_004:0075b05": "二法緣慈者前眾生緣若緣六界但生死俗不得",
    "X35n0642_004:0075b06": "名普圓觀十界二乘即真菩薩是俗佛是中諦既",
    "X35n0642_004:0075b07": "在一念即非次第況復互融而成百界彌顯一假",
    "X35n0642_004:0075b08": "一切假也此眾生緣安得不普今明法緣即於此",
    "X35n0642_004:0075b09": "境而觀於空二乘空俗菩薩空真佛空二諦既約",
    "X35n0642_004:0075b10": "百界即一空一切空名畢竟空具足言之三千即",
    "X35n0642_004:0075b11": "空名今法緣安得不普初明觀境三初深觀性空",
    "X35n0642_004:0075b12": "三初觀千法空。",
    "X35n0642_004:0075b13": "二法緣慈者觀十法界性相一切善惡悉皆虗空。",
    "X35n0642_004:0075b14": "十界必百性相有千觀此皆空畢竟無相。",
    "X35n0642_004:0075b15": "二十法下觀三千空。",
    "X35n0642_004:0075b16": "十法界假名假名皆空十法界色受想行識行識皆",
    "X35n0642_004:0075b17": "空十法界處所處所皆空。",
    "X35n0642_004:0075b18": "上之千法於假於實及於依報即成三千。",
    "X35n0642_004:0075b19": "三無我下觀二取空。",
    "X35n0642_004:0075b20": "無我無我所皆不可得。",
    "X35n0642_004:0075b21": "無能觀我無我所觀無智無得離二取相。",
    "X35n0642_004:0075b22": "二如幻下舉喻本空。",
    "X35n0642_004:0075b23": "如幻如化無有真實。",
    "X35n0642_004:0075b24": "不但俗幻真中亦幻方是圓家法緣之喻。",
    "X35n0642_004:0075c01": "三常寂下引證圓空。",
    "X35n0642_004:0075c02": "常寂滅相終歸於空。",
    "X35n0642_004:0075c03": "三千蕩相即是今教終歸於空。",
    "X35n0642_004:0075c04": "二眾生下起慈悲三初正示慈悲二初明所與拔",
    "X35n0642_004:0075c05": "相。",
    "X35n0642_004:0075c06": "眾生云何強計為實良以眾生不覺不知為苦為惱",
    "X35n0642_004:0075c07": "不得無為寂滅之樂。",
    "X35n0642_004:0075c08": "生死涅槃本無二相以不覺故唯苦無樂。",
    "X35n0642_004:0075c09": "二拔其下明能與拔法。",
    "X35n0642_004:0075c10": "拔其此苦而起大悲欲與其此樂故起大慈。",
    "X35n0642_004:0075c11": "即以三諦如幻慈悲拔與十界如幻苦樂。",
    "X35n0642_004:0075c12": "二淨名下引證真實。",
    "X35n0642_004:0075c13": "淨名云能為眾生說如此法即真實慈也。",
    "X35n0642_004:0075c14": "說三諦空慈即真實。",
    "X35n0642_004:0075c15": "三若緣下結成圓普可解。",
    "X35n0642_004:0075c16": "若緣一法界法起慈者可不名普今緣十法界法豈",
    "X35n0642_004:0075c17": "非普耶是名法緣慈普也。",
    "X35n0642_004:0075c18": "三無緣慈者中觀之別名也中則絕待有緣非中",
    "X35n0642_004:0075c19": "問慈悲須對眾生苦樂若其無緣何能與拔答大",
    "X35n0642_004:0075c20": "乘所說同體慈悲心佛眾生三無差別圓名字位",
    "X35n0642_004:0075c21": "學即心佛慈度即心眾生眾生既同體苦樂元性",
    "X35n0642_004:0075c22": "具故無能緣所緣亦無可拔可與如此慈悲盡未",
    "X35n0642_004:0075c23": "來際拔一切苦與究竟樂圓談不獨無緣若此生",
    "X35n0642_004:0075c24": "法亦然何者生緣假名三諦俱假法緣空寂三諦",
    "X35n0642_004:0076a01": "俱空無緣即中三諦絕待三慈皆照圓融三諦豈",
    "X35n0642_004:0076a02": "可二慈非同體邪但隨宜樂故立三門宜取門者",
    "X35n0642_004:0076a03": "故說生緣宜捨門者故說法緣宜不取不捨門者",
    "X35n0642_004:0076a04": "故說無緣釋此為二初約三觀示慈悲二初明修",
    "X35n0642_004:0076a05": "相二初約雙遮明觀法。",
    "X35n0642_004:0076a06": "三無緣慈者若緣十法界性相等差別假名此假則",
    "X35n0642_004:0076a07": "非假十法界如幻如化空則非空非假故不緣十法",
    "X35n0642_004:0076a08": "界性相非空故不緣十法界之真既遮此二邊無住",
    "X35n0642_004:0076a09": "無著名為中道亦無中可緣畢竟清淨。",
    "X35n0642_004:0076a10": "若緣六界假名此假定假即有所緣既緣十界假",
    "X35n0642_004:0076a11": "不定假故緣即不緣若緣六界如幻此空定空即",
    "X35n0642_004:0076a12": "有所緣既緣十界空不定空緣即無緣故云不緣",
    "X35n0642_004:0076a13": "十界性相不緣十界之真即邊是中故遮二邊既",
    "X35n0642_004:0076a14": "是即邊復何中道中邊絕迹不可思議強謂無緣",
    "X35n0642_004:0076a15": "二如是下約雙照辯慈悲三初法。",
    "X35n0642_004:0076a16": "如是觀時雖不緣於空假任運雙照二邊起無緣慈",
    "X35n0642_004:0076a17": "悲拔二死之苦與中道之樂。",
    "X35n0642_004:0076a18": "心無所寄自在雙照無拔徧拔拔一切苦不與徧",
    "X35n0642_004:0076a19": "與與究竟樂。",
    "X35n0642_004:0076a20": "二如磁下喻。",
    "X35n0642_004:0076a21": "如磁石吸鐵無有教者自然相應。",
    "X35n0642_004:0076a22": "不教喻無緣相應喻與拔。",
    "X35n0642_004:0076a23": "三無緣下合。",
    "X35n0642_004:0076a24": "無緣慈悲吸三諦機更無差忒不須作念故言無緣",
    "X35n0642_004:0076b01": "慈悲也。",
    "X35n0642_004:0076b02": "二行者下明入位二初約位辯有證。",
    "X35n0642_004:0076b03": "行者始於凡地修此慈悲即得入於五品弟子觀行",
    "X35n0642_004:0076b04": "無緣慈悲進入十信位相似無緣慈悲入於十住方",
    "X35n0642_004:0076b05": "是分證無緣慈悲乃至等覺鄰極慈悲熏眾生。",
    "X35n0642_004:0076b06": "應知理性具三慈悲全性起修成三觀智雖則六",
    "X35n0642_004:0076b07": "位無緣不殊必在證悟方彰與拔。",
    "X35n0642_004:0076b08": "二不動下引喻顯無緣。",
    "X35n0642_004:0076b09": "不動如明鏡無念如磁石任運吸鐵故名無緣慈悲。",
    "X35n0642_004:0076b10": "明鏡如慈體現像即與樂磁石如悲能吸鐵即拔",
    "X35n0642_004:0076b11": "苦。",
    "X35n0642_004:0076b12": "二三諦下約三諦明普門。",
    "X35n0642_004:0076b13": "三諦具足名之為普通至中道故稱為門也。",
    "X35n0642_004:0076b14": "三諦名普即是能通復云通至中道者約證為所",
    "X35n0642_004:0076b15": "通也又即一而三為能通即三而一為所通所通",
    "X35n0642_004:0076b16": "絕待強名中道耳。",
    "X35n0642_004:0076b17": "二誓願普二初釋名。",
    "X35n0642_004:0076b18": "二弘誓普者弘名為廣誓名為制願名要求是故制",
    "X35n0642_004:0076b19": "御其心廣求勝法故名弘誓也。",
    "X35n0642_004:0076b20": "二弘誓下明義二初通明誓相三初明四誓功用",
    "X35n0642_004:0076b21": "二初通明誓成慈悲。",
    "X35n0642_004:0076b22": "弘誓本成慈悲慈悲既緣苦樂弘誓亦約四諦。",
    "X35n0642_004:0076b23": "苦集二諦苦因果也道滅二諦樂因果也。",
    "X35n0642_004:0076b24": "二若見下別明誓之與拔四初願度苦果。",
    "X35n0642_004:0076c01": "若見苦諦逼迫楚毒辛酸緣此起誓故言未度令度",
    "X35n0642_004:0076c02": "也。",
    "X35n0642_004:0076c03": "二若見下願解集因。",
    "X35n0642_004:0076c04": "若見集諦顛倒流轉迷惑繫縛生死浩然而無涯畔",
    "X35n0642_004:0076c05": "甚可哀傷約此起誓故言未解令解也。",
    "X35n0642_004:0076c06": "三清淨下願安淨道。",
    "X35n0642_004:0076c07": "清淨之道眾生不識行此道者能出生死至安樂地",
    "X35n0642_004:0076c08": "欲示眾生立於此道故言未安令安。",
    "X35n0642_004:0076c09": "四滅煩下願得涅槃。",
    "X35n0642_004:0076c10": "滅煩惱處名為涅槃子果縛斷獲二涅槃約此起誓",
    "X35n0642_004:0076c11": "故云未得涅槃令得涅槃。",
    "X35n0642_004:0076c12": "二生死下明四誓銓次二初通示因果前後。",
    "X35n0642_004:0076c13": "生死因難識苦果易知故先果後因涅槃理妙須方",
    "X35n0642_004:0076c14": "便善故先因後果。",
    "X35n0642_004:0076c15": "拔苦二願約知難易易必居前與樂二願先修後",
    "X35n0642_004:0076c16": "證而為次也。",
    "X35n0642_004:0076c17": "二大經下別證由道獲滅。",
    "X35n0642_004:0076c18": "大經云不解鑽搖漿猶難得況復生酥醍醐。",
    "X35n0642_004:0076c19": "鑽搖喻道品漿喻有漏善酪等四味喻四教滅道",
    "X35n0642_004:0076c20": "品不調失方便善況四滅果不云酪及熟酥者文",
    "X35n0642_004:0076c21": "略。",
    "X35n0642_004:0076c22": "三明四誓總要二初明四諦依一心。",
    "X35n0642_004:0076c23": "如此四意但一往耳只迷心起業業即感果欲識果",
    "X35n0642_004:0076c24": "源知果因集制心息業則生死輪壞煩惱調伏名之",
    "X35n0642_004:0077a01": "為道修行不懈苦忍明發子果俱斷證盡無生名之",
    "X35n0642_004:0077a02": "為滅雖有四別終是一念更非異法。",
    "X35n0642_004:0077a03": "世出世間二種因果事類非一原其總要不出自",
    "X35n0642_004:0077a04": "心何者集是四心苦是三受道是定慧滅是證智",
    "X35n0642_004:0077a05": "豈非四諦皆是一心耶。",
    "X35n0642_004:0077a06": "二以四諦例四弘。",
    "X35n0642_004:0077a07": "四諦既爾弘誓亦然。",
    "X35n0642_004:0077a08": "二次明下明普不普二初大師約偏圓揀二初偏",
    "X35n0642_004:0077a09": "誓不普三初凡夫。",
    "X35n0642_004:0077a10": "次明普不普者若凡夫即厭下攀上約此立誓是不",
    "X35n0642_004:0077a11": "名普。",
    "X35n0642_004:0077a12": "厭下等者即六行觀也謂厭下苦麤障攀上勝妙",
    "X35n0642_004:0077a13": "出故四無量約此與拔虗偽淺狹何普之有。",
    "X35n0642_004:0077a14": "二二乘者。",
    "X35n0642_004:0077a15": "二乘見三界火宅畏此修道此乃見分段四諦亦不",
    "X35n0642_004:0077a16": "名普。",
    "X35n0642_004:0077a17": "須兼兩教也不言菩薩者與拔分齊只在界內故",
    "X35n0642_004:0077a18": "斥二乘見彼不普。",
    "X35n0642_004:0077a19": "三別教。",
    "X35n0642_004:0077a20": "若別教先約分段次約變易此亦非普。",
    "X35n0642_004:0077a21": "以次第故初心不普。",
    "X35n0642_004:0077a22": "二若圓下圓誓能普三初一念圓照明普意。",
    "X35n0642_004:0077a23": "若圓教菩薩於一心中照一切苦集滅道。",
    "X35n0642_004:0077a24": "十界苦集四教道滅即於一念圓頓而觀。",
    "X35n0642_004:0077b01": "二偏知下四諦偏知明普相四初集普三初知凡",
    "X35n0642_004:0077b02": "夫集。",
    "X35n0642_004:0077b03": "徧知凡夫見愛即有作之集。",
    "X35n0642_004:0077b04": "攝大乘師稱有為緣集體是見愛也。",
    "X35n0642_004:0077b05": "二二乘下知二乘集三初示集名。",
    "X35n0642_004:0077b06": "二乘著空即無作之集。",
    "X35n0642_004:0077b07": "攝大乘師稱無為緣集體是無明也。",
    "X35n0642_004:0077b08": "二淨名證。",
    "X35n0642_004:0077b09": "故淨名云法名無染若染於法是名染法非求法也",
    "X35n0642_004:0077b10": "又云結習未盡華則著身即是變易之惑全未除也。",
    "X35n0642_004:0077b11": "不染生死而染涅槃結習者結使之餘習也以小",
    "X35n0642_004:0077b12": "教中未說聲聞別惑正使且寄通惑餘習言之。",
    "X35n0642_004:0077b13": "三大經證。",
    "X35n0642_004:0077b14": "大經云汝諸比丘於此大乘未為正法除諸結使即",
    "X35n0642_004:0077b15": "無作集也。",
    "X35n0642_004:0077b16": "二乘道品以大望之是邪非正。",
    "X35n0642_004:0077b17": "三乃至下知圓集。",
    "X35n0642_004:0077b18": "乃至順道法愛生亦是無作集也是名徧知集。",
    "X35n0642_004:0077b19": "住前似愛住上真愛亦是等者即無為緣集通至",
    "X35n0642_004:0077b20": "等覺也若攝大乘師立四種緣集前二集上更加",
    "X35n0642_004:0077b21": "自體及以法界今家正意但立二種以自體法界",
    "X35n0642_004:0077b22": "不殊無為悉是障中無明故也若約無為分出二",
    "X35n0642_004:0077b23": "種是亦無失即以第十地為自體等覺為法界廣",
    "X35n0642_004:0077b24": "如淨名疏記。",
    "X35n0642_004:0077c01": "二徧知苦下苦普。",
    "X35n0642_004:0077c02": "徧知苦者以有集故即能招苦報有作之集招分段",
    "X35n0642_004:0077c03": "苦無作之集招變易苦即知苦諦也。",
    "X35n0642_004:0077c04": "以因對果知之不謬。",
    "X35n0642_004:0077c05": "三徧知對下道普二初徧知偏道不普。",
    "X35n0642_004:0077c06": "徧知對治苦集之道滅從五戒十善不動不出二乘",
    "X35n0642_004:0077c07": "四諦十二因緣通至有餘無餘涅槃通教亦爾別教",
    "X35n0642_004:0077c08": "歷別通至常住不能於一道有無量道不名普道。",
    "X35n0642_004:0077c09": "人天例立道滅之名道不動惑滅不出界有名無",
    "X35n0642_004:0077c10": "義三教道滅雖能動出普義不成。",
    "X35n0642_004:0077c11": "二圓教下知圓教中道普。",
    "X35n0642_004:0077c12": "圓教中道即是實相普賢觀云大乘因者諸法實相",
    "X35n0642_004:0077c13": "修如此道名為圓因稱為普道。",
    "X35n0642_004:0077c14": "三千皆中即名實相不動而運方曰大乘以此為",
    "X35n0642_004:0077c15": "因故稱普道。",
    "X35n0642_004:0077c16": "四故所下滅普。",
    "X35n0642_004:0077c17": "故所得涅槃即是究竟常住一切煩惱永無遺餘譬",
    "X35n0642_004:0077c18": "如劫火無復遺燼故名普滅。",
    "X35n0642_004:0077c19": "三千實相究竟顯處名為圓滅劫火譬中智遺燼",
    "X35n0642_004:0077c20": "喻無明。",
    "X35n0642_004:0077c21": "三所觀下依諦徧周起普誓。",
    "X35n0642_004:0077c22": "所觀四諦既周緣諦起誓何得不徧故稱弘誓普也。",
    "X35n0642_004:0077c23": "二私用下章安用修性判。",
    "X35n0642_004:0077c24": "私用觀十法界性德修得善惡而起弘誓論普不普",
    "X35n0642_004:0078a01": "自是一節大義與四諦語異故逭用之亦應善也。",
    "X35n0642_004:0078a02": "菩薩起誓欲斷十界眾生之惡欲生十界眾生之",
    "X35n0642_004:0078a03": "善觀此善惡若但修成不知性具者此誓不普何",
    "X35n0642_004:0078a04": "以故修必次第或少或多那得普邪觀此善惡是",
    "X35n0642_004:0078a05": "性具者此誓乃普何以故性既圓融事必徧攝如",
    "X35n0642_004:0078a06": "別教人不知性九故十唯十圓知性九故十即百",
    "X35n0642_004:0078a07": "豈唯界界徧攝亦復性相互收故得一如而收十",
    "X35n0642_004:0078a08": "界以如收界以界收如一一無邊重重莫盡此之",
    "X35n0642_004:0078a09": "界如不出善惡誓斷此惡何惡不斷誓生此善何",
    "X35n0642_004:0078a10": "善不生故知觀性誓願方普章安私簡以師之義",
    "X35n0642_004:0078a11": "成師之說令前偏圓顯然可見故云語異不言義",
    "X35n0642_004:0078a12": "別逭者迭也以性十界與圓四諦迭相顯殃也。",
    "X35n0642_004:0078a13": "三修行普。",
    "X35n0642_004:0078a14": "三明修行普先明次第修行次明不次第修行具在",
    "X35n0642_004:0078a15": "大本行妙中。",
    "X35n0642_004:0078a16": "指行妙者彼約大經五行明次不次且次第五行",
    "X35n0642_004:0078a17": "者一聖行謂戒定慧二梵行謂慈悲喜捨此二皆",
    "X35n0642_004:0078a18": "是地前修因行也三天行謂初地已上證第一義",
    "X35n0642_004:0078a19": "天天然之理由理成行故名天行四嬰兒行謂示",
    "X35n0642_004:0078a20": "同三乘七方便人所修之行也五病行謂示為九",
    "X35n0642_004:0078a21": "道之身現有三障之相此二皆是從果起應之行",
    "X35n0642_004:0078a22": "也不次第五行者即大經云復有一行名如來行",
    "X35n0642_004:0078a23": "所謂大乘大般涅槃大乘是圓因涅槃是圓果今",
    "X35n0642_004:0078a24": "文雖示次第意在不次以如來行是修行普。",
    "X35n0642_004:0078b01": "四斷惑普二初明二觀斷不普。",
    "X35n0642_004:0078b02": "四明斷惑普者若從假入空止斷四住惑華猶著身",
    "X35n0642_004:0078b03": "未為正法除諸結使但離虗妄非一切解脫若從空",
    "X35n0642_004:0078b04": "入假止除塵沙不依根本而斷亦不名普。",
    "X35n0642_004:0078b05": "藏通三乘及別住行皆二觀攝十向圓修屬後中",
    "X35n0642_004:0078b06": "觀。",
    "X35n0642_004:0078b07": "二若空下明中觀斷方普。",
    "X35n0642_004:0078b08": "若空假不二正觀中道根本既傾枝條自去如覆大",
    "X35n0642_004:0078b09": "地草木悉碎故名斷惑普也。",
    "X35n0642_004:0078b10": "圓人初心體於見思即是中道正破無明名拔根",
    "X35n0642_004:0078b11": "本根本既動枝葉先摧觀障即德名翻大地既觀",
    "X35n0642_004:0078b12": "中道二觀自成三觀圓修無惑不破故得名普。",
    "X35n0642_004:0078b13": "五入法門普二初明偏小不普。",
    "X35n0642_004:0078b14": "五入法門普者二乘若入一法門不能入二何況眾",
    "X35n0642_004:0078b15": "多若修歷別之行階差淺深我唯知此一法門餘不",
    "X35n0642_004:0078b16": "能知者此亦非普。",
    "X35n0642_004:0078b17": "修不稱性證乃階差我唯知等者華嚴善財尋善",
    "X35n0642_004:0078b18": "知識歷百一十城所見知識皆云我唯知此一法",
    "X35n0642_004:0078b19": "門新經至第五十見彌勒第五十三見文殊普賢",
    "X35n0642_004:0078b20": "則不復云唯知一法故知即是前漸後頓。",
    "X35n0642_004:0078b21": "二若入下約圓頓明普三初法。",
    "X35n0642_004:0078b22": "若入王三昧一切悉入其中。",
    "X35n0642_004:0078b23": "大經明二十五王三昧破二十五有顯於我性三",
    "X35n0642_004:0078b24": "昧者此云調直定而言王者妙玄云空假調直不",
    "X35n0642_004:0078c01": "得為王所以二乘入空菩薩出假不名法王中道",
    "X35n0642_004:0078c02": "調直故得稱王。",
    "X35n0642_004:0078c03": "二喻。",
    "X35n0642_004:0078c04": "譬如王來必有營從營從復有營從。",
    "X35n0642_004:0078c05": "三合。",
    "X35n0642_004:0078c06": "王三昧亦如是入此三昧一切三昧悉入其中所謂",
    "X35n0642_004:0078c07": "三諦三昧三諦三昧復有無量法門而為眷屬亦皆",
    "X35n0642_004:0078c08": "悉入王三昧中故名入法門普。",
    "X35n0642_004:0078c09": "三諦之下理定之外各有種種助道禪定名為眷",
    "X35n0642_004:0078c10": "屬。",
    "X35n0642_004:0078c11": "六神通普神通有六謂天眼天耳他心宿命身如",
    "X35n0642_004:0078c12": "意漏盡皆名神通者瓔珞云神名天心通名慧性",
    "X35n0642_004:0078c13": "天然之慧徹照無礙故名神通今文略舉天眼以",
    "X35n0642_004:0078c14": "例餘五初明天眼二初偏教非普。",
    "X35n0642_004:0078c15": "六神通普者若大羅漢天眼見大千支佛見百佛土",
    "X35n0642_004:0078c16": "菩薩見恒沙佛土皆是限量之通故不名普何以故",
    "X35n0642_004:0078c17": "緣境既狹發通亦小。",
    "X35n0642_004:0078c18": "大羅漢見大千者準大論第五云大羅漢少用心",
    "X35n0642_004:0078c19": "見二千界大用心見三千大千世界辟支佛亦爾",
    "X35n0642_004:0078c20": "今言見百佛土者大部文句亦云支佛見百佛世",
    "X35n0642_004:0078c21": "界不以風輪為礙亦無己他界隔前同羅漢人屬",
    "X35n0642_004:0078c22": "三藏此必在通菩薩見河沙佛土者正唯別教義",
    "X35n0642_004:0078c23": "兼於通應知此等天眼見土皆約同居淨穢言之",
    "X35n0642_004:0078c24": "以有餘土體質是一故。",
    "X35n0642_004:0079a01": "二今圓下圓教是普。",
    "X35n0642_004:0079a02": "今圓教菩薩緣十法界境發通徧見十法界而無限",
    "X35n0642_004:0079a03": "極三乘尚不知其名何況見其境界。",
    "X35n0642_004:0079a04": "緣十法界等者圓真天眼具足五眼見六道即肉",
    "X35n0642_004:0079a05": "天二眼見二乘即慧眼見菩薩即法眼見佛界即",
    "X35n0642_004:0079a06": "佛眼若爾與佛眼何別答淨名疏云見十法界麤",
    "X35n0642_004:0079a07": "細之色名真天眼見三諦無二名為佛眼。",
    "X35n0642_004:0079a08": "二眼見下例餘五。",
    "X35n0642_004:0079a09": "眼見既爾餘例可知神通妙中當廣說。",
    "X35n0642_004:0079a10": "神通妙中明二乘依背捨勝處一切處修十四變",
    "X35n0642_004:0079a11": "化發得神通六度菩薩因禪得五坐道場時得六",
    "X35n0642_004:0079a12": "通教菩薩因禪得五依體法慧得六別教地前依",
    "X35n0642_004:0079a13": "禪得五登地發六圓教不因事禪而發乃是中道",
    "X35n0642_004:0079a14": "之真自有神通任運而發又云三輪不思議化。",
    "X35n0642_004:0079a15": "七方便普二初簡通取別。",
    "X35n0642_004:0079a16": "七方便普者進行方便是道前方便起用方便是道",
    "X35n0642_004:0079a17": "後方便今正明道後方便也。",
    "X35n0642_004:0079a18": "毗曇三道方便道伏無礙道斷解脫道證今以無",
    "X35n0642_004:0079a19": "礙而為道中進行伏惑名前方便於解脫位觀機",
    "X35n0642_004:0079a20": "授法皆後方便。",
    "X35n0642_004:0079a21": "二若二下明普不普二初小教不普。",
    "X35n0642_004:0079a22": "若二乘及小菩薩所行方便入一法門若欲化他齊",
    "X35n0642_004:0079a23": "其所得起用化物道前道後俱非是普。",
    "X35n0642_004:0079a24": "小菩薩者藏通二教也不云別者以今正明道後",
    "X35n0642_004:0079b01": "方便別證同圓故不言也。",
    "X35n0642_004:0079b02": "二圓教名普。",
    "X35n0642_004:0079b03": "圓教菩薩二諦為方便收得一切方便入中道已雙",
    "X35n0642_004:0079b04": "照二諦二諦神變徧十法界而於法身無所損減道",
    "X35n0642_004:0079b05": "前道後皆名為普。",
    "X35n0642_004:0079b06": "二諦為方便者圓人雖乃三諦頓觀中須是實二",
    "X35n0642_004:0079b07": "諦為權故二名方便應知三諦是性三因而緣了",
    "X35n0642_004:0079b08": "屬修故三互融離縱橫過不同別教三皆在性互",
    "X35n0642_004:0079b09": "不相收是故真則三諦俱破俗則三諦俱立既破",
    "X35n0642_004:0079b10": "既立方便義成收得一切方便者此之破立何所",
    "X35n0642_004:0079b11": "不收若人若天若小若大所有智慧為俱破攝人",
    "X35n0642_004:0079b12": "等福善為俱立收以此破立資發中三不破不立",
    "X35n0642_004:0079b13": "故一念圓觀具性具修含權含實思議不絕莫造",
    "X35n0642_004:0079b14": "其門入中道已雙照等者道前自行既以二諦資",
    "X35n0642_004:0079b15": "發於中道後利他亦復如是照真則以真身益物",
    "X35n0642_004:0079b16": "照俗則以應身赴機故神變二字有通有別通則",
    "X35n0642_004:0079b17": "二身皆有神變別則真運神靈拔三障苦應能變",
    "X35n0642_004:0079b18": "現與三德樂皆以三千而為神變故云徧十法界",
    "X35n0642_004:0079b19": "雙照用增雙遮體顯於其法身何損之有圓人始",
    "X35n0642_004:0079b20": "末方便既然故皆名普。",
    "X35n0642_004:0079b21": "八說法普二初小教不普。",
    "X35n0642_004:0079b22": "八說法普者二乘小菩薩說法不能一時徧答眾聲",
    "X35n0642_004:0079b23": "又殊方異俗不能令其俱解大經云拘絺羅於聲聞",
    "X35n0642_004:0079b24": "中四無礙辯為最第一非謂菩薩也。",
    "X35n0642_004:0079c01": "此亦指前二教以今說法是別圓分證位中化他",
    "X35n0642_004:0079c02": "之用也。",
    "X35n0642_004:0079c03": "二圓教名普。",
    "X35n0642_004:0079c04": "今圓教人一音演法隨類得解以一妙音徧滿十方",
    "X35n0642_004:0079c05": "界如脩羅琴隨人意出聲故名說法普說法妙中廣",
    "X35n0642_004:0079c06": "說。",
    "X35n0642_004:0079c07": "一音者即八十好中一音能報眾聲殊方異類莫",
    "X35n0642_004:0079c08": "不獲益起信云圓音一演異類等解。",
    "X35n0642_004:0079c09": "九供養普二初標列。",
    "X35n0642_004:0079c10": "九供養諸佛普者就此為二一事二理。",
    "X35n0642_004:0079c11": "二華嚴下隨釋二初釋事供。",
    "X35n0642_004:0079c12": "華嚴云不為供養一佛一國土微塵佛乃至為供養",
    "X35n0642_004:0079c13": "不可說不可說佛能不起滅定現諸威儀安禪合掌",
    "X35n0642_004:0079c14": "讚諸法王以身命財一切供具周至十方譬如雲雨",
    "X35n0642_004:0079c15": "供養諸佛也。",
    "X35n0642_004:0079c16": "分證三千事之本也十方六塵理之用也上獻佛",
    "X35n0642_004:0079c17": "者表因趣果。",
    "X35n0642_004:0079c18": "二理解下釋理供二初正釋。",
    "X35n0642_004:0079c19": "理解者圓智正觀之心名為覺覺即是佛義萬行功",
    "X35n0642_004:0079c20": "德熏修此智此智名一切修功德資供此智即是供",
    "X35n0642_004:0079c21": "養一切智。",
    "X35n0642_004:0079c22": "萬行熏智名為供佛智具三故名為一切此智即",
    "X35n0642_004:0079c23": "是十方三世諸佛正體復名一切。",
    "X35n0642_004:0079c24": "二淨名下引證。",
    "X35n0642_004:0080a01": "淨名云以一食施一切故云供養諸佛普。",
    "X35n0642_004:0080a02": "食即三諦能發三智理佛事佛咸資咸供。",
    "X35n0642_004:0080a03": "十成就普二初舉普不普喻二初舉螢等。",
    "X35n0642_004:0080a04": "十成就眾生普者譬螢火燈燭星月為益蓋微。",
    "X35n0642_004:0080a05": "二舉日光。",
    "X35n0642_004:0080a06": "日光照世一切草木叢林徧令生長華果成就。",
    "X35n0642_004:0080a07": "卉木叢林總舉三草二木華果成就略喻十番利",
    "X35n0642_004:0080a08": "益。",
    "X35n0642_004:0080a09": "二外道下明普不普法二初明凡小通別。",
    "X35n0642_004:0080a10": "外道如螢火二乘如燈燭通教如星別教如月成就",
    "X35n0642_004:0080a11": "義約。",
    "X35n0642_004:0080a12": "二今圓下明圓聖慈慧三初正明。",
    "X35n0642_004:0080a13": "今圓教聖人慈慧饒潤冥顯兩益而無限量。",
    "X35n0642_004:0080a14": "二華嚴下引證。",
    "X35n0642_004:0080a15": "華嚴云菩薩不為一眾生一國土一方眾生發菩提",
    "X35n0642_004:0080a16": "心乃為不可說不可說佛剎微塵國土眾生發心成",
    "X35n0642_004:0080a17": "立利益一時等潤。",
    "X35n0642_004:0080a18": "因乃稱性發心果則隨機徧益。",
    "X35n0642_004:0080a19": "三譬如下重喻。",
    "X35n0642_004:0080a20": "譬如大雨一切四方俱下故名成就眾生普。",
    "X35n0642_004:0080a21": "此則今經一地一雨眾生謂異聖意無偏。",
    "X35n0642_004:0080a22": "二普門下明普門義無量二初明淨名三號難受。",
    "X35n0642_004:0080a23": "普門之義何量何邊豈可窮盡如淨名之儔不能受",
    "X35n0642_004:0080a24": "持。",
    "X35n0642_004:0080b01": "彼經云諸佛之法悉皆同等是故名為三藐三佛",
    "X35n0642_004:0080b02": "陀名為多陀阿伽度名為佛駄阿難若我廣說此",
    "X35n0642_004:0080b03": "三句義汝以劫壽不能盡受正使三千大千世界",
    "X35n0642_004:0080b04": "滿中眾生皆如阿難多聞第一得念總持此諸人",
    "X35n0642_004:0080b05": "等以劫之壽亦不能受淨名之儔者彼經儔類諸",
    "X35n0642_004:0080b06": "大乘經所稱三號悉應難受。",
    "X35n0642_004:0080b07": "二今此下明今題三義同彼。",
    "X35n0642_004:0080b08": "今此觀世音普門即對三號觀即是覺覺名為佛世",
    "X35n0642_004:0080b09": "音是境境即是如來普門即正徧知此之三義不可",
    "X35n0642_004:0080b10": "窮盡若見其意則自在說也。",
    "X35n0642_004:0080b11": "今之觀字同彼第三佛駄之號此云覺者故世音",
    "X35n0642_004:0080b12": "同彼第二多陀阿伽度之號此云如來以今世音",
    "X35n0642_004:0080b13": "即如如境故普門同彼第一三藐三佛陀之號此",
    "X35n0642_004:0080b14": "云正徧知一實相開十門故此之三義若廣說者",
    "X35n0642_004:0080b15": "劫壽莫受。",
    "X35n0642_004:0080b16": "三章安就品證十義。",
    "X35n0642_004:0080b17": "私就普門品搜十普之義證成此者若如觀音愍諸",
    "X35n0642_004:0080b18": "四眾受其瓔珞者諸是不一之名愍是悲傷之義此",
    "X35n0642_004:0080b19": "即慈悲普有慈悲任運有弘誓普義也以種種形遊",
    "X35n0642_004:0080b20": "諸國土度脫眾生即是淨佛國土豈非修行普自既",
    "X35n0642_004:0080b21": "無縛能解他縛自既無毒令他離毒一時稱名皆得",
    "X35n0642_004:0080b22": "解脫皆是徧悉之言豈非斷惑普普門示現即是入",
    "X35n0642_004:0080b23": "法門普方便之力即是方便普神通力者即神通普",
    "X35n0642_004:0080b24": "而為說法即說法普多所饒益即成就眾生普分作",
    "X35n0642_004:0080c01": "二分奉二如來即供養諸佛普如是義意悉在經文",
    "X35n0642_004:0080c02": "故引以為證也。",
    "X35n0642_004:0080c03": "大章第二釋體二初略示今品體二初示今體。",
    "X35n0642_004:0080c04": "第二釋體者以靈智合法身為體。",
    "X35n0642_004:0080c05": "靈智者始覺也法身者本覺也同是一覺何所論",
    "X35n0642_004:0080c06": "合但為本迷覺成不覺圓名字位尋名覺本功非",
    "X35n0642_004:0080c07": "伏斷合義未成五品頓伏得名觀合六根似合分",
    "X35n0642_004:0080c08": "真證合今觀世音鄰極之合全本為始實非二體",
    "X35n0642_004:0080c09": "以有不覺故約伏斷而論於合本覺軌持生始覺",
    "X35n0642_004:0080c10": "解故名為法自然集聚三千妙德故名為身始覺",
    "X35n0642_004:0080c11": "元明故名為靈今能斷證故名為智本始不二是",
    "X35n0642_004:0080c12": "所詮體。",
    "X35n0642_004:0080c13": "二若餘下異他經二初以三二對辯。",
    "X35n0642_004:0080c14": "若餘經明三身者則單以法身為體此品但有二身",
    "X35n0642_004:0080c15": "義故用理智合為體也。",
    "X35n0642_004:0080c16": "餘經明三身者金光明經立化身應身法身又云",
    "X35n0642_004:0080c17": "如來遊於無量甚深法性如來是應能遊是報法",
    "X35n0642_004:0080c18": "性是法此經迹門云唯佛與佛乃能究盡諸法實",
    "X35n0642_004:0080c19": "相五佛即應能究是報實相是法本門云如來如",
    "X35n0642_004:0080c20": "實知見三界之相非如非異等如來即應如實知",
    "X35n0642_004:0080c21": "見是報非如非異是法淨名有解脫名不思議是",
    "X35n0642_004:0080c22": "法住是解脫是報能以須彌入芥子中是應大品",
    "X35n0642_004:0080c23": "三般若亦是三身此等眾經皆可三身對體宗用",
    "X35n0642_004:0080c24": "此品但有二身義者名觀世音即真身義普門示",
    "X35n0642_004:0081a01": "現即應身義真是內證之智應是外化之身若比",
    "X35n0642_004:0081a02": "諸經即當宗用雖無體文而有體義以智不孤立",
    "X35n0642_004:0081a03": "必合法身豈有葢無函有光無鑑是則諸經三身",
    "X35n0642_004:0081a04": "故可別以法身為體此品二身即須法報合而為",
    "X35n0642_004:0081a05": "體。",
    "X35n0642_004:0081a06": "二只此下明理智不二二初約出纏明不二。",
    "X35n0642_004:0081a07": "只此智即實相理何以故若無靈智實相隱名如來",
    "X35n0642_004:0081a08": "藏。",
    "X35n0642_004:0081a09": "前云靈智合法身者非二物合只此靈智體是法",
    "X35n0642_004:0081a10": "身以本覺不覺是故在纏名如來藏本覺自覺是",
    "X35n0642_004:0081a11": "故出纏名大法身今既出纏驗智即理。",
    "X35n0642_004:0081a12": "二今知下約一物喻不二。",
    "X35n0642_004:0081a13": "今知權實相與理不二如左右之名爾。",
    "X35n0642_004:0081a14": "性德本具權實之相七方便人非性德智是故不",
    "X35n0642_004:0081a15": "知同體權實今之靈智既知權實驗理智不二理",
    "X35n0642_004:0081a16": "智二名只名一體其猶一物人若在右物則成左",
    "X35n0642_004:0081a17": "人若在左物則成右左右名異物未始殊故二智",
    "X35n0642_004:0081a18": "與理名異體一。",
    "X35n0642_004:0081a19": "二若明下廣指大本釋。",
    "X35n0642_004:0081a20": "若明實相體義廣出大本玄義。",
    "X35n0642_004:0081a21": "三明宗四初正明今品宗二初略指。",
    "X35n0642_004:0081a22": "第三明宗者以感應為宗。",
    "X35n0642_004:0081a23": "體章既明智合法身斯是出纏之體也此體廣有",
    "X35n0642_004:0081a24": "自在之應此應對於冥顯兩機收一品文罄無不",
    "X35n0642_004:0081b01": "盡故以感應為此品宗。",
    "X35n0642_004:0081b02": "二十界下示相二初示機應相。",
    "X35n0642_004:0081b03": "十界之機扣寂照之知致有前後感應之益。",
    "X35n0642_004:0081b04": "上出纏之體是寂照之知十機若扣即寂之照遂",
    "X35n0642_004:0081b05": "蒙真智冥拔眾苦十機若扣即照之寂乃蒙應像",
    "X35n0642_004:0081b06": "顯與諸樂寂照不二只是一知與拔雖殊豈須動",
    "X35n0642_004:0081b07": "念致有前後者即二問答說有前後非益時也。",
    "X35n0642_004:0081b08": "二益文下示宗要義。",
    "X35n0642_004:0081b09": "益文雖廣直將感應往收如牽綱目動所以用感應",
    "X35n0642_004:0081b10": "為宗。",
    "X35n0642_004:0081b11": "七難三毒二求得脫三十三身十九說法得度此",
    "X35n0642_004:0081b12": "之文義喻如網目若牽感應之綱目無不動斯為",
    "X35n0642_004:0081b13": "宗要誰謂不然。",
    "X35n0642_004:0081b14": "二餘經下與他經辯異二初示他用因果。",
    "X35n0642_004:0081b15": "餘經或用因果為宗。",
    "X35n0642_004:0081b16": "本部明一乘因果淨名明佛國因果觀經明心觀",
    "X35n0642_004:0081b17": "金光明指果德雖單複不同而不出因果斯是眾",
    "X35n0642_004:0081b18": "經明宗之相。",
    "X35n0642_004:0081b19": "二今品下就此明去取二初去因果通義。",
    "X35n0642_004:0081b20": "今品不爾者因果語通從凡乃至上地各有因果能",
    "X35n0642_004:0081b21": "感所感既皆有因果但經文意似不至此。",
    "X35n0642_004:0081b22": "言不爾者明今品宗不用因果也何者若以義推",
    "X35n0642_004:0081b23": "誰無因果從凡至聖能感所感此義通漫非的今",
    "X35n0642_004:0081b24": "宗但經意不至此者出不用因果之意葢由經文",
    "X35n0642_004:0081c01": "不談觀音自行修證故也以如來答得名之由但",
    "X35n0642_004:0081c02": "云即時觀其音聲尚不明觀音聲觀法豈有觀成",
    "X35n0642_004:0081c03": "入位之相若佛頂首楞嚴經云昔觀世音佛教我",
    "X35n0642_004:0081c04": "從聞思修入三摩地初於聞中入流亡所所入既",
    "X35n0642_004:0081c05": "寂動靜二相了然不生如是漸增聞所聞盡盡聞",
    "X35n0642_004:0081c06": "不住覺所覺空空覺極圓空所空滅生滅既滅寂",
    "X35n0642_004:0081c07": "滅現前忽然超越世出世間十方圓明獲二殊勝",
    "X35n0642_004:0081c08": "一者上合十方諸佛本妙覺心與諸如來同一慈",
    "X35n0642_004:0081c09": "力二者下合十方一切六道眾生與諸眾生同一",
    "X35n0642_004:0081c10": "悲仰乃至同慈力故能現應身同悲仰故能施無",
    "X35n0642_004:0081c11": "畏又大悲心陀羅尼經云昔千光王靜住如來為",
    "X35n0642_004:0081c12": "我說此廣大圓滿無礙大悲心陀羅尼以金色手",
    "X35n0642_004:0081c13": "摩我頂上作如是言汝當持此心呪普為惡世一",
    "X35n0642_004:0081c14": "切眾生作大利益我於是時始住初地一聞此呪",
    "X35n0642_004:0081c15": "故超第八地乃至身生千手千眼等若今大部迹",
    "X35n0642_004:0081c16": "本二門廣明如來修因證果及諸經中明佛因果",
    "X35n0642_004:0081c17": "文皆可見此品不然故云文意似不至此也。",
    "X35n0642_004:0081c18": "二機家下取感應扶文。",
    "X35n0642_004:0081c19": "機家雖有因果但以感為名聖雖無因果但以應為",
    "X35n0642_004:0081c20": "名則扶文義便也。",
    "X35n0642_004:0081c21": "以前答中冥應顯機具詮三業稱名常念及禮拜",
    "X35n0642_004:0081c22": "等文有因也免七種難離三毒根文有果也至後",
    "X35n0642_004:0081c23": "答中顯應冥機是故不說三業現因而感諸身說",
    "X35n0642_004:0081c24": "皆云得度葢隨淺深悉能到岸此有果文也此因",
    "X35n0642_004:0082a01": "果文以感往收有何所漏聖雖無下文雖不示觀",
    "X35n0642_004:0082a02": "音修證而具談冥顯濟物無窮以應往收更無所",
    "X35n0642_004:0082a03": "失問前釋名章通論十雙慈悲福慧屬因真應智",
    "X35n0642_004:0082a04": "斷在果至別釋中解人則圓觀初終釋法則十普",
    "X35n0642_004:0082a05": "始末至今明宗何故乃云聖無因果答通別釋名",
    "X35n0642_004:0082a06": "明觀世音及以普門既是等覺無上人法道理須",
    "X35n0642_004:0082a07": "明發心立行從因至果乃取一代教中所詮修證",
    "X35n0642_004:0082a08": "法相解釋人法此乃義推合有因果也今明宗要",
    "X35n0642_004:0082a09": "理須扶文豈可却取他經因果邪須知今言聖無",
    "X35n0642_004:0082a10": "因果乃是文無不妨釋名義求自有是故今云文",
    "X35n0642_004:0082a11": "不至此應知今宗不取因果特用感應略有三意",
    "X35n0642_004:0082a12": "一者經既不談所證之理故讓靈智合法身為體",
    "X35n0642_004:0082a13": "既冥理屬體故攝物為宗二者經不談聖自修證",
    "X35n0642_004:0082a14": "相若用因果則不扶文三者一品始終唯詮冥顯",
    "X35n0642_004:0082a15": "兩應對冥顯二機若用感應宗要善成。",
    "X35n0642_004:0082a16": "三感應下指大本。",
    "X35n0642_004:0082a17": "感應義有六一列名二釋相三釋同異四明相對五",
    "X35n0642_004:0082a18": "明普不普六辯觀心具在大本。",
    "X35n0642_004:0082a19": "四問若下雜料揀顯相共十一番問答分五初四",
    "X35n0642_004:0082a20": "番約機揀四初善惡俱感明微義二初問。",
    "X35n0642_004:0082a21": "問若言機者是微善之將生惡微將生亦是機不。",
    "X35n0642_004:0082a22": "若言等者即大本釋名中云機是微義故易云機",
    "X35n0642_004:0082a23": "者動之微吉之先現眾生有將生之善此善微微",
    "X35n0642_004:0082a24": "將動而得為機今以善例惡亦有將生微動之義",
    "X35n0642_004:0082b01": "可得為機否。",
    "X35n0642_004:0082b02": "二答。",
    "X35n0642_004:0082b03": "答然。",
    "X35n0642_004:0082b04": "然者許亦是機聖心圓照善惡不遺善微將生念",
    "X35n0642_004:0082b05": "欲與樂惡微將生念欲拔苦。",
    "X35n0642_004:0082b06": "二性善冥伏明生義二初問。",
    "X35n0642_004:0082b07": "問機為是善為不善若已是善何須感聖若未是善",
    "X35n0642_004:0082b08": "那得言善之將生。",
    "X35n0642_004:0082b09": "不知性善有可生義故興此問。",
    "X35n0642_004:0082b10": "二答。",
    "X35n0642_004:0082b11": "答性善冥伏如蓮華在泥聖人若應如日照則出。",
    "X35n0642_004:0082b12": "冥伏未現故須聖應是善性故得將生。",
    "X35n0642_004:0082b13": "三善惡慈悲相關義二初問。",
    "X35n0642_004:0082b14": "又問若言機是關者為善關不善關若已是善何須",
    "X35n0642_004:0082b15": "關聖而成善若非是善復何得關聖而成非善凡聖",
    "X35n0642_004:0082b16": "條然何曾相關。",
    "X35n0642_004:0082b17": "若善已成不須關聖若關聖應微善成著惡關聖",
    "X35n0642_004:0082b18": "應亦微惡成著邪。",
    "X35n0642_004:0082b19": "二答。",
    "X35n0642_004:0082b20": "答善關於大慈惡關於大悲故言相關。",
    "X35n0642_004:0082b21": "聖豈成就眾生之惡但以善性法爾關慈應則善",
    "X35n0642_004:0082b22": "成得樂惡關悲應惡滅離苦同體故關非條然也。",
    "X35n0642_004:0082b23": "四感應相稱釋宜義二初問。",
    "X35n0642_004:0082b24": "問若言宜釋機者此乃是應家觀機用與之言那釋",
    "X35n0642_004:0082c01": "感義。",
    "X35n0642_004:0082c02": "聖智鑑機宜用何法那將釋感云機宜邪。",
    "X35n0642_004:0082c03": "二答。",
    "X35n0642_004:0082c04": "答圓蓋圓底互得相宜。",
    "X35n0642_004:0082c05": "宜必相宜何局於應底盖之喻不在一邊。",
    "X35n0642_004:0082c06": "二一番約應簡二初約二身無應問。",
    "X35n0642_004:0082c07": "問為用法身應為用應身應應身無常此則無應法",
    "X35n0642_004:0082c08": "身若應此則非法身。",
    "X35n0642_004:0082c09": "二約二身俱應答。",
    "X35n0642_004:0082c10": "答法既言身何不言應應身既稱應何意不應故俱",
    "X35n0642_004:0082c11": "應。",
    "X35n0642_004:0082c12": "法身集聚無量法門能應眾生種種觀智應身集",
    "X35n0642_004:0082c13": "聚無量神變能應眾生種種見聞。",
    "X35n0642_004:0082c14": "三三番相對簡三初明感應非一異二初問。",
    "X35n0642_004:0082c15": "又問感應為一為異若一感即是應凡便是聖若異",
    "X35n0642_004:0082c16": "則不相關。",
    "X35n0642_004:0082c17": "二答。",
    "X35n0642_004:0082c18": "答不一不異而論感應。",
    "X35n0642_004:0082c19": "不一故感應不異故相關。",
    "X35n0642_004:0082c20": "二明感應非虗實二初問。",
    "X35n0642_004:0082c21": "問感應為虗為實若是實者凡夫是實實則何可化",
    "X35n0642_004:0082c22": "若言是虗虗何所化。",
    "X35n0642_004:0082c23": "二答。",
    "X35n0642_004:0082c24": "答云云。",
    "X35n0642_004:0083a01": "云云者義應例上既非一異亦非虗實然雙非虗",
    "X35n0642_004:0083a02": "實及非一異須得其意心佛眾生三無差別理本",
    "X35n0642_004:0083a03": "無差差約事用三千理同故不異迷悟事異故不",
    "X35n0642_004:0083a04": "一悟故佛法為應迷故心生是感理本一故非實",
    "X35n0642_004:0083a05": "事暫異故非虗故不二門云幻機幻感幻應幻赴",
    "X35n0642_004:0083a06": "故地住前異相仍存真位分分同佛體用至于究",
    "X35n0642_004:0083a07": "竟感應既亡復何論於一異虗實。",
    "X35n0642_004:0083a08": "三以他下明感應難思議二初敘他問答二初疑",
    "X35n0642_004:0083a09": "凡聖隔異非感應。",
    "X35n0642_004:0083a10": "以他問聖人是所感凡夫是能感聖人是能應凡夫",
    "X35n0642_004:0083a11": "是所應所感非是感所應非是應云何言感應道交。",
    "X35n0642_004:0083a12": "剋論感應其體各別雖互立能所而凡聖定分所",
    "X35n0642_004:0083a13": "感是聖必非能感所應是凡定非能應感應分隔",
    "X35n0642_004:0083a14": "何名道交。",
    "X35n0642_004:0083a15": "二答能所存沒故道交二初互論能所。",
    "X35n0642_004:0083a16": "答所感實無感從感名所感言聖人是所感所應實",
    "X35n0642_004:0083a17": "無應從應名所應言凡夫是所應還是感所為應能",
    "X35n0642_004:0083a18": "應能為感所亦是應所為感能感能為應所既無感",
    "X35n0642_004:0083a19": "應之實亦無感應之異。",
    "X35n0642_004:0083a20": "先立所感所應不實何者所感非凡故不實所應",
    "X35n0642_004:0083a21": "非聖故不實次立能應能感不實何者良以還將",
    "X35n0642_004:0083a22": "所感為能應所感既不實故能應不實又將所應",
    "X35n0642_004:0083a23": "為能感所應既不實故能感不實二既不實二亦",
    "X35n0642_004:0083a24": "非異。",
    "X35n0642_004:0083b01": "二不異下各論存沒。",
    "X35n0642_004:0083b02": "不異而異者聖沒所感目為能應凡沒所應自為能",
    "X35n0642_004:0083b03": "感故言感應道交。",
    "X35n0642_004:0083b04": "既無實無異何名感應道交故以互存互沒而立",
    "X35n0642_004:0083b05": "不異而異以由所感而為能應所應為能感故感",
    "X35n0642_004:0083b06": "應不異而今聖邊沒於所感目為能應凡邊沒於",
    "X35n0642_004:0083b07": "所應目為能感故成而異就於而異故有感應就",
    "X35n0642_004:0083b08": "其不異故得道交斯是古師情解感應及道交義",
    "X35n0642_004:0083b09": "二私難下章安破立二初難他義不成二初難立",
    "X35n0642_004:0083b10": "義不成二初明存沒不成。",
    "X35n0642_004:0083b11": "私難此語若實無感應之異今聖沒能感凡沒能應",
    "X35n0642_004:0083b12": "何不聖沒能應凡沒能感若如此則無凡聖之殊若",
    "X35n0642_004:0083b13": "不如此感應便異何言不異。",
    "X35n0642_004:0083b14": "雖以能所互論存沒究其體狀只於聖邊沒其凡",
    "X35n0642_004:0083b15": "惑復於凡邊沒於聖應以其聖沒能應不得凡沒",
    "X35n0642_004:0083b16": "能感不得若爾感應永殊那言不異。",
    "X35n0642_004:0083b17": "二又感下明不異不成大意同前。",
    "X35n0642_004:0083b18": "又感能無感能之實而名感能者何不名應能若應",
    "X35n0642_004:0083b19": "所無實何不名感所若爾則無凡聖感應若不爾則",
    "X35n0642_004:0083b20": "是異云何不異。",
    "X35n0642_004:0083b21": "二又難下以四性結過。",
    "X35n0642_004:0083b22": "又難若以感能為應所感所為應能此是自生義若",
    "X35n0642_004:0083b23": "能應只是所應能感只是所感還是自生義若應能",
    "X35n0642_004:0083b24": "生應所感能生感所能感生所感所感生能感能應",
    "X35n0642_004:0083c01": "生所應所應所能應皆是從他生豈非他性義若共",
    "X35n0642_004:0083c02": "生則二過若離二墮無因過。",
    "X35n0642_004:0083c03": "感能應所自屬於機感所應能自屬於應故是自",
    "X35n0642_004:0083c04": "性次之二句雖涉感應義不相由還屬自性次有",
    "X35n0642_004:0083c05": "四句皆從彼生故屬他性第三不獨由自不獨由",
    "X35n0642_004:0083c06": "他須二合生乃屬共性若離自他屬無因性。",
    "X35n0642_004:0083c07": "二問若下明今能妙契二初離四句無感應以問。",
    "X35n0642_004:0083c08": "問若爾則無感應。",
    "X35n0642_004:0083c09": "二答聖下用四悉立因緣而答。",
    "X35n0642_004:0083c10": "答聖人以平等無住法不住感以四悉檀隨機應爾。",
    "X35n0642_004:0083c11": "大聖圓證三千理事同在一心故心平等一一皆",
    "X35n0642_004:0083c12": "了即空假中故心無住聖既用此平等無住為能",
    "X35n0642_004:0083c13": "應法故不住著所應機感但隨十界樂欲便宜破",
    "X35n0642_004:0083c14": "惡入理四機扣之即以世界為人對治第一義四",
    "X35n0642_004:0083c15": "種之法任運而應此之感應豈可以其自他共離",
    "X35n0642_004:0083c16": "而思議邪又復眾生於自生感應有四益者亦可",
    "X35n0642_004:0083c17": "說言自感自應若於三種有四益者亦可說言由",
    "X35n0642_004:0083c18": "感生應由應生感共能生感共能生應離二有感",
    "X35n0642_004:0083c19": "離二有應皆可得說既無四執隨機說四故諸經",
    "X35n0642_004:0083c20": "論談於感應不出此四也。",
    "X35n0642_004:0083c21": "四問妄執下一番約機簡二初疑妄執之善非機。",
    "X35n0642_004:0083c22": "問妄執之善能感不。",
    "X35n0642_004:0083c23": "二答妄執是惡能感。",
    "X35n0642_004:0083c24": "答妄執是惡亦得感。",
    "X35n0642_004:0084a01": "五問妄執下二番相對揀二初示妙應隨情所為",
    "X35n0642_004:0084a02": "二初問。",
    "X35n0642_004:0084a03": "問妄執既非一應亦為二。",
    "X35n0642_004:0084a04": "二答。",
    "X35n0642_004:0084a05": "答應本無二為緣何所不作。",
    "X35n0642_004:0084a06": "二問凡下示至聖拔邪歸正二初問。",
    "X35n0642_004:0084a07": "問凡名凡僻善則招樂惡則感苦聖名為正正則非",
    "X35n0642_004:0084a08": "善非惡非苦非樂善惡之僻何能感非善非惡之正",
    "X35n0642_004:0084a09": "耶。",
    "X35n0642_004:0084a10": "二答。",
    "X35n0642_004:0084a11": "答正聖慈悲拔其善惡之僻令入非善非惡之正故",
    "X35n0642_004:0084a12": "有感應。",
    "X35n0642_004:0084a13": "四慈悲利物用二初標。",
    "X35n0642_004:0084a14": "第四慈悲利物為用者。",
    "X35n0642_004:0084a15": "問感應慈悲為同為異若其同者那得分對宗用",
    "X35n0642_004:0084a16": "二章若其異者請陳其義答法相開合製立多途",
    "X35n0642_004:0084a17": "今文既以般若法身合之為體乃於解脫分出宗",
    "X35n0642_004:0084a18": "用雖是一德而有二能感應則通語關宜慈悲則",
    "X35n0642_004:0084a19": "別明與拔若論感應不說慈悲則似仁王降世而",
    "X35n0642_004:0084a20": "無治理之功今明感應則收經義盡故立為宗次",
    "X35n0642_004:0084a21": "示慈悲則利物義足故立為用開一為二其意略",
    "X35n0642_004:0084a22": "爾。",
    "X35n0642_004:0084a23": "二二智下釋二初正論冥顯二初略辯二初對二",
    "X35n0642_004:0084a24": "智辯用二初問。",
    "X35n0642_004:0084b01": "二智不當用耶。",
    "X35n0642_004:0084b02": "妙經之用斷權疑生實信正當二智那指慈悲。",
    "X35n0642_004:0084b03": "二答。",
    "X35n0642_004:0084b04": "答二智語通今別附文以盛明隱顯之益故以此當",
    "X35n0642_004:0084b05": "用爾。",
    "X35n0642_004:0084b06": "二智之用通互一部具智慈悲今品別用。",
    "X35n0642_004:0084b07": "二他釋下就二身明益二初敘他局解。",
    "X35n0642_004:0084b08": "他釋法身冥益為常應身暫出還沒為無常。",
    "X35n0642_004:0084b09": "二今明下明今正義二初法二初明二身皆常間",
    "X35n0642_004:0084b10": "二初明二身皆常。",
    "X35n0642_004:0084b11": "今明法身常寂而恒照此理宜然應身處處利益未",
    "X35n0642_004:0084b12": "常休廢亦是常義。",
    "X35n0642_004:0084b13": "法以寂照為常應以不休為常。",
    "X35n0642_004:0084b14": "二若言下明二身皆間。",
    "X35n0642_004:0084b15": "若言有應不應以為無常者法身亦有益無益。",
    "X35n0642_004:0084b16": "二故知下明二益無二別。",
    "X35n0642_004:0084b17": "故知俱是常無常俱有冥顯如日月共照一虧一盈",
    "X35n0642_004:0084b18": "如來恒以常無常二法熏修眾生故言二鳥雙遊而",
    "X35n0642_004:0084b19": "呼為常無常爾。",
    "X35n0642_004:0084b20": "二譬如下喻。",
    "X35n0642_004:0084b21": "譬如種植或假外日風雨內有土氣煖潤而萬物得",
    "X35n0642_004:0084b22": "增冥顯兩益亦復如是。",
    "X35n0642_004:0084b23": "二此中下指廣。",
    "X35n0642_004:0084b24": "此中應用王三昧十番破二十五有以辯慈悲益物",
    "X35n0642_004:0084c01": "之用具在大本玄中。",
    "X35n0642_004:0084c02": "大本明二十五王三昧破二十五有顯真常我性",
    "X35n0642_004:0084c03": "通有四意一出諸有過患二明本法功德三結行",
    "X35n0642_004:0084c04": "成三昧四慈悲破有觀音自行已破諸有惑業過",
    "X35n0642_004:0084c05": "患功德三昧皆已成就正以慈悲令他破有故知",
    "X35n0642_004:0084c06": "今用即第四意也。",
    "X35n0642_004:0084c07": "二問觀下兼辯本迹三初明本迹難知二初問。",
    "X35n0642_004:0084c08": "問觀音利物廣大如此為已成佛猶是菩薩。",
    "X35n0642_004:0084c09": "二答。",
    "X35n0642_004:0084c10": "答本地難知而經有兩說。",
    "X35n0642_004:0084c11": "二如觀下明因果異說二初引二經猶在因。",
    "X35n0642_004:0084c12": "如觀音授記經明觀音勢至得如幻三昧周旋往返",
    "X35n0642_004:0084c13": "十方化物昔於金光師子遊戲如來國王名威德化",
    "X35n0642_004:0084c14": "生二子左名寶意即是觀音右名寶尚即是勢至往",
    "X35n0642_004:0084c15": "問佛何供養勝佛言當發菩提心從如來初發菩提",
    "X35n0642_004:0084c16": "心次阿彌陀佛後當成正覺觀音名普光功德山王",
    "X35n0642_004:0084c17": "勢至名善住功德寶王又如來藏經亦云觀音文殊",
    "X35n0642_004:0084c18": "皆未成佛。",
    "X35n0642_004:0084c19": "二若觀下引一經已成果。",
    "X35n0642_004:0084c20": "若觀音三昧經云先已成佛號正法明如來釋迦為",
    "X35n0642_004:0084c21": "彼佛作苦行弟子。",
    "X35n0642_004:0084c22": "三二文下用悉檀和會二初問。",
    "X35n0642_004:0084c23": "二文相乖此言云何。",
    "X35n0642_004:0084c24": "二乃是下釋。",
    "X35n0642_004:0085a01": "乃是四悉檀化物不可求其實也。",
    "X35n0642_004:0085a02": "或說已成或說未成蓋順機緣令獲利益勿求其",
    "X35n0642_004:0085a03": "實。",
    "X35n0642_004:0085a04": "第五明教相二初定文相二初泛明部黨。",
    "X35n0642_004:0085a05": "第五明教相者夫觀音經部黨甚多或請觀世音觀",
    "X35n0642_004:0085a06": "音受記觀音三昧觀音懺悔大悲雄猛觀世音等不",
    "X35n0642_004:0085a07": "同。",
    "X35n0642_004:0085a08": "二今所下的示所傳二初示妙經一品。",
    "X35n0642_004:0085a09": "今所傳者即是一千五百三十言法華之一品。",
    "X35n0642_004:0085a10": "二而別下明別行之由。",
    "X35n0642_004:0085a11": "而別傳者乃是曇摩羅讖法師亦號伊波勒菩薩遊",
    "X35n0642_004:0085a12": "化葱嶺來至河西河西王沮渠蒙遜歸命正法兼有",
    "X35n0642_004:0085a13": "疾患以告法師師云觀世音與此土有緣乃令誦念",
    "X35n0642_004:0085a14": "患苦即除因是別傳一品流通部外也。",
    "X35n0642_004:0085a15": "二此品下明教相二初同本經醍醐相二初明品",
    "X35n0642_004:0085a16": "意。",
    "X35n0642_004:0085a17": "此品是法華流通分既通於開權顯實之教令冥顯",
    "X35n0642_004:0085a18": "兩益被於將來以十法界身圓應一切使得解脫。",
    "X35n0642_004:0085a19": "通於開權顯實者且舉迹門亦應更云開迹顯本",
    "X35n0642_004:0085a20": "此乃以方便品迄分別功德品十九行偈俱為正",
    "X35n0642_004:0085a21": "宗以十九行偈後俱為流通本迹二門也。",
    "X35n0642_004:0085a22": "二圓人下明教味。",
    "X35n0642_004:0085a23": "圓人秉於圓法疏通此圓教故即是流通圓教相也",
    "X35n0642_004:0085a24": "五味為論即是流通醍醐味也。",
    "X35n0642_004:0085b01": "圓法即本迹二門所詮之法也圓教即本迹二門",
    "X35n0642_004:0085b02": "能詮之教也。",
    "X35n0642_004:0085b03": "二問文下覈今品施開義三初覈成施權相二初",
    "X35n0642_004:0085b04": "約方便乖圓問。",
    "X35n0642_004:0085b05": "問文云方便之力種種不同說亦應異何得是圓教",
    "X35n0642_004:0085b06": "相。",
    "X35n0642_004:0085b07": "二答就下約為實施權答二初約實人施權答。",
    "X35n0642_004:0085b08": "答就能說之人為圓弘圓教徧逗法界之機機雖不",
    "X35n0642_004:0085b09": "同不可令能秉法人隨機而偏例如佛於一乘分別",
    "X35n0642_004:0085b10": "說三豈可令佛便是聲聞緣覺耶。",
    "X35n0642_004:0085b11": "圓聖偏說為引漸機豈佛說小令佛是小就能說",
    "X35n0642_004:0085b12": "人判屬圓教。",
    "X35n0642_004:0085b13": "二又付下約權能通實答。",
    "X35n0642_004:0085b14": "又付屬云若人深信解者為說此經若不信者於餘",
    "X35n0642_004:0085b15": "深法中示教利喜既奉佛旨圓逗萬機種種不同只",
    "X35n0642_004:0085b16": "是流通圓教。",
    "X35n0642_004:0085b17": "深信解者即囑累云信如來智慧者若不信者即",
    "X35n0642_004:0085b18": "七方便人。",
    "X35n0642_004:0085b19": "二又問下覈成開權相二初約機同鹿苑難。",
    "X35n0642_004:0085b20": "又問能說人圓於教亦圓行人機異此人稟何教耶",
    "X35n0642_004:0085b21": "若稟偏教與鹿苑人同若稟圓教機亦應一。",
    "X35n0642_004:0085b22": "說人雖圓稟人通小且如鹿苑佛豈不圓只就稟",
    "X35n0642_004:0085b23": "人判屬三藏今豈不然。",
    "X35n0642_004:0085b24": "二約部開權迹答。",
    "X35n0642_004:0085c01": "答昔鹿苑佛未發本顯迹不會三歸一人法未圓所",
    "X35n0642_004:0085c02": "稟方便不得稱圓今經已開顯權實雖是種種身本",
    "X35n0642_004:0085c03": "迹不思議一雖說種種法為開圓道於義無咎。",
    "X35n0642_004:0085c04": "阿含小部未開權迹遂令教味隨機屬小今經開",
    "X35n0642_004:0085c05": "顯即權是實即迹是本雖說小法為通圓經豈同",
    "X35n0642_004:0085c06": "鹿苑邪。",
    "X35n0642_004:0085c07": "三問上下覈成妙用相二初約捨用相乖問。",
    "X35n0642_004:0085c08": "問上文云正直捨方便此中那言以方便。",
    "X35n0642_004:0085c09": "二約體用難思答。",
    "X35n0642_004:0085c10": "答上正顯實故言其捨此中論用故言示現體用不",
    "X35n0642_004:0085c11": "思議一也。",
    "X35n0642_004:0085c12": "正宗廢權立實故言捨流通為實施權故須用顯",
    "X35n0642_004:0085c13": "實體後而論權用斯是今經祕妙方便。",
    "X35n0642_004:0085c14": "觀音玄義卷下",
    "X35n0642_004:0085c15": "觀音玄義記卷第四終",
    "X35n0642_004:0085c17": "觀世音菩薩普門品玄義記會本卷第四(終)"
}