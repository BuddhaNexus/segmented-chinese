{
    "T47n1972_001:0292a21": "淨土或問全",
    "T47n1972_001:0292a23": "元師子林天如則著",
    "T47n1972_001:0292a24": "明雲棲袾宏編",
    "T47n1972_001:0292a25": "弟子廣信校",
    "T47n1972_001:0292a26": "天如老人方宴默於臥雲之室。有客排闥而",
    "T47n1972_001:0292a27": "入者。禪上人也。因命之坐。坐久夕陽在窓。篆",
    "T47n1972_001:0292a28": "煙將滅。客乃整衣起立。從容而問曰。竊聞",
    "T47n1972_001:0292a29": "永明壽和尚稟單傳之學於天台韶國師。是",
    "T47n1972_001:0292b01": "為法眼的孫。匡徒於杭之淨慈。座下常數千",
    "T47n1972_001:0292b02": "指。其機辯才智雷厲風飛。海內禪林推之為",
    "T47n1972_001:0292b03": "大宗匠。柰何說禪之外。自修淨土之業。而且",
    "T47n1972_001:0292b04": "以教人復撰揀示西方等文。廣傳于世。及作",
    "T47n1972_001:0292b05": "四料揀偈。其略曰。有禪無淨土。十人九蹉",
    "T47n1972_001:0292b06": "路。無禪有淨土。萬修萬人去。看他此等語言",
    "T47n1972_001:0292b07": "主張淨土。壁立萬仞無少寬容。無乃自屈其",
    "T47n1972_001:0292b08": "禪而過讚淨土耶。此疑非小。師其為我辯之。",
    "T47n1972_001:0292b09": "答曰。大哉問也。當知永明非過讚也。深有功",
    "T47n1972_001:0292b10": "於宗教者也。惜永明但舉其綱。而發明未盡。",
    "T47n1972_001:0292b11": "故未能盡遣禪者之疑也。余忝學禪。未諳淨",
    "T47n1972_001:0292b12": "土。然亦甞涉獵淨土諸書。稍知其概。本是",
    "T47n1972_001:0292b13": "易行易入之方。亦是難說難信之法。所以釋",
    "T47n1972_001:0292b14": "迦慈父現在世時。為諸弟子說彌陀經。預知",
    "T47n1972_001:0292b15": "末法眾生少能信向。故引六方諸佛出廣長",
    "T47n1972_001:0292b16": "舌說誠實言。以起其信。以破其疑。及於經末。",
    "T47n1972_001:0292b17": "因諸佛所讚。乃復自言。當知我於五濁惡世",
    "T47n1972_001:0292b18": "行此難事。為一切世間說此難信之法。是為",
    "T47n1972_001:0292b19": "甚難。此皆苦口丁寧勸人信向矣。且大悲世",
    "T47n1972_001:0292b20": "尊垂救末劫。凡金口所宣。一偈一句而人非",
    "T47n1972_001:0292b21": "人等莫不信受奉行。獨於淨土之說。則間有",
    "T47n1972_001:0292b22": "疑者何哉。良由淨土教門至廣至大。淨土修",
    "T47n1972_001:0292b23": "法至簡至易。以其廣大而簡易故。聞者不能",
    "T47n1972_001:0292b24": "不疑焉。所謂廣大者。一切機根攝收都盡。上",
    "T47n1972_001:0292b25": "而至於等覺位中一生補處菩薩亦生淨土。",
    "T47n1972_001:0292b26": "下而至於愚夫愚婦與夫五逆十惡無知之",
    "T47n1972_001:0292b27": "徒。臨終但能念佛悔過。歸心淨土者。悉得往",
    "T47n1972_001:0292b28": "生也。所謂簡易者。初無艱難勞苦之行。又無",
    "T47n1972_001:0292b29": "迷誤差別之緣。但持阿彌陀佛四字名號。由",
    "T47n1972_001:0292c01": "此得離娑婆。得生極樂。得不退轉。直至成佛",
    "T47n1972_001:0292c02": "而後已也。其廣大既如彼。其簡易又如此。故",
    "T47n1972_001:0292c03": "雖智者亦不能無疑焉。汝如知此。則知永明",
    "T47n1972_001:0292c04": "之讚深有意焉而非過也。",
    "T47n1972_001:0292c05": "問曰。廣大簡易既聞命矣。如禪宗悟達之士。",
    "T47n1972_001:0292c06": "既曰見性成佛。其肯復求淨土之生乎。答曰。",
    "T47n1972_001:0292c07": "汝未之知耳。悟達之士政願求生。古人云。不",
    "T47n1972_001:0292c08": "生淨土。何土可生。汝但未悟。使汝既悟。則汝",
    "T47n1972_001:0292c09": "淨土之趨萬牛不能挽矣。",
    "T47n1972_001:0292c10": "問曰。佛祖出世為度眾生。學者但患大事不",
    "T47n1972_001:0292c11": "明。大事既明。當行佛教。隨類化身。入泥入水",
    "T47n1972_001:0292c12": "不避生死。廣度生靈。今悟達之士。求生淨土。",
    "T47n1972_001:0292c13": "則厭苦趨樂。不顧他人。此非吾所願也。答曰。",
    "T47n1972_001:0292c14": "見卵而求時夜。何太早計耶。爾將謂一悟之",
    "T47n1972_001:0292c15": "後習漏永除便得不退轉耶。爾將謂一悟之",
    "T47n1972_001:0292c16": "後更無遍學佛法修行證果等事耶。爾將謂",
    "T47n1972_001:0292c17": "一悟之後便可上齊諸佛入生入死不受障緣",
    "T47n1972_001:0292c18": "之所撓耶。審如是。則諸大菩薩修六度萬行。",
    "T47n1972_001:0292c19": "動經恒河沙數劫者。寧無愧於汝耶。古教有",
    "T47n1972_001:0292c20": "云。聲聞尚有出胎之昧。菩薩亦有隔陰之昏。",
    "T47n1972_001:0292c21": "況近時薄解淺悟而自救不了者乎。縱有悟",
    "T47n1972_001:0292c22": "處深遠見地高明。行解相應志在度人者。柰",
    "T47n1972_001:0292c23": "何未登不退。力用未充。居此濁惡化此剛強。",
    "T47n1972_001:0292c24": "此亦先聖之所未許。如以未完不固之舟濟",
    "T47n1972_001:0292c25": "多人於惡海。自他俱溺。其理必然。故往生論",
    "T47n1972_001:0292c26": "云。欲遊戲地獄門者。必生彼土得無生忍已。",
    "T47n1972_001:0292c27": "還入生死救苦眾生。以此因緣求生淨土。又",
    "T47n1972_001:0292c28": "先聖有云。未得不退轉位。不可混俗度生。未",
    "T47n1972_001:0292c29": "得無生法忍。要須常不離佛。譬如嬰兒常不",
    "T47n1972_001:0293a01": "離母。又如弱羽只可傅枝。今此國中釋迦已",
    "T47n1972_001:0293a02": "滅彌勒未生。而況四惡趣苦因果牽纏。外道",
    "T47n1972_001:0293a03": "邪魔是非扇亂。美色淫聲之相惑。惡緣穢觸",
    "T47n1972_001:0293a04": "之交侵。既無現佛可依。又被境緣所撓。初心",
    "T47n1972_001:0293a05": "悟達之人。尠有不遭其退敗者。所以世尊殷",
    "T47n1972_001:0293a06": "勤指歸極樂者。良有以也。蓋彼彌陀現在說",
    "T47n1972_001:0293a07": "法。樂土境緣種種清淨。倘依彼佛忍力易成。",
    "T47n1972_001:0293a08": "高證佛階。親蒙授記。然後出化眾生。去來無",
    "T47n1972_001:0293a09": "礙也。以是之故。雖上根利器。猶願託生。況汝",
    "T47n1972_001:0293a10": "中下之輩初得發明者乎。豈不見。觀佛三昧",
    "T47n1972_001:0293a11": "經中。文殊自敘宿因謂。得念佛三昧常生淨",
    "T47n1972_001:0293a12": "土。世尊復記之曰。汝當往生極樂世界。又",
    "T47n1972_001:0293a13": "不見。華嚴經中。普賢勸進善財童子海會大",
    "T47n1972_001:0293a14": "眾。以十大願主導歸極樂。其偈云。願我臨",
    "T47n1972_001:0293a15": "欲命終時。盡除一切諸障礙。面見彼佛阿彌",
    "T47n1972_001:0293a16": "陀佛。即得往生安樂剎。又云。彼佛眾會咸清",
    "T47n1972_001:0293a17": "淨。我時於勝蓮華生。親覩如來無量光。現",
    "T47n1972_001:0293a18": "前授我菩提記。蒙彼如來授記已。化身無數",
    "T47n1972_001:0293a19": "百俱胝。智力廣大遍十方。利樂一切眾生界。",
    "T47n1972_001:0293a20": "又不見。入楞伽經中。授記龍樹偈云。南天竺",
    "T47n1972_001:0293a21": "國中。大名德比丘。厥號為龍樹。能破有無宗。",
    "T47n1972_001:0293a22": "世間中顯我無上大乘法。得初歡喜地。往生",
    "T47n1972_001:0293a23": "安樂國。又不見。起信論中。馬鳴菩薩有。求生",
    "T47n1972_001:0293a24": "之願。無量壽論。天親菩薩有願往之心。又不",
    "T47n1972_001:0293a25": "見。大寶積經中。印許淨飯王及七萬釋種同",
    "T47n1972_001:0293a26": "生安養。十六觀經中。指示韋提夫人及五百",
    "T47n1972_001:0293a27": "侍女同覲彌陀。且淨飯韋提等。皆是現得無",
    "T47n1972_001:0293a28": "生法忍。西竺似此之流。不可得而勝數矣。東",
    "T47n1972_001:0293a29": "土如廬山遠公合社高人。天台賢首諸宗尊",
    "T47n1972_001:0293b01": "者自行化他。曰僧曰俗同生淨土者。又可得",
    "T47n1972_001:0293b02": "而勝數耶。只如文殊普賢大菩薩也。善財海",
    "T47n1972_001:0293b03": "眾遍參知識。悟同諸聖者。馬鳴龍樹等亦菩",
    "T47n1972_001:0293b04": "薩也。亦禪宗以為大祖師也。此諸聖人所悟",
    "T47n1972_001:0293b05": "所證。比今悟達之士。為何如哉。彼尚願生",
    "T47n1972_001:0293b06": "樂國。親近彌陀。而汝一悟之後。更不求生。則",
    "T47n1972_001:0293b07": "龍樹馬鳴普賢文殊等。寧無愧於汝耶。今汝",
    "T47n1972_001:0293b08": "何不自揣其心自量其力。所修所證。誠有過",
    "T47n1972_001:0293b09": "于二菩薩二禪祖者乎。所參知識所悟佛性。",
    "T47n1972_001:0293b10": "誠有過於善財海眾者乎。所得無性法忍受",
    "T47n1972_001:0293b11": "佛印證。誠有過於淨飯韋提者乎。淨飯國王",
    "T47n1972_001:0293b12": "佛之父也。七萬釋種佛之親屬也。淨土之",
    "T47n1972_001:0293b13": "生倘無利益。佛忍自誤其父與親屬乎。向謂",
    "T47n1972_001:0293b14": "得無生法忍者可許混俗度生。今其父王親",
    "T47n1972_001:0293b15": "屬既得此忍。而尚記往生。則汝求護持保養",
    "T47n1972_001:0293b16": "之意。豈不深且遠乎。多見今之禪者。不究如",
    "T47n1972_001:0293b17": "來之了義。不知達磨之玄機。空腹高心習為",
    "T47n1972_001:0293b18": "狂妄。見修淨土則笑之曰。彼學愚夫愚婦之",
    "T47n1972_001:0293b19": "所為。何其鄙哉。余嘗論其。非鄙愚夫愚婦",
    "T47n1972_001:0293b20": "也。乃鄙文殊普賢龍樹馬鳴等也。非特自迷",
    "T47n1972_001:0293b21": "正道。自失善根。自喪慧身。自亡佛種。且成謗",
    "T47n1972_001:0293b22": "法之業。又招鄙聖之殃。佛祖視為可哀憐者。",
    "T47n1972_001:0293b23": "於是永明和尚深憐而痛哀之。剖出心肝主",
    "T47n1972_001:0293b24": "張淨土。既以自修。又以化世。故其臨終預",
    "T47n1972_001:0293b25": "知時至。乃有種種殊勝相現。甚至舍利鱗砌",
    "T47n1972_001:0293b26": "于身。嘗有撫州一僧。經年旋繞其塔。人問其",
    "T47n1972_001:0293b27": "故。僧曰。因病入冥。閻王以陽數未艾。得放還",
    "T47n1972_001:0293b28": "生。乃見殿左。供養畫僧一㡧閻王禮拜殷勤。",
    "T47n1972_001:0293b29": "遂叩主吏。吏曰。此永明壽禪師也。其修行精",
    "T47n1972_001:0293c01": "進。徑生極樂上品。王以為希有。故圖像而禮",
    "T47n1972_001:0293c02": "敬之。夫永明既悟達摩直指之禪。又能致身",
    "T47n1972_001:0293c03": "於極樂上品。以此解禪者之執情。以此為末",
    "T47n1972_001:0293c04": "法之勸信。故余謂其深有功於宗教者此也。",
    "T47n1972_001:0293c05": "豈特永明為然。如死心新禪師。作勸修淨土",
    "T47n1972_001:0293c06": "之文有云。彌陀甚易念。淨土甚易生。又云。參",
    "T47n1972_001:0293c07": "禪人最好念佛。根機或鈍。恐今生未能大悟。",
    "T47n1972_001:0293c08": "且假彌陀願力接引往生。又云。汝若念佛不",
    "T47n1972_001:0293c09": "生淨土。老僧當墮拔舌地獄。又如真歇了禪",
    "T47n1972_001:0293c10": "師作淨土說有云。洞下一宗皆務密修。其故",
    "T47n1972_001:0293c11": "何哉。良以念佛法門徑路修行。正按大藏。接",
    "T47n1972_001:0293c12": "上上根器。傍引中下之機。又云。宗門大匠已",
    "T47n1972_001:0293c13": "悟不空不有之法。秉志孜孜於淨業者。得非",
    "T47n1972_001:0293c14": "淨業之見佛簡易於宗門乎。又云。乃佛乃祖",
    "T47n1972_001:0293c15": "在教在禪。皆修淨業同歸一源。入得此門。無",
    "T47n1972_001:0293c16": "量法門悉皆能入。至如天衣懷禪師。圓照本",
    "T47n1972_001:0293c17": "禪師。慈受深禪師。南嶽思禪師。法照禪師。",
    "T47n1972_001:0293c18": "靜靄禪師。淨慈大通禪師。天台懷玉禪師。梁",
    "T47n1972_001:0293c19": "道珍禪師。唐道綽禪師。毘陵法真禪師。姑蘇",
    "T47n1972_001:0293c20": "守訥禪師。北磵簡禪師。天目禮禪師等諸大",
    "T47n1972_001:0293c21": "老。皆是禪門宗匠。究其密修顯化。發揚淨土",
    "T47n1972_001:0293c22": "之旨。則不約而同。豈特諸大老為然。余嘗聞",
    "T47n1972_001:0293c23": "一老宿言曰。合五家之宗派。盡天下之禪僧。",
    "T47n1972_001:0293c24": "悟與未悟。無有一人不歸淨土者。因問其故。",
    "T47n1972_001:0293c25": "乃曰。如百丈大智海禪師。是江西馬祖傳道",
    "T47n1972_001:0293c26": "之的子。天下叢林依他建立。從古至今。無一",
    "T47n1972_001:0293c27": "人敢議其非。天下清規依他舉行。從始至末。",
    "T47n1972_001:0293c28": "無一事敢違其法。看他為病僧念誦之規云。",
    "T47n1972_001:0293c29": "集眾同聲舉揚一偈。稱讚阿彌陀佛。復同聲",
    "T47n1972_001:0294a01": "稱念南無阿彌陀佛。或百聲或千聲。回向伏",
    "T47n1972_001:0294a02": "願云。諸緣未盡。早遂輕安。大命難逃。徑歸安",
    "T47n1972_001:0294a03": "養。此非淨土之指歸乎。又看他津送亡僧。大",
    "T47n1972_001:0294a04": "夜念誦回向伏願云。神超淨域。業謝塵勞。蓮",
    "T47n1972_001:0294a05": "開上品之花。佛授一生之記。此非淨土之指",
    "T47n1972_001:0294a06": "歸乎。至於荼毘之際。別無所為。但令維那",
    "T47n1972_001:0294a07": "引聲高唱南無西方極樂世界大慈大悲阿彌",
    "T47n1972_001:0294a08": "陀佛。如是十唱而大眾十和。總名之曰十念",
    "T47n1972_001:0294a09": "也。唱畢復回向云。上來稱揚十念資助往生。",
    "T47n1972_001:0294a10": "此非淨土之指歸乎。自百丈以來。凡所以津",
    "T47n1972_001:0294a11": "送禪僧。皆依此法。然則所謂合五家之宗派。",
    "T47n1972_001:0294a12": "盡天下之禪僧。無有一人不歸淨土者。豈不然",
    "T47n1972_001:0294a13": "乎。以余觀老宿所引之言。誠有所據。而不容",
    "T47n1972_001:0294a14": "辯矣。又因其言遂悟百丈祖師立法之意。亦",
    "T47n1972_001:0294a15": "豈無所據而然耶。汝在叢林津送禪僧。不知",
    "T47n1972_001:0294a16": "其幾矣。此等回向十念。口裏唱過。耳裏聽過。",
    "T47n1972_001:0294a17": "又不知其幾矣。汝既不會祖師之意。又自不",
    "T47n1972_001:0294a18": "發省覺之心。妄謂悟達之士不願往生。則天",
    "T47n1972_001:0294a19": "下禪者之執莫汝若矣。",
    "T47n1972_001:0294a20": "問曰。淨土攝機誠乎其廣矣。愚不敢復議矣。",
    "T47n1972_001:0294a21": "然亦嘗聞有惟心淨土本性彌陀之說。愚竊",
    "T47n1972_001:0294a22": "喜之。及觀淨土經論。所謂淨土者。十萬億",
    "T47n1972_001:0294a23": "土外之極樂也。所謂彌陀者極樂國中之教",
    "T47n1972_001:0294a24": "主也。是則彼我條然。遠在惟心本性之外矣。",
    "T47n1972_001:0294a25": "果何謂耶。答曰。汝言局矣。不識汝心之廣大",
    "T47n1972_001:0294a26": "而明妙者矣。楞嚴云。色身外洎山河虛空大",
    "T47n1972_001:0294a27": "地。咸是妙明真心中物。又云。諸法所生惟心",
    "T47n1972_001:0294a28": "所現。安有佛土而不在吾心者哉。當知淨土",
    "T47n1972_001:0294a29": "惟心。心外無土。如大海之現群漚。無一漚",
    "T47n1972_001:0294b01": "能外海也。惟心淨土。土外無心。猶眾塵之依",
    "T47n1972_001:0294b02": "大地。無一塵不名地也。又當知先聖有云。惟",
    "T47n1972_001:0294b03": "此一心具四種土。一曰凡聖同居。二曰方便",
    "T47n1972_001:0294b04": "有餘。三曰實報無障礙。四曰常寂光也。一凡",
    "T47n1972_001:0294b05": "聖同居土者。自分二類。初曰同居穢。次曰同",
    "T47n1972_001:0294b06": "居淨。初同居穢土者。娑婆之類是也。居其",
    "T47n1972_001:0294b07": "中者有凡有聖。而凡聖各二。凡居二者。一者",
    "T47n1972_001:0294b08": "惡眾生即四趣也。二善眾生即人天也。聖居",
    "T47n1972_001:0294b09": "二者。一實聖。即四果。辟支。通教六地。別十",
    "T47n1972_001:0294b10": "住。圓十信後心。通惑雖盡。報身猶有。皆名實",
    "T47n1972_001:0294b11": "也。二權聖。謂方便實報寂光土中法身菩薩",
    "T47n1972_001:0294b12": "及妙覺佛。為利有緣。應生同居。皆是權也。是",
    "T47n1972_001:0294b13": "等與凡共住。故云凡聖同居。四趣共住。故云",
    "T47n1972_001:0294b14": "穢土也。次同居淨土者。且如極樂國。雖果報",
    "T47n1972_001:0294b15": "殊勝非餘可比。然亦凡聖同居。何以故。雖無",
    "T47n1972_001:0294b16": "四趣。而有人天。以生彼土者未必悉是得道",
    "T47n1972_001:0294b17": "之人。如經云。犯重罪者。臨終懺悔念佛。即得",
    "T47n1972_001:0294b18": "往生。故知雖具惑染。亦得居也。聖居權實類",
    "T47n1972_001:0294b19": "前可知。但以無四惡趣故名為淨。或曰。具明",
    "T47n1972_001:0294b20": "土相。復多不同。如無動界。雖是淨土。猶有男",
    "T47n1972_001:0294b21": "女及須彌等。淨土既其不同。穢土亦應不等",
    "T47n1972_001:0294b22": "也。二方便有餘土者。二乘三種菩薩證方便",
    "T47n1972_001:0294b23": "道者之所居也。何則若修二觀斷通惑盡。塵",
    "T47n1972_001:0294b24": "沙別惑無明未斷。捨分段身。而生界外。受法",
    "T47n1972_001:0294b25": "性身。即有變易。所居之土名有餘者。無明",
    "T47n1972_001:0294b26": "不斷也。名方便者。方便行人之所居也。故釋",
    "T47n1972_001:0294b27": "論曰。出三界外有淨土。聲聞辟支佛出生其",
    "T47n1972_001:0294b28": "中。受法性身。非分段生也。三實報無障礙土",
    "T47n1972_001:0294b29": "者。無有二乘。純諸法身菩薩所居。破無明顯",
    "T47n1972_001:0294c01": "法性。得真實果。而無明未盡。潤無漏業。受法",
    "T47n1972_001:0294c02": "性報身。亦名果報國。仁王經云。三賢十聖住",
    "T47n1972_001:0294c03": "果報是也。以觀實相發真無漏所得果報故。",
    "T47n1972_001:0294c04": "名為實。修因無定。色心無礙。故名真實無",
    "T47n1972_001:0294c05": "障礙土。華嚴明因陀羅網世界是也。四常寂",
    "T47n1972_001:0294c06": "光土者。妙覺極智所照如如法界之理。名之",
    "T47n1972_001:0294c07": "為國。亦名法性土。但真如佛性非身非土。而",
    "T47n1972_001:0294c08": "說身土。離身無土。離土無身。名其土者。一法",
    "T47n1972_001:0294c09": "二義。普賢觀毘盧遮那住處名常寂光。前二",
    "T47n1972_001:0294c10": "土是應。即應佛所居。第三亦應亦報。即報佛",
    "T47n1972_001:0294c11": "所居。第四但是真淨。非應非報。法身所居。又",
    "T47n1972_001:0294c12": "云。常即法身。寂即解脫。光即般若。如世伊三",
    "T47n1972_001:0294c13": "點。不縱橫並別。名祕密藏。諸佛如來所遊居",
    "T47n1972_001:0294c14": "處。真常究境極為淨土。由是觀之。所謂十",
    "T47n1972_001:0294c15": "方微塵國土者。惟吾心中之土也。三世恒沙",
    "T47n1972_001:0294c16": "諸佛者。惟吾心中之佛也。知此則知無一土",
    "T47n1972_001:0294c17": "不依吾心而建立。無一佛不由吾性而發現。",
    "T47n1972_001:0294c18": "然則十萬億外之極樂獨非惟心之淨土乎。",
    "T47n1972_001:0294c19": "極樂國中之教主獨非本性之彌陀乎。又當",
    "T47n1972_001:0294c20": "知惟此一心具含十界。身土融通重重無礙。",
    "T47n1972_001:0294c21": "又當知心佛眾生三無差別。生佛互現。念念",
    "T47n1972_001:0294c22": "交參。所以言諸佛心內眾生塵塵極樂。眾生",
    "T47n1972_001:0294c23": "心中諸佛念念彌陀。又云。十方淨穢卷懷同",
    "T47n1972_001:0294c24": "在於剎那。一念色心羅列遍收於法界。並天",
    "T47n1972_001:0294c25": "真本具。非緣起新成。一念既然。一塵亦爾。故",
    "T47n1972_001:0294c26": "能一一塵中一切剎。一一心中一切心。一一",
    "T47n1972_001:0294c27": "心塵復互周。重重無塵無障礙。一時頓現非",
    "T47n1972_001:0294c28": "隱顯。一切圓成非勝劣。若神珠之頓含眾寶。",
    "T47n1972_001:0294c29": "猶帝網之交映千光。我心既然。生佛體等。如",
    "T47n1972_001:0295a01": "此則方了。遷神億剎。實生乎自己心中。孕質",
    "T47n1972_001:0295a02": "九蓮。豈逃剎那際內。又云極樂遍在一切處。",
    "T47n1972_001:0295a03": "舉一而全收也。如帝釋殿上千珠寶網千珠",
    "T47n1972_001:0295a04": "光影咸入一珠。一珠光影遍入千珠。雖珠珠",
    "T47n1972_001:0295a05": "互遍。此珠不可為彼。彼珠不可為此。參而",
    "T47n1972_001:0295a06": "不雜。離亦不分。一一遍彰。亦無所在。極樂淨",
    "T47n1972_001:0295a07": "土即千珠之一。十萬億國亦各千珠之一。至",
    "T47n1972_001:0295a08": "若三乘人天。下至地獄餓鬼畜生脩羅。一一",
    "T47n1972_001:0295a09": "無非千珠之一。阿彌陀佛亦千珠直示一珠。",
    "T47n1972_001:0295a10": "見一佛即見十方諸佛。亦見十方九界眾生。",
    "T47n1972_001:0295a11": "微塵剎海十世古今一印頓圓。無餘法矣。如",
    "T47n1972_001:0295a12": "上所引。皆佛祖聖賢遞相發揚之明訓也。知",
    "T47n1972_001:0295a13": "此則知諸剎諸塵塵塵皆唯心之極樂也。一",
    "T47n1972_001:0295a14": "塵一佛佛佛皆本性之彌陀也。復何疑哉。",
    "T47n1972_001:0295a15": "問曰。既謂淨穢融通塵塵極樂。何娑婆獨不",
    "T47n1972_001:0295a16": "免於穢耶。答曰。凡夫業感即淨而穢。佛眼所",
    "T47n1972_001:0295a17": "觀即穢如淨。豈釋迦報境而果穢哉。",
    "T47n1972_001:0295a18": "問曰。含攝無餘。吾信惟心之大矣。圓融無",
    "T47n1972_001:0295a19": "礙。吾信惟心之妙矣。柰何尚滯迷情。未離穢",
    "T47n1972_001:0295a20": "業。則吾惟心之土何由淨耶。答曰。心垢土",
    "T47n1972_001:0295a21": "垢。心淨土淨。故維摩經云。欲得淨土。當淨其",
    "T47n1972_001:0295a22": "心。隨其心淨。則佛土淨。夫欲淨其心有。捨淨",
    "T47n1972_001:0295a23": "土之修法。他無能焉。",
    "T47n1972_001:0295a24": "問曰。淨土修法其詳可得聞乎。答曰。淨土無",
    "T47n1972_001:0295a25": "修。修因迷有。法無高下。高下由根。根有多",
    "T47n1972_001:0295a26": "珠。修分多類。攝其多類總有三門。一曰觀",
    "T47n1972_001:0295a27": "想。二曰憶念。三曰眾行。皆依極樂彌陀以為",
    "T47n1972_001:0295a28": "之主也。一曰觀想者。如觀經云。諸佛如來是",
    "T47n1972_001:0295a29": "法界身。入一切眾生心想中。是故汝等心想",
    "T47n1972_001:0295b01": "佛時。是心即是三十二相八十隨形好。是心",
    "T47n1972_001:0295b02": "作佛。是心是佛。諸佛正遍知海從心想生。是",
    "T47n1972_001:0295b03": "故應當一心繫念諦觀彼佛。天台疏曰。諸佛",
    "T47n1972_001:0295b04": "如來下泛明諸佛。是故應當下遍觀彌陀。法",
    "T47n1972_001:0295b05": "界身者報佛法性生也。眾生心淨法身自在。",
    "T47n1972_001:0295b06": "故云入。如白日昇天影現百川。明佛身自在",
    "T47n1972_001:0295b07": "能隨物現也。又法界身是佛身無所不遍。法",
    "T47n1972_001:0295b08": "界為體。得此觀佛三昧。解入相應。故云入",
    "T47n1972_001:0295b09": "心想也。是心作佛者。佛本是無。心淨故有。是",
    "T47n1972_001:0295b10": "心是佛者。向聞佛本是無心淨故有。便謂條",
    "T47n1972_001:0295b11": "然。故云即是。始覺名作。終成即是佛。妙宗釋",
    "T47n1972_001:0295b12": "曰。欲想佛身。須知觀體。體是本覺。起成能",
    "T47n1972_001:0295b13": "觀。本覺乃是諸佛法界之身。以諸如來無別",
    "T47n1972_001:0295b14": "所證全證眾生本性故也。若始覺有功。本覺",
    "T47n1972_001:0295b15": "乃顯。故云法身從心想生。又復彌陀與一切",
    "T47n1972_001:0295b16": "佛。一身一智應用亦然。彌陀身顯即諸佛身。",
    "T47n1972_001:0295b17": "諸佛相明即彌陀體。是故泛明生諸佛身。以",
    "T47n1972_001:0295b18": "為觀察彌陀觀體。從法界身下。是約感應道",
    "T47n1972_001:0295b19": "交釋。從又法界身下。約解入相應釋。融心",
    "T47n1972_001:0295b20": "解云。若無初釋則觀非觀佛。若無次釋則生",
    "T47n1972_001:0295b21": "佛體殊。二釋相成。是今觀法。妙宗又曰。今之",
    "T47n1972_001:0295b22": "心觀非直於陰觀本性佛。乃託他佛顯乎本",
    "T47n1972_001:0295b23": "性。故先明應佛入我想心。次明佛身全是本",
    "T47n1972_001:0295b24": "覺。故應佛顯。知本性明。託外義成。唯心觀",
    "T47n1972_001:0295b25": "立。若論作是。即不思議三觀也。以若破若",
    "T47n1972_001:0295b26": "立皆名為作。空假二觀也。不破不立名之為",
    "T47n1972_001:0295b27": "是。中道觀也。全是而作。則三諦俱破。三諦俱",
    "T47n1972_001:0295b28": "立。全作而是。則於三諦俱非破非立。即中",
    "T47n1972_001:0295b29": "之空假名作。能破三惑。能立三法。故感他佛",
    "T47n1972_001:0295c01": "三身圓應。能成我心三身當果。即空假之中",
    "T47n1972_001:0295c02": "名是則全惑即智。全障即德。故心是應佛。心",
    "T47n1972_001:0295c03": "是果佛。故知作是一心修此三觀。十六觀之",
    "T47n1972_001:0295c04": "總體一經之妙宗也。又曰。此觀能令四佛土",
    "T47n1972_001:0295c05": "淨。如是方為此經宗致。乃至云。以此經本",
    "T47n1972_001:0295c06": "為韋提希厭同居穢。求同居淨故。談妙觀觀",
    "T47n1972_001:0295c07": "彼依正。三觀若成。麁垢先落。非有餘淨。更",
    "T47n1972_001:0295c08": "生何處。須知正為生同居淨故說三觀。良由",
    "T47n1972_001:0295c09": "觀妙能破三惑。不獨感於同居淨土。隨其惑",
    "T47n1972_001:0295c10": "斷淺深之處。自然感得有餘等三。如病須藥。",
    "T47n1972_001:0295c11": "本為身安。求得仙方修合服之。不但身安。兼",
    "T47n1972_001:0295c12": "能輕骨。身安可喻生同居淨。輕骨可喻感上",
    "T47n1972_001:0295c13": "三土。只是一藥。効乃深勝。如一妙觀能淨四",
    "T47n1972_001:0295c14": "土。解云。韋提本欲捨穢取淨。而佛示觀法。",
    "T47n1972_001:0295c15": "捨穢必盡。顯淨無遺。如月蓋為免舍離果報",
    "T47n1972_001:0295c16": "之病。故請觀音及乎宣呪。乃能消伏三毒之",
    "T47n1972_001:0295c17": "根。具足五眼之果。故一心三觀求生淨土者。",
    "T47n1972_001:0295c18": "以三惑為穢土之因。以三諦為淨土之果。故",
    "T47n1972_001:0295c19": "別惑盡則寂光淨究竟三諦也。別惑未盡則",
    "T47n1972_001:0295c20": "實報淨分證三諦也。云云。如上所明一心三",
    "T47n1972_001:0295c21": "觀能破三惑能淨四土。其或未破而生安養",
    "T47n1972_001:0295c22": "同居者。託勝增修。則有餘等三淨可待矣。且",
    "T47n1972_001:0295c23": "教有云。五濁輕重同居淨穢。而圓觀輕濁所",
    "T47n1972_001:0295c24": "感同居依正最淨。比修戒善及餘經眾善感",
    "T47n1972_001:0295c25": "安養土。其相天殊。故天台宗以圓觀為定善",
    "T47n1972_001:0295c26": "也。二曰憶念者。或緣相好。或持名號。皆名憶",
    "T47n1972_001:0295c27": "念。而有理有事。如華嚴解脫長者云。我若",
    "T47n1972_001:0295c28": "欲見安樂世界無量壽如來。隨意即見。如是",
    "T47n1972_001:0295c29": "十方一切世界所有如來我若欲見。隨意即",
    "T47n1972_001:0296a01": "見。我能了知一切如來國土莊嚴神通等事。",
    "T47n1972_001:0296a02": "無所從來。亦無所至。無有行處。亦無住處。亦",
    "T47n1972_001:0296a03": "如己身。無來無去。無行住處。然彼如來不來",
    "T47n1972_001:0296a04": "至此。我不往彼。知一切佛及與我心皆如夢",
    "T47n1972_001:0296a05": "故。如夢所見從分別生。見一切佛。從自心",
    "T47n1972_001:0296a06": "起。又知自心。如器中水。悟解諸法。如水中",
    "T47n1972_001:0296a07": "影。又知自心。猶如幻術。知一切佛。如幻所",
    "T47n1972_001:0296a08": "作。又知自心諸佛菩薩。悉皆如響。譬如空谷",
    "T47n1972_001:0296a09": "隨聲發響。悟解自心。隨念見佛。我如是知。如",
    "T47n1972_001:0296a10": "是憶念。所見諸佛皆由自心。貞元疏曰。無所",
    "T47n1972_001:0296a11": "從來下正辨惟心。即心無心便入真如。了彼",
    "T47n1972_001:0296a12": "相虛。惟心現故。既了惟心。了心即佛。故隨所",
    "T47n1972_001:0296a13": "念無非佛矣。下列四喻。通顯惟心。喻無來往。",
    "T47n1972_001:0296a14": "別喻兼明不出入等。四喻皆具四觀。一正是",
    "T47n1972_001:0296a15": "惟心。二惟心故空。三惟心故假。四惟心故",
    "T47n1972_001:0296a16": "中融而無礙。即華嚴意。夢喻不來不去。影喻",
    "T47n1972_001:0296a17": "不出不入。幻喻非有非無。響喻非合非散。又",
    "T47n1972_001:0296a18": "如般舟經。教修佛立三昧。專念彌陀。其略",
    "T47n1972_001:0296a19": "云。常念彼佛。譬如夢見金寶親屬相與娛樂",
    "T47n1972_001:0296a20": "等。永明曰。此喻惟心所作。即有而空故無來",
    "T47n1972_001:0296a21": "去。又如幻非實。則心佛兩忘。而不無幻相。則",
    "T47n1972_001:0296a22": "不壞心佛。空有無礙即無去來。不妨普見。見",
    "T47n1972_001:0296a23": "即無見。常契中道。是以佛實不來。心亦不",
    "T47n1972_001:0296a24": "去。感應道交惟心自見。又如楞嚴大勢至云。",
    "T47n1972_001:0296a25": "若子憶母。如母憶時。母子歷生。不相違遠。至",
    "T47n1972_001:0296a26": "我本因地以念佛心入無生忍。霅川以理事",
    "T47n1972_001:0296a27": "判之曰。觀其母子相憶之喻。則是同居事相",
    "T47n1972_001:0296a28": "而已。觀其自證無生法忍則念佛心。不可單",
    "T47n1972_001:0296a29": "約事相而解。念存三觀。佛具三身。心破三",
    "T47n1972_001:0296b01": "惑。無生忍位乃可入焉。又如彌陀經云。執持",
    "T47n1972_001:0296b02": "名號。至一心不亂。淨覺曰。一心不亂例前妙",
    "T47n1972_001:0296b03": "觀同名正受。即定心定善也。據往人之論。則",
    "T47n1972_001:0296b04": "有理事。若達此心。四性不生。與空慧相應。是",
    "T47n1972_001:0296b05": "理一心。若用心存念。念念不間。名事一心",
    "T47n1972_001:0296b06": "也。真歇亦曰。一心不亂兼含理事。若事一心",
    "T47n1972_001:0296b07": "人皆可以行之。由持名號心不亂故。如龍得",
    "T47n1972_001:0296b08": "水。似虎靠山。此即楞嚴。憶佛念佛。現前當來",
    "T47n1972_001:0296b09": "必定見佛。去佛不遠。不假方便自得心開。連",
    "T47n1972_001:0296b10": "攝中下二根之義也。若理一心亦非他法。但",
    "T47n1972_001:0296b11": "將阿彌陀佛四字做箇話頭。二六時中直下",
    "T47n1972_001:0296b12": "提撕。不以有心念。不以無心念。不以亦有亦",
    "T47n1972_001:0296b13": "無心念。不以非有非無心念。前後際斷一念",
    "T47n1972_001:0296b14": "不生。不涉階梯徑超佛地。余嘗評之。不以有",
    "T47n1972_001:0296b15": "心念等文有四節。可配三觀。初節配空。次節",
    "T47n1972_001:0296b16": "配假。第三雙離。第四雙即。雙離雙即可配",
    "T47n1972_001:0296b17": "中觀。蓋彼中觀亦含遮照之義也。合而言之。",
    "T47n1972_001:0296b18": "無非以修契性。顯其當處即空。全體即有亦",
    "T47n1972_001:0296b19": "非空有亦是空有。不可湊泊。不可擬議。心路",
    "T47n1972_001:0296b20": "絕處。即名為佛。如上略舉數條通名憶念。而",
    "T47n1972_001:0296b21": "各分理事。其理念者。與圓觀同。能破三惑。能",
    "T47n1972_001:0296b22": "淨四土。此攝上上根也。若其事相念者。近",
    "T47n1972_001:0296b23": "則感同居淨。遠則可為上三土之因耳。降此",
    "T47n1972_001:0296b24": "以下事相不等。如諸經所說。或一生繫念。或",
    "T47n1972_001:0296b25": "三月繫念。或晨朝十念。或七七日念。或十日",
    "T47n1972_001:0296b26": "十夜六時中念。或一日一夜不斷專念。加以",
    "T47n1972_001:0296b27": "深信之力淨願之力佛加被力。皆生極樂。又",
    "T47n1972_001:0296b28": "下而至逆惡凡夫。臨終十念亦許得生。此攝",
    "T47n1972_001:0296b29": "中根及下下根也。三曰眾行者。如華嚴經普",
    "T47n1972_001:0296c01": "賢菩薩勸進善財童子海會大眾。發十大願。",
    "T47n1972_001:0296c02": "一者禮敬諸佛。二者稱讚如來。三者廣修供",
    "T47n1972_001:0296c03": "養。四者懺悔業障。五者隨喜功德。六者請",
    "T47n1972_001:0296c04": "轉法輪。七者請佛住世。八者當隨佛學。九者",
    "T47n1972_001:0296c05": "恒順眾生。十者普皆回向。其一一願皆云。虛",
    "T47n1972_001:0296c06": "空界盡。眾生界盡。眾生業盡。眾生煩惱盡。我",
    "T47n1972_001:0296c07": "願乃盡。而虛空界乃至眾生業煩惱不可盡。",
    "T47n1972_001:0296c08": "故我此願王無有窮盡。念念相續無有間斷。",
    "T47n1972_001:0296c09": "身語意業無有疲厭。至臨命終時。最後剎那",
    "T47n1972_001:0296c10": "一切諸根悉皆散壞。一切威勢悉皆退失。輔",
    "T47n1972_001:0296c11": "相大臣宮殿內外象馬車乘珍寶伏藏無復相",
    "T47n1972_001:0296c12": "隨。惟此願王不相捨離。於一切時引導其前。",
    "T47n1972_001:0296c13": "一剎那間即得往生極樂世界。到已即見阿",
    "T47n1972_001:0296c14": "彌陀佛。其人自見生蓮華中。蒙佛授記。得授",
    "T47n1972_001:0296c15": "記已。經無數劫。普於十方不可說不可說世",
    "T47n1972_001:0296c16": "界。以智慧力。隨眾生心而為利益。乃至能",
    "T47n1972_001:0296c17": "於煩惱大苦海中。拔濟眾生令其出離皆得",
    "T47n1972_001:0296c18": "往生極樂世界。又如法華經云。聞是經典。如",
    "T47n1972_001:0296c19": "說修行。於此命終。即往安樂世界阿彌陀佛",
    "T47n1972_001:0296c20": "大菩薩眾圍繞住處。生蓮花中寶座之上。不",
    "T47n1972_001:0296c21": "復為貪欲所惱。亦復不為嗔恚愚癡所惱。亦",
    "T47n1972_001:0296c22": "復不為憍慢嫉妬諸垢所惱。得菩薩神通無",
    "T47n1972_001:0296c23": "生法忍。又如大寶積經。發十種心往生極樂。",
    "T47n1972_001:0296c24": "佛告彌勒。如是十心非諸凡愚不善丈夫具",
    "T47n1972_001:0296c25": "煩惱者之所能發。何者為十。一者於諸眾生",
    "T47n1972_001:0296c26": "起於大慈無損害心。二者於諸眾生起於大",
    "T47n1972_001:0296c27": "悲無逼惱心。三者於佛王法不惜身命樂守",
    "T47n1972_001:0296c28": "護心。四者於一切法發生勝忍無執著心。五",
    "T47n1972_001:0296c29": "者不貪利養恭敬尊重淨意樂心。六者求佛",
    "T47n1972_001:0297a01": "種智於一切時無忘失心。七者於諸眾生尊",
    "T47n1972_001:0297a02": "重恭敬無下劣心。八者不著世論於菩提分",
    "T47n1972_001:0297a03": "生決定心。九者種諸善根無有雜染清淨之",
    "T47n1972_001:0297a04": "心。十者於諸如來捨離諸相起隨念心。是名",
    "T47n1972_001:0297a05": "菩薩發十種心。由是心故當得往生。若人於",
    "T47n1972_001:0297a06": "此十心隨成一心。樂欲往生彼佛世界。若不",
    "T47n1972_001:0297a07": "得生無有是處。又如觀經云。欲生彼國者當",
    "T47n1972_001:0297a08": "修三福。一者孝養父母。奉事師長。慈心不",
    "T47n1972_001:0297a09": "殺。修十善業。二者受持三歸具足眾戒。不犯",
    "T47n1972_001:0297a10": "威儀。三者發菩提心。深信因果。讀誦大乘。勸",
    "T47n1972_001:0297a11": "進行者。此三種業過去未來現在諸佛淨業",
    "T47n1972_001:0297a12": "正因。疏曰。初業共凡夫。次業共二乘。後業",
    "T47n1972_001:0297a13": "乃大乘不共之法也。又如大本三輩發菩提",
    "T47n1972_001:0297a14": "心及諸經論所明。誦經持呪。建塔造像。禮拜",
    "T47n1972_001:0297a15": "讚頌。奉持齋戒。燒香散華。懸繒幡蓋。凡一行",
    "T47n1972_001:0297a16": "一事足以求生者。資之以信願回向之力。無",
    "T47n1972_001:0297a17": "不生也。如上泛引。通名眾行。然願行既有大",
    "T47n1972_001:0297a18": "小之不等。而又各有理事之不同。且如華嚴",
    "T47n1972_001:0297a19": "十願寶積十心之類。生於極樂者。其所感依",
    "T47n1972_001:0297a20": "正之勝及所見之佛。所聞之法。較諸小行常",
    "T47n1972_001:0297a21": "流。應必懸異也。",
    "T47n1972_001:0297a22": "問曰。吾聞善財童子圓頓利根。一生取辨。今",
    "T47n1972_001:0297a23": "乃不生華藏。而勸生極樂。此何意耶。答曰。華",
    "T47n1972_001:0297a24": "嚴疏中自有此問。彼所答云。有緣故。歸憑情",
    "T47n1972_001:0297a25": "一故。不離華藏故。即本師故。謂華藏中所有",
    "T47n1972_001:0297a26": "佛剎皆微塵數。極樂去此十萬億土。並未出",
    "T47n1972_001:0297a27": "於剎種之中。故不離也。經云。或有見佛無",
    "T47n1972_001:0297a28": "量壽觀自在等共圍繞。此讚遮那。隨名異化。",
    "T47n1972_001:0297a29": "故即本師也。又曰。普賢為善財海眾結歸極",
    "T47n1972_001:0297b01": "樂者。蓋為信解圓宗之人入文殊智修普賢",
    "T47n1972_001:0297b02": "行。福慧事理皆稱法界。此大心人雖妙悟本",
    "T47n1972_001:0297b03": "明頓同諸聖。然猶力用未充。未及如來出世",
    "T47n1972_001:0297b04": "普利眾生。所以暫依淨土親近彌陀。直至成",
    "T47n1972_001:0297b05": "佛。意在此也。",
    "T47n1972_001:0297b06": "問曰。眾行門中。既云大小不等理事有殊。所",
    "T47n1972_001:0297b07": "感生相亦乃懸異。然則觀想憶念二門修各",
    "T47n1972_001:0297b08": "不等。其所感相同耶異耶。答曰。皆不同也。故",
    "T47n1972_001:0297b09": "永明曰。九品往生事非一等。或遊化國見佛",
    "T47n1972_001:0297b10": "應身。或生報土見佛真體。或一夕而便登上",
    "T47n1972_001:0297b11": "地。或經劫而方證小乘。或利根鈍根。或定意",
    "T47n1972_001:0297b12": "散意。或道悟遲速。而機器不同。或花開早晚。",
    "T47n1972_001:0297b13": "而時限有異。又慈雲曰。雖分九品。猶是略分。",
    "T47n1972_001:0297b14": "若更細分亦應無量。",
    "T47n1972_001:0297b15": "問曰。極樂只是同居本非實報。何謂或生報",
    "T47n1972_001:0297b16": "土見佛真體耶。答曰。爾將謂同居之外別有",
    "T47n1972_001:0297b17": "實報耶。當知三土不離同居。特身境受用遞",
    "T47n1972_001:0297b18": "遞不相同耳。如經云。彌陀佛身高六十萬億",
    "T47n1972_001:0297b19": "那由他恒河沙由旬等。古師曰。此實報身也。",
    "T47n1972_001:0297b20": "又霅川曰。極樂國土四土不同。豈但極樂為",
    "T47n1972_001:0297b21": "然。荊溪云。直觀此土。四土具足。如當時華嚴",
    "T47n1972_001:0297b22": "海會不離逝多林。而諸大聲聞不知不見。即",
    "T47n1972_001:0297b23": "此類也。",
    "T47n1972_001:0297b24": "問曰。既云此土四土具足。只消就此展轉修",
    "T47n1972_001:0297b25": "行。反欲捨此而生彼國何耶。答曰。此方雖具",
    "T47n1972_001:0297b26": "四土。奈何穢業難除。夫欲捨穢取淨。勢須",
    "T47n1972_001:0297b27": "彼國求生。四明云。此土濁重十信方出苦輪。",
    "T47n1972_001:0297b28": "彼土境勝。九品悉皆不退。豈不聞。大通佛世",
    "T47n1972_001:0297b29": "受教之徒。已經塵點劫來。尚在聲聞之地。皆",
    "T47n1972_001:0297c01": "因退轉。故涉長時。如身子已證六心。猶自退",
    "T47n1972_001:0297c02": "落五道。況悠悠修行者乎。蓋由此土多值退",
    "T47n1972_001:0297c03": "緣故。云魚子菴羅華菩薩初發心三事因中",
    "T47n1972_001:0297c04": "多及其結果少。若生極樂。藉彼勝緣。博地凡",
    "T47n1972_001:0297c05": "夫便階不退。以是之故求生彼國。",
    "T47n1972_001:0297c06": "問曰。同居淨土其類甚多。今偏指極樂。而又",
    "T47n1972_001:0297c07": "偏讚其境勝。緣勝何耶。答曰。經云彼國眾生",
    "T47n1972_001:0297c08": "無有眾苦。但受諸樂。故名極樂。今以娑婆對",
    "T47n1972_001:0297c09": "而比之。此則血肉形軀。有生皆苦。彼則蓮華",
    "T47n1972_001:0297c10": "化生。無生苦也。此則時序代謝。衰老日侵。彼",
    "T47n1972_001:0297c11": "則寒暑不遷。無老苦也。此則四大難調。多",
    "T47n1972_001:0297c12": "生病患。彼則化體香潔。無病苦也。此則七十",
    "T47n1972_001:0297c13": "者稀。無常迅速。彼則壽命無量。無死苦也。此",
    "T47n1972_001:0297c14": "則親情愛戀。有愛必離。彼無父母妻子。無愛",
    "T47n1972_001:0297c15": "別離苦也。此則仇敵冤讎。有冤必會。彼則上",
    "T47n1972_001:0297c16": "善聚會。無冤憎會苦也。此或困苦饑寒。貪求",
    "T47n1972_001:0297c17": "不足。彼皆衣食珍寶。受用現成。此或醜穢形",
    "T47n1972_001:0297c18": "骸。根多缺陋。彼則端嚴相貌。體有光明。此則",
    "T47n1972_001:0297c19": "輪轉生死。彼則永證無生。此有四趣之苦。彼",
    "T47n1972_001:0297c20": "無三惡之名。此則丘陵坑坎荊棘為林。土石",
    "T47n1972_001:0297c21": "諸山穢惡充滿。彼則黃金為地。寶樹參天。樓",
    "T47n1972_001:0297c22": "聳七珍。花敷四色。此則雙林已滅。龍華未來。",
    "T47n1972_001:0297c23": "彼則無量壽尊現在說法。此則觀音勢至徒",
    "T47n1972_001:0297c24": "仰嘉名。彼則與二上人親為勝友。此則群魔",
    "T47n1972_001:0297c25": "外道惱亂正修。彼則佛化一統魔外絕蹤。此",
    "T47n1972_001:0297c26": "則媚色妖婬迷惑行者。彼則正報清淨實無",
    "T47n1972_001:0297c27": "女人。此則惡獸魑魅交扇邪聲。彼則水鳥樹",
    "T47n1972_001:0297c28": "林咸宜妙法。二土較量。境緣逈別。而樂邦之",
    "T47n1972_001:0297c29": "勝其數無窮。未暇悉舉也。其境勝者可以攝",
    "T47n1972_001:0298a01": "眾生取淨之情。其緣勝者可以助生者修行",
    "T47n1972_001:0298a02": "之力。雖同居淨類甚多。惟極樂修行緣具故",
    "T47n1972_001:0298a03": "偏指也。",
    "T47n1972_001:0298a04": "問曰。十方如來皆可親近。今獨推彌陀者何",
    "T47n1972_001:0298a05": "耶。答曰。獨推彌陀。其故有三。一誓願深重。",
    "T47n1972_001:0298a06": "二娑婆有緣。三化道相關也。願重者。經云。彌",
    "T47n1972_001:0298a07": "陀往昔因中。嘗發種種廣大誓願。其略曰。若",
    "T47n1972_001:0298a08": "我成佛已來。其有眾生願生我國。或聞我名。",
    "T47n1972_001:0298a09": "修諸善本。稱我名號。乃至十念。若不生者。誓",
    "T47n1972_001:0298a10": "不取正覺。既生我國。若有退轉。不決定成佛",
    "T47n1972_001:0298a11": "者。誓不取正覺。故華嚴鈔曰。彌陀願重。偏",
    "T47n1972_001:0298a12": "接娑婆眾生也。有緣者。我佛釋迦現在世時。",
    "T47n1972_001:0298a13": "眾生聞佛所教。歸向彌陀。固已多矣。觀佛滅",
    "T47n1972_001:0298a14": "後末世眾生。無問僧俗男女貴賤貧富。稍聞",
    "T47n1972_001:0298a15": "佛教者。無不信向。未聞佛教者。亦會稱名。縱",
    "T47n1972_001:0298a16": "是頑愚暴惡無信之徒。或遭厄難危險之處。",
    "T47n1972_001:0298a17": "或發讚歎怨嗟之聲。不覺信口便叫阿彌陀",
    "T47n1972_001:0298a18": "佛。至於兒童女子戲弄之際。聚沙摶泥。圖牆",
    "T47n1972_001:0298a19": "畫壁。便作彌陀佛像。甚至於學行未穩學語",
    "T47n1972_001:0298a20": "未成者。自然能唱阿彌陀佛。此皆不勸而發。",
    "T47n1972_001:0298a21": "不教而能。非有緣而何。又如無量壽經云。吾",
    "T47n1972_001:0298a22": "說此經。令見無量壽佛及其國土。所當為者。",
    "T47n1972_001:0298a23": "皆可求之。無得以我滅度之後復生疑惑。當",
    "T47n1972_001:0298a24": "來之世經道滅盡。我以慈愍特留此經更住",
    "T47n1972_001:0298a25": "百歲。其有眾生值此經者。隨意所願皆可得",
    "T47n1972_001:0298a26": "度。又經云。此經滅後佛法全無但留阿彌陀",
    "T47n1972_001:0298a27": "佛四字名號救度眾生。其有不信而謗毀者。",
    "T47n1972_001:0298a28": "當墮地獄具受眾苦。故天台云。當知彼佛於",
    "T47n1972_001:0298a29": "此惡世偏有緣耳。相關者先覺謂。兩土聖人",
    "T47n1972_001:0298b01": "示居淨穢。以折攝二門調伏眾生。此以穢以",
    "T47n1972_001:0298b02": "苦以促以多魔惱而折之。俾知所厭。彼以淨",
    "T47n1972_001:0298b03": "以樂以延以不退轉而攝之。俾知所欣。既厭",
    "T47n1972_001:0298b04": "且欣。則化道行矣。又我釋迦於三乘授道之",
    "T47n1972_001:0298b05": "外其有度未盡者。度在彌陀。故於諸大乘經",
    "T47n1972_001:0298b06": "丁寧反覆稱讚勸往者。蓋化道之相關也。以",
    "T47n1972_001:0298b07": "是三者之故。乃獨推焉。",
    "T47n1972_001:0298b08": "問曰。偏指獨推之說。旨哉言乎。欣厭取捨之",
    "T47n1972_001:0298b09": "方。至哉教矣。敢問。欣厭取捨得無愛憎能所",
    "T47n1972_001:0298b10": "之過乎。答曰。汝不知言也。此非世間之愛憎",
    "T47n1972_001:0298b11": "能所也。此乃十方如來轉凡成聖之通法也。",
    "T47n1972_001:0298b12": "若非厭捨。何以轉凡。若非欣取。何以成聖。故",
    "T47n1972_001:0298b13": "自凡夫預乎聖位。由聖位以至等覺。其間等",
    "T47n1972_001:0298b14": "而上之。無非欣厭。極乎妙覺取捨始亡。故",
    "T47n1972_001:0298b15": "先德云。取捨之極與不取捨無有異也。況此",
    "T47n1972_001:0298b16": "淨土之法只一化機。而釋迦彌陀之所共立",
    "T47n1972_001:0298b17": "者也。此指其往。彼受其來。倘非厭捨。離此無",
    "T47n1972_001:0298b18": "由。倘非欣取。生彼無分。既捨此矣。又生彼",
    "T47n1972_001:0298b19": "矣。藉彼勝緣直至成佛。然愛憎能所功莫大",
    "T47n1972_001:0298b20": "矣。何過之有故。",
    "T47n1972_001:0298b21": "問曰。取捨之談無敢議矣。但往生之說能不",
    "T47n1972_001:0298b22": "乖於無生之理乎。答曰。天台云。智者熾然求",
    "T47n1972_001:0298b23": "生淨土。達生體不可得。即是真無生。此謂心",
    "T47n1972_001:0298b24": "淨故佛土淨。愚者為生所縛。聞生即作生解。",
    "T47n1972_001:0298b25": "聞無生即作無生解。不知生即無生無生即",
    "T47n1972_001:0298b26": "生也。長蘆曰。以生為生者。常見之所失也。以",
    "T47n1972_001:0298b27": "無生為無生者。斷見之所惑也。生而無生無",
    "T47n1972_001:0298b28": "生而生者。第一義諦也。天衣曰。生則決定生。",
    "T47n1972_001:0298b29": "去則實不去。三家之說其旨甚明。今余復以",
    "T47n1972_001:0298c01": "性相二字釋之。妙真如性本自無生。因緣和",
    "T47n1972_001:0298c02": "合乃有生相。以其性能現相故。曰無生即生。",
    "T47n1972_001:0298c03": "以其相由性現故。曰生即無生也。知此則知",
    "T47n1972_001:0298c04": "淨土之生惟心所生無生而生。理何乖焉。",
    "T47n1972_001:0298c05": "問曰。往生之說其旨昭然。但今之學者不能",
    "T47n1972_001:0298c06": "曉了。千人萬人疑道。極樂遠隔十萬億國。臨",
    "T47n1972_001:0298c07": "命終時恐難得到。復何策以曉之。答曰。是可",
    "T47n1972_001:0298c08": "咲也。說了許多心外無土土外無心。到者裏",
    "T47n1972_001:0298c09": "猶道不曉。此無他。只是眾生妄認自心在色",
    "T47n1972_001:0298c10": "身之內方寸之間。不知自家心量元自廣大。",
    "T47n1972_001:0298c11": "豈不聞讚佛偈云。心包太虛量周沙界。且十",
    "T47n1972_001:0298c12": "方虛空無量無邊。被我心量都盧包了。恒沙",
    "T47n1972_001:0298c13": "世界無量無數。我之心量一一周遍。如此看",
    "T47n1972_001:0298c14": "來。十萬億國在我心中。其實甚近。何遠之",
    "T47n1972_001:0298c15": "有。命終生時。生我心中。其實甚易。何難之",
    "T47n1972_001:0298c16": "有。豈不見十疑論云。十萬億剎為對凡夫肉",
    "T47n1972_001:0298c17": "眼生死心量說耳。但使眾生淨土業成者。臨",
    "T47n1972_001:0298c18": "終在定之心即是淨土受生之心。動念即是",
    "T47n1972_001:0298c19": "生淨土時。為此觀經云。彌陀佛國去此不遠。",
    "T47n1972_001:0298c20": "又業力不可思議。一念即生。不須愁遠。又如",
    "T47n1972_001:0298c21": "人夢身雖在床。而心意識遍至他方。生淨土",
    "T47n1972_001:0298c22": "亦然。不須疑也。經云。一彈指頃即得往生。又",
    "T47n1972_001:0298c23": "云。屈伸臂頃。又云。頃刻之間。故自信錄云。",
    "T47n1972_001:0298c24": "十萬億剎頃刻至者。自心本妙耳。此等重重",
    "T47n1972_001:0298c25": "喻說。只是言其生在自己廣大心中甚近而",
    "T47n1972_001:0298c26": "甚易者也。我如今且莫說廣大心量。且只就",
    "T47n1972_001:0298c27": "汝色身之內方寸之間。說箇譬喻。譬如此方",
    "T47n1972_001:0298c28": "到西天竺。動經十萬餘里。一路之間多經國",
    "T47n1972_001:0298c29": "土。有一人雖未親到。曾聞他人講說一遍。記",
    "T47n1972_001:0299a01": "憶在心。其人後時坐臥之間。忽動一念思量",
    "T47n1972_001:0299a02": "彼國。思量千里便到千里。思量萬里。便到萬",
    "T47n1972_001:0299a03": "里。思量天竺便到天竺。以此比之。生淨土",
    "T47n1972_001:0299a04": "便是這箇道理。豈不是彈指之頃。一念便到。",
    "T47n1972_001:0299a05": "何難到之有哉。汝若不修淨業要到極難。淨",
    "T47n1972_001:0299a06": "業若成要到極易。但辨肯心。決不相賺。",
    "T47n1972_001:0299a07": "問曰。不修淨業要生極難。此誠言也。何故前",
    "T47n1972_001:0299a08": "舉逆惡凡夫臨終亦生。吾未聞其詳。而且有",
    "T47n1972_001:0299a09": "疑。幸詳示而釋之。答曰。觀經云。下品下生",
    "T47n1972_001:0299a10": "者。或有眾生作不善業。五逆十惡具諸不善。",
    "T47n1972_001:0299a11": "如此愚人以惡業故。應墮惡道經歷多劫受",
    "T47n1972_001:0299a12": "苦無窮。如此愚人臨命終時。遇善知識種種",
    "T47n1972_001:0299a13": "安慰為說妙法教令念佛。此人苦逼不遑念",
    "T47n1972_001:0299a14": "佛。善友告言。汝若不能念者。應稱無量壽",
    "T47n1972_001:0299a15": "佛。如是至心令聲不絕。具足十念稱南無阿",
    "T47n1972_001:0299a16": "彌陀佛。稱佛名故。於念念中。除八十億劫生",
    "T47n1972_001:0299a17": "死之罪。命終之時。見金蓮華猶如日輪住其",
    "T47n1972_001:0299a18": "人前。如一念頃即得往生極樂世界。於蓮華",
    "T47n1972_001:0299a19": "中滿十二大劫蓮華方開。觀世音大勢至以",
    "T47n1972_001:0299a20": "大悲音聲。為其廣說諸法實相除滅罪法。聞",
    "T47n1972_001:0299a21": "已歡喜。應時即發菩提之心。此其詳也。雖十",
    "T47n1972_001:0299a22": "二劫處蓮華中。而其受用快樂如忉利天。故",
    "T47n1972_001:0299a23": "古者云。華中快樂如忉利。不比人間父母胎。",
    "T47n1972_001:0299a24": "逆惡得生者。觀經疏曰。以念佛除滅罪障故。",
    "T47n1972_001:0299a25": "即以念佛為勝緣也。余詳經意。即是念佛滅",
    "T47n1972_001:0299a26": "罪而生。然以疏論參而明之。則有三義。一者",
    "T47n1972_001:0299a27": "或問。如何以少時心力而能勝終身造惡耶。",
    "T47n1972_001:0299a28": "曰心雖少時。而其力猛利。是心勇決名為大",
    "T47n1972_001:0299a29": "心。以捨身事急故。如人入陣不惜身命名為",
    "T47n1972_001:0299b01": "健人也。二者此雖造惡。或現世曾修三昧故。",
    "T47n1972_001:0299b02": "臨終勸念定心易成。亦是乘急戒緩人也。縱",
    "T47n1972_001:0299b03": "現世不修三昧。亦是宿種今熟。以宿善業強",
    "T47n1972_001:0299b04": "故。臨終得遇善知識。十念功成也。三者若非",
    "T47n1972_001:0299b05": "宿種。又非現修。則其念佛之時。必有重悔。故",
    "T47n1972_001:0299b06": "永明曰。善惡無定。因緣體空。迹有升沈。事分",
    "T47n1972_001:0299b07": "優劣。真金一兩勝百兩之疊華。爝火微光爇",
    "T47n1972_001:0299b08": "萬仞之積草。",
    "T47n1972_001:0299b09": "問曰。五濁惡世人皆有罪。縱未造五逆重罪。",
    "T47n1972_001:0299b10": "其餘罪業孰能無之。苟不懺悔消滅。但只臨",
    "T47n1972_001:0299b11": "終念佛能往生乎。答曰。亦得生也。此乃全藉",
    "T47n1972_001:0299b12": "彌陀不思議之大願力也。那先經云。如持百",
    "T47n1972_001:0299b13": "枚太石置於船上。藉船力故石不沒水。若無",
    "T47n1972_001:0299b14": "其船。小石亦沒。喻彼世人一生造惡臨終念",
    "T47n1972_001:0299b15": "佛不入泥犁。若非念佛。雖作小惡。亦入泥犁。",
    "T47n1972_001:0299b16": "況大惡乎。船喻佛力。石喻惡業。故昔人有帶",
    "T47n1972_001:0299b17": "業而生之說。四土文中亦云。具惑染者亦得",
    "T47n1972_001:0299b18": "生同居淨也。又如僧雄俊。臨入鑊湯。并汾州",
    "T47n1972_001:0299b19": "人屠牛為業。臨終見群牛逼觸其身苦痛切",
    "T47n1972_001:0299b20": "己。及張鐘馗殺雞為業。臨終見神人驅群雞",
    "T47n1972_001:0299b21": "喙破兩目流血盈床。稱佛名號俱生淨土。此",
    "T47n1972_001:0299b22": "非佛力而何請復以喻明之。如人現犯官法。",
    "T47n1972_001:0299b23": "應入官內。以投託國王。承王宣召。則官不",
    "T47n1972_001:0299b24": "能拘而復達帝京也。所以西資鈔云。得生淨",
    "T47n1972_001:0299b25": "土。是假他力。彌陀願攝釋迦勸讚諸佛護念。",
    "T47n1972_001:0299b26": "如渡大海。既得巨舟。仍有良導。加以便風必",
    "T47n1972_001:0299b27": "能速到彼岸也。若其不肯登舟。遲留惡國者。",
    "T47n1972_001:0299b28": "誰之過歟。",
    "T47n1972_001:0299b29": "問曰。前云。博地凡夫便階不退。此必已無惡",
    "T47n1972_001:0299c01": "業者也。今此帶業而生。能不退乎。答曰。例",
    "T47n1972_001:0299c02": "皆不退。經云。其有生者悉住正定之聚。又云。",
    "T47n1972_001:0299c03": "眾生生者皆是阿鞞跋致。又十疑論云。有五",
    "T47n1972_001:0299c04": "因緣能令不退。一者阿彌陀佛大悲願力攝",
    "T47n1972_001:0299c05": "持故不退。二者佛光常照菩提心常增長故",
    "T47n1972_001:0299c06": "不退。三者水鳥樹林風聲樂音皆說苦空。聞",
    "T47n1972_001:0299c07": "者常起念佛念法念僧之心故不退。四者彼",
    "T47n1972_001:0299c08": "國純諸菩薩以為良友。無惡緣境。外無外道",
    "T47n1972_001:0299c09": "鬼魔。內無邪三毒等。煩惱畢竟不起故不退。",
    "T47n1972_001:0299c10": "五者生彼國者壽命永劫。共佛齊等故不退",
    "T47n1972_001:0299c11": "也。又古人云。不願生淨土則已。願生則無不",
    "T47n1972_001:0299c12": "得生。不生則已。生則永不退轉也。",
    "T47n1972_001:0299c13": "問曰。一生造惡。臨終念佛帶業得生。又無退",
    "T47n1972_001:0299c14": "轉。此彌陀願力誠乎。不可思議矣。然則我於",
    "T47n1972_001:0299c15": "生前。且做世間事業。直待臨終然後念佛。可",
    "T47n1972_001:0299c16": "乎。答曰。苦哉苦哉。何等愚謬之言也。砒霜",
    "T47n1972_001:0299c17": "酖酒毒中之毒。今汝此言毒於砒霜酖酒者",
    "T47n1972_001:0299c18": "也。非特誤賺自己。又且誤賺天下曰僧曰俗",
    "T47n1972_001:0299c19": "善男信女。皆此言也。向所謂逆惡凡夫臨終",
    "T47n1972_001:0299c20": "念佛者。乃是宿有善根福德因緣。方遇知",
    "T47n1972_001:0299c21": "識。方得念佛。此等僥倖萬萬人中無一箇半",
    "T47n1972_001:0299c22": "箇。汝將謂人人臨終有此僥倖哉。豈不見群",
    "T47n1972_001:0299c23": "疑論云。世間有十種人。臨終不得念佛。一者",
    "T47n1972_001:0299c24": "善友未必相遇故無勸念之理。二者業苦纏身",
    "T47n1972_001:0299c25": "不遑念佛。三者或偏風失語不能稱佛。四者",
    "T47n1972_001:0299c26": "狂亂失心注想難成。五者或遭水火不暇至",
    "T47n1972_001:0299c27": "誠。六者遭遇豺狼無復善友。七者臨終惡友",
    "T47n1972_001:0299c28": "壞彼信心。八者飽食過度昏迷致死。九者軍",
    "T47n1972_001:0299c29": "陣鬪戰奄忽而亡。十者忽墜高巖傷壞性命。",
    "T47n1972_001:0300a01": "如此等十種之事。皆是尋常耳聞眼見。不論",
    "T47n1972_001:0300a02": "僧俗男女。人皆有之。或宿業所招。現業所",
    "T47n1972_001:0300a03": "感。忽爾現前。不容迴避。爾又不是神通聖人。",
    "T47n1972_001:0300a04": "有宿命通能知臨終有業無業。又不是有他",
    "T47n1972_001:0300a05": "心天眼能知臨終好死惡死。如上十種惡緣",
    "T47n1972_001:0300a06": "忽然遭著一種。便休了也。便做手脚不得了",
    "T47n1972_001:0300a07": "也。便有知識活佛圍繞。救爾不得了也。便",
    "T47n1972_001:0300a08": "須隨業受報。向三途八難中受苦受罪。到那",
    "T47n1972_001:0300a09": "時要聞佛名不聞了也。直饒爾無此惡緣。只",
    "T47n1972_001:0300a10": "是好病而死。亦不免風刀解體四大分離。如",
    "T47n1972_001:0300a11": "生龜脫筒螃蟹落湯。痛苦逼迫怕怖慞惶。念",
    "T47n1972_001:0300a12": "佛不得了也。更饒爾無病而死。又或世緣未",
    "T47n1972_001:0300a13": "了。世念未休。貪生怖死。擾亂胸懷。若是俗人",
    "T47n1972_001:0300a14": "又兼家私未明。後事未辦。妻啼子哭。百種憂",
    "T47n1972_001:0300a15": "煎。念佛不得了也。更饒爾未死以前。只有些",
    "T47n1972_001:0300a16": "少病痛在身。忍疼忍苦。叫喚呻吟。問藥求醫。",
    "T47n1972_001:0300a17": "祈禱懺悔。雜念紛飛。念佛不得了也。更饒",
    "T47n1972_001:0300a18": "爾未病以前。只是年紀老大。衰相現前。困頓",
    "T47n1972_001:0300a19": "龍鍾。愁嘆憂惱。只向箇衰老身上。左安右排。",
    "T47n1972_001:0300a20": "念佛不得了也。更饒爾未老以前。正是少",
    "T47n1972_001:0300a21": "壯之日。正好念佛之時。稍或狂心未歇。俗務",
    "T47n1972_001:0300a22": "相關。東攀西緣。胡思亂相。業識茫茫。念佛不",
    "T47n1972_001:0300a23": "得了也。更饒爾閑自在有志修行。稍於世相",
    "T47n1972_001:0300a24": "之中。照不破放不下。把不定坐不斷。忽遭些",
    "T47n1972_001:0300a25": "子境界現前。一箇主人隨他顛倒。念佛不得",
    "T47n1972_001:0300a26": "了也。爾看他老病之時少壯清閑之日。稍有",
    "T47n1972_001:0300a27": "一事掛心。早是念佛不得。況待臨終時哉。何",
    "T47n1972_001:0300a28": "況爾更道。且做世間事業。爾真癡人說此癡",
    "T47n1972_001:0300a29": "話。敢保爾錯用身心了也。且世間事業如夢",
    "T47n1972_001:0300b01": "如幻如影如響。那一件有實效。那一件替得",
    "T47n1972_001:0300b02": "生死。縱饒廣造伽藍多增常住。攀求名位交",
    "T47n1972_001:0300b03": "結官豪。爾將謂多做好事。殊不知犯了如來",
    "T47n1972_001:0300b04": "不體道本廣造伽藍等戒。豈不見道。有為之",
    "T47n1972_001:0300b05": "功多諸過咎。天堂未就。地獄先成。生死未明。",
    "T47n1972_001:0300b06": "皆成苦本。眼光落地。受苦之時。方知平生所",
    "T47n1972_001:0300b07": "作盡是枷上添枷。鎖上添鎖。鑊湯下增柴炭。",
    "T47n1972_001:0300b08": "劍樹上助刀鎗。袈裟下失却人身。萬劫難復。",
    "T47n1972_001:0300b09": "鐵漢聞之。也須淚落。祖師如此苦口勸人。曾",
    "T47n1972_001:0300b10": "許爾且做事業。待臨終方念佛乎。又不見。死",
    "T47n1972_001:0300b11": "心禪師道。世間之人財寶如山。妻妾滿前。日",
    "T47n1972_001:0300b12": "夜歡樂。他豈不要長生在世。爭奈前程有限",
    "T47n1972_001:0300b13": "暗裏相催。符到奉行不容住滯。閻羅老子不",
    "T47n1972_001:0300b14": "順人情。無常鬼王有何面目。且據諸人眼裏",
    "T47n1972_001:0300b15": "親見耳裏親聞。前街後巷。親情眷屬。朋友兄",
    "T47n1972_001:0300b16": "弟。強壯後生。死却多少。世人多云待老來方",
    "T47n1972_001:0300b17": "念佛。好教爾知。黃泉路上無老少。能有幾人",
    "T47n1972_001:0300b18": "待得老。到少年夭死者多矣。古人云。莫待老",
    "T47n1972_001:0300b19": "來方念佛。孤墳多是少年人。又云。自從早年",
    "T47n1972_001:0300b20": "索妻養兒。經營家計。受盡萬千辛苦。忽然三",
    "T47n1972_001:0300b21": "寸氣斷。未免一旦皆休。若是孝順兒孫。齋",
    "T47n1972_001:0300b22": "得幾僧看得部經。燒得陌紙。春三秋九做得",
    "T47n1972_001:0300b23": "碗羹飯。哭得幾聲。猶是記憶爺娘。若是不肖",
    "T47n1972_001:0300b24": "之子。父母方死。骨頭未冷。作撻財產。出賣田",
    "T47n1972_001:0300b25": "園。恣意作樂。以此較之。著甚麼急。兒孫自有",
    "T47n1972_001:0300b26": "兒孫福。莫與兒孫作馬牛。復引古德云。冷笑",
    "T47n1972_001:0300b27": "富家翁。營生忙似箭。囤內米生虫。庫中錢爛",
    "T47n1972_001:0300b28": "貫。日裏把秤稱。夜間點燈算。形骸如傀儡。莫",
    "T47n1972_001:0300b29": "教繩索斷。死心如此苦口勸人。曾許爾且做",
    "T47n1972_001:0300c01": "事業。待臨終方念佛乎。當思人生在世能有",
    "T47n1972_001:0300c02": "幾時。石火電光眨眼便過。趁此未老未病之",
    "T47n1972_001:0300c03": "前。抖搜身心撥棄世事。得一日光景念一日",
    "T47n1972_001:0300c04": "佛名。得一時工夫修一時淨業。由他臨命終",
    "T47n1972_001:0300c05": "時。好死惡死我之盤纏預辦了也。我之前程",
    "T47n1972_001:0300c06": "穩穩當當了也。若不如此。後悔難追。思之",
    "T47n1972_001:0300c07": "思之。",
    "T47n1972_001:0300c08": "問曰。吾之言過矣。駟不及舌矣。承師之教。誰",
    "T47n1972_001:0300c09": "不寒心。奈何人心易進易退。一聞警策。勇猛",
    "T47n1972_001:0300c10": "精勤。忽於目前逢一障難。便轉念頭別求方",
    "T47n1972_001:0300c11": "便。都道淨業只是身後之事。於今目前無所",
    "T47n1972_001:0300c12": "利濟。從此身心一時放退。是亦無怪其然耶。",
    "T47n1972_001:0300c13": "答曰。汝之所見未廣也。豈不見經中道。受持",
    "T47n1972_001:0300c14": "佛名者。現世當獲十種勝利。一者晝夜常得",
    "T47n1972_001:0300c15": "一切諸天大力神將河沙眷屬隱形守護。二",
    "T47n1972_001:0300c16": "者常得二十五大菩薩如觀世音等及一切諸",
    "T47n1972_001:0300c17": "菩薩常隨守護。三者常得諸佛晝夜護念阿",
    "T47n1972_001:0300c18": "彌陀佛常放光明攝受此人。四者一切惡鬼",
    "T47n1972_001:0300c19": "若夜叉若羅剎皆不能害。一切毒蛇毒龍毒",
    "T47n1972_001:0300c20": "藥悉不能中。五者火難水難冤賊刀箭牢獄",
    "T47n1972_001:0300c21": "枷鎖橫死狂生悉皆不受。六者先所作業悉",
    "T47n1972_001:0300c22": "皆消滅。所殺冤命彼蒙解脫更無執對。七者",
    "T47n1972_001:0300c23": "夜夢正直。或復夢見阿彌陀佛勝妙色像。八",
    "T47n1972_001:0300c24": "者心常歡喜。顏色光澤。氣力充盛。所作吉利。",
    "T47n1972_001:0300c25": "九者常為一切世間人民恭敬供養歡喜禮",
    "T47n1972_001:0300c26": "拜。猶如敬佛。十者命終之時。心無怖畏。正念",
    "T47n1972_001:0300c27": "現前。得見阿彌陀佛及諸聖眾持金蓮華接",
    "T47n1972_001:0300c28": "引往生。西方淨土盡未來際受勝妙藥。如上",
    "T47n1972_001:0300c29": "十種利益。經文具載。乃佛口之所宣也。既",
    "T47n1972_001:0301a01": "是現生來世皆有利益。然則世出世間要緊",
    "T47n1972_001:0301a02": "法門。無如念佛者矣。但當精進不用懷疑。",
    "T47n1972_001:0301a03": "問曰。念佛之門多承開導。群疑盡釋。正信現",
    "T47n1972_001:0301a04": "前矣。但上文所謂抖擻身心撥棄世事。今世",
    "T47n1972_001:0301a05": "網中人間有境緣順便身意安閑者。則可依",
    "T47n1972_001:0301a06": "此而行。其有世事不容撥棄者。又當何以教",
    "T47n1972_001:0301a07": "之。答曰。世網中人若是痛念無常用心真切",
    "T47n1972_001:0301a08": "者。不問苦樂逆順靜鬧間忙。一任公私幹辦",
    "T47n1972_001:0301a09": "迎賓待客。萬緣交擾。八面應酬。與他念佛。兩",
    "T47n1972_001:0301a10": "不相妨。不見古人道。朝也阿彌陀。暮也阿彌",
    "T47n1972_001:0301a11": "陀。假饒忙似箭。不離阿彌陀。又云。作密不妨",
    "T47n1972_001:0301a12": "流水過。山高豈礙白雲飛。其有世緣稍重。力",
    "T47n1972_001:0301a13": "量稍輕者。亦須忙裏偷閑鬧中取靜。每日或",
    "T47n1972_001:0301a14": "念三萬聲一萬聲三千聲一千聲。定為日課。",
    "T47n1972_001:0301a15": "不容一日放過。又有冗忙之極頃刻無閑者。",
    "T47n1972_001:0301a16": "每日晨朝必須十念。積久功成。亦不虛棄。念",
    "T47n1972_001:0301a17": "佛之外。或念經禮佛懺悔發願。種種結緣種",
    "T47n1972_001:0301a18": "種作福。隨力布施。修諸善功以助之。几一毫",
    "T47n1972_001:0301a19": "之善皆須回向西方。如此用功。非惟決定往",
    "T47n1972_001:0301a20": "生。亦且增高品位矣。",
    "T47n1972_001:0301a21": "問曰。泛言念佛未有其方。且十念回向之法",
    "T47n1972_001:0301a22": "亦所未諭。幸詳以示之。答曰。念佛者或專緣",
    "T47n1972_001:0301a23": "三十二相。繫心得定。開目閉目常得見佛。或",
    "T47n1972_001:0301a24": "但專稱名號執持不散。亦於現身而得見佛。",
    "T47n1972_001:0301a25": "此間現見。多是稱佛名號為上。稱佛之法必",
    "T47n1972_001:0301a26": "須制心不令散亂。念念相續繫緣佛號。口中",
    "T47n1972_001:0301a27": "聲聲喚阿彌陀佛。以心緣歷字字分明。稱佛",
    "T47n1972_001:0301a28": "名時。無管多少。並須一心一意心口相續。如",
    "T47n1972_001:0301a29": "此方。得一念滅八十億劫生死之罪。若不然",
    "T47n1972_001:0301b01": "者。滅罪良難。十念者。每日清晨。面西正立合",
    "T47n1972_001:0301b02": "掌。連聲稱阿彌陀佛。盡一氣為一念。如是十",
    "T47n1972_001:0301b03": "氣名為十念。但隨氣長短。不限佛數多少。唯",
    "T47n1972_001:0301b04": "長唯久。氣極為度。其佛聲不高不低。不緩不",
    "T47n1972_001:0301b05": "急。調停得中。如是十氣連屬不斷。意在令心",
    "T47n1972_001:0301b06": "不散專精為功。故名此為十念者。顯是藉氣",
    "T47n1972_001:0301b07": "束心也。盡此一生不得一日暫廢。回向發願",
    "T47n1972_001:0301b08": "者。念佛既畢即云。弟子某一心歸命極樂世",
    "T47n1972_001:0301b09": "界阿彌陀佛。願以淨光照我。慈誓攝我。我今",
    "T47n1972_001:0301b10": "正念稱如來名。為菩提道求生淨土。佛昔本",
    "T47n1972_001:0301b11": "誓。若有眾生欲生我國。至心信樂乃至十念。",
    "T47n1972_001:0301b12": "若不生者不取正覺。願此念佛因緣得入如",
    "T47n1972_001:0301b13": "來大誓海中。承佛慈力。眾罪消滅。淨因增長。",
    "T47n1972_001:0301b14": "若臨命終自知時至。身無病苦。心不貪戀亦",
    "T47n1972_001:0301b15": "不顛倒。如入禪定。佛及眾聖手持金臺來迎",
    "T47n1972_001:0301b16": "接我。如一念頃生極樂國。花開見佛。即聞佛",
    "T47n1972_001:0301b17": "乘頓開佛慧。廣度眾生滿菩提願。如上念佛",
    "T47n1972_001:0301b18": "之法。至於回向。乃先德垂訓切要之方盛傳",
    "T47n1972_001:0301b19": "於世久矣。當遵而行之。",
    "T47n1972_001:0301b20": "問曰。世網中人隨量指授微細方法。靡不詳",
    "T47n1972_001:0301b21": "明矣。然則我輩世外之人又當何以加其工",
    "T47n1972_001:0301b22": "焉。答曰。前不云乎。修有多類。攝成三門。如",
    "T47n1972_001:0301b23": "是三門門門可入。或單或兼。隨意之所取",
    "T47n1972_001:0301b24": "耳。",
    "T47n1972_001:0301b25": "問曰。圓觀之修惟心之念似乎上器之行門。",
    "T47n1972_001:0301b26": "華嚴十願寶積十心亦乃大根之功用。倘根",
    "T47n1972_001:0301b27": "器之不對。則功行之難成。今吾自揣其根觀",
    "T47n1972_001:0301b28": "吾所好。惟在專持名號。暇則或加禮拜懺悔",
    "T47n1972_001:0301b29": "而已。師以為如何。答曰。善哉善或。汝知量",
    "T47n1972_001:0301c01": "矣。觀汝之言。正合善導專修無間之說矣。專",
    "T47n1972_001:0301c02": "修者。謂眾生障重。境細心麄。識颺神飛。觀難",
    "T47n1972_001:0301c03": "成就。是以大聖悲憐。直勸專稱名號。正由稱",
    "T47n1972_001:0301c04": "名易。故相續即生。若能念念相續畢命為期。",
    "T47n1972_001:0301c05": "十即十生。百即百生。何以故。無外雜緣得正",
    "T47n1972_001:0301c06": "念故。與佛本願相應故。不違教故。順佛語",
    "T47n1972_001:0301c07": "故。若捨專修而修雜業以求生者。百中希得",
    "T47n1972_001:0301c08": "一二。千中希得三四。乃出雜緣亂動失正念",
    "T47n1972_001:0301c09": "故。與佛本願不相應故。與教相違故。不順佛",
    "T47n1972_001:0301c10": "語故。繫念不相續故。心不相續報佛恩故。雖",
    "T47n1972_001:0301c11": "有業行。常與名利相應故。樂近雜緣自障障",
    "T47n1972_001:0301c12": "他生淨土故。無間修者。身須專禮阿彌陀佛。",
    "T47n1972_001:0301c13": "不雜餘禮。口須專稱阿彌陀佛。不稱餘號。不",
    "T47n1972_001:0301c14": "誦餘經。意須專想阿彌陀佛。不雜餘想。又若",
    "T47n1972_001:0301c15": "貪嗔癡來間者。隨犯隨懺。不令隔日隔念隔",
    "T47n1972_001:0301c16": "時。常使清淨。亦名無間修也。善導和上者。天",
    "T47n1972_001:0301c17": "竺傳中稱為彌陀化身也。觀其專修無間之",
    "T47n1972_001:0301c18": "說。要緊只在念念相續。故孤山亦云。不可等",
    "T47n1972_001:0301c19": "閑發願散亂稱名。永明亦云。直須一心歸命",
    "T47n1972_001:0301c20": "盡報精修。坐臥之間常面西向。當行道禮敬",
    "T47n1972_001:0301c21": "之際念佛發願之時。懇苦翹誠無諸異念。如",
    "T47n1972_001:0301c22": "就刑戮。若在狴牢。怨賊所追。水火所逼。一心",
    "T47n1972_001:0301c23": "求救。願脫苦輪速證無生。廣度含識紹隆三",
    "T47n1972_001:0301c24": "寶。誓報四恩。如斯志誠方不虛棄。如或言行",
    "T47n1972_001:0301c25": "不稱。信願輕微。無念念相續之心。有數數間",
    "T47n1972_001:0301c26": "斷之意。恃其懈怠臨終望生。但為業障所遮。",
    "T47n1972_001:0301c27": "恐難值其善友。風火逼迫正念不成。何以故。",
    "T47n1972_001:0301c28": "如今是因。臨終是果。應須因實果則不虛。聲",
    "T47n1972_001:0301c29": "和則響順。形直則影端故也。",
    "T47n1972_001:0302a01": "問曰。念念相續之修。豈非余所願也。奈何定",
    "T47n1972_001:0302a02": "力未成念頭無主。或舊學未忘。或邪想亂起。",
    "T47n1972_001:0302a03": "或境緣相觸照顧不牢。或情想紛飛遏捺不",
    "T47n1972_001:0302a04": "住。不覺念頭東走西走。眨得眼來千里萬里",
    "T47n1972_001:0302a05": "去了。又或惹著一毫世事。便是五日十日半",
    "T47n1972_001:0302a06": "月一月擺脫不去。豈特間斷而已哉。言之可",
    "T47n1972_001:0302a07": "慚。思之可慟。又當何策以治之。答曰。嗚呼此",
    "T47n1972_001:0302a08": "天下學者之通病也。汝當間斷之時。若不痛",
    "T47n1972_001:0302a09": "加鞭策。則專修無間之念永無成就之期。余",
    "T47n1972_001:0302a10": "聞古人有三種痛鞭之策。今復為汝獻之。汝",
    "T47n1972_001:0302a11": "當諦而聽之。一曰報恩。二曰決志。三曰求驗。",
    "T47n1972_001:0302a12": "第一報恩者。既修淨土。當念報恩。佛恩國恩",
    "T47n1972_001:0302a13": "固未暇論。只如父母養育之恩。豈非重恩。師",
    "T47n1972_001:0302a14": "長作成之德。豈非重德。爾最初出家。便說要",
    "T47n1972_001:0302a15": "報重恩。後來行脚。又說要報重德。離鄉別井",
    "T47n1972_001:0302a16": "二三十年。父母師長艱難困苦。爾總不顧。父",
    "T47n1972_001:0302a17": "母老病。爾又不看。及聞其死。爾也不歸。如今",
    "T47n1972_001:0302a18": "或在三塗受罪受苦。望爾救他。望爾度他。爾却",
    "T47n1972_001:0302a19": "念念間斷。淨土不成。淨土不成。自救不了。自",
    "T47n1972_001:0302a20": "救不了。如何救他。既不能相救。爾是忘恩負",
    "T47n1972_001:0302a21": "義。大不孝人。經云。不孝之罪當墮地獄。然則",
    "T47n1972_001:0302a22": "一念間斷之心便是地獄業也。又且不蠶而",
    "T47n1972_001:0302a23": "衣。不耕而食。僧房臥具受用現成。爾當勤修",
    "T47n1972_001:0302a24": "淨業。圖報信施之恩。祖師道。此是施主妻子",
    "T47n1972_001:0302a25": "分上減剋將來。道眼未明。滴水寸絲也。須牽",
    "T47n1972_001:0302a26": "犁拽耙。償他始得。爾却念念間斷。淨土不成。",
    "T47n1972_001:0302a27": "淨土不成。酬償有分。然則一念間斷之心便",
    "T47n1972_001:0302a28": "是畜生業也。第二決志者。若學專修。志須決",
    "T47n1972_001:0302a29": "定。爾一生參禪。禪既不悟。及乎看教。教又不",
    "T47n1972_001:0302b01": "明。弄到如今。念頭未死。又要說幾句禪。又要",
    "T47n1972_001:0302b02": "說幾句教。又要寫幾箇字。又要做幾首詩。情",
    "T47n1972_001:0302b03": "掛兩頭。念分四路。祖師道。毫釐繫念。三塗業",
    "T47n1972_001:0302b04": "因。瞥爾情生。萬劫羈鎖。爾却志無決定。情念",
    "T47n1972_001:0302b05": "多端。因此多端間斷正念。然則一念間斷之",
    "T47n1972_001:0302b06": "心便是三塗羈鎖業也。又且守護戒根。志不",
    "T47n1972_001:0302b07": "決定。或因身口念念馳求。教中道。寧以洋銅",
    "T47n1972_001:0302b08": "灌口。不可以破戒之口受人飲食。寧以熱鐵",
    "T47n1972_001:0302b09": "纏身。不可以破戒之身受人衣服。況因諸戒",
    "T47n1972_001:0302b10": "不嚴。邪心妄動。因此妄動。間斷專修。然則一",
    "T47n1972_001:0302b11": "念間斷之心。何止熱鐵洋銅業也。又且斷除",
    "T47n1972_001:0302b12": "憎愛。志不決定。每於虛名浮利自照不破。名",
    "T47n1972_001:0302b13": "利屬我便生貪愛。名利屬他便生憎妬。古人",
    "T47n1972_001:0302b14": "云。貪名貪利。同趨鬼類。逐愛逐憎。同入火",
    "T47n1972_001:0302b15": "坑。爾却因此愛憎間斷淨土。然則一念間斷",
    "T47n1972_001:0302b16": "之心便是餓鬼火坑業也。第三求驗者。既學",
    "T47n1972_001:0302b17": "專修。當求靈驗。爾如今髮白面皺。死相現前。",
    "T47n1972_001:0302b18": "知道臨終更有幾日。須在目前便要見佛。只",
    "T47n1972_001:0302b19": "如廬山遠法師。一生之中三度蒙佛摩頂。又",
    "T47n1972_001:0302b20": "如懷感法師。稱念佛名便得見佛。又如少康",
    "T47n1972_001:0302b21": "法師。唱佛一聲眾見一佛從口飛出。唱佛十",
    "T47n1972_001:0302b22": "聲則有十佛從口飛出。如貫珠焉。此等靈驗",
    "T47n1972_001:0302b23": "萬萬千千。爾若心無間斷。見佛不難。間斷心",
    "T47n1972_001:0302b24": "生。決不見佛。既不見佛。與佛無緣。既無佛",
    "T47n1972_001:0302b25": "緣。難生淨土。淨土不生。必墮惡道。然則一念",
    "T47n1972_001:0302b26": "間斷之心便是三塗惡道業也。戒之戒之。如",
    "T47n1972_001:0302b27": "上三策。當自痛鞭。使其念不離佛。佛不離念。",
    "T47n1972_001:0302b28": "感應道交現前見佛。既見樂邦之佛。即見十",
    "T47n1972_001:0302b29": "方諸佛。既見十方諸佛。即見自性天真之佛。",
    "T47n1972_001:0302c01": "既見自性天真之佛。即得大用現前。然後推",
    "T47n1972_001:0302c02": "其悲願。廣化一切眾生。此名淨土禪。亦名",
    "T47n1972_001:0302c03": "禪淨土也。然則永明所謂有禪有淨土。猶如",
    "T47n1972_001:0302c04": "帶角虎。現世為人師。來生作佛祖。豈不驗於",
    "T47n1972_001:0302c05": "此哉。勉之勉之。於是禪上人者既喜且驚。矍",
    "T47n1972_001:0302c06": "然久之如有所失。天如老人乃復告之曰。禪",
    "T47n1972_001:0302c07": "與淨土了即俱了。心外無法莫錯會好。上人",
    "T47n1972_001:0302c08": "乃稽顙再拜曰。吾多幸矣。今吾知所歸矣。謝",
    "T47n1972_001:0302c09": "而退。"
}