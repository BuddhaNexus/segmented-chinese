{
    "T44n1848_004:0314b02": "起信論疏筆削記卷第四",
    "T44n1848_004:0314b04": "長水沙門子璿錄",
    "T44n1848_004:0314b05": "◎造論主疏三。初釋馬鳴。初生等者。一義。又",
    "T44n1848_004:0314b06": "善等者。二義。中印等者。三義。咸皆也。躬身",
    "T44n1848_004:0314b07": "也。餘並如文。",
    "T44n1848_004:0314b08": "二釋菩薩。具云等者。以此方時俗不貴秦音。",
    "T44n1848_004:0314b09": "故存梵語。厭繁好簡。又削提埵二字。由是但",
    "T44n1848_004:0314b10": "云菩薩。亦者。例前義也。例前馬鳴之三義故。",
    "T44n1848_004:0314b11": "所求是佛佛即是覺。所度是生生即有情也。",
    "T44n1848_004:0314b12": "此即全取所求所度之境。以彰能求能度之",
    "T44n1848_004:0314b13": "人。即有財釋覺悟智者。即始覺之智。情慮識",
    "T44n1848_004:0314b14": "者。即六染等識。此亦全取所有覺智情識。以",
    "T44n1848_004:0314b15": "立能有者名。亦有財釋。所求是佛智佛智即",
    "T44n1848_004:0314b16": "是覺。能求是。自身自身即有情。此即求菩提",
    "T44n1848_004:0314b17": "之薩埵。以勝顯劣。依主釋也。此三義中初唯",
    "T44n1848_004:0314b18": "約境。次唯約心。後雙約心境。又初約悲智。二",
    "T44n1848_004:0314b19": "約真妄。三約人法。由是約心境悲智真妄人",
    "T44n1848_004:0314b20": "法。以明菩薩理無不盡也。又智度論云。菩提",
    "T44n1848_004:0314b21": "為無上智慧。亦名為覺。亦名為道。薩埵云眾",
    "T44n1848_004:0314b22": "生。或云大心。或云勇猛心。小品云。是為覺一",
    "T44n1848_004:0314b23": "切法無障礙故。名為菩薩。當為大眾作上首",
    "T44n1848_004:0314b24": "故。名摩訶薩道行云是人於一切法悉了知。",
    "T44n1848_004:0314b25": "故名菩薩。天上天下最尊勝。故名摩訶薩。",
    "T44n1848_004:0314b26": "三釋造字製作者。揀非撰述也佛滅等者。明",
    "T44n1848_004:0314b27": "造論時二五百初。解脫者少。故造此論以被入",
    "T44n1848_004:0314b28": "證也。摩耶等者準摩訶衍論說。有六馬鳴前",
    "T44n1848_004:0314b29": "後異出。一者勝頂王經說。佛成道十七日有",
    "T44n1848_004:0314c01": "一外道。問難於佛。名曰馬鳴。二者摩尼清淨",
    "T44n1848_004:0314c02": "經說。佛滅後一百年有一菩薩出世。名曰馬",
    "T44n1848_004:0314c03": "鳴。三者變化功德經說。佛滅度後三百年有",
    "T44n1848_004:0314c04": "一菩薩出世。名曰馬鳴。四者如疏所引。五者",
    "T44n1848_004:0314c05": "常德三昧經說。佛滅後八百年有一菩薩出",
    "T44n1848_004:0314c06": "世。名曰馬鳴。六者莊嚴三昧經說。過去有一",
    "T44n1848_004:0314c07": "菩薩名曰馬鳴。具說有六。今當第四矣。然準",
    "T44n1848_004:0314c08": "大論所說。此菩薩道成先劫號大光明佛。今",
    "T44n1848_004:0314c09": "乃助化示居八地。父名盧伽。母名瞿那。又名",
    "T44n1848_004:0314c10": "功德日。菩薩如別處明。輩流類也。",
    "T44n1848_004:0314c11": "真諦等者。亦名拘那羅陀。此云親依。梁元帝",
    "T44n1848_004:0314c12": "等者。以此三藏是梁武帝太清二年戊辰歲。",
    "T44n1848_004:0314c13": "見帝於寶雲殿。帝勅譯經。自太清二年。迄元",
    "T44n1848_004:0314c14": "帝承聖三年歲次甲戌。於正觀等寺。譯金光",
    "T44n1848_004:0314c15": "明彌勒下生等經。起信論等一十一部。合二",
    "T44n1848_004:0314c16": "十卷。此論乃是其年九月十日。與京邑英賢",
    "T44n1848_004:0314c17": "惠顯智愷等。於衡州建興寺譯。并翻論旨玄",
    "T44n1848_004:0314c18": "文二十卷。屬侯景作亂。遂欲汎舶西歸。遇風",
    "T44n1848_004:0314c19": "飄還廣州。刺史留住制止寺。請譯經論。自陳",
    "T44n1848_004:0314c20": "永定元年至太建元年己丑。更譯佛阿毘曇",
    "T44n1848_004:0314c21": "論及俱舍論等。總梁陳二代共譯經論三十",
    "T44n1848_004:0314c22": "四部。一百四十一卷。博解者。群藏廣部罔不",
    "T44n1848_004:0314c23": "措懷。藝術異解[例歹+(鉓金)]素諳練。神異者。或敷座以",
    "T44n1848_004:0314c24": "憑河。或當暑而無汗。餘如疏文。",
    "T44n1848_004:0314c25": "大周者。以則天初載二年九月九日。改國號",
    "T44n1848_004:0314c26": "為大周。改元為天授元年。故曰大周則天",
    "T44n1848_004:0314c27": "也。",
    "T44n1848_004:0314c28": "解前譯者。以後譯之本是疏主證義。恐涉情",
    "T44n1848_004:0314c29": "黨。故解他本。◎",
    "T44n1848_004:0315a01": "◎歸依三寶者。然諸論具闕不同。有具歸者",
    "T44n1848_004:0315a02": "如智論等。有唯歸佛者如地持論等。有唯歸",
    "T44n1848_004:0315a03": "人者如十地論等。有並不歸者如十二門論",
    "T44n1848_004:0315a04": "等。此乃各隨作者之意。今所歸者具也。疏文",
    "T44n1848_004:0315a05": "二。初敘意。荷恩者。佛大慈悲故。垂之以教教",
    "T44n1848_004:0315a06": "不自闡。傳之以僧。使我於苦不至於樂有得。",
    "T44n1848_004:0315a07": "即知三寶於我大有恩德。為感荷故而歸命",
    "T44n1848_004:0315a08": "之。加護者。將欲造論摧邪顯正。先歸三寶請",
    "T44n1848_004:0315a09": "以冥資。助增智慧使其通曉。故云加也。恐其",
    "T44n1848_004:0315a10": "魔嬈有成難事。假以威力防外緣障。故云護",
    "T44n1848_004:0315a11": "也。生信者。論主示居因位種智未圓。所述論",
    "T44n1848_004:0315a12": "文恐鮮有信。承力而作必信無疑。儀式者。夫",
    "T44n1848_004:0315a13": "臣子之道。欲有所作必先告於君父。今遺法",
    "T44n1848_004:0315a14": "弟子將造論文。必先歸命三寶。為後代儀式",
    "T44n1848_004:0315a15": "也。尊勝者。三寶尊重首出眾物。為世良田。論",
    "T44n1848_004:0315a16": "初歸之表殊勝也。益物者。然佛法僧能益庶",
    "T44n1848_004:0315a17": "品。其利博哉。凡愚迷倒莫有知者。故伸歸命",
    "T44n1848_004:0315a18": "以顯於物有大利益也。",
    "T44n1848_004:0315a19": "論歸命下二釋文三。初能歸至誠文二。初釋",
    "T44n1848_004:0315a20": "文二。今初事相。釋依投等四字。共成歸義。謂",
    "T44n1848_004:0315a21": "歸依歸投歸趣歸向故。御根下約能連持色",
    "T44n1848_004:0315a22": "心種子不斷功能。名之為命。由命御之使根",
    "T44n1848_004:0315a23": "不壞。即不相應行法所攝。一身下命在身存",
    "T44n1848_004:0315a24": "命終身壞。人之所重無以加焉。舉此下約所",
    "T44n1848_004:0315a25": "歸。以明能歸也。命可重者。由無二故。佛可",
    "T44n1848_004:0315a26": "尊者由無上故。今以可重之命。歸於可尊之",
    "T44n1848_004:0315a27": "境。是所宜也。",
    "T44n1848_004:0315a28": "疏又歸下二觀行釋也。眾生下且明迷源也。",
    "T44n1848_004:0315a29": "雖言六根兼取六識。俱從一心分湛所起。以",
    "T44n1848_004:0315b01": "本是純元之一心。背之遂成六種根識。識不",
    "T44n1848_004:0315b02": "自起由塵所發。念念奔逸莫能自反。即背覺",
    "T44n1848_004:0315b03": "合塵之義。故佛頂經云。元依一精明分成六",
    "T44n1848_004:0315b04": "和合。今舉下正顯還源義。總攝六情者。情即",
    "T44n1848_004:0315b05": "根也。以命能總御諸根故。今舉總攝別但言",
    "T44n1848_004:0315b06": "歸命。以命還於一心之時。餘皆隨合故。經云。",
    "T44n1848_004:0315b07": "一根既返元六根成解脫。又云。一處成休復",
    "T44n1848_004:0315b08": "六用皆不成。然上所說但派一為多。即是背",
    "T44n1848_004:0315b09": "義。攝多為一。即是歸義。實無能背所背能歸",
    "T44n1848_004:0315b10": "所歸也。一心下謂有覺照為佛。可軌持為法。",
    "T44n1848_004:0315b11": "具萬德和合無違為僧。一心之上而辨三義。",
    "T44n1848_004:0315b12": "故云一體。",
    "T44n1848_004:0315b13": "疏然能下二通出。體二一通約三業也。能歸",
    "T44n1848_004:0315b14": "體即馬鳴身口意也。業即三用。欲顯下釋具",
    "T44n1848_004:0315b15": "三業。所以疏有三意。一顯佛勝德。二圓自善",
    "T44n1848_004:0315b16": "根。三為彼來果。以身業歸。顯有天眼見。以口",
    "T44n1848_004:0315b17": "業歸。顯有天耳聞。以意業歸。顯有他心知。圓",
    "T44n1848_004:0315b18": "滿下昔以三業悉皆不善。謂殺等十支今既歸",
    "T44n1848_004:0315b19": "佛。即三業皆善。以身禮口讚心緣。即殺盜婬",
    "T44n1848_004:0315b20": "等自然不生。三輪因者。三輪是果。謂神通正",
    "T44n1848_004:0315b21": "教記心也。因即三業善三輪之因。依主釋。以",
    "T44n1848_004:0315b22": "因中身業歸果獲神通輪。謂如意天眼天耳",
    "T44n1848_004:0315b23": "通也。此能引邪歸正故。因中口業歸果獲正",
    "T44n1848_004:0315b24": "教輪。謂宿命漏盡通也。此能觀根說法令解",
    "T44n1848_004:0315b25": "脫故。因中意業歸果獲記心輪。謂他心通也。",
    "T44n1848_004:0315b26": "此令未信者信。未修證者修證。或與記莂等。",
    "T44n1848_004:0315b27": "俱名輪者。以能摧輾眾生惑障故。或見下",
    "T44n1848_004:0315b28": "明歸之儀式。此乃不論三業前後。但隨見聞",
    "T44n1848_004:0315b29": "等處。則用三業對而歸之。此有四句。如疏列",
    "T44n1848_004:0315c01": "配。然上二句且約一期句數配屬則可。若",
    "T44n1848_004:0315c02": "細推之就佛就機。恐無此理。如佛得自在。豈",
    "T44n1848_004:0315c03": "有見而不聞等處耶。若就機者。如見佛身不",
    "T44n1848_004:0315c04": "聞說法。豈只以身作禮而不意敬口讚耶。如",
    "T44n1848_004:0315c05": "聞說法不見形相。豈只口讚而不運意作禮",
    "T44n1848_004:0315c06": "耶。又雖不見聞如專意念佛之人。豈無身口",
    "T44n1848_004:0315c07": "耶。況身口由心所使。意業不行。身口不動。若",
    "T44n1848_004:0315c08": "如此所配。且約一期。",
    "T44n1848_004:0315c09": "疏今云下二結。屬意業以身口皆由意使故。",
    "T44n1848_004:0315c10": "意為根本。餘二為末。況三界唯心萬法唯識。",
    "T44n1848_004:0315c11": "誠為可重。故但意業。",
    "T44n1848_004:0315c12": "論盡十方者。二所歸分齊也。疏二。今初明處",
    "T44n1848_004:0315c13": "所分齊。非直者。不但也。謂不但於一方三寶",
    "T44n1848_004:0315c14": "而展歸命。此解十方也。每方下釋盡字。然有",
    "T44n1848_004:0315c15": "兩意。謂每方不但一剎兩剎。每剎不唯一佛",
    "T44n1848_004:0315c16": "二佛。顯三寶下釋所以也。普遍者。經云。毘盧",
    "T44n1848_004:0315c17": "遮那遍一切處。此法身遍也。法身是理報身",
    "T44n1848_004:0315c18": "是智。理智不二報身亦遍。法報是體應身是",
    "T44n1848_004:0315c19": "用。即體之用應身亦遍。餘二例知。此約所歸",
    "T44n1848_004:0315c20": "廣大者。約能歸由所歸普遍故。能歸廣大能",
    "T44n1848_004:0315c21": "所相稱。如函與蓋也。簡小者。約教釋也。亦是",
    "T44n1848_004:0315c22": "通約能所。以小乘中不信有他方佛。今言盡",
    "T44n1848_004:0315c23": "十方故。揀異彼也。",
    "T44n1848_004:0315c24": "然三下二明三寶分齊也。住持者。彫鑄塑畫",
    "T44n1848_004:0315c25": "等像佛也。經律論三藏教文法也。比丘等五",
    "T44n1848_004:0315c26": "眾和合僧也。依如是法而住持故。別相者。五",
    "T44n1848_004:0315c27": "教淺深不同。佛即三身十身。法即教理行果。",
    "T44n1848_004:0315c28": "僧即三賢十聖八輩上人。以五教不同三寶",
    "T44n1848_004:0315c29": "各異故。同體者。雖有本性觀行融通之異並",
    "T44n1848_004:0316a01": "以覺照為佛。軌持為法。和合為僧。皆約一法",
    "T44n1848_004:0316a02": "體上說故。為福下通釋寶義。蓋能生福利故",
    "T44n1848_004:0316a03": "喻之以田。咸可尊重故褒之以寶。由是三皆",
    "T44n1848_004:0316a04": "可寶。故云三寶。帶數釋也。然汎論田。有三",
    "T44n1848_004:0316a05": "種。一敬田。即三寶恭敬生福故。二恩田。即父",
    "T44n1848_004:0316a06": "母報恩生福故。三悲田。即貧病悲愍生福故。",
    "T44n1848_004:0316a07": "此約一期別義而說。然亦非可局定。如三寶",
    "T44n1848_004:0316a08": "豈無恩耶。智度論說。令傳法修行報佛恩故。",
    "T44n1848_004:0316a09": "疏中六意之初。以荷恩德故。又父母豈不敬",
    "T44n1848_004:0316a10": "耶。如論語子游問孝。子曰。今之孝者是謂能",
    "T44n1848_004:0316a11": "養。至於犬馬皆能有養。不敬何以別乎。貧病",
    "T44n1848_004:0316a12": "豈無恩耶。佛因眾生方得成道。故佛化身名",
    "T44n1848_004:0316a13": "為恩德故。華嚴云。因於眾生而起大悲。因於",
    "T44n1848_004:0316a14": "大悲生菩提心。因菩提心成等正覺。又云。若",
    "T44n1848_004:0316a15": "無眾生。一切菩薩終不能成無上正覺。是故",
    "T44n1848_004:0316a16": "菩提由於眾生。又此悲境豈得不敬乎。故禮",
    "T44n1848_004:0316a17": "記曰。母不敬。孝經云。敬其父即子悅。敬其君",
    "T44n1848_004:0316a18": "即臣悅。敬一人而千萬人悅。所敬者寡而悅",
    "T44n1848_004:0316a19": "者眾。又佛法中一切恭敬。又於父母豈無悲",
    "T44n1848_004:0316a20": "耶。且悲能與樂。孝經云。養則致其樂。又於三",
    "T44n1848_004:0316a21": "寶豈無與樂之義。苟能供養即斯義矣。故知",
    "T44n1848_004:0316a22": "三田各通三義。今約別說故。以三寶獨稱福",
    "T44n1848_004:0316a23": "田。今所歸下結簡該。同體者。以今法寶中體",
    "T44n1848_004:0316a24": "相二大。正是同體三寶。故云該也。別相是正",
    "T44n1848_004:0316a25": "同體是兼。在文可見。疏中不配住持者。以住",
    "T44n1848_004:0316a26": "持佛法二俱色收。全用此中體大為性。故下",
    "T44n1848_004:0316a27": "云。謂一切法真如平等不增減故。又彼僧寶",
    "T44n1848_004:0316a28": "不離五眾。此亦體大所攝故。下文云。真如自",
    "T44n1848_004:0316a29": "體相者。一切凡夫聲聞緣覺菩薩諸佛無有",
    "T44n1848_004:0316b01": "增減等。此中同體便攝住持。故不言也。",
    "T44n1848_004:0316b02": "論最勝下。所歸三寶文三。初佛中疏二。初略",
    "T44n1848_004:0316b03": "配過小有兩意。一佛果(三身三德)過於小乘之果故",
    "T44n1848_004:0316b04": "(羅漢辟支佛)二菩薩所歸之佛(報身)過於小乘所歸之佛",
    "T44n1848_004:0316b05": "(化身)超因亦二意。一佛果(妙覺)超於菩薩之因故(等覺",
    "T44n1848_004:0316b06": "已下)二真應無礙(自受用身)超於菩薩所見他受用身",
    "T44n1848_004:0316b07": "故。然若據馬鳴所見。合是他受用身。今以意",
    "T44n1848_004:0316b08": "業歸之。不取眼見。眼見則隨其功力。意歸則",
    "T44n1848_004:0316b09": "極至真身故。當自受用爾。上各二義中前義",
    "T44n1848_004:0316b10": "為正。業者下標。謂意下釋也。意明業之一字",
    "T44n1848_004:0316b11": "通身口意。如疏所配。然最勝之言亦通三業。",
    "T44n1848_004:0316b12": "謂遍知是意業最勝等。亦可救世利他。餘當",
    "T44n1848_004:0316b13": "自利。即自利利他悉圓滿也。若配三德。即如",
    "T44n1848_004:0316b14": "次為智斷恩也。",
    "T44n1848_004:0316b15": "疏遍知下別釋中四。初明佛意業。真智下亦",
    "T44n1848_004:0316b16": "名實智根本正體智等。此智證理之時。盡真",
    "T44n1848_004:0316b17": "如際無不圓極。故名遍知。即如理智證真義。",
    "T44n1848_004:0316b18": "俗智下亦名權智後得等。此智分別緣生染",
    "T44n1848_004:0316b19": "淨等法。無不明了。亦名遍知。即如量智達",
    "T44n1848_004:0316b20": "俗義。理量下雙結也。謂此二智緣二境時。不",
    "T44n1848_004:0316b21": "前不後亦不一時。智體無二境亦無二智。無",
    "T44n1848_004:0316b22": "二者。其體不異其用有殊。約知真處名為真",
    "T44n1848_004:0316b23": "智。約知俗處名為俗智。境無二者。謂色即是",
    "T44n1848_004:0316b24": "空為真境。空即是色為俗境。由是證真時必",
    "T44n1848_004:0316b25": "達俗。達俗時必證真。證真達俗竟無前後。況",
    "T44n1848_004:0316b26": "無心外之境。何有境外之心。心境渾融為一",
    "T44n1848_004:0316b27": "法界。強分能所故曰智境。了無能所方曰無",
    "T44n1848_004:0316b28": "倒遍知。無倒即正也。如理如事故。",
    "T44n1848_004:0316c01": "疏色無下二明佛身業也。華嚴等者。即不思",
    "T44n1848_004:0316c02": "議品中一一根遍即大也。不壞根性即小也。",
    "T44n1848_004:0316c03": "性即體性不壞見聞之體故。謂眼見耳聞對",
    "T44n1848_004:0316c04": "境不錯。不雜等者。正遍之時根相宛然。各有",
    "T44n1848_004:0316c05": "區別不相渾雜。所謂度量則不見邊涯。覩對",
    "T44n1848_004:0316c06": "則未嘗移易。是以極至梵天。不見丈六之頂。",
    "T44n1848_004:0316c07": "遍滿法界不起寂滅道場。大小無礙為若是",
    "T44n1848_004:0316c08": "也。相作者。謂一一根皆能見聞覺知。非同凡",
    "T44n1848_004:0316c09": "夫眼唯見色等。炳然者。謂分明無亂之義。斯",
    "T44n1848_004:0316c10": "即事也。性空即理也。謂所見之色全性而起",
    "T44n1848_004:0316c11": "色。正起時即是性起也。斯則事不礙理。本疏",
    "T44n1848_004:0316c12": "復云。妙理常湛而不礙業用廣大。此句即理",
    "T44n1848_004:0316c13": "不礙事。此乃性起為相。一多緣起而無邊。相",
    "T44n1848_004:0316c14": "得性融。千差涉入而無礙。其猶鏡像水月。思",
    "T44n1848_004:0316c15": "之可知。華嚴云。佛身無去亦無來。所有國土",
    "T44n1848_004:0316c16": "皆明見。又金剛云。三十二相即是非相。又下",
    "T44n1848_004:0316c17": "論云。色性即智智性即色。遍一切處等。皆斯",
    "T44n1848_004:0316c18": "義也。圓迴下然通兩意。一約一會之中各見",
    "T44n1848_004:0316c19": "佛面。二約他處遍應同時。十方下約處顯遍。",
    "T44n1848_004:0316c20": "無有一處而不有佛故。多機下約機釋疑。聞",
    "T44n1848_004:0316c21": "說十方齊現。將謂分身赴感。今云多機頓感。",
    "T44n1848_004:0316c22": "應雖一時而其佛身寂焉不動。如一月影千",
    "T44n1848_004:0316c23": "萬人見。各隨其人東西而去。影且不分。佛亦",
    "T44n1848_004:0316c24": "如是。故華嚴云。佛身充滿於法界。普現一",
    "T44n1848_004:0316c25": "切眾生前。隨緣赴感靡不周。而常處此菩",
    "T44n1848_004:0316c26": "提座。",
    "T44n1848_004:0316c27": "疏世者下三明佛口業中三。今初所救三世",
    "T44n1848_004:0316c28": "間者。智正覺世間。眾生世間。器世間。正覺為",
    "T44n1848_004:0316c29": "能化眾生為所化。器界為化處。以器界是無",
    "T44n1848_004:0317a01": "情正覺是佛故。唯眾生為所救也。",
    "T44n1848_004:0317a02": "疏大悲下二能救也。三緣者。謂四無量心皆",
    "T44n1848_004:0317a03": "具三緣。一眾生緣。緣於眾生如父母眷屬等。",
    "T44n1848_004:0317a04": "二法緣。緣於眾生俱是眾法合成。三無緣。不",
    "T44n1848_004:0317a05": "見眾生及與法相。今雖言悲必具四心。無緣",
    "T44n1848_004:0317a06": "下釋大字。於三緣中此最勝者。謂與法性同",
    "T44n1848_004:0317a07": "體故。名為大也。佛性下引證。暫救等者。反顯",
    "T44n1848_004:0317a08": "也。謂暫起緣心好行小惠。見貧苦者或施以",
    "T44n1848_004:0317a09": "金帛。濟以衣食。見危難者或施以無畏。致之",
    "T44n1848_004:0317a10": "安樂。不忘我人眾生之見。有厚薄親疎之心。",
    "T44n1848_004:0317a11": "此則必不長久。不唯不久。抑亦不普。以見眾",
    "T44n1848_004:0317a12": "生及以我相。生疲勞故。由是佛法訶為愛見",
    "T44n1848_004:0317a13": "也。永救等者。順明也。謂見眾生本成佛道如",
    "T44n1848_004:0317a14": "我無異。傷此迷倒妄處輪迴。若返其源定當",
    "T44n1848_004:0317a15": "作佛。是故為化一眾生。於微塵處經無量劫",
    "T44n1848_004:0317a16": "難行苦行。於一既爾。於多亦然。此乃不唯久",
    "T44n1848_004:0317a17": "永兼。能普救方曰大悲。故下文云。所謂發願",
    "T44n1848_004:0317a18": "盡於未來。化度一切眾生。使無有餘。皆令究",
    "T44n1848_004:0317a19": "竟無餘涅槃。以隨順法性無斷絕故。法性廣",
    "T44n1848_004:0317a20": "大遍一切。眾生平等無二。不念彼此究竟寂",
    "T44n1848_004:0317a21": "滅故。",
    "T44n1848_004:0317a22": "疏然萬下三通妨也。或曰。佛具無量功德。何",
    "T44n1848_004:0317a23": "以唯舉大悲。故此通之。萬德者。謂三明八解",
    "T44n1848_004:0317a24": "五眼六通十力四無。所畏十八。不共法等。佛",
    "T44n1848_004:0317a25": "德無量今言萬者。舉大數爾以本性功德無",
    "T44n1848_004:0317a26": "量故。果顯之德亦無量也。大悲為力等者。準",
    "T44n1848_004:0317a27": "阿含說。凡力有其六種。謂孩子以啼。女人以",
    "T44n1848_004:0317a28": "瞋。國王以憍傲。沙門以忍辱。羅漢以精進。佛",
    "T44n1848_004:0317a29": "以大慈悲。如佛垂登正覺。魔兵大至。佛入慈",
    "T44n1848_004:0317b01": "定魔即退敗。況大慈悲是佛心體。故經云。佛",
    "T44n1848_004:0317b02": "心者。大慈悲是。今請加護理合稱之。",
    "T44n1848_004:0317b03": "疏者者下四結德屬人也。疏牒論文故。重言",
    "T44n1848_004:0317b04": "者。德即上說三業功德。謂遍知者。色無礙者。",
    "T44n1848_004:0317b05": "救世者者。謂人也。",
    "T44n1848_004:0317b06": "論及彼下二法寶也。疏二。初出體。四種即教",
    "T44n1848_004:0317b07": "理行果。教淺者。能詮麁顯是假名故。理深者。",
    "T44n1848_004:0317b08": "所詮真實智所證故。行分者。因位功力未究",
    "T44n1848_004:0317b09": "竟故。果圓者。智斷二德悉成就故。今取下去",
    "T44n1848_004:0317b10": "取。初二句標。故約下正配論文。約佛明法。即",
    "T44n1848_004:0317b11": "當果法顯身等者。身是用大。依體相起由。佛",
    "T44n1848_004:0317b12": "證得體相二大。然後起用。既為所證即當理",
    "T44n1848_004:0317b13": "法。",
    "T44n1848_004:0317b14": "疏標下二釋文二。初解標文。即論之初句中。",
    "T44n1848_004:0317b15": "二今初單解及字。簡前者。明法不是佛。如言",
    "T44n1848_004:0317b16": "彼子及父。即知子父不同也。合集者明。佛法",
    "T44n1848_004:0317b17": "皆歸。如言請子及父。即知非獨一人而已。",
    "T44n1848_004:0317b18": "疏此中下通釋。此文二。初正釋文。非一義者。",
    "T44n1848_004:0317b19": "彼佛及法二不同故。非異義者。此法離佛非",
    "T44n1848_004:0317b20": "別有體。即是彼身之體相故。當知佛法不即",
    "T44n1848_004:0317b21": "不離也。以是一心義。說佛法也。",
    "T44n1848_004:0317b22": "以用下二通伏難。初正通也。難曰。既云彼身",
    "T44n1848_004:0317b23": "體相合配屬佛。其義則順。何以却云法寶耶。",
    "T44n1848_004:0317b24": "故此釋之。以佛有三身。用大之中已攝報化。",
    "T44n1848_004:0317b25": "即屬佛寶。體相二大正是法身。配歸法寶。於",
    "T44n1848_004:0317b26": "理甚宜。",
    "T44n1848_004:0317b27": "疏以彼下二轉釋。或曰。此句既屬法寶。何故",
    "T44n1848_004:0317b28": "復言彼身。彼身豈非佛耶。故此釋之。謂依體",
    "T44n1848_004:0317b29": "起用用不離體故。今約用以標體。相會用歸",
    "T44n1848_004:0317c01": "體。故云彼身。非謂都屬佛寶。",
    "T44n1848_004:0317c02": "疏次二下解釋文三。初正釋體相二。初體中",
    "T44n1848_004:0317c03": "三。初釋法性。上句釋體大者。即法性真如海",
    "T44n1848_004:0317c04": "一句。釋上標中體之一字。法性下略標意。謂",
    "T44n1848_004:0317c05": "顯真性平等頓周。情與非情共一體故。染淨",
    "T44n1848_004:0317c06": "因果皆此性故。故云普遍。非直下釋也。若言",
    "T44n1848_004:0317c07": "佛性。即但局於果不通諸法。若言法性則無",
    "T44n1848_004:0317c08": "所不該。不唯於佛也。一切法則色心染淨等",
    "T44n1848_004:0317c09": "性謂真性。即體大也。即顯下結也。染謂世間",
    "T44n1848_004:0317c10": "法。淨謂出世法。情通凡夫聖人。非情通淨土",
    "T44n1848_004:0317c11": "穢土。深則竪窮三際。廣即橫該十方。故華嚴",
    "T44n1848_004:0317c12": "云。法性遍在一切處。一切眾生及國土。三",
    "T44n1848_004:0317c13": "世悉在無有餘。亦無形相而可得。智論下引",
    "T44n1848_004:0317c14": "證。今則一往隨名定義。故有斯文。若知三名",
    "T44n1848_004:0317c15": "一體。情與非情俱佛性也。只是真如一法隨",
    "T44n1848_004:0317c16": "相異名。既名隨相異。則法性語通佛性語局",
    "T44n1848_004:0317c17": "也。以佛亦即是法以法未即是佛。由此佛性",
    "T44n1848_004:0317c18": "法性同而不同。故金錍云。然雖體同不無小",
    "T44n1848_004:0317c19": "異。凡有性名者。多在凡在理。無性名者。多通",
    "T44n1848_004:0317c20": "凡聖等。應知名雖。有異其體元同故。圓覺云。",
    "T44n1848_004:0317c21": "與一切法同體平等。論下文云。一者體大。謂",
    "T44n1848_004:0317c22": "一切法真如平等不增減故。",
    "T44n1848_004:0317c23": "言真下二釋真如。此明下標意也。以無變異",
    "T44n1848_004:0317c24": "故名真如。真者下釋義。偽謂詐偽。鍮如真金",
    "T44n1848_004:0317c25": "妄謂虛妄。影如本質。今明法性悉無此事故。",
    "T44n1848_004:0317c26": "名為真。無改異者。過去如現在。色中如受中。",
    "T44n1848_004:0317c27": "染處如淨處等。故經云。不生不滅不垢不淨。",
    "T44n1848_004:0317c28": "不增不減。無有變異故名為如。又真者不可",
    "T44n1848_004:0317c29": "遣。如者不可立。故下文云。無有可遣。以一切",
    "T44n1848_004:0318a01": "法悉皆真故。亦無可立。以一切法皆同如故。",
    "T44n1848_004:0318a02": "法性若此故曰真如。",
    "T44n1848_004:0318a03": "三釋海字疑意釋意。如疏可知。法準思之者。",
    "T44n1848_004:0318a04": "應云真如隨緣成於染淨。染淨雖成真如不",
    "T44n1848_004:0318a05": "變。無變之性不礙染淨。染淨萬差不礙一性。",
    "T44n1848_004:0318a06": "是故性相無二也。由是海之一字以喻真如",
    "T44n1848_004:0318a07": "隨緣不變。",
    "T44n1848_004:0318a08": "下句下二釋相大。即無量功德藏一句。釋上",
    "T44n1848_004:0318a09": "標中相之一字。法身者。約果如來藏者據因。",
    "T44n1848_004:0318a10": "以體不二故雙舉也。藏約含攝身名積聚。所",
    "T44n1848_004:0318a11": "攝所積皆性功德。如下文云。二者相大。謂如",
    "T44n1848_004:0318a12": "來藏具足無量性功德故。所謂自體有大智",
    "T44n1848_004:0318a13": "慧光明義。遍照法界義。真實識知義。乃至云。",
    "T44n1848_004:0318a14": "無有所少義。故名為如來藏。亦名如來法",
    "T44n1848_004:0318a15": "身。",
    "T44n1848_004:0318a16": "疏或此下二却收教行初兩句標。即是前來",
    "T44n1848_004:0318a17": "所揀。淺分者今約義。却收表無所遺。謂教及",
    "T44n1848_004:0318a18": "行俱有含攝。悉名為藏。教含下釋也。教為藏",
    "T44n1848_004:0318a19": "者。以能含藏斯詮無量事理之勝德故。此乃",
    "T44n1848_004:0318a20": "所詮名德能詮名藏。德之藏也。教義二法不",
    "T44n1848_004:0318a21": "相捨離。故華嚴云。文隨於義義隨於文。是以",
    "T44n1848_004:0318a22": "能詮之教。名為藏者。即德藏也。行攝等者。釋",
    "T44n1848_004:0318a23": "行名藏也。以行能攝藏所成功故。此則所成",
    "T44n1848_004:0318a24": "名功能成名藏。功之藏也。然功行二法亦不",
    "T44n1848_004:0318a25": "相離。但修習名行成就曰功。是以能成之行。",
    "T44n1848_004:0318a26": "名為藏者。即功藏也。下文云。如來功德皆因",
    "T44n1848_004:0318a27": "諸波羅蜜等無漏行熏之所成就。當知下結",
    "T44n1848_004:0318a28": "也。然理中含藏唯是性德。果中含藏兼修生",
    "T44n1848_004:0318a29": "德教含義。德行攝功德由是四種。皆名藏也。",
    "T44n1848_004:0318b01": "雖通四法。但教行是兼理果是正。宜善分",
    "T44n1848_004:0318b02": "別。",
    "T44n1848_004:0318b03": "疏又海下三重釋海喻。此有四義。體相相半。",
    "T44n1848_004:0318b04": "前二喻體後二喻相。體則竪深而橫廣。相則具",
    "T44n1848_004:0318b05": "德而現法。亦可體相皆具四義。以此二法不",
    "T44n1848_004:0318b06": "相離故只是一體而有二名也。故皆具四百非",
    "T44n1848_004:0318b07": "者。此於一異有無等四字。上明之。謂一非一",
    "T44n1848_004:0318b08": "亦一亦非一。非一非非一。為一四句異等。例",
    "T44n1848_004:0318b09": "此共成十六。又過現未來各有十六。成四十",
    "T44n1848_004:0318b10": "八。又已起未起各四十八。共成九十六。并根",
    "T44n1848_004:0318b11": "本之四都成百非。然過雖無量總而言之。不",
    "T44n1848_004:0318b12": "出一異等四。是故約此以明百非。此等俱無",
    "T44n1848_004:0318b13": "仍非暫爾。故名永絕。故下文云。當知真如自",
    "T44n1848_004:0318b14": "性非一相非異相。非非一相非非異相。非一",
    "T44n1848_004:0318b15": "異俱相。非有相非無相。非非有相非非無相。",
    "T44n1848_004:0318b16": "非有無俱相等。若以此十句。一一能生十使",
    "T44n1848_004:0318b17": "煩惱。亦成百非也。是則言語路絕心行處滅。",
    "T44n1848_004:0318b18": "不可識識不可智知。深中更深故云甚深。故",
    "T44n1848_004:0318b19": "智論云。智度大海唯佛窮底。包含物者。如下",
    "T44n1848_004:0318b20": "文云。是心則攝一切世間出世間法。諸法雖",
    "T44n1848_004:0318b21": "多不踰世。與出世今皆攝盡。此即大中又大",
    "T44n1848_004:0318b22": "故云廣大。如楞嚴云。外洎山河虛空大地。咸",
    "T44n1848_004:0318b23": "是妙明真心中物。無德不備者。如前所引相",
    "T44n1848_004:0318b24": "大中文結云。乃至無有所少義。故無不備者。",
    "T44n1848_004:0318b25": "蓋言備也。無像不現者。隨染緣即現三細六",
    "T44n1848_004:0318b26": "麁等染像。隨淨緣即顯十力四無畏等淨像。",
    "T44n1848_004:0318b27": "故下文云。謂如實不空一切世間境界。悉於",
    "T44n1848_004:0318b28": "中現。不出不入不失不壞等。楞嚴云。色心諸",
    "T44n1848_004:0318b29": "緣及心所使。諸所緣法唯心所現。汝身汝心",
    "T44n1848_004:0318c01": "皆是妙明真精。妙心中所現物。華嚴云。譬如",
    "T44n1848_004:0318c02": "深大海珍寶不可盡。於中悉顯現眾生之形",
    "T44n1848_004:0318c03": "影。甚深因緣海。功德悉無盡。清淨法身中。無",
    "T44n1848_004:0318c04": "像而不現。更有八奇特十勝相。皆喻真性",
    "T44n1848_004:0318c05": "也。",
    "T44n1848_004:0318c06": "論如實下三僧寶也。疏三初總相簡辨凡聖",
    "T44n1848_004:0318c07": "者。凡謂內凡三賢外凡十信及未入位者。但",
    "T44n1848_004:0318c08": "方袍圓頂亦名凡僧。聖謂小乘四果大乘十",
    "T44n1848_004:0318c09": "地寶。唯聖位者。以能發無漏智斷障染證真",
    "T44n1848_004:0318c10": "理故。菩薩為勝者。以行二利除二執斷二障",
    "T44n1848_004:0318c11": "證二空。比對小聖。此為勝也。是故下結揀大。",
    "T44n1848_004:0318c12": "揀地前菩薩揀小。若據馬鳴所歸。合是九地",
    "T44n1848_004:0318c13": "已上。今約地上同是如實行故。所以歸之。",
    "T44n1848_004:0318c14": "疏謂證下二正釋當句二。今初依本論證理。",
    "T44n1848_004:0318c15": "起行者。謂地上菩薩發無漏智。證真如理。所",
    "T44n1848_004:0318c16": "起之行一一契真。無不如實。實即實相也。行",
    "T44n1848_004:0318c17": "如於實名如實。行下文即隨染本覺智淨相",
    "T44n1848_004:0318c18": "文。彼文但云依法力熏習。如實修行滿足方",
    "T44n1848_004:0318c19": "便。今疏隨文配位。故有是地前等言也。地滿",
    "T44n1848_004:0318c20": "位者以地滿行絕故。言位而不言行。今舉如",
    "T44n1848_004:0318c21": "實以等地滿故。云舉中等後。",
    "T44n1848_004:0318c22": "二又依下依寶性也。前約地位竪論故。以地",
    "T44n1848_004:0318c23": "上等取地滿。今約智行橫說故。以正體等取",
    "T44n1848_004:0318c24": "後。得了如理者。此依真如門修其止行。亦是",
    "T44n1848_004:0318c25": "離相行。亦即證真義。故名如實。備知等者。此",
    "T44n1848_004:0318c26": "約生滅門修其觀行。亦是隨相行亦即達俗",
    "T44n1848_004:0318c27": "義。故名遍修。如下文云。謂觀一切法自性無",
    "T44n1848_004:0318c28": "生。離於妄見不住生死。觀一切法。因緣和合",
    "T44n1848_004:0318c29": "業果不失。起於大悲修諸福德。攝化眾生不",
    "T44n1848_004:0319a01": "住涅槃等。此同淨名經云。能善分別諸法相",
    "T44n1848_004:0319a02": "於第一義而不動。然此二說約位約智。雖即",
    "T44n1848_004:0319a03": "有殊。俱就地上而論故皆取之。然據論主",
    "T44n1848_004:0319a04": "示迹因地。合歸一切聖賢。若以此而言等字。通",
    "T44n1848_004:0319a05": "於下位。即以聖等賢以大等小。自然合前歸",
    "T44n1848_004:0319a06": "心廣大理。該同體之言也。",
    "T44n1848_004:0319a07": "疏又解下三兼取上文三。初正釋。舉德取人",
    "T44n1848_004:0319a08": "者。如名人為三藏等。隨修一行等者。謂此菩",
    "T44n1848_004:0319a09": "薩修一行時。具一切行。以此一行。如理起故。",
    "T44n1848_004:0319a10": "理體具足無不攝故。故云集成等。法界者。此",
    "T44n1848_004:0319a11": "之萬行既依理起故。一一行皆契於理。理遍",
    "T44n1848_004:0319a12": "行遍故云等也。是謂非真流之行。無以契真。",
    "T44n1848_004:0319a13": "即斯義也。積功所得者。德者。訓得也。即地上",
    "T44n1848_004:0319a14": "菩薩所修等法界之行。名之為德。由地前久",
    "T44n1848_004:0319a15": "積功力。至於地上而獲得故。此乃功力為因",
    "T44n1848_004:0319a16": "是能得。實行屬果是所得。今因果合論故言",
    "T44n1848_004:0319a17": "功德。人能攝德者。功德多少屬於一人。若無",
    "T44n1848_004:0319a18": "其人約何言德。人有此德則人是功德之藏",
    "T44n1848_004:0319a19": "也。正歎行德者。是前積功所得之行。即如實",
    "T44n1848_004:0319a20": "等法界行也。據後下引證可知。",
    "T44n1848_004:0319a21": "疏然菩薩下二通妨。或曰。此句既屬於僧。何",
    "T44n1848_004:0319a22": "以前文指云法寶。故有此釋。如前教理行果",
    "T44n1848_004:0319a23": "俱名為法。今此是行故屬法寶也。",
    "T44n1848_004:0319a24": "亦如下三引例。此則前於佛中取體相。後於",
    "T44n1848_004:0319a25": "僧中取功德。共成法寶。若使體相歸佛功德",
    "T44n1848_004:0319a26": "還僧。則何有法寶而歸敬之。通上下者在上",
    "T44n1848_004:0319a27": "為法在下為僧如前體相之文。在上為佛在",
    "T44n1848_004:0319a28": "下為法故引為例也。◎",
    "T44n1848_004:0319a29": "起信論疏筆削記卷第四"
}