{
    "T07n0220d_001:0763a02": "4 會大般若經第四會序序",
    "T07n0220d_001:0763a04": "西明寺沙門玄則撰",
    "T07n0220d_001:0763a05": "若夫識之所識曷嘗非識、如之所如未始不",
    "T07n0220d_001:0763a06": "如，是故能行與所行兼空，則攝受之理廢；自",
    "T07n0220d_001:0763a07": "性與無性不異，則執取之念忘。若忘執而有",
    "T07n0220d_001:0763a08": "恃，或存概以墮業，知盛修而不行，乃虛己而",
    "T07n0220d_001:0763a09": "制勝，恐野馬之情未戢，故靈鷲之談復敞。",
    "T07n0220d_001:0763a10": "或曰：其在名也，每切有行之誡；其於實也，必",
    "T07n0220d_001:0763a11": "警無行之怠。塗致或爽，折中奚歸？竊應之曰：",
    "T07n0220d_001:0763a12": "一切凡夫，剖名相之符、保癡愛之宅，所以措",
    "T07n0220d_001:0763a13": "懷有著、擬議必違。至真反此，動寂斯會。由此",
    "T07n0220d_001:0763a14": "言之，行亦不行、不行亦不行，而宛然行矣！宛",
    "T07n0220d_001:0763a15": "然不行矣！以假名般若。授假名菩薩，是持幻",
    "T07n0220d_001:0763a16": "法與幻人，故無作亦無得。此又晨蜉之語歲、",
    "T07n0220d_001:0763a17": "夢蝶之議覺乎？慨斯取之未傾，欣此教之方",
    "T07n0220d_001:0763a18": "漸。凡二十九品、一十八卷。即舊《小品》、《道行》。新",
    "T07n0220d_001:0763a19": "《道行》、《明度》經。品之為言分也，分有長短，故",
    "T07n0220d_001:0763a20": "有大品小品焉。道行即分中之初品，譯者取",
    "T07n0220d_001:0763a21": "以別經；明度乃智度之異言，即就總目為號。",
    "T07n0220d_001:0763a22": "寔由殘缺未具，故使名題亦差。今大教克",
    "T07n0220d_001:0763a23": "圓，鴻規允布，心術之要可復道哉！"
}