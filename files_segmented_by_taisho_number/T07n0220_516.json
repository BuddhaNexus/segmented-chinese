{
    "T07n0220_516:0636b02": "大般若波羅蜜多經卷第五百一",
    "T07n0220_516:0636b03": "十六",
    "T07n0220_516:0636b05": "三藏法師玄奘奉　詔譯",
    "T07n0220_516:0636b06": "第三分空相品第二十一之二",
    "T07n0220_516:0636b07": "「復次，善現！若菩薩摩訶薩離深般若波羅蜜",
    "T07n0220_516:0636b08": "多，設經殑伽沙等大劫，布施三寶，所謂佛寶、法",
    "T07n0220_516:0636b09": "寶、僧寶，於意云何？是菩薩摩訶薩由此因緣",
    "T07n0220_516:0636b10": "獲福多不？」善現答言：「甚多！世尊！甚多！善逝！其",
    "T07n0220_516:0636b11": "福無量無數無邊、不可思議、不可稱計。」佛告善",
    "T07n0220_516:0636b12": "現：「如是！如是！若菩薩摩訶薩依深般若波羅",
    "T07n0220_516:0636b13": "蜜多，經一晝夜如說而學，所獲功德甚多於彼",
    "T07n0220_516:0636b14": "無量無邊。何以故？甚深般若波羅蜜多是諸",
    "T07n0220_516:0636b15": "菩薩摩訶薩乘，諸菩薩摩訶薩乘此乘故，速",
    "T07n0220_516:0636b16": "到無上正等菩提，轉妙法輪度有情眾。「復次，",
    "T07n0220_516:0636b17": "善現！若菩薩摩訶薩離深般若波羅蜜多，設",
    "T07n0220_516:0636b18": "經殑伽沙等大劫，供養預流、一來、不還、應供、獨",
    "T07n0220_516:0636b19": "覺、菩薩、如來。於意云何？是菩薩摩訶薩由此",
    "T07n0220_516:0636b20": "因緣獲福多不？」善現答言：「甚多！世尊！甚多！善",
    "T07n0220_516:0636b21": "逝！其福無量無數無邊、不可思議、不可稱計。」",
    "T07n0220_516:0636b22": "佛告善現：「如是！如是！若菩薩摩訶薩依深般",
    "T07n0220_516:0636b23": "若波羅蜜多，經一晝夜如說而學，所獲功德",
    "T07n0220_516:0636b24": "甚多於彼無量無邊。何以故？諸菩薩摩訶薩",
    "T07n0220_516:0636b25": "行深般若波羅蜜多，超諸聲聞、獨覺等地，速",
    "T07n0220_516:0636b26": "入菩薩正性離生，復漸修行諸菩薩行，疾證",
    "T07n0220_516:0636b27": "無上正等菩提，轉妙法輪度有情眾。「復次，善",
    "T07n0220_516:0636b28": "現！若菩薩摩訶薩離深般若波羅蜜多，設經",
    "T07n0220_516:0636b29": "殑伽沙等大劫，精勤修學布施、淨戒、安忍、精",
    "T07n0220_516:0636c01": "進、靜慮、般若。於意云何？是菩薩摩訶薩由此",
    "T07n0220_516:0636c02": "因緣獲福多不？」善現答言：「甚多！世尊！甚多！善",
    "T07n0220_516:0636c03": "逝！其福無量無數無邊、不可思議、不可稱計。」",
    "T07n0220_516:0636c04": "佛告善現：「如是！如是！若菩薩摩訶薩依深般",
    "T07n0220_516:0636c05": "若波羅蜜多所說而住，經一晝夜精勤修學",
    "T07n0220_516:0636c06": "布施、淨戒、安忍、精進、靜慮、般若，所獲功德甚",
    "T07n0220_516:0636c07": "多於彼無量無邊。何以故？甚深般若波羅蜜",
    "T07n0220_516:0636c08": "多是諸菩薩摩訶薩母。所以者何？甚深般若",
    "T07n0220_516:0636c09": "波羅蜜多能生菩薩摩訶薩眾，一切菩薩摩",
    "T07n0220_516:0636c10": "訶薩眾依深般若波羅蜜多，速能圓滿一切",
    "T07n0220_516:0636c11": "佛法。「復次，善現！若菩薩摩訶薩離深般若波",
    "T07n0220_516:0636c12": "羅蜜多，設經殑伽沙等大劫，以法布施一切",
    "T07n0220_516:0636c13": "有情。於意云何？是菩薩摩訶薩由此因緣獲",
    "T07n0220_516:0636c14": "福多不？」善現答言：「甚多！世尊！甚多！善逝！其福",
    "T07n0220_516:0636c15": "無量無數無邊、不可思議、不可稱計。」佛告善",
    "T07n0220_516:0636c16": "現：「如是！如是！若菩薩摩訶薩依深般若波羅",
    "T07n0220_516:0636c17": "蜜多所說而住，經一晝夜以法布施一切有",
    "T07n0220_516:0636c18": "情，所獲功德甚多於彼無量無邊。何以故？若",
    "T07n0220_516:0636c19": "菩薩摩訶薩離深般若波羅蜜多，則為遠離",
    "T07n0220_516:0636c20": "一切智智。若菩薩摩訶薩不離深般若波羅",
    "T07n0220_516:0636c21": "蜜多，則為不遠離一切智智。是故，善現！若",
    "T07n0220_516:0636c22": "菩薩摩訶薩欲得無上正等菩提，常應不離",
    "T07n0220_516:0636c23": "甚深般若波羅蜜多。「復次，善現！若菩薩摩訶",
    "T07n0220_516:0636c24": "薩離深般若波羅蜜多，設經殑伽沙等大劫，",
    "T07n0220_516:0636c25": "修行布施乃至般若波羅蜜多，安住內空乃",
    "T07n0220_516:0636c26": "至無性自性空，安住真如乃至不思議界，安",
    "T07n0220_516:0636c27": "住苦，集、滅、道聖諦，修行四念住乃至八聖道",
    "T07n0220_516:0636c28": "支，修行四靜慮、四無量、四無色定，修行空、無",
    "T07n0220_516:0636c29": "相、無願解脫門，修行八解脫乃至十遍處，修",
    "T07n0220_516:0637a01": "行極喜地乃至法雲地，修行一切陀羅尼門、",
    "T07n0220_516:0637a02": "三摩地門，修行五眼、六神通，修行如來十力",
    "T07n0220_516:0637a03": "乃至十八佛不共法，修行大慈、大悲、大喜、大",
    "T07n0220_516:0637a04": "捨，修行無忘失法、恒住捨性，修行一切智、道",
    "T07n0220_516:0637a05": "相智、一切相智，修行諸餘無邊佛法。於意云",
    "T07n0220_516:0637a06": "何？是菩薩摩訶薩由此因緣獲福多不？」善現",
    "T07n0220_516:0637a07": "答言：「甚多！世尊！甚多！善逝！其福無量無數無",
    "T07n0220_516:0637a08": "邊、不可思議、不可稱計。」佛告善現：「如是！如是！",
    "T07n0220_516:0637a09": "若菩薩摩訶薩依深般若波羅蜜多所說而",
    "T07n0220_516:0637a10": "住，經一晝夜修行布施乃至般若波羅蜜多，",
    "T07n0220_516:0637a11": "廣說乃至一切相智，所獲功德甚多於彼無",
    "T07n0220_516:0637a12": "量無邊。何以故？若菩薩摩訶薩不離深般若",
    "T07n0220_516:0637a13": "波羅蜜多，於一切智智有退轉者，無有是處。",
    "T07n0220_516:0637a14": "若菩薩摩訶薩離深般若波羅蜜多，於一切",
    "T07n0220_516:0637a15": "智智有退轉者，斯有是處。是故，善現！若菩薩",
    "T07n0220_516:0637a16": "摩訶薩欲得無上正等菩提，常應不離甚深",
    "T07n0220_516:0637a17": "般若波羅蜜多。「復次，善現！若菩薩摩訶薩離",
    "T07n0220_516:0637a18": "深般若波羅蜜多，設經殑伽沙等大劫，修行",
    "T07n0220_516:0637a19": "種種財施、法施，住空閑處繫念思惟先所修行",
    "T07n0220_516:0637a20": "種種福業，與諸有情平等共有迴向無上正",
    "T07n0220_516:0637a21": "等菩提。於意云何？是菩薩摩訶薩由此因緣",
    "T07n0220_516:0637a22": "獲福多不？」善現答言：「甚多！世尊！甚多！善逝！其",
    "T07n0220_516:0637a23": "福無量無數無邊、不可思議、不可稱計。」佛告",
    "T07n0220_516:0637a24": "善現：「如是！如是！若菩薩摩訶薩依深般若波",
    "T07n0220_516:0637a25": "羅蜜多所說而住，經一晝夜修行種種財施、",
    "T07n0220_516:0637a26": "法施，住空閑處繫念思惟先所修行種種福",
    "T07n0220_516:0637a27": "業，與諸有情平等共有迴向無上正等菩提，",
    "T07n0220_516:0637a28": "所獲功德甚多於彼無量無邊。何以故？依深",
    "T07n0220_516:0637a29": "般若波羅蜜多所起迴向，當知是為無上迴",
    "T07n0220_516:0637b01": "向，離深般若波羅蜜多所起迴向，當知是為",
    "T07n0220_516:0637b02": "有上迴向。是故，善現！若菩薩摩訶薩欲得無",
    "T07n0220_516:0637b03": "上正等菩提，常應不離甚深般若波羅蜜多，",
    "T07n0220_516:0637b04": "以所修行種種福業與諸有情平等共有迴",
    "T07n0220_516:0637b05": "向無上正等菩提。「復次，善現！若菩薩摩訶薩",
    "T07n0220_516:0637b06": "離深般若波羅蜜多，設經殑伽沙等大劫，普",
    "T07n0220_516:0637b07": "緣過去未來現在一切如來、應、正等覺及諸弟",
    "T07n0220_516:0637b08": "子功德善根，和合稱量現前隨喜，與諸有情",
    "T07n0220_516:0637b09": "平等共有迴向無上正等菩提。於意云何？是",
    "T07n0220_516:0637b10": "菩薩摩訶薩由此因緣獲福多不？」善現答言：",
    "T07n0220_516:0637b11": "「甚多！世尊！甚多！善逝！其福無量無數無邊、不",
    "T07n0220_516:0637b12": "可思議、不可稱計。」佛告善現：「如是！如是！若菩",
    "T07n0220_516:0637b13": "薩摩訶薩依深般若波羅蜜多所說而住，經",
    "T07n0220_516:0637b14": "一晝夜普緣過去、未來、現在一切如來、應、正等",
    "T07n0220_516:0637b15": "覺及諸弟子功德善根，和合稱量現前隨喜，",
    "T07n0220_516:0637b16": "與諸有情平等共有迴向無上正等菩提，所",
    "T07n0220_516:0637b17": "獲功德甚多於彼無量無邊。何以故？一切隨",
    "T07n0220_516:0637b18": "喜迴向功德善根皆以甚深般若波羅蜜多",
    "T07n0220_516:0637b19": "而為上首。是故，善現！若菩薩摩訶薩欲得無",
    "T07n0220_516:0637b20": "上正等菩提，常應不離甚深般若波羅蜜多，",
    "T07n0220_516:0637b21": "於諸善根隨喜迴向所求無上正等菩提。」爾",
    "T07n0220_516:0637b22": "時，善現便白佛言：「如佛所說，諸行皆是分別",
    "T07n0220_516:0637b23": "所作，從妄想生都非實有。以何因緣，此諸菩",
    "T07n0220_516:0637b24": "薩摩訶薩等獲福無量無數無邊？世尊！分別",
    "T07n0220_516:0637b25": "所作種種福業，應不能起世間正見，不能趣",
    "T07n0220_516:0637b26": "入正性離生，亦應不能得預流果乃至無上",
    "T07n0220_516:0637b27": "正等菩提。」佛告善現：「如是！如是！如汝所說。然",
    "T07n0220_516:0637b28": "諸菩薩摩訶薩眾行深般若波羅蜜多，知一",
    "T07n0220_516:0637b29": "切種分別所作空無所有、虛妄不實。所以者",
    "T07n0220_516:0637c01": "何？諸菩薩摩訶薩善學內空乃至無性自性",
    "T07n0220_516:0637c02": "空，安住如是種種空已，如如觀察分別所",
    "T07n0220_516:0637c03": "作空無所有、虛妄不實，如是如是能不遠離",
    "T07n0220_516:0637c04": "甚深般若波羅蜜多。如如不離甚深般若波",
    "T07n0220_516:0637c05": "羅蜜多，如是如是獲福無量無數無邊。由此",
    "T07n0220_516:0637c06": "因緣，能起正見，亦能趣入正性離生，乃至能",
    "T07n0220_516:0637c07": "得所求無上正等菩提。」具壽善現復白佛言：",
    "T07n0220_516:0637c08": "「所說無量、無數、無邊有何差別？」佛告善現：「言",
    "T07n0220_516:0637c09": "無量者，量不可得，不可量在過去、未來、現在",
    "T07n0220_516:0637c10": "法中故名無量。言無數者，數不可得，不可數",
    "T07n0220_516:0637c11": "在一切有為、無為界中故名無數。言無邊者，",
    "T07n0220_516:0637c12": "邊不可得，不可測度彼法邊際故名無邊。」具",
    "T07n0220_516:0637c13": "壽善現復白佛言：「頗有因緣，色亦無量無數",
    "T07n0220_516:0637c14": "無邊，受、想、行、識亦無量無數無邊不？」佛告善",
    "T07n0220_516:0637c15": "現：「有因緣故，色亦無量無數無邊，受、想、行、識",
    "T07n0220_516:0637c16": "亦無量無數無邊。」具壽善現復白佛言：「何因",
    "T07n0220_516:0637c17": "緣故，色亦無量無數無邊，受、想、行、識亦無量",
    "T07n0220_516:0637c18": "無數無邊？」佛告善現：「色性空故說為無量無",
    "T07n0220_516:0637c19": "數無邊，受、想、行、識性空故說為無量無數無",
    "T07n0220_516:0637c20": "邊。」具壽善現復白佛言：「為但色性空，受、想、行、",
    "T07n0220_516:0637c21": "識性空，為一切法皆性空耶？」佛告善現：「我先",
    "T07n0220_516:0637c22": "豈不說一切法皆空？」善現答言：「佛雖常說諸",
    "T07n0220_516:0637c23": "法皆空，而諸有情不知、見、覺，故我今者復作",
    "T07n0220_516:0637c24": "是問。世尊！諸法性空即是無盡，亦是無量，亦",
    "T07n0220_516:0637c25": "是無數，亦是無邊。世尊！諸法空中盡不可得，",
    "T07n0220_516:0637c26": "量不可得，數不可得，邊不可得。由此因緣，",
    "T07n0220_516:0637c27": "無盡無量無數無邊，若義若文俱無差別。」佛",
    "T07n0220_516:0637c28": "告善現：「如是！如是！如汝所說。無盡無量無數",
    "T07n0220_516:0637c29": "無邊，若義若文俱無差別，皆共顯了諸法空",
    "T07n0220_516:0638a01": "故。善現當知！諸法空理皆不可說，如來方便",
    "T07n0220_516:0638a02": "說為無盡，或說無量，或說無數，或說無邊，或",
    "T07n0220_516:0638a03": "說為空，或說無相，或說無願，或說無作，或",
    "T07n0220_516:0638a04": "說無為，或說無生，或說無滅，或說離染，或說",
    "T07n0220_516:0638a05": "永滅，或說涅槃，或說真如，或說實際，諸如是",
    "T07n0220_516:0638a06": "等實義無異，皆是如來方便演說。」具壽善現",
    "T07n0220_516:0638a07": "便白佛言：「世尊！甚奇方便善巧諸法實性不",
    "T07n0220_516:0638a08": "可宣說，而為有情方便顯示。如我解佛所說",
    "T07n0220_516:0638a09": "義者，諸法實性皆不可說。」佛告善現：「如是！如",
    "T07n0220_516:0638a10": "是！諸法實性皆不可說。所以者何？一切法性",
    "T07n0220_516:0638a11": "皆畢竟空，無能宣說畢竟空者。」爾時，善現復",
    "T07n0220_516:0638a12": "白佛言：「不可說義有增減不？」佛告善現：「不可",
    "T07n0220_516:0638a13": "說義無增無減。」具壽善現復白佛言：「若不可",
    "T07n0220_516:0638a14": "說義無增無減者，則應布施乃至般若波羅",
    "T07n0220_516:0638a15": "蜜多亦無增減，則應四念住乃至八聖道支",
    "T07n0220_516:0638a16": "亦無增減，則應四靜慮、四無量、四無色定亦",
    "T07n0220_516:0638a17": "無增減，則應空、無相、無願解脫門亦無增減，",
    "T07n0220_516:0638a18": "則應八解脫乃至十遍處亦無增減，則應極",
    "T07n0220_516:0638a19": "喜地乃至法雲地亦無增減，則應一切陀羅",
    "T07n0220_516:0638a20": "尼門、三摩地門亦無增減，則應五眼、六神通",
    "T07n0220_516:0638a21": "亦無增減，則應如來十力乃至十八佛不共",
    "T07n0220_516:0638a22": "法亦無增減，則應大慈、大悲、大喜、大捨亦無",
    "T07n0220_516:0638a23": "增減，則應無忘失法、恒住捨性亦無增減，則",
    "T07n0220_516:0638a24": "應一切智、道相智、一切相智亦無增減。「世尊！",
    "T07n0220_516:0638a25": "若布施波羅蜜多廣說乃至一切相智亦無增",
    "T07n0220_516:0638a26": "減，則應布施波羅蜜多廣說乃至一切相智",
    "T07n0220_516:0638a27": "皆無所有。若布施波羅蜜多廣說乃至一切",
    "T07n0220_516:0638a28": "相智皆無所有，云何菩薩摩訶薩修行布施",
    "T07n0220_516:0638a29": "波羅蜜多廣說乃至一切相智，證得無上正",
    "T07n0220_516:0638b01": "等菩提？」佛告善現：「如是！如是！不可說義無增",
    "T07n0220_516:0638b02": "無減，布施波羅蜜多廣說乃至一切相智亦",
    "T07n0220_516:0638b03": "無增減。不可說義無所有，布施波羅蜜多廣",
    "T07n0220_516:0638b04": "說乃至一切相智亦無所有。然諸菩薩摩訶",
    "T07n0220_516:0638b05": "薩行深般若波羅蜜多時，安住般若波羅蜜",
    "T07n0220_516:0638b06": "多方便善巧，不作是念：『我於般若乃至布施",
    "T07n0220_516:0638b07": "波羅蜜多若增若減。』但作是念：『唯有名想謂",
    "T07n0220_516:0638b08": "為般若乃至布施波羅蜜多。』是菩薩摩訶薩",
    "T07n0220_516:0638b09": "修行布施乃至般若波羅蜜多時，持此布施",
    "T07n0220_516:0638b10": "乃至般若波羅蜜多俱行作意，并依此起心",
    "T07n0220_516:0638b11": "及善根，與諸有情平等共有迴向無上正等",
    "T07n0220_516:0638b12": "菩提，如佛無上正等菩提微妙甚深而起迴",
    "T07n0220_516:0638b13": "向。由此迴向巧方便力，證得無上正等菩提。」",
    "T07n0220_516:0638b14": "爾時，善現即白佛言：「何謂無上正等菩提？」佛",
    "T07n0220_516:0638b15": "告善現：「諸法真如是謂無上正等菩提。」具壽",
    "T07n0220_516:0638b16": "善現復白佛言：「何謂諸法真如，而說為無上",
    "T07n0220_516:0638b17": "正等菩提？」佛告善現：「色蘊乃至識蘊真如是",
    "T07n0220_516:0638b18": "謂無上正等菩提，眼處乃至意處真如是謂",
    "T07n0220_516:0638b19": "無上正等菩提，色處乃至法處真如是謂無",
    "T07n0220_516:0638b20": "上正等菩提，眼界乃至意界真如是謂無上",
    "T07n0220_516:0638b21": "正等菩提，色界乃至法界真如是謂無上正",
    "T07n0220_516:0638b22": "等菩提，眼識界乃至意識界真如是謂無上",
    "T07n0220_516:0638b23": "正等菩提，眼觸乃至意觸真如是謂無上正",
    "T07n0220_516:0638b24": "等菩提，眼觸為緣所生諸受乃至意觸為緣",
    "T07n0220_516:0638b25": "所生諸受真如是謂無上正等菩提，地界乃",
    "T07n0220_516:0638b26": "至識界真如是謂無上正等菩提，因緣乃至",
    "T07n0220_516:0638b27": "增上緣真如是謂無上正等菩提，無明乃至",
    "T07n0220_516:0638b28": "老死真如是謂無上正等菩提，布施波羅蜜",
    "T07n0220_516:0638b29": "多乃至般若波羅蜜多真如是謂無上正等菩",
    "T07n0220_516:0638c01": "提，內空乃至無性自性空真如是謂無上正",
    "T07n0220_516:0638c02": "等菩提，苦、集、滅、道聖諦真如是謂無上正等",
    "T07n0220_516:0638c03": "菩提，四念住乃至八聖道支真如是謂無上正",
    "T07n0220_516:0638c04": "等菩提，四靜慮、四無量、四無色定真如是謂無",
    "T07n0220_516:0638c05": "上正等菩提，空、無相、無願解脫門真如是謂",
    "T07n0220_516:0638c06": "無上正等菩提，八解脫乃至十遍處真如是",
    "T07n0220_516:0638c07": "謂無上正等菩提，淨觀地乃至如來地真如",
    "T07n0220_516:0638c08": "是謂無上正等菩提，極喜地乃至法雲地真",
    "T07n0220_516:0638c09": "如是謂無上正等菩提，陀羅尼門、三摩地門",
    "T07n0220_516:0638c10": "真如是謂無上正等菩提，五眼、六神通真如",
    "T07n0220_516:0638c11": "是謂無上正等菩提，如來十力乃至十八佛",
    "T07n0220_516:0638c12": "不共法真如是謂無上正等菩提，大慈、大悲、",
    "T07n0220_516:0638c13": "大喜、大捨真如是謂無上正等菩提，三十二",
    "T07n0220_516:0638c14": "相、八十隨好真如是謂無上正等菩提，無忘",
    "T07n0220_516:0638c15": "失法、恒住捨性真如是謂無上正等菩提，預",
    "T07n0220_516:0638c16": "流果乃至獨覺菩提真如是謂無上正等菩",
    "T07n0220_516:0638c17": "提，一切智、道相智、一切相智真如是謂無上",
    "T07n0220_516:0638c18": "正等菩提，生死、涅槃真如是謂無上正等菩",
    "T07n0220_516:0638c19": "提。「善現當知！諸法真如無增減故諸佛無上",
    "T07n0220_516:0638c20": "正等菩提亦無增減。善現當知！諸菩薩摩訶",
    "T07n0220_516:0638c21": "薩常不遠離甚深般若波羅蜜多，恒樂安住",
    "T07n0220_516:0638c22": "諸法真如，都不見法有增有減。由此因緣不",
    "T07n0220_516:0638c23": "可說義無增無減，布施波羅蜜多廣說乃至",
    "T07n0220_516:0638c24": "一切相智亦無增減。不可說義無所有，布施",
    "T07n0220_516:0638c25": "波羅蜜多廣說乃至一切相智亦無所有。如是，",
    "T07n0220_516:0638c26": "善現！諸菩薩摩訶薩依止無增減、無所有為",
    "T07n0220_516:0638c27": "方便，行深般若波羅蜜多，由此為門，集諸功",
    "T07n0220_516:0638c28": "德至圓滿位，便證無上正等菩提。」具壽善現",
    "T07n0220_516:0638c29": "復白佛言：「是菩薩摩訶薩為初心起能證無",
    "T07n0220_516:0639a01": "上正等菩提，為後心起能證無上正等菩提？",
    "T07n0220_516:0639a02": "世尊！是菩薩摩訶薩若初心起能證無上正",
    "T07n0220_516:0639a03": "等菩提，初心起時後心未起，無和合義。若後",
    "T07n0220_516:0639a04": "心起能證無上正等菩提，後心起時前心已",
    "T07n0220_516:0639a05": "滅，無和合義。如是前後心、心所法，進退推徵",
    "T07n0220_516:0639a06": "無和合義，如何可得積集善根？若諸善根不",
    "T07n0220_516:0639a07": "可積集，云何菩薩善根圓滿，證得無上正等",
    "T07n0220_516:0639a08": "菩提？」佛告善現：「吾當為汝略說譬喻，令汝於",
    "T07n0220_516:0639a09": "義易得解了，諸有智者於所說義聞其譬喻",
    "T07n0220_516:0639a10": "便得悟解。善現！於意云何？如然燈時，為初焰",
    "T07n0220_516:0639a11": "能燋炷？為後焰能燋炷？」善現答言：「如我意解，",
    "T07n0220_516:0639a12": "非初焰能燋炷，亦不離初焰；非後焰能燋炷，",
    "T07n0220_516:0639a13": "亦不離後焰。」佛告善現：「於意云何？炷為燋不？」",
    "T07n0220_516:0639a14": "善現答言：「世間現見其炷實燋。」佛告善現：「諸",
    "T07n0220_516:0639a15": "菩薩摩訶薩行深般若波羅蜜多，證得無上",
    "T07n0220_516:0639a16": "正等菩提亦復如是，非初心起能證無上正",
    "T07n0220_516:0639a17": "等菩提，亦不離初心；非後心起能證無上正",
    "T07n0220_516:0639a18": "等菩提，亦不離後心，而諸菩薩摩訶薩行深",
    "T07n0220_516:0639a19": "般若波羅蜜多，令諸善根生長圓滿，證得無",
    "T07n0220_516:0639a20": "上正等菩提。「復次，善現！諸菩薩摩訶薩從初",
    "T07n0220_516:0639a21": "發心行深般若波羅蜜多，至最後心十地圓",
    "T07n0220_516:0639a22": "滿，便證無上正等菩提。」爾時，善現便白佛言：",
    "T07n0220_516:0639a23": "「諸菩薩摩訶薩修學何等十地圓滿，便證無",
    "T07n0220_516:0639a24": "上正等菩提？」佛告善現：「諸菩薩摩訶薩修極",
    "T07n0220_516:0639a25": "喜地乃至法雲地令其圓滿，便證無上正等",
    "T07n0220_516:0639a26": "菩提，亦學淨觀地乃至如來地令其圓滿，便",
    "T07n0220_516:0639a27": "證無上正等菩提。善現當知！諸菩薩摩訶薩",
    "T07n0220_516:0639a28": "精勤修學如是十地至圓滿位，得菩提時，非",
    "T07n0220_516:0639a29": "初心起能證無上正等菩提，亦不離初心；非",
    "T07n0220_516:0639b01": "後心起能證無上正等菩提，亦不離後心，而",
    "T07n0220_516:0639b02": "諸菩薩摩訶薩，精勤修學如是十地至圓滿位，",
    "T07n0220_516:0639b03": "便證無上正等菩提。」具壽善現即白佛言：「如",
    "T07n0220_516:0639b04": "來所說緣起理趣，最為微妙極為甚深，謂諸",
    "T07n0220_516:0639b05": "菩薩摩訶薩行深般若波羅蜜多，以無所得",
    "T07n0220_516:0639b06": "而為方便修學十地，得菩提時，非初心起能",
    "T07n0220_516:0639b07": "證無上正等菩提，亦不離初心；非後心起能",
    "T07n0220_516:0639b08": "證無上正等菩提，亦不離後心，而諸菩薩摩",
    "T07n0220_516:0639b09": "訶薩從初發心行深般若波羅蜜多，至最後",
    "T07n0220_516:0639b10": "心十地圓滿，便證無上正等菩提。」佛告善現：",
    "T07n0220_516:0639b11": "「於意云何？若心滅已，更可生不？」善現答言：「不",
    "T07n0220_516:0639b12": "也！世尊！是心已滅，不可更生。」佛告善現：「於意",
    "T07n0220_516:0639b13": "云何？若心已生，有滅法不？」善現答言：「如是！世",
    "T07n0220_516:0639b14": "尊！若心已生定有滅法。」佛告善現：「於意云何？",
    "T07n0220_516:0639b15": "有滅法心，非當滅不？」善現答言：「不也！世尊！有",
    "T07n0220_516:0639b16": "滅法心決定當滅。」佛告善現：「於意云何？心住",
    "T07n0220_516:0639b17": "為如心真如不？」善現答言：「如是！世尊！如心真",
    "T07n0220_516:0639b18": "如心住亦爾。」佛告善現：「於意云何？若心住如",
    "T07n0220_516:0639b19": "真如，是心為如真如、實際性常住不？」善現答",
    "T07n0220_516:0639b20": "言：「不也！世尊！是心非如真如、實際其性常住。」",
    "T07n0220_516:0639b21": "佛告善現：「於意云何？諸法真如極甚深不？」善",
    "T07n0220_516:0639b22": "現答言：「如是！世尊！諸法真如極為甚深。」佛告",
    "T07n0220_516:0639b23": "善現：「於意云何？即真如是心不？」善現答言：「不",
    "T07n0220_516:0639b24": "也！世尊！」佛告善現：「於意云何？離真如有心不？」",
    "T07n0220_516:0639b25": "善現答言：「不也！世尊！」佛告善現：「於意云何？即",
    "T07n0220_516:0639b26": "心是真如不？」善現答言：「不也！世尊！」佛告善現：",
    "T07n0220_516:0639b27": "「於意云何？離心有真如不？」善現答言：「不也！世",
    "T07n0220_516:0639b28": "尊！」佛告善現：「於意云何？真如為能見真如不？」",
    "T07n0220_516:0639b29": "善現答言：「不也！世尊！」佛告善現：「於意云何？若",
    "T07n0220_516:0639c01": "菩薩摩訶薩能如是行，是行深般若波羅蜜",
    "T07n0220_516:0639c02": "多不？」善現答言：「如是！世尊！若菩薩摩訶薩能",
    "T07n0220_516:0639c03": "如是行，是行深般若波羅蜜多。」佛告善現：「於",
    "T07n0220_516:0639c04": "意云何？若菩薩摩訶薩能如是行，為行何處？」",
    "T07n0220_516:0639c05": "善現答言：「若菩薩摩訶薩能如是行，都無行",
    "T07n0220_516:0639c06": "處。所以者何？若菩薩摩訶薩行深般若波羅",
    "T07n0220_516:0639c07": "蜜多住真如中，無心現行，無現行處。何以故？",
    "T07n0220_516:0639c08": "若菩薩摩訶薩行深般若波羅蜜多住真如",
    "T07n0220_516:0639c09": "中，都無現行、現行時處、現行者故。」佛告善現：",
    "T07n0220_516:0639c10": "「於意云何？若菩薩摩訶薩行深般若波羅蜜",
    "T07n0220_516:0639c11": "多時，為何所行？」善現答言：「若菩薩摩訶薩行",
    "T07n0220_516:0639c12": "深般若波羅蜜多時，行勝義諦，此中二種現",
    "T07n0220_516:0639c13": "行無故。」佛告善現：「於意云何？若菩薩摩訶薩",
    "T07n0220_516:0639c14": "行深般若波羅蜜多時，雖不取相而行相不？」",
    "T07n0220_516:0639c15": "善現答言：「不也！世尊！」佛告善現：「於意云何？是",
    "T07n0220_516:0639c16": "菩薩摩訶薩行深般若波羅蜜多時，行勝義",
    "T07n0220_516:0639c17": "諦中為破相不？」善現答言：「不也！世尊！」佛告善",
    "T07n0220_516:0639c18": "現：「於意云何？是菩薩摩訶薩行深般若波羅",
    "T07n0220_516:0639c19": "蜜多時，行勝義諦中破相想不？」善現答言：「不",
    "T07n0220_516:0639c20": "也！世尊！」佛告善現：「是菩薩摩訶薩行深般若",
    "T07n0220_516:0639c21": "波羅蜜多時，云何不破相亦不破相想？」善現",
    "T07n0220_516:0639c22": "答言：「是菩薩摩訶薩行深般若波羅蜜多時，",
    "T07n0220_516:0639c23": "不作是念：『我當破相及破相想。』亦不作是念：",
    "T07n0220_516:0639c24": "『我當破無相及破無相想。』所以者何？於一切",
    "T07n0220_516:0639c25": "種無分別故。「復次，世尊！是菩薩摩訶薩行深",
    "T07n0220_516:0639c26": "般若波羅蜜多，雖能如是離諸分別，而未圓",
    "T07n0220_516:0639c27": "滿如來十力、四無所畏、四無礙解、大慈、大悲、大",
    "T07n0220_516:0639c28": "喜、大捨及十八佛不共法等無量無邊勝功德",
    "T07n0220_516:0639c29": "故，未得無上正等菩提。「復次，世尊！是菩薩摩",
    "T07n0220_516:0640a01": "訶薩成就最勝方便善巧，由此最勝方便善",
    "T07n0220_516:0640a02": "巧，於一切法不取不破。何以故？是菩薩摩訶",
    "T07n0220_516:0640a03": "薩了一切法自相空故。「復次，世尊！是菩薩摩",
    "T07n0220_516:0640a04": "訶薩住一切法自相空中，為欲成熟諸有情",
    "T07n0220_516:0640a05": "故入三等持，用三等持方便成熟諸有情類。」",
    "T07n0220_516:0640a06": "佛告善現：「如是！如是！如汝所說。」爾時，善現",
    "T07n0220_516:0640a07": "即白佛言：「是菩薩摩訶薩云何入此三種等",
    "T07n0220_516:0640a08": "持，方便成熟諸有情類？」佛告善現：「是菩薩",
    "T07n0220_516:0640a09": "摩訶薩住空等持，見諸有情虛妄分別我、我所",
    "T07n0220_516:0640a10": "者，以方便力教令安住空三摩地。是菩薩摩",
    "T07n0220_516:0640a11": "訶薩住無相等持，見諸有情虛妄分別諸法",
    "T07n0220_516:0640a12": "相者，以方便力教令安住無相三摩地。是菩",
    "T07n0220_516:0640a13": "薩摩訶薩住無願等持，見諸有情虛妄分別",
    "T07n0220_516:0640a14": "多願樂者，以方便力教令安住無願三摩地。",
    "T07n0220_516:0640a15": "善現！是菩薩摩訶薩行深般若波羅蜜多，如",
    "T07n0220_516:0640a16": "是善巧入三等持，方便成熟諸有情類，令所",
    "T07n0220_516:0640a17": "隨宜獲大饒益。」",
    "T07n0220_516:0640a18": "爾時，舍利子問具壽善現言：「若菩薩摩訶薩",
    "T07n0220_516:0640a19": "夢中入此三種等持，於深般若波羅蜜多有",
    "T07n0220_516:0640a20": "增益不？」善現答言：「若菩薩摩訶薩覺時入此",
    "T07n0220_516:0640a21": "三種等持，於深般若波羅蜜多有增益者，彼夢",
    "T07n0220_516:0640a22": "中入亦有增益。所以者何？覺與夢中無差別",
    "T07n0220_516:0640a23": "故。舍利子！若菩薩摩訶薩覺時修行甚深般",
    "T07n0220_516:0640a24": "若波羅蜜多，既名修習甚深般若波羅蜜多，",
    "T07n0220_516:0640a25": "是菩薩摩訶薩夢中修行甚深般若波羅蜜",
    "T07n0220_516:0640a26": "多，亦名修習甚深般若波羅蜜多。三種等持",
    "T07n0220_516:0640a27": "於深般若波羅蜜多能為增益，亦應如是。」時，",
    "T07n0220_516:0640a28": "舍利子問善現言：「諸菩薩摩訶薩夢中造業，",
    "T07n0220_516:0640a29": "為有增益或損減不？佛說諸法虛妄不實如",
    "T07n0220_516:0640a30": "夢所造，云何彼業能有增益或復損減。所以",
    "T07n0220_516:0640b01": "者何？非於夢中所造諸業能有增益或能損",
    "T07n0220_516:0640b02": "減，要至覺時憶想分別夢中所造，乃有增益",
    "T07n0220_516:0640b03": "或有損減。」善現答言：「諸有覺時斷他命已，後",
    "T07n0220_516:0640b04": "於夢中憶想分別深自慶快；或復有人夢斷他",
    "T07n0220_516:0640b05": "命，謂在覺時生大歡喜，如是二業於意云何？」",
    "T07n0220_516:0640b06": "時，舍利子問善現言：「無所緣事，若思若業俱",
    "T07n0220_516:0640b07": "不得生，要有所緣思業方起，夢中思業緣何",
    "T07n0220_516:0640b08": "而生？」善現答言：「如是！如是！若夢、若覺無所緣",
    "T07n0220_516:0640b09": "事思業不生，要有所緣思業方起。何以故？舍",
    "T07n0220_516:0640b10": "利子！要於見聞覺知法中有覺慧轉，由斯起",
    "T07n0220_516:0640b11": "染或復起淨。若無見聞覺知諸法，無覺慧轉",
    "T07n0220_516:0640b12": "亦無染淨。由此故知若夢、若覺有所緣事思",
    "T07n0220_516:0640b13": "業乃生，無所緣事思業不起。」時，舍利子問善",
    "T07n0220_516:0640b14": "現言：「佛說思業皆離自性，如何可言若思若",
    "T07n0220_516:0640b15": "業有所緣起，無便不生？」善現答言：「雖諸思業",
    "T07n0220_516:0640b16": "及所緣事自性皆空，而由自心取相分別，故",
    "T07n0220_516:0640b17": "說思業有所緣生，若無所緣思業不起。」時，舍",
    "T07n0220_516:0640b18": "利子謂善現言：「若菩薩摩訶薩夢中修行布",
    "T07n0220_516:0640b19": "施、淨戒、安忍、精進、靜慮、般若，持此善根，與諸",
    "T07n0220_516:0640b20": "有情平等共有迴向無上正等菩提，是菩薩",
    "T07n0220_516:0640b21": "摩訶薩為實迴向大菩提不？」善現報言：「慈氏",
    "T07n0220_516:0640b22": "菩薩久已受得無上菩提不退轉記，一生所",
    "T07n0220_516:0640b23": "繫定當作佛，善能酬答一切難問，現在此會",
    "T07n0220_516:0640b24": "宜請問之，補處慈尊定當為答。」時，舍利子如",
    "T07n0220_516:0640b25": "善現言：「恭敬請問慈氏菩薩。」時，慈氏菩薩詰",
    "T07n0220_516:0640b26": "舍利子言：「謂何等名慈氏能答？為色蘊耶？為",
    "T07n0220_516:0640b27": "受、想、行、識蘊耶？為色蘊空耶？為受、想、行、識蘊",
    "T07n0220_516:0640b28": "空耶？為色蘊真如耶？為受、想、行、識蘊真如耶？",
    "T07n0220_516:0640b29": "且色蘊不能答，受、想、行、識蘊亦不能答；色蘊",
    "T07n0220_516:0640c01": "空不能答，受、想、行、識蘊空亦不能答；色蘊真",
    "T07n0220_516:0640c02": "如不能答，受、想、行、識蘊真如亦不能答。所以",
    "T07n0220_516:0640c03": "者何？我都不見有法能答、有法所答，答處、",
    "T07n0220_516:0640c04": "答時及由此答亦皆不見，我都不見有法能",
    "T07n0220_516:0640c05": "記、有法所記，記處、記時及由此記亦皆不見。",
    "T07n0220_516:0640c06": "何以故？舍利子！以一切法本性皆空，都無所",
    "T07n0220_516:0640c07": "有無二無別，畢竟推徵不可得故。」爾時，舍利",
    "T07n0220_516:0640c08": "子復問慈氏菩薩摩訶薩言：「仁者所說法為",
    "T07n0220_516:0640c09": "如所證不？」慈氏菩薩摩訶薩言：「我所說法非",
    "T07n0220_516:0640c10": "如所證。所以者何？我所證法不可說故。」爾時，",
    "T07n0220_516:0640c11": "具壽善現白舍利子言：「慈氏菩薩覺慧深廣，",
    "T07n0220_516:0640c12": "修一切種布施、淨戒、安忍、精進、靜慮、般若波羅",
    "T07n0220_516:0640c13": "蜜多久已成滿，用無所得而為方便，於所問",
    "T07n0220_516:0640c14": "難能如是答。」爾時，佛告舍利子言：「於意云何？",
    "T07n0220_516:0640c15": "汝由是法成阿羅漢，為見此法是可說不？」舍",
    "T07n0220_516:0640c16": "利子言：「不也！世尊！」佛告舍利子：「諸菩薩摩訶",
    "T07n0220_516:0640c17": "薩行深般若波羅蜜多，所證法性亦復如是，",
    "T07n0220_516:0640c18": "不可宣說。舍利子！是菩薩摩訶薩不作是念：",
    "T07n0220_516:0640c19": "『我由此法於佛無上正等菩提已得受記、今",
    "T07n0220_516:0640c20": "得受記、當得受記。』不作是念：『我由此法當證",
    "T07n0220_516:0640c21": "無上正等菩提。』舍利子！是菩薩摩訶薩行深",
    "T07n0220_516:0640c22": "般若波羅蜜多不生疑惑：『我於無上正等菩",
    "T07n0220_516:0640c23": "提為得不得？』但作是念：『我於無上正等菩提",
    "T07n0220_516:0640c24": "決定當得。』舍利子！是菩薩摩訶薩行深般若",
    "T07n0220_516:0640c25": "波羅蜜多聞甚深法，不驚、不恐、不怖、不畏、不",
    "T07n0220_516:0640c26": "沈、不沒，於得無上正等菩提亦無怖畏，決定",
    "T07n0220_516:0640c27": "自知：我當證得所求無上正等菩提，轉妙法",
    "T07n0220_516:0640c28": "輪度有情眾。」",
    "T07n0220_516:0640c29": "爾時，佛告具壽善現：「有菩薩摩訶薩修行布",
    "T07n0220_516:0641a01": "施波羅蜜多，見諸有情飢渴所逼，衣服弊壞，",
    "T07n0220_516:0641a02": "臥具乏少，所欲資財皆不如意。見此事已，作",
    "T07n0220_516:0641a03": "是思惟：『我當云何濟拔如是諸有情類，令離",
    "T07n0220_516:0641a04": "慳貪，資緣無乏？』既思惟已作是願言：『我當精",
    "T07n0220_516:0641a05": "勤無所顧戀，修行布施波羅蜜多，成熟有情、",
    "T07n0220_516:0641a06": "嚴淨佛土，令速圓滿疾證無上正等菩提，我",
    "T07n0220_516:0641a07": "佛土中得無如是資具乏少諸有情類，一切皆",
    "T07n0220_516:0641a08": "如六欲天眾受用種種上妙樂具，而於其中",
    "T07n0220_516:0641a09": "無所染著。』善現當知！是菩薩摩訶薩由此布",
    "T07n0220_516:0641a10": "施波羅蜜多疾得圓滿，近證無上正等菩提。",
    "T07n0220_516:0641a11": "「復次，善現！有菩薩摩訶薩修行淨戒波羅蜜",
    "T07n0220_516:0641a12": "多，見諸有情煩惱熾盛，更相殺害乃至邪見，",
    "T07n0220_516:0641a13": "由此因緣短壽多病，顏容顦顇無有威德，資",
    "T07n0220_516:0641a14": "財匱乏生下賤家，支體缺減眾事鄙穢。見此",
    "T07n0220_516:0641a15": "事已，作是思惟：『我當云何濟拔如是諸有情",
    "T07n0220_516:0641a16": "類，令其遠離諸惡業果？』既思惟已作是願言：",
    "T07n0220_516:0641a17": "『我當精勤無所顧戀，修行淨戒波羅蜜多，成",
    "T07n0220_516:0641a18": "熟有情、嚴淨佛土，令速圓滿疾證無上正等",
    "T07n0220_516:0641a19": "菩提，我佛土中得無如是眾惡業果，一切有",
    "T07n0220_516:0641a20": "情皆行十善，受長壽等諸勝果報。』善現當知！",
    "T07n0220_516:0641a21": "是菩薩摩訶薩由此淨戒波羅蜜多，疾得圓",
    "T07n0220_516:0641a22": "滿近證無上正等菩提。「復次，善現！有菩薩摩",
    "T07n0220_516:0641a23": "訶薩修行安忍波羅蜜多，見諸有情更相忿",
    "T07n0220_516:0641a24": "恚，口出矛[矛*(替-曰+貝)]毀罵凌辱，以刀仗等互相殘",
    "T07n0220_516:0641a25": "害，乃至斷命惡心不捨。見此事已作是思惟：",
    "T07n0220_516:0641a26": "『我當云何濟拔如是諸有情類，令其遠離如",
    "T07n0220_516:0641a27": "是諸惡？』既思惟已作是願言：『我當精勤無所",
    "T07n0220_516:0641a28": "顧戀，修行安忍波羅蜜多，成熟有情、嚴淨佛",
    "T07n0220_516:0641a29": "土，令速圓滿疾證無上正等菩提，我佛土中",
    "T07n0220_516:0641b01": "得無如是煩惱惡業諸有情類，一切有情展轉",
    "T07n0220_516:0641b02": "相視如父如母，親友眷屬，不相乖違，慈心相",
    "T07n0220_516:0641b03": "向互為利樂。』善現當知！是菩薩摩訶薩由此",
    "T07n0220_516:0641b04": "安忍波羅蜜多疾得圓滿，近證無上正等菩",
    "T07n0220_516:0641b05": "提。「復次，善現！有菩薩摩訶薩修行精進波羅",
    "T07n0220_516:0641b06": "蜜多，見諸有情懶惰懈怠，不勤精進，棄捨三",
    "T07n0220_516:0641b07": "乘，亦不修行人、天善業。見此事已，作是思惟：",
    "T07n0220_516:0641b08": "『我當云何濟拔如是諸有情類，令其遠離懶惰",
    "T07n0220_516:0641b09": "懈怠？』既思惟已，作是願言：『我當精勤無所顧",
    "T07n0220_516:0641b10": "戀，修行精進波羅蜜多，成熟有情、嚴淨佛土，",
    "T07n0220_516:0641b11": "令速圓滿疾證無上正等菩提，我佛土中得",
    "T07n0220_516:0641b12": "無如是懶惰懈怠諸有情類，一切有情精進",
    "T07n0220_516:0641b13": "勇猛，勤修善趣及三乘因，生天、人中速證解",
    "T07n0220_516:0641b14": "脫。』善現當知！是菩薩摩訶薩由此精進波羅",
    "T07n0220_516:0641b15": "蜜多疾得圓滿，近證無上正等菩提。「復次，善",
    "T07n0220_516:0641b16": "現！有菩薩摩訶薩修行靜慮波羅蜜多，見諸",
    "T07n0220_516:0641b17": "有情，五蓋所覆，遠離靜慮、無量、無色，散亂放",
    "T07n0220_516:0641b18": "逸不修諸善。見此事已，作是思惟：『我當云何",
    "T07n0220_516:0641b19": "濟拔如是諸有情類，令其遠離諸蓋散動？』既",
    "T07n0220_516:0641b20": "思惟已，作是願言：『我當精勤無所顧戀，修行",
    "T07n0220_516:0641b21": "靜慮波羅蜜多，成熟有情、嚴淨佛土，令速圓",
    "T07n0220_516:0641b22": "滿疾證無上正等菩提，我佛土中得無如是",
    "T07n0220_516:0641b23": "五蓋散動諸有情類，一切有情自在入出靜",
    "T07n0220_516:0641b24": "慮、無量、無色勝定。』善現當知！是菩薩摩訶薩",
    "T07n0220_516:0641b25": "由此靜慮波羅蜜多疾得圓滿，近證無上正",
    "T07n0220_516:0641b26": "等菩提。「復次，善現！有菩薩摩訶薩修行般若",
    "T07n0220_516:0641b27": "波羅蜜多，見諸有情愚癡惡慧，於世、出世正",
    "T07n0220_516:0641b28": "見俱失，撥無善惡業及業果，執斷、執常、執一、",
    "T07n0220_516:0641b29": "執異、俱、不俱等種種邪法。見此事已，作是思",
    "T07n0220_516:0641c01": "惟：『我當云何濟拔如是諸有情類，令其遠離",
    "T07n0220_516:0641c02": "惡見邪執？』既思惟已，作是願言：『我當精勤無",
    "T07n0220_516:0641c03": "所顧戀，修行般若波羅蜜多，成熟有情、嚴淨",
    "T07n0220_516:0641c04": "佛土，令速圓滿疾證無上正等菩提，我佛土",
    "T07n0220_516:0641c05": "中得無如是惡行邪執諸有情類，一切有情",
    "T07n0220_516:0641c06": "成就正見，種種妙慧具足莊嚴。』善現當知！是",
    "T07n0220_516:0641c07": "菩薩摩訶薩由此般若波羅蜜多疾得圓滿，",
    "T07n0220_516:0641c08": "近證無上正等菩提。「復次，善現！有菩薩摩",
    "T07n0220_516:0641c09": "訶薩具修六種波羅蜜多，見諸有情三聚差",
    "T07n0220_516:0641c10": "別：一、正定聚。二、邪定聚。三、不定聚。見此事",
    "T07n0220_516:0641c11": "已，作是思惟：『我當云何方便濟拔諸有情類，",
    "T07n0220_516:0641c12": "令離邪定及不定聚？』既思惟已，作是願言：『我",
    "T07n0220_516:0641c13": "當精勤無所顧戀，修行六種波羅蜜多，成熟",
    "T07n0220_516:0641c14": "有情、嚴淨佛土，令速圓滿疾能證得一切智",
    "T07n0220_516:0641c15": "智，我佛土中得無邪定及不定聚諸有情類，",
    "T07n0220_516:0641c16": "亦無如是二聚名聲，一切有情皆住正定。』善",
    "T07n0220_516:0641c17": "現當知！是菩薩摩訶薩由此六種波羅蜜多，",
    "T07n0220_516:0641c18": "疾得圓滿近能證得一切智智。「復次，善現！有",
    "T07n0220_516:0641c19": "菩薩摩訶薩具修六種波羅蜜多，見諸有情",
    "T07n0220_516:0641c20": "墮三惡趣受種種苦，所謂地獄、傍生、鬼界。見",
    "T07n0220_516:0641c21": "此事已，作是思惟：『我當云何方便濟拔，令其",
    "T07n0220_516:0641c22": "永離三惡趣苦？』既思惟已作是願言：『我當精",
    "T07n0220_516:0641c23": "勤無所顧戀，修行六種波羅蜜多，成熟有情、",
    "T07n0220_516:0641c24": "嚴淨佛土，令速圓滿，疾能證得一切智智，我",
    "T07n0220_516:0641c25": "佛土中得無地獄、傍生、鬼界，亦無如是惡趣",
    "T07n0220_516:0641c26": "名聲，一切有情皆善趣攝。』善現當知！是菩薩",
    "T07n0220_516:0641c27": "摩訶薩由此六種波羅蜜多疾得圓滿，近能",
    "T07n0220_516:0641c28": "證得一切智智。",
    "T07n0220_516:0641c29": "大般若波羅蜜多經卷第五百一十六"
}