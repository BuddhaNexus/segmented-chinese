{
    "T09n0278_051:0718a06": "大方廣佛華嚴經卷第五十一",
    "T09n0278_051:0718a08": "東晉天竺三藏佛馱跋陀羅譯",
    "T09n0278_051:0718a09": "入法界品第三十四之八",
    "T09n0278_051:0718a10": "◎爾時，善財童子正念思惟彼長者教，隨",
    "T09n0278_051:0718a11": "順菩薩解脫之藏，正念菩薩諸憶念力，次",
    "T09n0278_051:0718a12": "第分別一切諸佛及諸佛法，一心正念諸佛",
    "T09n0278_051:0718a13": "法流，憶念受持彼諸佛法及佛莊嚴，長養",
    "T09n0278_051:0718a14": "菩提，思惟正念一切諸佛不思議業。漸漸遊",
    "T09n0278_051:0718a15": "行，至光明山，登彼山上，周遍推求，見觀世",
    "T09n0278_051:0718a16": "音菩薩住山西阿，處處皆有流泉、浴池，林木",
    "T09n0278_051:0718a17": "欝茂，地草柔軟，結跏趺坐金剛寶座，無量菩",
    "T09n0278_051:0718a18": "薩恭敬圍遶，而為演說大慈悲經，普攝眾",
    "T09n0278_051:0718a19": "生；見已，歡喜踊躍不能自勝，合掌諦觀，目",
    "T09n0278_051:0718a20": "不暫瞬，作如是念：「善知識者，則是如來；善",
    "T09n0278_051:0718a21": "知識者，一切法雲；善知識者，諸功德藏；善知",
    "T09n0278_051:0718a22": "識者，十力妙寶；善知識者，難見難遇；善知識",
    "T09n0278_051:0718a23": "者，無盡智藏；善知識者，功德山王，善知識者，",
    "T09n0278_051:0718a24": "開發示導一切智門，能令一切入薩婆若",
    "T09n0278_051:0718a25": "海，究竟清淨無上菩提。」時，觀世音遙見善",
    "T09n0278_051:0718a26": "財，告言：「善來童子！專求大乘，攝取眾生，直",
    "T09n0278_051:0718a27": "心、深心、樂求佛法。長養大悲，救護一切，向",
    "T09n0278_051:0718a28": "普賢行，清淨成滿一切大願。欲聞受持一",
    "T09n0278_051:0718a29": "切諸佛、一切法雲，增長善根而無厭足，順",
    "T09n0278_051:0718b01": "善知識不違其教，從文殊師利智慧功德",
    "T09n0278_051:0718b02": "大海所起，成就善根，得佛勢力，光明三昧，",
    "T09n0278_051:0718b03": "離懈怠心，專求正法，常見諸佛，遠離眾惡，",
    "T09n0278_051:0718b04": "修諸善行，智慧成滿，淨如虛空。」爾時，善財",
    "T09n0278_051:0718b05": "詣觀世音，頭面禮足，遶無數匝，恭敬合掌，於",
    "T09n0278_051:0718b06": "一面住，白言：「大聖！我已先發阿耨多羅三藐",
    "T09n0278_051:0718b07": "三菩提心，而未知菩薩云何學菩薩行、修",
    "T09n0278_051:0718b08": "菩薩道？」答言：「善哉！善哉！善男子！乃能發阿",
    "T09n0278_051:0718b09": "耨多羅三藐三菩提心。善男子！我已成就大",
    "T09n0278_051:0718b10": "悲法門光明之行，教化成熟一切眾生。常",
    "T09n0278_051:0718b11": "於一切諸佛所住，隨所應化，普現其前。或",
    "T09n0278_051:0718b12": "以惠施攝取眾生，乃至同事攝取眾生，顯",
    "T09n0278_051:0718b13": "現妙身不思議色攝取眾生。放大光網，除",
    "T09n0278_051:0718b14": "滅眾生諸煩惱熱，出微妙音而化度之，威",
    "T09n0278_051:0718b15": "儀說法，神力自在，方便覺悟；顯變化身，現",
    "T09n0278_051:0718b16": "同類身，乃至同止攝取眾生。善男子！我行",
    "T09n0278_051:0718b17": "大悲法門光明行時，發弘誓願，名曰：攝取",
    "T09n0278_051:0718b18": "一切眾生，欲令一切離險道恐怖、熱惱恐",
    "T09n0278_051:0718b19": "怖、愚癡恐怖、繫縛恐怖、殺害恐怖、貧窮恐",
    "T09n0278_051:0718b20": "怖、不活恐怖、諍訟恐怖、大眾恐怖、死恐怖、",
    "T09n0278_051:0718b21": "惡道恐怖、諸趣恐怖、不同意恐怖、愛不愛恐",
    "T09n0278_051:0718b22": "怖、一切惡恐怖、逼迫身恐怖、逼迫心恐怖、愁",
    "T09n0278_051:0718b23": "憂恐怖。復次，善男子！我出生現在正念法",
    "T09n0278_051:0718b24": "門，名字輪法門故，出現一切眾生等身種",
    "T09n0278_051:0718b25": "種方便，隨其所應，除滅恐怖而為說法，令",
    "T09n0278_051:0718b26": "發阿耨多羅三藐三菩提心，得不退轉，未",
    "T09n0278_051:0718b27": "曾失時。善男子！我唯知此菩薩大悲法門光",
    "T09n0278_051:0718b28": "明之行；諸大菩薩，一切普賢大願成滿，究竟",
    "T09n0278_051:0718b29": "成就普賢所行，不斷一切諸善根流，不斷",
    "T09n0278_051:0718c01": "一切菩薩諸三昧流，一切劫流修菩薩行，",
    "T09n0278_051:0718c02": "未曾斷絕；順三世流，善知一切成敗，諸世",
    "T09n0278_051:0718c03": "界流，斷一切眾生不善根流，出生一切眾生",
    "T09n0278_051:0718c04": "諸善根流，除滅一切諸生死流，我當云何",
    "T09n0278_051:0718c05": "能知、能說彼功德行？」爾時，東方有一菩薩，",
    "T09n0278_051:0718c06": "名曰正趣，來詣此土。住金剛山頂，至此山",
    "T09n0278_051:0718c07": "時，娑婆世界六種震動，眾寶莊嚴放大光",
    "T09n0278_051:0718c08": "明，映蔽日月。釋、梵、天龍八部，光明悉如聚",
    "T09n0278_051:0718c09": "墨，普照地獄、餓鬼、畜生、閻羅王處，滅除眾",
    "T09n0278_051:0718c10": "苦，斷除煩惱及諸病苦。普雨寶雨，充滿佛",
    "T09n0278_051:0718c11": "剎，乃至普雨一切莊嚴雲雨，供養如來。隨",
    "T09n0278_051:0718c12": "其所應，示現其身，然後來詣觀世音所。時，",
    "T09n0278_051:0718c13": "觀世音告善財言：「善男子！汝見此眾中正",
    "T09n0278_051:0718c14": "趣菩薩不？」答言：「唯然，已見。」「善男子！汝詣彼",
    "T09n0278_051:0718c15": "問云何菩薩學菩薩行、修菩薩道。」時，善財",
    "T09n0278_051:0718c16": "童子頭面敬禮觀世音足，遶無數匝，觀察無",
    "T09n0278_051:0718c17": "厭，正念聖教，深入智海，辭詣正趣，頭面禮",
    "T09n0278_051:0718c18": "足，右遶畢，恭敬合掌，於一面住，白言：「大聖！",
    "T09n0278_051:0718c19": "我已先發阿耨多羅三藐三菩提心，而未知",
    "T09n0278_051:0718c20": "菩薩云何學菩薩行、修菩薩道。」",
    "T09n0278_051:0718c21": "「善男子！我已成就菩薩普門速行法門。」白言：",
    "T09n0278_051:0718c22": "「大聖！於何佛所得此法門？所從來剎去此",
    "T09n0278_051:0718c23": "幾何？發來久如？」答言：「善男子！此處難知。一",
    "T09n0278_051:0718c24": "切諸天、人、非人等，所不能了。唯精進不退，",
    "T09n0278_051:0718c25": "近善知識，佛所護念，具足善根，淨正直心，",
    "T09n0278_051:0718c26": "得菩薩根，開智慧眼，多聞多知菩薩境界。」",
    "T09n0278_051:0718c27": "「唯願大聖為我解說！我當承佛神力、善知",
    "T09n0278_051:0718c28": "識力，而得信解。」答言：「善男子！我所從來剎，",
    "T09n0278_051:0718c29": "名曰妙藏，佛號妙德。於彼佛所得此法門，",
    "T09n0278_051:0719a01": "從彼發來已經不可說佛剎微塵等劫；於",
    "T09n0278_051:0719a02": "一念中行不可說佛剎微塵等步；一步過",
    "T09n0278_051:0719a03": "不可說佛剎微塵等世界；所經諸國，佛皆現",
    "T09n0278_051:0719a04": "在，以一切菩薩諸供養具而供養之。悉能",
    "T09n0278_051:0719a05": "了知彼世界中諸群生海，分別諸根，隨其",
    "T09n0278_051:0719a06": "所應而為說法，放大光網，普照十方，出妙",
    "T09n0278_051:0719a07": "音聲，演說正法，饒益度脫彼諸眾生，乃至",
    "T09n0278_051:0719a08": "十方亦復如是。善男子！我唯知此菩薩普門",
    "T09n0278_051:0719a09": "速行法門。諸大菩薩普於十方，無所不至，",
    "T09n0278_051:0719a10": "境界無量，無能壞者；清淨法身充滿法界，",
    "T09n0278_051:0719a11": "分別了知諸眾生道，滿一切剎，順一切法，",
    "T09n0278_051:0719a12": "等觀三世，說平等法，隨順世間，不著佛",
    "T09n0278_051:0719a13": "道，普至諸道，無著無礙，我當云何能知、能",
    "T09n0278_051:0719a14": "說彼功德行？善男子！於此南方，有城名婆",
    "T09n0278_051:0719a15": "羅波提；彼有一天，名曰大天。汝詣彼問云",
    "T09n0278_051:0719a16": "何菩薩學菩薩行、修菩薩道。」時，善財童子",
    "T09n0278_051:0719a17": "頭面敬禮正趣菩薩，遶無數匝，眷仰觀察，辭",
    "T09n0278_051:0719a18": "退南行。",
    "T09n0278_051:0719a19": "爾時，善財童子正念思惟菩薩無障礙行，一",
    "T09n0278_051:0719a20": "向專求，正趣菩薩智慧境界，出生通明境界",
    "T09n0278_051:0719a21": "一切功德，精進堅固，歡喜無量，得不思議遊",
    "T09n0278_051:0719a22": "戲神通，決定了知諸功德地、諸三昧地、陀羅",
    "T09n0278_051:0719a23": "尼地、諸大願地、諸辯才地、具諸力地。漸漸",
    "T09n0278_051:0719a24": "遊行至於彼城，推問：「大天今在何所？」時，有",
    "T09n0278_051:0719a25": "人言：「善男子！在此城內大法堂上，化現其",
    "T09n0278_051:0719a26": "身，大眾圍遶而為說法。」爾時，善財往詣其所，",
    "T09n0278_051:0719a27": "頭面敬禮彼大天足，遶無數匝，恭敬合掌，",
    "T09n0278_051:0719a28": "於一面住，白言：「大聖！我已先發阿耨多羅",
    "T09n0278_051:0719a29": "三藐三菩提心，而未知菩薩云何學菩薩行、",
    "T09n0278_051:0719b01": "修菩薩道？」爾時，大天出四長臂，取四海水，",
    "T09n0278_051:0719b02": "澡洗其面，洗已，取諸金華以散善財，作如",
    "T09n0278_051:0719b03": "是言：「善男子！菩薩難聞、難見，乃是世間奇特",
    "T09n0278_051:0719b04": "之法。諸男子中分陀利華，為眾生歸依，攝",
    "T09n0278_051:0719b05": "取、饒益、載育眾生，普照一切，顯現正道，遠",
    "T09n0278_051:0719b06": "離愚癡；為眾生師，救護正法；為眾生將，救",
    "T09n0278_051:0719b07": "護安隱。悉令得至一切智城，具足成就，淨",
    "T09n0278_051:0719b08": "身、口業，永離眾惡；於眾生類常以愛語，隨",
    "T09n0278_051:0719b09": "其所應，悉現其前，未曾失時。善男子！我已",
    "T09n0278_051:0719b10": "成就菩薩雲網法門。」白言：「大聖！此法門者，境",
    "T09n0278_051:0719b11": "界云何？」爾時，大天於善財前積天金聚，猶",
    "T09n0278_051:0719b12": "如山王。白銀、瑠璃、玻瓈、硨磲、碼碯、夜光離",
    "T09n0278_051:0719b13": "垢藏寶、明淨寶、諸方便門摩尼寶、周羅寶、",
    "T09n0278_051:0719b14": "瓔珞寶、吉由羅寶、莊嚴髮寶、莊嚴童子寶、彌",
    "T09n0278_051:0719b15": "阿羅莊嚴寶、彌拘羅寶、赤真珠寶、莊嚴一",
    "T09n0278_051:0719b16": "切諸肢節寶、如意珠寶，皆悉積聚，猶若山",
    "T09n0278_051:0719b17": "王。一切華、一切香、一切塗香、一切末香、一",
    "T09n0278_051:0719b18": "切鬘、一切衣、一切蓋、一切幢、一切幡、一切",
    "T09n0278_051:0719b19": "娛樂、具五欲境界，如是等積，悉如山王。又復",
    "T09n0278_051:0719b20": "顯現阿僧祇諸童女眾，語善財言：「善男子！",
    "T09n0278_051:0719b21": "汝取此諸物供養如來，惠施一切，攝取眾",
    "T09n0278_051:0719b22": "生，悉令眾生修檀波羅蜜，學檀波羅蜜，捨",
    "T09n0278_051:0719b23": "離一切。善男子！我以此物教汝惠施，教一",
    "T09n0278_051:0719b24": "切眾生亦復如是，悉令眾生以無貪善根",
    "T09n0278_051:0719b25": "普熏身心，近善知識，恭敬、供養諸佛菩薩，",
    "T09n0278_051:0719b26": "出生、長養一切善根，發阿耨多羅三藐三菩",
    "T09n0278_051:0719b27": "提心。復次，善男子！若有眾生貪五欲者，為",
    "T09n0278_051:0719b28": "彼顯現不淨境界。若瞋恚、放逸、憍慢、諍訟，",
    "T09n0278_051:0719b29": "如羅剎鬼飲血、食肉，悉教彼等修大慈悲，",
    "T09n0278_051:0719c01": "皆令永離瞋恚、放逸。若懈怠者，為現水火、",
    "T09n0278_051:0719c02": "盜賊、惡王、怨敵等難。善男子！如是等類諸惡",
    "T09n0278_051:0719c03": "眾生，種種方便滅不善根，長養善根，除滅",
    "T09n0278_051:0719c04": "一切波羅蜜障礙、怨敵，具足成滿諸波羅蜜，",
    "T09n0278_051:0719c05": "超出障礙，得無礙法。善男子！我唯知此菩",
    "T09n0278_051:0719c06": "薩雲網法門，諸大菩薩、帝釋、天王滅一切煩",
    "T09n0278_051:0719c07": "惱、阿脩羅難。諸菩薩水，滅煩惱火；諸菩薩",
    "T09n0278_051:0719c08": "火，能燒一切眾生貪愛；諸菩薩風，能散一",
    "T09n0278_051:0719c09": "切諸染著心；菩薩金剛，摧滅一切吾我之想。",
    "T09n0278_051:0719c10": "我當云何能知、能說彼功德行？善男子！此",
    "T09n0278_051:0719c11": "閻浮提內，有一國土名摩竭提；有道場地",
    "T09n0278_051:0719c12": "神名曰安住。汝詣彼問云何菩薩學菩薩",
    "T09n0278_051:0719c13": "行、修菩薩道。」",
    "T09n0278_051:0719c14": "時，善財童子頭面敬禮彼大天足，乃至辭退，",
    "T09n0278_051:0719c15": "趣摩竭國，詣彼道場安住地神。爾時，一萬",
    "T09n0278_051:0719c16": "地天各作是言：「此來童子，能攝眾生，即是佛",
    "T09n0278_051:0719c17": "藏；能破一切眾生無明[穀-禾+卵]膜，生法王家，離",
    "T09n0278_051:0719c18": "垢無礙，寶繒以冠其頂，智慧寶藏摧外道輪。」",
    "T09n0278_051:0719c19": "時，安住地天等一萬地天，雨眾香水以灑其",
    "T09n0278_051:0719c20": "地，掃以香風而以莊嚴，放大光明普照三",
    "T09n0278_051:0719c21": "千大千世界。眾寶莊嚴，一切華樹開敷鮮",
    "T09n0278_051:0719c22": "茂，一切果樹悉成果實，一切泉源、河池流相",
    "T09n0278_051:0719c23": "灌注，演出種種娛樂音聲，諸天眾寶莊嚴樓",
    "T09n0278_051:0719c24": "閣，異類眾鳥皆悉歡喜，出哀和音，無量寶",
    "T09n0278_051:0719c25": "藏自然涌出。爾時，安住地神告善財言：「善",
    "T09n0278_051:0719c26": "來童子！汝欲自見曾於此處所種善根果",
    "T09n0278_051:0719c27": "報不乎？」爾時，善財頭面敬禮彼地神足，恭",
    "T09n0278_051:0719c28": "敬合掌，於一面住，白言：「大聖！唯然欲見。」時，",
    "T09n0278_051:0719c29": "彼地神即以足指按地，無量阿僧祇那由",
    "T09n0278_051:0720a01": "他寶藏開發顯現。「善男子！汝昔所種善根、果",
    "T09n0278_051:0720a02": "報，致此寶藏自在隨汝。善男子！我已成就",
    "T09n0278_051:0720a03": "菩薩不可壞藏法門，我於然燈佛來，常護菩",
    "T09n0278_051:0720a04": "薩修習菩薩行，深入智慧境界，盡其源",
    "T09n0278_051:0720a05": "底，大願成滿，淨菩薩行，出生菩薩一切通明，",
    "T09n0278_051:0720a06": "具足菩薩諸力功德，成就菩薩不可壞法。",
    "T09n0278_051:0720a07": "遊諸佛剎，聞一切佛所授記法，轉一切法",
    "T09n0278_051:0720a08": "輪，一切修多羅法雲以大法光明教化眾",
    "T09n0278_051:0720a09": "生，受持諸佛自在神力。善男子！乃往古世，",
    "T09n0278_051:0720a10": "過須彌山微塵等劫，有劫名莊嚴，世界名",
    "T09n0278_051:0720a11": "月幢，佛號善眼。於彼佛所得此法門，修習",
    "T09n0278_051:0720a12": "長養淨此法門，於其中間常遇不可說不",
    "T09n0278_051:0720a13": "可說佛剎微塵等佛，彼諸如來往詣道場，自",
    "T09n0278_051:0720a14": "在神力皆悉奉覲，於此佛所修集善根。善",
    "T09n0278_051:0720a15": "男子！我唯知此法門，諸大菩薩常能隨侍",
    "T09n0278_051:0720a16": "一切諸佛，悉聞受持彼諸佛法，深入諸佛",
    "T09n0278_051:0720a17": "祕密教法，於念念中出淨法身等一切佛、",
    "T09n0278_051:0720a18": "一切佛影藏，出一切佛法所行無壞，我當",
    "T09n0278_051:0720a19": "云何能知、能說彼功德行？善男子！此閻浮",
    "T09n0278_051:0720a20": "提有城，名曰迦毘羅婆；彼有夜天，名婆娑",
    "T09n0278_051:0720a21": "婆陀。汝詣彼問云何菩薩學菩薩行、修菩",
    "T09n0278_051:0720a22": "薩道。」時，善財童子頭面敬禮安住地神，遶無",
    "T09n0278_051:0720a23": "數匝，辭詣彼城。",
    "T09n0278_051:0720a24": "爾時，善財童子正念思惟安住天教菩薩不",
    "T09n0278_051:0720a25": "可壞藏法門，修諸三昧，明諸三昧，觀察菩",
    "T09n0278_051:0720a26": "薩諸法律儀，菩薩自在遊戲神通，觀察菩薩",
    "T09n0278_051:0720a27": "一切淨法，深入菩薩甚深智慧，究竟菩薩無",
    "T09n0278_051:0720a28": "壞法門，隨順菩薩無壞法門，深入菩薩諸法",
    "T09n0278_051:0720a29": "門海。漸漸遊行至於彼城，從東門入，中城",
    "T09n0278_051:0720b01": "而住。爾時，善財日沒未久，隨順一切菩薩",
    "T09n0278_051:0720b02": "所教，一心欲見婆娑婆陀夜天，於善知識",
    "T09n0278_051:0720b03": "發如來想，普眼境界顯現，諸方智慧悉至，",
    "T09n0278_051:0720b04": "一切境界清淨，法眼普見一切諸法界海。大",
    "T09n0278_051:0720b05": "智慧眼觀察十方，見彼夜天於彼城上虛",
    "T09n0278_051:0720b06": "空中住；處寶樓閣香蓮華座，身如真金，目",
    "T09n0278_051:0720b07": "髮紺色，端嚴殊妙，見者無厭。身服朱衣，眾",
    "T09n0278_051:0720b08": "寶莊嚴，頂上結髮，猶如梵王。於其身上現",
    "T09n0278_051:0720b09": "一切星宿，及其光明化度無量世界眾生，",
    "T09n0278_051:0720b10": "遠離惡道。於一毛孔皆悉覩見所化眾生，",
    "T09n0278_051:0720b11": "或有生天，或得聲聞、緣覺，修菩薩行，種種",
    "T09n0278_051:0720b12": "方便形色、音聲、諸語言法所說，正教化度",
    "T09n0278_051:0720b13": "眾生。隨所經劫，諸菩薩等教化眾生，悉令",
    "T09n0278_051:0720b14": "修習菩薩諸行，勇猛、精進修諸三昧、諸神",
    "T09n0278_051:0720b15": "力門，菩薩自在神力境界，菩薩所住，菩薩光",
    "T09n0278_051:0720b16": "明，菩薩奮迅，菩薩法門，以化眾生。於一毛",
    "T09n0278_051:0720b17": "孔皆悉見聞。爾時，善財見聞此已，心大歡",
    "T09n0278_051:0720b18": "喜，頭面敬禮彼夜天足，遶無數匝，恭敬合掌，",
    "T09n0278_051:0720b19": "於一面住，白言：「天神！我已先發阿耨多羅",
    "T09n0278_051:0720b20": "三藐三菩提心，信解因善知識得諸佛法，",
    "T09n0278_051:0720b21": "唯願天神開示顯現一切智道，若有菩薩",
    "T09n0278_051:0720b22": "向此道者，得十力地。」爾時，夜天告善財言：",
    "T09n0278_051:0720b23": "「善哉！善哉！善男子！敬善知識，隨順其教。若",
    "T09n0278_051:0720b24": "有菩薩隨其教者，疾得阿耨多羅三藐三",
    "T09n0278_051:0720b25": "菩提。善男子！我已成就菩薩光明，普照諸",
    "T09n0278_051:0720b26": "法，壞散眾生愚癡法門。善男子！我於惡眾",
    "T09n0278_051:0720b27": "生發大慈心，於不善業眾生發大悲心，於",
    "T09n0278_051:0720b28": "修善眾生發歡喜心，於善惡眾生發無二",
    "T09n0278_051:0720b29": "心，於染污眾生發清淨心，於邪道眾生發",
    "T09n0278_051:0720c01": "正道心，於樂不淨眾生發樂淨心，於樂",
    "T09n0278_051:0720c02": "生死眾生發隨順法輪心，於樂聲聞、緣覺",
    "T09n0278_051:0720c03": "眾生發安立一切智道心。善男子！我常如",
    "T09n0278_051:0720c04": "是思惟教化眾生：於夜闇人靜，鬼神、盜賊",
    "T09n0278_051:0720c05": "所遊行時，比丘離威儀時，重雲煙塵昏蔽、",
    "T09n0278_051:0720c06": "日月不見色時，若有眾生在城邑、聚落、",
    "T09n0278_051:0720c07": "山巖、曠野、八方、大海，乃至一切水陸眾生，",
    "T09n0278_051:0720c08": "於此眾生以種種方便，滅其恐怖。若有",
    "T09n0278_051:0720c09": "眾生，遭於海難、雲難、山難、大風洄澓，及",
    "T09n0278_051:0720c10": "以波浪迷惑失道，不見邊岸，遭如是等",
    "T09n0278_051:0720c11": "種種海難，我於爾時或作船形，或作馬",
    "T09n0278_051:0720c12": "王、象王、狗王、阿脩羅王、海神王形，作如是",
    "T09n0278_051:0720c13": "等形，方便度脫眾生海難。為陸地眾生，或",
    "T09n0278_051:0720c14": "作淨月及諸星宿、炬火、電光、諸寶光明、天",
    "T09n0278_051:0720c15": "身光明、菩薩光明，以如是等無量方便，救",
    "T09n0278_051:0720c16": "護眾生。發如是心：『我為一切眾生常作",
    "T09n0278_051:0720c17": "歸依，除滅煩惱。令畏死者，得無畏法；令貧",
    "T09n0278_051:0720c18": "窮者，皆得富樂。』為在山眾生，或作果樹、或",
    "T09n0278_051:0720c19": "作流泉、迦陵頻伽鳥等，出妙音聲；或作山",
    "T09n0278_051:0720c20": "神、或作平地，以如是等無量方便，度脫眾",
    "T09n0278_051:0720c21": "生。發如是心：『令諸眾生免此山難，又令一",
    "T09n0278_051:0720c22": "切越生死山。』為曠野眾生，種種方便令其",
    "T09n0278_051:0720c23": "悅樂，入正見道，除滅飢渴，於如是等無量",
    "T09n0278_051:0720c24": "難中，救眾生已，復作是念：『願令眾生速滅",
    "T09n0278_051:0720c25": "眾苦，究竟一切安隱智道。』見樂著國土眾",
    "T09n0278_051:0720c26": "生受諸苦惱，種種方便滅其樂著，作如是",
    "T09n0278_051:0720c27": "念：『願令眾生除五陰著，住一切佛薩婆若",
    "T09n0278_051:0720c28": "境。』見著聚落眾生受諸苦惱，種種方便而",
    "T09n0278_051:0720c29": "為說法，令其厭離，以法攝之，復作是念：『令",
    "T09n0278_051:0721a01": "一切眾生離六入空聚，超出生死，究竟得",
    "T09n0278_051:0721a02": "入一切智城。』「復次，善男子！若有眾生迷於十",
    "T09n0278_051:0721a03": "方，以東為西，以西為東，乃至以上為下，",
    "T09n0278_051:0721a04": "以下為上，為此眾生，無量方便，斷其迷惑。",
    "T09n0278_051:0721a05": "若欲出者，開示門戶；若失道者，示導正路；",
    "T09n0278_051:0721a06": "若欲度者，示以津濟；無舟檝者，而資給之；",
    "T09n0278_051:0721a07": "不知方域，示其樂土；以如是等無量方",
    "T09n0278_051:0721a08": "便，顯現開道而度脫之。發如是心：『我已",
    "T09n0278_051:0721a09": "照除長夜昏冥，世間眾事無不宣敘。又令",
    "T09n0278_051:0721a10": "眾生永滅癡闇，得清淨眼，離眾生相及諸",
    "T09n0278_051:0721a11": "邪見，常、樂、我、淨。』計著眾生及福伽羅陰界諸",
    "T09n0278_051:0721a12": "入，不了因果，行不善道，殺害眾生，乃至",
    "T09n0278_051:0721a13": "邪見、不孝父母，不供養沙門、婆羅門，遠離",
    "T09n0278_051:0721a14": "正道，行不善業，誹謗正道，欲壞法輪，毀",
    "T09n0278_051:0721a15": "菩薩眾，憎惡大乘，不讚菩提，毀呰賢聖，",
    "T09n0278_051:0721a16": "行惡人法，造五逆業，如是等類諸惡眾生，",
    "T09n0278_051:0721a17": "我以明淨慧光除其愚闇，令發阿耨多羅",
    "T09n0278_051:0721a18": "三藐三菩提心，究竟普賢菩薩所行，開十力",
    "T09n0278_051:0721a19": "道，遠離生死，現一切智城，諸佛境界，諸佛",
    "T09n0278_051:0721a20": "神通，具足諸力，現法持力，安住諸佛平等",
    "T09n0278_051:0721a21": "正法，現一切佛悉同一身。復次，善男子！我",
    "T09n0278_051:0721a22": "見貧、苦、老、病眾生，種種方便而救濟之。復",
    "T09n0278_051:0721a23": "作是念：『以無上法攝彼眾生，滅諸煩惱，令",
    "T09n0278_051:0721a24": "得解脫，離生、老、病、死、憂悲、苦惱、惡道諸難。",
    "T09n0278_051:0721a25": "近善知識，深入法界，離諸惡業，淨佛法身，",
    "T09n0278_051:0721a26": "置無老、病、死，常住法界。』「復次，善男子！我見",
    "T09n0278_051:0721a27": "諸惡眾生，遠離正道，趣於邪徑，著諸倒見，",
    "T09n0278_051:0721a28": "虛妄迷惑，具行不善，身、口、意業種種放逸，依",
    "T09n0278_051:0721a29": "止惡法，於非正覺為正覺想，於正覺所非",
    "T09n0278_051:0721b01": "正覺想。近惡知識，受諸苦惱，我見此已，無",
    "T09n0278_051:0721b02": "量方便除其邪惑，安立正見，令於天人最",
    "T09n0278_051:0721b03": "為殊勝。復作是念：『令諸眾生得出世間無",
    "T09n0278_051:0721b04": "上正道，不復退轉，於一切智滿足普賢菩",
    "T09n0278_051:0721b05": "薩大願，得一切智，而亦不離菩薩諸地，不",
    "T09n0278_051:0721b06": "壞眾生性。』」爾時，夜天欲重宣明此法門義，",
    "T09n0278_051:0721b07": "承佛神力，觀察十方，即為善財以偈頌曰：",
    "T09n0278_051:0721b08": "「我所成妙法，　　知時諸門地，",
    "T09n0278_051:0721b09": "　照除愚癡闇，　　普觀一切法。",
    "T09n0278_051:0721b10": "　無量無數劫，　　我常修大慈，",
    "T09n0278_051:0721b11": "　普覆諸群生，　　善財應速具。",
    "T09n0278_051:0721b12": "　成就大悲海，　　出生三世佛，",
    "T09n0278_051:0721b13": "　除滅一切苦，　　善財速究竟。",
    "T09n0278_051:0721b14": "　佛子心歡喜，　　遠離世間惡，",
    "T09n0278_051:0721b15": "　超出三界苦，　　受諸賢聖樂。",
    "T09n0278_051:0721b16": "　遠離有為惡，　　聲聞智解脫，",
    "T09n0278_051:0721b17": "　滿足如來力，　　佛子應究竟。",
    "T09n0278_051:0721b18": "　我以淨天眼，　　普觀十方剎，",
    "T09n0278_051:0721b19": "　於彼世界中，　　見佛處道場。",
    "T09n0278_051:0721b20": "　相好莊嚴身，　　無量眾圍遶，",
    "T09n0278_051:0721b21": "　放大光明海，　　普照化眾生。",
    "T09n0278_051:0721b22": "　覩諸群生類，　　死此而生彼，",
    "T09n0278_051:0721b23": "　迴流五趣中，　　常受無量苦。",
    "T09n0278_051:0721b24": "　以淨天耳海，　　普聞十方音，",
    "T09n0278_051:0721b25": "　一切語言海，　　皆悉能受持。",
    "T09n0278_051:0721b26": "　一切諸如來，　　無量微妙聲，",
    "T09n0278_051:0721b27": "　所轉淨法輪，　　悉聞能受持。",
    "T09n0278_051:0721b28": "　我以淨鼻根，　　法海中無礙，",
    "T09n0278_051:0721b29": "　能入諸法門，　　善財應究竟。",
    "T09n0278_051:0721c01": "　我成大人相，　　清淨廣長舌，",
    "T09n0278_051:0721c02": "　隨應演妙法，　　佛子應究竟。",
    "T09n0278_051:0721c03": "　清淨妙法身，　　三世如如等，",
    "T09n0278_051:0721c04": "　隨其所應化，　　一切無不現。",
    "T09n0278_051:0721c05": "　我心無所染，　　清淨如虛空，",
    "T09n0278_051:0721c06": "　普攝一切佛，　　而亦無所著。",
    "T09n0278_051:0721c07": "　了知無量剎，　　群生諸心海，",
    "T09n0278_051:0721c08": "　分別一切根，　　遠離眾虛妄。",
    "T09n0278_051:0721c09": "　我以神通力，　　遍遊無量剎，",
    "T09n0278_051:0721c10": "　普覆一切眾，　　調伏諸眾生。",
    "T09n0278_051:0721c11": "　智慧如虛空，　　無比無盡藏，",
    "T09n0278_051:0721c12": "　供養諸如來，　　饒益一切眾。",
    "T09n0278_051:0721c13": "　清淨廣智慧，　　分別諸法海，",
    "T09n0278_051:0721c14": "　除滅眾生惑，　　佛子應究竟。",
    "T09n0278_051:0721c15": "　通達三世法，　　深入諸佛海，",
    "T09n0278_051:0721c16": "　明了一切法，　　無能測量者。",
    "T09n0278_051:0721c17": "　一一微塵中，　　悉見佛剎海，",
    "T09n0278_051:0721c18": "　又覩諸如來，　　此是普力地。",
    "T09n0278_051:0721c19": "　見盧舍那佛，　　道場成正覺，",
    "T09n0278_051:0721c20": "　十方剎微塵，　　悉轉正法輪。」",
    "T09n0278_051:0721c21": "爾時，善財童子白言：「天神！發阿耨多羅三藐",
    "T09n0278_051:0721c22": "三菩提心，為幾時耶？得此法門其已久如？",
    "T09n0278_051:0721c23": "乃能如是饒益眾生！」答言：「佛子！乃往古世，",
    "T09n0278_051:0721c24": "過如須彌山微塵等劫，有世界名寶德，劫",
    "T09n0278_051:0721c25": "名寂靜。有五百億佛出興於世，時有大城，",
    "T09n0278_051:0721c26": "名蓮華光。有轉輪聖王，名善法度；如聖王",
    "T09n0278_051:0721c27": "法，成就七寶。城東有林，名曰妙德；於此林",
    "T09n0278_051:0721c28": "中有菩提樹，名一切佛自在光明。爾時，一",
    "T09n0278_051:0721c29": "切法雷王佛坐此樹下，成等正覺，放大光",
    "T09n0278_051:0722a01": "明，普照世界。王玉女，寶名法慧月蓮華光。",
    "T09n0278_051:0722a02": "於彼城內有一夜天，名曰淨月，於中夜時",
    "T09n0278_051:0722a03": "出微妙音告此玉女：『汝應當知一切法雷",
    "T09n0278_051:0722a04": "王佛出興于世，稱揚、讚歎彼佛功德，顯現",
    "T09n0278_051:0722a05": "如來自在神力，發阿耨多羅三藐三菩提心，",
    "T09n0278_051:0722a06": "讚歎普賢菩薩一切願行。』時，王玉女供養彼",
    "T09n0278_051:0722a07": "佛及諸菩薩、諸聲聞眾。善男子！爾時，玉女法",
    "T09n0278_051:0722a08": "慧月蓮華光者，豈異人乎？我身是也。「善男子！",
    "T09n0278_051:0722a09": "我於彼佛種善根力於須彌山微塵等劫，",
    "T09n0278_051:0722a10": "不墮地獄、餓鬼、畜生、閻羅王處，不生下賤",
    "T09n0278_051:0722a11": "之家，具足諸根，除滅眾苦。常於天人中勝，",
    "T09n0278_051:0722a12": "不離善知識、諸佛菩薩，不生五濁劫中，於",
    "T09n0278_051:0722a13": "彼諸佛菩薩所，增長善根，於八十須彌山微",
    "T09n0278_051:0722a14": "塵等劫，安隱快樂而未滿足菩薩諸根。「復",
    "T09n0278_051:0722a15": "次，善男子！過此須彌山微塵等劫已，復過",
    "T09n0278_051:0722a16": "一萬劫，有劫名離憂，世界名離垢勝；有須",
    "T09n0278_051:0722a17": "彌寂靜眼如來、應供、等正覺等五百如來出",
    "T09n0278_051:0722a18": "興于世。其佛國土或淨、或穢，彼世界中有一",
    "T09n0278_051:0722a19": "四天下，名曰離垢，城名莊嚴。我於爾時為",
    "T09n0278_051:0722a20": "明勝長者女，名勝慧光，端正殊妙。彼淨月",
    "T09n0278_051:0722a21": "天以本願力生此城中，復作夜天，名清淨",
    "T09n0278_051:0722a22": "眼。時，彼夜天復於中夜來詣我家，顯現妙",
    "T09n0278_051:0722a23": "色，讚歎如來，又勸導我詣彼如來，放大光",
    "T09n0278_051:0722a24": "明在前引導。我於爾時與父母俱，及其",
    "T09n0278_051:0722a25": "眷屬往詣須彌寂靜眼如來所，供養、恭敬，",
    "T09n0278_051:0722a26": "聽佛說法，得菩薩三昧，名曰見佛。教化眾",
    "T09n0278_051:0722a27": "生，明淨慧光，普照三世，得此三昧已，憶念",
    "T09n0278_051:0722a28": "過去須彌山微塵等劫所見諸佛，又聞彼佛",
    "T09n0278_051:0722a29": "所說經法，得光明普照諸法，壞散眾生愚癡",
    "T09n0278_051:0722b01": "法門，放大光明，照十佛剎微塵等世界。見",
    "T09n0278_051:0722b02": "彼剎中，一切如來往詣其所，知彼眾生諸語",
    "T09n0278_051:0722b03": "言法、心根欲性，為彼眾生作善知識，隨其",
    "T09n0278_051:0722b04": "所應，顯現其身。於念念中長養此法門，一",
    "T09n0278_051:0722b05": "身充滿世界微塵等世界，乃至充滿世界海",
    "T09n0278_051:0722b06": "微塵等世界海。悉見彼世界海微塵等世界",
    "T09n0278_051:0722b07": "海中，一切如來往詣其所，彼佛說法我悉聞",
    "T09n0278_051:0722b08": "持，分別了知彼諸如來本事願海，彼諸如來",
    "T09n0278_051:0722b09": "嚴淨佛剎，我亦嚴淨。於彼世界中，隨其所",
    "T09n0278_051:0722b10": "應，示現其身，化度眾生，念念長養於此法",
    "T09n0278_051:0722b11": "門，與法界等。善男子！我唯知此光明普照諸",
    "T09n0278_051:0722b12": "法、壞散眾生愚癡法門。諸大菩薩究竟無量",
    "T09n0278_051:0722b13": "無邊普賢所行深入法界海，建智慧幢，得",
    "T09n0278_051:0722b14": "諸三昧，遊戲神通，大願成滿，守護受持十",
    "T09n0278_051:0722b15": "方世界一切佛法。於念念中悉能嚴淨一切",
    "T09n0278_051:0722b16": "佛剎，滿功德海；於念念中教化一切諸群",
    "T09n0278_051:0722b17": "生海，智慧淨日普照三世一切世界，教化一",
    "T09n0278_051:0722b18": "切眾生離垢淨月，除滅一切眾生熱惱、疑惑、",
    "T09n0278_051:0722b19": "癡闇；於一切有海心無所著，演出清淨圓",
    "T09n0278_051:0722b20": "滿妙音，充滿十方一切法界；於一一微塵",
    "T09n0278_051:0722b21": "中顯現一切自在神力，明淨慧光普照三",
    "T09n0278_051:0722b22": "世，我當云何能知、能說彼功德行？善男子！",
    "T09n0278_051:0722b23": "此閻浮提摩竭提國有一夜天，名甚深妙德",
    "T09n0278_051:0722b24": "離垢光明，汝詣彼問云何菩薩學菩薩行、",
    "T09n0278_051:0722b25": "修菩薩道。」爾時，善財即以偈讚彼夜天曰：",
    "T09n0278_051:0722b26": "「我見清淨身，　　相好自莊嚴，",
    "T09n0278_051:0722b27": "　如文殊師利，　　亦如寶山王。",
    "T09n0278_051:0722b28": "　具足淨法身，　　三世悉平等，",
    "T09n0278_051:0722b29": "　普攝諸群生，　　其心無所著。",
    "T09n0278_051:0722c01": "　放演淨光明，　　遍照一切趣，",
    "T09n0278_051:0722c02": "　於一毛孔中，　　悉見諸星宿。",
    "T09n0278_051:0722c03": "　離垢清淨心，　　如空滿十方，",
    "T09n0278_051:0722c04": "　攝取諸法王，　　明淨深智慧。",
    "T09n0278_051:0722c05": "　一一毛孔中，　　悉放無量光，",
    "T09n0278_051:0722c06": "　十方諸佛所，　　普雨功德雲。",
    "T09n0278_051:0722c07": "　一一毛孔中，　　出諸變化身，",
    "T09n0278_051:0722c08": "　充滿十方界，　　方便度眾生。",
    "T09n0278_051:0722c09": "　本為菩薩時，　　淨不思議剎，",
    "T09n0278_051:0722c10": "　一一毛孔中，　　皆悉得顯現。",
    "T09n0278_051:0722c11": "　若有見聞者，　　悉獲功德利，",
    "T09n0278_051:0722c12": "　專求菩薩道，　　成就佛菩提。",
    "T09n0278_051:0722c13": "　若有見聞者，　　發大歡喜心，",
    "T09n0278_051:0722c14": "　遠離惡道難，　　除滅諸煩惱。",
    "T09n0278_051:0722c15": "　千剎微塵劫，　　讚歎其功德，",
    "T09n0278_051:0722c16": "　諸劫猶可盡，　　功德無窮已。」",
    "T09n0278_051:0722c17": "時，善財童子頭面敬禮彼夜天足，遶無數匝，",
    "T09n0278_051:0722c18": "眷仰觀察，心無厭足，辭退遊行向摩竭國。◎",
    "T09n0278_051:0722c19": "◎爾時，善財童子一心思惟彼夜天神初發",
    "T09n0278_051:0722c20": "道心，圓滿清淨。思惟是已，即得深入諸菩",
    "T09n0278_051:0722c21": "薩藏，出生菩薩諸大願海，淨諸菩薩波羅",
    "T09n0278_051:0722c22": "蜜道，逮得菩薩圓滿諸地，住諸菩薩圓滿行",
    "T09n0278_051:0722c23": "業，窮盡菩薩發趣道海，善能深入一切智",
    "T09n0278_051:0722c24": "海；皆悉救護一切眾生，長養增廣大慈悲",
    "T09n0278_051:0722c25": "雲，於一切剎出生普賢諸大願行。漸漸遊",
    "T09n0278_051:0722c26": "行，至甚深妙德離垢光明夜天所；頭面禮足，",
    "T09n0278_051:0722c27": "遶無數匝，恭敬合掌於一面住，白言：「天神！",
    "T09n0278_051:0722c28": "我已先發阿耨多羅三藐三菩提心，而未",
    "T09n0278_051:0722c29": "知菩薩云何修菩薩行、具足諸地？」答言：「善",
    "T09n0278_051:0723a01": "哉！善哉！童子乃能發阿耨多羅三藐三菩提",
    "T09n0278_051:0723a02": "心，問菩薩行，具足諸地！善男子！菩薩成就",
    "T09n0278_051:0723a03": "十法則能具足菩薩所行。何等為十？一者、",
    "T09n0278_051:0723a04": "得現前三昧，見一切佛。二者、得清淨眼，見",
    "T09n0278_051:0723a05": "一切佛相好嚴身。三者、分別了知一切諸佛，",
    "T09n0278_051:0723a06": "無量無邊功德大海。四者、無量無邊佛光明",
    "T09n0278_051:0723a07": "海，悉能普照一切法界。五者、於一毛孔放",
    "T09n0278_051:0723a08": "一切眾生數等大光明海，隨其所應，度脫眾",
    "T09n0278_051:0723a09": "生。六者、於一一毛孔悉見一切寶光焰海。",
    "T09n0278_051:0723a10": "七者、於念念中出一切佛，變化大海，充滿",
    "T09n0278_051:0723a11": "法界，究竟一切諸佛境界，教化眾生而無",
    "T09n0278_051:0723a12": "障礙。八者、出一切佛妙音聲海，轉三世佛清",
    "T09n0278_051:0723a13": "淨法輪。九者、演說一切修多羅雲，究竟佛音，",
    "T09n0278_051:0723a14": "深入一切諸如來海。十者、現不思議佛自在",
    "T09n0278_051:0723a15": "神力，化度眾生。善男子！若有菩薩具此十",
    "T09n0278_051:0723a16": "法，則滿足菩薩一切諸行。善男子！我已成",
    "T09n0278_051:0723a17": "就菩薩寂滅、定樂、精進法門，悉見三世嚴淨",
    "T09n0278_051:0723a18": "佛剎一切諸佛及眷屬海、無量無邊佛神力",
    "T09n0278_051:0723a19": "海。分別了知佛名號海，轉法輪海，知彼諸",
    "T09n0278_051:0723a20": "佛壽命無量，音聲微妙，法身清淨充滿法界，",
    "T09n0278_051:0723a21": "亦不著如來一切諸相。何以故？如來非過",
    "T09n0278_051:0723a22": "去，除滅世間一切取故；如來非未來，無所",
    "T09n0278_051:0723a23": "起故；如來非現在，無生身故；如來非滅，離",
    "T09n0278_051:0723a24": "語言道故；如來非實，現幻法故；如來非虛",
    "T09n0278_051:0723a25": "妄，饒益一切眾生出興世故；如來去無所",
    "T09n0278_051:0723a26": "至，滅死此生彼故；如來不可壞，法性無壞",
    "T09n0278_051:0723a27": "故；如來一性，離語言道故；如來無性，究竟",
    "T09n0278_051:0723a28": "法性故。善男子！我如是了知一切如來，開",
    "T09n0278_051:0723a29": "發增廣菩薩寂滅、定樂、精進法門，照明莊嚴，",
    "T09n0278_051:0723b01": "深入隨順、平等、堅固境界；分別了知遠離虛",
    "T09n0278_051:0723b02": "妄，發起大悲，攝取眾生，未曾捨離，一心寂",
    "T09n0278_051:0723b03": "定，正受初禪。除滅意業，得寂智力，攝取眾",
    "T09n0278_051:0723b04": "生，歡喜悅樂，入第二禪。捨離生死，寂滅涅",
    "T09n0278_051:0723b05": "槃，觀眾生性，修第三禪。滅一切眾生諸煩",
    "T09n0278_051:0723b06": "惱苦，修第四禪。增長一切智菩提心願，出",
    "T09n0278_051:0723b07": "生菩薩一切三昧海，巧妙方便，究竟菩薩一",
    "T09n0278_051:0723b08": "切法門海，成就菩薩遊戲神通，出生菩薩自",
    "T09n0278_051:0723b09": "在所行，明淨智慧，深入普門法界。善男子！我",
    "T09n0278_051:0723b10": "如是修習菩薩寂滅、定樂、精進法門，種種方",
    "T09n0278_051:0723b11": "便，度脫眾生。在家放逸、貪欲眾生，令修不",
    "T09n0278_051:0723b12": "淨想、不樂想、憂惱想、逼迫想、繫縛想、羅剎",
    "T09n0278_051:0723b13": "想、無常想、苦想、無我想、空想、不自在想、老",
    "T09n0278_051:0723b14": "死想，令彼眾生遠離五欲，常樂正法，信家",
    "T09n0278_051:0723b15": "非家，出家學道，思惟坐禪，為障亂聲，除鬼",
    "T09n0278_051:0723b16": "神怖。若於中夜欲出行時，為開門戶，光明",
    "T09n0278_051:0723b17": "照路，除滅闇冥。讚佛法僧及善知識，又復",
    "T09n0278_051:0723b18": "讚歎近善知識。令諸眾生未生惡法方便",
    "T09n0278_051:0723b19": "不生，已生惡法方便令滅，未生善法方便",
    "T09n0278_051:0723b20": "令生，已生善法方便增廣。行菩薩行，修波",
    "T09n0278_051:0723b21": "羅蜜，滿足大願，出生一切智；習大慈悲欲",
    "T09n0278_051:0723b22": "令眾生得人天樂，除滅妄想，增長善法，",
    "T09n0278_051:0723b23": "順薩婆若。善男子！我唯知此菩薩寂滅、定",
    "T09n0278_051:0723b24": "樂、精進法門。諸大菩薩滿普賢願，具足普",
    "T09n0278_051:0723b25": "賢菩薩所行，究竟得離癡闇法界，具諸善",
    "T09n0278_051:0723b26": "根，成就如來智力光明，於佛境界無所障",
    "T09n0278_051:0723b27": "礙，住生死中，心無所染，薩婆若願具足、成",
    "T09n0278_051:0723b28": "滿，深入一切諸佛剎海，攝取一切諸佛大",
    "T09n0278_051:0723b29": "海，受一切佛妙法雲海，滅一切眾生生死闇",
    "T09n0278_051:0723c01": "海，薩婆若光照生死夜；我當云何能知、能",
    "T09n0278_051:0723c02": "說彼功德行？善男子！去此不遠，如來右面",
    "T09n0278_051:0723c03": "有一夜天，名曰喜目觀察眾生。汝詣彼問",
    "T09n0278_051:0723c04": "云何菩薩學菩薩行、修菩薩道。」爾時，甚深妙",
    "T09n0278_051:0723c05": "德離垢光明夜天欲重宣明此法門義，以",
    "T09n0278_051:0723c06": "偈頌曰：",
    "T09n0278_051:0723c07": "「入於現前定，　　普見三世佛，",
    "T09n0278_051:0723c08": "　離垢清淨眼，　　分別諸佛海。",
    "T09n0278_051:0723c09": "　觀察諸佛身，　　相好自莊嚴，",
    "T09n0278_051:0723c10": "　一念無量力，　　自在滿法界。",
    "T09n0278_051:0723c11": "　盧舍那如來，　　道場成正覺，",
    "T09n0278_051:0723c12": "　一切法界中，　　轉於淨法輪。",
    "T09n0278_051:0723c13": "　最勝知法相，　　寂滅無有二，",
    "T09n0278_051:0723c14": "　妙色相莊嚴，　　顯現一切眾。",
    "T09n0278_051:0723c15": "　佛身難思議，　　悉滿諸法界，",
    "T09n0278_051:0723c16": "　普於十方剎，　　隨應悉現前。",
    "T09n0278_051:0723c17": "　一念放光明，　　一切剎塵等，",
    "T09n0278_051:0723c18": "　無量微妙色，　　普照諸法界。",
    "T09n0278_051:0723c19": "　如來一毛孔，　　放不思議光，",
    "T09n0278_051:0723c20": "　普照諸群生，　　除滅眾煩惱。",
    "T09n0278_051:0723c21": "　如來一毛孔，　　出無盡化海，",
    "T09n0278_051:0723c22": "　充滿諸法界，　　顯現眾生類。",
    "T09n0278_051:0723c23": "　如來一妙音，　　充滿諸法界，",
    "T09n0278_051:0723c24": "　普雨甘露法，　　令發菩提心。",
    "T09n0278_051:0723c25": "　無量劫修行，　　攝取諸群生，",
    "T09n0278_051:0723c26": "　普見諸佛剎，　　皆悉如電光。",
    "T09n0278_051:0723c27": "　如來出世間，　　普現群萌類，",
    "T09n0278_051:0723c28": "　眾生性境界，　　悉能分別知。",
    "T09n0278_051:0723c29": "　一切諸菩薩，　　所住諸法門，",
    "T09n0278_051:0724a01": "　於佛一毛孔，　　悉能分別知。",
    "T09n0278_051:0724a02": "　不遠有夜天，　　名喜目觀察，",
    "T09n0278_051:0724a03": "　汝往詣彼問，　　云何菩薩行？」",
    "T09n0278_051:0724a04": "時，善財童子頭面敬禮彼夜天足，遶無數匝，",
    "T09n0278_051:0724a05": "眷仰辭退，向喜目觀察眾生夜天。◎",
    "T09n0278_051:0724a06": "大方廣佛華嚴經卷五十一"
}