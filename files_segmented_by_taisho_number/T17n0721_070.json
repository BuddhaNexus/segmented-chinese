{
    "T17n0721_070:0412a17": "正法念處經卷第七十",
    "T17n0721_070:0412a19": "元魏婆羅門瞿曇般若流支譯",
    "T17n0721_070:0412a20": "身念處品之七",
    "T17n0721_070:0412a21": "「復次，修行者觀諸眾生業之果報。如此眾生",
    "T17n0721_070:0412a22": "應當啼哭，如何乃作歌舞戲笑，而不觀於放",
    "T17n0721_070:0412a23": "逸？眾生地獄受苦啼哭悲哀，不知眾生愛網",
    "T17n0721_070:0412a24": "所縛，以身口意作惡業故，墮於地獄、餓鬼、畜",
    "T17n0721_070:0412a25": "生，受大苦報，憂悲啼哭，受種種苦，如其業",
    "T17n0721_070:0412a26": "行，墮活地獄、黑繩地獄、眾合地獄、叫喚地",
    "T17n0721_070:0412a27": "獄、大叫喚地獄、焦熱地獄，五種愛故，愛於",
    "T17n0721_070:0412a28": "色聲香味觸故，為之所縛，流轉在於生死大",
    "T17n0721_070:0412a29": "海。如是修行者觀行岸住人已，如實知外",
    "T17n0721_070:0412b01": "身。",
    "T17n0721_070:0412b02": "「復次，修行者隨順觀外身。觀欝單越，復有何",
    "T17n0721_070:0412b03": "等可愛山林？彼以聞慧或以天眼見：欝單越",
    "T17n0721_070:0412b04": "有一大山，名曰心順，縱廣一千由旬，於此",
    "T17n0721_070:0412b05": "山中常有緊那羅女，於山峯中歌眾妙音，河",
    "T17n0721_070:0412b06": "岸園林、平處山谷，多有華池，有諸林園，所謂",
    "T17n0721_070:0412b07": "吱多吱林，次名龍林，次名那梨吱羅林，次名",
    "T17n0721_070:0412b08": "婆那娑林，次名佉羅林，次名菴婆林，次名無",
    "T17n0721_070:0412b09": "遮林，次名金毘羅林，次名迦卑他林，次名孔",
    "T17n0721_070:0412b10": "雀林，次名俱翅羅林，次名鸚鵡林，次名河",
    "T17n0721_070:0412b11": "池林，次名蓮華林，次名優鉢羅林，次名辛頭",
    "T17n0721_070:0412b12": "波利多林，次名鳩羅婆迦林，次名命命鳥林，",
    "T17n0721_070:0412b13": "次名多羅林。如是林中，一切珍寶、美妙之音，",
    "T17n0721_070:0412b14": "一切人間歡喜受樂，癡愛所覆，轉增愛火，",
    "T17n0721_070:0412b15": "若有聞此緊那羅女歌頌之音，百倍增長。若",
    "T17n0721_070:0412b16": "有飢鹿，食草在口，聞此歌音，不覺遺墮；飛",
    "T17n0721_070:0412b17": "鳥在樹，雙鳥遊戲，啄食美果，聞此音聲，皆",
    "T17n0721_070:0412b18": "悉止住；眾蜂聞聲，不飲美味；若有仙人在虛",
    "T17n0721_070:0412b19": "空中聞其歌音，即住不行。如是心順山中",
    "T17n0721_070:0412b20": "緊那羅女歌頌之音，甚可愛樂。其山皆是毘",
    "T17n0721_070:0412b21": "琉璃寶，金銀為石，珊瑚為樹，真珠為沙，鉢婆",
    "T17n0721_070:0412b22": "羅池以頗梨寶為憂鉢羅，多有白鵝，其色",
    "T17n0721_070:0412b23": "如貝；復有諸鹿，七寶莊嚴。於園林中有俱翅",
    "T17n0721_070:0412b24": "羅、孔雀命命，其音可愛；復有池水，眾蜂莊",
    "T17n0721_070:0412b25": "嚴。如是心順山中一切眾人若見若聞，心",
    "T17n0721_070:0412b26": "生愛樂，遍於山上一切男女，歡喜戲笑，心生",
    "T17n0721_070:0412b27": "悅樂。此心順林復有第二可愛之事，如須",
    "T17n0721_070:0412b28": "彌山所出光明，上照二百由旬，心順山中光",
    "T17n0721_070:0412b29": "明，上照二千由旬，其光白淨，金樹光明，以",
    "T17n0721_070:0412c01": "毘琉璃山光力故，皆作白色。如須彌山王金",
    "T17n0721_070:0412c02": "色光明，草來近之，皆作金色，如是心順山",
    "T17n0721_070:0412c03": "光令一切禽獸、河池華樹皆作白色，以心順",
    "T17n0721_070:0412c04": "山光明力故。山有人住，名曰白人，光明亦白，",
    "T17n0721_070:0412c05": "住在此山，大力端嚴，心常歡喜，第一清淨，妙",
    "T17n0721_070:0412c06": "香塗身，華鬘莊嚴，歌舞戲笑，愛樂音聲，不生",
    "T17n0721_070:0412c07": "嫉姤，無我所心亦無我慢，一切光明皆作",
    "T17n0721_070:0412c08": "白色，種種末香以散其身，種種歌音聞之悅",
    "T17n0721_070:0412c09": "樂。如意之樹出香美酒，飲之無患，隨其所",
    "T17n0721_070:0412c10": "念，衣從樹出，衣無線縷經緯之別，種種飲食",
    "T17n0721_070:0412c11": "種種莊嚴，種種眾鳥出妙音聲令人睡息；復",
    "T17n0721_070:0412c12": "有妙音，種種眾鳥令其覺寤，種種花池生",
    "T17n0721_070:0412c13": "種種華。如是白光明人受業果相，如其所作",
    "T17n0721_070:0412c14": "上中下善業，受樂成就。",
    "T17n0721_070:0412c15": "「復次，修行者隨順觀外身。觀此眾生，云何現",
    "T17n0721_070:0412c16": "見他善業盡而就死苦，云何不覺？初不生",
    "T17n0721_070:0412c17": "苦，於受生時，父母精血於尿道中，識生受",
    "T17n0721_070:0412c18": "胎，業風所集，和合動之，七日一變，名阿浮陀。",
    "T17n0721_070:0412c19": "阿浮陀中，以於先世不殺生故，識心不滅不",
    "T17n0721_070:0412c20": "爛。第二七日，名伽那身，煩惱癡識，不壞不",
    "T17n0721_070:0412c21": "滅，如是七七日，名曰肉團，住在胎中屎尿",
    "T17n0721_070:0412c22": "之間，若母動身、若母飲食被壓辛苦，如壓",
    "T17n0721_070:0412c23": "蒲桃。復以業風吹動肉團，肉團增長，生",
    "T17n0721_070:0412c24": "於五皰，所謂兩手、兩足及頭。復以業風所動",
    "T17n0721_070:0412c25": "增長，生於膜衣，從膜衣中有脈如筒，上衝生",
    "T17n0721_070:0412c26": "藏。若其母食冷食、熱食，或美不美，從筒孔",
    "T17n0721_070:0412c27": "中入其臍中，為胎中命，令其不死。如是胎",
    "T17n0721_070:0412c28": "中受大苦惱。若於胎中不死不壞，為尿月水",
    "T17n0721_070:0412c29": "之所穢污，十月住胎如在牢獄，苦惱逼迫，一",
    "T17n0721_070:0413a01": "切身分猶如山壓，從胎中出。既生之後，風日",
    "T17n0721_070:0413a02": "所觸，受大苦惱，棄之於地，隨意捨行，自嗽其",
    "T17n0721_070:0413a03": "指，指中生乳，以自增長而得壽命。增長嬰",
    "T17n0721_070:0413a04": "兒，轉成盛年，漸至衰老，時風所滅，眾生業",
    "T17n0721_070:0413a05": "故，業藏流轉，如業所作，或善不善，諸業成",
    "T17n0721_070:0413a06": "就。如此眾生現見業法果報苦惱而猶放逸，",
    "T17n0721_070:0413a07": "於生死中苦受之本，所謂生也，寒熱飢渴、疲",
    "T17n0721_070:0413a08": "極病瘦、愛別離苦、怨憎會苦。於生死中，生為",
    "T17n0721_070:0413a09": "大苦，破壞生具，生死流轉，無常苦空，生滅無",
    "T17n0721_070:0413a10": "我，云何欝單越人而不覺知？如此山谷園林、",
    "T17n0721_070:0413a11": "花果河池蓮花，一切皆當無常破壞，歸於虛",
    "T17n0721_070:0413a12": "空。如是眾生，一切皆死，生於天上，天上命",
    "T17n0721_070:0413a13": "終，隨其本業，墮於地獄、餓鬼、畜生。是修行者",
    "T17n0721_070:0413a14": "如是觀於業法果報，見生死過，於白光明人",
    "T17n0721_070:0413a15": "生悲愍心。",
    "T17n0721_070:0413a16": "「復次，修行者隨順觀外身。欝單越國復有何",
    "T17n0721_070:0413a17": "等可愛山林？彼以聞慧或以天眼見：欝單越",
    "T17n0721_070:0413a18": "有一大山，名俱賒耶舍，縱廣千由旬，有蓮花",
    "T17n0721_070:0413a19": "池，名曰清涼，縱廣五百由旬，金色蓮花充滿",
    "T17n0721_070:0413a20": "其中，無有泥濁，於此池中多有眾蜂，鵝鴨鴛",
    "T17n0721_070:0413a21": "鴦以為莊嚴。蓮花池中有天俱賒耶舍之花、",
    "T17n0721_070:0413a22": "曼陀羅華，林樹華果、河谷園林、清涼之池，如",
    "T17n0721_070:0413a23": "前所說。於俱賒耶舍山半山之中五百由旬，",
    "T17n0721_070:0413a24": "有八萬四千殿，奇特可愛，真金為殿，白銀欄",
    "T17n0721_070:0413a25": "楯，白銀為殿，真金欄楯，頗梨為殿，毘琉璃寶",
    "T17n0721_070:0413a26": "以為欄楯；毘琉璃殿，頗梨欄楯，青寶玉殿，車",
    "T17n0721_070:0413a27": "璩欄楯，車璩寶殿，青因陀寶以為欄楯。如是",
    "T17n0721_070:0413a28": "諸寶欄楯互相間錯，鈴網彌覆，歌舞戲笑，伎",
    "T17n0721_070:0413a29": "樂音聲，心常歡喜，葡萄蔓覆，猶如天中善",
    "T17n0721_070:0413b01": "見大城、天善法堂，俱賒耶舍莊嚴大山亦復",
    "T17n0721_070:0413b02": "如是，八萬四千殿、園林河池、樹林花果一切",
    "T17n0721_070:0413b03": "具足。俱賒耶舍山中所住之人，名曰雜色，",
    "T17n0721_070:0413b04": "心常歡喜，歌舞戲笑，飲食樂故。",
    "T17n0721_070:0413b05": "「復次，修行者觀業果報。如是眾生何故不見",
    "T17n0721_070:0413b06": "愛別離苦？一切眾生恩愛別離，行於異處，不",
    "T17n0721_070:0413b07": "知一切皆當死滅，隨業受報。若有善業生人",
    "T17n0721_070:0413b08": "天中，若不善業，墮於地獄、餓鬼、畜生。此雜",
    "T17n0721_070:0413b09": "色人心懷放逸，不知厭足，愛著色聲香味",
    "T17n0721_070:0413b10": "觸樂，為愛所縛，愛河所漂、欲火所燒而不覺",
    "T17n0721_070:0413b11": "知，無常死滅，入大黑闇，不見老苦破壞少",
    "T17n0721_070:0413b12": "壯，不見死火欲來燒人，能令永離一切親",
    "T17n0721_070:0413b13": "愛。死如大火，燒人命樹，焚眾生林。",
    "T17n0721_070:0413b14": "「復次，修行者隨順觀外身。欝單越人以何業",
    "T17n0721_070:0413b15": "故，生十山中？何等十山？一名僧迦賒山；二名",
    "T17n0721_070:0413b16": "平等峯山；三名勿力伽山；四名白雲持山；五",
    "T17n0721_070:0413b17": "名高聚山；六名鬘莊嚴山；七名因陀羅樂山；",
    "T17n0721_070:0413b18": "八名歡喜持山；九名心順山；十名俱賒耶舍",
    "T17n0721_070:0413b19": "莊嚴山。彼以聞慧或以天眼見此眾生前",
    "T17n0721_070:0413b20": "世善業生此山中：不殺、不盜、不邪婬、不飲",
    "T17n0721_070:0413b21": "酒，行十善業，生此山中。「復次，修行者觀業",
    "T17n0721_070:0413b22": "果報。以何業故，彼諸眾生色力形相勝餘",
    "T17n0721_070:0413b23": "眾生？彼以聞慧或以天眼見：此眾生正見",
    "T17n0721_070:0413b24": "行施，心不諂曲，不惱眾生，直心憐愍，順法",
    "T17n0721_070:0413b25": "修行，親近正法。以是因緣，身壞命終，生於",
    "T17n0721_070:0413b26": "善道四天王天、三十三天，於彼命終，生於此",
    "T17n0721_070:0413b27": "間，此間命終，生於彼處。",
    "T17n0721_070:0413b28": "「復次，修行者觀業果報。此諸眾生以何業故，",
    "T17n0721_070:0413b29": "而受勝報？彼以聞慧或以天眼見：此眾生以",
    "T17n0721_070:0413c01": "前世時，於怖畏者施以無畏，見人就死，出於",
    "T17n0721_070:0413c02": "右門，反縛而出，將至塚間，打惡聲鼓，遣旃陀",
    "T17n0721_070:0413c03": "羅，欲斷其命，贖之令脫。以是因緣，身壞命",
    "T17n0721_070:0413c04": "終生於善道，若四天王天、三十三天、若夜摩",
    "T17n0721_070:0413c05": "天。",
    "T17n0721_070:0413c06": "「復次，修行者隨順觀外身。此諸眾生以何業",
    "T17n0721_070:0413c07": "故，於勝天中勝於餘天色相可愛、眾人供養？",
    "T17n0721_070:0413c08": "彼以聞慧或以天眼見：此眾生於前世時，樂",
    "T17n0721_070:0413c09": "聞正法，聽佛正法，聖法毘尼，讀誦佛法乃至",
    "T17n0721_070:0413c10": "一偈，讀誦思惟，以聞一句正法因緣，作轉輪",
    "T17n0721_070:0413c11": "王，主四天下，從此命終生於天上，一返、二",
    "T17n0721_070:0413c12": "返乃至七返，於六欲天，謂四天王處、三十",
    "T17n0721_070:0413c13": "三天、夜摩天、兜率陀天、化樂天、他化自在",
    "T17n0721_070:0413c14": "天，從天命終，來生此間。以善心故，受於色",
    "T17n0721_070:0413c15": "聲香味觸樂，還生天上，天上命終，先聞法",
    "T17n0721_070:0413c16": "故，於未來世得初禪定，生梵身天、若梵眾",
    "T17n0721_070:0413c17": "天、若大梵天。復以聞法種子因緣力故，於未",
    "T17n0721_070:0413c18": "來世得第二禪，從此命終生少光天、無量光",
    "T17n0721_070:0413c19": "天、光音天。復以聞法種子因緣力故，於未來",
    "T17n0721_070:0413c20": "世得第三禪，生遍淨天、福德生天。復以聞",
    "T17n0721_070:0413c21": "法修行因緣，問難思惟，於未來世得第四",
    "T17n0721_070:0413c22": "禪，以離著智火，燒煩惱樹，生無量善天、遍",
    "T17n0721_070:0413c23": "善天、廣果天。復以聞法因緣種子修行、讀誦、",
    "T17n0721_070:0413c24": "問難思惟，為邪見說，令住正見，盡一切有，度",
    "T17n0721_070:0413c25": "於險難，得緣覺道，若發阿耨多羅三藐三菩",
    "T17n0721_070:0413c26": "提願，則成無上正覺、明行足、善逝、世間解、無",
    "T17n0721_070:0413c27": "上士、調御丈夫、天人師、佛、世尊。以聞正法因",
    "T17n0721_070:0413c28": "緣力故。聞正法者，謂聞布施、持戒以為根本。",
    "T17n0721_070:0413c29": "何以故？此聞法者，若在家、出家聞布施果，既",
    "T17n0721_070:0414a01": "了知已，而行布施。知布施果，聞持戒果，而持",
    "T17n0721_070:0414a02": "禁戒。聞智慧果，修集智慧，聞已即得生天，",
    "T17n0721_070:0414a03": "終得解脫。是聞法者，生天涅槃之種子也。於",
    "T17n0721_070:0414a04": "一切施，若資生施、若無畏施、若以戒施，聞",
    "T17n0721_070:0414a05": "正法施最為第一。若聽正法，第一持戒。若聞",
    "T17n0721_070:0414a06": "正法，為他人說，令捨不善，令法增長，是正法",
    "T17n0721_070:0414a07": "父。",
    "T17n0721_070:0414a08": "「復次，修行者隨順觀外身。過欝單越，復有何",
    "T17n0721_070:0414a09": "等人住？彼以聞慧或以天眼見：欝單越北，",
    "T17n0721_070:0414a10": "有國縱廣二千由旬。一名迦賒毘利，縱廣三",
    "T17n0721_070:0414a11": "百由旬，有河名迦賒毘梨，人所住處亦名迦",
    "T17n0721_070:0414a12": "賒毘梨，河池蓮花，花果園林枝葉相覆如前",
    "T17n0721_070:0414a13": "所說。過此國已，有河名阿彌多，其邊縱廣七",
    "T17n0721_070:0414a14": "百由旬，園林華池皆悉具足亦如前說。阿彌",
    "T17n0721_070:0414a15": "多河邊有五國土：一名天冠池國；二名波羅",
    "T17n0721_070:0414a16": "賒池國；三名鬘衣國；四名孔雀音國；五名山",
    "T17n0721_070:0414a17": "澗住國。天冠池國縱廣一百五十由旬，波羅",
    "T17n0721_070:0414a18": "賒池國縱廣一百五十由旬，其鬘衣國縱",
    "T17n0721_070:0414a19": "廣二百由旬，孔雀音國縱廣一百由旬，山澗",
    "T17n0721_070:0414a20": "住國縱廣一百由旬。復有十國，一一國土各",
    "T17n0721_070:0414a21": "百由旬。何等為十？一名拘登伽國；二名持香",
    "T17n0721_070:0414a22": "國；三名黑腹國；四名轉目國；五名山嶮岸國；",
    "T17n0721_070:0414a23": "六名順行國；七名四方國；八名圓國；九名髮",
    "T17n0721_070:0414a24": "覆國；十名僧伽多國。復觀此國，河池園林花",
    "T17n0721_070:0414a25": "果具足亦如前說。彼洲四方，人面亦然，如閻",
    "T17n0721_070:0414a26": "浮提人面像大洲，上廣下狹，欝單越人面像",
    "T17n0721_070:0414a27": "大洲，亦復如是。觀鬱單越國，一切洲渚、山谷",
    "T17n0721_070:0414a28": "園林、華果河池、禽獸具足。如是觀已，如實",
    "T17n0721_070:0414a29": "知外身。",
    "T17n0721_070:0414b01": "「復次，修行者隨順觀外身。過欝單越國、瞿陀",
    "T17n0721_070:0414b02": "尼國二國中間，復有何等山林海渚？彼以聞",
    "T17n0721_070:0414b03": "慧或以天眼見：欝單越國、瞿陀尼國二國中",
    "T17n0721_070:0414b04": "間，有一大海，名曰普眼，廣一萬由旬，有一",
    "T17n0721_070:0414b05": "水眼，廣一由旬，龍勢力故。過此大海，有一",
    "T17n0721_070:0414b06": "大山，名遊戲鬘，縱廣十千由旬，色如聚墨，",
    "T17n0721_070:0414b07": "龍氣燒故。過此山已，有一大海，名具思彌，",
    "T17n0721_070:0414b08": "縱廣一千由旬，多有大魚，堤彌魚、堤彌鯢",
    "T17n0721_070:0414b09": "羅魚、軍毘羅魚、那迦羅魚，如是等魚充滿海",
    "T17n0721_070:0414b10": "中，其海甚深，見者怖畏。於此海中有樂住",
    "T17n0721_070:0414b11": "龍，離於瞋恚。過此大海，有一大海，名曰水",
    "T17n0721_070:0414b12": "雲，縱廣十千由旬。於此海中，大波涌出，或",
    "T17n0721_070:0414b13": "十由旬、二十由旬、三十由旬。過此海已，有一",
    "T17n0721_070:0414b14": "大洲，名真珠蛤，多有真珠，若魚、若龍於水中",
    "T17n0721_070:0414b15": "死，棄於此洲，其洲縱廣一千由旬。過此洲已，",
    "T17n0721_070:0414b16": "有一大山，名曰寶山，縱廣正等五千由旬，七",
    "T17n0721_070:0414b17": "寶山峯、毘琉璃等，猶如第二須彌山王。過此",
    "T17n0721_070:0414b18": "山已，有甄叔迦林，縱廣二千由旬，種種園林",
    "T17n0721_070:0414b19": "花果具足。過此林已，有一大山，縱廣五千由",
    "T17n0721_070:0414b20": "旬，金蓮華池鵝鴨眾峯出眾音聲。過此山",
    "T17n0721_070:0414b21": "已，有一大海，縱廣十千由旬，金色之水充",
    "T17n0721_070:0414b22": "滿其中，出金色光，海有金山，名曰金水，高五",
    "T17n0721_070:0414b23": "百由旬。過此山已，有瞿陀尼，縱廣九千由",
    "T17n0721_070:0414b24": "旬，有十億聚落，一萬二千城，第一大城其",
    "T17n0721_070:0414b25": "數五百，如閻浮提有三百餘大城，所謂波吒",
    "T17n0721_070:0414b26": "梨弗多城，如是瞿陀尼大雲聚等五百大城。",
    "T17n0721_070:0414b27": "其大雲聚城，縱廣十二由旬，四交街巷屋宅",
    "T17n0721_070:0414b28": "樓閣充滿城中，住於中國第一大城，名曰百",
    "T17n0721_070:0414b29": "門，次名欄楯，次名泥目羅，次名光明，次名",
    "T17n0721_070:0414c01": "山谷。有如是等第一大城攝於中城。復有大",
    "T17n0721_070:0414c02": "國，名伽多支，次名僧差那多國，次名摩尼國，",
    "T17n0721_070:0414c03": "次名銀國，次名幡國，有如是等第一大國。譬",
    "T17n0721_070:0414c04": "如閻浮提中第一大國謂迦尸國、憍薩羅國、",
    "T17n0721_070:0414c05": "摩伽陀國，瞿陀尼國第一國土，亦復如是。次",
    "T17n0721_070:0414c06": "有中國，謂尼棄羅國，次名單持國，次名遮",
    "T17n0721_070:0414c07": "都羅國，次名俱蘭荼國，次名鞞多娑國，次",
    "T17n0721_070:0414c08": "名窟行國。瞿陀尼界有如是等第一中國，有",
    "T17n0721_070:0414c09": "二十五國攝一切國，如閻浮提十八大國。瞿",
    "T17n0721_070:0414c10": "陀尼國有五大河：一名廣河；二名均周師波",
    "T17n0721_070:0414c11": "帝河；三名月力河；四名樂水河；五名僧吱那",
    "T17n0721_070:0414c12": "河。如閻浮提四大河，所謂恒伽河、辛頭河、婆",
    "T17n0721_070:0414c13": "叉河、斯陀河。瞿陀尼國有五大山，何等為",
    "T17n0721_070:0414c14": "五？一名龍飛山；二名三峯山；三名珠門山；",
    "T17n0721_070:0414c15": "四名百節山；五名堅山。如閻浮提中有四大",
    "T17n0721_070:0414c16": "山，何等為四？一名雪山；二名民陀山；三名",
    "T17n0721_070:0414c17": "摩羅耶山；四名鷄羅娑山。瞿陀尼國有三大",
    "T17n0721_070:0414c18": "池：一名深岸池；二名無間池；三名放光池。",
    "T17n0721_070:0414c19": "如閻浮提阿那婆達多池及瞻波池。",
    "T17n0721_070:0414c20": "「復次，修行者隨順觀外身。觀瞿陀尼何所受",
    "T17n0721_070:0414c21": "用？彼以聞慧或以天眼見：瞿陀尼多饒牛",
    "T17n0721_070:0414c22": "犢，一切女人皆有三乳，如閻浮提女人十",
    "T17n0721_070:0414c23": "月乃產，瞿陀尼人亦復如是。如閻浮提女人",
    "T17n0721_070:0414c24": "二乳流汁，瞿陀尼女人三乳流汁亦復如是。",
    "T17n0721_070:0414c25": "如閻浮提園林具足，花果河池一切具足，其",
    "T17n0721_070:0414c26": "果半味，其華半香，河水半味。",
    "T17n0721_070:0414c27": "「復次，修行者隨順觀外身。眾生何業生瞿陀",
    "T17n0721_070:0414c28": "尼？以下中業生瞿陀尼，彼以聞慧或以天",
    "T17n0721_070:0414c29": "眼見餘生處，少戒少施、少業少順法行。云",
    "T17n0721_070:0415a01": "何少戒？於前生處以貧窮故，受雇持戒，或畏",
    "T17n0721_070:0415a02": "刑罰，以清淨心禮佛法僧，親近國王，得財",
    "T17n0721_070:0415a03": "布施，以近王故，不讀誦經，施非福田，貪邪",
    "T17n0721_070:0415a04": "見人謂為福田，十善垢濁，行不清淨業因緣",
    "T17n0721_070:0415a05": "故，閻浮提死，生瞿陀尼。如是不知善不善",
    "T17n0721_070:0415a06": "故，食半味食，少智少慧，貪著女人先業因",
    "T17n0721_070:0415a07": "緣，生瞿陀尼。一切眾生以業藏故，由業故、行",
    "T17n0721_070:0415a08": "業故流轉，如其所作善不善業，得如是果。若",
    "T17n0721_070:0415a09": "作善業，生人天中；若不善業，墮於地獄、餓鬼、",
    "T17n0721_070:0415a10": "畜生。以業因緣，得相似果，如種種子。譬如種",
    "T17n0721_070:0415a11": "穀得穀，種麥得麥，稗子生稗，如以種子種於",
    "T17n0721_070:0415a12": "薄地，收果減少；若以種子種之良田，多收果",
    "T17n0721_070:0415a13": "實。如種赤稻，不生餘物，種豆得豆，種苷蔗",
    "T17n0721_070:0415a14": "者則得苷蔗。以田勝故，得果亦勝，如三種",
    "T17n0721_070:0415a15": "田：一者福田施；二者福田苦施；三者苦施。福",
    "T17n0721_070:0415a16": "田施者，名之為上；福田苦施，名之為中；苦施",
    "T17n0721_070:0415a17": "為下，除思功德。譬如外三種田，一者饒石，亦",
    "T17n0721_070:0415a18": "多水衣，名為中田；二者其水豐足，無有草穢，",
    "T17n0721_070:0415a19": "又無水衣，亦無寇賊，名為上田；三者多有水",
    "T17n0721_070:0415a20": "衣草穢，其水不調，又多寇賊，是名下田。若諸",
    "T17n0721_070:0415a21": "田夫勤加功力，則得果實。此內外法，以業藏",
    "T17n0721_070:0415a22": "故，隨業流轉，業轉而行，各各勢力、各各因",
    "T17n0721_070:0415a23": "緣、各各受生。瞿陀尼人不修淨業故，生於",
    "T17n0721_070:0415a24": "此處，命終自業流轉生死。如是修行者觀外",
    "T17n0721_070:0415a25": "法業已，如實知外身。",
    "T17n0721_070:0415a26": "「復次，修行者隨順觀外身。過瞿陀尼，復",
    "T17n0721_070:0415a27": "有何等山河海渚？彼以聞慧或以天眼見：",
    "T17n0721_070:0415a28": "瞿陀尼國、弗婆提國，兩洲中間有一大海，",
    "T17n0721_070:0415a29": "名清淨水，縱廣一萬二千由旬，清水盈滿，",
    "T17n0721_070:0415a30": "多有螺貝、堤彌魚、提鯢羅魚、那迦魚、",
    "T17n0721_070:0415b01": "摩伽羅魚、軍毘羅魚、失收摩羅魚，魚亦",
    "T17n0721_070:0415b02": "青色。過此海已，有珊瑚山，縱廣五千由旬，毒",
    "T17n0721_070:0415b03": "害眾生，住在山中。過此山已，有熱水海，多有",
    "T17n0721_070:0415b04": "毒蛇，毒蛇氣故，令海水熱；無有一眾生，以蛇",
    "T17n0721_070:0415b05": "毒故，眾生皆死，以毒熱故。過此海已，有一大",
    "T17n0721_070:0415b06": "海，名曰赤海，縱廣一萬五千由旬，龍、阿修羅",
    "T17n0721_070:0415b07": "住此海下，以飲食故，互相瞋恚，常共鬪諍。有",
    "T17n0721_070:0415b08": "龍名曰摩多梨那，有阿修羅名僧伽多。過此",
    "T17n0721_070:0415b09": "海已，有一大洲，名羅剎女國，縱廣二千由旬，",
    "T17n0721_070:0415b10": "有羅剎女，名曰長髮，住在此洲，噉食火燒香",
    "T17n0721_070:0415b11": "花及肉，一念能行二千由旬，常求人便，心常",
    "T17n0721_070:0415b12": "憶念。是羅剎洲，骸骨血肉、狼藉臭穢充滿",
    "T17n0721_070:0415b13": "其洲。過此洲已，有一大洲，名毘舍遮鬼女國，",
    "T17n0721_070:0415b14": "縱廣五千由旬，毘舍遮鬼，名曰髮覆，住在此",
    "T17n0721_070:0415b15": "洲。過此洲已，有一大山，名曰饒山，縱廣五百",
    "T17n0721_070:0415b16": "千由旬，多饒樹林，所謂那梨吱羅樹，次名波",
    "T17n0721_070:0415b17": "那婆樹，次名無遮果樹，次名多羅樹，次名",
    "T17n0721_070:0415b18": "多摩羅樹，次名卑耶羅樹，次名俱羅迦樹，次",
    "T17n0721_070:0415b19": "名陀婆樹，次名佉提羅樹，次名提羅迦樹，",
    "T17n0721_070:0415b20": "次名阿殊那樹，次名迦曇婆樹，次名泥荼羅",
    "T17n0721_070:0415b21": "婆樹，次名佉殊羅樹，次名菴婆羅樹，次名卑",
    "T17n0721_070:0415b22": "末槃陀樹，次名婆多利樹，次名婆吒樹，次",
    "T17n0721_070:0415b23": "名甄叔迦樹，次名龍樹，次名無憂樹，次名騏",
    "T17n0721_070:0415b24": "隣陀樹，次名吱多迦樹，次名迦尼迦羅樹，",
    "T17n0721_070:0415b25": "次名阿堤目多迦樹，次名那浮摩利迦樹，",
    "T17n0721_070:0415b26": "次名波吒迦樹，次名波吒羅樹，次名迦卑他",
    "T17n0721_070:0415b27": "樹，次名毘羅婆樹，次名天木香樹，次名波頭",
    "T17n0721_070:0415b28": "摩樹，次名瞻波迦樹，次名迦羅毘略迦樹，次",
    "T17n0721_070:0415b29": "名青無憂樹，次名鳩羅婆迦樹，次名軍陀樹，",
    "T17n0721_070:0415c01": "次名婆陀羅樹，次名鳩吒闍樹。多有如是種",
    "T17n0721_070:0415c02": "種果樹，處處流泉，乾闥婆王遊戲彼林。過",
    "T17n0721_070:0415c03": "此山已，有一大海，縱廣五百由旬，名曰乳水，",
    "T17n0721_070:0415c04": "其水色味如乳無異，海有大魚，長五由旬，住",
    "T17n0721_070:0415c05": "在海中。過此海已，有一沙山，縱廣一千由旬，",
    "T17n0721_070:0415c06": "無有林樹及諸藥草。過此山已，有一大海，名",
    "T17n0721_070:0415c07": "曰龍滿，縱廣六千由旬，海有諸龍，名栴遮羅，",
    "T17n0721_070:0415c08": "住此海中，自相鬪諍，樂注大雨。過此海已，有",
    "T17n0721_070:0415c09": "一大海，名蘇無陀羅，縱廣二千由旬，其水",
    "T17n0721_070:0415c10": "不動，清淨湛然，多有軍毘羅魚、那迦羅魚、失",
    "T17n0721_070:0415c11": "收摩羅魚、螺貝之屬。",
    "T17n0721_070:0415c12": "「復次，修行者知業法果。彼以聞慧或以天眼",
    "T17n0721_070:0415c13": "見：如說處山河海渚、林樹之處，無有一處不",
    "T17n0721_070:0415c14": "生不死、不生不滅，一切恩愛無不別離，無",
    "T17n0721_070:0415c15": "有一處非業故行，無有一處而非業藏，無有",
    "T17n0721_070:0415c16": "一處非業流轉，受自業果，或生或死，無有山",
    "T17n0721_070:0415c17": "河海渚非生死處，山河海渚無鍼鋒許非我",
    "T17n0721_070:0415c18": "生處，百千千億、億億百千生死之中，皆愛別",
    "T17n0721_070:0415c19": "離、怨憎合會，百千千億、億億百千生死之處，",
    "T17n0721_070:0415c20": "墮於地獄、餓鬼、畜生，無始無終，貪瞋癡網之",
    "T17n0721_070:0415c21": "所繫縛，流轉生死。是故應當厭離生死，勿生",
    "T17n0721_070:0415c22": "貪著。此生死者，甚為苦惱，久受堅牢，痛苦難",
    "T17n0721_070:0415c23": "忍，老死憂悲苦惱愁毒，一切有生必當墮落，",
    "T17n0721_070:0415c24": "歸破壞門。於生死中，無有少常，譬如日出，無",
    "T17n0721_070:0415c25": "有少闇，觀生死中亦復如是。如是修行者觀",
    "T17n0721_070:0415c26": "外身，得如實知外身。",
    "T17n0721_070:0415c27": "「復次，修行者隨順觀外身。過平等海，復有何",
    "T17n0721_070:0415c28": "等山河海渚？彼以聞慧或以天眼見：弗婆提",
    "T17n0721_070:0415c29": "國，縱廣八千由旬，多有眷屬，小洲具足，聚落",
    "T17n0721_070:0416a01": "城邑、河池林樹、洲渚山窟、行列樹林、花果禽",
    "T17n0721_070:0416a02": "獸一切具足。有六大山：一名大波賒山；二",
    "T17n0721_070:0416a03": "名新鬘山；三名孔雀集山；四名獸峪山；五名",
    "T17n0721_070:0416a04": "海高山；六名真珠鬘山。遍弗婆提，如閻浮提",
    "T17n0721_070:0416a05": "有四大山，如前所說。大波賒山，縱廣三千由",
    "T17n0721_070:0416a06": "旬，於此山中有三大林，其一一林皆悉縱",
    "T17n0721_070:0416a07": "廣一千由旬，一名須彌林，二名流水林，三名",
    "T17n0721_070:0416a08": "峪鬘林，眾樹具足，所謂呵梨勒樹，次名平",
    "T17n0721_070:0416a09": "面樹，次名峪生樹，次名枝等樹，次名岸生",
    "T17n0721_070:0416a10": "樹，次名石生樹。如閻浮提樹說。住此山者，名",
    "T17n0721_070:0416a11": "大鬘人。山中有河，名婆盧河，次名流沙河，",
    "T17n0721_070:0416a12": "次名狹流河，次名速流河，次名龍水河，次",
    "T17n0721_070:0416a13": "名光林河，次名征迦河。第二大山，名曰林鬘，",
    "T17n0721_070:0416a14": "縱廣一千由旬，此山有林，名鳩吒林，次名",
    "T17n0721_070:0416a15": "行林，次名天木行林，次名烟林，次名久垂",
    "T17n0721_070:0416a16": "林。山中有河，一名多羅覆，次名角圍河，次",
    "T17n0721_070:0416a17": "名愛水河，次名攝念河，次名烟笑河。林鬘山",
    "T17n0721_070:0416a18": "中所住之人，名俱知羅。",
    "T17n0721_070:0416a19": "「復次，修行者觀第三山，名孔雀聚，縱廣千由",
    "T17n0721_070:0416a20": "旬，此山有四大林：一名雲林；二名百池林；",
    "T17n0721_070:0416a21": "三名高吼林；四名真珠輪林。復有大河，所謂",
    "T17n0721_070:0416a22": "泥均輪陀河，次名大喜河，次名愛林河，次名",
    "T17n0721_070:0416a23": "先流河，次名吉河。於孔雀聚山有住人，名曰",
    "T17n0721_070:0416a24": "青咽。",
    "T17n0721_070:0416a25": "「復次，修行者觀弗婆提，有第四山，名獸峪，",
    "T17n0721_070:0416a26": "此山有林，名闍知羅林，次名可愛林，次名彌",
    "T17n0721_070:0416a27": "伽林，花果具足亦如前說。林中有河，名涅茂",
    "T17n0721_070:0416a28": "迦，次名普笑，次名歌羅羅。林中有獸，名曰調",
    "T17n0721_070:0416a29": "伏，次名普影，次名毛獸，次名見走，次名為",
    "T17n0721_070:0416b01": "馬，次名無道，次名仙獸，次名多羅頭拏，次",
    "T17n0721_070:0416b02": "名好耳，次名象頭，次名第一兒，次名愛影，次",
    "T17n0721_070:0416b03": "名兔毛，次名駝身，次名黑尾，次名白頭，次名",
    "T17n0721_070:0416b04": "端正，次名蛇舌，次名狗牙，次名伽婆耶，次名",
    "T17n0721_070:0416b05": "鉗婆，次名碓井井。如是等獸，閻浮提中，或",
    "T17n0721_070:0416b06": "有或無。獸峪山中，園林流池、華果樹木一切",
    "T17n0721_070:0416b07": "具足，亦如前說。一切華池，如閻浮提。住獸",
    "T17n0721_070:0416b08": "峪山人，名曰速力。",
    "T17n0721_070:0416b09": "「復次，修行者觀弗婆提國，有第五山，名曰海",
    "T17n0721_070:0416b10": "高，縱廣一千由旬，園林流池、華果具足，亦如",
    "T17n0721_070:0416b11": "前說。此山有林，名曰三滴林，次名咽喉閉",
    "T17n0721_070:0416b12": "林，次名山林。林中有河，名曰三角，次名高",
    "T17n0721_070:0416b13": "喚，次名石聲。人住海高山者，名遮株羅。觀海",
    "T17n0721_070:0416b14": "高山已，如實知外身。",
    "T17n0721_070:0416b15": "「復次，修行者隨順觀外身。觀弗婆提有何等",
    "T17n0721_070:0416b16": "山？彼以聞慧或以天眼見：第六山，名真珠",
    "T17n0721_070:0416b17": "鬘，縱廣一千由旬，園林流池周遍具足，種",
    "T17n0721_070:0416b18": "種花果、禽獸具足，亦如前說。真珠鬘山出一",
    "T17n0721_070:0416b19": "大河，名不見岸，廣一由旬。有人住於真珠鬘",
    "T17n0721_070:0416b20": "山，名曰普眼。如是弗婆提，六山圍遶。弗婆提",
    "T17n0721_070:0416b21": "國有三大城：一名善門城；二名山樂城；三",
    "T17n0721_070:0416b22": "名普遊戲城。一一大城廣三由旬，中下之",
    "T17n0721_070:0416b23": "城有六十三。有一中城，名鳩吒含，次名大",
    "T17n0721_070:0416b24": "波舍，次名普吼城，有如是等中城之中。第一",
    "T17n0721_070:0416b25": "最大下城，名一切負，次名大音城，次名曠野",
    "T17n0721_070:0416b26": "孔穴城。有如是等小城之中，第一最大。復有",
    "T17n0721_070:0416b27": "三億五十萬三千五百五十六聚落，第一聚",
    "T17n0721_070:0416b28": "落，名迦尸摩羅，次名水沫，次名根村，次名",
    "T17n0721_070:0416b29": "樹啼村，次名一切人，次名葉聚落，次名毘頭",
    "T17n0721_070:0416c01": "羅，次名波迦村，次名毘吒聚落，次名摩摩聚",
    "T17n0721_070:0416c02": "落，次名那提，次名伽吒瓮，次名徒呵，次名",
    "T17n0721_070:0416c03": "林聚落，次名赤旋，次名阿叉，次名風吹，次名",
    "T17n0721_070:0416c04": "鬘村，次名頂樹，次名黑飯。有如是等第一聚",
    "T17n0721_070:0416c05": "落。此等眾人，其面圓滿像地洲形。「閻浮提人",
    "T17n0721_070:0416c06": "耳髮莊嚴，欝單越人眼為莊嚴，瞿陀尼人",
    "T17n0721_070:0416c07": "項腹莊嚴，弗婆提人肩髀莊嚴，四天下人",
    "T17n0721_070:0416c08": "自身嚴好。",
    "T17n0721_070:0416c09": "「復次，修行者觀業果報。眾生何業生弗婆提？",
    "T17n0721_070:0416c10": "有上、中、下業。彼以聞慧或以天眼見：此眾生",
    "T17n0721_070:0416c11": "先世不知業法果報，以不知故，施非福田，或",
    "T17n0721_070:0416c12": "難乞求，爾乃施與，或勤苦求，亦如前說。以此",
    "T17n0721_070:0416c13": "業故，名下品生。若有眾生持中品戒，若近國",
    "T17n0721_070:0416c14": "王法故，不殺眾生，非清淨心。以此因緣，身壞",
    "T17n0721_070:0416c15": "命終生於天上，從天命終生弗婆提，名中業",
    "T17n0721_070:0416c16": "生。上人上業，聞於正法，受持讀誦，為他人說，",
    "T17n0721_070:0416c17": "而生隨喜，如說修行。無有一法能度生死險",
    "T17n0721_070:0416c18": "道曠野如聞正法，受持讀誦，為他人說，諸施",
    "T17n0721_070:0416c19": "中勝，所謂法施。第一持戒，謂聞正法，聞正法",
    "T17n0721_070:0416c20": "智最為第一。正法者，亦如前說。觀弗婆提業",
    "T17n0721_070:0416c21": "果報已，如實知外身。",
    "T17n0721_070:0416c22": "「復次，修行者觀弗婆提內，復有何等山河海",
    "T17n0721_070:0416c23": "渚？彼以聞慧或以天眼：過弗婆提八千由",
    "T17n0721_070:0416c24": "旬，見有大山，名曰磁石，縱廣三千由旬，此",
    "T17n0721_070:0416c25": "山四面一萬由旬，有微少鐵，皆悉速赴走奔",
    "T17n0721_070:0416c26": "此山。過此山已，有一大海，七千由旬，名曰波",
    "T17n0721_070:0416c27": "行，圍遶五山猶如環玔。何等為五？一名鍼",
    "T17n0721_070:0416c28": "口山；二名大藏山；三名多吒迦山；四名蛇多",
    "T17n0721_070:0416c29": "山；五名歡喜山。過此山已，有一大洲，名陀",
    "T17n0721_070:0417a01": "吒迦曼茶，縱廣三千由旬，多有夜叉、緊那",
    "T17n0721_070:0417a02": "羅住在此洲，河池樹林、花果具足，甚可愛",
    "T17n0721_070:0417a03": "樂。閻浮提中、弗婆提中所有禽獸，此洲悉",
    "T17n0721_070:0417a04": "有。過此洲已，有一大海，名多星宿，海中有",
    "T17n0721_070:0417a05": "山，名優陀延，有十三峯遶此大海，去須彌",
    "T17n0721_070:0417a06": "山不遠。外道說言：『與閻浮提人善不善業，為",
    "T17n0721_070:0417a07": "增上緣，善不善風，於優陀延山中出於星",
    "T17n0721_070:0417a08": "宿。』諸婆羅門外道論師失於業報，不知真諦，",
    "T17n0721_070:0417a09": "於人王所，說言：『星宿諸曜所作，非業果報。』是",
    "T17n0721_070:0417a10": "諸外道婆羅門論師，邪見倒說星曜所作，非",
    "T17n0721_070:0417a11": "業果報。若星曜所作非業果報，日月勝故，善",
    "T17n0721_070:0417a12": "不善時節流轉，一切時節而有華果，日月",
    "T17n0721_070:0417a13": "若勝，何故日月為餘曜所覆？所謂日莎婆奴，",
    "T17n0721_070:0417a14": "月羅睺，一切星宿為曜所覆，曜為餘覆，以是",
    "T17n0721_070:0417a15": "善不善故，宿曜亦有善不善業。是故善不善",
    "T17n0721_070:0417a16": "業，眾生自業，非星曜作。",
    "T17n0721_070:0417a17": "「復次，修行者隨順外身。觀曜星宿，見業果報，",
    "T17n0721_070:0417a18": "非曜等作。觀多星宿海已，觀須彌山優陀延",
    "T17n0721_070:0417a19": "山峯已，如實知外身。",
    "T17n0721_070:0417a20": "「復次，修行者觀多星海，縱廣七千由旬。過",
    "T17n0721_070:0417a21": "此海已，有諸神仙住在此洲，山河林樹，花",
    "T17n0721_070:0417a22": "果具足，如閻浮提。其洲縱廣三千由旬，仙人、",
    "T17n0721_070:0417a23": "夜叉之所住止，一切如意樹、花果具足。過此",
    "T17n0721_070:0417a24": "洲已，有大圍山及有大海，三千由旬，在閻浮",
    "T17n0721_070:0417a25": "提、弗婆提二國中間。如是大海，名冷暖水，縱",
    "T17n0721_070:0417a26": "廣三千由旬，多有螺貝、堤彌魚、堤彌鯢羅魚、",
    "T17n0721_070:0417a27": "那迦羅魚、摩伽羅魚、失收摩羅魚、龜黿之屬",
    "T17n0721_070:0417a28": "住大海中。過此山海，有一大海，名曰赤海，去",
    "T17n0721_070:0417a29": "閻浮提不遠，縱廣五千由旬。赤水滿中，多有",
    "T17n0721_070:0417b01": "大魚，其魚赤色，互相食噉，以魚血故，令海水",
    "T17n0721_070:0417b02": "赤，故名赤水。過此海已，有一大海，名曰清",
    "T17n0721_070:0417b03": "水，縱廣七千由旬，山河具足，多有大魚，第",
    "T17n0721_070:0417b04": "一極深。過此海已，有一大海，名曰寶渚，縱廣",
    "T17n0721_070:0417b05": "三千由旬，一切眾寶集在此渚，金沙車璩、真",
    "T17n0721_070:0417b06": "珠珊瑚、蘇摩羅寶種種具足。有摩偷果，名亂",
    "T17n0721_070:0417b07": "心毒，生在樹上，若閻浮提人取果食之，七日",
    "T17n0721_070:0417b08": "如死，若有飛鳥食之即死。過此渚已，有一大",
    "T17n0721_070:0417b09": "海，名曰鹽，縱廣七千由旬，多有螺貝、真珠蜯",
    "T17n0721_070:0417b10": "蛤、堤彌魚、堤彌鯢羅魚、軍毘羅魚、那迦羅",
    "T17n0721_070:0417b11": "魚充滿其中，復有諸龍、夜叉羅剎、毘舍遮",
    "T17n0721_070:0417b12": "鬼皆住水中，水下多有無量諸山。「此閻浮提",
    "T17n0721_070:0417b13": "洲，五百小洲以為圍遶，略說勝者，所謂金地",
    "T17n0721_070:0417b14": "洲，次名寶石洲，次名幢鬘洲，次名迦那洲，次",
    "T17n0721_070:0417b15": "名螺貝洲，次名真珠洲，次名圍洲，次名光明",
    "T17n0721_070:0417b16": "洲，次名翳沙波陀迦洲，次名康白洲，次名普",
    "T17n0721_070:0417b17": "賢洲，次名心自在洲，次名黑雙洲，次名香",
    "T17n0721_070:0417b18": "鬘洲，次名三角洲，次名須屖拏洲，次名賒",
    "T17n0721_070:0417b19": "那斯都洲，次名阿藍迦洲。次名楞迦洲，有十",
    "T17n0721_070:0417b20": "二山，羅剎所住。次名彌留毘羅迦洲，次名山",
    "T17n0721_070:0417b21": "住洲，次名赤貝洲，次名赤真珠洲，次名雪旋",
    "T17n0721_070:0417b22": "洲，次名沙塵遶洲，次名無道洲，次名五銅洲，",
    "T17n0721_070:0417b23": "次名覆洲，次名賒吉帝力洲，次名女國洲，次",
    "T17n0721_070:0417b24": "名饒樹洲，次名翳沙波陀洲，次名丈夫洲。閻",
    "T17n0721_070:0417b25": "浮提界，說如是等最勝小洲。此閻浮提縱廣",
    "T17n0721_070:0417b26": "七千由旬，周遍可愛，如前所說。",
    "T17n0721_070:0417b27": "「復次，修行者隨順觀外身。觀日月光照何等",
    "T17n0721_070:0417b28": "處？彼以聞慧或以天眼見：日月光照須彌山",
    "T17n0721_070:0417b29": "王四面四天下，及照大海，照須彌山王八萬",
    "T17n0721_070:0417c01": "四千由旬，光照山側，但周其半。斫迦婆羅金",
    "T17n0721_070:0417c02": "剛之山周圍三十六億由旬，難忍業火，燒然",
    "T17n0721_070:0417c03": "金剛斫迦婆羅山乳海之水，近則成酪，轉近",
    "T17n0721_070:0417c04": "此山，則成生酥，漸漸復近，則成熟酥，漸漸近",
    "T17n0721_070:0417c05": "之，為地獄火，燒之磨滅，是故不滿閻浮提等。",
    "T17n0721_070:0417c06": "「是修行者觀於欲界，如實見之，厭離欲意，不",
    "T17n0721_070:0417c07": "見一處常不破壞、不變易法，於一切處無始",
    "T17n0721_070:0417c08": "生死，自業果報因緣力故，自業果報之所戲",
    "T17n0721_070:0417c09": "弄，無有一處不生不死，若百若千、若百千",
    "T17n0721_070:0417c10": "返，無量無邊生死無間。觀內外身，厭離欲",
    "T17n0721_070:0417c11": "愛，於色聲香味觸，心不愛樂。「如是那羅帝婆",
    "T17n0721_070:0417c12": "羅門長者聚落修行比丘，修身念處，不住",
    "T17n0721_070:0417c13": "魔境。聞說如是念處已，有眾多人破我見垢，",
    "T17n0721_070:0417c14": "無上法中得法眼生。說身念處無上之法，若",
    "T17n0721_070:0417c15": "於山谷、若在山窟、若在塚間、若在露地、若草",
    "T17n0721_070:0417c16": "[卄/積]邊修學禪定，無得放逸，於命終時，致有悔",
    "T17n0721_070:0417c17": "恨，是我所教。」時，諸比丘聞世尊說，皆大歡",
    "T17n0721_070:0417c18": "喜。於世尊說，生信樂心，歡喜奉行。",
    "T17n0721_070:0417c19": "正法念處經卷第七十"
}