{
    "T85n2919_001:1463a17": "佛母經",
    "T85n2919_001:1463a19": "爾時，世尊入般涅槃，倚臥雙告諸大眾：「吾今",
    "T85n2919_001:1463a20": "欲般涅槃，不見阿難及吾迦葉。來時語言：『吾",
    "T85n2919_001:1463a21": "與汝不相見也。』」即使憂波梨，往詣刀利天上，",
    "T85n2919_001:1463a22": "告吾母知：「舉身疼痛，不可思議，願母早來，",
    "T85n2919_001:1463a23": "禮敬三寶。」爾時，佛母於其中夜，作六種惡夢：",
    "T85n2919_001:1463a24": "一者，夢見珍山崩；二者，夢見四海枯竭；三者，",
    "T85n2919_001:1463a25": "夢見五月下霜；四者，夢見寶幢幡摧斫、幡花",
    "T85n2919_001:1463a26": "崩倒；五者，夢見四火來燒我身；六者，夢見兩",
    "T85n2919_001:1463a27": "乳自然流出。爾時，佛母說夢未訖，正見憂波",
    "T85n2919_001:1463a28": "梨從空而來。口問：「聖人從何方來？顏容顦",
    "T85n2919_001:1463a29": "顇、面色無光，狀似怯人？」爾□憂波梨，哽咽聲",
    "T85n2919_001:1463b01": "嘶，量久不語。告言：「佛母！佛母！我如來大師，",
    "T85n2919_001:1463b02": "昨夜子時，捨大法身，入般涅槃。故遺我來，告",
    "T85n2919_001:1463b03": "請眷屬。」爾時，佛母聞此語，以渾塠自摸，如須",
    "T85n2919_001:1463b04": "彌山崩，遍體而現，如波羅奢花，悶絕躃地。時，",
    "T85n2919_001:1463b05": "有二天女，將水[口*孫]之，量久還惺。爾時，佛母將",
    "T85n2919_001:1463b06": "諸徒眾，恭敬圍遶，從刀利天下至娑羅雙樹",
    "T85n2919_001:1463b07": "間。正見如來，殯斂以訖，唯有僧伽梨衣，疊",
    "T85n2919_001:1463b08": "著棺邊；鉢盂錫杖，掛其樹上。有二師子，自剄",
    "T85n2919_001:1463b09": "而死；十大弟子，向天號哭。爾時，佛母手携此",
    "T85n2919_001:1463b10": "物，而作是言：「此是我子，生存在日，持用此物，",
    "T85n2919_001:1463b11": "化導眾生。此物，今無主也！」爾時，佛母遶棺三",
    "T85n2919_001:1463b12": "匝，却住一面，悶淚而言，告言：「慈子！汝是我",
    "T85n2919_001:1463b13": "子，我是汝母。汝今入般涅槃，云何不留半偈",
    "T85n2919_001:1463b14": "之法？」爾時，如來聞母喚聲，金棺自開，却坐",
    "T85n2919_001:1463b15": "千葉蓮花臺上，為母說法：",
    "T85n2919_001:1463b16": "「世間苦空，　　諸行無常，　　是生滅法，",
    "T85n2919_001:1463b17": "　生滅滅已，　　寂滅為樂。」",
    "T85n2919_001:1463b18": "爾時，佛母聞此法，以心生歡喜，還歸本天。未",
    "T85n2919_001:1463b19": "至天所，住立虛空，心生慈悲，嗚呼大哭。天",
    "T85n2919_001:1463b20": "地震動，淚下如雨。雲中百鳥，皆作哭聲。一切",
    "T85n2919_001:1463b21": "恩愛，會有別離，何其如來□□□□□涅槃！",
    "T85n2919_001:1463b22": "大般涅槃經佛。"
}