{
    "T16n0657_001:0127a03": "佛說華手經卷第一(亦名攝諸善根經)",
    "T16n0657_001:0127a05": "後秦龜茲國三藏鳩摩羅什奉　詔譯",
    "T16n0657_001:0127a06": "序品第一",
    "T16n0657_001:0127a07": "如是我聞：一時，佛在王舍城迦蘭陀竹園，其",
    "T16n0657_001:0127a08": "中閑靜，宜修遠離，行空、無相、無願定者所應",
    "T16n0657_001:0127a09": "住處。爾時慧命舍利弗，於日晡時從禪定起，",
    "T16n0657_001:0127a10": "往詣佛所，頭面禮足，却坐一面。大目揵連、摩",
    "T16n0657_001:0127a11": "訶迦旃延、摩訶俱絺羅、摩訶劫賓那、摩訶均",
    "T16n0657_001:0127a12": "陀、須菩提、無訶羅闍、婆耆舍、難陀、難提、伽跋",
    "T16n0657_001:0127a13": "難陀、阿難、金毘羅、那羅陀、婆私詫、無醯羅、",
    "T16n0657_001:0127a14": "優波離，有如是等五百比丘，皆於晡時從",
    "T16n0657_001:0127a15": "禪定起，往詣佛所，頭面禮足，却坐一面。爾時，",
    "T16n0657_001:0127a16": "復有名聞比丘、護國比丘、天敬比丘、樂名聞",
    "T16n0657_001:0127a17": "比丘、樂眾比丘、樂欲比丘，有如是等五百比",
    "T16n0657_001:0127a18": "丘，於舍衛國夏安居已，趣王舍城，詣竹園中，",
    "T16n0657_001:0127a19": "頂禮佛足，却坐一面。",
    "T16n0657_001:0127a20": "爾時，彌勒菩薩與三萬菩薩，於瞻婆國夏安",
    "T16n0657_001:0127a21": "居已，來詣竹園，頂禮佛足，却坐一面。跋陀婆",
    "T16n0657_001:0127a22": "羅菩薩、寶積菩薩、導師菩薩、星得菩薩、那",
    "T16n0657_001:0127a23": "羅達菩薩、因陀達菩薩、水天菩薩、梵天菩",
    "T16n0657_001:0127a24": "薩、善力菩薩、大意菩薩、勝意菩薩、增意菩",
    "T16n0657_001:0127a25": "薩、不虛見菩薩、善發菩薩、大力菩薩、常精進",
    "T16n0657_001:0127a26": "菩薩、不休息菩薩、日藏菩薩、持世菩薩、持",
    "T16n0657_001:0127a27": "地菩薩、持甘露味菩薩、善住意菩薩、無量",
    "T16n0657_001:0127a28": "意菩薩、堅意菩薩、越三界菩薩、無邊力菩",
    "T16n0657_001:0127a29": "薩、無量力菩薩、金剛力菩薩、無等力菩薩、無",
    "T16n0657_001:0127b01": "動力菩薩、疾辯菩薩、利辯菩薩、深辯菩薩、無",
    "T16n0657_001:0127b02": "邊辯菩薩、無量辯菩薩、文殊師利法王子、華",
    "T16n0657_001:0127b03": "德藏法王子、曇無竭菩薩、寶手菩薩、持寶",
    "T16n0657_001:0127b04": "菩薩、轉無量劫莊嚴菩薩、轉女相願菩薩、轉",
    "T16n0657_001:0127b05": "男相願菩薩、轉眾生相願菩薩、無邊自在菩",
    "T16n0657_001:0127b06": "薩、無量自在菩薩、壞自生緣自在菩薩，是",
    "T16n0657_001:0127b07": "諸菩薩，能隨無量眾生行願，而度脫之。各於",
    "T16n0657_001:0127b08": "其處夏安居已，遊行諸國遇集中路，俱詣佛",
    "T16n0657_001:0127b09": "所，頭面作禮，却坐一面。爾時，世尊知諸大眾",
    "T16n0657_001:0127b10": "皆悉雲集，以神通力，令摩伽陀國舊住比",
    "T16n0657_001:0127b11": "丘、比丘尼、優婆塞、優婆夷皆詣竹園，頂禮佛",
    "T16n0657_001:0127b12": "足，却坐一面。",
    "T16n0657_001:0127b13": "爾時，長老摩訶迦葉在韋提訶山帝釋石室，",
    "T16n0657_001:0127b14": "五百比丘俱止其中，皆行頭陀，乞食納衣，受",
    "T16n0657_001:0127b15": "常坐法，隨敷樹下，少欲知足，樂遠離行。時大",
    "T16n0657_001:0127b16": "迦葉以佛神力，於彼石室忽然不現，現於竹",
    "T16n0657_001:0127b17": "園，行詣佛所。世尊遙見告諸比丘：「汝等且觀，",
    "T16n0657_001:0127b18": "是大迦葉今從彼來。是人常修阿蘭若行，乞",
    "T16n0657_001:0127b19": "食、納衣、麁弊三衣、邊外遠住，少欲知足，樂遠",
    "T16n0657_001:0127b20": "離行，於一切法心不與合，聲聞德行皆悉",
    "T16n0657_001:0127b21": "具足；我諸弟子於是法中無能及者。汝等當",
    "T16n0657_001:0127b22": "知，是大迦葉尚不樂與諸天言說，何況人耶！」",
    "T16n0657_001:0127b23": "爾時，世尊遙命之曰：「善來，迦葉！久乃相見。汝",
    "T16n0657_001:0127b24": "當就此如來半坐。」佛移身時，大千世界六",
    "T16n0657_001:0127b25": "種震動，有大光明遍照世界，大音普聞，如",
    "T16n0657_001:0127b26": "擊金鍾。摩訶迦葉偏袒右肩，右膝著地，長",
    "T16n0657_001:0127b27": "跪合掌，白世尊曰：「佛是大師，我為弟子。佛之",
    "T16n0657_001:0127b28": "所有衣鉢坐處，為弟子法不應受用。所以者",
    "T16n0657_001:0127b29": "何？如來衣者，一切世間諸天及人供養、恭敬，",
    "T16n0657_001:0127c01": "如宗塔廟。我昔從佛受僧伽梨，恭敬、尊重未",
    "T16n0657_001:0127c02": "曾敢著，我從是來不生欲覺、瞋覺、惱覺，不生",
    "T16n0657_001:0127c03": "欲熱、恚熱、癡熱，以自燒惱。「世尊！以要言之，我",
    "T16n0657_001:0127c04": "於學地受世尊衣，以頂戴時即成無學。我",
    "T16n0657_001:0127c05": "為順教受如來衣，而實不敢生高下心；但",
    "T16n0657_001:0127c06": "手執持，不親餘身；若未澡手亦不敢捉，豈敢",
    "T16n0657_001:0127c07": "輕慢枕於頭下？常與身俱未曾遠離；我持此",
    "T16n0657_001:0127c08": "衣，敬如舍利；佛捨與我，我不敢著，自持衣來，",
    "T16n0657_001:0127c09": "心常念佛，除入餘定。入餘定時，無有地相、",
    "T16n0657_001:0127c10": "水、火、風相，亦無今世、後世之相，於諸所有",
    "T16n0657_001:0127c11": "見聞覺知心之所行，於中無想亦無無想。「世",
    "T16n0657_001:0127c12": "尊！諸無想行及無想定，過諸想行過諸想定",
    "T16n0657_001:0127c13": "及眾想行，我於是中不見學行若無學行，不",
    "T16n0657_001:0127c14": "見如來若如來法及如來行。譬如虛空，有種",
    "T16n0657_001:0127c15": "種名，名曰虛空，虛誑無住亦無所有，無取、無",
    "T16n0657_001:0127c16": "捨、無諍、無受，又名如實，亦稱清淨；無色、無形",
    "T16n0657_001:0127c17": "不可得見，雖以是等種種名字，名字虛空，",
    "T16n0657_001:0127c18": "而虛空相不可得示，若大、若小、若高、若下、有",
    "T16n0657_001:0127c19": "邊、無邊。「世尊！聖智慧名能知一切，而是聖慧",
    "T16n0657_001:0127c20": "亦不能知虛空分數、若干形色，如是相緣。「世",
    "T16n0657_001:0127c21": "尊！如來亦爾，或言為佛，或言大師，又稱世尊；",
    "T16n0657_001:0127c22": "為炬、為燈、為歸、為救、為世間舍、為照明者、為",
    "T16n0657_001:0127c23": "將導者、療眾病者、示說道者、究竟道者、一切",
    "T16n0657_001:0127c24": "智者。雖以是等世俗假名稱讚如來，我於是",
    "T16n0657_001:0127c25": "中不見有法，無受無得。所以者何？一切諸",
    "T16n0657_001:0127c26": "法本自空故。譬如幻師，幻作灌頂轉輪聖王，",
    "T16n0657_001:0127c27": "有四種兵、七寶具足，遊四天下。其諸民眾見",
    "T16n0657_001:0127c28": "有種種差別形相、若干言音。世尊！是轉輪",
    "T16n0657_001:0127c29": "王不作是念：『我為尊貴，統四種兵，遊諸天下。』",
    "T16n0657_001:0128a01": "是四種兵，亦復不念：『王是我主，我為從者。』雖",
    "T16n0657_001:0128a02": "有所為而無心念。世尊！此諸法相亦復如是，",
    "T16n0657_001:0128a03": "無有如來，亦無聲聞若學、無學，無辟支佛，亦",
    "T16n0657_001:0128a04": "無凡夫。「世尊！是法相中，若如來法及如來相，",
    "T16n0657_001:0128a05": "皆不可得，亦不可知，不可得取。辟支佛法、辟",
    "T16n0657_001:0128a06": "支佛相，若聲聞法及聲聞相，凡夫心法及凡",
    "T16n0657_001:0128a07": "夫人相，皆不可得，亦不可知不可得取，是法",
    "T16n0657_001:0128a08": "相中色相、色法，皆不可得，無知無取，受、想、行、",
    "T16n0657_001:0128a09": "識、識法、識相，亦不可得，無知無取。「世尊！又是",
    "T16n0657_001:0128a10": "相中所謂色空，以是故空，是處色空，皆不可",
    "T16n0657_001:0128a11": "得。受、想、行、識空，以是故空，是處識空亦不可",
    "T16n0657_001:0128a12": "得。「世尊！又是相中，謂如來空，如來法空。以是",
    "T16n0657_001:0128a13": "故空，及此處空，皆不可得。乃至凡夫、凡夫法",
    "T16n0657_001:0128a14": "空，以是故空，及此處空皆不可得。猶如幻化",
    "T16n0657_001:0128a15": "轉輪聖王及四種兵，是中實無轉輪聖王，無",
    "T16n0657_001:0128a16": "四種兵，無幻、幻事，無地、地種，無水、火、風，水、火、",
    "T16n0657_001:0128a17": "風種，無虛空、識，虛空、識種。「世尊！我觀諸法皆",
    "T16n0657_001:0128a18": "亦如是，我從本來，不在此法，於是法中亦無",
    "T16n0657_001:0128a19": "分別。我以此法念佛功德，是名正道。世尊！",
    "T16n0657_001:0128a20": "若善男子、善女人，入如是道而行餘法，隨順",
    "T16n0657_001:0128a21": "餘師敬從教誨，謂有正見，則無有處。「世尊！",
    "T16n0657_001:0128a22": "我於此法無有所疑。我入此門，知一切法皆",
    "T16n0657_001:0128a23": "是一相，所謂離相、無所受相。我於帝釋石室",
    "T16n0657_001:0128a24": "中住，承世尊命故來到此，欲於佛法請質所",
    "T16n0657_001:0128a25": "疑。而今如來顧命分坐，大千世界六種震",
    "T16n0657_001:0128a26": "動，我即惟曰：『如來希有！成就甚深清淨大",
    "T16n0657_001:0128a27": "法，自然無師，成無上道，住大慈悲，摧憍慢幢。",
    "T16n0657_001:0128a28": "今乃顧命弟子分坐，如貧賤人，以尊敬心見",
    "T16n0657_001:0128a29": "轉輪王；時轉輪王命之共坐，是貧賤人生希",
    "T16n0657_001:0128b01": "有心。我見聖王尚以為難，況復得與分床共",
    "T16n0657_001:0128b02": "坐！佛亦如是，一切智人有大威德，法王無",
    "T16n0657_001:0128b03": "師，自然逮覺，一切聲聞及辟支佛無能勝者，",
    "T16n0657_001:0128b04": "況餘世間一切天、人、阿修羅等。我今得見親",
    "T16n0657_001:0128b05": "近諮請，已為大利，況乃見命分床共坐，甚",
    "T16n0657_001:0128b06": "為希有！』我作是念：『如來深具大慈、大悲、大喜、",
    "T16n0657_001:0128b07": "大捨，不自矜高我為最尊、世間中上；如來功",
    "T16n0657_001:0128b08": "德而自顯現，是名不與一切聲聞、辟支佛共。』」",
    "T16n0657_001:0128b09": "爾時，世尊讚迦葉言：「善哉，善哉！如汝所言。如",
    "T16n0657_001:0128b10": "來無量，亦能成就無量大法，謂不可量爾所",
    "T16n0657_001:0128b11": "布施施波羅蜜、爾所持戒戒波羅蜜、爾所忍",
    "T16n0657_001:0128b12": "辱忍波羅蜜、爾所精進精進波羅蜜、爾所禪",
    "T16n0657_001:0128b13": "定禪定波羅蜜、爾所般若般若波羅蜜、爾所",
    "T16n0657_001:0128b14": "三昧三昧波羅蜜、爾所功德功德波羅蜜、爾",
    "T16n0657_001:0128b15": "所行願行願波羅蜜、爾所方便方便波羅蜜、",
    "T16n0657_001:0128b16": "爾所解脫解脫波羅蜜、爾所解脫知見知見",
    "T16n0657_001:0128b17": "波羅蜜。迦葉！如來成就四無等智，能於大",
    "T16n0657_001:0128b18": "眾正師子吼。何謂為四？戒品無等、定品無",
    "T16n0657_001:0128b19": "等、慧品無等、佛法無等，是名如來四無等智。」",
    "T16n0657_001:0128b20": "爾時，世尊欲明此義而說偈言：",
    "T16n0657_001:0128b21": "「諸佛智無等，　　世所難思議，",
    "T16n0657_001:0128b22": "　心業清淨故，　　能正師子吼。",
    "T16n0657_001:0128b23": "　當作師子吼，　　怖畏諸外道，",
    "T16n0657_001:0128b24": "　聞佛甚深法，　　當墜於大坑。",
    "T16n0657_001:0128b25": "　若人住我相，　　及住眾生相，",
    "T16n0657_001:0128b26": "　是人於佛法，　　我說為外道。",
    "T16n0657_001:0128b27": "　若人依法相，　　依我我所相，",
    "T16n0657_001:0128b28": "　是人於佛法，　　我說為外道。",
    "T16n0657_001:0128b29": "　若人貪著戒，　　及餘諸功德，",
    "T16n0657_001:0128c01": "　著多聞自高，　　我說為外道。",
    "T16n0657_001:0128c02": "　若人著小欲，　　知足遠離行，",
    "T16n0657_001:0128c03": "　及麁弊納衣，　　我說為外道。",
    "T16n0657_001:0128c04": "　如空無觸閡，　　煙塵所不污，",
    "T16n0657_001:0128c05": "　我說沙門法，　　無染亦如是。",
    "T16n0657_001:0128c06": "　如人以名華，　　塗香及燒香，",
    "T16n0657_001:0128c07": "　供養於虛空，　　虛空不生喜。",
    "T16n0657_001:0128c08": "　若污以埃塵，　　不染虛空性，",
    "T16n0657_001:0128c09": "　以本性淨故，　　沙門法亦爾。",
    "T16n0657_001:0128c10": "　若以惡口毀，　　虛空無恚恨，",
    "T16n0657_001:0128c11": "　沙門法無染，　　其喻亦如是。",
    "T16n0657_001:0128c12": "　若人於是法，　　已學今當學，",
    "T16n0657_001:0128c13": "　其心無染著，　　是名真沙門。",
    "T16n0657_001:0128c14": "　如空無障礙，　　煙塵不能污，",
    "T16n0657_001:0128c15": "　沙門法如是，　　本淨無變異。",
    "T16n0657_001:0128c16": "　如月在空中，　　其明無翳閡，",
    "T16n0657_001:0128c17": "　亦不生是念，　　我光能悉照。",
    "T16n0657_001:0128c18": "　比丘入他家，　　不染世八法，",
    "T16n0657_001:0128c19": "　亦如月無念，　　我能無所染。",
    "T16n0657_001:0128c20": "　比丘入他家，　　不應懷憍慢，",
    "T16n0657_001:0128c21": "　自大自高心，　　若生皆當滅。",
    "T16n0657_001:0128c22": "　當以慈愍心，　　無欲無所求，",
    "T16n0657_001:0128c23": "　說法廣饒益，　　淨行於世間。」",
    "T16n0657_001:0128c24": "神力品第二",
    "T16n0657_001:0128c25": "爾時，世尊告迦葉曰：「汝且就座請問所疑，當",
    "T16n0657_001:0128c26": "為汝說令得悅解。」爾時，迦葉即從地起，頂禮",
    "T16n0657_001:0128c27": "佛足隨次而坐。是時，世尊復現神力，令諸國",
    "T16n0657_001:0128c28": "土所有比丘、比丘尼、優婆塞、優婆夷，皆承佛",
    "T16n0657_001:0128c29": "力來詣竹園，頂禮佛足，却坐一面。時四部眾、",
    "T16n0657_001:0129a01": "天、龍、夜叉、乾闥婆、阿修羅、迦樓羅、緊陀羅、摩",
    "T16n0657_001:0129a02": "睺羅伽，人非人等來入竹園，皆見廣博不相",
    "T16n0657_001:0129a03": "逼礙。爾時，世尊又現神力，令此三千大千世",
    "T16n0657_001:0129a04": "界諸四天王、帝釋、梵王、光音諸天、遍淨天、廣果",
    "T16n0657_001:0129a05": "天、無誑天、無熱天、喜見天、善見天、阿迦膩吒",
    "T16n0657_001:0129a06": "天皆承佛力，至王舍城行詣竹園，合掌禮佛，",
    "T16n0657_001:0129a07": "却住一面。爾時，世尊復以神力，令娑伽羅",
    "T16n0657_001:0129a08": "龍王、阿耨達龍王、欠婆羅龍王、輸陀羅龍王、",
    "T16n0657_001:0129a09": "橋陀龍王、難陀龍王、跋難陀龍王、摩那斯龍",
    "T16n0657_001:0129a10": "王、德叉迦龍王、孫陀羅龍王、伊羅鉢龍王，有",
    "T16n0657_001:0129a11": "如是等億千龍王，承佛神力來詣竹園，頂禮",
    "T16n0657_001:0129a12": "佛足，却住一面。爾時，三千大千世界天、龍、夜",
    "T16n0657_001:0129a13": "叉、乾闥婆、阿修羅、迦樓羅、緊陀羅、摩睺羅伽",
    "T16n0657_001:0129a14": "等，上至阿迦尼吒天，皆承佛力來入竹園，并",
    "T16n0657_001:0129a15": "先在坐諸菩薩眾、比丘、比丘尼、優婆塞、優婆",
    "T16n0657_001:0129a16": "夷，皆悉容受，不相妨閡。爾時，世尊告目連",
    "T16n0657_001:0129a17": "曰：「汝與如來敷置高座，吾今當說斷眾生疑",
    "T16n0657_001:0129a18": "經，悉知一切眾生深心，皆令歡喜得入法海。",
    "T16n0657_001:0129a19": "說諸菩薩摩訶薩行及淨佛國化眾生業，亦",
    "T16n0657_001:0129a20": "說成就檀波羅蜜、尸波羅蜜、羼提波羅蜜、毘",
    "T16n0657_001:0129a21": "梨耶波羅蜜、禪波羅蜜、般若波羅蜜，亦說成",
    "T16n0657_001:0129a22": "就諸法門行，能知一切眾生諸根及處非處，",
    "T16n0657_001:0129a23": "令諸比丘、比丘尼、優婆塞、優婆夷、天、龍、夜叉、",
    "T16n0657_001:0129a24": "乾闥婆、阿修羅、迦樓羅、緊陀羅、摩睺羅伽、人",
    "T16n0657_001:0129a25": "非人等皆得歡喜。我於過去業緣果報及心",
    "T16n0657_001:0129a26": "所願，智無有礙，當為汝等說其少分。」時，大目",
    "T16n0657_001:0129a27": "連即從坐起，頂禮佛足，為佛敷座高至梵天。",
    "T16n0657_001:0129a28": "又於空中作經行處，七寶莊嚴柔軟細滑，如",
    "T16n0657_001:0129a29": "加陵伽，長千世界廣七百由旬，經行坐處皆",
    "T16n0657_001:0129b01": "有窓牖，七重行列、七重寶窟、七重欄楯、七重",
    "T16n0657_001:0129b02": "寶網羅列圍遶。其座左右寶樹行列，金銀琉",
    "T16n0657_001:0129b03": "璃頗梨所成，金樹銀葉頗梨為華琉璃為果，",
    "T16n0657_001:0129b04": "銀樹金葉琉璃為華頗梨為果，琉璃樹者銀葉",
    "T16n0657_001:0129b05": "金華頗梨為果，頗梨樹者金葉銀華琉璃為",
    "T16n0657_001:0129b06": "果。諸寶樹間皆有浴池，八功德水充滿其中，",
    "T16n0657_001:0129b07": "其池四邊有四寶階，金銀琉璃頗梨所成，底",
    "T16n0657_001:0129b08": "有金沙，青黃赤白雜色蓮華彌覆水上，鴛鴦",
    "T16n0657_001:0129b09": "眾鳥相和而鳴。七寶羅網覆諸池上，竪諸幢",
    "T16n0657_001:0129b10": "幡燒眾名香。於經行處華深七仞，其眾華上",
    "T16n0657_001:0129b11": "有化比丘，皆如目連。爾時，目連以神通力化",
    "T16n0657_001:0129b12": "作座訖，還詣佛所，白世尊曰：「我已敷座，唯",
    "T16n0657_001:0129b13": "聖知時。」佛告目連：「雖設此座，如來不於變化",
    "T16n0657_001:0129b14": "座上為眾說法。」爾時，佛告示無量緣菩薩：「汝",
    "T16n0657_001:0129b15": "為如來敷置法座，我今當坐，說斷眾生疑",
    "T16n0657_001:0129b16": "經。」時示無量緣菩薩承佛教已，欲敷法座。於",
    "T16n0657_001:0129b17": "時，三千大千世界其中菩薩各以上衣積為",
    "T16n0657_001:0129b18": "高座。於時如來而作是念：「我今當現神通之",
    "T16n0657_001:0129b19": "力，令諸菩薩自知所願，發心行道淨佛國土",
    "T16n0657_001:0129b20": "成就眾生。及成佛時，國土嚴淨，聲聞菩薩眾",
    "T16n0657_001:0129b21": "數如是，演說正法度人如是，壽命長短佛法",
    "T16n0657_001:0129b22": "如是，形色相好正行如是，滅度之後法住久",
    "T16n0657_001:0129b23": "近；令諸菩薩各於衣中見如是事，得斷所疑。」",
    "T16n0657_001:0129b24": "爾時，世尊安詳而起，昇于高坐入佛三昧，其",
    "T16n0657_001:0129b25": "三昧名示無量緣。時諸菩薩各於衣中，自見",
    "T16n0657_001:0129b26": "所得嚴淨國土成無上道，聲聞菩薩眾數如",
    "T16n0657_001:0129b27": "是，壽命長短色相如是，精進正行功德如是，",
    "T16n0657_001:0129b28": "演說正法度人如是，滅後舍利流布如是，法",
    "T16n0657_001:0129b29": "住不壞久近如是，各於衣中見如是事。時諸",
    "T16n0657_001:0129c01": "菩薩同時發聲而說偈言：",
    "T16n0657_001:0129c02": "「淨行最高尊，　　諸法中自在，",
    "T16n0657_001:0129c03": "　以功德莊嚴，　　禪定力無礙。",
    "T16n0657_001:0129c04": "　聖主無諂曲，　　無憍慢戲調，",
    "T16n0657_001:0129c05": "　得聖明解脫，　　住深三昧故。",
    "T16n0657_001:0129c06": "　住佛深三昧，　　現無上聖通，",
    "T16n0657_001:0129c07": "　以無礙智慧，　　悉現未來事。",
    "T16n0657_001:0129c08": "　我等得見己，　　其心安不動，",
    "T16n0657_001:0129c09": "　則為坐道場，　　降魔具三昧。",
    "T16n0657_001:0129c10": "　我等便為得，　　諸佛無上眼，",
    "T16n0657_001:0129c11": "　以是無上眼，　　見諸法皆空。",
    "T16n0657_001:0129c12": "　名眼而無閡，　　名見而無見，",
    "T16n0657_001:0129c13": "　達諸法無礙，　　是名無上眼。",
    "T16n0657_001:0129c14": "　等心於有無，　　因是得佛眼，",
    "T16n0657_001:0129c15": "　能於三界中，　　普見無障礙。",
    "T16n0657_001:0129c16": "　佛入三昧故，　　令我得是眼，",
    "T16n0657_001:0129c17": "　及諸總持門，　　遍入一切法。",
    "T16n0657_001:0129c18": "　我等始於今，　　見佛無盡智，",
    "T16n0657_001:0129c19": "　因本修無量，　　清淨行所得。",
    "T16n0657_001:0129c20": "　非少施戒慧，　　能逮是果報，",
    "T16n0657_001:0129c21": "　故處師子座，　　光明照十方。",
    "T16n0657_001:0129c22": "　令諸天龍神，　　皆知我作佛，",
    "T16n0657_001:0129c23": "　亦悉知我等，　　本行業因緣。",
    "T16n0657_001:0129c24": "　佛處無畏座，　　說法斷眾疑，",
    "T16n0657_001:0129c25": "　猶如師子王，　　處林而獨吼。",
    "T16n0657_001:0129c26": "　本從無量劫，　　修集是智慧，",
    "T16n0657_001:0129c27": "　今以三昧力，　　普令天人知。",
    "T16n0657_001:0129c28": "　本求兼利故，　　修無量施戒，",
    "T16n0657_001:0129c29": "　忍辱進定慧，　　行是為眾生。",
    "T16n0657_001:0130a01": "　以是行因緣，　　故處師子座，",
    "T16n0657_001:0130a02": "　我等今合掌，　　唯願斷所疑。",
    "T16n0657_001:0130a03": "　隨法住久近，　　令眾得法明，",
    "T16n0657_001:0130a04": "　悉斷諸疑網，　　通達一切法。」",
    "T16n0657_001:0130a05": "於時眾中，有法王子名華德藏，即從坐起，偏",
    "T16n0657_001:0130a06": "袒右肩，右膝著地，合掌向佛，作是念言：「我欲",
    "T16n0657_001:0130a07": "從佛問諸法門、金剛句門、重句門、不斷句門、修",
    "T16n0657_001:0130a08": "集一切諸法句門。若善男子、善女人學是句",
    "T16n0657_001:0130a09": "門，於一切法門，當得無閡眼智方便。唯願",
    "T16n0657_001:0130a10": "如來，觀我先世所種善根，深心求道發大莊",
    "T16n0657_001:0130a11": "嚴。」於時，如來觀此菩薩從初發意所種善根，",
    "T16n0657_001:0130a12": "深心求道大莊嚴已，顧視眾會口出妙光明",
    "T16n0657_001:0130a13": "如熾焰，遍照無量無邊世界，山林、牆壁、地、水、",
    "T16n0657_001:0130a14": "火、風及虛空界皆一金色，八方上下流演",
    "T16n0657_001:0130a15": "無閡。爾時，三千大千世界所有眾生，皆自見",
    "T16n0657_001:0130a16": "身如真金色，眾生多為欲火所燒，自覺其身",
    "T16n0657_001:0130a17": "婬欲意息；多為瞋恚火所燒者，自覺其身瞋",
    "T16n0657_001:0130a18": "恚意息；多為愚癡火所燒者，自覺其身愚癡",
    "T16n0657_001:0130a19": "意息。普此三千大千世界大地獄中苦惱眾",
    "T16n0657_001:0130a20": "生，以佛神通本願力故，暫得休息。爾時，三千",
    "T16n0657_001:0130a21": "大千世界，其中眾生業障，報障，煩惱障所覆，",
    "T16n0657_001:0130a22": "以佛神力及華德藏本願力故，皆得暫廢。爾",
    "T16n0657_001:0130a23": "時如來身諸毛孔，普放無量業報光明，皆令",
    "T16n0657_001:0130a24": "眾生增長善根。所放光明，過于東方無量無",
    "T16n0657_001:0130a25": "邊恒河沙等阿僧祇國；南、西、北方，四維、上下",
    "T16n0657_001:0130a26": "亦復如是。佛放光已舉聲謦欬，其聲遍聞一",
    "T16n0657_001:0130a27": "切世界。",
    "T16n0657_001:0130a28": "網明品第三",
    "T16n0657_001:0130a29": "爾時，東方過無量無邊阿僧祇世界，國名一",
    "T16n0657_001:0130b01": "蓋，是中有佛，號一寶嚴，現在說法，與網明菩",
    "T16n0657_001:0130b02": "薩摩訶薩授阿耨多羅三藐三菩提記，作",
    "T16n0657_001:0130b03": "如是言：「今是菩薩摩訶薩，次於我後當得作",
    "T16n0657_001:0130b04": "佛。」爾時，網明白彼佛言：「今此大光及大音聲，",
    "T16n0657_001:0130b05": "誰之所為？」彼佛答言：「西方去此過于無量阿",
    "T16n0657_001:0130b06": "僧祇國，有世界名娑婆，佛號釋迦牟尼，今",
    "T16n0657_001:0130b07": "現在為菩薩說攝一切法斷眾生疑令眾歡",
    "T16n0657_001:0130b08": "喜菩薩藏經。彼有菩薩名華德藏，欲問彼佛",
    "T16n0657_001:0130b09": "攝一切法能起無量功德法門。網明當知，彼",
    "T16n0657_001:0130b10": "世界中所有菩薩皆發大願無限之行，俱集",
    "T16n0657_001:0130b11": "彼會，餘諸世界尠有如是大莊嚴者。彼菩薩",
    "T16n0657_001:0130b12": "眾若有得見聞其名者，尚得大利，況復供養",
    "T16n0657_001:0130b13": "親近諮問！」爾時，網明白彼佛言：「唯然。世尊！我",
    "T16n0657_001:0130b14": "欲詣彼娑婆世界供養、禮覲釋迦牟尼佛，及",
    "T16n0657_001:0130b15": "見彼土具足莊嚴諸菩薩眾。」彼佛報言：「汝自",
    "T16n0657_001:0130b16": "知時，當以一心遊于彼國。所以者何？彼諸",
    "T16n0657_001:0130b17": "菩薩威德難勝。」一寶嚴佛以眾蓮華與網明",
    "T16n0657_001:0130b18": "言：「汝以是華供養彼佛，并稱我意，致敬問訊：",
    "T16n0657_001:0130b19": "少惱、少病，起居輕利，氣力安耶？」網明菩薩禮",
    "T16n0657_001:0130b20": "彼佛足，右遶三匝，即與無數菩薩大眾前後",
    "T16n0657_001:0130b21": "圍遶，如大力士屈伸臂頃，於彼國土忽然不",
    "T16n0657_001:0130b22": "現，到此世界。行詣竹園，頂禮佛足，而白佛言：",
    "T16n0657_001:0130b23": "「唯然，世尊！我是網明。」佛言：「善哉！今汝安隱？」",
    "T16n0657_001:0130b24": "網明菩薩頭面禮已，却住一面，白世尊曰：「一",
    "T16n0657_001:0130b25": "寶嚴佛問訊世尊：少惱、少病，起居輕利，氣力",
    "T16n0657_001:0130b26": "安耶？以此蓮華奉上世尊。」佛即受之，轉與彌",
    "T16n0657_001:0130b27": "勒。彌勒受已，告跋陀婆羅等五百菩薩言：「諸",
    "T16n0657_001:0130b28": "善知識！如來與我此眾蓮華，今與汝等。」時跋",
    "T16n0657_001:0130b29": "陀婆羅菩薩、寶積菩薩、導師菩薩、星得菩薩、",
    "T16n0657_001:0130c01": "水天菩薩、善力菩薩、大意菩薩、勝意菩薩、增",
    "T16n0657_001:0130c02": "意菩薩、不虛見菩薩、住意菩薩、過力菩薩、常",
    "T16n0657_001:0130c03": "精進菩薩、不休息菩薩、日藏菩薩、持世菩薩、",
    "T16n0657_001:0130c04": "持地菩薩、越三界菩薩、無量力菩薩、金剛力",
    "T16n0657_001:0130c05": "菩薩、堅意菩薩、無邊自在菩薩，有如是等五",
    "T16n0657_001:0130c06": "百菩薩，皆從彌勒受蓮華已。白世尊曰：「我",
    "T16n0657_001:0130c07": "等本願，若有眾生得聞我名及見我者，皆得",
    "T16n0657_001:0130c08": "必定於阿耨多羅三藐三菩提。世尊！彌勒菩",
    "T16n0657_001:0130c09": "薩與我此華，我等今以散於東方過去、未來、",
    "T16n0657_001:0130c10": "現在諸佛，亦以供養南、西、北方、四維、上下，過",
    "T16n0657_001:0130c11": "去、未來、現在諸佛，願所散華遍到十方無量",
    "T16n0657_001:0130c12": "世界，其中眾生若見此華聞其香者，當隨我",
    "T16n0657_001:0130c13": "等本所志願深心所行，不捨一切眾生力故，",
    "T16n0657_001:0130c14": "皆當必得阿耨多羅三藐三菩提。」時諸菩薩",
    "T16n0657_001:0130c15": "以此蓮華欲散十方，佛以手摩一一華中佛",
    "T16n0657_001:0130c16": "身悉現，此諸化佛從空而去，亦作是言：「若",
    "T16n0657_001:0130c17": "有眾生不信諸法空如幻化、無相無緣；是諸",
    "T16n0657_001:0130c18": "眾生，佛不為師，非佛弟子。」即說偈言：",
    "T16n0657_001:0130c19": "「諸法空無相，　　無取無所緣，",
    "T16n0657_001:0130c20": "　一切如幻化，　　亦如水中月。",
    "T16n0657_001:0130c21": "　不以空故空，　　性本常自爾，",
    "T16n0657_001:0130c22": "　是名佛所說，　　最上微妙法。",
    "T16n0657_001:0130c23": "　諸法空無相，　　亦復無有我，",
    "T16n0657_001:0130c24": "　若人如是知，　　則為無貪諍。",
    "T16n0657_001:0130c25": "　若人樂是法，　　佛則是其師，",
    "T16n0657_001:0130c26": "　我等以佛力，　　當遊於十方。」",
    "T16n0657_001:0130c27": "時諸化佛各說此偈，遍至十方。網明菩薩白",
    "T16n0657_001:0130c28": "佛言：「世尊！此諸菩薩本願清淨至未曾有，能",
    "T16n0657_001:0130c29": "令此土苦惱眾生并餘世界多惱患者，聞其",
    "T16n0657_001:0131a01": "名字皆得必定阿耨多羅三藐三菩提。但為",
    "T16n0657_001:0131a02": "如來及諸菩薩不應生此雜惡世界。所以者",
    "T16n0657_001:0131a03": "何？譬如無價寶摩尼珠，能除一切眾生衰",
    "T16n0657_001:0131a04": "惱得安隱樂。若有智人善識寶相，聞此寶珠",
    "T16n0657_001:0131a05": "有大功德，心念想像周行推覓，見在不淨糞",
    "T16n0657_001:0131a06": "穢坑中，有諸工巧貧窮下役弊惡之人，止住",
    "T16n0657_001:0131a07": "其邊，猶尚不識此寶珠名，況復能知所有功",
    "T16n0657_001:0131a08": "德？時求寶者見如是已，即作此言：『是珠不",
    "T16n0657_001:0131a09": "應在斯穢處。』時貧賤者語此人言：『何等是珠？",
    "T16n0657_001:0131a10": "今為所在？』時求寶者指珠示之。其人無智不",
    "T16n0657_001:0131a11": "識寶相，便作此言：『汝雖如是讚此寶珠，我等",
    "T16n0657_001:0131a12": "不見是珠功德。汝言無實誰當信者？』時求寶",
    "T16n0657_001:0131a13": "人即於其處出珠持去，其後貧人遭諸衰惱，",
    "T16n0657_001:0131a14": "疾病諍訟眾苦不安。「世尊！娑婆世界亦復如是，",
    "T16n0657_001:0131a15": "皆相殘食貧窮下賤成就惡法，亦如寶珠，所",
    "T16n0657_001:0131a16": "住之處穢惡充滿。世尊！是摩尼珠能滅衰惱",
    "T16n0657_001:0131a17": "與眾安樂，當知是佛及此世界，具足莊嚴諸",
    "T16n0657_001:0131a18": "菩薩眾；寶珠四邊貧窮下賤，當知是為娑婆",
    "T16n0657_001:0131a19": "世界諸惡眾生。其諸男女聞珠功德，便行求",
    "T16n0657_001:0131a20": "覓見在穢處，作如是言：『此珠不應在是處者。』",
    "T16n0657_001:0131a21": "則是我等聞十方國現在諸佛稱揚世尊，及",
    "T16n0657_001:0131a22": "此世界具足莊嚴大菩薩眾，故來欲見禮敬",
    "T16n0657_001:0131a23": "問訊；而見此土多諸苦惱、濁亂、罪垢薄福眾",
    "T16n0657_001:0131a24": "生充滿其中。世尊！如此寶珠在不淨處光明",
    "T16n0657_001:0131a25": "不現，猶如如來及大莊嚴諸菩薩眾，今在此",
    "T16n0657_001:0131a26": "土功德不現。如摩尼珠，雖在穢處亦能少",
    "T16n0657_001:0131a27": "利諸貧賤者。如今世尊於此世界但現大光，",
    "T16n0657_001:0131a28": "如來真實光明色相、功德、勢力、自在神通及",
    "T16n0657_001:0131a29": "本願力，皆悉不現。「世尊！此土眾生善根",
    "T16n0657_001:0131b01": "薄少，尚不能信如來所現光明功德，何況能",
    "T16n0657_001:0131b02": "信諸大菩薩所有功德，則無是處。世尊！如",
    "T16n0657_001:0131b03": "求寶者，從不淨處出此寶珠持之而去，其後",
    "T16n0657_001:0131b04": "貧人遭諸衰惱、疾病、諍訟、眾苦不安。佛滅度",
    "T16n0657_001:0131b05": "後，讀誦修集如是經者，生餘國已，此世界中",
    "T16n0657_001:0131b06": "有大衰惱，乃至不聞佛法名字。所以者何？是",
    "T16n0657_001:0131b07": "諸眾生樂處惡法，共相殘食，沒在種種諸大",
    "T16n0657_001:0131b08": "衰惱，無有淨行、福行、慧行，則失大利。「世尊！",
    "T16n0657_001:0131b09": "若善男子及善女人，欲求善利成佛道者，不",
    "T16n0657_001:0131b10": "應生此；求聲聞者，猶尚不應生此世界，何況",
    "T16n0657_001:0131b11": "菩薩！所以者何？如阿鼻地獄、等活地獄、黑",
    "T16n0657_001:0131b12": "繩地獄、大熱地獄、熱地獄等，其中眾生無須",
    "T16n0657_001:0131b13": "臾樂。世尊！彼土如來及諸菩薩，見此娑婆世",
    "T16n0657_001:0131b14": "界眾生，猶如在此諸地獄中受眾苦惱；彼",
    "T16n0657_001:0131b15": "土眾生生便常樂，我若說之未曾受故無能",
    "T16n0657_001:0131b16": "信者。「世尊！我為聞法入淨法門，來詣佛所，",
    "T16n0657_001:0131b17": "何用稱說彼土樂為？所以者何？一切苦樂皆",
    "T16n0657_001:0131b18": "悉無常、無決定相。我等欲聞無苦、無樂、無常",
    "T16n0657_001:0131b19": "非常、無想分別、無修非修、非為無為、無說",
    "T16n0657_001:0131b20": "非說、無有世間及出世間、無漏非漏、無實無",
    "T16n0657_001:0131b21": "虛、無有菩提及菩提分、無力非力、無闇無明、",
    "T16n0657_001:0131b22": "無道非道、無果非果、無發無住、無所至處。",
    "T16n0657_001:0131b23": "「唯然，世尊！我等今者，欲聞是法。所以者何？一",
    "T16n0657_001:0131b24": "切樂事，皆從虛妄福德因緣，現於世間。如來",
    "T16n0657_001:0131b25": "法空，無形無相，無有十力、四無所畏，無諸神",
    "T16n0657_001:0131b26": "通亦無說法、無苦無樂，離諸動念及心所行，",
    "T16n0657_001:0131b27": "得是如相，故名如來。諸動念者，是實是虛、",
    "T16n0657_001:0131b28": "是漏無漏、是名世間是出世間、是戒非戒、是",
    "T16n0657_001:0131b29": "力非力、是畏無畏、是聖福田是非福田、是",
    "T16n0657_001:0131c01": "名如來、是菩薩眾、是諸聲聞、是辟支佛、是通、",
    "T16n0657_001:0131c02": "是願。如來悉斷此諸戲論。以是無礙、無畏力",
    "T16n0657_001:0131c03": "故，能於大眾作師子吼現佛大音。「世尊！如",
    "T16n0657_001:0131c04": "來亦能於厭惡中生無厭想，淨不厭中生厭",
    "T16n0657_001:0131c05": "離想，又能俱離一心行捨，是名佛行、聖自在",
    "T16n0657_001:0131c06": "行、不共聲聞辟支佛行。「世尊！不共行者，餘無",
    "T16n0657_001:0131c07": "能及亦不能壞。所以者何？餘人智力不能及",
    "T16n0657_001:0131c08": "知，諸佛世尊如是諸行若干分數，如是深",
    "T16n0657_001:0131c09": "遠，如是因緣，如是寂滅，如是安樂。「世尊！如",
    "T16n0657_001:0131c10": "來諸行無行，眾生所不能行。是故，世尊！如來",
    "T16n0657_001:0131c11": "諸行，一切聲聞及辟支佛非所能行。非所行",
    "T16n0657_001:0131c12": "者，非行非不行，一切聲聞及辟支佛於是法",
    "T16n0657_001:0131c13": "中本無行力。是故，世尊！如來所行名無邊",
    "T16n0657_001:0131c14": "行。無邊行者，諸佛如來本所志樂無有邊際。",
    "T16n0657_001:0131c15": "「世尊！是法不可以文字說，以文字說則離",
    "T16n0657_001:0131c16": "此行。是法名為義趣法門，能開六萬六千法",
    "T16n0657_001:0131c17": "門，皆令照明。世尊！一寶嚴佛常為眾生說是",
    "T16n0657_001:0131c18": "法門。」說是門時，七萬七千諸菩薩眾皆逮得",
    "T16n0657_001:0131c19": "是無閡法門，便能隨順如來之行，此諸菩薩",
    "T16n0657_001:0131c20": "同聲唱言：「我等今者，則為已逮無上正覺。」六",
    "T16n0657_001:0131c21": "萬眾生皆發無上正覺之心。即時，如來便為",
    "T16n0657_001:0131c22": "授記。八百億萬那由他眾，於諸法中遠塵離",
    "T16n0657_001:0131c23": "垢得法眼淨。復有三萬比丘尼眾，不受諸法",
    "T16n0657_001:0131c24": "漏盡意解。時佛微笑，放大光明普照世界，地",
    "T16n0657_001:0131c25": "大震動。爾時，阿難即從坐起，偏袒右肩，右膝",
    "T16n0657_001:0131c26": "著地，白世尊曰：「何因何緣而現微笑，放大",
    "T16n0657_001:0131c27": "光明普照世界，地大震動？」佛告阿難：「網明菩",
    "T16n0657_001:0131c28": "薩說是法門，七萬七千諸菩薩眾皆得是門。",
    "T16n0657_001:0131c29": "網明菩薩於此世界虛空分中，曾從八萬諸",
    "T16n0657_001:0132a01": "如來所，聞是法門。聞已，逮此無閡法門，逮",
    "T16n0657_001:0132a02": "此門，已常能遊化無量佛國。」",
    "T16n0657_001:0132a03": "如相品第四",
    "T16n0657_001:0132a04": "爾時，東方過七百八萬阿僧祇國，有世界名",
    "T16n0657_001:0132a05": "一寶聚，有佛號曰無邊寶力，今現在，無量大",
    "T16n0657_001:0132a06": "眾恭敬圍遶而為說法。是無邊寶力佛與不",
    "T16n0657_001:0132a07": "虛行力菩薩摩訶薩授阿耨多羅三藐三菩",
    "T16n0657_001:0132a08": "提記，作如是言：「今是菩薩次於我後，當得作",
    "T16n0657_001:0132a09": "佛。」時不虛行力菩薩，於彼眾中見大光明聞",
    "T16n0657_001:0132a10": "大音聲，白彼佛言：「是為何佛光明音聲？」彼佛",
    "T16n0657_001:0132a11": "報言：「西方去此過七百八萬阿僧祇國，有世",
    "T16n0657_001:0132a12": "界名娑婆，彼中有佛號釋迦文，今現在，為大",
    "T16n0657_001:0132a13": "莊嚴諸菩薩，說斷眾生疑令眾歡喜菩薩藏",
    "T16n0657_001:0132a14": "經。」時不虛行力菩薩白彼佛言：「我欲詣彼",
    "T16n0657_001:0132a15": "娑婆世界，供養、禮覲釋迦文佛，及見彼土具",
    "T16n0657_001:0132a16": "大莊嚴諸菩薩眾。」彼佛報言：「汝自知時，當",
    "T16n0657_001:0132a17": "以一心遊彼世界。所以者何？彼諸菩薩有大",
    "T16n0657_001:0132a18": "威德，難勝難及。汝以我言問訊彼佛：少惱、少",
    "T16n0657_001:0132a19": "病，起居輕利，氣力安耶？以此蓮華供養彼佛。」",
    "T16n0657_001:0132a20": "時，不虛行力菩薩從坐而起，頂禮佛足右遶",
    "T16n0657_001:0132a21": "三匝，即與七萬八千菩薩於彼佛土，忽然",
    "T16n0657_001:0132a22": "不現，到此世界。令此三千大千國土樹木",
    "T16n0657_001:0132a23": "非時皆生華實，雨眾名華香氣普熏，上妙伎",
    "T16n0657_001:0132a24": "樂同時俱作。時，不虛行力菩薩行詣竹園，頭",
    "T16n0657_001:0132a25": "面作禮，手摩佛足，三自稱言：「我是不虛行力",
    "T16n0657_001:0132a26": "菩薩。」佛言：「且止！明汝至心。」時，不虛行力菩薩",
    "T16n0657_001:0132a27": "頭面禮已，而白佛言：「無邊寶力佛問訊世尊：",
    "T16n0657_001:0132a28": "少病、少惱，起居輕利，氣力強耶？以此蓮華供",
    "T16n0657_001:0132a29": "養世尊。」佛受華已，而問之曰：「無邊寶力佛安",
    "T16n0657_001:0132b01": "隱、無恙，氣力康耶？」答言：「世尊！無邊寶力佛",
    "T16n0657_001:0132b02": "少惱、少病，安隱無為。」佛以此華與彌勒菩薩。",
    "T16n0657_001:0132b03": "爾時，彌勒手執蓮華，作如是言：「以此蓮華善",
    "T16n0657_001:0132b04": "根福德因緣力故，令善男子，若善女人發阿",
    "T16n0657_001:0132b05": "耨多羅三藐三菩提心者，得淨佛土成就眾",
    "T16n0657_001:0132b06": "生。所以者何？若諸眾生不種善根難可教化，",
    "T16n0657_001:0132b07": "善根不具難可教化，善根微淺難可教化，樂",
    "T16n0657_001:0132b08": "小法者難可教化。所以者何？是眾華中若人",
    "T16n0657_001:0132b09": "欲見十方諸佛即皆得見，亦能得見無邊寶",
    "T16n0657_001:0132b10": "力佛寶聚世界諸菩薩眾，及見彼土得共解",
    "T16n0657_001:0132b11": "脫三明六通大聲聞眾。世尊！是華從深善根",
    "T16n0657_001:0132b12": "因緣報生，是故我今以供諸佛，令眾發心求",
    "T16n0657_001:0132b13": "佛道者得無障閡，未發心者亦令得發。如",
    "T16n0657_001:0132b14": "如來通達諸法，無所壞相得無上道，我以是",
    "T16n0657_001:0132b15": "心持華供養。」爾時，佛告跋陀婆羅：「何謂為法，",
    "T16n0657_001:0132b16": "如來以如通達不壞，得無上道？」跋陀婆羅白",
    "T16n0657_001:0132b17": "佛言：「世尊！無有是法，如來以如通達不壞",
    "T16n0657_001:0132b18": "得成佛道。所以者何？如來不得是諸法相。若",
    "T16n0657_001:0132b19": "佛不得，是不名法不名非法。世尊！無所得中",
    "T16n0657_001:0132b20": "若有法者，則為如來起此法相。所以者何？諸",
    "T16n0657_001:0132b21": "相所生皆因六入。如來尚自不得諸入，況無",
    "T16n0657_001:0132b22": "得中而得相耶！有如是觀即復為相，是故佛",
    "T16n0657_001:0132b23": "說一切諸法，無取無捨亦無隨順。如應行者",
    "T16n0657_001:0132b24": "得是相故，名為如來。所以者何？佛所欲法皆",
    "T16n0657_001:0132b25": "於如中，若取諸法則為壞如。如無如來，而因",
    "T16n0657_001:0132b26": "如故名為如來；是如無相，因無相故名為如",
    "T16n0657_001:0132b27": "來；是如無盡，因無盡故名為如來；是如不",
    "T16n0657_001:0132b28": "壞，因不壞故名為如來；諸法如實，因如實故",
    "T16n0657_001:0132b29": "名為如來。是故，世尊！一切法如即是如來，",
    "T16n0657_001:0132c01": "如來即是一切法如。是故，世尊！無所住處是",
    "T16n0657_001:0132c02": "如來義，於正通達亦不住故。是故佛說，若人",
    "T16n0657_001:0132c03": "於法無取無捨無順無諍，是名一切世間福",
    "T16n0657_001:0132c04": "田。」佛告跋陀婆羅：「汝住何處，能作是說？」答言：",
    "T16n0657_001:0132c05": "「世尊！一切世間諸所住處我住其中，作如是",
    "T16n0657_001:0132c06": "說：『世尊！我不貪著如凡夫住。』所以者何？凡",
    "T16n0657_001:0132c07": "夫所住，即是貪著敗壞之相。若著壞相，是人",
    "T16n0657_001:0132c08": "即為敗壞變異。世尊！實相不如世間所住，賢",
    "T16n0657_001:0132c09": "聖於此世間相中無諍無二，名住世間；凡夫",
    "T16n0657_001:0132c10": "於此無有行處。世間如焰，過諸入故；世間無",
    "T16n0657_001:0132c11": "常，從緣生故；世間不淨，起惡業故。是故世間、",
    "T16n0657_001:0132c12": "世間住處、世間壞相，皆悉住於無所住中。是",
    "T16n0657_001:0132c13": "故我住無二法中，能作是說。」爾時，佛告跋陀",
    "T16n0657_001:0132c14": "婆羅：「汝住此法，作是說耶？」答言：「世尊！佛所得",
    "T16n0657_001:0132c15": "法，自捨如來無能知者。」「跋陀婆羅！吾得何",
    "T16n0657_001:0132c16": "法？」「唯然，世尊！佛坐道場所得之法，若法非法",
    "T16n0657_001:0132c17": "無有是處。」",
    "T16n0657_001:0132c18": "佛告跋陀婆羅：「善哉，善哉！如汝所說。如來道",
    "T16n0657_001:0132c19": "場所得法者，是法非法亦非非法，我於此法",
    "T16n0657_001:0132c20": "智不能行、目不能見無有行處，慧所不通明",
    "T16n0657_001:0132c21": "不能了，問無有答，於此法中無受無取無垢",
    "T16n0657_001:0132c22": "無淨。若我說是自所得法，若以相行行是法",
    "T16n0657_001:0132c23": "者，則皆迷悶。跋陀婆羅！我於是法唯除諸佛",
    "T16n0657_001:0132c24": "無證明者，現身菩薩一生菩薩於我是法亦",
    "T16n0657_001:0132c25": "不能證，聞如是法尚懷驚怖，況斯已下能證",
    "T16n0657_001:0132c26": "明者！」",
    "T16n0657_001:0132c27": "不信品第五",
    "T16n0657_001:0132c28": "佛告跋陀婆羅：「來世當有比丘、比丘尼、優婆塞、",
    "T16n0657_001:0132c29": "優婆夷，不修身、不修心、不修戒、不修慧，聞是",
    "T16n0657_001:0133a01": "經說諸佛菩提無得、無失、無有分別、無垢、無",
    "T16n0657_001:0133a02": "明，隨順於如，佛所囑累。驚疑怖畏墜大深坑，",
    "T16n0657_001:0133a03": "作是念言：『如來名為得一切智，而今此經",
    "T16n0657_001:0133a04": "說智不行、慧不能通、明不能了、問無有答、無可",
    "T16n0657_001:0133a05": "知相。』是諸人等，見有讀誦說是經者，反加憐",
    "T16n0657_001:0133a06": "愍，或生恚慢起怨賊心。「跋陀婆羅！汝觀末",
    "T16n0657_001:0133a07": "世，有是顛倒違逆我者，是法中賊反得尊貴；",
    "T16n0657_001:0133a08": "能說如來正智慧者，而被輕賤，不得住止僧",
    "T16n0657_001:0133a09": "坊精舍。我以是法自然無師，於大眾中作師",
    "T16n0657_001:0133a10": "子吼，是諸惡人不識如來及如來法，以不識",
    "T16n0657_001:0133a11": "故，可呵事中生稱讚想，可譽事中生呵責",
    "T16n0657_001:0133a12": "想。何謂可呵？若人於法有所貪取乃至善法，",
    "T16n0657_001:0133a13": "是名如來之所呵責，是人以此所呵責事而",
    "T16n0657_001:0133a14": "生稱讚，是則名為沙門中賊、污沙門者，於沙",
    "T16n0657_001:0133a15": "門中為旃陀羅，僧中敗壞眾之糟糠，隨逐外",
    "T16n0657_001:0133a16": "道深計斷常，起貪著法分別之心。「跋陀婆羅！",
    "T16n0657_001:0133a17": "如來所說世間正見，可戲論法順生死理，欲",
    "T16n0657_001:0133a18": "令眾生知業果報，此諸癡人於是法中生第一",
    "T16n0657_001:0133a19": "想。跋陀婆羅！結髮梵志亦說世間罪福因緣，",
    "T16n0657_001:0133a20": "若如是知名菩提者，則是梵志應得菩提。跋",
    "T16n0657_001:0133a21": "陀婆羅！如是梵志我滅度後，自於所知見",
    "T16n0657_001:0133a22": "有過失生厭離心，於我法中而求出家，既出",
    "T16n0657_001:0133a23": "家已能得佛法。「跋陀婆羅！汝觀來世，是諸癡",
    "T16n0657_001:0133a24": "人尚不能及事火梵志，如是癡人當如末迦梨、",
    "T16n0657_001:0133a25": "富蘭那等，以我所說世間正見，順生死理業緣",
    "T16n0657_001:0133a26": "果報可戲論法，為上智慧。是人則為毀謗如",
    "T16n0657_001:0133a27": "來及如來法，不能見知出生死要。我說此人",
    "T16n0657_001:0133a28": "不堪道器。所以者何？是人於我無量無邊阿",
    "T16n0657_001:0133a29": "僧祇劫所集佛法，以微因緣而毀壞之，是人",
    "T16n0657_001:0133b01": "則為生如來過、如來之賊。「跋陀婆羅！何等",
    "T16n0657_001:0133b02": "名為稱讚如來、隨如來意而說法者？若於",
    "T16n0657_001:0133b03": "諸法無貪無諍、無起無作無相無為，出過三",
    "T16n0657_001:0133b04": "世而演說法，是人名為稱讚如來隨意行者，",
    "T16n0657_001:0133b05": "是名佛子，從佛口生、從法化生。「跋陀婆羅！是",
    "T16n0657_001:0133b06": "人則能讀誦、問答如是等經，是則名為隨",
    "T16n0657_001:0133b07": "意行者、如法說者、隨法行者，我加神力。是人",
    "T16n0657_001:0133b08": "昔曾受我教誨，我所勸請，能建法幢、吹大法",
    "T16n0657_001:0133b09": "貝、擊大法鼓、張設法幡，為諸如來之所知",
    "T16n0657_001:0133b10": "識。是人則著功德華鬘，住常樂處降諸魔怨，",
    "T16n0657_001:0133b11": "世間希有見者獲利，堪任受持無上道器，為",
    "T16n0657_001:0133b12": "諸菩薩諸佛所念，能淨法眼，於一切法無所",
    "T16n0657_001:0133b13": "障礙，悅可佛意。佛聽是人親近禮事諮受正",
    "T16n0657_001:0133b14": "法，以諸功德而自莊嚴，智慧深遠，為諸學",
    "T16n0657_001:0133b15": "者雨大法雨，增長佛法敷覺意華，成解脫果",
    "T16n0657_001:0133b16": "為坐道場，得佛菩提示眾生道，能演法施滿",
    "T16n0657_001:0133b17": "眾生願。「跋陀婆羅！我今略說是人功德，若廣",
    "T16n0657_001:0133b18": "說者少能信受，是人名為稱揚如來讚佛法",
    "T16n0657_001:0133b19": "者。「跋陀婆羅！如人未見阿耨達池，若見餘池",
    "T16n0657_001:0133b20": "作如是言：『與彼大池等無有異。』是人雖欲讚",
    "T16n0657_001:0133b21": "美彼池，乃更毀損。跋陀婆羅！此諸癡人無是",
    "T16n0657_001:0133b22": "功德，無如是法、如是智慧，以諸世間有漏正",
    "T16n0657_001:0133b23": "見，生死染著而稱讚我，作如是言：『如來智慧",
    "T16n0657_001:0133b24": "於此法中無有障閡。』雖欲讚我而實毀辱。又",
    "T16n0657_001:0133b25": "如愚人聞金色黃，後聞人說閻浮檀金殊勝",
    "T16n0657_001:0133b26": "相貌，不肯信受，語其人曰：『汝止勿言，真金色",
    "T16n0657_001:0133b27": "黃，不如汝說。』此諸癡人亦復如是，無目盲冥。",
    "T16n0657_001:0133b28": "「若聞人說佛名法名，又聞如來三十二相、八",
    "T16n0657_001:0133b29": "十種好，生在王家眷屬具足，出家學道戒定具",
    "T16n0657_001:0133c01": "足，不聞真實佛法身相及真法相，但以是法",
    "T16n0657_001:0133c02": "名一切智，名為如來。又亦不聞如來演說，以",
    "T16n0657_001:0133c03": "何相故諸法非法？是人或時，聞是等經說",
    "T16n0657_001:0133c04": "佛真身如實法相，則生疑怪。有是法耶？為如",
    "T16n0657_001:0133c05": "是不？如彼盲人聞金色黃，後聞人說閻浮檀",
    "T16n0657_001:0133c06": "金，生疑不信，為如是不？「又如愚人聞說大海，",
    "T16n0657_001:0133c07": "其量彌廣三萬由旬，淵深八萬四千由旬，有",
    "T16n0657_001:0133c08": "無量寶，其水一味不增不減。是人不信，作是",
    "T16n0657_001:0133c09": "念言：『眾流皆注，云何不溢？』深廣如是，雖有",
    "T16n0657_001:0133c10": "珍寶誰能得者？便謂大海無如是德。癡人亦",
    "T16n0657_001:0133c11": "爾，但聞人說佛名法名，不聞甚深功德、智慧、",
    "T16n0657_001:0133c12": "真實法相；或聞人說如是等經，究竟涅槃無",
    "T16n0657_001:0133c13": "量法寶，得大解脫，令眾生得佛無礙眼。於",
    "T16n0657_001:0133c14": "一切法無增無減，一切智慧無邊無際，功德",
    "T16n0657_001:0133c15": "甚深難得崖底，一切餘眾無能測量，亦無壞",
    "T16n0657_001:0133c16": "者。譬如大海不宿死屍，佛法亦爾，邪見惡人",
    "T16n0657_001:0133c17": "失慧命者不得止住。又如大海同一醎味，佛",
    "T16n0657_001:0133c18": "法亦爾，同趣涅槃一解脫味。癡人聞是不",
    "T16n0657_001:0133c19": "能信解，謂無斯事非真實法。「跋陀婆羅！觀",
    "T16n0657_001:0133c20": "是癡人，尚不自知生從何來、死至何所？於過",
    "T16n0657_001:0133c21": "去世為行何行？不知業緣不知果報，於將來",
    "T16n0657_001:0133c22": "世，當行何法？得何果報？為行智道為行識道？",
    "T16n0657_001:0133c23": "若是癡人於是法中生非法想，我所呵法生",
    "T16n0657_001:0133c24": "真實想，於我滅後不能依止如是等經。「跋陀",
    "T16n0657_001:0133c25": "婆羅！我經中說，如來滅後若人毀謗佛法僧",
    "T16n0657_001:0133c26": "者，汝等不應瞋恨憂惱，應作是念：『我等若生",
    "T16n0657_001:0133c27": "瞋恨心者，則非沙門、非沙門法、不隨順道；若",
    "T16n0657_001:0133c28": "為沙門而不隨法，終不能得信解通達阿耨",
    "T16n0657_001:0133c29": "多羅三藐三菩提法。』」",
    "T16n0657_001:0134a01": "佛說華手經卷第一"
}