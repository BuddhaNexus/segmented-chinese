{
    "X72n1435_020:0312a01": "無異禪師廣錄卷第二十",
    "X72n1435_020:0312a02": "住博山法孫　弘瀚　彚編",
    "X72n1435_020:0312a03": "首座法孫　弘裕　同集",
    "X72n1435_020:0312a04": "　　開示偈(六)",
    "X72n1435_020:0312a05": "劉和鶴居士赴試春官以草履送之。兼示四",
    "X72n1435_020:0312a06": "偈",
    "X72n1435_020:0312a07": "曾聞赤脚下桐城。居士今朝恁麼行。草履緊包雙指",
    "X72n1435_020:0312a08": "露。管教平地聽雷聲。",
    "X72n1435_020:0312a09": "桂花香處露真機。正是心空及第時。燕北風高如有",
    "X72n1435_020:0312a10": "雁。倩閒早寄博山詩。",
    "X72n1435_020:0312a11": "草鞋蹋破長安道。直入金臺最上層。壁上有僧高著",
    "X72n1435_020:0312a12": "眼。好將佛法繼傳燈。",
    "X72n1435_020:0312a13": "脚跟點地瑞蓮開。萬仞峯頭得意回。有問草鞋何處",
    "X72n1435_020:0312a14": "覓。報言曾到博山來。",
    "X72n1435_020:0312a15": "示周肯成居士",
    "X72n1435_020:0312a16": "苦海中流弄釣竿。從渠漩澓不相參。西江涓滴如吞",
    "X72n1435_020:0312a17": "盡。沙界都盧一坐龕。",
    "X72n1435_020:0312a18": "示胡法野居士",
    "X72n1435_020:0312a19": "抖擻身無些子法。野情偏結世緣多。當初大道如親",
    "X72n1435_020:0312a20": "薦。笑殺臺山指路婆。",
    "X72n1435_020:0312a21": "示平宰居士",
    "X72n1435_020:0312a22": "平心待物恒常事。高宰乾坤越樣新。突出衣珠如瓦",
    "X72n1435_020:0312a23": "礫。不妨隨處是通津。",
    "X72n1435_020:0312a24": "示余毓蟾太守",
    "X72n1435_020:0312b01": "鶴長鳧短自天然。何似君家白晝眠。盡世諸人尋不",
    "X72n1435_020:0312b02": "著。星辰印破月中天。",
    "X72n1435_020:0312b03": "送彭質先學博(二首)",
    "X72n1435_020:0312b04": "一法空時萬法空。萬緣空處體皆同。堂堂日用無他",
    "X72n1435_020:0312b05": "事。指點全彰顧盻中。",
    "X72n1435_020:0312b06": "帶雨山頭縱步時。心空及第報君知。現前佛法誰擔",
    "X72n1435_020:0312b07": "荷。琪樹瓊花映綠醾。",
    "X72n1435_020:0312b08": "示寫照寶林居士",
    "X72n1435_020:0312b09": "握管精神分外奇。此情惟有自心知。宛然寫出娘生",
    "X72n1435_020:0312b10": "面。千載人思上古時。",
    "X72n1435_020:0312b11": "示黃子義居士請經回",
    "X72n1435_020:0312b12": "為求半偈捨全身。居士今朝恁麼行。踢破指頭誰證",
    "X72n1435_020:0312b13": "據。萬餘紙上話無生。",
    "X72n1435_020:0312b14": "示素真居士請經回",
    "X72n1435_020:0312b15": "剜肉燃燈為法來。脚跟蹋破幾蒼苔。牢把柁時急水",
    "X72n1435_020:0312b16": "去。鞋山頂山頂上瑞蓮開。",
    "X72n1435_020:0312b17": "生成一片鐵心腸。猛浪狂風頗廝當。今日回觀山頂",
    "X72n1435_020:0312b18": "月。逍遙誰謂脚跟忙。",
    "X72n1435_020:0312b19": "剖塵直欲見全經。舟楫何辭泛遠溟。恠石狂風穿下",
    "X72n1435_020:0312b20": "過。此回始道佛家寧。",
    "X72n1435_020:0312b21": "水陸兼行意頗安。石頭城外走長干。無邊墖影光明",
    "X72n1435_020:0312b22": "種。今日方知會遇難。",
    "X72n1435_020:0312b23": "示越山禪人",
    "X72n1435_020:0312b24": "不從途路分階級。只欲須彌頂上行。倘與迦文親覿",
    "X72n1435_020:0312c01": "面。問渠何處是緣生。",
    "X72n1435_020:0312c02": "建安江岸示青林諸弟子(三首)",
    "X72n1435_020:0312c03": "相逢倐爾半年餘。丱角丫環妙挾初。寶篆久沉宮漏",
    "X72n1435_020:0312c04": "冷。願携香水灌毗盧。",
    "X72n1435_020:0312c05": "逆水重重疊疊灘。相逢千里別離難。迴途石馬如廝",
    "X72n1435_020:0312c06": "撲。邃壑幽林指顧間。",
    "X72n1435_020:0312c07": "來時清冷去炎蒸。惹得山嫌腥臭名。今日江濵何所",
    "X72n1435_020:0312c08": "適。剩餘一葉扁舟輕。",
    "X72n1435_020:0312c09": "示眾禪人(二首)",
    "X72n1435_020:0312c10": "一莖草上現瓊樓。吸盡支那四百州。贏得清風收白",
    "X72n1435_020:0312c11": "汗。何須特施使人愁。",
    "X72n1435_020:0312c12": "天高地厚問端由。棒喝交馳卒未休。換骨洗腸猶不",
    "X72n1435_020:0312c13": "是。誰知屋裏販楊州。",
    "X72n1435_020:0312c14": "示楊蘭似居士",
    "X72n1435_020:0312c15": "投子山頭不記年。趙州翻弄老婆禪。夜行不許須親",
    "X72n1435_020:0312c16": "到。公案而今始得圓。",
    "X72n1435_020:0312c17": "示伏虎寺龍泉禪人(二首)",
    "X72n1435_020:0312c18": "一蛇一虎每隨身。劈面當機不順人。放不下時擔取",
    "X72n1435_020:0312c19": "去。袈裟贏得嶺頭雲。",
    "X72n1435_020:0312c20": "金錫當年格鬬時。畜生靈性更粗知。而今識得鵞湖",
    "X72n1435_020:0312c21": "事。千載風規步不移。",
    "X72n1435_020:0312c22": "示剡水船居",
    "X72n1435_020:0312c23": "馬跡塵蹤豈不能。喜從水面伴禪僧。繩牀安向驪龍",
    "X72n1435_020:0312c24": "角。細柳長隄紹祖燈。",
    "X72n1435_020:0313a01": "示自空禪人",
    "X72n1435_020:0313a02": "捨却菴居雲水遊。腰包瓢笠喜干休。雖然指出當陽",
    "X72n1435_020:0313a03": "道。岐路須防滑石頭。",
    "X72n1435_020:0313a04": "示蔣一个居士薦母(二首)",
    "X72n1435_020:0313a05": "叱去泥牛木馬。橫拈玉線金針。刺出真空錦繡。何須",
    "X72n1435_020:0313a06": "向外追尋。",
    "X72n1435_020:0313a07": "從來不是眾生。何用更求活佛。放光動地者誰。喚作",
    "X72n1435_020:0313a08": "天真一物。",
    "X72n1435_020:0313a09": "示連茂宇居士(四首)",
    "X72n1435_020:0313a10": "人生一百歲。造化若浮雲。衣裏珠無價。分明指似君。",
    "X72n1435_020:0313a11": "世界何期久。塵緣仔細看。昇沉無了日。輪替骨毛寒。",
    "X72n1435_020:0313a12": "慾寡神怡靜。無嗔氣自清。修行知此意。何必問長生。",
    "X72n1435_020:0313a13": "要緊惟慈恕。慈心即佛心。了知慈是佛。不向外邊尋。",
    "X72n1435_020:0313a14": "示道開禪人",
    "X72n1435_020:0313a15": "相聚喫茶去。斯人超一等。不須徹夜行。露濕衣裳冷。",
    "X72n1435_020:0313a16": "示放生者(二首)",
    "X72n1435_020:0313a17": "想彼飛潛意。貪生與我同。仍無冤對業。何事陷羅籠。",
    "X72n1435_020:0313a18": "水上回頭日。空中鼓翅時。豈圖榮貴作。悲運報君知。",
    "X72n1435_020:0313a19": "示黃海岸司理(四首)",
    "X72n1435_020:0313a20": "民財己財。民肉己肉。不飲不葷。是中丞祿。",
    "X72n1435_020:0313a21": "行無緣慈。運同體悲。蓄之伐之。必也其誰。",
    "X72n1435_020:0313a22": "齊之以刑。待之以禮。善惡賢愚。如出諸己。",
    "X72n1435_020:0313a23": "應緣海岸。樹大法幢。通身毛孔。吐旃檀香。",
    "X72n1435_020:0313a24": "四咨",
    "X72n1435_020:0313b01": "咨爾庫頭。正信因果。一米不私。毋存彼我。七菓地獄。",
    "X72n1435_020:0313b02": "兩餅餓鬼。毫釐侵欺。過蠱毒水。一絹一錢。猪頭驢脚。",
    "X72n1435_020:0313b03": "知罪福相。守如來約。賣寶壽薑。燃石窻燈。千年辛辣。",
    "X72n1435_020:0313b04": "萬古光明。",
    "X72n1435_020:0313b05": "咨爾化主。眾生福田。法輪未轉。飲食須先。粒米寸紗。",
    "X72n1435_020:0313b06": "智者可嚇。甎錢瓦錢。古今稱訝。持臨濟鉢。勾大慧簿。",
    "X72n1435_020:0313b07": "相隨來也。笑倒圓悟。古鏡未磨。汝當下語。黃鶴樓前。",
    "X72n1435_020:0313b08": "翱翔絕侶。",
    "X72n1435_020:0313b09": "咨爾監院。持顯持微。勤儉辛苦。捨汝而誰。以禮交賓。",
    "X72n1435_020:0313b10": "以和慰眾。先人後己。法門梁棟。指甲許鹽。龜毛許利。",
    "X72n1435_020:0313b11": "倐忽有差。陷身于地。古楊岐叟。終慈明代。清光匪磨。",
    "X72n1435_020:0313b12": "傳燈永載。",
    "X72n1435_020:0313b13": "咨爾典座。變生為熟。惟法相應。米中有粥。張石鞏弓。",
    "X72n1435_020:0313b14": "牧嬾安牛。一回入草。牽轉鼻頭。遵如來言。信獅子吼。",
    "X72n1435_020:0313b15": "偏眾一湯。烊銅灌口。乃聖乃賢。多務斯役。踢倒淨瓶。",
    "X72n1435_020:0313b16": "橫趨而出。",
    "X72n1435_020:0313b17": "淨土偈(有序)",
    "X72n1435_020:0313b18": "曩雲棲師翁。將一句彌陀。簧鼓天下。人競謂古彌陀",
    "X72n1435_020:0313b19": "再世。余弱冠心切歸依。及行脚。被惡風吹入閩中。蹈",
    "X72n1435_020:0313b20": "宗乘閫域。念佛法門束之高閣矣。己亥鵞湖圓戒歸。",
    "X72n1435_020:0313b21": "與緇素談。及祖師巴鼻。因無可與語。復憶吾師翁慈",
    "X72n1435_020:0313b22": "惠恩大難詶。嗣後亦時將彌陀六字。結西方十萬緣。",
    "X72n1435_020:0313b23": "間有議之曰。師宗門下客。何以搬此閒家具。余曰噫",
    "X72n1435_020:0313b24": "是何言歟。蓮花淨域。諸祖咸趨。余何敢諱緣引毫書",
    "X72n1435_020:0313c01": "一百八偈。以醒緇素。若喚作禪。喚作淨土。一任諸人。",
    "X72n1435_020:0313c02": "強生節目。自不干老僧事。旹天啟辛酉夏浴佛後五",
    "X72n1435_020:0313c03": "日識",
    "X72n1435_020:0313c04": "淨心即是西方土。行遍西方步不移。無影樹頭非色",
    "X72n1435_020:0313c05": "相。瞥然起念便支離。",
    "X72n1435_020:0313c06": "淨心即是西方土。念佛聲消我是誰。徹底掀翻誰字",
    "X72n1435_020:0313c07": "窟。三家村裏活阿彌。",
    "X72n1435_020:0313c08": "淨心即是西方土。何必瞿曇萬卷書。霹靂一聲聾兩",
    "X72n1435_020:0313c09": "耳。全身拶入趙州無。",
    "X72n1435_020:0313c10": "淨心即是西方土。裂破閻浮歸去來。使得時辰顛倒",
    "X72n1435_020:0313c11": "走。金沙水面妙蓮開。",
    "X72n1435_020:0313c12": "淨心即是西方土。倒嶽傾湫我是誰。少室山前親撞",
    "X72n1435_020:0313c13": "入。紅罏猛燄雪花飛。",
    "X72n1435_020:0313c14": "淨心即是西方土。帶累同緣禍及身。五蘊六根成粉",
    "X72n1435_020:0313c15": "末。伶仃好笑又驚人。",
    "X72n1435_020:0313c16": "淨心即是西方土。親到方能辯祖宗。吸盡澄江高著",
    "X72n1435_020:0313c17": "眼。鏡清水底日頭紅。",
    "X72n1435_020:0313c18": "淨心即是西方土。點鐵成金喻不齊。細抹將來渾小",
    "X72n1435_020:0313c19": "事。莫教辜負老僧兮。",
    "X72n1435_020:0313c20": "淨心即是西方土。拄杖橫挑布袋行。貴買得來仍賤",
    "X72n1435_020:0313c21": "賣。慈門無價不須爭。",
    "X72n1435_020:0313c22": "淨心即是西方土。倒跨崑崙入海門。行到水窮山盡",
    "X72n1435_020:0313c23": "處。灼然別是一乾坤。",
    "X72n1435_020:0313c24": "淨心即是西方土。千聖同登沒底船。石壁丹厓都撞",
    "X72n1435_020:0314a01": "過。而今始覺脚皮穿。",
    "X72n1435_020:0314a02": "淨心即是西方土。掃地焚香事事宜。兩口不開生白",
    "X72n1435_020:0314a03": "醭。此情惟有木人知。",
    "X72n1435_020:0314a04": "淨心即是西方土。澄不清兮攪不渾。更問樂邦何處",
    "X72n1435_020:0314a05": "是。好將此語教兒孫。",
    "X72n1435_020:0314a06": "淨心即是西方土。海底紅塵湧瑞花。萬億劫來成底",
    "X72n1435_020:0314a07": "事。今朝特地獻袈裟。",
    "X72n1435_020:0314a08": "淨心即是西方土。楚水秦山路坦平。禪客莫生高下",
    "X72n1435_020:0314a09": "想。脚跟點地最分明。",
    "X72n1435_020:0314a10": "淨心即是西方土。赤脚波斯入大唐。突出衣中無價",
    "X72n1435_020:0314a11": "寶。者回不做探花郎。",
    "X72n1435_020:0314a12": "淨心即是西方土。錦繡乾坤淨業成。一句彌陀纔吐",
    "X72n1435_020:0314a13": "出。昂藏皮袋廓然清。",
    "X72n1435_020:0314a14": "淨心即是西方土。一句彌陀一佛成。大地咸成銀世",
    "X72n1435_020:0314a15": "界。更於何處覩明星。",
    "X72n1435_020:0314a16": "淨心即是西方土。燒盡閻浮栗棘蓬。貼肉汗衫都卸",
    "X72n1435_020:0314a17": "却。堂堂獨露主人公。",
    "X72n1435_020:0314a18": "淨心即是西方土。肉髻明珠不用親。萬八程途彈指",
    "X72n1435_020:0314a19": "到。莫教辜負好時辰。",
    "X72n1435_020:0314a20": "淨心即是西方土。烱烱毫光劫外春。作佛尚嫌忙世",
    "X72n1435_020:0314a21": "界。那得閒情趂鹿羣。",
    "X72n1435_020:0314a22": "淨心即是西方土。蘊界元空極樂邦。萬境無人誰會",
    "X72n1435_020:0314a23": "得。一輪明月照澄江。",
    "X72n1435_020:0314a24": "淨心即是西方土。玅理玄談總不論。寶鴨香消簾倒",
    "X72n1435_020:0314b01": "卷。却於無佛處稱尊。",
    "X72n1435_020:0314b02": "淨心即是西方土。碧眼胡僧笑點頭。順色摩尼如瓦",
    "X72n1435_020:0314b03": "礫。誰云寶閣及瓊樓。",
    "X72n1435_020:0314b04": "淨心即是西方土。月老氷枯興正驕。一帶晴空無限",
    "X72n1435_020:0314b05": "樂。分明底事不相饒。",
    "X72n1435_020:0314b06": "淨心即是西方土。一念無生喚不回。好把兩頭都坐",
    "X72n1435_020:0314b07": "斷。春風吹起劫前灰。",
    "X72n1435_020:0314b08": "淨心即是西方土。口說無憑步最親。爛壞木魚輕擊",
    "X72n1435_020:0314b09": "著。幾多花雨亂繽紛。",
    "X72n1435_020:0314b10": "淨心即是西方土。待客迎賓似不曾。光剃頭兮淨洗",
    "X72n1435_020:0314b11": "砵。渾然天地一閒僧。",
    "X72n1435_020:0314b12": "淨心即是西方土。直裰原來重七斤。只教[監*毛]毿成片",
    "X72n1435_020:0314b13": "去。不須禮拜復殷勤。",
    "X72n1435_020:0314b14": "淨心即是西方土。三昧塵勞總不知。野菜和羮消日",
    "X72n1435_020:0314b15": "子。無生一念越僧祇。",
    "X72n1435_020:0314b16": "淨心即是西方土。鼾睡須知被底穿。一覺天明無別",
    "X72n1435_020:0314b17": "事。三餐茶飯又依然。",
    "X72n1435_020:0314b18": "淨心即是西方土。打破畵瓶歸去來。無影樹逢臘月",
    "X72n1435_020:0314b19": "火。春風偏向百花開。",
    "X72n1435_020:0314b20": "淨心即是西方土。極樂都無眾苦侵。一句彌陀光爍",
    "X72n1435_020:0314b21": "爍。花開見佛不須尋。",
    "X72n1435_020:0314b22": "淨心即是西方土。六月嚴霜遍地鋪。突曉途中人不",
    "X72n1435_020:0314b23": "諱。氷懷烱烱道情孤。",
    "X72n1435_020:0314b24": "淨心即是西方土。突出孃生雙眼睛。四聖六凡都坐",
    "X72n1435_020:0314c01": "斷。胸襟鐵鑄沒人情。",
    "X72n1435_020:0314c02": "淨心即是西方土。行樹常開白玉花。長者倚門終日",
    "X72n1435_020:0314c03": "望。竛竮何事不歸家。",
    "X72n1435_020:0314c04": "淨心即是西方土。荷葉無風浪打翻。透網金鱗諳水",
    "X72n1435_020:0314c05": "勢。而今觸處是癡頑。",
    "X72n1435_020:0314c06": "淨心即是西方土。雨灑雲蒸分外奇。一具骨頭鳴歷",
    "X72n1435_020:0314c07": "歷。振聲也要大家知。",
    "X72n1435_020:0314c08": "淨心即是西方土。德水常清七寶池。佛法要從何處",
    "X72n1435_020:0314c09": "入。微風纔動念聲時。",
    "X72n1435_020:0314c10": "淨心即是西方土。水月松風徹底清。覿面不知真趣",
    "X72n1435_020:0314c11": "向。臨終何用佛來迎。",
    "X72n1435_020:0314c12": "淨心即是西方土。奕葉相承鏡裏花。非樹非臺如會",
    "X72n1435_020:0314c13": "得。本源無地長靈芽。",
    "X72n1435_020:0314c14": "淨心即是西方土。樹倒藤枯句裏親。大笑一場人不",
    "X72n1435_020:0314c15": "委。相隨來也是關津。",
    "X72n1435_020:0314c16": "淨心即是西方土。水鳥時常演玅音。黃面瞿曇慈太",
    "X72n1435_020:0314c17": "煞。都緣一片老婆心。",
    "X72n1435_020:0314c18": "淨心即是西方土。石上靈蹤萬古存。拄杖頭邊親摸",
    "X72n1435_020:0314c19": "著。了然無事大沙門。",
    "X72n1435_020:0314c20": "淨心即是西方土。廓徹無依絕異同。鼓掌狂歌經幾",
    "X72n1435_020:0314c21": "劫。眉毛血濺梵天紅。",
    "X72n1435_020:0314c22": "淨心即是西方土。蹋斷橋梁見古村。瞥爾常光穿腦",
    "X72n1435_020:0314c23": "過。優游三界獨稱尊。",
    "X72n1435_020:0314c24": "淨心即是西方土。淨土不聞寒暑侵。幾陣香風來水",
    "X72n1435_020:0315a01": "面。無邊化鳥盡歸林。",
    "X72n1435_020:0315a02": "淨心即是西方土。一句彌陀當路頭。家破人亡何處",
    "X72n1435_020:0315a03": "去。慈門無餌不須鈎。",
    "X72n1435_020:0315a04": "淨心即是西方土。狼籍囫圇總不成。肯信彌陀居濁",
    "X72n1435_020:0315a05": "界。空中惟聽散花聲。",
    "X72n1435_020:0315a06": "淨心即是西方土。官不容鍼車馬通。古木鴉聲纔歇",
    "X72n1435_020:0315a07": "得。一輪明月出煙籠。",
    "X72n1435_020:0315a08": "淨心即是西方土。朗月當空照膽寒。百歲老人分夜",
    "X72n1435_020:0315a09": "火。剩搖木鐸笑更殘。",
    "X72n1435_020:0315a10": "淨心即是西方土。木馬嘶風過漢秦。蹋破髑髏誰是",
    "X72n1435_020:0315a11": "主。多年故舊一時新。",
    "X72n1435_020:0315a12": "淨心即是西方土。包納虗空干不干。獨有貍奴精古",
    "X72n1435_020:0315a13": "恠。破顏微笑兩三翻。",
    "X72n1435_020:0315a14": "淨心即是西方土。揑死猢猻迸出頭。萬億劫中彈指",
    "X72n1435_020:0315a15": "到。彌陀無量有來由。",
    "X72n1435_020:0315a16": "淨心即是西方土。古澗寒泉吞吐難。徹見趙州真面",
    "X72n1435_020:0315a17": "目。橫行直撞不相干。",
    "X72n1435_020:0315a18": "淨心即是西方土。瓶裏鵞兒喚出來。自己主人長夜",
    "X72n1435_020:0315a19": "夢。一聲佛號不須猜。",
    "X72n1435_020:0315a20": "淨心即是西方土。孝滿曹山好酒顛。吸盡樂邦消息",
    "X72n1435_020:0315a21": "子。笑看烈火綻青蓮。",
    "X72n1435_020:0315a22": "淨心即是西方土。無相光中有相身。心境牽纏成鬼",
    "X72n1435_020:0315a23": "戲。誰為我也孰為人。",
    "X72n1435_020:0315a24": "淨心即是西方土。向上傳燈語亦非。幻化圖中開隻",
    "X72n1435_020:0315b01": "眼。何須更欲問玄微。",
    "X72n1435_020:0315b02": "淨心即是西方土。開口何曾道得來。獨許通玄峯絕",
    "X72n1435_020:0315b03": "頂。萬年石上長青苔。",
    "X72n1435_020:0315b04": "淨心即是西方土。下載清風付與誰。白汗流通濃滴",
    "X72n1435_020:0315b05": "滴。壘堆贏得一身肥。",
    "X72n1435_020:0315b06": "淨心即是西方土。露柱燈籠笑未休。喫盡世間酸苦",
    "X72n1435_020:0315b07": "味。蒲團剩有暗香浮。",
    "X72n1435_020:0315b08": "淨心即是西方土。琴瑟無絃太古音。韻出海潮無限",
    "X72n1435_020:0315b09": "意。徽猷永絕去來今。",
    "X72n1435_020:0315b10": "淨心即是西方土。狹路逢人話短長。兩耳聾時聽愈",
    "X72n1435_020:0315b11": "好。鄉音誰與辯宮商。",
    "X72n1435_020:0315b12": "淨心即是西方土。彩筆將來畫不成。深夜石牀無伴",
    "X72n1435_020:0315b13": "侶。鼾然一覺已天明。",
    "X72n1435_020:0315b14": "淨心即是西方土。獨宿孤峯境更賒。萬仞巖前親瞥",
    "X72n1435_020:0315b15": "地。袈裟角上帶些些。",
    "X72n1435_020:0315b16": "淨心即是西方土。教外須知別路行。若是祖師門下",
    "X72n1435_020:0315b17": "客。破顏端不論無生。",
    "X72n1435_020:0315b18": "淨心即是西方土。優鉢無根滿樹花。不許老胡閒太",
    "X72n1435_020:0315b19": "慣。龜毛景色亂如麻。",
    "X72n1435_020:0315b20": "淨心即是西方土。古曲無音和者稀。昔日溈山親囑",
    "X72n1435_020:0315b21": "付。大書五字載毛皮。",
    "X72n1435_020:0315b22": "淨心即是西方土。擁毳詶機花藥籃。更問此間多少",
    "X72n1435_020:0315b23": "眾。前三三與後三三。",
    "X72n1435_020:0315b24": "淨心即是西方土。缾瀉何曾夢見來。缺齒老翁惟面",
    "X72n1435_020:0315c01": "壁。一花五葉至今開。",
    "X72n1435_020:0315c02": "淨心即是西方土。皮袋還知痛癢無。掉轉乾坤何境",
    "X72n1435_020:0315c03": "界。夜明簾外夜明珠。",
    "X72n1435_020:0315c04": "淨心即是西方土。仙菓奇葩帶露看。金色頭陀纔覰",
    "X72n1435_020:0315c05": "見。倚天長劍逼人寒。",
    "X72n1435_020:0315c06": "淨心即是西方土。翻著襴衫倒著[革*(華-(十*〡*十)+(人*〡*人))]。若是韶陽親的",
    "X72n1435_020:0315c07": "子。可擒可縱雪峯蛇。",
    "X72n1435_020:0315c08": "淨心即是西方土。入水烏龜陸地行。換盡皮毛并骨",
    "X72n1435_020:0315c09": "髓。而今特地可憐生。",
    "X72n1435_020:0315c10": "淨心即是西方土。撲碎挪丸總不妨。本性彌陀無向",
    "X72n1435_020:0315c11": "背。廣長舌上玅蓮香。",
    "X72n1435_020:0315c12": "淨心即是西方土。措大拳頭認得麼。者裏不曾分勝",
    "X72n1435_020:0315c13": "負。臨機何用動干戈。",
    "X72n1435_020:0315c14": "淨心即是西方土。峻急灘頭下脚難。糙石深坑親歷",
    "X72n1435_020:0315c15": "過。彌陀覿面莫顢頇。",
    "X72n1435_020:0315c16": "淨心即是西方土。奪食驅耕事太繁。何似嬾殘無用",
    "X72n1435_020:0315c17": "漢。逢人含笑竪空拳。",
    "X72n1435_020:0315c18": "淨心即是西方土。三歲孩兒盡白頭。讀罷世間經史",
    "X72n1435_020:0315c19": "後。洞然無物飽齁齁。",
    "X72n1435_020:0315c20": "淨心即是西方土。臘盡多燒破紙錢。拍掌又逢新日",
    "X72n1435_020:0315c21": "月。萬花堆裏看龍眠。",
    "X72n1435_020:0315c22": "淨心即是西方土。相見揚眉落二三。古道不存車馬",
    "X72n1435_020:0315c23": "迹。舌頭無骨定司南。",
    "X72n1435_020:0315c24": "淨心即是西方土。帶髮留鬚表丈夫。赤尾金鱗纔躍",
    "X72n1435_020:0316a01": "出。澄潭無水浪花麤。",
    "X72n1435_020:0316a02": "淨心即是西方土。魔界空時佛界空。世界閒雲收拾",
    "X72n1435_020:0316a03": "盡。一輪迸出海天紅。",
    "X72n1435_020:0316a04": "淨心即是西方土。穿市波斯讀梵書。百丈當年開大",
    "X72n1435_020:0316a05": "口。至今稱謂赤鬚鬍。",
    "X72n1435_020:0316a06": "淨心即是西方土。空裏狂花鏡裏頭。看破兩樁奇異",
    "X72n1435_020:0316a07": "事。端然屋裏販楊州。",
    "X72n1435_020:0316a08": "淨心即是西方土。逐隊隨羣粥飯僧。一飽饑瘡無別",
    "X72n1435_020:0316a09": "事。慇懃祇奉佛前燈。",
    "X72n1435_020:0316a10": "淨心即是西方土。古寺清幽月到窗。夜半捉來牀畔",
    "X72n1435_020:0316a11": "鼠。天明飛出繡鴛鴦。",
    "X72n1435_020:0316a12": "淨心即是西方土。眼裏瞳人築繡毬。搬弄世情渾不",
    "X72n1435_020:0316a13": "了。廓然無事且干休。",
    "X72n1435_020:0316a14": "淨心即是西方土。海底珊瑚望月生。獨角龍王開眼",
    "X72n1435_020:0316a15": "看。嶒嶝古路少人行。",
    "X72n1435_020:0316a16": "淨心即是西方土。毒藥醍醐一器盛。殺活從來都在",
    "X72n1435_020:0316a17": "我。放開揑聚不須驚。",
    "X72n1435_020:0316a18": "淨心即是西方土。罔象玄珠不足稱。要會老僧無味",
    "X72n1435_020:0316a19": "句。破驢脊上走蒼蠅。",
    "X72n1435_020:0316a20": "淨心即是西方土。呼遣南山鱉鼻蛇。弄罷渾成閒笑",
    "X72n1435_020:0316a21": "話。樹頭無影亂啼鴉。",
    "X72n1435_020:0316a22": "淨心即是西方土。浩浩塵中射鹿回。祇箇隨流人不",
    "X72n1435_020:0316a23": "稟。禪門無句語如雷。",
    "X72n1435_020:0316a24": "淨心即是西方土。撥盡寒灰火一爐。不用吹紅并潑",
    "X72n1435_020:0316b01": "殺。三餐茶飯[此/束]盧都。",
    "X72n1435_020:0316b02": "淨心即是西方土。破爛袈裟撩亂遮。莫道老儂無氣",
    "X72n1435_020:0316b03": "力。囊中藏箇赤斑蛇。",
    "X72n1435_020:0316b04": "淨心即是西方土。磐石無根笋未抽。大海不驚連夜",
    "X72n1435_020:0316b05": "雨。木人歌舞玅蓮舟。",
    "X72n1435_020:0316b06": "淨心即是西方土。生則生兮步不移。打破大唐國裏",
    "X72n1435_020:0316b07": "看。須知脚下有高低。",
    "X72n1435_020:0316b08": "淨心即是西方土。火裏蝍蟟吞大蟲。纔起一絲分別",
    "X72n1435_020:0316b09": "想。山重重又水重重。",
    "X72n1435_020:0316b10": "淨心即是西方土。斫額西方萬八千。彈指頓開無礙",
    "X72n1435_020:0316b11": "眼。西方端不費盤纏。",
    "X72n1435_020:0316b12": "淨心即是西方土。苦海無波一掌平。世界三千挑不",
    "X72n1435_020:0316b13": "起。全身放下夢初醒。",
    "X72n1435_020:0316b14": "淨心即是西方土。托鉢空回肚不饑。沙米淘來成底",
    "X72n1435_020:0316b15": "事。葢因衣裏有摩尼。",
    "X72n1435_020:0316b16": "淨心即是西方土。竪起眉毛嚇殺人。禪客相逢彈指",
    "X72n1435_020:0316b17": "去。丹霞輸却破頭巾。",
    "X72n1435_020:0316b18": "淨心即是西方土。出世韜光任所之。無始業緣都吐",
    "X72n1435_020:0316b19": "盡。莫教換却好毛皮。",
    "X72n1435_020:0316b20": "淨心即是西方土。足下煙生腦後光。苦海久迷安養",
    "X72n1435_020:0316b21": "國。一枝蘆葉當慈航。",
    "X72n1435_020:0316b22": "淨心即是西方土。活計從來天樣寬。箇裏本無元字",
    "X72n1435_020:0316b23": "脚。千年故紙不須鑽。",
    "X72n1435_020:0316b24": "淨心即是西方土。悟了還同未悟時。濁惡界中無揀",
    "X72n1435_020:0316c01": "擇。多因脚下絕參差。",
    "X72n1435_020:0316c02": "淨心即是西方土。猛虎喉中活雀兒。邋遢老僧無管",
    "X72n1435_020:0316c03": "帶。趂閒多寫樂邦詩。",
    "X72n1435_020:0316c05": "無異禪師廣錄卷第二十"
}