{
    "T30n1579_098:0861a09": "瑜伽師地論卷第九十八",
    "T30n1579_098:0861a11": "彌勒菩薩說",
    "T30n1579_098:0861a12": "三藏法師玄奘奉　詔譯",
    "T30n1579_098:0861a13": "攝事分中契經事菩提分法擇攝第四之",
    "T30n1579_098:0861a14": "二",
    "T30n1579_098:0861a15": "復次嗢拕南曰。",
    "T30n1579_098:0861a16": "　邪師住雪山　　勸勉繫屬淨",
    "T30n1579_098:0861a17": "　漸次戒圓滿　　穗成就為後",
    "T30n1579_098:0861a18": "有諸外道。於弟子眾自立為師。專求利養。",
    "T30n1579_098:0861a19": "專求恭敬。專求自利。遇緣和合。有族姓子",
    "T30n1579_098:0861a20": "投其出家。因而謂曰。汝之與我先無一切",
    "T30n1579_098:0861a21": "資身眾具可共受用。汝應為我往詣他處",
    "T30n1579_098:0861a22": "褒讚我德掩藏我失。我亦為汝行如是事。",
    "T30n1579_098:0861a23": "我等二人迭相依護。當於諸王若與王等。",
    "T30n1579_098:0861a24": "乃至一切大商主邊多獲利養及以恭敬。若",
    "T30n1579_098:0861a25": "作是言諸外道師。名專自利。然其弟子便",
    "T30n1579_098:0861a26": "發抗言。勿為此見。如是護者未名自護。",
    "T30n1579_098:0861a27": "往惡趣失。若防此失乃名自護。是故汝應",
    "T30n1579_098:0861a28": "如前自護。我亦當自別為餘護。我既不能",
    "T30n1579_098:0861a29": "護汝。汝亦不須護我。於此義中。當知弟",
    "T30n1579_098:0861b01": "子是如理語者。是聰慧者。重當來故。應知",
    "T30n1579_098:0861b02": "其師是非理語者。是愚癡者。重現在故。復",
    "T30n1579_098:0861b03": "有雜染觸惱於他。由雜染故。不能自護。",
    "T30n1579_098:0861b04": "因此惱他。不名護他。此中如前由親近",
    "T30n1579_098:0861b05": "等斷諸煩惱。名當自護。從此已後由斷為",
    "T30n1579_098:0861b06": "因不惱他等。名當護他。應知此中無瞋",
    "T30n1579_098:0861b07": "無害。是無惱義。無緣而起利樂二心。無緣",
    "T30n1579_098:0861b08": "而起慈悲二心。當知如此是哀愍義。由哀",
    "T30n1579_098:0861b09": "愍故。不惱於他。是故當知一切哀愍與彼",
    "T30n1579_098:0861b10": "相違。",
    "T30n1579_098:0861b11": "復次應知雪山喻佛善說法毘柰耶。此中略",
    "T30n1579_098:0861b12": "有三分可得。一無學地。二有學地。三異生",
    "T30n1579_098:0861b13": "地。猨猴喻彼非理作意諸相應心。獵人喻",
    "T30n1579_098:0861b14": "魔。於無學地俱不能行。於有學地乃至不",
    "T30n1579_098:0861b15": "還。唯有非理作意相應猨猴喻心獨一能往。",
    "T30n1579_098:0861b16": "非獵人喻魔所能行。於異生地二俱能行。",
    "T30n1579_098:0861b17": "又諸愚夫要觀餘境。能出餘境。追求餘境。",
    "T30n1579_098:0861b18": "餘境所縛。是故於境不得解脫。",
    "T30n1579_098:0861b19": "復次由於正法聽聞受持觀察義理。法隨",
    "T30n1579_098:0861b20": "法行。如其次第應知勸化安立四義。復有",
    "T30n1579_098:0861b21": "三法。尚能斷除一切勝妙婬欲貪纏。況乎鄙",
    "T30n1579_098:0861b22": "劣諸欲貪纏。何等為三。一精進力。二不放逸",
    "T30n1579_098:0861b23": "力。三對治力。由精進力其已生者令不堅",
    "T30n1579_098:0861b24": "住。由餘二力。其未生者令不得生。如是行",
    "T30n1579_098:0861b25": "者勤修正行。為欲斷除已生惡故。及未生",
    "T30n1579_098:0861b26": "者令不生故。",
    "T30n1579_098:0861b27": "復次於四念住殷重修習。如聲聞地應知",
    "T30n1579_098:0861b28": "其相。繫屬魔者。謂在欲界。此不還果即能超",
    "T30n1579_098:0861b29": "度。繫屬死者。謂從欲界乃至有頂。此阿羅",
    "T30n1579_098:0861c01": "漢乃能超度。言不清淨諸有情者。謂諸異",
    "T30n1579_098:0861c02": "生。言清淨者。謂諸有學。言鮮白者。謂諸無",
    "T30n1579_098:0861c03": "學。復有三種證淨。未清淨者能令清淨。已",
    "T30n1579_098:0861c04": "清淨者能令鮮白。當知此中。上諸有學說",
    "T30n1579_098:0861c05": "名清淨。下諸有學名不清淨。彼由修道未",
    "T30n1579_098:0861c06": "清淨故。餘如前說。復次修四念住應知略",
    "T30n1579_098:0861c07": "有五種漸次。一信增上力清淨出家。二戒律",
    "T30n1579_098:0861c08": "儀。三根律儀。四樂遠離。五蓋清淨。諸在家",
    "T30n1579_098:0861c09": "者雖復數數修諸念住。獲得淨信。諸蓋清",
    "T30n1579_098:0861c10": "淨。然闕學處。當知所修不得圓滿。",
    "T30n1579_098:0861c11": "復次由三因緣。具戒苾芻當知禁戒淨命圓",
    "T30n1579_098:0861c12": "滿。云何為三。一所行圓滿。二攝取圓滿。三",
    "T30n1579_098:0861c13": "受用圓滿。所行圓滿者。謂從買賣乃至害縛",
    "T30n1579_098:0861c14": "斷截撾打揣摩等事。皆悉遠離。攝取圓滿",
    "T30n1579_098:0861c15": "者。謂於攝取象馬等事。乃至攝取生穀等",
    "T30n1579_098:0861c16": "事。皆悉遠離。受用圓滿者。謂衣僅蔽身食纔",
    "T30n1579_098:0861c17": "充腹便生喜足。於餘長物非時食等皆悉",
    "T30n1579_098:0861c18": "遠離。",
    "T30n1579_098:0861c19": "復次身等四法如四大路。於彼所生非理",
    "T30n1579_098:0861c20": "作意。如邪祈願稻穀麥穗。於彼所生如理",
    "T30n1579_098:0861c21": "作意。如正祈願稻穀麥穗。當知欲界是不",
    "T30n1579_098:0861c22": "定地。猶如其皮。色無色界俱是定地。猶如",
    "T30n1579_098:0861c23": "其肉。無明如血。於三界中由三種漏。有淋",
    "T30n1579_098:0861c24": "漏義。",
    "T30n1579_098:0861c25": "復次如先所說所有貪等種種無量惡不善",
    "T30n1579_098:0861c26": "法。由二因緣。若成就者。不能修習四種念",
    "T30n1579_098:0861c27": "住。非是一切汎成就者。云何為二。一有貪",
    "T30n1579_098:0861c28": "等纏現前故。二於此纏不見過故。纏現在",
    "T30n1579_098:0861c29": "前雜染心故。不能修習。雖暫遠離性染",
    "T30n1579_098:0862a01": "著故。非無戀故。於能隨順貪等諸法。其心",
    "T30n1579_098:0862a02": "散動。常逐漂淪。種種尋思恒隨擾亂。是故不",
    "T30n1579_098:0862a03": "能修習念住。若不爾者諸有其性不深染",
    "T30n1579_098:0862a04": "著。皆應不能修習念住。若如是者無容",
    "T30n1579_098:0862a05": "有能修四念住。",
    "T30n1579_098:0862a06": "復次嗢拕南曰。",
    "T30n1579_098:0862a07": "　勇力修等持　　異門神足後",
    "T30n1579_098:0862a08": "應知建立四種正斷。如聲聞地已廣分別。",
    "T30n1579_098:0862a09": "此中宣說勇第五句。云何名勇。謂如前說",
    "T30n1579_098:0862a10": "堪能忍受。發勤精進。所生眾苦。諸淋漏苦。",
    "T30n1579_098:0862a11": "界不平苦。他麁惡言損惱等事所生眾苦。非",
    "T30n1579_098:0862a12": "此因緣退捨修習正斷加行故。名為勇。",
    "T30n1579_098:0862a13": "復次應知建立四種神足。如聲聞地已廣分",
    "T30n1579_098:0862a14": "別。若略說者。由四種力持心令定。是故建",
    "T30n1579_098:0862a15": "立四種神足。云何為四。一淨意樂力。二勤務",
    "T30n1579_098:0862a16": "力。三心喜樂力。四正智力。當知此中。由第",
    "T30n1579_098:0862a17": "一力。於三摩地。發生樂欲。為證得故。修習",
    "T30n1579_098:0862a18": "勤務。由第二力。最初住心令其安定。由第",
    "T30n1579_098:0862a19": "三力。已住定心無復散動。不令於外更復",
    "T30n1579_098:0862a20": "飄轉。由第四力。觀察等持所治煩惱。於斷",
    "T30n1579_098:0862a21": "未斷如實了知。又於等持入住出相。能善",
    "T30n1579_098:0862a22": "了別。如是復於奢摩他等所有諸相。若奢摩",
    "T30n1579_098:0862a23": "他毘鉢舍那諸隨煩惱。及隨煩惱能對治等。",
    "T30n1579_098:0862a24": "皆如實知。樂等持者。於等持中。但有爾所",
    "T30n1579_098:0862a25": "等持作事。除此更無若過若增。",
    "T30n1579_098:0862a26": "復次由五因緣。當知神足略修習相。一由",
    "T30n1579_098:0862a27": "遠離奢摩他品隨煩惱故。二由遠離毘鉢",
    "T30n1579_098:0862a28": "舍那品隨煩惱故。三於毘鉢舍那品所緣境",
    "T30n1579_098:0862a29": "界繫縛心故。四於奢摩他品所緣境界繫",
    "T30n1579_098:0862b01": "縛心故。五俱於二品所緣境界繫縛心故。",
    "T30n1579_098:0862b02": "應知此中。奢摩他品隨煩惱者。謂懈怠俱行",
    "T30n1579_098:0862b03": "欲等。及惛沈睡眠俱行欲等。當知懈怠俱",
    "T30n1579_098:0862b04": "行欲等。是惛沈睡眠俱行欲等所依止性。",
    "T30n1579_098:0862b05": "毘鉢舍那品隨煩惱者。謂掉舉俱行欲等。及",
    "T30n1579_098:0862b06": "妙欲散動俱行欲等。當知掉舉俱行欲等。",
    "T30n1579_098:0862b07": "是妙欲散動俱行欲等所依正性。又於此",
    "T30n1579_098:0862b08": "中由懈怠俱行欲等。於奢摩他品。令住雜",
    "T30n1579_098:0862b09": "染。然不能令諸奢摩他皆悉滅沒。由惛沈",
    "T30n1579_098:0862b10": "睡眠俱行欲等。於奢摩他品。令住雜染。亦",
    "T30n1579_098:0862b11": "復能令諸奢摩他皆悉滅沒。由掉舉俱行欲",
    "T30n1579_098:0862b12": "等。於毘鉢舍那品。令住雜染。而不能令",
    "T30n1579_098:0862b13": "毘鉢舍那一切滅沒。妙欲散動俱行欲等。",
    "T30n1579_098:0862b14": "於毘鉢舍那品。令住雜染。亦令一切毘鉢",
    "T30n1579_098:0862b15": "舍那皆悉滅沒。毘鉢舍那品所緣境者。謂前",
    "T30n1579_098:0862b16": "後想。此想分別。如聲聞地應知其相。奢",
    "T30n1579_098:0862b17": "摩他品所緣境者。謂上下想。此亦如前應",
    "T30n1579_098:0862b18": "知其相。俱品所緣境者。謂光明想。彼於俱",
    "T30n1579_098:0862b19": "品由動搖故。有諸光影俱行心。修又非如",
    "T30n1579_098:0862b20": "欲等與餘懈怠相應。說名懈怠俱行。精進",
    "T30n1579_098:0862b21": "亦爾。得有懈怠共相應義。然即精進墮在",
    "T30n1579_098:0862b22": "慢緩。不正發勤精進相續。說名懈怠俱行。",
    "T30n1579_098:0862b23": "又此五相當知總攝一切種修。樂等持者。",
    "T30n1579_098:0862b24": "由此等持速得成滿。",
    "T30n1579_098:0862b25": "復次於五解脫處。如其所應當知欲等增",
    "T30n1579_098:0862b26": "上四種三摩地。若有苾芻。依淨意樂及猛利",
    "T30n1579_098:0862b27": "欲。為欲證得最勝通慧。從諸如來及佛弟",
    "T30n1579_098:0862b28": "子。殷重恭敬。聽聞正法。從聞無間漸次證",
    "T30n1579_098:0862b29": "得勝三摩地。當知是名欲增上三摩地。復",
    "T30n1579_098:0862c01": "有苾芻。如所聞法如所得法。起大功用。",
    "T30n1579_098:0862c02": "發大精進。或正為他宣說開示。或以勝妙",
    "T30n1579_098:0862c03": "音詞讀誦。從此無間漸次因緣能隨獲得勝",
    "T30n1579_098:0862c04": "三摩地。當知是名精進增上三摩地。復有",
    "T30n1579_098:0862c05": "苾芻。於諸賢善三摩地相善取。思惟觀青",
    "T30n1579_098:0862c06": "瘀等乃至骨鎖以為邊際。由此所緣。次第",
    "T30n1579_098:0862c07": "生起勝三摩地。當知是名心增上三摩地。",
    "T30n1579_098:0862c08": "復有苾芻。如所聞法如所得法。獨處空",
    "T30n1579_098:0862c09": "閑。思惟籌量。審諦觀察。由此因緣。漸次生",
    "T30n1579_098:0862c10": "起勝三摩地。當知是名觀增上三摩地。",
    "T30n1579_098:0862c11": "復有差別。謂由四門起三摩地。一由如",
    "T30n1579_098:0862c12": "前從他生起猛利樂欲聞正法門。二由從",
    "T30n1579_098:0862c13": "他獲得無倒教授教誡。無間殷重發起加",
    "T30n1579_098:0862c14": "行。未入根本勝三摩地。為欲趣入正教授",
    "T30n1579_098:0862c15": "門。三由已入根本勝三摩地。為欲轉得所",
    "T30n1579_098:0862c16": "餘上位勝三摩地心喜樂門。四由多聞聞持",
    "T30n1579_098:0862c17": "自能於法如理觀察平等觀門。當知此中。",
    "T30n1579_098:0862c18": "由第一門起欲增上三摩地。由第二門起",
    "T30n1579_098:0862c19": "精進增上三摩地。由第三門起心增上三",
    "T30n1579_098:0862c20": "摩地。由第四門起觀增上三摩地。所餘",
    "T30n1579_098:0862c21": "分別義。及分別斷行。如聲聞地應知其",
    "T30n1579_098:0862c22": "相。",
    "T30n1579_098:0862c23": "復次修諸神足以為依止。能正引發諸聖",
    "T30n1579_098:0862c24": "神通。無有外道修諸神足能正引發諸聖",
    "T30n1579_098:0862c25": "神通。又諸聖者引發所有最勝神通。隨所",
    "T30n1579_098:0862c26": "願樂延諸壽行。或住一劫或一劫餘。謂過",
    "T30n1579_098:0862c27": "一劫不淨種性補特伽羅。名為物類。當",
    "T30n1579_098:0862c28": "知此類唯住內法。又諸聖者變化神通。於",
    "T30n1579_098:0862c29": "其四事不能變化。一者根。二者心。三者心",
    "T30n1579_098:0863a01": "所有法。四者業及業異熟。又諸聖者變性神",
    "T30n1579_098:0863a02": "通。不能轉變順樂受業令自性改成順苦",
    "T30n1579_098:0863a03": "受。如順樂受望順苦受。順苦受業望順樂",
    "T30n1579_098:0863a04": "受。應知亦爾。若業能順非苦樂受。當知畢",
    "T30n1579_098:0863a05": "竟順非苦樂。又諸聖者住持神通。不能住",
    "T30n1579_098:0863a06": "持順非苦樂受業令成無受。餘亦如是。又",
    "T30n1579_098:0863a07": "諸聖者變時神通。不能轉變順現法受業",
    "T30n1579_098:0863a08": "令成順後法受業。及順後法受業令成順",
    "T30n1579_098:0863a09": "現法受業。",
    "T30n1579_098:0863a10": "復次嗢拕南曰。",
    "T30n1579_098:0863a11": "　安立所行境　　慧根為最勝",
    "T30n1579_098:0863a12": "　當知後安住　　外異生品等",
    "T30n1579_098:0863a13": "略由六處增上義故。當知建立二十二根。",
    "T30n1579_098:0863a14": "何等為六。一能取境界增上義故。二繼嗣",
    "T30n1579_098:0863a15": "家族增上義故。三活命因緣各別事業加行",
    "T30n1579_098:0863a16": "士用增上義故。四受用先世諸業所作愛不",
    "T30n1579_098:0863a17": "愛果。及造新業增上義故。五趣向世間離",
    "T30n1579_098:0863a18": "欲增上義故。六趣向出世離欲增上義故。",
    "T30n1579_098:0863a19": "當知此中。眼根最初意根為後。如是六根。",
    "T30n1579_098:0863a20": "於取境界有增上義。男女二根於能繼嗣",
    "T30n1579_098:0863a21": "家族子孫。有增上義。命根一種於愛命者",
    "T30n1579_098:0863a22": "活命因緣各別事業加行士用。有增上義。",
    "T30n1579_098:0863a23": "樂最為初捨為其後。如是五根。於其受用",
    "T30n1579_098:0863a24": "先業所作愛不愛果及造新業。有增上義。",
    "T30n1579_098:0863a25": "信為最初慧為其後。如是五根。於能趣向",
    "T30n1579_098:0863a26": "世間離欲。有增上義。未知當知已知具知",
    "T30n1579_098:0863a27": "三無漏根。於能趣向出世離欲最極究竟。",
    "T30n1579_098:0863a28": "有增上義。一切世間所現見義。其唯此量。",
    "T30n1579_098:0863a29": "當知是義能究竟者。無出於此二十二根。",
    "T30n1579_098:0863b01": "故一切根二十二攝。",
    "T30n1579_098:0863b02": "復次或有一類。作是思惟。若無內我託六",
    "T30n1579_098:0863b03": "根門行六境界。如是六根各別所行。各別",
    "T30n1579_098:0863b04": "境界。然此六根唯能領受自所行境。誰能領",
    "T30n1579_098:0863b05": "受如是六根所行境性。當知此由不能了",
    "T30n1579_098:0863b06": "達緣起道理故。於諸行起邪分別。緣起理",
    "T30n1579_098:0863b07": "者。謂若有時修瑜伽師。於內六根如理",
    "T30n1579_098:0863b08": "攀緣。精勤加行。修四念住。即於爾時此四",
    "T30n1579_098:0863b09": "念住領受六根所行境性。即此於彼由清",
    "T30n1579_098:0863b10": "淨故。名為出離。又即勤修四念住故。初達",
    "T30n1579_098:0863b11": "諦理得七覺支。即於爾時此諸覺支真故",
    "T30n1579_098:0863b12": "實故。領受念住所行境性。又由修習覺支",
    "T30n1579_098:0863b13": "因緣。起於明脫。即於爾時如是明脫。領受",
    "T30n1579_098:0863b14": "覺支已善修習。從此已後不復應修所行",
    "T30n1579_098:0863b15": "境性。如實已斷一切煩惱。即於爾時於諸",
    "T30n1579_098:0863b16": "煩惱斷滅涅槃。離增上慢。即由遠離增上",
    "T30n1579_098:0863b17": "慢故。此現實有究竟明脫。如實領受已得",
    "T30n1579_098:0863b18": "明脫所行境性。由此出離一切所有有為法",
    "T30n1579_098:0863b19": "故。當知明脫亦得出離。於涅槃中。能取所",
    "T30n1579_098:0863b20": "取二種施設皆無所有。一切戲論永滅離故。",
    "T30n1579_098:0863b21": "是故乃至諸有為法可得展轉問答施設能",
    "T30n1579_098:0863b22": "取所取言論差別。究竟涅槃無為法中一切",
    "T30n1579_098:0863b23": "問答言論差別。皆不如理。是故當知於無",
    "T30n1579_098:0863b24": "我中。應正顯示唯有雜染唯有清淨。",
    "T30n1579_098:0863b25": "復次若有黠慧諸根猛利種類士夫補特伽",
    "T30n1579_098:0863b26": "羅。由思擇力如理作意。思惟諸法。乃於涅",
    "T30n1579_098:0863b27": "槃得正信解。由此增上發勤精進。此增上",
    "T30n1579_098:0863b28": "故。能於身等所緣境界。安住正念。此增上",
    "T30n1579_098:0863b29": "故。能於所緣令心一趣。此增上故。於一切",
    "T30n1579_098:0863c01": "法如實了知。如實觀見。由是因緣。能到究",
    "T30n1579_098:0863c02": "竟。是故此慧若初若後多有所作故。說慧",
    "T30n1579_098:0863c03": "根最為殊勝。",
    "T30n1579_098:0863c04": "復次若依諸佛無上菩提。所得正信乃至正",
    "T30n1579_098:0863c05": "慧。於此世間亦無有者。當知此住外異生",
    "T30n1579_098:0863c06": "品。即於此法唯有世間。無出世者。當知",
    "T30n1579_098:0863c07": "此住內異生品。非外異生。若於此法有出",
    "T30n1579_098:0863c08": "世者。當知一切別住。餘品非彼品類。",
    "T30n1579_098:0863c09": "復次嗢拕南曰。",
    "T30n1579_098:0863c10": "　思擇覺慧等　　國等及諸王",
    "T30n1579_098:0863c11": "　阿羅漢有學　　質直最為後",
    "T30n1579_098:0863c12": "略於一切現法後法諸惡行中。深見過已。能",
    "T30n1579_098:0863c13": "正思擇息諸惡行。修諸善行。名思擇力。當",
    "T30n1579_098:0863c14": "知此力能成二事。一者能往人天善趣。二",
    "T30n1579_098:0863c15": "者能往現法涅槃。又此能與修習力攝。修",
    "T30n1579_098:0863c16": "諸念住為所依止。由此為依。能正修習四",
    "T30n1579_098:0863c17": "念住等菩提分法。當知此修名修習力。又思",
    "T30n1579_098:0863c18": "擇力能與三處羞恥為伴。何等名為三處",
    "T30n1579_098:0863c19": "羞恥。一者他處羞恥。謂作是思。若我作惡。",
    "T30n1579_098:0863c20": "當為世間有他心智諸佛世尊若聖弟子若",
    "T30n1579_098:0863c21": "諸天眾信佛教者共所呵毀。是名第一處",
    "T30n1579_098:0863c22": "思擇力。二者自處羞恥。謂作是思。若我作",
    "T30n1579_098:0863c23": "惡。定當為己深所呵毀。何有善人為斯",
    "T30n1579_098:0863c24": "惡行。是名第二處增上力。三者法處羞恥。謂",
    "T30n1579_098:0863c25": "作是思。我若作惡。便為障礙。於善說法毘",
    "T30n1579_098:0863c26": "奈耶中所修梵行。此法若有。便壞梵行。是",
    "T30n1579_098:0863c27": "名第三處思擇力。如是羞恥。當知三處以",
    "T30n1579_098:0863c28": "為增上。一世增上。二自增上。三法增上。",
    "T30n1579_098:0863c29": "復次由自利行及利他行為增上故。當知",
    "T30n1579_098:0864a01": "建立有四種力。一覺慧力。二精進力。三無",
    "T30n1579_098:0864a02": "罪力。四攝受力。能往現法涅槃。名為自",
    "T30n1579_098:0864a03": "義。能往人天善趣。亦名自義。當知此中。依",
    "T30n1579_098:0864a04": "第一自義。建立覺慧精進二力。由是二力。",
    "T30n1579_098:0864a05": "能有方便發起正勤。依第二自義。立無罪",
    "T30n1579_098:0864a06": "力。由此三力。一切自義皆得究竟。樂利他",
    "T30n1579_098:0864a07": "者他義。有餘由此增上立攝受力。當知攝",
    "T30n1579_098:0864a08": "事如菩薩地已辯其相。復次依國及王。",
    "T30n1579_098:0864a09": "若男若女。若夫若妻。若愚若智。若處居家。",
    "T30n1579_098:0864a10": "若出家眾。當知建立有十種力。謂諸國王",
    "T30n1579_098:0864a11": "有自在力。如是等力廣說如經。",
    "T30n1579_098:0864a12": "復次諸阿羅漢。成就八力。如實領受。貪瞋",
    "T30n1579_098:0864a13": "癡等永盡無餘。不造諸惡。修習諸善。謂",
    "T30n1579_098:0864a14": "心趣向遠離出離般涅槃故。厭背後有。厭",
    "T30n1579_098:0864a15": "背因緣不造惡業。又見諸欲猶如一分熱",
    "T30n1579_098:0864a16": "炭火故。厭背諸欲厭背因緣不造惡業。由",
    "T30n1579_098:0864a17": "此二力不造諸惡。不造惡故。復由六門",
    "T30n1579_098:0864a18": "修習諸善。謂念住。正斷。神足。根力。覺支。",
    "T30n1579_098:0864a19": "道支。",
    "T30n1579_098:0864a20": "復次諸佛如來。依自利行及利他行。為欲",
    "T30n1579_098:0864a21": "顯己與諸弟子有差別故。說如是言。諸",
    "T30n1579_098:0864a22": "有學者成就五力。唯有如來成就十力。若",
    "T30n1579_098:0864a23": "有成就有學五力。行自利行諸聖弟子。獲",
    "T30n1579_098:0864a24": "得最上阿羅漢果。從此無間一切自義皆得",
    "T30n1579_098:0864a25": "究竟。如來獲得阿羅漢已。成就十力。行利",
    "T30n1579_098:0864a26": "他行。即用利他以為自義。設於是時一切",
    "T30n1579_098:0864a27": "所化其事究竟。入無餘依般涅槃界。當知",
    "T30n1579_098:0864a28": "爾時於所作事方得圓滿。若所修行阿羅",
    "T30n1579_098:0864a29": "漢行。若為利他即自義行。此二因緣於諸",
    "T30n1579_098:0864b01": "弟子皆為殊勝。如來十力如菩薩地已廣分",
    "T30n1579_098:0864b02": "別。",
    "T30n1579_098:0864b03": "復次若有自愛無諂無誑。其性質直補特伽",
    "T30n1579_098:0864b04": "羅。為證自義有四種相。若依惡說法毘奈",
    "T30n1579_098:0864b05": "耶。便有稽留。要依善說法毘奈耶。乃無稽",
    "T30n1579_098:0864b06": "留。云何四相。一說正法教。二教授教誡。三如",
    "T30n1579_098:0864b07": "理通達。四得真實證。所聞正法是諸勝解所",
    "T30n1579_098:0864b08": "依止處。由能遠離無因惡因。開示稱理正",
    "T30n1579_098:0864b09": "因義故。諸有無倒教授教誡善能隨順斷",
    "T30n1579_098:0864b10": "加行教文義所攝無顛倒法。能令證得如",
    "T30n1579_098:0864b11": "前勝解所依處法。若有自愛諸善男子。已",
    "T30n1579_098:0864b12": "調相續有所堪能。來入內法毘奈耶中。得",
    "T30n1579_098:0864b13": "正宣說。得正開悟。便能速疾趣向勝進。如",
    "T30n1579_098:0864b14": "理通達所應通達。亦能實證真所應證。謂",
    "T30n1579_098:0864b15": "四念住以為依止。於有為法諸聰慧者共",
    "T30n1579_098:0864b16": "許為有。或許為無。皆正了知。於無為法乃",
    "T30n1579_098:0864b17": "至有頂皆是有上。能正了知是為有上。涅槃",
    "T30n1579_098:0864b18": "無上如實了知是為無上。如是名為如理",
    "T30n1579_098:0864b19": "通達。又四念住以為依止。由靜定心。於七",
    "T30n1579_098:0864b20": "覺支正修習已。於明解脫究竟作證。如是",
    "T30n1579_098:0864b21": "名為得真實證。若彼自愛諸善男子。趣入",
    "T30n1579_098:0864b22": "惡說法毘奈耶。於是四處皆不能得故。名",
    "T30n1579_098:0864b23": "稽留。",
    "T30n1579_098:0864b24": "復次嗢拕南曰。",
    "T30n1579_098:0864b25": "　立差別　　食漸次　　安樂住　　修居後",
    "T30n1579_098:0864b26": "由奢摩他毘鉢舍那俱品差別。建立覺支",
    "T30n1579_098:0864b27": "如聲聞地應知其相。復次自性差別故。及",
    "T30n1579_098:0864b28": "所緣因緣相差別故。應知七覺支十四種差",
    "T30n1579_098:0864b29": "別。所緣因緣相廣分別義。如三摩呬多地及",
    "T30n1579_098:0864c01": "聲聞地應知其相。",
    "T30n1579_098:0864c02": "復次於能隨順覺支法中。略有二種無倒",
    "T30n1579_098:0864c03": "作意。當知總與覺支為食。何等為二。一正",
    "T30n1579_098:0864c04": "作意。二數作意。與此相違當知非食。",
    "T30n1579_098:0864c05": "復次於初中後隨闕一支。令如實覺不",
    "T30n1579_098:0864c06": "得圓滿。如其色類所依能依流轉安立。隨",
    "T30n1579_098:0864c07": "其生起漸次而說。當知此中。念為所依。擇",
    "T30n1579_098:0864c08": "法能依。餘隨所應當知亦爾。",
    "T30n1579_098:0864c09": "復次若有苾芻。於諸覺支方便修習。由四",
    "T30n1579_098:0864c10": "因緣。令其不得安隱而住。何等名為四種",
    "T30n1579_098:0864c11": "因緣。一者一切煩惱品類麁重皆未離故。",
    "T30n1579_098:0864c12": "二者奢摩他品諸隨煩惱現在前故。三者毘",
    "T30n1579_098:0864c13": "鉢舍那品諸隨煩惱現在前故。四者道未調",
    "T30n1579_098:0864c14": "善而乘駕故。與此相違四種因緣。令其獲",
    "T30n1579_098:0864c15": "得安隱而住。於此二種善巧苾芻。如實了",
    "T30n1579_098:0864c16": "達正知而住。由諸作意有加行故。精進太",
    "T30n1579_098:0864c17": "過。又由前後有增減故。運轉不等。由此二",
    "T30n1579_098:0864c18": "緣。當知名為道不調善。與此相違二因",
    "T30n1579_098:0864c19": "緣故。名道調善。如轉輪王於四洲渚得大",
    "T30n1579_098:0864c20": "自在所獲七寶。如是心王於四聖諦得大",
    "T30n1579_098:0864c21": "自在所獲真淨七覺支寶。當知亦爾。謂於",
    "T30n1579_098:0864c22": "奢摩他毘鉢舍那雙品運轉。降伏一切煩惱",
    "T30n1579_098:0864c23": "勝怨。由此義故。初念覺支猶如輪寶。所知",
    "T30n1579_098:0864c24": "境相其量無邊。能知智體亦隨廣大。由此",
    "T30n1579_098:0864c25": "義故。擇法覺支猶如象寶。依此速能乃至",
    "T30n1579_098:0864c26": "往彼所行所得殊異勝處。由此義故。精進",
    "T30n1579_098:0864c27": "覺支猶如馬寶。悅意無罪最為殊勝。由",
    "T30n1579_098:0864c28": "此義故。其喜覺支猶如女寶。身心映徹有",
    "T30n1579_098:0864c29": "所堪能。由此義故。輕安覺支如神珠寶。",
    "T30n1579_098:0865a01": "能辦一切所欣求事。由此義故。其定覺支",
    "T30n1579_098:0865a02": "如藏臣寶。能摧一切染污法軍。能率一切",
    "T30n1579_098:0865a03": "清淨法軍。能趣無相安隱住處。由此義故。",
    "T30n1579_098:0865a04": "其捨覺支如軍將寶。復次諸修行者。得七覺",
    "T30n1579_098:0865a05": "支。譬如大王有妙衣篋三時受用三分安",
    "T30n1579_098:0865a06": "住。彼七覺支當知亦爾。言三時者。謂初",
    "T30n1579_098:0865a07": "日分時。中日分時。後日分時。言三分者。謂",
    "T30n1579_098:0865a08": "奢摩他品。毘鉢舍那品。及其俱品。於初分",
    "T30n1579_098:0865a09": "中住四覺支。第二分中住四覺支。第三分",
    "T30n1579_098:0865a10": "中具足安住七種覺支。諸修行者。未曾安",
    "T30n1579_098:0865a11": "住唯一覺支又七覺支。於諸外道無怨憎",
    "T30n1579_098:0865a12": "故。無違競故。恒懷利益意樂轉故。一切煩",
    "T30n1579_098:0865a13": "惱皆離繫故。說名無怨無敵無害無有災",
    "T30n1579_098:0865a14": "患。若修行者。於七覺分隨時現前。隨量現",
    "T30n1579_098:0865a15": "前。說名為住。若時退出。說名為滅。於是一",
    "T30n1579_098:0865a16": "切如實了知。彼由如是正知住故。名無罪",
    "T30n1579_098:0865a17": "住。無有愛味。心離味染。",
    "T30n1579_098:0865a18": "復次二十一種想俱行修諸覺支者。當知略",
    "T30n1579_098:0865a19": "由二因緣故。一據相應俱行義。二據無間",
    "T30n1579_098:0865a20": "俱行義。無常等想俱行修。乃至死想俱行修",
    "T30n1579_098:0865a21": "者。據相應義。不淨等想俱行修。乃至觀空想",
    "T30n1579_098:0865a22": "俱行修者。據無間義。慈等俱行修。應知亦",
    "T30n1579_098:0865a23": "爾。又於過去未來現在一切行中。諸行愛染",
    "T30n1579_098:0865a24": "若嬾墮懈怠若薩迦耶見雖已斷滅。習氣隨",
    "T30n1579_098:0865a25": "縛我慢現行。若貪味愛。若於世間種種妙事",
    "T30n1579_098:0865a26": "欲樂貪愛。若有所餘煩惱隨眠。若希求利",
    "T30n1579_098:0865a27": "養。若希求活命。若諸欲愛。若諸有愛。若隨",
    "T30n1579_098:0865a28": "虛妄分別所起四種欲貪。一美色貪。二形貌",
    "T30n1579_098:0865a29": "貪。三細觸貪。四承事貪。如是能令生起所",
    "T30n1579_098:0865b01": "有非理過患。及令其心越路而轉。對治彼",
    "T30n1579_098:0865b02": "故。隨其所應有二十一想俱行修覺支差",
    "T30n1579_098:0865b03": "別。謂為對治四種障故。修無願行想從無",
    "T30n1579_098:0865b04": "常想乃至一切世間不可樂想。為欲對治",
    "T30n1579_098:0865b05": "一種障故。修空行想苦無我想。為欲斷滅",
    "T30n1579_098:0865b06": "所餘煩惱隨眠障故。修於三界無相行想。",
    "T30n1579_098:0865b07": "為欲對治希求利養及欲愛故。於諸欲",
    "T30n1579_098:0865b08": "中修過患想。為欲對治希求活命及有",
    "T30n1579_098:0865b09": "愛故。修習死想。為欲對治隨逐虛妄分",
    "T30n1579_098:0865b10": "別所起四欲貪故。修不淨想為初。乃至觀",
    "T30n1579_098:0865b11": "空想為後。又此一切從青瘀想乃至觀空",
    "T30n1579_098:0865b12": "想。當知皆是不淨想攝。又於此中青瘀想",
    "T30n1579_098:0865b13": "為初。膖脹想為後。對治美色貪。食噉想。分",
    "T30n1579_098:0865b14": "赤想。分散想。對治形貌貪。骸骨想。骨鎖想。",
    "T30n1579_098:0865b15": "對治細觸貪。觀無心識空有尸想。對治承",
    "T30n1579_098:0865b16": "事貪。又於此中修慈。最極至遍淨等。如",
    "T30n1579_098:0865b17": "三摩呬多地。應知其相。",
    "T30n1579_098:0865b18": "復次嗢拕南曰。",
    "T30n1579_098:0865b19": "　初內外力　　清淨差別　　異門沙門",
    "T30n1579_098:0865b20": "　後婆羅門",
    "T30n1579_098:0865b21": "若內若外一切力中。為欲生起八支聖道",
    "T30n1579_098:0865b22": "有二種力。於所餘力最為殊勝。云何為二。",
    "T30n1579_098:0865b23": "一者於外力中善知識力最為殊勝。二者",
    "T30n1579_098:0865b24": "於內力中正思惟力最為殊勝。當知此中",
    "T30n1579_098:0865b25": "離諸障礙。先修福業。於衣食等無匱乏",
    "T30n1579_098:0865b26": "等。名餘外力。除正思惟相應想外餘斷支",
    "T30n1579_098:0865b27": "分。名餘內力。外善知識者。謂從彼聞無上",
    "T30n1579_098:0865b28": "正法。由此故名從他聞音。內正思惟者。謂",
    "T30n1579_098:0865b29": "此無間能發正見。為上首道。復次彼正見等",
    "T30n1579_098:0865c01": "若在有學由無漏故。說名清淨。若在無",
    "T30n1579_098:0865c02": "學相續淨故。說名鮮白。若在世間遠離無",
    "T30n1579_098:0865c03": "量隨外道見諸惡邪行。是故說名無有塵",
    "T30n1579_098:0865c04": "點。遠離塵點所起後有諸業雜染。是故說",
    "T30n1579_098:0865c05": "名離隨煩惱。略說一切八聖道支。二處所",
    "T30n1579_098:0865c06": "攝。一者世間。二出世間。其世間者。三漏四取",
    "T30n1579_098:0865c07": "所隨縛故。不能盡苦。是善性故。能往善",
    "T30n1579_098:0865c08": "趣。出世間者。與彼相違能盡眾苦。又正",
    "T30n1579_098:0865c09": "見等八聖道支。廣分別義如聲聞地及攝異",
    "T30n1579_098:0865c10": "門分。應知其相。七種定因具如三摩呬多",
    "T30n1579_098:0865c11": "地已說。",
    "T30n1579_098:0865c12": "復次正見為首八聖道支會正理故。說名",
    "T30n1579_098:0865c13": "為法。能滅一切諸煩惱故。名毘奈耶。去諸",
    "T30n1579_098:0865c14": "惡法極懸遠故。一切聖賢共祖習故。說名",
    "T30n1579_098:0865c15": "為聖。能隨順往諸善趣故。說名為善趣。涅",
    "T30n1579_098:0865c16": "槃故。說名應修。諸有智者所稱讚故。說名",
    "T30n1579_098:0865c17": "善哉。與此相違。應知即是邪見為首八邪",
    "T30n1579_098:0865c18": "道支。所有差別墮在無明黑闇品故。說名",
    "T30n1579_098:0865c19": "為黑。往惡趣故。說名無義。不善性故。說",
    "T30n1579_098:0865c20": "名下劣。生現法中所有怖畏及怨憎故。說",
    "T30n1579_098:0865c21": "名有罪。諸有智者所譏毀故。所遠離故。",
    "T30n1579_098:0865c22": "名應遠離。",
    "T30n1579_098:0865c23": "復次依第一義所有沙門。安立如是八支",
    "T30n1579_098:0865c24": "聖道。為沙門義。為此義故。於善說法毘奈",
    "T30n1579_098:0865c25": "耶中。假名出家受沙門性。又此畢竟無失",
    "T30n1579_098:0865c26": "壞故。名第一義。其假名者即不如是。諸有",
    "T30n1579_098:0865c27": "成就此第一義沙門性者。當知亦名勝義沙",
    "T30n1579_098:0865c28": "門。又彼追求此沙門果貪瞋癡等畢竟斷義。",
    "T30n1579_098:0865c29": "是故說彼名沙門義。此沙門義復有二種。",
    "T30n1579_098:0866a01": "一無差別總相建立。二若有所作。若無所作",
    "T30n1579_098:0866a02": "行向住果差別建立。如是一切總有四種。一",
    "T30n1579_098:0866a03": "沙門性。二是沙門。三沙門義。四沙門果。其婆",
    "T30n1579_098:0866a04": "羅門差別道理。當知亦爾。",
    "T30n1579_098:0866a05": "復次嗢拕南曰。",
    "T30n1579_098:0866a06": "　障隨惑尋等　　果欲細身勞",
    "T30n1579_098:0866a07": "　學住及作意　　智無執為後",
    "T30n1579_098:0866a08": "入出息念修習差別有十六行。廣分別義",
    "T30n1579_098:0866a09": "如聲聞地。應知其相。又勤修行諸瑜伽師。",
    "T30n1579_098:0866a10": "修習如是入出息念。爾時應知五障礙法。",
    "T30n1579_098:0866a11": "一者於其外緣其心散亂。二者入出息轉有",
    "T30n1579_098:0866a12": "所艱難。三者掉舉惡作纏現在前。四者惛沈",
    "T30n1579_098:0866a13": "睡眠纏現在前。五者樂與道俗共相雜住。如",
    "T30n1579_098:0866a14": "是五法於未得定欲求心定。及得定已",
    "T30n1579_098:0866a15": "倍復增長。當知一切能為障礙。奢摩他品諸",
    "T30n1579_098:0866a16": "隨煩惱所染污時。發身惛沈。生心下劣。由",
    "T30n1579_098:0866a17": "正修習入出息念。身心輕安能令惛沈下劣",
    "T30n1579_098:0866a18": "俱行身心麁重皆悉遠離。毘鉢舍那品諸隨",
    "T30n1579_098:0866a19": "煩惱所染污時。發生種種尋伺妄想。謂欲",
    "T30n1579_098:0866a20": "尋伺等不正尋伺。及無明分尋伺所起諸欲",
    "T30n1579_098:0866a21": "想等種種妄想。由正修習入出息念令尋",
    "T30n1579_098:0866a22": "伺等悉皆靜息。為欲對治彼無明分諸妄",
    "T30n1579_098:0866a23": "想故。純修明分想令速得圓滿。",
    "T30n1579_098:0866a24": "復次正勤修習入出息念諸瑜伽師。於緣",
    "T30n1579_098:0866a25": "過去諸行尋伺能令無間所生等持有間",
    "T30n1579_098:0866a26": "缺者。速得損減。於緣未來諸行尋伺能令",
    "T30n1579_098:0866a27": "無間所生等持有間缺者。速得止息。於",
    "T30n1579_098:0866a28": "緣現在諸行尋伺能令無間所生等持有",
    "T30n1579_098:0866a29": "間缺者。速得寂靜。又若略說由能永斷六",
    "T30n1579_098:0866b01": "種結故。當知建立二種四種及以七種諸果",
    "T30n1579_098:0866b02": "勝利。如經廣說。云何六結。謂順下分上分",
    "T30n1579_098:0866b03": "二結。見道修道所斷二結。若起若生二分位",
    "T30n1579_098:0866b04": "結。如是別別當知總說有六種結。如其次",
    "T30n1579_098:0866b05": "第建立二種四種七種諸果勝利。",
    "T30n1579_098:0866b06": "復次入出息念修習差別略有二種。一者有",
    "T30n1579_098:0866b07": "上。二者無上。其有上者。謂如有一獨處空",
    "T30n1579_098:0866b08": "閑。以靜定心如理觀察。命根繫屬入息出",
    "T30n1579_098:0866b09": "息。若我於入息後無有出息。或出息後無",
    "T30n1579_098:0866b10": "入息者。如是命根即應斷滅。而於無常行",
    "T30n1579_098:0866b11": "中。有希奇事入息滅已。我命根住。乃復得",
    "T30n1579_098:0866b12": "至出息生時。出息滅已。我命根住。乃復得",
    "T30n1579_098:0866b13": "至入息生時。彼由攀緣如是事故。深心",
    "T30n1579_098:0866b14": "厭離於三世境所發愛恚。淨修其心。是名",
    "T30n1579_098:0866b15": "有上十六行修。當知無上。復次如是入息",
    "T30n1579_098:0866b16": "出息念住緣細風色為境界故。名微細住。",
    "T30n1579_098:0866b17": "隔絕一切亂尋伺故。名不流散。發生廣大",
    "T30n1579_098:0866b18": "身心所有妙輕安故。名不可伏。",
    "T30n1579_098:0866b19": "復次修習如是入出息念。令身無勞善能",
    "T30n1579_098:0866b20": "除遣奢摩他品隨煩惱故。令眼無勞善能",
    "T30n1579_098:0866b21": "除遣毘鉢舍那品隨煩惱故。由隨觀察涅",
    "T30n1579_098:0866b22": "槃樂故。名隨觀樂。由隨領受第三靜慮地",
    "T30n1579_098:0866b23": "中樂故。名領受樂。無染住故。無恐畏故。",
    "T30n1579_098:0866b24": "名安樂住。",
    "T30n1579_098:0866b25": "復次容有是處。或有一人。作如是念。如來",
    "T30n1579_098:0866b26": "與彼最極下劣得慧解脫阿羅漢果。無有",
    "T30n1579_098:0866b27": "差別。謂依解脫作是思惟。如來解脫與慧",
    "T30n1579_098:0866b28": "解脫阿羅漢果所有解脫。無有差別。頗復有",
    "T30n1579_098:0866b29": "人作如是念。如來所有離諸蓋住。居內法",
    "T30n1579_098:0866c01": "中最極下劣若諸有學。若諸異生。由精進",
    "T30n1579_098:0866c02": "力。於其五蓋伏斷而住。名離蓋住。此離蓋",
    "T30n1579_098:0866c03": "住彼離蓋住。為如解脫無有差別。為有",
    "T30n1579_098:0866c04": "差別。應知如是二離蓋住極大差別。謂諸有",
    "T30n1579_098:0866c05": "學雖現行故。離蓋住心與如來等。然彼隨",
    "T30n1579_098:0866c06": "眠未永斷故。諸蓋數數間心相續。數數作",
    "T30n1579_098:0866c07": "意勵力除遣。如來諸蓋畢竟斷故。離諸蓋",
    "T30n1579_098:0866c08": "住。與彼所有離諸蓋住。極大差別。非如解",
    "T30n1579_098:0866c09": "脫無有差別。",
    "T30n1579_098:0866c10": "復次修瑜伽師。入出息念為所依止修四",
    "T30n1579_098:0866c11": "念住。如理作意以為依止。於諸未斷內心",
    "T30n1579_098:0866c12": "所有非理作意。如實了知是為非理。於內",
    "T30n1579_098:0866c13": "所有如理作意。如實了知是為如理。既了知",
    "T30n1579_098:0866c14": "已於內所有非理作意。一向遠離。於內所有",
    "T30n1579_098:0866c15": "如理作意。一向修習。為欲令彼永斷滅故。",
    "T30n1579_098:0866c16": "又於此中身等四法如四大路。非理作意如",
    "T30n1579_098:0866c17": "塵土丘。不堅牢故。不真實故。迷亂心故。",
    "T30n1579_098:0866c18": "如理作意如四方來輿乘車車緣。身等四境",
    "T30n1579_098:0866c19": "界門轉能損害彼如塵土丘非理作意。亦",
    "T30n1579_098:0866c20": "令一切相續清淨。",
    "T30n1579_098:0866c21": "復次精勤修習諸息念者。由正修習四種",
    "T30n1579_098:0866c22": "念住。無我等故。平等平等。是身種類能取",
    "T30n1579_098:0866c23": "於身如理作意。如身無我作意亦爾。是故說",
    "T30n1579_098:0866c24": "彼為身一分。能修如是身念住者。都不可",
    "T30n1579_098:0866c25": "得。如身念住。廣說乃至。修法念住當知亦",
    "T30n1579_098:0866c26": "爾。如是諸佛修念住教。外道法中皆無所",
    "T30n1579_098:0866c27": "有。是故說此修念住教。名非一切外道所",
    "T30n1579_098:0866c28": "執。",
    "T30n1579_098:0866c29": "復次嗢拕南曰。",
    "T30n1579_098:0867a01": "　初尊重尸羅　　清淨戒圓滿",
    "T30n1579_098:0867a02": "　現行學勝利　　學差別為後",
    "T30n1579_098:0867a03": "學有三種。謂增上戒學。增上心學。增上慧",
    "T30n1579_098:0867a04": "學。建立如是三學差別。如聲聞地應知其",
    "T30n1579_098:0867a05": "相。又略於此諸所學中。所有邪行。應正",
    "T30n1579_098:0867a06": "了知。所有正行應正了知。言邪行者。謂如",
    "T30n1579_098:0867a07": "有一。不尊重戒。汎爾出家。雖復出家不",
    "T30n1579_098:0867a08": "以淨戒為其增上。如於淨戒。於定於慧",
    "T30n1579_098:0867a09": "應知亦爾。彼可容有犯無餘罪。於彼世尊",
    "T30n1579_098:0867a10": "說。其於諸沙門果證為無能者。是故當知",
    "T30n1579_098:0867a11": "彼於三學一向毀犯。言正行者。有三正行。",
    "T30n1579_098:0867a12": "謂下中上。下正行者。謂如有一。尊重淨戒。",
    "T30n1579_098:0867a13": "亦以淨戒為其增上。與前相違。於定於慧",
    "T30n1579_098:0867a14": "不生尊重。不為增上。此不容有犯無餘",
    "T30n1579_098:0867a15": "罪。而容有犯小隨小罪。於此如來不說其",
    "T30n1579_098:0867a16": "於沙門果證為無能者。中正行者。謂於戒",
    "T30n1579_098:0867a17": "定皆悉尊重。亦為增上。如尊重戒毀犯次",
    "T30n1579_098:0867a18": "第此中亦爾。是故當知乃至所有諸異生位。",
    "T30n1579_098:0867a19": "上正行者。謂已見諦於三種學皆悉尊重。",
    "T30n1579_098:0867a20": "此已獲得沙門果證。不待思擇有能無能。",
    "T30n1579_098:0867a21": "如是二行開為四種。即此四種合為二行。",
    "T30n1579_098:0867a22": "此二與四平等平等。當知此中。若有定學",
    "T30n1579_098:0867a23": "必有戒學。若有慧學。必有定學。有戒學",
    "T30n1579_098:0867a24": "者不必定有定學慧學。若瑜伽師尊重諸",
    "T30n1579_098:0867a25": "學。當知是名所作圓滿。其餘但名所作一",
    "T30n1579_098:0867a26": "分。",
    "T30n1579_098:0867a27": "復次於性罪處能遠離故。當知是名淨戒",
    "T30n1579_098:0867a28": "圓滿。於能密護諸根門等攝受淨戒所有",
    "T30n1579_098:0867a29": "善法。無間受持相續轉故。當知是名善法",
    "T30n1579_098:0867b01": "圓滿。於遮罪處能遠離故。當知是名別解",
    "T30n1579_098:0867b02": "脫圓滿。又依聖所愛戒。若依蘊等五種善",
    "T30n1579_098:0867b03": "巧。及依別解脫律儀。受持世俗所有禁戒。",
    "T30n1579_098:0867b04": "隨其次第應知淨戒圓滿等第二門差別。復",
    "T30n1579_098:0867b05": "次依淨尸羅。略有二種所學差別。一者受持",
    "T30n1579_098:0867b06": "非止所攝所受尸羅所有如法身語現行所攝",
    "T30n1579_098:0867b07": "學處。二者受持是止所攝所受尸羅所攝學",
    "T30n1579_098:0867b08": "處。此復二種。謂或有是毘奈耶所說。非別",
    "T30n1579_098:0867b09": "解脫所說。或有是毘奈耶所說。亦是別解脫",
    "T30n1579_098:0867b10": "所說。是故一切總略而言有三學處。一增上",
    "T30n1579_098:0867b11": "現行。二增上毘奈耶。三增上別解脫。",
    "T30n1579_098:0867b12": "復次學勝利住慧為上首。解脫堅固念為增",
    "T30n1579_098:0867b13": "上。修習三學速圓滿等。如攝釋分廣辯應",
    "T30n1579_098:0867b14": "知。",
    "T30n1579_098:0867b15": "復次住具戒等。如聲聞地應知已辯。又即",
    "T30n1579_098:0867b16": "淨戒對治一切犯戒惡故。密護根門所依",
    "T30n1579_098:0867b17": "處故。說名律儀。初善受故。說名圓滿。後善",
    "T30n1579_098:0867b18": "守故。說名清淨。感愛果故。說名為善。無",
    "T30n1579_098:0867b19": "染污故。說名無罪。於諸有情能善隨順慈",
    "T30n1579_098:0867b20": "心定故。說名無害。於沙門性善隨順故。說",
    "T30n1579_098:0867b21": "名隨順趣。聖所愛澄清性故。名順澄清。終不",
    "T30n1579_098:0867b22": "隨順戒禁取故。名不隨順。與同法者為",
    "T30n1579_098:0867b23": "同分故。名同色類。於正修習增上心慧為",
    "T30n1579_098:0867b24": "所依處。隨順轉故。名為順轉。不惱於他饒",
    "T30n1579_098:0867b25": "益轉故。又正遠離自苦行故。名無熱惱。於",
    "T30n1579_098:0867b26": "所受持無變悔故。名無燒惱。於諸毀犯",
    "T30n1579_098:0867b27": "不現行故。如法悔除己所犯故。名無悔惱。",
    "T30n1579_098:0867b28": "如是名為增上戒學所有差別。三住為依當",
    "T30n1579_098:0867b29": "知增上心學慧學所有差別。謂由天住梵住",
    "T30n1579_098:0867c01": "差別。應知增上心學差別。由諸所有覺分",
    "T30n1579_098:0867c02": "等法聖住差別。應知增上慧學差別。謂四靜",
    "T30n1579_098:0867c03": "慮四無色等。名為天住。四無量定名為梵",
    "T30n1579_098:0867c04": "住。四聖諦智。四種念住。乃至道支四種行迹。",
    "T30n1579_098:0867c05": "勝奢摩他毘鉢舍那四法迹等。當知一切皆",
    "T30n1579_098:0867c06": "名聖住。又有四種若行若住無雜染法。令",
    "T30n1579_098:0867c07": "修觀者或於境界退出遊行。或於所緣安",
    "T30n1579_098:0867c08": "心靜定。離諸雜染安隱而住。云何為四。一",
    "T30n1579_098:0867c09": "於隨順喜受境界。諸雜染喜深心棄捨。二",
    "T30n1579_098:0867c10": "於隨順憂受境界。諸染污憂深心棄捨。三",
    "T30n1579_098:0867c11": "於毘鉢舍那品諸隨煩惱淨修其心。四於",
    "T30n1579_098:0867c12": "奢摩他品諸隨煩惱淨修其心。於是四種",
    "T30n1579_098:0867c13": "若行若住。離諸雜染安隱住法。應知四種",
    "T30n1579_098:0867c14": "安足處所所依法迹。如其所應當知即是無",
    "T30n1579_098:0867c15": "貪無瞋正念正定。",
    "T30n1579_098:0867c16": "復次嗢拕南曰。",
    "T30n1579_098:0867c17": "　證淨初安立　　有變異為先",
    "T30n1579_098:0867c18": "　天路喻明鏡　　記別最居後",
    "T30n1579_098:0867c19": "具足正見如來弟子。略由二法能正攝受",
    "T30n1579_098:0867c20": "澄清性故。應知建立四種證淨。謂沙門義",
    "T30n1579_098:0867c21": "所攝信戒。於能說者。於沙門義。於同法者。",
    "T30n1579_098:0867c22": "於能證得沙門助伴。所有淨信深固根本。",
    "T30n1579_098:0867c23": "於餘生中亦不可引。無虛誑故。名澄清",
    "T30n1579_098:0867c24": "性及淨尸羅。於其一切能往惡趣惡不善",
    "T30n1579_098:0867c25": "法。獲得畢竟不作律儀。是故亦得名澄清",
    "T30n1579_098:0867c26": "性。應知此中。依止淨信於善說法毘奈耶",
    "T30n1579_098:0867c27": "中。深生信解。由此淨信澄清性故。設在餘",
    "T30n1579_098:0867c28": "生。於佛善說法毘奈耶。畢竟無轉。又由怖",
    "T30n1579_098:0867c29": "畏諸惡道苦。受持淨戒。對治惡行。由此攝",
    "T30n1579_098:0868a01": "受戒。澄清性設在餘生。亦不造惡墮諸惡",
    "T30n1579_098:0868a02": "趣。畢竟無退。乃至涅槃。由於善說法毘柰",
    "T30n1579_098:0868a03": "耶。畢竟無轉所依處故。畢竟不往一切惡",
    "T30n1579_098:0868a04": "趣所依處故。其用最勝唯說信戒。為澄清",
    "T30n1579_098:0868a05": "性。非餘精進念定等法。非澄清性。又此信",
    "T30n1579_098:0868a06": "戒是其增上戒定慧學所依止處。由說信戒",
    "T30n1579_098:0868a07": "是清淨故。義顯三學皆得清淨。由是因緣。",
    "T30n1579_098:0868a08": "唯說此二以為證淨。是名第二義門差別。",
    "T30n1579_098:0868a09": "如是證淨善能滋潤一切墮界白淨法故。名",
    "T30n1579_098:0868a10": "滋潤福。能引殊勝諸聖道故。名滋潤善。能",
    "T30n1579_098:0868a11": "引所餘煩惱斷故。名能引樂。",
    "T30n1579_098:0868a12": "復次一向決定能往善趣成就證淨諸聖弟",
    "T30n1579_098:0868a13": "子。猶有住於善趣。三種諸大互違變異所",
    "T30n1579_098:0868a14": "起重苦怖畏。然無惡趣所有怖畏。云何三種",
    "T30n1579_098:0868a15": "重苦怖畏。一者病苦。二者老苦。三者斷截末",
    "T30n1579_098:0868a16": "摩死苦。是故說言其四大種可令變異。非",
    "T30n1579_098:0868a17": "已成就四種證淨諸聖弟子可有變異。復",
    "T30n1579_098:0868a18": "次若第一義清淨諸天。說名最勝無有惱害。",
    "T30n1579_098:0868a19": "由身語意畢竟無有惱害事故。即依如是",
    "T30n1579_098:0868a20": "清淨天性。說四證淨。名為天路。又四證淨",
    "T30n1579_098:0868a21": "為所依止諸聖弟子。依三種門修六隨念。",
    "T30n1579_098:0868a22": "一者為斷奢摩他品諸隨煩惱所起染惱。二",
    "T30n1579_098:0868a23": "者為斷毘鉢舍那品諸隨煩惱所起染惱。三",
    "T30n1579_098:0868a24": "者為斷雖無染惱而於未來當可生起",
    "T30n1579_098:0868a25": "二隨煩惱。當知此中惛沈睡眠名奢摩他品",
    "T30n1579_098:0868a26": "諸隨煩惱。欣樂諸欲俱行掉舉貪等過失所",
    "T30n1579_098:0868a27": "生不善欲尋伺等。令心流散諸雜染法。名",
    "T30n1579_098:0868a28": "毘鉢舍那品諸隨煩惱。又由勝義諦理所得",
    "T30n1579_098:0868a29": "隨念。名義威勇。由世俗諦理所得隨念。名",
    "T30n1579_098:0868b01": "法威勇。",
    "T30n1579_098:0868b02": "復次譬如有人執持明鏡為觀自面淨不",
    "T30n1579_098:0868b03": "淨相。如是如來諸聖弟子。執持微妙證淨",
    "T30n1579_098:0868b04": "明鏡為如實觀自身所有染淨諸相。",
    "T30n1579_098:0868b05": "復次若有成就四種證淨。唯即依自四種",
    "T30n1579_098:0868b06": "證淨為他記別。不依上位。能順歡喜所修",
    "T30n1579_098:0868b07": "隨念。由此因緣。當知記別預流果證。未",
    "T30n1579_098:0868b08": "趣上位所修道故。若於上位能順歡喜",
    "T30n1579_098:0868b09": "五種隨念為他記別。由是因緣。當知記別",
    "T30n1579_098:0868b10": "一來果證。由三摩地未成滿故。於離欲道",
    "T30n1579_098:0868b11": "未圓滿故。於彼諸天未現見故。為求離",
    "T30n1579_098:0868b12": "欲修習能順歡喜諸法。由此歡喜為所依",
    "T30n1579_098:0868b13": "故。發生輕安。由輕安故。領受身樂。由受",
    "T30n1579_098:0868b14": "樂故。心得正定。而於靜定未得成滿。若",
    "T30n1579_098:0868b15": "於上位六種隨念為他記別。由是因緣。當",
    "T30n1579_098:0868b16": "知記別不還果證。阿羅漢果唯出世道。乃能",
    "T30n1579_098:0868b17": "趣證所有隨念唯是世間。是故不還果證已",
    "T30n1579_098:0868b18": "上。更無如是隨念記別。又四證淨預流果中。",
    "T30n1579_098:0868b19": "唯說為淨。於餘學果說圓滿淨。於最上",
    "T30n1579_098:0868b20": "果說為第一圓滿清淨。如是略引隨順此",
    "T30n1579_098:0868b21": "論境智相應諸經宗要摩呾理迦。其餘一切",
    "T30n1579_098:0868b22": "隨此方隅皆當覺了。",
    "T30n1579_098:0868b23": "瑜伽師地論卷第九十八"
}