{
    "X79n1560_029:0549a03": "禪林僧寶傳卷第二十九",
    "X79n1560_029:0549a05": "宋明白庵居沙門　惠洪　撰",
    "X79n1560_029:0549a06": "大通本禪師",
    "X79n1560_029:0549a07": "禪師名善本。生董氏。漢仲舒之後也。其先家太康仲",
    "X79n1560_029:0549a08": "舒村。大父琪。父溫。皆官于頴。遂為頴人。初母無子。禱",
    "X79n1560_029:0549a09": "於佛像前。誓曰。得子必以事佛。即蔬食俄娠。及生本",
    "X79n1560_029:0549a10": "骨相秀異。方晬而孤。母育于叔祖玠之家。既長愽學。",
    "X79n1560_029:0549a11": "操履清修。母亡哀毀過禮。無仕宦意。辟糓學道。隱于",
    "X79n1560_029:0549a12": "筆工。然氣剛不屈。沈默白眼公卿。嘉祐八年。與弟善",
    "X79n1560_029:0549a13": "思。俱至京師。藉名顯聖地藏院。試所習為大僧。其師",
    "X79n1560_029:0549a14": "圓成律師惠揖者。謂人曰。本它日當有海內名。乃生",
    "X79n1560_029:0549a15": "我法中乎。圓成使聽習毗尼。隨喜雜華。夜夢見童子。",
    "X79n1560_029:0549a16": "如世所畫善財。合掌導而南。既覺曰。諸佛菩薩。加被",
    "X79n1560_029:0549a17": "我矣。其欲我南詢諸友乎。時圓照禪師。道振吳中。本",
    "X79n1560_029:0549a18": "徑造姑蘇。謁於瑞光。圓照坐定。特顧之。本默契宗旨。",
    "X79n1560_029:0549a19": "服勤五年。盡得其要。其整頓提撕之綱。研練差別之",
    "X79n1560_029:0549a20": "智。縱橫舒卷。度越前規。一時輩流。無出其右。圓照倚",
    "X79n1560_029:0549a21": "之。以大其家。以季父事圓通秀公。秀住廬山棲賢。出",
    "X79n1560_029:0549a22": "入臥內。如寂子之於東寺。元豐七年春。絕九江游淮",
    "X79n1560_029:0549a23": "山。徧禮祖塔。眷浮山巖叢之勝。有終焉志。遂居太守",
    "X79n1560_029:0549a24": "巖。久之出世。住婺州雙林六年。浙東道俗追崇。至謂",
    "X79n1560_029:0549b01": "傅大士復生。移住錢塘淨慈。繼圓照之後。食堂日千",
    "X79n1560_029:0549b02": "餘口。仰給於檀施。而供養莊嚴之盛。游者疑在諸天",
    "X79n1560_029:0549b03": "(或云西天)。時號大小本　神考(或作哲宗)聞其名。有詔住上都法",
    "X79n1560_029:0549b04": "雲寺賜。號大通禪師。又繼圓通之後。本玉立孤峻。儼",
    "X79n1560_029:0549b05": "臨清(或云千眾)眾。如萬山環天柱。讓其高寒。然精麤與眾",
    "X79n1560_029:0549b06": "共。未甞以言徇物。以色假人。王公貴人。施捨日填門。",
    "X79n1560_029:0549b07": "廈屋萬礎。塗金鏤碧。如地湧寶坊。住八年。請于　朝。",
    "X79n1560_029:0549b08": "願歸老於西湖之上。詔可。遂東還。庵龍山崇德。杜門",
    "X79n1560_029:0549b09": "却掃。與世相忘。又十年。天下願見。而不可得。獨與法",
    "X79n1560_029:0549b10": "子思睿俱。睿與余善。為予言其平生。曰。臨眾三十年。",
    "X79n1560_029:0549b11": "未甞笑。及閑居時。抵掌笑語。問其故。曰不莊敬。何以",
    "X79n1560_029:0549b12": "率眾。吾昔為叢林。故強行之。非性實然也。所至見盡",
    "X79n1560_029:0549b13": "佛菩薩行立之像。不敢坐伊蒲塞饌。以魚胾。名者不",
    "X79n1560_029:0549b14": "食。其真誠敬事。防心離過。類如此。大觀三年十二月",
    "X79n1560_029:0549b15": "甲子。屈三指謂左右曰。止有三日已而。果歿。有異禽",
    "X79n1560_029:0549b16": "翔鳴于庭而去。塔全身於上方。閱世七十有五(或三)。坐",
    "X79n1560_029:0549b17": "四十有五夏。",
    "X79n1560_029:0549b18": "贊曰。本出雲門之後。望雪竇為四世嫡孫。平居作止。",
    "X79n1560_029:0549b19": "直視不瞬。及其陞堂演唱。則左右顧。如象王回旋。學",
    "X79n1560_029:0549b20": "者多自此悟入。方其將終之夕。越僧夢本歸兜率天。",
    "X79n1560_029:0549b21": "味其為人。居處服玩。行己利物。日新其德。不置之諸",
    "X79n1560_029:0549b22": "天。尚何之哉。",
    "X79n1560_029:0549b23": "報本元禪師",
    "X79n1560_029:0549b24": "禪師名慧元。生倪氏。潮陽人也。垂髫嶷然。群兒劇于",
    "X79n1560_029:0549c01": "前。袖手趺坐而已。父母商略曰。兒材地如此。寧堪世",
    "X79n1560_029:0549c02": "用。意事佛僧。可耳。元聞之。即前拜辭。依城南精舍。誦",
    "X79n1560_029:0549c03": "法華經。年十九。剃落受具。遊方至京師。華嚴圓明法",
    "X79n1560_029:0549c04": "師者。見而異之。曰。上人齒少。自何至此。所求何事。曰。",
    "X79n1560_029:0549c05": "慧元南海來。無他來唯求佛法。圓明笑曰。王城利聲",
    "X79n1560_029:0549c06": "捷徑。酒色樊籠。橫目爭奪。日有萬緒。昔大通智勝佛。",
    "X79n1560_029:0549c07": "十劫坐道場。佛法猶不現前。此中寧有佛法乎。佛法",
    "X79n1560_029:0549c08": "俱在南方也。元乃自洛京。游襄漢。徧歷名山。所至親",
    "X79n1560_029:0549c09": "近知識。然俱無所解悟。治平三年春。至黃龍。時南禪",
    "X79n1560_029:0549c10": "師。來自積翠。龍眾如蟻慕而集。元每坐下板。輙自引",
    "X79n1560_029:0549c11": "手反覆。視之。曰寧有道理。而云似佛手。知吾家揭陽。",
    "X79n1560_029:0549c12": "而乃復問。生緣何處乎。久而頓釋其疑。即日發去。凞",
    "X79n1560_029:0549c13": "寧元年入吳。住吳江壽聖寺。遣僧造黃龍。投嗣法書。",
    "X79n1560_029:0549c14": "南公視其款識。未發。謂來僧曰。汝亟還。令元自來。僧",
    "X79n1560_029:0549c15": "反命。元輟住持事。策杖而來次南昌。見寶覺禪師出",
    "X79n1560_029:0549c16": "世說法。知南公已化逾月。乃復還吳中。道俗師尊之。",
    "X79n1560_029:0549c17": "又延住崑山慧嚴院。十年。甞夜舟歸自霅川。寇劫舟。",
    "X79n1560_029:0549c18": "舟人驚怖。不知所出。元安坐徐曰。錢帛皆施汝。人命",
    "X79n1560_029:0549c19": "不可枉用。寇因背去。元祐四年。住承天萬壽寺。眾益",
    "X79n1560_029:0549c20": "盛。躬自持鉢至湖。湖人曰。師到處為家。何苦獨愛姑",
    "X79n1560_029:0549c21": "蘇乎。固留不使還。蘇人聞之。爭持棰杖。譁入湖曰。何",
    "X79n1560_029:0549c22": "為奪我邦善知識。政當見還否。則有死而已。元怡然",
    "X79n1560_029:0549c23": "不恡情去留。曰吾任緣耳。相守彌月。蘇人食盡乃去。",
    "X79n1560_029:0549c24": "竟為湖人所有。住報本禪院六年。十一月十六日。陞",
    "X79n1560_029:0550a01": "座說偈曰。五十五年夢幻。身東西南北孰為親。白雲",
    "X79n1560_029:0550a02": "散盡千山外。萬里秋空片月新。言訖而化。時右司陳",
    "X79n1560_029:0550a03": "公瓘瑩中在湖。親見其事。元脇不至席三十年。平生",
    "X79n1560_029:0550a04": "規法南禪師作止者。唯元克肖之。遺言葬于峴山之",
    "X79n1560_029:0550a05": "陽。門弟子元正有才辯。問。何獨念峴山乎。元曰。他日",
    "X79n1560_029:0550a06": "可建寺。後三十年元道契太師楚國公。公為請于",
    "X79n1560_029:0550a07": "　朝。詔諡證悟禪師。塔曰定應。有　旨特建顯化寺。歲",
    "X79n1560_029:0550a08": "度僧。以嚴香火云。",
    "X79n1560_029:0550a09": "禾山普禪師",
    "X79n1560_029:0550a10": "禪師名德普。緜州蒲氏子。少尚氣節。愽觀有卓識。見",
    "X79n1560_029:0550a11": "富樂山靜禪。師合爪作禮曰。此吾師也。靜與語奇之。",
    "X79n1560_029:0550a12": "擕歸山中。陰察之。其作止類老頭陀。靜曰。此子賦性",
    "X79n1560_029:0550a13": "豪縱。不受控御。而能折節。杵臼炊爨間。以事眾為務。",
    "X79n1560_029:0550a14": "是為希有。年十八得度受具。秀出講席。解唯識起信",
    "X79n1560_029:0550a15": "論。兩川無敢難詰者。號義虎。罪圭峯疏義多臆識。擿",
    "X79n1560_029:0550a16": "其失處。誡學者不可信。老師皆數之。曰。圭峯清凉國",
    "X79n1560_029:0550a17": "師所印可。汝敢雌黃。蚍蜉撼樹之論。汝今是矣。普嘆",
    "X79n1560_029:0550a18": "曰。學者以名位惑久矣。清涼圭峯非有四目八臂也。",
    "X79n1560_029:0550a19": "奈何甘自退屈乎。佛法其微矣。此其兆也。時惟勝禪",
    "X79n1560_029:0550a20": "師還自江西。呂大防微仲。由龍圖閣直學士。出鎮成",
    "X79n1560_029:0550a21": "都。執弟子禮。日夕造謁(或室)。普衣禪者衣。竊聽其議終",
    "X79n1560_029:0550a22": "日。一不能曉。歸臥看屋梁。曰。勝昔甞業講有聲。呂公",
    "X79n1560_029:0550a23": "世所謂賢者。相與詶酢。敬信如此。而吾乃不信。可乎。",
    "X79n1560_029:0550a24": "然所疑未解。坐寡聞也。乃出蜀。至荊州金鑾。夜與一",
    "X79n1560_029:0550b01": "衲。偶忘其名。衲見了山情庵主。普聞其飽參。問之曰。",
    "X79n1560_029:0550b02": "經論何負禪宗。而長老多譏呵之耶。衲曰。以其是識",
    "X79n1560_029:0550b03": "情義理。思想邊量。非能發聖得道。脫有得道發聖者。",
    "X79n1560_029:0550b04": "皆藉之以為緣耳。儻不因自悟。唯經論是仗。則能讀",
    "X79n1560_029:0550b05": "能知。能見解者。皆證聖成道去矣。寧尚與僕輩。俯仰",
    "X79n1560_029:0550b06": "耶。唯以死語是所知障。故祖師西來也(一本云。故明祖師西來之",
    "X79n1560_029:0550b07": "意也)。如經言。一切眾生本來成佛。汝信之乎。對曰。世尊",
    "X79n1560_029:0550b08": "之語。豈敢不信。衲曰。既信矣。則尚何區區遠來乎。對",
    "X79n1560_029:0550b09": "曰。吾聞禪宗有別傳法。故來耳。衲笑曰。是則未信。非",
    "X79n1560_029:0550b10": "能信也。普曰。其病安在。衲曰。積翠南禪師出世久。子",
    "X79n1560_029:0550b11": "見之。不宜後。見則當使汝疾有廖矣。普即日遂行。以",
    "X79n1560_029:0550b12": "熈寧元年至黃龍。問。阿難問迦葉。世尊付金襴外。傳",
    "X79n1560_029:0550b13": "何法。迦葉呼阿難。阿難應諾。迦葉曰。倒却門前剎竿",
    "X79n1560_029:0550b14": "著。意旨如何。南公曰。上人出蜀。曾到玉泉否。曰曾到。",
    "X79n1560_029:0550b15": "又問曾掛搭否。曰。一夕便發。南公曰。智者道場。關將",
    "X79n1560_029:0550b16": "軍打供。與結緣幾時。何妨。普默然良久。理前問。南公",
    "X79n1560_029:0550b17": "俛首。普趨出大驚曰。兩川義虎。不消此老一唾。八年",
    "X79n1560_029:0550b18": "秋。遊螺川。待制劉公沆。請住慧雲禪院七年。遷住禾",
    "X79n1560_029:0550b19": "山十有二年。元祐五年十二月二十五日。謂左右曰。",
    "X79n1560_029:0550b20": "諸方尊宿死。叢林必祭。吾以為徒虗設。吾若死。汝曹",
    "X79n1560_029:0550b21": "當先祭。乃令從今辦祭。眾以其老。又好戲語。復曰。和",
    "X79n1560_029:0550b22": "尚幾時遷化。曰。汝輩祭絕即行。於是幃寢堂。坐普其",
    "X79n1560_029:0550b23": "中。置祭讀文。跪揖上食。普飲餐自如。自門弟子。下及",
    "X79n1560_029:0550b24": "莊力。日次為之。至明年元日祭絕。曰。明日雪晴乃行。",
    "X79n1560_029:0550c01": "至時晴忽雪。雪止普安坐。焚香而化。閱世六十有七。",
    "X79n1560_029:0550c02": "坐四十九夏。全身塔于寺之左。",
    "X79n1560_029:0550c03": "贊曰。初雲庵自九峯至廬山。諸方禪者畢集門下。雜",
    "X79n1560_029:0550c04": "還多英俊。而雲庵甞斂眉曰。法道乃今而後。未可知",
    "X79n1560_029:0550c05": "也。有問其意。曰。先師在黃檗。眾不滿百。而明眼輩幾",
    "X79n1560_029:0550c06": "半。今雖三倍當時。然纔一兩人耳。余時年少。心非其",
    "X79n1560_029:0550c07": "論。觀元普兩禪師。皆南公晚子也。而其行已卓絕。且",
    "X79n1560_029:0550c08": "如此。則雲庵之言。如百衲帔。天寒歲晚。乃見效哉。",
    "X79n1560_029:0550c09": "雲居佛印元禪師",
    "X79n1560_029:0550c10": "禪師名了元。字覺老。生饒州浮梁林氏。世業儒。父祖",
    "X79n1560_029:0550c11": "皆不仕。元生三歲。琅琅誦論語．諸家詩。五歲誦三千",
    "X79n1560_029:0550c12": "首。既長從師授五經。略通大義去。讀首楞嚴經。于竹",
    "X79n1560_029:0550c13": "林寺。愛之盡捐舊學。白父母。求出家度生死。禮寶積",
    "X79n1560_029:0550c14": "寺沙門日用。試法華。受具足戒。遊廬山。謁開先暹道",
    "X79n1560_029:0550c15": "者。暹自負其號。海上橫行。俯視後進。元與問答捷給。",
    "X79n1560_029:0550c16": "暹大稱賞。以為真英靈衲子也。時年十九。已而又謁",
    "X79n1560_029:0550c17": "圓通訥禪師。訥驚其翰墨曰。骨格已似雪竇。後來之",
    "X79n1560_029:0550c18": "俊也。時書記懷璉。方應　詔而西。訥以元嗣璉之職。",
    "X79n1560_029:0550c19": "江州承天法席虗。訥又以元當遷。郡將見而少之。訥",
    "X79n1560_029:0550c20": "曰。元齒少而德壯。雖萬耆衲。不可折也。於是說法。為",
    "X79n1560_029:0550c21": "開先之嗣。時年二十八。自其始住承天。移淮山之斗",
    "X79n1560_029:0550c22": "方。廬山之開先歸宗。丹陽之金山焦山。江西之大仰。",
    "X79n1560_029:0550c23": "又四住雲居。凡四十年之間。德化緇白。名聞幼稚。縉",
    "X79n1560_029:0550c24": "紳之賢者。多與之遊。蘇東坡謫黃州。廬山對岸。元居",
    "X79n1560_029:0551a01": "歸宗。詶酢妙句。與煙雲爭麗。及其在金山。則東坡得",
    "X79n1560_029:0551a02": "釋還吳中。次丹陽。以書抵元曰。不必出山。當學趙州",
    "X79n1560_029:0551a03": "上等接人。元得書徑來。東坡迎笑問之。元以偈為献",
    "X79n1560_029:0551a04": "(或作戲)曰。趙州當日少謙光。不出三門見趙王。爭似金",
    "X79n1560_029:0551a05": "山無量相。大千都是一禪床。東坡撫掌稱善。東坡甞",
    "X79n1560_029:0551a06": "訪弟子由于高安。將至之夕。子由與洞山真淨文禪",
    "X79n1560_029:0551a07": "師。聖壽聰禪師。連牀夜語三皷矣。真淨忽驚覺曰。偶",
    "X79n1560_029:0551a08": "夢吾等謁五祖戒禪師。不思而夢。何祥耶。子由撼聰",
    "X79n1560_029:0551a09": "公。聰曰。吾方夢見戒禪師。於是起。品坐笑曰。夢乃有",
    "X79n1560_029:0551a10": "同者乎。俄報東坡已至奉新。子由攜兩衲。候於城南",
    "X79n1560_029:0551a11": "建山寺。有頃東坡至。理夢事問。戒公生何所。曰陝右。",
    "X79n1560_029:0551a12": "東坡曰。軾十餘歲時。時夢身是僧。往來陝西。又問。戒",
    "X79n1560_029:0551a13": "狀奚若。曰。戒失一目。東坡曰。先妣方娠。夢僧至門。瘠",
    "X79n1560_029:0551a14": "而眇。又問戒終何所。曰高安大愚。今五十年。而東坡",
    "X79n1560_029:0551a15": "時年四十九。後與真淨書。其略曰。戒和尚不識人嫌。",
    "X79n1560_029:0551a16": "強顏復出。亦可笑矣。既是法契(或云法器)。願痛加磨勵。使",
    "X79n1560_029:0551a17": "還舊觀。自是常著衲衣。故元以裙贈之。而東坡酬以",
    "X79n1560_029:0551a18": "玉帶。有偈曰。病骨難堪玉帶圍。鈍根仍落箭鋒機。會",
    "X79n1560_029:0551a19": "當乞食歌姬院。奪得雲山舊衲衣。又曰。此帶閱人如",
    "X79n1560_029:0551a20": "傳舍。流傳到我亦悠哉。錦袍錯落尤相稱。乞與佯狂",
    "X79n1560_029:0551a21": "老萬回。元所居方丈。特高名妙高臺。東坡又作詩曰。",
    "X79n1560_029:0551a22": "我欲乘飛車。東訪赤松子。蓬萊不可到。弱水三萬里。",
    "X79n1560_029:0551a23": "不如金山去。清風半帆耳。中有妙高臺。雲峯自孤起。",
    "X79n1560_029:0551a24": "仰觀初無路。誰信平如砥。臺中老比丘。碧眼照窓几。",
    "X79n1560_029:0551b01": "巉巉玉為骨。凜凜霜入齒。機鋒不可觸。千偈如翻水。",
    "X79n1560_029:0551b02": "何須尋德雲。只此比丘是。長生未暇學。請學長不死。",
    "X79n1560_029:0551b03": "太子少保張公方平安道。為滁州日。遊瑯琊山藏院。",
    "X79n1560_029:0551b04": "呼梯梯梁。得木匣發之。忽悟前身。盖知藏僧也。寫楞",
    "X79n1560_029:0551b05": "伽經。未終而化。安道續書殘軸。筆蹟宛然如昔。號二",
    "X79n1560_029:0551b06": "生經。安道欲刻以印施四方。東坡曰。此經在他人。猶",
    "X79n1560_029:0551b07": "為希世之瑞。況於公乎。請家藏為子孫無窮之福。元",
    "X79n1560_029:0551b08": "請東坡代書之。鏤板金山。時士大夫。師歐陽文忠公",
    "X79n1560_029:0551b09": "為古文。公佐韓子。詆我以原性。性者與生俱生之論。",
    "X79n1560_029:0551b10": "為銓量。元故以是勸之。又甞謂眾曰。昔雲門說法如",
    "X79n1560_029:0551b11": "雲雨。絕不喜人記錄其語。見必罵逐曰。汝口不用。反",
    "X79n1560_029:0551b12": "記吾語。異時裨販我去。今室中對機錄。皆香林明教",
    "X79n1560_029:0551b13": "以紙為衣。隨所聞即書之。後世學者。漁獵文字語言。",
    "X79n1560_029:0551b14": "正如吹網欲滿。非愚即狂。時江浙叢林。尚以文字為",
    "X79n1560_029:0551b15": "禪。謂之請益。故元以是諷之。高麗僧統義天。航海至",
    "X79n1560_029:0551b16": "明州。傳云。義天棄王者位出家。上疏乞徧歷叢林。問",
    "X79n1560_029:0551b17": "法受道。有詔朝奉郎楊傑次公。舘伴所經。吳中諸剎。",
    "X79n1560_029:0551b18": "皆迎餞如王臣禮。至金山。元牀坐。納其大展。次公驚",
    "X79n1560_029:0551b19": "問故。元曰。義天亦異國僧耳。僧至叢林。規繩如是。不",
    "X79n1560_029:0551b20": "可易也。眾姓出家。同名釋子。自非買崔盧。以門閥相",
    "X79n1560_029:0551b21": "高。安問貴種。次公曰。卑之少徇時宜。求異諸方。亦豈",
    "X79n1560_029:0551b22": "覺老心哉。元曰。不然。屈道隨俗。諸方先失一隻眼。何",
    "X79n1560_029:0551b23": "以示華夏師法乎。朝廷聞之。以元為知大體。觀文殿",
    "X79n1560_029:0551b24": "學士王公韶子淳。出守南昌。自以久帥西塞。濫殺罸。",
    "X79n1560_029:0551c01": "留神空宗。祈妙語。以藻雪之。而元適至。子淳請說法",
    "X79n1560_029:0551c02": "於上藍。元炷香曰。此香為殺人不眨眼上將軍。立地",
    "X79n1560_029:0551c03": "成佛大居士。一眾譁曰善。子淳亦悠然意消。靈源清",
    "X79n1560_029:0551c04": "禪師在眾時。廁雲居法席。痛自韜晦。而聲名自然在",
    "X79n1560_029:0551c05": "人口。元陞座。舉以為堂中第一座。叢林服其公。非特",
    "X79n1560_029:0551c06": "清公。如感鐵面喆真如。百丈肅。仰山簡。皆元所賞識",
    "X79n1560_029:0551c07": "也。李公麟伯時。為元寫照。元曰。必為我作笑狀。自為",
    "X79n1560_029:0551c08": "贊曰。李公天上石麒麟。傳得雲居道者真。不為拈花",
    "X79n1560_029:0551c09": "明大事。等閑開口笑何人。泥牛漫向風前齅。枯木無",
    "X79n1560_029:0551c10": "端雪裏春。對現堂堂俱不識。太平時代自由身。元符",
    "X79n1560_029:0551c11": "元年正月初四日。聽客語有會其心者。軒渠一笑而",
    "X79n1560_029:0551c12": "化。其令畫笑狀。而贊之。非苟然也。閱世六十有七。坐",
    "X79n1560_029:0551c13": "五十有二夏。元骨面而秀清。臨事無凝滯。過眼水流",
    "X79n1560_029:0551c14": "雲散。其為人服義疾惡。初舉感鐵面。嗣承天。感曰。使",
    "X79n1560_029:0551c15": "典粥飯。供十方僧。可也。如欲繼嗣。則慈感已有師。元",
    "X79n1560_029:0551c16": "奇之。又舉宣長老住甘露。宣後賣元。元白于官曰。宣",
    "X79n1560_029:0551c17": "演法未有宗旨。乞改正。宣竟以是遭逐。楊次公曰。牽",
    "X79n1560_029:0551c18": "牛蹊人之田。而奪之牛也。元不卹。元甞游京師。謁曹",
    "X79n1560_029:0551c19": "王。王以其名。奏之神考。賜磨衲。號佛印。東坡滑稽於",
    "X79n1560_029:0551c20": "翰墨。戲為之贊。世喜傳。故併記之。",
    "X79n1560_029:0551c21": "贊曰。佛印種性從橫。慧辨敏速。如新生駒。不受控勒。",
    "X79n1560_029:0551c22": "蓋其材足以御侮。觀其臨事。護法之心深矣。",
    "X79n1560_029:0551c24": "禪林僧寶傳"
}