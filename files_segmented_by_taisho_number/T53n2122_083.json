{
    "T53n2122_083:0896c02": "法苑珠林卷第八十三",
    "T53n2122_083:0896c04": "西明寺沙門釋道世撰",
    "T53n2122_083:0896c05": "六度篇第八十五之四",
    "T53n2122_083:0896c06": "4 精進部(八三)精進部第四此別四部",
    "T53n2122_083:0896c07": "述意部懈墮部策修部進益部",
    "T53n2122_083:0896c08": "1 述意部述意部第一",
    "T53n2122_083:0896c09": "夫忍行之情猶昧。審的之旨未顯。所以策墮",
    "T53n2122_083:0896c10": "令心不懈。是故經曰。汝等比丘。當勤精進。",
    "T53n2122_083:0896c11": "十力慧日既已潛沒。汝等當為無明所覆。又",
    "T53n2122_083:0896c12": "言。闡提之人屍臥終日。當言成道無有是處。",
    "T53n2122_083:0896c13": "釋論云。在家懈怠失於俗利。出家懶墮喪",
    "T53n2122_083:0896c14": "於法寶。是以斯那勇猛諸佛稱揚。迦葉精奇",
    "T53n2122_083:0896c15": "如來述讚。書云。夙興夜寐。竭力致身。乃曰",
    "T53n2122_083:0896c16": "忠臣。方稱孝子。故知放逸懈怠之所不尚。精",
    "T53n2122_083:0896c17": "進劬勞無時不可。豈得恣其愚懷縱情憍蕩。",
    "T53n2122_083:0896c18": "致使善根種子不復開敷。道樹枝條彌加枯",
    "T53n2122_083:0896c19": "瘁。況復命屬死王名繫幽府。奄歸長夜頓罷",
    "T53n2122_083:0896c20": "資糧。冥曹拷問將何酬答。當於此時悔恨",
    "T53n2122_083:0896c21": "何及。是故令者勸諸行人。聞身餘力預備前",
    "T53n2122_083:0896c22": "糧。常須檢校三業。勿令違於六時。每於晝",
    "T53n2122_083:0896c23": "夜。從旦至中。從中至暮。從暮至夜。從夜至",
    "T53n2122_083:0896c24": "曉。乃至一時一剋。一念一剎那。檢校三業。",
    "T53n2122_083:0896c25": "幾心行善。幾心行惡。幾心行孝。幾心行逆。幾",
    "T53n2122_083:0896c26": "心行厭離財色心。幾心行貪著財色心。幾心",
    "T53n2122_083:0896c27": "行人天善根業。幾心行三塗不善業。幾心厭",
    "T53n2122_083:0896c28": "離名聞著我心。幾心貪求名聞著我心。幾心",
    "T53n2122_083:0896c29": "欣修三乘出世心。幾心輕慢三乘深樂世間",
    "T53n2122_083:0897a01": "心。如是善惡日夜相違。行者常須檢校勿令",
    "T53n2122_083:0897a02": "放逸墮於邪網。常省三業遞相誡勗。心口相",
    "T53n2122_083:0897a03": "訓。心語口言。汝常說善莫說非法。口還語心。",
    "T53n2122_083:0897a04": "汝思正法莫思非法。心復語身。汝勤精進莫",
    "T53n2122_083:0897a05": "行懈怠。如是我心自制我口自慎我身自禁。",
    "T53n2122_083:0897a06": "如是自策足得高昇。何勞他控橫起怨憎。故",
    "T53n2122_083:0897a07": "經曰。身行善口行善意行善。定生善道。身",
    "T53n2122_083:0897a08": "行惡口行惡意行惡。定生惡趣。又如駃騠",
    "T53n2122_083:0897a09": "顧影馳走不同駑畜加諸杖捶。若不自誡要",
    "T53n2122_083:0897a10": "假他呵。反增觸惱益罪尤深也。",
    "T53n2122_083:0897a11": "2 懈墮部懈墮部第二",
    "T53n2122_083:0897a12": "如菩薩本行經云。佛告阿難。夫懈怠者眾行",
    "T53n2122_083:0897a13": "之累。居家懈怠則衣食不供。產業不舉。出家",
    "T53n2122_083:0897a14": "懈怠不能出離生死之苦。一切眾事皆由精",
    "T53n2122_083:0897a15": "進而得興起。是時帝釋便說偈言。",
    "T53n2122_083:0897a16": "欲求最勝道　　不惜其軀命",
    "T53n2122_083:0897a17": "棄身如糞土　　解了無吾我",
    "T53n2122_083:0897a18": "雖用財寶施　　此事不為難",
    "T53n2122_083:0897a19": "勇猛如是者　　精進得佛疾",
    "T53n2122_083:0897a20": "又增一阿含經云。若有人懈墮種不善行。於",
    "T53n2122_083:0897a21": "事有損。若能不懈墮此最精妙。所以然者。",
    "T53n2122_083:0897a22": "彌勒菩薩經三十劫應當作佛。我以精進力",
    "T53n2122_083:0897a23": "勇猛之心。使彌勒在後成佛。是故當念精進",
    "T53n2122_083:0897a24": "勿有懈怠。",
    "T53n2122_083:0897a25": "又譬喻經云。迦葉佛時有兄弟二人。俱為沙",
    "T53n2122_083:0897a26": "門。兄持戒坐禪一心求道而不布施。弟布施",
    "T53n2122_083:0897a27": "修福而喜破戒。兄從釋迦出家得阿羅漢果。",
    "T53n2122_083:0897a28": "衣常不充。食常不飽。弟生象中。為象多力。能",
    "T53n2122_083:0897a29": "却怨敵。國王所愛。金銀珍寶瓔珞其身。封數",
    "T53n2122_083:0897b01": "百戶邑供給此象。隨其所須。時兄比丘值世",
    "T53n2122_083:0897b02": "大儉。游行乞食。七日不得。末後得少麁食。劣",
    "T53n2122_083:0897b03": "得存命。先知此象是前世弟。便往詣象手捉",
    "T53n2122_083:0897b04": "象耳。而語之言。我昔與汝俱有罪也。象思比",
    "T53n2122_083:0897b05": "丘語即識宿命。見前因緣愁憂不食。象子",
    "T53n2122_083:0897b06": "悑懼便往白王。王問象子。先無人犯此象",
    "T53n2122_083:0897b07": "不。象子答曰。無他異人。唯一沙門來至象",
    "T53n2122_083:0897b08": "邊須臾便去。王即遣人覓得沙門。問言。至",
    "T53n2122_083:0897b09": "象邊何所道耶。沙門答曰。我語象云。我與",
    "T53n2122_083:0897b10": "汝俱有罪耳。沙門向王具說如上。王意便寤",
    "T53n2122_083:0897b11": "即放沙門。",
    "T53n2122_083:0897b12": "又增一阿含經云。爾時世尊與無央數之眾。",
    "T53n2122_083:0897b13": "而為說法。有一長老比丘。向世尊舒脚而睡。",
    "T53n2122_083:0897b14": "有修摩那沙彌。年向八歲。去世尊不遠。結跏",
    "T53n2122_083:0897b15": "趺坐。計念在前。世尊遙見長老比丘舒脚而",
    "T53n2122_083:0897b16": "眠。復見沙彌端坐思惟。便說偈言。",
    "T53n2122_083:0897b17": "所謂長老者　　未必𩮜鬚髮",
    "T53n2122_083:0897b18": "雖復年齒長　　不免於惡行",
    "T53n2122_083:0897b19": "若有見諦法　　無害於群前",
    "T53n2122_083:0897b20": "捨諸穢惡行　　此名為長老",
    "T53n2122_083:0897b21": "我今謂長老　　未必先出家",
    "T53n2122_083:0897b22": "修其善本業　　分別於正行",
    "T53n2122_083:0897b23": "設有年幼少　　諸根無漏缺",
    "T53n2122_083:0897b24": "此謂名長老　　分別正法行",
    "T53n2122_083:0897b25": "爾時世尊告諸比丘。汝等頗見此長老舒脚",
    "T53n2122_083:0897b26": "而睡乎。諸比丘對曰。如是悉見。世尊告曰。此",
    "T53n2122_083:0897b27": "長老比丘。前五百世中常為龍身。今設命",
    "T53n2122_083:0897b28": "終當生龍中。所以然者。無有恭敬於佛法眾。",
    "T53n2122_083:0897b29": "若無恭敬之心於佛法眾者。命終皆當生龍",
    "T53n2122_083:0897c01": "中汝等頗見修摩那沙彌年向八歲去我不遠",
    "T53n2122_083:0897c02": "端坐思惟不。諸比丘對曰。悉見世尊。曰此",
    "T53n2122_083:0897c03": "沙彌却後七日當得四神足及得四諦之法。",
    "T53n2122_083:0897c04": "以是之故常當勤加恭敬佛法之眾。",
    "T53n2122_083:0897c05": "又佛說馬有八態譬人經云。佛告諸比丘。馬",
    "T53n2122_083:0897c06": "有弊惡八態。何等為八。一態者解󰊋韁時",
    "T53n2122_083:0897c07": "掣車欲走。二態者車駕跳踉欲齧其人。三",
    "T53n2122_083:0897c08": "態者便舉前兩足掣車而走。四態者便蹋車",
    "T53n2122_083:0897c09": "軨。五態者使人立持軛摩身拶車却行。六",
    "T53n2122_083:0897c10": "態者便傍行斜走。七態者便掣車馳走得值",
    "T53n2122_083:0897c11": "濁泥止住不行。八態者懸󰪐餧之熟視不食。",
    "T53n2122_083:0897c12": "其主牽去欲駕之時。遽含噏噬飲食不得。佛",
    "T53n2122_083:0897c13": "言。人亦有弊惡八態。何等為八。一態者聞說",
    "T53n2122_083:0897c14": "經便走不欲樂聽。如馬解󰊋韁掣車走時。二",
    "T53n2122_083:0897c15": "態者聞說經意不解不知語所趣向。便瞋跳",
    "T53n2122_083:0897c16": "踉不欲樂聞。如馬駕車時跳踉欲齧人時。",
    "T53n2122_083:0897c17": "三態者聞說經便逆不受。如馬舉前兩脚掣",
    "T53n2122_083:0897c18": "車走時。四態者聞說經便罵。如馬蹋車軨時。",
    "T53n2122_083:0897c19": "五態者聞說經便起去。如馬人立持軛摩身",
    "T53n2122_083:0897c20": "拶車却行時。六態者聞說經不肯聽俾頭",
    "T53n2122_083:0897c21": "斜視耳語。如馬傍行斜走時。七態者聞說",
    "T53n2122_083:0897c22": "經。便欲窮難問之。不能相應答便死抵妄語。",
    "T53n2122_083:0897c23": "如馬得濁泥便止不復行。八態者聞說經不",
    "T53n2122_083:0897c24": "肯聽。反念婬泆多求不欲聽受。死入惡道",
    "T53n2122_083:0897c25": "時乃遽欲學問行道。亦不能復得行道。如馬",
    "T53n2122_083:0897c26": "懸󰪐餧之熟視不肯食。其主牽去欲駕之。乃",
    "T53n2122_083:0897c27": "遽含噏噬亦不得食。佛言。我說馬有八惡",
    "T53n2122_083:0897c28": "態。人亦有八惡態。如是比丘聞經歡喜作禮",
    "T53n2122_083:0897c29": "而去。",
    "T53n2122_083:0898a01": "3 策修部策修部第三",
    "T53n2122_083:0898a02": "如持世經云。寶光菩薩於閻浮檀金佛所發",
    "T53n2122_083:0898a03": "於精進。但為入如是法方便門。二十億歲終",
    "T53n2122_083:0898a04": "不生惡心。若利養心。又寶光菩薩如是精進",
    "T53n2122_083:0898a05": "十二億歲。未曾發起婬怒癡心。又無量意",
    "T53n2122_083:0898a06": "菩薩無量力菩薩。於四萬歲中終不睡眠。常",
    "T53n2122_083:0898a07": "不滿腹食。亦不臥若坐若經行。但念五取陰",
    "T53n2122_083:0898a08": "相。",
    "T53n2122_083:0898a09": "又大集經云。法語比丘二萬年中無有睡眠。",
    "T53n2122_083:0898a10": "然後上昇虛空。一多羅樹。結跏趺坐。滿一千",
    "T53n2122_083:0898a11": "年不動不搖。法喜為食。獲得比智樂說無",
    "T53n2122_083:0898a12": "礙。",
    "T53n2122_083:0898a13": "又譬喻經云。羅閱祇國沙門。坐自誓曰。我不",
    "T53n2122_083:0898a14": "得道終不起欲睡眠心。作錐長八寸刺兩髀。",
    "T53n2122_083:0898a15": "痛不得眠。一年得道。",
    "T53n2122_083:0898a16": "又薄俱羅經云。薄俱羅稱言。我從出家以來",
    "T53n2122_083:0898a17": "八十年中。未曾偃臥脇一著床背有所倚。",
    "T53n2122_083:0898a18": "又遺教經云。汝等比丘。若勤精進則事無難",
    "T53n2122_083:0898a19": "者。是故汝等常勤精進。譬如小水常流則能",
    "T53n2122_083:0898a20": "穿石。若行者之心數數懈廢。譬如鑽火未熱",
    "T53n2122_083:0898a21": "而息。雖欲得火火難可得。是名精進。",
    "T53n2122_083:0898a22": "又智度論云。身精進為小。心精進為大。外",
    "T53n2122_083:0898a23": "精進為小。內精進為大。復次佛說意業力大",
    "T53n2122_083:0898a24": "故。如仙人瞋時令大國磨滅。復次身口作",
    "T53n2122_083:0898a25": "五逆罪。大果報一劫在阿鼻地獄。受意業力。",
    "T53n2122_083:0898a26": "得生非有想非無想處。壽八萬大劫。亦在十",
    "T53n2122_083:0898a27": "方佛國壽命無量。以是故身口精進為小。意",
    "T53n2122_083:0898a28": "精進為大。如是諸經廣歎精進。一心正念速",
    "T53n2122_083:0898a29": "得道果。未必要須多聞。",
    "T53n2122_083:0898b01": "又智度論云。若人欲得所聞皆持。應當一心",
    "T53n2122_083:0898b02": "憶念令念增長。於相似事。繫念令知所不見",
    "T53n2122_083:0898b03": "事。如周利槃陀迦比丘。繫心拭屣物中念憶",
    "T53n2122_083:0898b04": "禪定。除心垢法乃得羅漢果。彼人暗鈍令誦",
    "T53n2122_083:0898b05": "掃󰆠兩字。猶不俱得。得掃忘󰆠。得󰆠忘掃。",
    "T53n2122_083:0898b06": "如此矇鈍尚得聖道。何況利人不得聖道。天",
    "T53n2122_083:0898b07": "下極鈍豈過於此。佛法貴行不貴不行。但能",
    "T53n2122_083:0898b08": "勤行。縱復寡聞亦先入道。",
    "T53n2122_083:0898b09": "又毘婆沙論云。如二人俱至一方。一乘疾馬。",
    "T53n2122_083:0898b10": "一乘鈍馬。雖乘鈍馬。以前發故。先有所至。",
    "T53n2122_083:0898b11": "信解脫人。勤行精進。先至涅槃。即是周利",
    "T53n2122_083:0898b12": "等也。",
    "T53n2122_083:0898b13": "又六度集經云。佛告弟子。當勤精進聽聞諷",
    "T53n2122_083:0898b14": "誦莫得懈怠陰蓋所覆。吾念過去無數劫時。",
    "T53n2122_083:0898b15": "有佛名一切度王。是時眾中有兩比丘。一名",
    "T53n2122_083:0898b16": "精進辯。一名德樂止。共聽法。精進辯者。聞",
    "T53n2122_083:0898b17": "經歡喜。應時即得阿惟越致。神通具足。德樂",
    "T53n2122_083:0898b18": "止者。睡眠不覺。獨無所得。時精進辯謂德樂",
    "T53n2122_083:0898b19": "止言。佛者難值。億百千世時乃一出。當勤精",
    "T53n2122_083:0898b20": "進為眾作本。如何睡眠。時德樂止聞其教",
    "T53n2122_083:0898b21": "招便即經行。於祇樹間甫始經行。復住睡眠。",
    "T53n2122_083:0898b22": "如是煩亂不能自定。詣泉側坐欲思惟。復生",
    "T53n2122_083:0898b23": "睡眠。時精進辯便以善權往而度之。化作蜂",
    "T53n2122_083:0898b24": "王飛趣其眼。如欲螫之。時德樂止驚覺而坐。",
    "T53n2122_083:0898b25": "畏此蜂王須臾復睡。時蜜蜂王飛入腋下螫",
    "T53n2122_083:0898b26": "其胸腹。德樂止驚心中懅悸。不敢復睡。時",
    "T53n2122_083:0898b27": "泉水中有雜色華。種種鮮潔。時蜜蜂王飛住",
    "T53n2122_083:0898b28": "華上食甘露味。時德樂止端坐視之。畏復飛",
    "T53n2122_083:0898b29": "來不敢睡。思惟蜂王觀其根本。蜂王食味",
    "T53n2122_083:0898c01": "不出華中。須臾之頃蜂王睡眠。墮污泥中身",
    "T53n2122_083:0898c02": "體沐浴。已復還飛住其華上。時德樂止向蜜",
    "T53n2122_083:0898c03": "蜂王說偈言。",
    "T53n2122_083:0898c04": "是食甘露者　　其身得安隱",
    "T53n2122_083:0898c05": "不當復持歸　　遍及其妻子",
    "T53n2122_083:0898c06": "如何墮泥中　　自污其身體",
    "T53n2122_083:0898c07": "如是為無黠　　毀其甘露味",
    "T53n2122_083:0898c08": "又如此華者　　不宜久住中",
    "T53n2122_083:0898c09": "日沒華還合　　求出則不能",
    "T53n2122_083:0898c10": "當須日光明　　爾乃復得出",
    "T53n2122_083:0898c11": "長夜之疲冥　　如是甚勤苦",
    "T53n2122_083:0898c12": "時蜜蜂王向德樂止說偈報言。",
    "T53n2122_083:0898c13": "佛者譬甘露　　聽聞無厭足",
    "T53n2122_083:0898c14": "不當有懈怠　　無益於一切",
    "T53n2122_083:0898c15": "五道生死海　　譬如墮污泥",
    "T53n2122_083:0898c16": "愛欲所纏裹　　無智為甚迷",
    "T53n2122_083:0898c17": "日出眾華開　　譬佛之色身",
    "T53n2122_083:0898c18": "日入華還合　　世尊般泥曰",
    "T53n2122_083:0898c19": "值見如來世　　當勤精進受",
    "T53n2122_083:0898c20": "除去睡陰蓋　　莫呼佛常在",
    "T53n2122_083:0898c21": "深法之要慧　　不以色因緣",
    "T53n2122_083:0898c22": "其現有著者　　當知為善權",
    "T53n2122_083:0898c23": "善權之所度　　有益不唐舉",
    "T53n2122_083:0898c24": "而現此變化　　亦以一切故",
    "T53n2122_083:0898c25": "時德樂止聽聞其說。即得不起法忍。解諸法",
    "T53n2122_083:0898c26": "本逮陀隣尼。佛告阿難。爾時精進辯者。今我",
    "T53n2122_083:0898c27": "身是。德樂止者。彌勒是也。我於爾時俱與",
    "T53n2122_083:0898c28": "彌勒共聽經法。彌勒爾時睡眠獨無所得。我",
    "T53n2122_083:0898c29": "不行善權而救度者。彌勒至今在生死中未",
    "T53n2122_083:0899a01": "得度脫。",
    "T53n2122_083:0899a02": "又法句喻經云。昔有比丘。日至城外曠野塚",
    "T53n2122_083:0899a03": "間。路由他田乃得達過。其主見已便興瞋恚。",
    "T53n2122_083:0899a04": "此何道人。日此來往不修道德。即問道人。汝",
    "T53n2122_083:0899a05": "何乞士。在吾田中縱橫往來。乃成人蹤。道人",
    "T53n2122_083:0899a06": "報曰。吾有鬪訟。來求證人。故行田中。田主宿",
    "T53n2122_083:0899a07": "緣鉤連應蒙得度。便逐道人私匿從行。見曠",
    "T53n2122_083:0899a08": "塚間。屍骸狼藉。膖脹臭爛。鳥獸食噉。散落",
    "T53n2122_083:0899a09": "異處。或有食噉盡不盡者。有似灰鴿色者。",
    "T53n2122_083:0899a10": "𦚭蟲吮𠲿臭穢難近。比丘舉手語彼人曰。",
    "T53n2122_083:0899a11": "此諸鳥獸是我證人。其人問曰。此諸鳥獸何",
    "T53n2122_083:0899a12": "為證人。汝今比丘與誰共諍。比丘報曰。心",
    "T53n2122_083:0899a13": "之為病多諸漏患。我觀此骸分別惡露。便還",
    "T53n2122_083:0899a14": "房室還自觀身。從頭至足與彼無異。然此心",
    "T53n2122_083:0899a15": "意流馳萬端。追逐幻偽色聲香味細滑之法。",
    "T53n2122_083:0899a16": "我今欲誡心之源本。汝心當知。興起是念。",
    "T53n2122_083:0899a17": "無令將吾入地獄餓鬼之中。我今凡夫未脫",
    "T53n2122_083:0899a18": "諸縛。然此心賊不見從命。以是之故日往曠",
    "T53n2122_083:0899a19": "野。為說惡露不淨之想。復與心說。心為卒",
    "T53n2122_083:0899a20": "暴。亂錯不定。心今當改無造惡緣。時彼田主",
    "T53n2122_083:0899a21": "聞道人教。以手揮淚哽咽難言。然彼田主。於",
    "T53n2122_083:0899a22": "迦葉佛十千歲中修不淨想。尋時分別三十",
    "T53n2122_083:0899a23": "六物惡露不淨。爾時比丘及彼田主。即彼曠",
    "T53n2122_083:0899a24": "野大畏塚間得須陀洹道。故知前聖後聖通",
    "T53n2122_083:0899a25": "誡殷勤。不得輕怠自損來報。眷屬非久。暫時",
    "T53n2122_083:0899a26": "緣合。善惡交報。親疏何定。不得偏執貪著室",
    "T53n2122_083:0899a27": "家。縱得榮位暫時非久。比見愚俗不知無常。",
    "T53n2122_083:0899a28": "廣事宅田愛戀妻兒。貪求名利不知厭足。生",
    "T53n2122_083:0899a29": "平不知修福。死去還屬他人。",
    "T53n2122_083:0899b01": "又法句喻經說云。昔者外國有清信士。供養",
    "T53n2122_083:0899b02": "三寶初無厭極。時有沙門與共親友。逮得神",
    "T53n2122_083:0899b03": "通。生死已盡。時清信士得困疾病。醫藥加",
    "T53n2122_083:0899b04": "治不能得差。時婦在邊悲哀辛苦。共為夫婦",
    "T53n2122_083:0899b05": "獨受斯痛。卿設無常我何所依。兒女孤單何",
    "T53n2122_083:0899b06": "所恃怙。夫聞悲戀應時即死。魂神還在婦鼻",
    "T53n2122_083:0899b07": "中化作一蟲。婦甚啼哭不能自止。時道人往",
    "T53n2122_083:0899b08": "與婦相見。知婿命過鼻中作蟲。故欲諫喻令",
    "T53n2122_083:0899b09": "捐愁憂。婦見道人來增益悲哀。奈何和尚",
    "T53n2122_083:0899b10": "夫婿已死。時婦洟鼻蟲便墮地。婦即慚愧欲",
    "T53n2122_083:0899b11": "以足蹈。道人告曰。止止莫殺。是卿夫婿。化",
    "T53n2122_083:0899b12": "作此蟲。婦白道人。我夫奉經持戒。精進難",
    "T53n2122_083:0899b13": "及。何緣壽終墮此蟲中。道人答曰。用卿恩愛",
    "T53n2122_083:0899b14": "悲哀呼嗟。起恩愛心戀慕愁憂。用是壽終即",
    "T53n2122_083:0899b15": "墮蟲中。道人為蟲說經。卿精進奉經持法。福",
    "T53n2122_083:0899b16": "應生天在諸佛前。但坐恩愛戀慕之想。墮此",
    "T53n2122_083:0899b17": "蟲中亦可慚愧。蟲聞其言。心開意解。便自剋",
    "T53n2122_083:0899b18": "責。即時壽終。便得上生。是以今者唯應檢校",
    "T53n2122_083:0899b19": "知心善惡。改過為福。省己為人。不得懈怠自",
    "T53n2122_083:0899b20": "損來報。",
    "T53n2122_083:0899b21": "4 進益部進益部第四",
    "T53n2122_083:0899b22": "如月燈三昧經云。佛言。若有菩薩能行精進。",
    "T53n2122_083:0899b23": "有十種利益。何等為十。一他不折伏。二得佛",
    "T53n2122_083:0899b24": "所攝。三為非人所護。四聞法不忘。五未聞能",
    "T53n2122_083:0899b25": "聞。六增長辯才。七得三昧性。八少病少惱。",
    "T53n2122_083:0899b26": "九隨所得食食已能消。十如憂鉢羅華不同",
    "T53n2122_083:0899b27": "於朽。",
    "T53n2122_083:0899b28": "又大寶積經云。第四精進有十念。一念佛無",
    "T53n2122_083:0899b29": "量功德。二念法不思議解脫。三念僧清淨無",
    "T53n2122_083:0899c01": "染。四念行大慈安立眾生。五念行大悲拔濟",
    "T53n2122_083:0899c02": "眾苦。六念正定聚勸樂修善。七念邪定聚拔",
    "T53n2122_083:0899c03": "令返本。八念諸餓鬼飢渴熱惱。九念諸畜生",
    "T53n2122_083:0899c04": "長受眾苦。十念諸地獄備受燒煮。菩薩如是",
    "T53n2122_083:0899c05": "思惟十念三寶功德。專念不亂。是名正念精",
    "T53n2122_083:0899c06": "進。",
    "T53n2122_083:0899c07": "又六度經云。復有四種精進具足智慧。何等",
    "T53n2122_083:0899c08": "為四。一勤於多聞。二勤於總持。三勤於樂說。",
    "T53n2122_083:0899c09": "四勤於正行。",
    "T53n2122_083:0899c10": "感應緣感應緣略引五驗",
    "T53n2122_083:0899c11": "晉沙門帛僧光",
    "T53n2122_083:0899c12": "晉沙門竺曇猷",
    "T53n2122_083:0899c13": "宋沙門釋僧規",
    "T53n2122_083:0899c14": "周沙門釋慧景",
    "T53n2122_083:0899c15": "隋沙門釋曇詢",
    "T53n2122_083:0899c16": "晉沙門帛僧光晉剡隱岳山有帛僧光。或云曇光。未詳何許",
    "T53n2122_083:0899c17": "人。少習禪業。晉永和初游于江東。投剡之",
    "T53n2122_083:0899c18": "石城山。山民咸云。此中舊有猛獸之災。及",
    "T53n2122_083:0899c19": "山神縱暴人蹤久絕。光了無懼色。雇人開",
    "T53n2122_083:0899c20": "薙負杖而前。行入數里。忽大風雨。群虎號",
    "T53n2122_083:0899c21": "鳴。光於山南見一石室。乃止其中安禪合",
    "T53n2122_083:0899c22": "掌。以為栖禪之處。至明旦雨息。乃入村乞",
    "T53n2122_083:0899c23": "食。夕復還中。經三日乃見山神。或作虎形。",
    "T53n2122_083:0899c24": "或作蛇身。競來悑光。光一皆不恐。經三日",
    "T53n2122_083:0899c25": "又夢見山神。自言。移往章安縣韓石山住。推",
    "T53n2122_083:0899c26": "室以相奉。爾後採薪通流道俗宗事。樂禪來",
    "T53n2122_083:0899c27": "學者。起茅茨於室側。漸成寺舍。因名隱岳。",
    "T53n2122_083:0899c28": "光每入定輒七日不起。處山五十三載。春秋",
    "T53n2122_083:0899c29": "一百一十歲。晉太元之末。以衣蒙頭安坐而",
    "T53n2122_083:0900a01": "卒。眾僧咸謂依常入定。過七日後怪其不起。",
    "T53n2122_083:0900a02": "乃共看之。顏色如常。唯鼻中無氣。神遷雖久",
    "T53n2122_083:0900a03": "而形骸不坼。至宋孝建二年。郭鴻任剡。入",
    "T53n2122_083:0900a04": "山禮拜。試以如意撤胸。颯然風起衣肌消",
    "T53n2122_083:0900a05": "散。唯白骨在焉。鴻大愧懼收之于室。以塼",
    "T53n2122_083:0900a06": "壘其外而泥之。畫其形像。于今尚存。",
    "T53n2122_083:0900a07": "晉沙門竺曇猷晉始豐赤城山有曇猷。或云法猷。燉煌人。少",
    "T53n2122_083:0900a08": "居苦行習禪定。後游江左止剡之石城山。乞",
    "T53n2122_083:0900a09": "食坐禪。甞行到一行蠱家乞食。猷祝願竟。",
    "T53n2122_083:0900a10": "忽見蜈蚣從食中跳出。猷快食無他。後移始",
    "T53n2122_083:0900a11": "豐赤城山石室坐禪。有猛虎數十蹲在猷前。",
    "T53n2122_083:0900a12": "猷誦經如故。一虎獨睡。猷以如意扣虎頭訶。",
    "T53n2122_083:0900a13": "何不聽經。俄而群虎皆去。有頃蟒蛇競出。",
    "T53n2122_083:0900a14": "大者十餘圍。循環往復舉頭向猷。經半日復",
    "T53n2122_083:0900a15": "去。後一日神現形。詣猷曰。法師威德既重。",
    "T53n2122_083:0900a16": "來止此山。弟子輒推室以相奉。猷曰。貧道尋",
    "T53n2122_083:0900a17": "山願得相值。何不共住。神曰。弟子無為不爾。",
    "T53n2122_083:0900a18": "但部屬未狎法化。卒難制語。遠人來往。或",
    "T53n2122_083:0900a19": "相侵觸。人神道異。是以去耳。猷曰。本是何",
    "T53n2122_083:0900a20": "神。居之久近。欲移何處去耶。神曰。弟子夏帝",
    "T53n2122_083:0900a21": "之子。居于此山二千餘年。寒石山是家舅所",
    "T53n2122_083:0900a22": "治。當往彼住。尋還山陰廟。臨別執手贈猷香",
    "T53n2122_083:0900a23": "三奩。於是鳴鞞吹角陵雲而去。赤城山有孤",
    "T53n2122_083:0900a24": "巖。獨立秀出干雲。猷搏石作梯昇巖宴坐。接",
    "T53n2122_083:0900a25": "竹傳水以供常用。禪學造者十有餘人。王羲",
    "T53n2122_083:0900a26": "之聞而故往仰。峯高挹致。敬而返赤。城巖與",
    "T53n2122_083:0900a27": "天台瀑布靈溪四明。並相連屬。而天台懸崖",
    "T53n2122_083:0900a28": "峻峙峯嶺切天古老相傳云。上有往精舍。",
    "T53n2122_083:0900a29": "得道者居之。雖有石橋跨㵎而橫石斷人。且",
    "T53n2122_083:0900b01": "莓苔青滑。自終古已來無得至者。猷行至橋",
    "T53n2122_083:0900b02": "所。聞室中聲曰。知君誠篤。今未得度。却後",
    "T53n2122_083:0900b03": "十年自當來也。猷心悵然夕留中宿。聞行道",
    "T53n2122_083:0900b04": "唱薩聲。旦復欲前。見一人鬚眉皓白。問猷",
    "T53n2122_083:0900b05": "所之。猷具答意。公曰。君生死身。何可得去。",
    "T53n2122_083:0900b06": "吾是山神故相告耳。猷乃退還。道經一石室。",
    "T53n2122_083:0900b07": "過中憩息。俄而雲霧晦合室中盡明。猷神色",
    "T53n2122_083:0900b08": "無擾。明旦見人著單衣恰來。曰此乃僕之所",
    "T53n2122_083:0900b09": "居。昨行不在。家中遂致搔動。大深愧怍。猷",
    "T53n2122_083:0900b10": "曰。若是君室。請以相還。神曰。僕家室已移。",
    "T53n2122_083:0900b11": "請留今住。猷停少時。猷恨不得度石橋。後",
    "T53n2122_083:0900b12": "潔齋累日復欲更往。見橫石洞開。度橋少許。",
    "T53n2122_083:0900b13": "覩精舍神僧。果如所說。因燒香中食。食畢神",
    "T53n2122_083:0900b14": "僧謂猷曰。却後十年自當來此。今未得住。於",
    "T53n2122_083:0900b15": "是而返。顧看橫石還合如初。晉太元中有",
    "T53n2122_083:0900b16": "妖星。帝並下勅諸國有德沙門令齋懺悔",
    "T53n2122_083:0900b17": "禳災。猷乃祈誠冥感。至六日旦見青衣小兒",
    "T53n2122_083:0900b18": "來。悔過云。橫勞法師。是夕星退。別說云。禳",
    "T53n2122_083:0900b19": "星是帛僧光。未詳孰是。猷以大元之末卒",
    "T53n2122_083:0900b20": "於山室。屍猶平坐而舉體綠色。晉義熙末。隱",
    "T53n2122_083:0900b21": "士神世標入山登巖。故見猷屍不朽。其後欲",
    "T53n2122_083:0900b22": "往觀者。輒雲霧所惑無得窺也右此二驗梁高僧傳。",
    "T53n2122_083:0900b23": "宋沙門釋僧規宋沙門僧規者。武當寺僧也。時京兆張瑜。于",
    "T53n2122_083:0900b24": "此縣常請僧規在家供養。永初元年十二月",
    "T53n2122_083:0900b25": "五日。無痾忽暴死。二日而蘇愈。自說云。五",
    "T53n2122_083:0900b26": "日夜二更中。聞門衖間曉曉有聲。須臾見有",
    "T53n2122_083:0900b27": "五人炳炬火執信幡徑來入屋。叱喝僧規。規",
    "T53n2122_083:0900b28": "因頓臥怳然。五人便以赤繩縛將去。行至一",
    "T53n2122_083:0900b29": "山都無草木。土色堅黑有類石鐵。山側左右",
    "T53n2122_083:0900c01": "白骨填積。山數十里至三岐路。有一人甚長",
    "T53n2122_083:0900c02": "壯。被鎧執杖。問曰。五人有幾人來。答正一",
    "T53n2122_083:0900c03": "人耳。五人又將規入一道中。俄至一城。外有",
    "T53n2122_083:0900c04": "屋數十。築壤為之。屋前有立木。長十餘丈。",
    "T53n2122_083:0900c05": "上有鐵梁。形如𣚃槹。左右有匱貯土。土有",
    "T53n2122_083:0900c06": "品數。或有十斛。形亦如五升大者。有一人衣",
    "T53n2122_083:0900c07": "幘並赤。語規曰。汝生世時有何罪福。依實",
    "T53n2122_083:0900c08": "說之。勿妄言也。規惶悑未答。赤衣人如局",
    "T53n2122_083:0900c09": "吏云。可開簿檢其罪福也。有頃吏至長木",
    "T53n2122_083:0900c10": "下。提一匱土懸鐵梁上稱之。如覺低仰。吏",
    "T53n2122_083:0900c11": "謂規曰。此稱量罪福之秤也。汝福少罪多。",
    "T53n2122_083:0900c12": "應先受罰。俄有一人衣冠長者。謂規曰。汝沙",
    "T53n2122_083:0900c13": "門也。何不念佛。我聞悔過可度八難。規於是",
    "T53n2122_083:0900c14": "一心稱佛。衣冠人謂吏曰。可更為此人稱之",
    "T53n2122_083:0900c15": "既是佛弟子。幸可度脫。吏乃復上匱稱之。",
    "T53n2122_083:0900c16": "秤乃正平。既而將規至監官前辯之。監官",
    "T53n2122_083:0900c17": "執筆觀簿遲疑久之。又有一人朱衣玄冠珮",
    "T53n2122_083:0900c18": "印綬執玉版。來曰。算簿上未有此人名也。",
    "T53n2122_083:0900c19": "監官愕然。命右右收錄云。須臾見反縛向五",
    "T53n2122_083:0900c20": "人來。監官曰。殺鬼何以濫將人來。乃鞭之。少",
    "T53n2122_083:0900c21": "頃有使者稱天帝。喚道人來。既至帝宮經見",
    "T53n2122_083:0900c22": "踐歷。略皆金寶。精光晃昱。不得凝視。帝左",
    "T53n2122_083:0900c23": "右朱衣寶冠飾以華珍。帝曰。汝是沙門。何不",
    "T53n2122_083:0900c24": "勤業。而為小鬼橫收捕也。規稽首諸佛祈恩",
    "T53n2122_083:0900c25": "請福。帝曰。汝命未盡。今當還生。宜勤精進。",
    "T53n2122_083:0900c26": "勿屢游白衣家。殺鬼取人亦多枉濫。如汝比",
    "T53n2122_083:0900c27": "也。規曰。橫濫之厄。當以何方而濟免之。帝",
    "T53n2122_083:0900c28": "曰。廣設福業最為善也。若不辦爾可作八關",
    "T53n2122_083:0900c29": "齋。生免橫禍死離地獄。亦其次也。語畢遣",
    "T53n2122_083:0901a01": "規去。行還未久。見一精舍。大有沙門。見武當",
    "T53n2122_083:0901a02": "寺主白法師弟子慧進皆在焉。居宇宏整資",
    "T53n2122_083:0901a03": "待自然。規請欲居之。有一沙門曰。此是福地",
    "T53n2122_083:0901a04": "非君所得處也。使者將規還至瑜家而去。何",
    "T53n2122_083:0901a05": "澹之。東海人。宋大司農。不信經法多行殘害。",
    "T53n2122_083:0901a06": "永初中得病見一鬼。形甚長壯牛頭人身。手",
    "T53n2122_083:0901a07": "執鐵叉晝夜守之。憂悑屏營。使道家作章符",
    "T53n2122_083:0901a08": "印錄。備諸禳絕而猶見如故。相識沙門慧",
    "T53n2122_083:0901a09": "義。聞其病往候之。澹為說所見。慧義曰。此",
    "T53n2122_083:0901a10": "是牛頭阿旁也。罪福不昧唯人所招。君能轉",
    "T53n2122_083:0901a11": "心向法。則此鬼自消。澹之迷佷不革。頃之",
    "T53n2122_083:0901a12": "遂死右一驗出冥祥記。",
    "T53n2122_083:0901a13": "周沙門釋慧景周大同二年有慧景法師為寺主。道素高潔",
    "T53n2122_083:0901a14": "有慧振法。師先於寺後山上起頭陀屋二間。",
    "T53n2122_083:0901a15": "常有善神衛護。普通元年四月二十日。有",
    "T53n2122_083:0901a16": "新受戒僧慧徵。往屋中誦戒。小有疲懈。山神",
    "T53n2122_083:0901a17": "現形。又著烏衣。身長一丈。手執索。慧徵驚懼",
    "T53n2122_083:0901a18": "還寺。普通八年四月十五日。寺僧僧覆往此",
    "T53n2122_083:0901a19": "屋中誓一夏誦經。初爾一日誦習不懈。至第",
    "T53n2122_083:0901a20": "二日還寺消息。須臾之間山上石下。聲如雷",
    "T53n2122_083:0901a21": "電。有一塊石打屋。僧覆驚起。辭謝誦經不",
    "T53n2122_083:0901a22": "敢復眠。大同四年四月十二日中。竟有一客",
    "T53n2122_083:0901a23": "僧名法珍。緣家在壽陽。來寺禮拜。仍至寺後",
    "T53n2122_083:0901a24": "山上。既見石窟中舊有好泉水。水甚清潔。",
    "T53n2122_083:0901a25": "仍就此坐禪。俄爾之間空中有聲語令避去。",
    "T53n2122_083:0901a26": "其都不動。須臾虎來。以前脚撮其頭。血流出",
    "T53n2122_083:0901a27": "面。四十餘日。瘡差而去。中大同元年二月五",
    "T53n2122_083:0901a28": "日。攝山神現形。著菩薩巾披袈裟。形貌極端",
    "T53n2122_083:0901a29": "正。侍從左右三十餘人。一人捉香鑪在前。",
    "T53n2122_083:0901b01": "來入禪堂詣弘誓法師所。自坐胡床。與法師",
    "T53n2122_083:0901b02": "共語。并請寺眾行道。又至其年四月四日夜。",
    "T53n2122_083:0901b03": "爾時大風禪堂僧智遠等。聞外如有數十人",
    "T53n2122_083:0901b04": "行聲。至後夜見當戶邊有一木。景智遠等",
    "T53n2122_083:0901b05": "仍還大寺解齋。比還開禪堂戶已見此。景",
    "T53n2122_083:0901b06": "在禪床坐。見一紙書令安置故禪堂後石窟",
    "T53n2122_083:0901b07": "中。慧虔初捧不移。末道當移石窟。即便輕",
    "T53n2122_083:0901b08": "舉。至其年五月十四日。復更書一片石與景",
    "T53n2122_083:0901b09": "遠二僧。令於禪堂後種竹。自稱名菩提。",
    "T53n2122_083:0901b10": "隋沙門釋曇詢隋懷州柏尖山寺釋曇詢。俗姓楊。弘農華陰",
    "T53n2122_083:0901b11": "人也。謹攝自修宗稟心學。遠訪巖隱。游至白",
    "T53n2122_083:0901b12": "鹿山北霖落泉寺逢曇準禪師。授以禪法。又",
    "T53n2122_083:0901b13": "往稠禪師所。問其津道。極相禮遇。善洽禪",
    "T53n2122_083:0901b14": "味。後經三夏移住鹿土谷修禪。屬枯泉重出",
    "T53n2122_083:0901b15": "䴥麋繞院。故得美水馴獸。日濟道隣。從學",
    "T53n2122_083:0901b16": "之徒相慶茲瑞。時因請法暫往雲門。值徑陰",
    "T53n2122_083:0901b17": "霧昏暗失路。忽蒙山神示道方會本途。此乃",
    "T53n2122_083:0901b18": "化感幽冥神明翊衛。時有盜者來竊蔬菜。將",
    "T53n2122_083:0901b19": "欲出園。乃為群蜂所螫。詢聞來救。慈心將治",
    "T53n2122_083:0901b20": "得全餘命。嘗有趙人遠至殷勤。致禮陳云。",
    "T53n2122_083:0901b21": "弟子因病死蘇。往見閻羅王。詰問罪當就獄。",
    "T53n2122_083:0901b22": "賴蒙詢師來為請命。王因放免。生來未面遠",
    "T53n2122_083:0901b23": "訪方委。又山行值二虎鬪。累日不歇。詢執錫",
    "T53n2122_083:0901b24": "分之。以身為翳。語云。汝同居林藪。計無大",
    "T53n2122_083:0901b25": "乖。幸各分路。何須固忿。虎聞低頭。飲氣而",
    "T53n2122_083:0901b26": "散。屢逢熊虎。交諍不歇。皆詢往救。略同前",
    "T53n2122_083:0901b27": "述。入定鳥不亂。獸見如偶。又陰德感物顯",
    "T53n2122_083:0901b28": "用藏仁。每入禪定七日為期。白虎入房同",
    "T53n2122_083:0901b29": "居窟宅。獨處靜院不出十年。隋文重德屢送",
    "T53n2122_083:0901c01": "璽書。兼賜香供重疊累載。以開皇初年風疹",
    "T53n2122_083:0901c02": "忽增。卒於柏尖山寺。春秋八十。初遘疾彌",
    "T53n2122_083:0901c03": "留。忽有神光照燭香風拂戶。又感異鳥白頸",
    "T53n2122_083:0901c04": "赤身。繞院空飛。聲唳哀切。氣至大漸。鳥住",
    "T53n2122_083:0901c05": "堂基。自然狎附。不畏人物。或在房門至于臥",
    "T53n2122_083:0901c06": "席。悲鳴逾甚血沸眼中。既爾往化。鳥便飛",
    "T53n2122_083:0901c07": "出外空旋轉奄然翔逝。又感猛虎繞院虓󱪈。",
    "T53n2122_083:0901c08": "兩宵霧昏三日結慘又加山崩石墜林摧㵎",
    "T53n2122_083:0901c09": "塞。驚動人畜恓惶失據。其哀感靈祥疇能",
    "T53n2122_083:0901c10": "殫記右世二驗出唐高僧傳。",
    "T53n2122_083:0901c11": "法苑珠林卷第八十三"
}