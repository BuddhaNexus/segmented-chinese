{
    "T51n2084_003:0849a02": "三寶感應要略錄卷之下(僧寶聚)",
    "T51n2084_003:0849a04": "釋子非濁集",
    "T51n2084_003:0849a05": "第一文殊師利菩薩感應(出清涼傳等文)",
    "T51n2084_003:0849a06": "文殊師利。舊云妙德新云妙吉祥。立名有二。",
    "T51n2084_003:0849a07": "初就世俗。因瑞彰名。此菩薩有大慈悲。生舍",
    "T51n2084_003:0849a08": "衛國多羅聚洛梵德婆羅門家。其生之時。家",
    "T51n2084_003:0849a09": "內屋宅。凡如蓮花。從母右脇而生。身紫金色。",
    "T51n2084_003:0849a10": "墮地能語如天童子。有七寶蓋。隨覆其上。具",
    "T51n2084_003:0849a11": "有十種感應事。故名妙吉祥。一天降甘露。二",
    "T51n2084_003:0849a12": "地涌伏藏。三倉變金粟。四庭生金蓮。五光明",
    "T51n2084_003:0849a13": "滿室。六雞生鸞鳳。七馬產騏驎。八牛生白",
    "T51n2084_003:0849a14": "[狂-王+宅]。九猪誕龍豚。十六牙象現所以菩薩。因瑞",
    "T51n2084_003:0849a15": "彰名。二依勝義立名。如金剛頂經說。由菩薩",
    "T51n2084_003:0849a16": "身。普攝一切法界等如來身。一切如來智惠",
    "T51n2084_003:0849a17": "等。及一切如來神變遊戲。已由極妙吉祥故。",
    "T51n2084_003:0849a18": "名妙吉祥也。",
    "T51n2084_003:0849a19": "第二文殊化身為貧女感應(出清凉傳)",
    "T51n2084_003:0849a20": "世傳。昔有貧女。遇齊會起集。自南而來。凌晨",
    "T51n2084_003:0849a21": "屆寺。携抱二子。一犬隨之。身無餘資。剪髮以",
    "T51n2084_003:0849a22": "施。未遑眾食。白主僧曰。欲先食遽就他行。僧",
    "T51n2084_003:0849a23": "亦許可。命僮與饌三倍貽之。意今貧女二子",
    "T51n2084_003:0849a24": "俱足。女曰。犬亦當與。僧勉強復與。女曰。我",
    "T51n2084_003:0849a25": "腹有子。更須分食。僧乃憤然語曰。汝求僧食",
    "T51n2084_003:0849a26": "無厭。若是在腹未生。若為須食。叱之令去。貧",
    "T51n2084_003:0849a27": "女被呵。即時離地。倏然化身。即文殊像。犬為",
    "T51n2084_003:0849a28": "師子。兒即善才及于闐王。五色雲氣。靄然遍",
    "T51n2084_003:0849a29": "空。因留偈曰。苦瓠連根苦。甜瓜徹蔕甜。是我",
    "T51n2084_003:0849b01": "超三界。却被阿師嫌。菩薩說偈已。遂隱不見。",
    "T51n2084_003:0849b02": "在會緇素。無不驚嘆。主僧恨不識真聖。欲以",
    "T51n2084_003:0849b03": "刀割目。眾人苦勉方止。爾時貴賤等。視貧富",
    "T51n2084_003:0849b04": "無二。遂以貧女所施之髮。於菩薩乘雲起處。",
    "T51n2084_003:0849b05": "建塔供養矣。",
    "T51n2084_003:0849b06": "第三阿育王造文殊像感應(出感通記殊林等文)",
    "T51n2084_003:0849b07": "昔阿育王。綩攝此洲。學鬼主制獄。伏酷尤",
    "T51n2084_003:0849b08": "甚。更作地獄。凶人為獄率。文殊現處鑊中。火",
    "T51n2084_003:0849b09": "熾水清。生青蓮花。心感悟即日毀獄。八萬四",
    "T51n2084_003:0849b10": "千夫人。同入火坑。八萬四千塔。建立形像。其",
    "T51n2084_003:0849b11": "數亦八萬四千也。此土東晉廬山文殊金像。",
    "T51n2084_003:0849b12": "此其一也。",
    "T51n2084_003:0849b13": "第四照果寺解脫禪師值文殊感應(出別傳文)",
    "T51n2084_003:0849b14": "五臺縣照果寺釋解脫。俗性刑本土也。常誦",
    "T51n2084_003:0849b15": "法花。并作佛光等觀。追尋文殊。於東堂之左。",
    "T51n2084_003:0849b16": "再三逢遇。初則禮已尋失。後則親承旨誨。脫",
    "T51n2084_003:0849b17": "請問文殊曰。大士如何利益此土愚癡無智",
    "T51n2084_003:0849b18": "闕信難化眾生。文殊告曰。我一日三時。入破",
    "T51n2084_003:0849b19": "散眾魔三時。破此土眾生魔業。入智母三昧。",
    "T51n2084_003:0849b20": "破愚癡暗。往地獄中。一一地獄現作佛身。放",
    "T51n2084_003:0849b21": "光說法。往餓鬼城。能施飲食。餘人所施。入口",
    "T51n2084_003:0849b22": "化為火炭。唯我所施。能益身心。生天解脫。入",
    "T51n2084_003:0849b23": "畜生道。能除愚癡。開悟智解。皆令發菩提心。",
    "T51n2084_003:0849b24": "脫又問曰。何眾生得化度。文殊曰。畫我形像。",
    "T51n2084_003:0849b25": "造我形像。或以手爪。或如奄羅草。口自發言",
    "T51n2084_003:0849b26": "稱南無。如此眾生。易可化度。自餘眾生。雖盡",
    "T51n2084_003:0849b27": "悲心。以自業故難可化度。又問。脫如何即悟",
    "T51n2084_003:0849b28": "無生永無退落。文殊曰。汝往昔造我形像三",
    "T51n2084_003:0849b29": "寸許。善根既熟。今何須親禮於我。所自悔責",
    "T51n2084_003:0849c01": "必悟解耳。脫敬承聖旨。因自內求。乃悟無生。",
    "T51n2084_003:0849c02": "兼增法喜。乃感諸佛現身說法矣。",
    "T51n2084_003:0849c03": "第五釋智猛畫文殊精誠供養感應",
    "T51n2084_003:0849c04": "(出別傳等文)",
    "T51n2084_003:0849c05": "釋智猛。少甚愚癡。都無分別心。其父為用錢",
    "T51n2084_003:0849c06": "三十文。畫文殊像。令其子對像。夢像放光。",
    "T51n2084_003:0849c07": "照兒頂光入頂。覺後有自然辨智。如學法長",
    "T51n2084_003:0849c08": "年比丘。更質經律等如文。諳誦文義。無所不",
    "T51n2084_003:0849c09": "了。出家之後。才智超人。號曰智猛。文殊化作",
    "T51n2084_003:0849c10": "梵僧。而來此土。謁智猛矣。",
    "T51n2084_003:0849c11": "第六五臺縣張元通造文殊形像感應(新錄)",
    "T51n2084_003:0849c12": "張元通。信心貞固。發願造文殊像高三尺。安",
    "T51n2084_003:0849c13": "室內方供養。至夜三更。梵僧兩三。手執香爐。",
    "T51n2084_003:0849c14": "來至室內。遶像三匝。忽然不見。彌發信心供",
    "T51n2084_003:0849c15": "養香花。明日日西。像放光至五更。通夢見。十",
    "T51n2084_003:0849c16": "方諸佛來集室內。以妙花供養形像云。是我",
    "T51n2084_003:0849c17": "本師。以敬師故。我等供養。諸佛亦以妙瓔珞。",
    "T51n2084_003:0849c18": "供養元通。汝以信心。造我師像故來供養。通",
    "T51n2084_003:0849c19": "夢中白諸佛言。十方世界造文殊像。及能畫",
    "T51n2084_003:0849c20": "之者。諸佛皆向其處耶。佛言。十方世界。若有",
    "T51n2084_003:0849c21": "此事。我等皆供養之。何以故。我等發心。皆是",
    "T51n2084_003:0849c22": "文殊教化力。若有歸依文殊者。超過歸依十",
    "T51n2084_003:0849c23": "方諸佛。即說偈言。",
    "T51n2084_003:0849c24": "　文殊大聖尊　　十方諸佛師",
    "T51n2084_003:0849c25": "　歸依供養者　　超供養諸佛",
    "T51n2084_003:0849c26": "說是偈已。忽然不現。通復見聖眾來迎云。吾",
    "T51n2084_003:0849c27": "生金色世界云云。通在生之時。隱而不語。注",
    "T51n2084_003:0849c28": "遺書收箱。壽終之後。人披見之。其像移照果",
    "T51n2084_003:0849c29": "寺。靈驗見在矣。",
    "T51n2084_003:0850a01": "第七宋路照大后造普賢菩薩像感應",
    "T51n2084_003:0850a02": "(出冥祥記冥感傳)",
    "T51n2084_003:0850a03": "宋路照大后。大明四年。造普賢菩薩。乘寶輿",
    "T51n2084_003:0850a04": "白象。安中興禪房。因說講于寺。其年十月八",
    "T51n2084_003:0850a05": "日。齊畢解坐會。僧二百人。于時寺宇始講。帝",
    "T51n2084_003:0850a06": "甚留心贊蹕臨幸。句必致四。僧從對勅。禁",
    "T51n2084_003:0850a07": "衛嚴肅。爾日僧名有定熟摩久之。忽有一僧。",
    "T51n2084_003:0850a08": "豫于座次。風毘秀舉。□堂驚矚。齊主與語。",
    "T51n2084_003:0850a09": "往還百餘之。忽不復見。列莚同覩。識其神人",
    "T51n2084_003:0850a10": "矣。",
    "T51n2084_003:0850a11": "第八窺沖法師造普賢像免難到印度感",
    "T51n2084_003:0850a12": "應(出求法記)",
    "T51n2084_003:0850a13": "窺沖法師交州人也。志望達到印度。即發願",
    "T51n2084_003:0850a14": "造普賢像祈請云。普賢大士。有恒順眾生願。",
    "T51n2084_003:0850a15": "豈捨貧道誠志。更感夢。普賢乘白象。摩沖頂",
    "T51n2084_003:0850a16": "言。汝有誠志。將往印度。若有留滯。我必救",
    "T51n2084_003:0850a17": "云。夢覺歡喜。與明遠同舶。而汎南海。忽遭",
    "T51n2084_003:0850a18": "惡風。欲墮羅剎國。沖專念普賢。其像現舶上。",
    "T51n2084_003:0850a19": "風靜向獅子國。又復遭摩竭魚難。沖專念普",
    "T51n2084_003:0850a20": "賢。其像現舶上。大魚合口而去。免難到師子",
    "T51n2084_003:0850a21": "國。更向西印度。見玄照法師。共請中印度。",
    "T51n2084_003:0850a22": "禮菩提樹。更到竹林薗。遇微疾。如夢見普賢",
    "T51n2084_003:0850a23": "云。依聖力滿足本願。獲六根淨。無令生悵。注",
    "T51n2084_003:0850a24": "遺書卒云云。",
    "T51n2084_003:0850a25": "第九高陲秦安義蒙普賢救療感應(出感應傳)",
    "T51n2084_003:0850a26": "秦安義者高陸人也。從少至長。放鷹射獵以",
    "T51n2084_003:0850a27": "為家業。一日所殺不知幾千。月至月歲至歲。",
    "T51n2084_003:0850a28": "殺生都不可思計算。邪見之人云。安義好殺",
    "T51n2084_003:0850a29": "身無恙。生年五十有八。忽發瘡病。濃血穢",
    "T51n2084_003:0850b01": "身。臭氣不可親附。義婦日出之時見瘡。一一",
    "T51n2084_003:0850b02": "皰皆似雉嘴。生希有心。呼兒子皆云似雉嘴。",
    "T51n2084_003:0850b03": "更告親屬。凡有所見。皆云似雉嘴脣。脣如動。",
    "T51n2084_003:0850b04": "爾時馳使者。請僧道俊法師。以明其狀。俊曰。",
    "T51n2084_003:0850b05": "此人鷹獵罪報重積。現身尚還所唼食。自非",
    "T51n2084_003:0850b06": "悔力。甚難救療。問安義曰。身心奈何。答云。",
    "T51n2084_003:0850b07": "身心如舂。閉目見無量鳥獸嘊齜啄飡骨肉。",
    "T51n2084_003:0850b08": "願師見救療。俊曰。現苦如此。況復後苦。須懺",
    "T51n2084_003:0850b09": "其罪。義云。願垂慈訓。俊曰。造普賢像。方得",
    "T51n2084_003:0850b10": "謝愆。如斯之頃。悶絕氣絕。親屬啼泣。俊勸造",
    "T51n2084_003:0850b11": "形像。修普賢懺。三日方醒云。吾初見。馬頭牛",
    "T51n2084_003:0850b12": "頭。怒目摣掣云。汝愚氣人。所殺之生雉鷄",
    "T51n2084_003:0850b13": "等類。入身咀嚼皮肉。鹿羊等者。杜廳各各訴",
    "T51n2084_003:0850b14": "非分奪命。王依愬狀。遣使召問。不可違拒。即",
    "T51n2084_003:0850b15": "返傳四友。入火車中。忽追將還途中。無奈",
    "T51n2084_003:0850b16": "何事。值一人沙門摺磨其身。熱苦暫息。遂至",
    "T51n2084_003:0850b17": "王廳。見百千萬億禽獸杻械枷鎖而縛。反縛",
    "T51n2084_003:0850b18": "罪人。爾時先沙門來。王從座起合掌而立。沙",
    "T51n2084_003:0850b19": "門入廳就座。王次入坐。沙門曰。此人是我",
    "T51n2084_003:0850b20": "檀越。親屬為供養我。而悔其釁。將放赦之。王",
    "T51n2084_003:0850b21": "曰。阿師所言。不可堅拒。今依所殺有情愬。方",
    "T51n2084_003:0850b22": "召勘之。此事如何。沙門曰。朋友知識在人間。",
    "T51n2084_003:0850b23": "為修懺悔。迴向彼諸所殺生類。怨者皆解怨",
    "T51n2084_003:0850b24": "心方脫苦。王曰。實如師說。宜將放還。王從座",
    "T51n2084_003:0850b25": "起。禮沙門曰。阿師共還。爾時沙門。將安共",
    "T51n2084_003:0850b26": "出。忽見古家。以錫闢口。入安歘然不見。是時",
    "T51n2084_003:0850b27": "親屬謂安曰。為汝造像。像即救安。安聞是語。",
    "T51n2084_003:0850b28": "喜悲交集。身瘡方愈。氣力調和。更捨所有。供",
    "T51n2084_003:0850b29": "養其像。刎髮出家。誡家族子孫曰。以電露身。",
    "T51n2084_003:0850c01": "莫犯重罪。殺一生命。多劫受殃。冥事皆實。不",
    "T51n2084_003:0850c02": "可免過。唯留此言。不知去處矣。",
    "T51n2084_003:0850c03": "第十上定林寺釋普明見普賢身感應",
    "T51n2084_003:0850c04": "(出唐僧傳)",
    "T51n2084_003:0850c05": "齊上定林寺釋普明。懺悔為業誦法花。每至",
    "T51n2084_003:0850c06": "勸發。輒",
    "T51n2084_003:0850c07": "見普賢乘白象王在其前云云。",
    "T51n2084_003:0850c08": "第十一烏長那國達麗羅川中彌勒木像",
    "T51n2084_003:0850c09": "感應(出外國記)",
    "T51n2084_003:0850c10": "北印度烏長那國(或云馮杖)達麗羅川中有精舍。",
    "T51n2084_003:0850c11": "刻木彌勒像。金色靈異潛通長十丈餘。佛滅",
    "T51n2084_003:0850c12": "度後。末田地大阿羅漢之所造也。尊者作是",
    "T51n2084_003:0850c13": "念。釋迦大師。以滅度弟子。遠彌勒三會脫",
    "T51n2084_003:0850c14": "者。多釋迦遺法中。一稱南無者。一摶施食人",
    "T51n2084_003:0850c15": "也。菩薩上生兜率。眾生依何見真容。但恐造",
    "T51n2084_003:0850c16": "像。不似妙體。即以神力。携引工匠。昇兜率",
    "T51n2084_003:0850c17": "天。面見真相三返。以後方就造功。在天之時。",
    "T51n2084_003:0850c18": "彌勒告末田地言。我以天眼。觀見三千大千",
    "T51n2084_003:0850c19": "世界。其中有造我像者。密遣青衣。冥資其功。",
    "T51n2084_003:0850c20": "彼人決定。不墮惡道。我成佛時。其像為前導。",
    "T51n2084_003:0850c21": "來至我所。爾時讚言。善哉汝等眾生。釋迦正",
    "T51n2084_003:0850c22": "像末。我相似像引來至我所。爾時像昇虛空。",
    "T51n2084_003:0850c23": "放光說偈。聞者流淚。得三乘道果。末田地恭",
    "T51n2084_003:0850c24": "受旨誨。功乃畢焉。自有佛法僧法流東土矣。",
    "T51n2084_003:0850c25": "第十二濟陽江夷造彌勒像感應(出僧傳)",
    "T51n2084_003:0850c26": "晉世有燋國戴逵。字安道。逵第二子顆。字仲",
    "T51n2084_003:0850c27": "若。素韻淵澹雅好丘國。既負荷幽真。亦繼",
    "T51n2084_003:0850c28": "志巧。逵每製像共參慮。濟陽江夷。少與顆友。",
    "T51n2084_003:0850c29": "夷甞託顆。造觀世音像。到力慇思。欲令盡",
    "T51n2084_003:0851a01": "美。而相好不圓。積年無成。後夢有人告之曰。",
    "T51n2084_003:0851a02": "江夷於觀音無加。可改為彌勒菩薩。戴即停",
    "T51n2084_003:0851a03": "手。馳書報江。未及發而江書已至。俱於此夕",
    "T51n2084_003:0851a04": "感夢。語事符同。戴喜於神通。即改為彌勒。應",
    "T51n2084_003:0851a05": "於是解手成妙。初不稽思。光顏圓滿。俄爾而",
    "T51n2084_003:0851a06": "成。有識讚感悟因緣之匪差矣。",
    "T51n2084_003:0851a07": "第十三釋沿謣造彌勒菩薩感應(新錄)",
    "T51n2084_003:0851a08": "釋沿謣。少而出家。有義學喜譽。常願生兜",
    "T51n2084_003:0851a09": "率天。作兜率天宮觀。註義源四卷。夢有青衣",
    "T51n2084_003:0851a10": "童子。告謣云。師若欲生兜率天奉見慈氏大",
    "T51n2084_003:0851a11": "士。方造形像觀真容。覺即刻木為像。生年七",
    "T51n2084_003:0851a12": "十有餘而卒。臨終之時。告徒眾曰。我所造像。",
    "T51n2084_003:0851a13": "現虛空中。從像生天矣。",
    "T51n2084_003:0851a14": "第十四釋詮明法師發願造慈氏菩薩三",
    "T51n2084_003:0851a15": "寸檀像感應(新錄)",
    "T51n2084_003:0851a16": "釋詮明法師。發願造三寸刻檀慈氏菩薩像。",
    "T51n2084_003:0851a17": "祈誓生兜率天。著上生經抄四卷。以明幽玄。",
    "T51n2084_003:0851a18": "夢其像漸長大。金色光明。赫灼對明微咲。",
    "T51n2084_003:0851a19": "明白像言。我等願求生兜率天。將得生不。像",
    "T51n2084_003:0851a20": "言。我既得釋迦文大師要勢付屬。不念尚不",
    "T51n2084_003:0851a21": "捨之。況有念願。作是言已。還復本像。明祕不",
    "T51n2084_003:0851a22": "語他人。沒後見遺書中。知其感應。臨終之時。",
    "T51n2084_003:0851a23": "傍人夢見百千青衣人來迎。明指天而去矣。",
    "T51n2084_003:0851a24": "第十五菩提樹下兩軀觀自在像感應",
    "T51n2084_003:0851a25": "佛涅槃後。諸國王君王傳。聞佛說金剛座量。",
    "T51n2084_003:0851a26": "遂以兩軀觀自在菩薩像。南北標界。東西而",
    "T51n2084_003:0851a27": "坐。聞諸耆舊曰。此菩薩像身沒不見。佛法當",
    "T51n2084_003:0851a28": "盡。今南隅菩薩沒過臆矣。玄奘法師。大宋皇",
    "T51n2084_003:0851a29": "帝貞觀三年己丑八月。首途西域。周穆王滿",
    "T51n2084_003:0851b01": "五十二年壬申。佛七十九。以二月十五日中",
    "T51n2084_003:0851b02": "夜入滅。至首途年。一千五百七十八年矣。",
    "T51n2084_003:0851b03": "第十六摩揭陀國孤山觀自在菩薩像感",
    "T51n2084_003:0851b04": "應(出同記及慈恩傳)",
    "T51n2084_003:0851b05": "摩揭陀國孤山正中精舍。有觀自在菩薩像。",
    "T51n2084_003:0851b06": "軀量雖小。威神盛肅手執蓮花。頂戴佛像。常",
    "T51n2084_003:0851b07": "有數人。斷食要心求見菩薩。七日二七日乃",
    "T51n2084_003:0851b08": "至一月。其有感者。見菩薩妙相莊嚴威光赫",
    "T51n2084_003:0851b09": "奕。從像中出慰喻其人。昔南海僧伽羅國王",
    "T51n2084_003:0851b10": "清旦。以鏡照面。不見其身。乃覩摩訶陀國",
    "T51n2084_003:0851b11": "多羅林中孤山上。有此菩薩像。王深感慶。圖",
    "T51n2084_003:0851b12": "以營求。既至此山。寔唯背似。因建立精舍。",
    "T51n2084_003:0851b13": "興諸供養。其後諸王供養不絕(已上)其供養人。",
    "T51n2084_003:0851b14": "恐諸來者坌污尊儀。去像四面各七步許。竪",
    "T51n2084_003:0851b15": "木拘欄。人來禮拜。皆於拘欄外。不得近像。所",
    "T51n2084_003:0851b16": "奉香花亦遙散。其得花住菩薩手及掛臂者。",
    "T51n2084_003:0851b17": "以為吉祥。以為得願。玄奘法師。欲往求請。乃",
    "T51n2084_003:0851b18": "買種種花。穿之為鬘。將到像所。至誠禮讚。訖",
    "T51n2084_003:0851b19": "而踞跪發三願。一者於此學已。歸本國得平",
    "T51n2084_003:0851b20": "安無難者。願花住尊手。二者所修福惠。願生",
    "T51n2084_003:0851b21": "覩史多宮。事慈氏菩薩。若如意者。願花貫掛",
    "T51n2084_003:0851b22": "尊兩臂。三者聖教稱眾生中有一分無佛性",
    "T51n2084_003:0851b23": "者。玄奘今自疑。不知有不。若有佛性。修行可",
    "T51n2084_003:0851b24": "成佛者。願花貫掛尊頸。語訖以花遙散。感得",
    "T51n2084_003:0851b25": "如言。既滿所求。其傍見者言。未曾有。當來若",
    "T51n2084_003:0851b26": "成佛者。願憶今日因緣。先相度耳。",
    "T51n2084_003:0851b27": "第十七戒賢論師蒙三菩薩誨示感應",
    "T51n2084_003:0851b28": "(出慈恩傳)",
    "T51n2084_003:0851b29": "玄奘法師。至摩訶陀國。入世無厭寺。值遇戒",
    "T51n2084_003:0851c01": "賢。眾號為正法藏。賢命覺賢法師曰。汝可為",
    "T51n2084_003:0851c02": "眾說我三年前病惱因緣。覺聞已啼泣捫淚。",
    "T51n2084_003:0851c03": "而說昔緣云。和上昔患風病。每發手足惱急。",
    "T51n2084_003:0851c04": "如火燒刀刺之。痛乍發乍息。凡二十餘載。去",
    "T51n2084_003:0851c05": "三年前。苦痛尤甚。厭惡此身。欲不食取書。",
    "T51n2084_003:0851c06": "於夜中夢三天人。一黃金色。二瑠璃色。三白",
    "T51n2084_003:0851c07": "銀色。形貌端正。儀眼輕明。來問和上曰。汝",
    "T51n2084_003:0851c08": "欲棄此身耶。經云。設身有苦。不能厭離於身。",
    "T51n2084_003:0851c09": "汝於過去。曾作國王。多惱眾生故招此報。今",
    "T51n2084_003:0851c10": "宜觀宿愆至誠懺悔。於苦安忍。懃宣經論。自",
    "T51n2084_003:0851c11": "當銷滅。真直爾厭身苦終不盡。和上聞已。",
    "T51n2084_003:0851c12": "至誠禮拜。其金色人。指碧色人。語和上云。汝",
    "T51n2084_003:0851c13": "識不。此是觀自在菩薩。指銀色云。此是慈氏",
    "T51n2084_003:0851c14": "菩薩。和上即禮拜慈氏。問曰。戒賢常願生於",
    "T51n2084_003:0851c15": "尊處。不知得不。報云。汝廣傳正法後當生。金",
    "T51n2084_003:0851c16": "色者自言。我是曼殊室利菩薩。我等當見汝",
    "T51n2084_003:0851c17": "空欲捨身。不為利益故來勸汝。當依我語顯",
    "T51n2084_003:0851c18": "揚正法瑜伽論等。遍及未聞。汝身漸安穩。勿",
    "T51n2084_003:0851c19": "憂不差。有支那國僧樂通大法。欲就汝學。汝",
    "T51n2084_003:0851c20": "可傳之。言已不見。自爾以來。和上所病瘳除。",
    "T51n2084_003:0851c21": "僧眾聞者。莫不稱嘆希有。玄奘可聖記矣。",
    "T51n2084_003:0851c22": "第十八戒日王子感自在像感應(出西域等文)",
    "T51n2084_003:0851c23": "東印度金耳國王名月害。羯若鞠闍國王名",
    "T51n2084_003:0851c24": "王增。大臣辯了勸進先王之子。已君之弟戒",
    "T51n2084_003:0851c25": "日。為王太子。敢不許。即詣兢伽河岸觀自在",
    "T51n2084_003:0851c26": "菩薩像前。斷食祈請。菩薩現形曰。汝於先身。",
    "T51n2084_003:0851c27": "在此林中。為蘭若比丘。而精勤不懈。承茲福",
    "T51n2084_003:0851c28": "力。為此王子。金耳國王。既毀佛法。爾紹王",
    "T51n2084_003:0851c29": "位。宜重興隆。慈悲為志。不久當王五天竺境。",
    "T51n2084_003:0852a01": "於是受教而退襲王位。一一如聖言。三十年",
    "T51n2084_003:0852a02": "兵戈不起矣。",
    "T51n2084_003:0852a03": "第十九南天竺尸利密多菩薩觀音靈像",
    "T51n2084_003:0852a04": "感應(出釋智猛傳)",
    "T51n2084_003:0852a05": "秦姚興京兆沙門釋智猛。往遊西域。少年至",
    "T51n2084_003:0852a06": "南天竺尸利密多羅菩薩塔。側有精舍。破壞",
    "T51n2084_003:0852a07": "日久。中有金色觀世音菩薩像。雨霜不濕像",
    "T51n2084_003:0852a08": "身。誠心祈請。見空中蓋。傳聞於耆舊曰。昔有",
    "T51n2084_003:0852a09": "菩薩。名曰尸利密多。利生為懷。慈悲兼濟。最",
    "T51n2084_003:0852a10": "悲三途受苦眾生。更發造觀世音像。三年功",
    "T51n2084_003:0852a11": "畢。靈異感動。若專心祈請。為現妙身。指誨所",
    "T51n2084_003:0852a12": "願。菩薩於其像前。而作是念。觀世音菩薩。能",
    "T51n2084_003:0852a13": "滅二十五有苦。於中三途最重。靈像感通。助",
    "T51n2084_003:0852a14": "我誓願。將救重苦。至夜二更。靈像放光明。天",
    "T51n2084_003:0852a15": "地朗然。光中見十八泥梨受苦。及三十六餓",
    "T51n2084_003:0852a16": "鬼城苦。四十億畜生苦。靈像頓現百千軍帶",
    "T51n2084_003:0852a17": "金甲。各各執持杖刃戈棒。入十八泥梨。始自",
    "T51n2084_003:0852a18": "阿鼻旨。次第而摧破鑊器。苦具尋斷壞。爾時",
    "T51n2084_003:0852a19": "牛頭等一切獄率。皆生恐怖心。投捨苦器。馳",
    "T51n2084_003:0852a20": "走向閻魔城。而白王言。忽有百千騎兵軍眾。",
    "T51n2084_003:0852a21": "帶金甲執持戈刃。摧破鑊器。斷壞苦具。地獄",
    "T51n2084_003:0852a22": "反作涼池。苦器悉作蓮花。一切罪人。皆離苦",
    "T51n2084_003:0852a23": "惱。未曾見是事。如何所作。王曰。將非是觀世",
    "T51n2084_003:0852a24": "音所作事耶。我等不及也。即合掌向彼方說",
    "T51n2084_003:0852a25": "偈言。",
    "T51n2084_003:0852a26": "　歸命觀世音　　大自在神通",
    "T51n2084_003:0852a27": "　示現百千軍　　能破三惡器",
    "T51n2084_003:0852a28": "如此破壞十八泥梨已。攝化而為說法。次入",
    "T51n2084_003:0852a29": "餓鬼城。右手流五百河。左手流五百河。於虛",
    "T51n2084_003:0852b01": "空中。而雨甘露。一切飽滿。而為說法。又復入",
    "T51n2084_003:0852b02": "畜生。以智光明。破愚癡心。而為說法。三塗在",
    "T51n2084_003:0852b03": "一時中。尸利密多。見此希有事。自畫像緣。彫",
    "T51n2084_003:0852b04": "石而注。其靈像者。即是此緣也(私云。此事希奇。自非大聖",
    "T51n2084_003:0852b05": "嚴旨難思。晚撿新譯大乘寶王經。有此利生相。更勘彼文。今欲勸像造。且錄傳之云云。今亦云。唐尸羅比丘。",
    "T51n2084_003:0852b06": "弘始年中。到南天竺之密多羅菩薩遺跡觀世音寺云是)。",
    "T51n2084_003:0852b07": "第二十晉居士劉度等造立觀音形像免",
    "T51n2084_003:0852b08": "苦感應(出冥祥記)",
    "T51n2084_003:0852b09": "晉劉度。平原遼城人也。鄉里有一千餘家。並",
    "T51n2084_003:0852b10": "奉大法。造立形像。供養僧尼。緬慮主木未時。",
    "T51n2084_003:0852b11": "此縣常有逋逃。未大怨欲盡滅一城。眾並兇",
    "T51n2084_003:0852b12": "懼分必彌盡。度乃潔誠。率眾歸命觀世音。",
    "T51n2084_003:0852b13": "頃之未見。物從空下。繞其所住屋柱。驚視乃",
    "T51n2084_003:0852b14": "觀世音經。使人讀之。未大歡喜。用省刑戮。於",
    "T51n2084_003:0852b15": "此是城。即得免害云云。",
    "T51n2084_003:0852b16": "第二十一釋道秦念觀世音菩薩增壽命",
    "T51n2084_003:0852b17": "感應(出唐僧傳文及本記感傳)",
    "T51n2084_003:0852b18": "魏常山衡唐精舍釋道秦者。魏末人。夢謂曰。",
    "T51n2084_003:0852b19": "爾至其年。當終於四十二矣。秦寤懼之。及至",
    "T51n2084_003:0852b20": "其年。遇重病甚憂。悉以身資為福。有友人曰。",
    "T51n2084_003:0852b21": "余聞。供養六十億菩薩。與一稱觀世音。福同",
    "T51n2084_003:0852b22": "無異。君何不至心歸依。可必增壽。秦乃感語。",
    "T51n2084_003:0852b23": "四日四夜。專精不絕。所坐帷下。忽見光明從",
    "T51n2084_003:0852b24": "戶外而入。見觀音足趺踝間金色朗照。語秦",
    "T51n2084_003:0852b25": "曰。若其機感厚。定業亦能。若過現緣淺。微",
    "T51n2084_003:0852b26": "苦亦無驗。若發歸命心。當知機感厚。若聞",
    "T51n2084_003:0852b27": "不稱念。當如宿緣淺。汝念觀世音耶。秦褰帷",
    "T51n2084_003:0852b28": "顧不復見。悲喜流汗。便覺體輕。所愈力所加。",
    "T51n2084_003:0852c01": "終延年矣。",
    "T51n2084_003:0852c02": "第二十二魯郡孤女供養觀世音朽像感",
    "T51n2084_003:0852c03": "應(新錄)",
    "T51n2084_003:0852c04": "魯郡有孤女。住精舍故地。於麥田中。見朽木",
    "T51n2084_003:0852c05": "似聖像。收置草屋。其朽像出處麥叢滋茂。女",
    "T51n2084_003:0852c06": "謂像力。以所食上分。而供養之。後遭疾而終。",
    "T51n2084_003:0852c07": "一日一夜還活。以屋地施精舍。以身眼造觀",
    "T51n2084_003:0852c08": "世音像。啼泣供養。人怪問由。女答。我死見兩",
    "T51n2084_003:0852c09": "人。收火車上而持去。忽有一沙門。五體損壞。",
    "T51n2084_003:0852c10": "語持車人曰。我代此人。是我旦越。持車人",
    "T51n2084_003:0852c11": "置車人置車於地。合掌白言。大士乞吾。不",
    "T51n2084_003:0852c12": "測王誠。當放此女。即火車上沙門。沙門將吾",
    "T51n2084_003:0852c13": "歸屋。爾時白沙門言。師誰救吾。答我是觀世",
    "T51n2084_003:0852c14": "音也。汝不識。麥田中朽木。即我像也云云。妾",
    "T51n2084_003:0852c15": "見此利益。不惜田屋而已。",
    "T51n2084_003:0852c16": "第二十三憍薩羅國造十一面觀音像免",
    "T51n2084_003:0852c17": "疾疫難感應(出西國傳)",
    "T51n2084_003:0852c18": "佛滅度後八百年中。憍薩羅國中。疾疫流行。",
    "T51n2084_003:0852c19": "病死半分。經歷三年。不得免難。王臣共議。立",
    "T51n2084_003:0852c20": "誓祈請十方世界天上天下有大悲者。必來",
    "T51n2084_003:0852c21": "救護。爾時夢見。聖像具足十一面。身黃金色。",
    "T51n2084_003:0852c22": "光明照耀。舒手摩王頂言。我以十一面。守護",
    "T51n2084_003:0852c23": "王國。夢覺告臣。王臣人民。一日中造十一面",
    "T51n2084_003:0852c24": "觀音像。一時免難。以是已後一百年中。未遭",
    "T51n2084_003:0852c25": "此難矣。",
    "T51n2084_003:0852c26": "第二十四造千臂千眼觀自在像法延壽",
    "T51n2084_003:0852c27": "感應(出千臂經中)",
    "T51n2084_003:0852c28": "昔婆羅奈國有長者。唯有一子。壽命年合得",
    "T51n2084_003:0852c29": "十六。至年十五。有婆羅門。巡門乞食。見長者",
    "T51n2084_003:0853a01": "愁憂不樂。夫妻憔悴。面無光澤。沙門問長者。",
    "T51n2084_003:0853a02": "何為不樂。長者說向因緣。婆羅門答其長者。",
    "T51n2084_003:0853a03": "不須愁憂。但取貧道處分。子壽年長遠。于時",
    "T51n2084_003:0853a04": "婆羅門。作此像法。用千臂呪。一日一夜。得閻",
    "T51n2084_003:0853a05": "魔王報云。長者子壽年只今十六。今已十",
    "T51n2084_003:0853a06": "五。唯有一年。今遇善緣。得年八十。故來相",
    "T51n2084_003:0853a07": "報。爾時長者夫妻歡喜。罄捨家資。以施眾僧。",
    "T51n2084_003:0853a08": "當知。此像法不可思議也。",
    "T51n2084_003:0853a09": "第二十五罽賓國行千臂千眼像法免難",
    "T51n2084_003:0853a10": "感應(同經)",
    "T51n2084_003:0853a11": "昔罽賓國有疾病流行。人得病。不過一日二",
    "T51n2084_003:0853a12": "日並死。有婆羅門真諦。時將此像法施行。救",
    "T51n2084_003:0853a13": "療應時消滅。行病鬼王。出於國境矣。",
    "T51n2084_003:0853a14": "第二十六大婆羅門家諸小兒等感千手",
    "T51n2084_003:0853a15": "千眼觀音像感應(出外國記)",
    "T51n2084_003:0853a16": "昔有一沙門。奉行大法。次第乞食。至大婆羅",
    "T51n2084_003:0853a17": "門家。時婆羅門家中。遇此沙門。已屋棟梁摧",
    "T51n2084_003:0853a18": "折。打破水瓶瓫器。牛馬絕剃。四方馳走。爾時",
    "T51n2084_003:0853a19": "婆羅門謂。不祥之人。來入吾家。有此變怪。沙",
    "T51n2084_003:0853a20": "門聞已。答婆羅門曰。汝頗見汝家兒子等。腹",
    "T51n2084_003:0853a21": "脹面腫。身重眼暗。疾鬼所惱不。婆羅門言。我",
    "T51n2084_003:0853a22": "先見之。沙門復言。汝家內有惡鬼夜叉。吸人",
    "T51n2084_003:0853a23": "精氣。今汝家內有疾病。是諸鬼等。以畏我故。",
    "T51n2084_003:0853a24": "逃避有此事。應時兒子諸惱方除。婆羅門言。",
    "T51n2084_003:0853a25": "汝有何力。沙門答曰。我以親近如來大法。負",
    "T51n2084_003:0853a26": "千手像有此威神。婆羅門夫婦聞已觀已。歡",
    "T51n2084_003:0853a27": "喜供養之矣。",
    "T51n2084_003:0853a28": "第二十七南印度國造不空羂索像感應",
    "T51n2084_003:0853a29": "(出西域記)",
    "T51n2084_003:0853b01": "南印度國荒廢。君臣不保壽。人民已喪。王遣",
    "T51n2084_003:0853b02": "使。請中天竺尸利蜜多。欲救國災。密多來至",
    "T51n2084_003:0853b03": "此國。白王言。有大聖不空羂索觀自在大王。",
    "T51n2084_003:0853b04": "方造像安置城西南閣。王受教已。即造形像。",
    "T51n2084_003:0853b05": "安置城西南閣。像放光明。照一由旬。王臣保",
    "T51n2084_003:0853b06": "壽。五穀豐饒。人民從餘國愍感其像。有城南",
    "T51n2084_003:0853b07": "故寺。即移閣為寺矣。",
    "T51n2084_003:0853b08": "第二十八涼州姚徐曲為亡親畫觀自在",
    "T51n2084_003:0853b09": "像感應(新錄)",
    "T51n2084_003:0853b10": "涼州徐曲。姓姚氏。少喪父母。不識恩分。長聞",
    "T51n2084_003:0853b11": "報恩緣。兩目流淚。更畫千手千眼觀自在六",
    "T51n2084_003:0853b12": "觀自在像。於舊宅而供養之。經一年半。全無",
    "T51n2084_003:0853b13": "微感。明年七月十四日夜。空中呼徐曲。不",
    "T51n2084_003:0853b14": "識所由作問。是誰。答我等是汝双親也。恣造",
    "T51n2084_003:0853b15": "惡業。墮地獄吞熱鐵丸。去年二月十八日。六",
    "T51n2084_003:0853b16": "口沙門。威光赫赫入地獄城。獄卒見生敬心。",
    "T51n2084_003:0853b17": "敢不遮礙。入地獄已。攝收光明。為我等說法。",
    "T51n2084_003:0853b18": "初無識知。漸漸教誘。沒生天上者百千人。我",
    "T51n2084_003:0853b19": "等生第二天。初知汝恩。然天上受樂無間。餘",
    "T51n2084_003:0853b20": "事易忘。是故遲來。徐曲曰。以何為據。知是父",
    "T51n2084_003:0853b21": "母。答汝不信我言者。將見藏中黃箱。為汝收",
    "T51n2084_003:0853b22": "金錢百丸。語已無音。明見藏箱。誠如所言。",
    "T51n2084_003:0853b23": "喜喜交集。見畫像日時。雅合先言矣。",
    "T51n2084_003:0853b24": "第二十九荊州趙文侍為亡親畫六觀音",
    "T51n2084_003:0853b25": "感應(出司命志)",
    "T51n2084_003:0853b26": "趙文侍者荊州人也。其父母邪見。不信三寶。",
    "T51n2084_003:0853b27": "文侍事觀世音。父母亡後。作是念言。吾双",
    "T51n2084_003:0853b28": "親邪見不信。不知何處。須圖六觀世音像。將",
    "T51n2084_003:0853b29": "救六道。父母豈不入其數。雇巧手圖六觀音",
    "T51n2084_003:0853c01": "像。未加綵畫。夜夢見六觀音。文侍合掌。白六",
    "T51n2084_003:0853c02": "觀世音言。願慈悲者。將知父母生處。爾時大",
    "T51n2084_003:0853c03": "悲觀世音。告文侍曰。汝父在大焦熱地獄。受",
    "T51n2084_003:0853c04": "燒煮苦。汝圖我像。我往彼地獄。放光說法。救",
    "T51n2084_003:0853c05": "地獄苦。大慈觀音言。若移餓鬼。我當救濟。但",
    "T51n2084_003:0853c06": "母正在餓鬼。我往彼處。手雨甘露。令得飽滿。",
    "T51n2084_003:0853c07": "而為說法。師子無畏觀音言。若移畜生中。我",
    "T51n2084_003:0853c08": "當濟救之。大光明普照觀音言。若移阿修羅",
    "T51n2084_003:0853c09": "中。我能救之。天人丈夫觀音言。若移人道。我",
    "T51n2084_003:0853c10": "示淨土道路。大梵深遠觀音言。若生天上。我",
    "T51n2084_003:0853c11": "能救退沒苦。出三有界。六觀音說如是語已。",
    "T51n2084_003:0853c12": "忽然覺悟。更圖綵方成放光。遠見即如有燈",
    "T51n2084_003:0853c13": "光。近見即滅。父感夢之二人丈夫。乘紫雲",
    "T51n2084_003:0853c14": "來下。告文侍言。我等蒙觀音救濟。往生淨土",
    "T51n2084_003:0853c15": "云。聞者皆謂文侍父母來告云云。",
    "T51n2084_003:0853c16": "第三十梁朝漢州善寂寺觀音地藏畫像",
    "T51n2084_003:0853c17": "感應(出同記)",
    "T51n2084_003:0853c18": "梁朝漢州德陽縣善寂寺。東廊壁上。張繒彩",
    "T51n2084_003:0853c19": "畫觀音地藏各一軀。狀若僧貌。[鑊-雈+(巨-匚)]披而坐。時",
    "T51n2084_003:0853c20": "人瞻禮。異光煥發。至麟德元年。寺僧瞻敬。欲",
    "T51n2084_003:0853c21": "異於常。是以後絹就壁上。摸寫將供養。發光",
    "T51n2084_003:0853c22": "無異。時人展轉摸寫者甚眾。至麟德三年。",
    "T51n2084_003:0853c23": "玉記起任資州刺史。當以摸寫。精誠供養。",
    "T51n2084_003:0853c24": "同行船有十隻。忽遇惡風頓起。九隻船沒。遭",
    "T51n2084_003:0853c25": "此波濤。唯玉記船更無恐怖。將知菩薩弘大",
    "T51n2084_003:0853c26": "慈悲。有如是之力焉。至垂拱二年。天后聞之。",
    "T51n2084_003:0853c27": "勅令畫人摸寫。光發如前。於內道場供養。至",
    "T51n2084_003:0853c28": "于大曆元年。寶壽寺大德。於道場中。見光異",
    "T51n2084_003:0853c29": "相。寫表聞奏。帝乃虔心。頂禮讚嘆。其光菩",
    "T51n2084_003:0854a01": "薩現時。國當安泰。後有商人妻。妊娠得二十",
    "T51n2084_003:0854a02": "八月不產。忽覩光明。便即摸寫。一心發願。於",
    "T51n2084_003:0854a03": "是菩薩。當夜便即生下一男。相好端嚴。見者",
    "T51n2084_003:0854a04": "歡喜矣。",
    "T51n2084_003:0854a05": "第三十一雍州鄠縣李趙待為亡父造大",
    "T51n2084_003:0854a06": "勢至像感應",
    "T51n2084_003:0854a07": "李趙待者。雍州鄠縣人也。其父發惡見。撥無",
    "T51n2084_003:0854a08": "佛法。夢感神責。吐血而死。趙待本自歸心大",
    "T51n2084_003:0854a09": "勢至。念佛更為救父苦。造三尺勢至金像。始",
    "T51n2084_003:0854a10": "就刻彫日。大地振動。人皆謂地震。推吉凶。經",
    "T51n2084_003:0854a11": "二月功方畢。夢見金人頂戴寶冠云。汝識先",
    "T51n2084_003:0854a12": "地振否。我是大勢至菩薩也。汝造我像。我赴",
    "T51n2084_003:0854a13": "汝請來入此界。時舉足下足。大千震動。三惡",
    "T51n2084_003:0854a14": "眾生皆離苦。我依念佛門。入無生忍。攝取十",
    "T51n2084_003:0854a15": "方念佛眾生。汝造形像。兼修念佛。其父離地",
    "T51n2084_003:0854a16": "獄苦。我授手送淨土。聞是語舉目欲瞻禮。忽",
    "T51n2084_003:0854a17": "然夢覺。待悲喜交集。修念莫癈矣。",
    "T51n2084_003:0854a18": "第三十二地藏菩薩過去為女人尋其母",
    "T51n2084_003:0854a19": "生處救苦感應(出本願經)",
    "T51n2084_003:0854a20": "過去不可思議阿僧祇劫有佛。號覺花定自",
    "T51n2084_003:0854a21": "在王如來。像法之中。有婆羅門。宿福深厚。眾",
    "T51n2084_003:0854a22": "所欽敬。其母信邪輕三寶。是時聖女。廣說方",
    "T51n2084_003:0854a23": "便。勸誘其母。令生正見。而此女母未令生信。",
    "T51n2084_003:0854a24": "不久命終。魂神墮在地獄。時聖女遂賣家宅。",
    "T51n2084_003:0854a25": "廣求香花及諸供具。於先佛塔寺。大真供",
    "T51n2084_003:0854a26": "養瞻禮尊容。私自念言。佛名大覺。若在世時",
    "T51n2084_003:0854a27": "我母死。後儻來問佛。必知生處。時彼佛以聲",
    "T51n2084_003:0854a28": "造空中言。女勿致悲哀。我今示汝母之去處。",
    "T51n2084_003:0854a29": "但早返舍。端坐思惟吾名號。即當知母所生",
    "T51n2084_003:0854b01": "去處。時聖女即歸其舍。以憶母故。端坐念彼",
    "T51n2084_003:0854b02": "佛名。經一日一夜。忽見自身。到一海邊。其水",
    "T51n2084_003:0854b03": "湧沸。多諸惡獸。盡復鐵身。飛走海上。見諸男",
    "T51n2084_003:0854b04": "女。百千萬出沒海中。被諸惡獸爭取飡噉。又",
    "T51n2084_003:0854b05": "見夜叉其形容異。時聖女問一鬼名無毒言。",
    "T51n2084_003:0854b06": "此是何處。無毒答言。此是大鐵圍山西面第",
    "T51n2084_003:0854b07": "一重海。聖女言。我聞此山內地獄在中。是事",
    "T51n2084_003:0854b08": "實否。無毒答言實有。聖女又問。此水何緣而",
    "T51n2084_003:0854b09": "沸。多諸罪人。鬼言。此是閻浮提造惡眾生新",
    "T51n2084_003:0854b10": "死之者。經四十九日。後無人繼嗣為作功德",
    "T51n2084_003:0854b11": "拔苦難。生時又無善果。當據本業所感地獄。",
    "T51n2084_003:0854b12": "自然先渡此海。海東去萬由旬。又有一海。其",
    "T51n2084_003:0854b13": "苦倍此。彼海之東。又有一海。其苦復倍。三業",
    "T51n2084_003:0854b14": "惡果之所招感。苦號三塗業海。聖女又問。地",
    "T51n2084_003:0854b15": "獄何在。答曰。三海之內是大地獄。其數百千。",
    "T51n2084_003:0854b16": "各各差別。聖女又問。我母元來未久。不知",
    "T51n2084_003:0854b17": "生處何趣。鬼言。菩薩之母。在生習何行業。女",
    "T51n2084_003:0854b18": "言。我母邪見。譏毀三寶。設或暫信。旋又不",
    "T51n2084_003:0854b19": "敬。鬼言。母姓氏何。女言。我父我母。俱婆羅",
    "T51n2084_003:0854b20": "門種。父號尸羅善見。母號悅帝利。鬼言。聖者",
    "T51n2084_003:0854b21": "却返。無致憂惱悲戀。悅帝利罪。女生天以來。",
    "T51n2084_003:0854b22": "經今三日。承李順之子為母設供修福。非唯",
    "T51n2084_003:0854b23": "菩薩之母得脫。此日罪人。悉等受樂。俱同生",
    "T51n2084_003:0854b24": "天訖。聖女如夢。歸悟此哀已。便於覺花定自",
    "T51n2084_003:0854b25": "在王如來塔像之前。立誓願。願我盡未來劫。",
    "T51n2084_003:0854b26": "有罪苦眾生。廣設方便。使令解脫。時鬼王無",
    "T51n2084_003:0854b27": "毒者。今財首菩薩是。婆羅門女者。即地藏菩",
    "T51n2084_003:0854b28": "薩是也。",
    "T51n2084_003:0854b29": "第三十三唐益州法聚寺地藏菩薩畫像",
    "T51n2084_003:0854c01": "感應",
    "T51n2084_003:0854c02": "唐益州郭下法聚寺。畫地藏菩薩。却坐繩床",
    "T51n2084_003:0854c03": "垂脚。高八九寸。本像是張僧繇畫。至麟德二",
    "T51n2084_003:0854c04": "年七月。當寺僧圖得一本。放光乍出沒。如似",
    "T51n2084_003:0854c05": "金環。大同本光。如是展轉圖寫出者。類皆放",
    "T51n2084_003:0854c06": "光。當年八月。勅追一本。入宮供養。現今京城",
    "T51n2084_003:0854c07": "內外俗畫者。供養並皆放光。信知。佛力不可",
    "T51n2084_003:0854c08": "測(家別一本不別引記)。",
    "T51n2084_003:0854c09": "第三十四唐蕳州金水縣劉侍郎家杖頭",
    "T51n2084_003:0854c10": "地藏感應(新錄)",
    "T51n2084_003:0854c11": "蕳州金水縣侍郎。姓劉氏。有因緣往隣家。途",
    "T51n2084_003:0854c12": "中拾杖。見頭刻像。不知其何像。持歸插壁中。",
    "T51n2084_003:0854c13": "多歲不念所置。後遭疾而死。心胸少暖不葬",
    "T51n2084_003:0854c14": "之。經一日二夜。還活流淚。悔過自責。投身大",
    "T51n2084_003:0854c15": "地。家人問。主何故爾。答吾初死之時。兩騎冥",
    "T51n2084_003:0854c16": "官。介前與後。驅去至王廳。怒目呵視。時有",
    "T51n2084_003:0854c17": "一沙門形貌醜鄙。來至廳。王見敬之。從座而",
    "T51n2084_003:0854c18": "下。胡跪白沙門言。大士何因緣來至此。沙門",
    "T51n2084_003:0854c19": "曰。汝所召侍郎。是年來施主也。今欲救之。王",
    "T51n2084_003:0854c20": "言。業既決定。此事云何。沙門曰。吾昔於忉利",
    "T51n2084_003:0854c21": "天上。受釋迦如來付屬。能救定業眾生。豈捨",
    "T51n2084_003:0854c22": "侍郎。王言。大士志願堅固。不動如金剛山。須",
    "T51n2084_003:0854c23": "放還人間。沙門歡喜。執郎手還至生路。辭郎",
    "T51n2084_003:0854c24": "而別。郎白沙門言。不知君何人乎。沙門曰。吾",
    "T51n2084_003:0854c25": "是地藏菩薩也。汝平生時。途中見我像。持歸",
    "T51n2084_003:0854c26": "置壁中。能憶念不忘。作是言已。忽然不見。既",
    "T51n2084_003:0854c27": "見此勝利。憶昔怠過自責而已。聞者嘆異見",
    "T51n2084_003:0854c28": "壁。有杖頭像。苦加刻綵。高五寸像放光。安置",
    "T51n2084_003:0854c29": "家內。捨為精舍。號地藏院矣。",
    "T51n2084_003:0855a01": "第三十五地藏菩薩救喬提長者家惡鬼",
    "T51n2084_003:0855a02": "難感應(出地藏大道心驅策法等文)",
    "T51n2084_003:0855a03": "昔如來在靈鷲山。時地藏菩薩。遊行諸國。教",
    "T51n2084_003:0855a04": "化眾生。到毘富羅山下。至喬提長者家。其長",
    "T51n2084_003:0855a05": "者家內。被鬼奪其精氣。其家有五百人。並皆",
    "T51n2084_003:0855a06": "悶絕。至不覺悟。經于旬日。地藏菩薩。見是事",
    "T51n2084_003:0855a07": "已。即作是念言。實可苦哉。實可痛哉。世間有",
    "T51n2084_003:0855a08": "如是等不可說事。我今愍此眾生。而作救濟。",
    "T51n2084_003:0855a09": "說此語時。便即騰身。而往靈鷲山下。見彼喬",
    "T51n2084_003:0855a10": "提長者家。有五百餘人。皆被惡鬼奪其精氣。",
    "T51n2084_003:0855a11": "悶絕在地。已經數日。我見是已。生怜愍心。生",
    "T51n2084_003:0855a12": "愛護心。唯願世尊。許我設此救濟之法。今諸",
    "T51n2084_003:0855a13": "惡鬼降伏於人。令諸行者隨意驅使。復令長",
    "T51n2084_003:0855a14": "者還得如故。爾時世尊。從頂上龍放光。方尋",
    "T51n2084_003:0855a15": "照地藏菩薩身。是時大會之眾。各相謂曰。今",
    "T51n2084_003:0855a16": "日如來。放光照菩薩身。此菩薩空成大法。教",
    "T51n2084_003:0855a17": "化眾生。時地藏菩薩白佛言。我今有一神呪。",
    "T51n2084_003:0855a18": "能失邪心。復驅使諸惡鬼等。我過去無量無",
    "T51n2084_003:0855a19": "邊久遠有佛。號曰燒光王。其佛滅後。於像法",
    "T51n2084_003:0855a20": "中。我住凡夫地。有一仙人。在俱特羅山。善行",
    "T51n2084_003:0855a21": "道術。我見眾生被諸鬼所惱。如彼長者家無",
    "T51n2084_003:0855a22": "異也。我於爾時作是誓願。遇知識當効降伏",
    "T51n2084_003:0855a23": "之法。說此語已。即往俱特羅處。語彼仙人。仙",
    "T51n2084_003:0855a24": "人見我。心生歡喜。即便諮問彼仙方法。爾時",
    "T51n2084_003:0855a25": "仙人。於三日之間。令我開解。預知萬理。消息",
    "T51n2084_003:0855a26": "善惡。又一切惡鬼。並集我所。依師法教。調伏",
    "T51n2084_003:0855a27": "其心。令發道心。於須臾間。一地獄受苦眾生。",
    "T51n2084_003:0855a28": "各乘蓮花諸苦停息。爾時仙人。見我得如是",
    "T51n2084_003:0855a29": "神力。與授記而作是言。汝於無量無邊世。佛",
    "T51n2084_003:0855b01": "與授記。名曰地藏。於五濁世中人天地獄。常",
    "T51n2084_003:0855b02": "當化身救度眾生令出災難。今見長者。如本",
    "T51n2084_003:0855b03": "無異。我今往彼家。特救護之。世尊聽許。菩薩",
    "T51n2084_003:0855b04": "往化五百餘人。一時還活也。",
    "T51n2084_003:0855b05": "第三十六彌提國王畫五大力像免鬼病",
    "T51n2084_003:0855b06": "感應(新錄)",
    "T51n2084_003:0855b07": "天竺法師傳說。佛滅度後千三百年中。彌提",
    "T51n2084_003:0855b08": "國百鬼亂入。疾疫流行。人民病痛。妖死蓋多。",
    "T51n2084_003:0855b09": "王臣大眾相議云。昔無上法王。勅五大力菩",
    "T51n2084_003:0855b10": "薩。守護我等國土。然我等宿運不幸。上癈法",
    "T51n2084_003:0855b11": "王教勅。下亂國土寶祚。進恥先王。退眄後王。",
    "T51n2084_003:0855b12": "如何除妖怪方免災禍。時智臣白王。須圖五",
    "T51n2084_003:0855b13": "大力菩薩像。設仁王齊會。延國土寶祚。除人",
    "T51n2084_003:0855b14": "民災禍。即以初年月八日。勅國中人民。令圖",
    "T51n2084_003:0855b15": "五大力菩薩。王臣以上妙細疊畫之。至夜初",
    "T51n2084_003:0855b16": "更。綵色方滿。金剛波羅蜜多菩薩。放五色光。",
    "T51n2084_003:0855b17": "金剛寶菩薩放白光。金剛手菩薩。放青色光。",
    "T51n2084_003:0855b18": "金剛藥叉菩薩。放瑠璃光。金剛利菩薩。放金",
    "T51n2084_003:0855b19": "色光。自然照耀一國土中如晝。王臣歡喜。遇",
    "T51n2084_003:0855b20": "斯光者。身心安樂。諸惡鬼神。見光出於國。若",
    "T51n2084_003:0855b21": "入死門。還得蘇活。若當時病者。消除方安。一",
    "T51n2084_003:0855b22": "時之中。國內皆得安穩。身心快樂。如入禪定。",
    "T51n2084_003:0855b23": "至三更像方收光。從其以來。此國免百病。每",
    "T51n2084_003:0855b24": "年法式。初年月八日。設仁王齋會。供養五大",
    "T51n2084_003:0855b25": "力菩薩像。將三百歲。相續不絕矣。",
    "T51n2084_003:0855b26": "第三十七唐益州法聚寺釋法安畫滅惡",
    "T51n2084_003:0855b27": "趣菩薩像感應(新錄)",
    "T51n2084_003:0855b28": "釋法安。住法聚寺。修方等懺。累日專修。更無",
    "T51n2084_003:0855b29": "微應。請像前啼哭自責。夢見。異冠神語安",
    "T51n2084_003:0855c01": "云。汝有重罪。懺悔所不及。安問。何等重罪。",
    "T51n2084_003:0855c02": "神曰。犯用常住僧物。此罪難滅。安曰。更有滅",
    "T51n2084_003:0855c03": "罪方便否。神曰。更畫滅惡趣菩薩像。專誦隨",
    "T51n2084_003:0855c04": "求明。罪漸微薄。行方等懺悔。障除可見化身。",
    "T51n2084_003:0855c05": "夢覺流淚。更畫滅惡趣菩薩像。專修懺悔。閉",
    "T51n2084_003:0855c06": "目即得見化佛。生年六十七方卒。臨終奇瑞",
    "T51n2084_003:0855c07": "蓋多矣。",
    "T51n2084_003:0855c08": "第三十八代州總因寺釋妙運畫藥王藥",
    "T51n2084_003:0855c09": "上像感應(新錄)",
    "T51n2084_003:0855c10": "釋妙運。住總因寺。誦法花經為業。常願生兜",
    "T51n2084_003:0855c11": "率天上。奉事彌勒菩薩。更畫藥王藥上二菩",
    "T51n2084_003:0855c12": "薩像。祈願感應。生年七十有餘。微疾頓發。語",
    "T51n2084_003:0855c13": "師友言。化佛來迎。說此言。汝畫藥王藥上二",
    "T51n2084_003:0855c14": "菩薩像。若有人識二菩薩名字者。一切人天",
    "T51n2084_003:0855c15": "亦應禮拜。不久必生兜率內院。奉事慈氏菩",
    "T51n2084_003:0855c16": "薩云。不久而卒矣。",
    "T51n2084_003:0855c17": "第三十九陀羅尼自在王菩薩於地獄鑊",
    "T51n2084_003:0855c18": "緣上說法救苦感應(新錄)",
    "T51n2084_003:0855c19": "唐真寂寺沙門惠生。是惠如禪師弟子。誦大",
    "T51n2084_003:0855c20": "乘。遂一日一夜不動。如入禪定。及曉更開眼。",
    "T51n2084_003:0855c21": "悲喜交集。流淚汗血。乘僧問所由。答曰。吾被",
    "T51n2084_003:0855c22": "請閻魔王宮。王從座而起。恭敬語言。阿師見",
    "T51n2084_003:0855c23": "地獄否。答雖聞其名。未見其實。乃勅使者遂",
    "T51n2084_003:0855c24": "令去。於東方次第。見三十二大城。一一城中。",
    "T51n2084_003:0855c25": "皆有地獄。受苦之輩多是沙門。於鐵鑊緣上。",
    "T51n2084_003:0855c26": "有一沙門。說法示教利喜。罪人即問。公何人。",
    "T51n2084_003:0855c27": "於地獄中說法。沙門答曰。我是陀羅尼自在",
    "T51n2084_003:0855c28": "王菩薩。於此大鐵圍中。有無量沙門地獄。貪",
    "T51n2084_003:0855c29": "著世利。犯佛戒品。聖教同宿住穢伽藍。無慚",
    "T51n2084_003:0856a01": "愧心。虛受信施。不淨說法。誑惑世間。如斯等",
    "T51n2084_003:0856a02": "罪。皆感獄果。我以悲哀彼諸沙門愚癡招苦。",
    "T51n2084_003:0856a03": "或於鑊緣上。或於鐵車上。隨所為說法。令憶",
    "T51n2084_003:0856a04": "念昔所犯罪業。愧懺厭離悔過自責。吾自見",
    "T51n2084_003:0856a05": "聞此事。是故悲喜。聞者難異。改惡蓋多矣。",
    "T51n2084_003:0856a06": "第四十馬鳴龍樹師弟感應(出本業因緣論)",
    "T51n2084_003:0856a07": "昔迦葉佛出世之中。時有一長者。名曰輪秀。",
    "T51n2084_003:0856a08": "有女曰殊他。如是二人。各以七寶。獻迦葉佛。",
    "T51n2084_003:0856a09": "請其副恩。爾時世尊。告二人言。連去還本",
    "T51n2084_003:0856a10": "所。汝等所請求十七日。已經當得成就所願",
    "T51n2084_003:0856a11": "滿足。爾時二人頭至地禮佛。却返本處。第",
    "T51n2084_003:0856a12": "十七日已滿足。其日夢中。彼殊他女。即得好",
    "T51n2084_003:0856a13": "夢。甚大歡喜。無所譬喻。所謂第一明放日輪",
    "T51n2084_003:0856a14": "了。來入腹中。第二耀了滿月之輪。來入腹中。",
    "T51n2084_003:0856a15": "得此祥者。已經九月。即生二子。兄名日珠。弟",
    "T51n2084_003:0856a16": "名月鏡。隨其前相。立名字故。如是二子。才至",
    "T51n2084_003:0856a17": "一七日。即便出家。詣迦葉佛。隨佛世尊。修其",
    "T51n2084_003:0856a18": "行法。常作是願。生生處處。不相離同學知識。",
    "T51n2084_003:0856a19": "互為師弟子。建立正法。具足妙行。念一覺海。",
    "T51n2084_003:0856a20": "昔日珠者。今馬鳴菩薩。是以此事故。此二菩",
    "T51n2084_003:0856a21": "薩不相離俱行轉。出現本跡。利益眾生也。金",
    "T51n2084_003:0856a22": "剛正智經中。馬鳴過去成佛。號大光明佛。龍",
    "T51n2084_003:0856a23": "樹名妙雲相佛。大莊嚴三昧經中。馬鳴過去",
    "T51n2084_003:0856a24": "成佛。號日月星明佛。龍樹名妙雲自在王如",
    "T51n2084_003:0856a25": "來云云。",
    "T51n2084_003:0856a26": "第四十一釋道詮禪師造龍樹菩薩像生",
    "T51n2084_003:0856a27": "淨土感應(出淨土傳)",
    "T51n2084_003:0856a28": "釋道詮。不知何處人。少有義學嘉譽。以智度",
    "T51n2084_003:0856a29": "論為心要。以龍樹為師宗。發願云。大士龍樹。",
    "T51n2084_003:0856b01": "蒙佛誠言。證歡喜地。往安樂國。補彌陀化。十",
    "T51n2084_003:0856b02": "方攝生。願垂哀愍。得生彼國。更造三尺形像。",
    "T51n2084_003:0856b03": "香花供養。專心祈願。夢感一沙門云。汝淨",
    "T51n2084_003:0856b04": "土業。必定無疑。却後三年。方往生安樂國。詮",
    "T51n2084_003:0856b05": "云。我有師友。豈先捨壽。此事如何。沙門曰。",
    "T51n2084_003:0856b06": "須白阿彌陀佛還來告其實。夢覺彌祈請。我",
    "T51n2084_003:0856b07": "及師友捨壽。先後經三日後。又復夢沙門來",
    "T51n2084_003:0856b08": "告詮曰。以汝言白阿彌陀佛。佛言。汝師却後",
    "T51n2084_003:0856b09": "十二年卒。汝却後十七年方卒。汝母二十年",
    "T51n2084_003:0856b10": "方卒。但汝願微妙。須延三年壽加二十年。却",
    "T51n2084_003:0856b11": "後二十三年方生此國。佛教如斯。復問。我父",
    "T51n2084_003:0856b12": "母師友。生淨土否。答同心發願。必生無疑。詮",
    "T51n2084_003:0856b13": "歡喜復問。君何人。答我是龍樹付法藏中第",
    "T51n2084_003:0856b14": "十三。汝造我像。頻來告之。其後二十三年。正",
    "T51n2084_003:0856b15": "月十五日而卒。其父母師友。皆同佛記。明知。",
    "T51n2084_003:0856b16": "同生淨土。詮臨終時。紫雲蓋菴。音樂聞空。奇",
    "T51n2084_003:0856b17": "瑞非一。見聞在實矣。",
    "T51n2084_003:0856b18": "第四十二淄州釋惠海畫無著世親像得",
    "T51n2084_003:0856b19": "天迎感應(新錄)",
    "T51n2084_003:0856b20": "釋惠海者。洞法相源。朗經法宗。自畫無著世",
    "T51n2084_003:0856b21": "親像。思慕所釋深妙。於攝論唯識。頗求決幽。",
    "T51n2084_003:0856b22": "夢二人童子來告曰。汝當生兜率天。汝所圖",
    "T51n2084_003:0856b23": "無著世親。在彼天上。慈氏菩薩為侍者。海白。",
    "T51n2084_003:0856b24": "吾不欣捨壽。暫在人間。住持遺教。天童子曰。",
    "T51n2084_003:0856b25": "汝從我暫往兜率天。決所疑。即從天童。往兜",
    "T51n2084_003:0856b26": "率天。見四十九重摩尼殿。青衣人其中充滿。",
    "T51n2084_003:0856b27": "進入內院。見慈氏及無著世親。皆俗服語海",
    "T51n2084_003:0856b28": "曰。汝不可禮我等。在家出家尊卑不同。須諮",
    "T51n2084_003:0856b29": "問所疑。海述所疑。慈氏使二侍者。為令釋",
    "T51n2084_003:0856c01": "通。復從天童來下。廣弘佛教。然祕此事。不語",
    "T51n2084_003:0856c02": "他人。沒後遺書中注載之。今傳聞錄之。自餘",
    "T51n2084_003:0856c03": "感應良繁。不能具述。今略錄三五。以示信徹",
    "T51n2084_003:0856c04": "發誓。偈曰。",
    "T51n2084_003:0856c05": "　已依集錄及口傳　　略錄三寶感應錄",
    "T51n2084_003:0856c06": "　乃至見聞讚毀者　　同蒙利益出生死",
    "T51n2084_003:0856c07": "　釋迦如來末法中　　一聞三寶生少信",
    "T51n2084_003:0856c08": "　三世罪障盡消除　　當生必見諸聖眾",
    "T51n2084_003:0856c09": "　願錄感應諸功德　　回施法界諸有情",
    "T51n2084_003:0856c10": "　令獲勝生增福惠　　同證廣大三菩提",
    "T51n2084_003:0856c11": "三寶感應要略錄卷下(終)"
}