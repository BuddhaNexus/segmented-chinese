{
    "T53n2122_072:0829c19": "法苑珠林卷第七十二",
    "T53n2122_072:0829c21": "西明寺沙門釋道世撰",
    "T53n2122_072:0829c22": "四生篇第八十二",
    "T53n2122_072:0829c23": "十使篇第八十三",
    "T53n2122_072:0829c24": "82 四生篇(七二)四生篇此有五部",
    "T53n2122_072:0829c25": "述意部會名部相攝部受生部",
    "T53n2122_072:0829c26": "五生部",
    "T53n2122_072:0829c27": "1 述意部述意部第一",
    "T53n2122_072:0829c28": "夫行善感樂。近趣人天。遠成佛果。作惡招苦。",
    "T53n2122_072:0829c29": "近獲三塗。遠乖聖道。愚人不信。智者能知。故",
    "T53n2122_072:0830a01": "有四生軀別六趣形分。明闇異途。昇沈殊路。",
    "T53n2122_072:0830a02": "業緣之理皎然。因果之報常式也。",
    "T53n2122_072:0830a03": "2 會名部會名部第二",
    "T53n2122_072:0830a04": "如般若經云。一者卵生。二者胎生。三者濕",
    "T53n2122_072:0830a05": "生。四者化生。又阿鋡口解十二因緣經云。",
    "T53n2122_072:0830a06": "有四種生。一腹生者。謂人及畜生胎生者是二寒",
    "T53n2122_072:0830a07": "熱和合生者。謂蟲蛾蚤虱濕生者是三化生者。謂天",
    "T53n2122_072:0830a08": "及地獄。四卵生者。謂飛鳥魚鼈。又正法念經",
    "T53n2122_072:0830a09": "云。畜生無量。略說三處。一者水行。所謂魚等。",
    "T53n2122_072:0830a10": "二者陸行。所謂象等。三者空行。所謂鳥等。",
    "T53n2122_072:0830a11": "或以天眼見諸畜生有四種生何等為四一者",
    "T53n2122_072:0830a12": "胎生。所謂象馬牛羊之類。二者卵生。所謂",
    "T53n2122_072:0830a13": "蚖蛇鵝鴨鷄雉眾鳥。三者濕生。所謂蚤虱",
    "T53n2122_072:0830a14": "蟣子之類。四者化生。如長面龍等。故經曰。",
    "T53n2122_072:0830a15": "生者。新諸根起。死者。諸受根滅。",
    "T53n2122_072:0830a16": "又善見論云。一者色生。二者無色生。色生可",
    "T53n2122_072:0830a17": "壞。無色生不可壞無色之生依於色生。色心",
    "T53n2122_072:0830a18": "相依共成假者。名之為生。使前不感後。後不",
    "T53n2122_072:0830a19": "赴前。名之為死。又涅槃經云。眾生佛性住五",
    "T53n2122_072:0830a20": "陰中。若壞五陰。名曰殺生。若有殺生。即墮",
    "T53n2122_072:0830a21": "惡道。依此生死故有四生。依㲉而生曰卵。",
    "T53n2122_072:0830a22": "含藏而出曰胎。假潤而興曰濕。欻然而現曰",
    "T53n2122_072:0830a23": "化。眾生所攝不過此四也。",
    "T53n2122_072:0830a24": "3 相攝部相攝部第三",
    "T53n2122_072:0830a25": "如婆沙論說云。此欲界之中具攝六趣。色無",
    "T53n2122_072:0830a26": "色界各攝天趣少分。所以別者。以此欲界是",
    "T53n2122_072:0830a27": "亂地故。眾生雜惡起業不純。或善或惡。以不",
    "T53n2122_072:0830a28": "同故。隨業受報。有多差別。上之二界唯是定",
    "T53n2122_072:0830a29": "地。眾生沈靜起業亦純。是故無有多趣差別。",
    "T53n2122_072:0830b01": "問曰。四生六趣相攝云何。答曰。如毘曇中",
    "T53n2122_072:0830b02": "說。天及地獄。一向化生。鬼趣唯二。謂胎及",
    "T53n2122_072:0830b03": "化。人及畜生。各具四生。故此論問云。為生攝",
    "T53n2122_072:0830b04": "於趣為趣攝於生。即自答云。",
    "T53n2122_072:0830b05": "生攝一切趣　　非趣攝於生",
    "T53n2122_072:0830b06": "謂生中陰增　　當知非趣攝",
    "T53n2122_072:0830b07": "故知生寬趣陜。以化生寬故。全攝二趣及",
    "T53n2122_072:0830b08": "三趣少分。地獄趣中一向化生。問曰。六欲諸",
    "T53n2122_072:0830b09": "天既行慾同人。何故無有胎生。答曰。慾愛",
    "T53n2122_072:0830b10": "雖同行事不等。故樓炭正法念經等云。四",
    "T53n2122_072:0830b11": "王忉利此二地居。行慾之時男女形交。同",
    "T53n2122_072:0830b12": "人無異。而無泄精。與人不同。自上四天一向",
    "T53n2122_072:0830b13": "全異。焰摩天行慾意喜相抱。或但執手而為",
    "T53n2122_072:0830b14": "究竟。不至交合。兜率天中意喜語笑。即為",
    "T53n2122_072:0830b15": "究竟。不待相抱。化樂天中共相瞻視。即為究",
    "T53n2122_072:0830b16": "竟。不待語笑。他化天中但聞語聲。或聞香氣。",
    "T53n2122_072:0830b17": "即為究竟。不待瞻視。故異於人。以天化生故",
    "T53n2122_072:0830b18": "從母膝化起。鬼趣化生可知。胎生者。少隱如",
    "T53n2122_072:0830b19": "彼淨觀音說。謂昔王舍城中有一女人。為鬼",
    "T53n2122_072:0830b20": "精著。身生五百鬼子。又俱舍論。有鬼告目連",
    "T53n2122_072:0830b21": "云。我晝生於五子。夜亦生五子。隨生而食。噉",
    "T53n2122_072:0830b22": "竟無有飽時。此為胎生鬼也。阿脩羅趣亦具",
    "T53n2122_072:0830b23": "胎化二生。以有匹配故有胎生。脩羅劫初從",
    "T53n2122_072:0830b24": "天而出。即是化生。又依觀佛三昧經說。根本",
    "T53n2122_072:0830b25": "女脩羅元從大海泥卵濕潤中出。通彼胎化。",
    "T53n2122_072:0830b26": "亦具四生也。人具四生者。胎生現見可知。卵",
    "T53n2122_072:0830b27": "如涅槃經說。如毘舍佉母生一肉卵。於中出",
    "T53n2122_072:0830b28": "其三十二卵。如鞞婆沙論云。問云何知人",
    "T53n2122_072:0830b29": "中有卵生。答如佛所說。閻浮利地多有商",
    "T53n2122_072:0830c01": "人入海採寶。得二鶴。隨意所化。失一一在。",
    "T53n2122_072:0830c02": "與共遊戲寢臥一室。共彼合會。遂生二卵。卵",
    "T53n2122_072:0830c03": "漸濕熟便生二童。後大出家學道得阿羅漢",
    "T53n2122_072:0830c04": "果。一名尸婆羅。二名優鉢尸婆羅。問曰。云何",
    "T53n2122_072:0830c05": "知人中有濕生。答曰。如經所說。有頂生王。尊",
    "T53n2122_072:0830c06": "者遮羅。尊者優婆遮羅。梨女及柰女等。即其",
    "T53n2122_072:0830c07": "事也。問曰。云可知人中有化生。答曰。如劫初",
    "T53n2122_072:0830c08": "人是也。已得聖法者。不復卵生濕生。問曰。何",
    "T53n2122_072:0830c09": "故不復卵生濕生耶。答曰。卵生濕生是畜生",
    "T53n2122_072:0830c10": "趣所攝也。畜具四生者。胎卵濕生。此三目覩",
    "T53n2122_072:0830c11": "可知。其化生者。依樓炭經云。如四生金翅鳥。",
    "T53n2122_072:0830c12": "還食四生龍。化生食四。胎生食三除化卵生食",
    "T53n2122_072:0830c13": "二除化及胎濕生還食濕生一除三可知又起世經云。大",
    "T53n2122_072:0830c14": "海之北。為諸龍王及一切金翅鳥王故生一",
    "T53n2122_072:0830c15": "大樹。名曰居吒奢摩離隋言鹿聚其樹根本周七由",
    "T53n2122_072:0830c16": "旬。入地二十由旬。身高一百由旬。枝葉遍覆",
    "T53n2122_072:0830c17": "五十由旬。樹東面有卵生龍及卵生金翅鳥。",
    "T53n2122_072:0830c18": "樹南面有胎生龍及胎生金翅鳥。樹西面有",
    "T53n2122_072:0830c19": "濕生龍及濕生金翅鳥。樹北面有化生龍及",
    "T53n2122_072:0830c20": "化生金翅鳥。此四處各有宮殿。縱廣六百由",
    "T53n2122_072:0830c21": "旬。七重垣牆。七寶莊嚴。妙香遠熏。諸鳥和鳴。",
    "T53n2122_072:0830c22": "又彼卵生金翅鳥王。若欲搏取卵生龍時。便",
    "T53n2122_072:0830c23": "即飛往居吒奢摩離大樹東枝之上。觀大海",
    "T53n2122_072:0830c24": "水已乃更飛下。以兩翅扇大海水。令水自開",
    "T53n2122_072:0830c25": "二百由旬。即於其中銜卵生龍。將出海外隨",
    "T53n2122_072:0830c26": "意而食。卵生金翅鳥王。唯能取得卵生龍等。",
    "T53n2122_072:0830c27": "則不能取胎濕化生龍等。若胎生金翅鳥王",
    "T53n2122_072:0830c28": "欲取卵生龍者。還向樹東海中取之。",
    "T53n2122_072:0830c29": "又胎生金翅鳥王欲取胎生龍者。即向樹南",
    "T53n2122_072:0831a01": "海中取之。水開四百由旬。此胎生鳥王。唯能",
    "T53n2122_072:0831a02": "取卵胎二生龍。不能取濕化二生龍也。",
    "T53n2122_072:0831a03": "又濕生金翅鳥王。欲取胎生龍。還向樹東海",
    "T53n2122_072:0831a04": "中取食。又濕生鳥王欲取胎生龍。即向樹南",
    "T53n2122_072:0831a05": "海中取食。水開四百由旬。又濕生鳥王欲取",
    "T53n2122_072:0831a06": "濕生龍者。即向樹西海中取之。水開八百由",
    "T53n2122_072:0831a07": "旬。濕生鳥王唯能取卵生胎生濕生龍等。不",
    "T53n2122_072:0831a08": "能取化生龍也。",
    "T53n2122_072:0831a09": "又化生金翅鳥王欲取卵生龍。即向樹東海",
    "T53n2122_072:0831a10": "中取之。若欲取胎生龍者。向樹南海中取",
    "T53n2122_072:0831a11": "之。若欲取濕生龍者。即向樹西海中取之。若",
    "T53n2122_072:0831a12": "欲取化生龍者。即向樹北海中取之。水開一",
    "T53n2122_072:0831a13": "千六百由旬。彼諸龍等皆為此金翅鳥王之",
    "T53n2122_072:0831a14": "所食噉。",
    "T53n2122_072:0831a15": "又觀佛三昧經云。佛言。閻浮提中及四天下。",
    "T53n2122_072:0831a16": "有金翅鳥名伽樓羅王。於諸鳥中快得自在。",
    "T53n2122_072:0831a17": "此鳥業報應食諸龍。於閻浮提日食一龍王。",
    "T53n2122_072:0831a18": "及五百小龍。第二日於弗提婆。第三日於瞿",
    "T53n2122_072:0831a19": "耶尼。第四日於欝單越各食如前。周而復始。",
    "T53n2122_072:0831a20": "經八千歲。此鳥爾時死相已現。諸龍吐毒無",
    "T53n2122_072:0831a21": "由得食。彼鳥飢逼周章求食。了不能得。游",
    "T53n2122_072:0831a22": "巡諸山永不得安。至金剛山然後暫住。從金",
    "T53n2122_072:0831a23": "剛山直下至大水際。從大水際至風輪際。為",
    "T53n2122_072:0831a24": "風所吹還至金剛山。如是七返然後命終。其",
    "T53n2122_072:0831a25": "命終已以其毒故。令十寶山同時火起。爾時",
    "T53n2122_072:0831a26": "難陀龍王懼燒此山。即大降雨。渧如車軸。",
    "T53n2122_072:0831a27": "鳥肉散盡唯有心在。其心直下如前七返。然",
    "T53n2122_072:0831a28": "後還住金剛山頂。難陀龍王取此鳥心。以為",
    "T53n2122_072:0831a29": "明珠。轉輪王得為如意珠。",
    "T53n2122_072:0831b01": "又樓炭經云。天下諸龍以三熱見燒。阿耨達",
    "T53n2122_072:0831b02": "龍王不以三熱見燒。一餘龍王。熱沙雨身上",
    "T53n2122_072:0831b03": "燒炙甚痛。二餘龍王起婬相向熱風來吹其",
    "T53n2122_072:0831b04": "身上。焦即失顏色。得蛇身便恐不喜。三餘",
    "T53n2122_072:0831b05": "龍王被金翅鳥食。悉皆恐悑。天下餘龍悉見",
    "T53n2122_072:0831b06": "毒熱。唯阿耨達龍王獨不見熱。",
    "T53n2122_072:0831b07": "又善見律云。佛言。龍有五事不得離龍身何",
    "T53n2122_072:0831b08": "者為五。一行婬時。若與龍共行婬得復龍身。",
    "T53n2122_072:0831b09": "若與人共行婬不得復龍身。二受生不離龍",
    "T53n2122_072:0831b10": "身。三脫皮時。四眠時。五死時。是為五事不得",
    "T53n2122_072:0831b11": "離龍身。",
    "T53n2122_072:0831b12": "問四食相攝云何。答如毘曇中說。總而言之。",
    "T53n2122_072:0831b13": "六趣之中皆具四食然有寬陜不同。如地獄",
    "T53n2122_072:0831b14": "中得有段食者。如有鐵丸及洋銅汁。雖復增",
    "T53n2122_072:0831b15": "苦。以壞飢渴故名段食。又如輕繫獄中得具",
    "T53n2122_072:0831b16": "冷煖二風。更互觸身亦名段食。唯上二界無",
    "T53n2122_072:0831b17": "有段食。以彼身輕妙。故論偈云。",
    "T53n2122_072:0831b18": "四食在欲界　　四生趣亦然",
    "T53n2122_072:0831b19": "三食上二界　　段食彼則無",
    "T53n2122_072:0831b20": "問曰。未知一一趣中何食增耶。答曰。如毘曇",
    "T53n2122_072:0831b21": "中說。於六趣中謂鬼全趣及於卵生并前三",
    "T53n2122_072:0831b22": "無色皆思食偏增。何以然者。以彼餓鬼趣中",
    "T53n2122_072:0831b23": "意行多故。卵生眾生在卵㲉時。以思念母故",
    "T53n2122_072:0831b24": "卵得不壞。前三無色亦如意行思惟多故。是",
    "T53n2122_072:0831b25": "故皆悉思食增也。又此人趣及與六欲天中。",
    "T53n2122_072:0831b26": "皆段食偏增。何以然者。以此二處要假食",
    "T53n2122_072:0831b27": "持身命故。又彼地獄趣及與非想全皆識",
    "T53n2122_072:0831b28": "食偏增。何以然者。以地獄中識持名色故。",
    "T53n2122_072:0831b29": "非想地中以識持名故。又彼色界及與濕生。",
    "T53n2122_072:0831c01": "皆悉觸食偏增。何以然者。以色界中受修",
    "T53n2122_072:0831c02": "諸禪樂觸持身故。濕生之中以因濕觸持身",
    "T53n2122_072:0831c03": "活故。",
    "T53n2122_072:0831c04": "4 受生部受生部第四",
    "T53n2122_072:0831c05": "如新婆沙論云。中有有多名。或名中有。或名",
    "T53n2122_072:0831c06": "健達縛。或名求有。或名意成。問何名中有。答",
    "T53n2122_072:0831c07": "居死有後在生有前。二有中間有自體起。問",
    "T53n2122_072:0831c08": "何故中有名健達縛。答以彼食香而存濟。此",
    "T53n2122_072:0831c09": "名唯屬欲界中有。問何故中有名求有耶。",
    "T53n2122_072:0831c10": "答於六處門求生有故。問何故中有復名意",
    "T53n2122_072:0831c11": "成。答從意生故。謂諸有情。或從意生。或從業",
    "T53n2122_072:0831c12": "生。或從異熟生舊名果報或從婬欲生。從意生者。",
    "T53n2122_072:0831c13": "謂劫初人及諸中有。色無色界并變化身。從",
    "T53n2122_072:0831c14": "業生者。謂諸地獄。如契經說。地獄有情。業所",
    "T53n2122_072:0831c15": "繫縛。不能免離。由業而生。不由意樂。從異熟",
    "T53n2122_072:0831c16": "生者。謂諸飛鳥及鬼神等。由彼異熟勢輕",
    "T53n2122_072:0831c17": "健故。能飛行空。或壁障無礙。從欲婬生者。",
    "T53n2122_072:0831c18": "謂六欲天及諸人等。諸中有身。從意生者故。",
    "T53n2122_072:0831c19": "乘意行故。名為意成舊名中陰次依婆沙論。問中",
    "T53n2122_072:0831c20": "有諸根具不具者。答一切中有皆具諸根。初",
    "T53n2122_072:0831c21": "受異熟必圓妙故。有說。不具者。如印印物像",
    "T53n2122_072:0831c22": "現。如是中有趣本有故。如本有時有根不具。",
    "T53n2122_072:0831c23": "此中初說於理為善。謂中有位於六處門。遍",
    "T53n2122_072:0831c24": "求生處根必無缺。此說眼等非男女根。色界",
    "T53n2122_072:0831c25": "中有無彼根故。欲界中有彼亦不定。當受卵",
    "T53n2122_072:0831c26": "胎二類生者。住有位有男根。至卵胎中方",
    "T53n2122_072:0831c27": "有不具。若不爾者。應無當受卵胎生義。問諸",
    "T53n2122_072:0831c28": "趣中有行相云何。答地獄中有頭下足上而",
    "T53n2122_072:0831c29": "趣地獄。故伽他言。",
    "T53n2122_072:0832a01": "顛墜於地獄　　足上頭歸下",
    "T53n2122_072:0832a02": "由毀謗諸仙　　樂寂修苦行",
    "T53n2122_072:0832a03": "此諸天中有足下頭上。如人以箭仰射虛空。",
    "T53n2122_072:0832a04": "上昇而行往於天趣。餘趣中有皆悉傍行。如",
    "T53n2122_072:0832a05": "鳥飛空行所至處。又如壁上畫作飛仙。舉身",
    "T53n2122_072:0832a06": "傍行求當生處。問中有行相皆如是耶。",
    "T53n2122_072:0832a07": "答不必皆爾。且依人中命終者說。若地獄死",
    "T53n2122_072:0832a08": "還生地獄。不必頭下足上而行。若天中死還",
    "T53n2122_072:0832a09": "生天中。不必足下頭上而行。若地獄死生於",
    "T53n2122_072:0832a10": "人趣。應首上昇。若天中死生於人趣。應頭歸",
    "T53n2122_072:0832a11": "下。鬼及傍生二趣中有。隨而住處。如應當知。",
    "T53n2122_072:0832a12": "次依論問中有生時為有衣不。論答。色界中",
    "T53n2122_072:0832a13": "有一切有衣。以色界中慚愧增故。慚愧即是",
    "T53n2122_072:0832a14": "法身衣服。如彼法身具勝衣服。生身亦爾。故",
    "T53n2122_072:0832a15": "彼中有常與衣俱。欲界中有多分無衣。以欲",
    "T53n2122_072:0832a16": "界中多分無慚愧。唯除菩薩及白淨苾芻尼。",
    "T53n2122_072:0832a17": "所受中有。常有上妙衣服。有餘師說。菩薩",
    "T53n2122_072:0832a18": "中有亦無有衣。唯白淨尼等所受中有常與",
    "T53n2122_072:0832a19": "衣俱。問何緣菩薩中有無衣而白淨尼有衣。",
    "T53n2122_072:0832a20": "答白淨尼曾以衣服施四方僧。故彼中有常",
    "T53n2122_072:0832a21": "有衣服。問若爾菩薩於過去生。以妙衣服施",
    "T53n2122_072:0832a22": "四方僧。白淨尼等所施衣服。碎為微塵猶未",
    "T53n2122_072:0832a23": "為比。如何菩薩中有無衣。而彼有衣服。答由",
    "T53n2122_072:0832a24": "彼願力異菩薩故。謂白淨尼以衣奉施四方",
    "T53n2122_072:0832a25": "僧已。便發願言。願我生生常著衣服。乃至中",
    "T53n2122_072:0832a26": "有亦不露形。由彼願力所引發故。所生之處",
    "T53n2122_072:0832a27": "常豐衣服。彼最後身所受中有。常有衣服入",
    "T53n2122_072:0832a28": "母胎位。乃至出時衣不離體。如如彼身漸次",
    "T53n2122_072:0832a29": "增長。後出家受具戒已。轉成五衣。勤修正",
    "T53n2122_072:0832b01": "行。不久便證阿羅漢果。乃至後涅槃時。即以",
    "T53n2122_072:0832b02": "此衣纏身火葬。菩薩過去三無數劫。所修種",
    "T53n2122_072:0832b03": "種殊勝善行。皆為迴向無上菩提。利益安樂",
    "T53n2122_072:0832b04": "諸有情故。由斯行願。雖具相好。而無有衣。",
    "T53n2122_072:0832b05": "願力有殊不應為難。次依論問。在中有位資",
    "T53n2122_072:0832b06": "段食不。答色界中有不資段食。欲界中有必",
    "T53n2122_072:0832b07": "資段食。問欲界中有段食云何。有作是說。欲",
    "T53n2122_072:0832b08": "界中有。至有食處。便食彼食。至有水處。便飲",
    "T53n2122_072:0832b09": "彼水。由彼飲食以自存濟。此說非理。所以者",
    "T53n2122_072:0832b10": "何。中有極多。難周濟故。謂契經說。如從袋等",
    "T53n2122_072:0832b11": "瀉粳米等。置鐺鑊中數極稠密。五趣有情所",
    "T53n2122_072:0832b12": "受中有。散在處處數量過彼。若彼受用諸飲",
    "T53n2122_072:0832b13": "食者。一切世間所有飲食。唯供狗犬一類中",
    "T53n2122_072:0832b14": "有。尚不周濟。況餘中有。而可充足。又中有身",
    "T53n2122_072:0832b15": "既極微輕妙。受麁重食身應散壞。應作是說。",
    "T53n2122_072:0832b16": "中有食香。非食麁質。故無前過。謂有福者。歆",
    "T53n2122_072:0832b17": "饗清淨華果食等輕妙香氣。以自存活。若無",
    "T53n2122_072:0832b18": "福者。歆饗糞穢臭爛。食等輕細香氣。以自存",
    "T53n2122_072:0832b19": "活。又彼所食香氣極少。中有雖多而得周",
    "T53n2122_072:0832b20": "濟。",
    "T53n2122_072:0832b21": "次依論引世尊經中作如是說。三事和合得入",
    "T53n2122_072:0832b22": "母胎。父母俱有染心和合。母身調適無病。是",
    "T53n2122_072:0832b23": "時及健達縛正現在前。此健達縛。爾時二心",
    "T53n2122_072:0832b24": "展轉現前入母胎藏。此中三事和合者。一者",
    "T53n2122_072:0832b25": "父母交愛和合。二者母身是時調適。三者健",
    "T53n2122_072:0832b26": "達縛是時正現在前。時父母俱有染心和合",
    "T53n2122_072:0832b27": "者。謂父母俱起婬貪而共合會。母身調適無",
    "T53n2122_072:0832b28": "病。是時者。謂母起貪身心悅豫名身調適。持",
    "T53n2122_072:0832b29": "律者說。由母起貪身心渾濁。如春夏水渾濁",
    "T53n2122_072:0832c01": "而流。不能自持名身渾濁。母腹清淨無風熱",
    "T53n2122_072:0832c02": "淡。互增逼切。故名無病。由此九月。或十",
    "T53n2122_072:0832c03": "月中。任持胎子。令不損壞。言是時者。謂諸母",
    "T53n2122_072:0832c04": "色有穢惡事。日月常有血水流出。此若過",
    "T53n2122_072:0832c05": "多。由稀濕故不得成胎。此若太少。由乾稠故",
    "T53n2122_072:0832c06": "亦不成胎。若此血水不少不多。不乾不濕。方",
    "T53n2122_072:0832c07": "得成胎。名為是時。是中有者入胎時故。謂母",
    "T53n2122_072:0832c08": "血水於最後時餘有二滴。父精最後餘有一",
    "T53n2122_072:0832c09": "滴。展轉和合方得成胎。及健達縛正現在前",
    "T53n2122_072:0832c10": "者。謂即中有此處現在前。非於餘處。非前非",
    "T53n2122_072:0832c11": "後。此健達縛。爾時二心展轉現前入母胎藏",
    "T53n2122_072:0832c12": "者。謂健達縛將入胎時。於父於母愛恚二心。",
    "T53n2122_072:0832c13": "展轉現起方得入胎。若男中有將入胎時。於",
    "T53n2122_072:0832c14": "母起愛於父起恚。若女中有將入胎時。於",
    "T53n2122_072:0832c15": "父起愛於母起恚。次依論問中有何處入於",
    "T53n2122_072:0832c16": "母胎。有作是說。中有無礙。隨所樂處而便入",
    "T53n2122_072:0832c17": "胎。問若中有身無能障礙。如何依住此母胎",
    "T53n2122_072:0832c18": "中。答業力所拘故依此住。有情業力不可思",
    "T53n2122_072:0832c19": "議。無障礙物令有障礙。是故於此不應為難。",
    "T53n2122_072:0832c20": "應作是說。中有入胎必從生門。是所受故。由",
    "T53n2122_072:0832c21": "此理趣諸孿生者。後生為長。所以者何。先",
    "T53n2122_072:0832c22": "入胎者。必後出故。問菩薩中有何處入胎。答",
    "T53n2122_072:0832c23": "從右脇入正知入胎。於母母想。無婬愛故。復",
    "T53n2122_072:0832c24": "有說者。從生門入。諸卵胎生法應爾故。問輪",
    "T53n2122_072:0832c25": "王獨覺先中有位何處入胎。答從右脇入正",
    "T53n2122_072:0832c26": "知入胎。於母母想。無婬愛故。復有說者。從",
    "T53n2122_072:0832c27": "生門入。諸卵胎生法應爾故。有餘師說。菩",
    "T53n2122_072:0832c28": "薩福慧極增上故。將入胎時無顛倒想。不",
    "T53n2122_072:0832c29": "起婬愛。輪王獨覺雖有福慧非極增上。將",
    "T53n2122_072:0833a01": "入胎時雖無倒想。亦起婬愛。故入胎位必從",
    "T53n2122_072:0833a02": "生門入也。",
    "T53n2122_072:0833a03": "次依論引施設論說。若彼父母福業增上。子",
    "T53n2122_072:0833a04": "福業劣不得入胎。若彼父母福劣薄。子福業",
    "T53n2122_072:0833a05": "勝不得入胎。要父母子三福業等方得入胎。",
    "T53n2122_072:0833a06": "問若富貴丈夫與貧賤女合。或富貴女人與",
    "T53n2122_072:0833a07": "貧賤男合。如何中有亦得入胎。答富貴男",
    "T53n2122_072:0833a08": "子與貧賤女人合時。必於自身起下劣想。於",
    "T53n2122_072:0833a09": "彼女人生尊勝想。富貴女人與貧賤男子合",
    "T53n2122_072:0833a10": "時。必於自身生下劣想。於彼男子起尊勝",
    "T53n2122_072:0833a11": "想。貧賤男子與富貴女人合時。必於自身生",
    "T53n2122_072:0833a12": "尊勝想。於彼女人起下劣想。貧賤女人與",
    "T53n2122_072:0833a13": "富貴男子合時。必於自身起尊勝想。於彼男",
    "T53n2122_072:0833a14": "子生下劣想。子於父母將入胎位。應知亦然。",
    "T53n2122_072:0833a15": "故入胎時皆有等義。",
    "T53n2122_072:0833a16": "次依論問中有微細。一切牆壁山崖樹等皆",
    "T53n2122_072:0833a17": "不能礙。此彼中有為相礙耶。有作是說。此彼",
    "T53n2122_072:0833a18": "中有亦不相礙。以極微細。相觸身時不覺知",
    "T53n2122_072:0833a19": "故。復有說者。此彼中有亦互相礙。以相遇時。",
    "T53n2122_072:0833a20": "此彼展轉。有語言故。問若爾寧說中有無礙。",
    "T53n2122_072:0833a21": "答於餘無礙。非謂中有。問此彼中有皆相礙",
    "T53n2122_072:0833a22": "耶。答自類相礙非於餘類。謂地獄中有但礙",
    "T53n2122_072:0833a23": "地獄中有。乃至天中有但礙天中有。有作是",
    "T53n2122_072:0833a24": "說。劣礙於勝。以麁重故。勝不礙劣。以細輕",
    "T53n2122_072:0833a25": "故。謂地獄中有礙五中有。傍生中有礙四中",
    "T53n2122_072:0833a26": "有。鬼界中有礙三中有。人中有礙二中有。天",
    "T53n2122_072:0833a27": "中有唯礙天中有。",
    "T53n2122_072:0833a28": "5 五生部五生部第五",
    "T53n2122_072:0833a29": "如地持論云。菩薩生有五種。住一切行。安樂",
    "T53n2122_072:0833b01": "一切眾生。一息苦生。二隨類生。三勝生。四增",
    "T53n2122_072:0833b02": "上生。五最後生。",
    "T53n2122_072:0833b03": "菩薩以願力故。於飢饉世受大魚等身。以肉",
    "T53n2122_072:0833b04": "救濟一切眾生。於病疾世為大醫王。救治眾",
    "T53n2122_072:0833b05": "病。於刀兵世為大力王救息戰諍。以法化邪",
    "T53n2122_072:0833b06": "及諸惡行。如是無量皆悉往生。是名息苦生。",
    "T53n2122_072:0833b07": "菩薩以願自在力故。於種種眾生天龍鬼神",
    "T53n2122_072:0833b08": "等。遞相惱亂及諸外道。起諸邪見悉生其中。",
    "T53n2122_072:0833b09": "為其導首。引令入正。廣為宣說。是名隨類生。",
    "T53n2122_072:0833b10": "菩薩以性受生。勝於世間壽色等報。是名勝",
    "T53n2122_072:0833b11": "生。",
    "T53n2122_072:0833b12": "菩薩從淨心住。乃至最上菩薩住。於閻浮提",
    "T53n2122_072:0833b13": "自在受生。一切受生處於中奇特。是名增上",
    "T53n2122_072:0833b14": "生。",
    "T53n2122_072:0833b15": "最上菩薩住受生調伏業。菩提眾具增上滿",
    "T53n2122_072:0833b16": "足。生剎利婆羅門家得。阿耨菩提作一切佛",
    "T53n2122_072:0833b17": "事。是名最後生。世世菩薩皆此五種受生。無",
    "T53n2122_072:0833b18": "餘無上。因此疾得阿耨菩提。",
    "T53n2122_072:0833b19": "又瑜伽論云。諸菩薩生略有五種攝一切生。",
    "T53n2122_072:0833b20": "一切菩薩受無罪生。利益安樂一切有情。何",
    "T53n2122_072:0833b21": "等為五。一者除災生。二者隨類生。三者大勢",
    "T53n2122_072:0833b22": "生。四者增上生。五者最勝生。菩薩於諸飢饉",
    "T53n2122_072:0833b23": "作大魚等。並給一切皆令飽滿。或有疫病。",
    "T53n2122_072:0833b24": "作大良醫息除疾疫。或有戰諍。以大威力善",
    "T53n2122_072:0833b25": "巧息除。或有惡王非理治罰。以大願力哀愍",
    "T53n2122_072:0833b26": "一切。或起邪見能除邪惡。是名略說除災橫",
    "T53n2122_072:0833b27": "生。或有菩薩。以大願力生趣異類。方便化導",
    "T53n2122_072:0833b28": "令彼行善。是名略說隨類受生。或有菩薩稟",
    "T53n2122_072:0833b29": "性生時。所感壽量形色族姓。自在富等。最",
    "T53n2122_072:0833c01": "為殊勝。所作事業自他兼利。是名略說大勢",
    "T53n2122_072:0833c02": "生。或有菩薩住於十地。作十王報。最為殊勝。",
    "T53n2122_072:0833c03": "已得成滿。即由此業增上所感。是名略說隨",
    "T53n2122_072:0833c04": "增上生。或有菩薩。於此生中菩提資糧已極",
    "T53n2122_072:0833c05": "圓滿。或生大貴國王家。能現等覺廣作佛事。",
    "T53n2122_072:0833c06": "是名略說最後生。若諸菩薩於去來今清淨",
    "T53n2122_072:0833c07": "仁賢妙善生處。皆此五生所攝。除此無有若",
    "T53n2122_072:0833c08": "過若增。唯除凡地菩薩受生。何以故。此中意",
    "T53n2122_072:0833c09": "取有智菩薩生大菩提果之所依止。令諸菩",
    "T53n2122_072:0833c10": "薩疾證菩提。",
    "T53n2122_072:0833c11": "頌曰。",
    "T53n2122_072:0833c12": "四生誠易轉　　五陰病難湮",
    "T53n2122_072:0833c13": "壽報雖延促　　終成丘墓塵",
    "T53n2122_072:0833c14": "徒知餌六色　　會當悲四隣",
    "T53n2122_072:0833c15": "復愍輪迴報　　難成不壞身",
    "T53n2122_072:0833c16": "感應緣感應緣略引二驗",
    "T53n2122_072:0833c17": "晉沙門支道林唐居士信都元方",
    "T53n2122_072:0833c18": "晉沙門支道林晉沙門支遁字道林。陳留人也。神宇雋發。為",
    "T53n2122_072:0833c19": "老釋風流之宗。常與其師辯論物類。謂雞卵",
    "T53n2122_072:0833c20": "生用未足殺之。與諸蠕動不得同罰。師尋",
    "T53n2122_072:0833c21": "亡。忽見形來至遁前。手執雞卵投地破之。見",
    "T53n2122_072:0833c22": "有雞雛出㲉而行。遁即惟寤悔其本言。俄而",
    "T53n2122_072:0833c23": "師及雞雛並滅不見右此一驗出冥祥記。",
    "T53n2122_072:0833c24": "唐居士信都元方唐相州滏陽縣人信都元方。少有操尚。尤好",
    "T53n2122_072:0833c25": "釋典。年二十九。至顯慶五年春正月死。死後",
    "T53n2122_072:0833c26": "月餘。其兄法觀寺僧道傑。情切友情。乃將",
    "T53n2122_072:0833c27": "一巫者至家。遣求元方與語。法觀又頗解法",
    "T53n2122_072:0833c28": "術。乃作一符攝得元方。令巫者問其由委。巫",
    "T53n2122_072:0833c29": "者不識字。遣解書人執筆。巫者為元方口授。",
    "T53n2122_072:0834a01": "作書一紙。與同學憑行基。具述平生之意。",
    "T53n2122_072:0834a02": "并詩二首。及其家中亦留書啟。文理順序言",
    "T53n2122_072:0834a03": "詞悽愴。其書疏大抵勸修功德。及遣念佛寫",
    "T53n2122_072:0834a04": "經。以為殺生之業罪之大者。無過於此。又",
    "T53n2122_072:0834a05": "云。元方不入地獄。亦不墮鬼中。前蒙冥官處",
    "T53n2122_072:0834a06": "分。令於石州李仁師家為男。但為隴州吳山",
    "T53n2122_072:0834a07": "縣石名遠於華嶽祈子。乃改與石家為男。又",
    "T53n2122_072:0834a08": "云。受生日逼怱迫不得更住。從二月受胎。至",
    "T53n2122_072:0834a09": "十二月誕育。願兄等慈流就彼相看也。言訖",
    "T53n2122_072:0834a10": "洟泣而去。河東薛大造寓居滏陽。前任吳山",
    "T53n2122_072:0834a11": "縣令自云。具識名遠。智力寺僧慧永法真等",
    "T53n2122_072:0834a12": "說之右此出冥報拾遺記。",
    "T53n2122_072:0834a13": "83 十使篇(七二)十使篇第八十三此有四部",
    "T53n2122_072:0834a14": "述意部會名部迷理部斷障部",
    "T53n2122_072:0834a15": "1 述意部述意部第一",
    "T53n2122_072:0834a16": "蓋聞。三界昏寢。皆由十使為窟宅。六賊攀",
    "T53n2122_072:0834a17": "緣。寔因五住為猛將。致使妄想虛構。惑倒",
    "T53n2122_072:0834a18": "交興。萬苦爭纏。百憂總萃。於是十使驅馳。十",
    "T53n2122_072:0834a19": "纏拘束。五鈍易沈。五利難制。苦集順流。無",
    "T53n2122_072:0834a20": "始常漂。滅道清虛。何由得證也。",
    "T53n2122_072:0834a21": "2 會名部會名部第二",
    "T53n2122_072:0834a22": "初釋名者。一身見。二邊見。三邪見。四戒取。",
    "T53n2122_072:0834a23": "五見取。六貪。七瞋。八癡。九慢。十疑。此之十",
    "T53n2122_072:0834a24": "使生死根本。凡夫倒惑未曾觀理。妄執相續",
    "T53n2122_072:0834a25": "不出三有。如世公使隨逐罪人。名之為使。",
    "T53n2122_072:0834a26": "如地論云。隨逐轉義名之為使。雜心論云。",
    "T53n2122_072:0834a27": "使之隨逐如空行影。成論云。使之隨逐如母",
    "T53n2122_072:0834a28": "隨子。於三界中常隨逐義。上來總釋。自下別",
    "T53n2122_072:0834a29": "解。",
    "T53n2122_072:0834b01": "第一身見者。亦名我見。色心相依。名之為身。",
    "T53n2122_072:0834b02": "凡愚迷此。執為我人。從其所迷。故名身見以",
    "T53n2122_072:0834b03": "迷色心計為我故。從其所立。亦名我見。故",
    "T53n2122_072:0834b04": "十地經云。世間受生皆由著我。若離著我。則",
    "T53n2122_072:0834b05": "無世間受生身處。故知我見是生煩惱原。故",
    "T53n2122_072:0834b06": "涅槃經云。如六大賊欲劫人時。要因內人。若",
    "T53n2122_072:0834b07": "無內人則便中還。是六塵賊亦復如是。欲劫",
    "T53n2122_072:0834b08": "善法。要因內有。眾生知見常樂我淨不空等",
    "T53n2122_072:0834b09": "相。若內無如是等相。六塵惡賊則不能劫一",
    "T53n2122_072:0834b10": "切善法。有智之人。內無是相。凡夫則有。是故",
    "T53n2122_072:0834b11": "六塵常來侵奪善法之財。故知我見生惡滅善",
    "T53n2122_072:0834b12": "之原也。又大寶積經云。如咽塞病即能斷命。",
    "T53n2122_072:0834b13": "一切見中唯有我見。即時能斷於智慧命也。",
    "T53n2122_072:0834b14": "第二邊見者。夫世間因果生滅相續。非定斷",
    "T53n2122_072:0834b15": "常。是中道理。不解偏執。故名邊見。如中論",
    "T53n2122_072:0834b16": "說。因果常生滅相續故往來不絕。生滅故不",
    "T53n2122_072:0834b17": "常。相續故不斷。故知因果三世相續是正道",
    "T53n2122_072:0834b18": "理。又成論云。以世諦故得成中道。以五陰相",
    "T53n2122_072:0834b19": "續生故不斷。念念滅故不常。離此斷常名為",
    "T53n2122_072:0834b20": "中道。故知因果非定斷常。於現報中凡愚不",
    "T53n2122_072:0834b21": "觀。念念遷滅則是常見。不觀念念新生則是",
    "T53n2122_072:0834b22": "斷見。若於來報愛未盡者。隨業受生六道不",
    "T53n2122_072:0834b23": "定。人非常人迷此謂常。則是常見。若謂死後",
    "T53n2122_072:0834b24": "更不受生。心識永謝。則是斷見。",
    "T53n2122_072:0834b25": "第三明邪見者。謂謗無因果。乖正名邪。若依",
    "T53n2122_072:0834b26": "俱舍論。一切諸見皆違理起。悉是邪見。但說",
    "T53n2122_072:0834b27": "一見為邪見者。由此見最惡能斷善根故。說",
    "T53n2122_072:0834b28": "為邪見。若論身邊見等。雖邪非正。直是迷理。",
    "T53n2122_072:0834b29": "障出聖道。不謗因果。邪心則輕。不妨修善。仍",
    "T53n2122_072:0834c01": "感世樂。若如觀佛三昧經云。不信因果斷",
    "T53n2122_072:0834c02": "學般若等重罪。過殺八萬父母罪。此由邪見",
    "T53n2122_072:0834c03": "感斯重報。故中論云。邪見有二。一破世間樂。",
    "T53n2122_072:0834c04": "是麁邪見。言無罪福無佛賢聖。捨善為惡。二",
    "T53n2122_072:0834c05": "破涅槃道。貪著於我分別有無。故不得涅槃",
    "T53n2122_072:0834c06": "道。",
    "T53n2122_072:0834c07": "第四明戒取者。但諸妄執戒取之人。隨其",
    "T53n2122_072:0834c08": "別執自有二種。一是獨頭。二是足上言獨頭",
    "T53n2122_072:0834c09": "者。所謂直取持戒為道。或取苦行以之為道。",
    "T53n2122_072:0834c10": "或取布施以之為道。乃至或取八禪事定以",
    "T53n2122_072:0834c11": "為真道。此等直取所行之事。不知非道。謬",
    "T53n2122_072:0834c12": "執為道。是故名為獨頭戒取。言足上者。謂有",
    "T53n2122_072:0834c13": "愚人。不解正理妄立是非。謂己見是。取為真",
    "T53n2122_072:0834c14": "道。則名戒取。此後戒取依前見生。前見與後",
    "T53n2122_072:0834c15": "戒取為本。戒取所依名為脚足。是故說後戒",
    "T53n2122_072:0834c16": "取之心。名為足上戒取煩惱。是故行者應善",
    "T53n2122_072:0834c17": "思量。道法難識。須訪良友。不得信己。愚心倒",
    "T53n2122_072:0834c18": "見。謬執乖正。反成不善。當知道者。唯是慧",
    "T53n2122_072:0834c19": "觀。戒定等善是疏緣具。要觀眾生色心非我。",
    "T53n2122_072:0834c20": "見此理智方是出道。離此以外種種皆非。是",
    "T53n2122_072:0834c21": "故若執餘善為道。皆同愚人。執戒為道。以",
    "T53n2122_072:0834c22": "是齊名戒取煩惱攝。故俱舍論云。非道中道。",
    "T53n2122_072:0834c23": "是名戒取見。",
    "T53n2122_072:0834c24": "又十住毘婆沙論云。佛告迦葉。有四種破戒",
    "T53n2122_072:0834c25": "比丘似如持戒。何等為四。一有比丘。於戒經",
    "T53n2122_072:0834c26": "中盡能具行。而說有我。是名破戒似如持戒。",
    "T53n2122_072:0834c27": "二有比丘。誦持經律守護戒行。於身見中不",
    "T53n2122_072:0834c28": "動不離。是名破戒似如持戒。三有比丘。具行",
    "T53n2122_072:0834c29": "十二。頭陀。而見諸法定有。是名破戒似如",
    "T53n2122_072:0835a01": "持戒。四有比丘。緣眾生行慈心。聞諸行無生",
    "T53n2122_072:0835a02": "相心則驚畏。是名破戒似如持戒。以此文證。",
    "T53n2122_072:0835a03": "故知。愚人雖依戒行身口無過。謬執乖理心",
    "T53n2122_072:0835a04": "無道戒。若能觀見色心無我。此智清淨方有",
    "T53n2122_072:0835a05": "道戒。戒行既然。施等亦爾。",
    "T53n2122_072:0835a06": "第五明見取者。此還有二。一是獨頭。二是足",
    "T53n2122_072:0835a07": "上。言獨頭者。謂直取世間有漏善法及有",
    "T53n2122_072:0835a08": "漏果。以為第一勝妙善者。名為獨頭。如人直",
    "T53n2122_072:0835a09": "取無想天報。計為涅槃。謂第一好。又於內身",
    "T53n2122_072:0835a10": "不淨謂淨。如是皆名獨頭見取。言足上者。謂",
    "T53n2122_072:0835a11": "人迷法妄立是非。謂己見是。餘者非。便即生",
    "T53n2122_072:0835a12": "心。於己見上執為第一。是故名為足上見取。",
    "T53n2122_072:0835a13": "如起身見是其我倒。愚人不解後更起心。取",
    "T53n2122_072:0835a14": "前身見以為第一。如此見取名為足上。餘義",
    "T53n2122_072:0835a15": "同前釋。此既同前有何差別。若執有漏世間",
    "T53n2122_072:0835a16": "事業。取以為道。即名戒取。若執為勝。即名見",
    "T53n2122_072:0835a17": "取。故俱舍論云。一切有流法。聖人所棄捨。",
    "T53n2122_072:0835a18": "故執此法為最勝。是名見取。又成論云。若",
    "T53n2122_072:0835a19": "人持戒最為清淨。名戒取結。即謂所取。以",
    "T53n2122_072:0835a20": "為真實。餘皆妄語。名見取結。若謂世法第",
    "T53n2122_072:0835a21": "一。皆同愚人。取見為勝。是以齊名見取煩惱",
    "T53n2122_072:0835a22": "也。",
    "T53n2122_072:0835a23": "又新婆沙論問。此之見取於一剎那頃如何",
    "T53n2122_072:0835a24": "推度。答性猛利故。亦能推度堅執故者。謂能",
    "T53n2122_072:0835a25": "堅執。故名為見。此見於境僻執堅牢。非聖慧",
    "T53n2122_072:0835a26": "刀無由令捨。非佛弟子執聖慧刀截彼見牙",
    "T53n2122_072:0835a27": "方令捨故。如有海獸名室首魔羅彼所齧物",
    "T53n2122_072:0835a28": "非刀不能解。謂彼若齧諸草木等。要截其",
    "T53n2122_072:0835a29": "牙。方令捨故。如有頌曰。",
    "T53n2122_072:0835b01": "愚人所受持　　鱣魚所銜物",
    "T53n2122_072:0835b02": "室首摩羅齧　　非刀不能解",
    "T53n2122_072:0835b03": "深入所緣故者。謂性猛利深入所緣。如鍼墮",
    "T53n2122_072:0835b04": "泥。故名為見。",
    "T53n2122_072:0835b05": "第六明貪使過者。貪乃眾多或愛自身他身。",
    "T53n2122_072:0835b06": "或愛妻子室宅田園。或愛善法如愛佛菩提",
    "T53n2122_072:0835b07": "等。若依大乘此皆是使。若依小乘善貪非",
    "T53n2122_072:0835b08": "使。具說難盡。略述而已。",
    "T53n2122_072:0835b09": "第七明瞋使過者。所謂惱恨嫉妬不悅。此等",
    "T53n2122_072:0835b10": "煩惱悉是瞋使。大莊嚴論云。身如乾薪。瞋恚",
    "T53n2122_072:0835b11": "如火。未能燒他先自焦身。又正法念經云。瞋",
    "T53n2122_072:0835b12": "心如火燒一切戒。瞋如大斧能破法橋。住在",
    "T53n2122_072:0835b13": "心中如怨入舍。故知起瞋障諸善法。又華嚴",
    "T53n2122_072:0835b14": "經云。一切惡中無過是惡。起一瞋心則受百",
    "T53n2122_072:0835b15": "千障礙法門。又菩薩地經云。若諸菩薩犯如",
    "T53n2122_072:0835b16": "河沙等貪。不名毀戒。若犯一瞋因緣。是名",
    "T53n2122_072:0835b17": "破戒。瞋恚之心能捨眾生。貪愛之心能護眾",
    "T53n2122_072:0835b18": "生。不名煩惱。瞋捨眾生。名重煩惱。是故如來",
    "T53n2122_072:0835b19": "於經中說。貪結難斷不名為重。瞋恚易斷名",
    "T53n2122_072:0835b20": "之為重。此亦略述。具說難盡。",
    "T53n2122_072:0835b21": "第八明癡使過者。若依毘曇。癡暗之心體無",
    "T53n2122_072:0835b22": "慧明。故曰無明。若依成論。邪心分別無正慧",
    "T53n2122_072:0835b23": "明。故曰無明。又毘曇論說。無明使有其二種。",
    "T53n2122_072:0835b24": "一者不共。二者相應。言不共者。於四諦理及",
    "T53n2122_072:0835b25": "於色聲香味觸等。緣而不了。則是無明。此獨",
    "T53n2122_072:0835b26": "無明不與一切諸使和合。名不共無明。二相",
    "T53n2122_072:0835b27": "應無明者。除前不共。自餘一切諸煩惱中無",
    "T53n2122_072:0835b28": "知之心。名為無明。與諸使合。名為相應無明。",
    "T53n2122_072:0835b29": "若依成論。無明亦二。一是取性。二是現起。言",
    "T53n2122_072:0835c01": "取性者。直是任運迷法假集喑心取性。唯是",
    "T53n2122_072:0835c02": "違理。性惡不善。此細無明。諸凡常有。是故得",
    "T53n2122_072:0835c03": "在善無記中。要觀無性方得漸除故行善時",
    "T53n2122_072:0835c04": "須觀無性。迷事取性則成有漏。",
    "T53n2122_072:0835c05": "第九明慢使過者。依論慢有八種。一直名慢。",
    "T53n2122_072:0835c06": "謂於下境自高卑彼。於齊等處還計為等。此",
    "T53n2122_072:0835c07": "過輕故。直名為慢。此無所恃何故成慢。成論",
    "T53n2122_072:0835c08": "釋言。是中有其執我相過。故說為慢。謂人勝",
    "T53n2122_072:0835c09": "劣。唯心解別。若知心勝稱實無過。迷如此",
    "T53n2122_072:0835c10": "法。計我勝彼及與我等有恃我心。故名為慢。",
    "T53n2122_072:0835c11": "二者大慢。謂於等處自謂為大。故名大慢。三",
    "T53n2122_072:0835c12": "者慢慢。謂於上境謂己勝彼。此過最重。故名",
    "T53n2122_072:0835c13": "慢慢。四者不如慢。謂他行德過己彌深。多身",
    "T53n2122_072:0835c14": "修業。方可似彼。即謂現令少不如彼。陵",
    "T53n2122_072:0835c15": "他多邊。名不如慢。五者傲慢。謂於父母師長",
    "T53n2122_072:0835c16": "上境不肯恭敬。故名傲慢。六者我慢。謂於色",
    "T53n2122_072:0835c17": "心無我法中執我自高。故名我慢。此諸慢中",
    "T53n2122_072:0835c18": "執我心也。此一我慢最難伏斷。要成羅漢方",
    "T53n2122_072:0835c19": "能除盡。但諸凡愚未學觀者。莫問麁細我見",
    "T53n2122_072:0835c20": "皆強。是故名為示相我慢。若能觀理成聖學",
    "T53n2122_072:0835c21": "人。我見則微分斷麁現。是故名為不示相慢。",
    "T53n2122_072:0835c22": "七者增上慢。謂未得聖而謂已得。以其聖智",
    "T53n2122_072:0835c23": "是增上行。於此出世增上法中起心生慢。名",
    "T53n2122_072:0835c24": "增上慢。八者邪慢。謂諸惡人無德。自高恃惡",
    "T53n2122_072:0835c25": "𣣋人。故名邪慢。此八慢心。皆悉名為慢使",
    "T53n2122_072:0835c26": "煩惱也。",
    "T53n2122_072:0835c27": "第十明疑使過者。疑有二種。一疑事。如夜見",
    "T53n2122_072:0835c28": "樹疑為人等。此疑事心不招生死。故小乘中",
    "T53n2122_072:0835c29": "不說為使。非煩惱故。羅漢亦有。故智度論",
    "T53n2122_072:0836a01": "云。阿羅漢雖無四諦中疑。一切法中處處有",
    "T53n2122_072:0836a02": "疑。此諸事疑。若望大乘是暗妄心。招變易死。",
    "T53n2122_072:0836a03": "亦說為使。二者疑理。謂諸身心生滅非我。疑",
    "T53n2122_072:0836a04": "謂常我。名為疑理。故成論問。疑有何過。答若",
    "T53n2122_072:0836a05": "多疑者。一切世間出世間事皆不能成。又疑",
    "T53n2122_072:0836a06": "法不可學得。疑師不能敬彼。疑自非是學時。",
    "T53n2122_072:0836a07": "若生此三疑。亦是障道根本。但起決定心學。",
    "T53n2122_072:0836a08": "不須疑此三事。凡夫未觀理來莫問上下。皆",
    "T53n2122_072:0836a09": "有十使。上界雖無麁現瞋使。自餘九使皆常",
    "T53n2122_072:0836a10": "具有。修得定者。雖伏欲結。由有此使故不得",
    "T53n2122_072:0836a11": "出世果也。",
    "T53n2122_072:0836a12": "3 迷理部迷理部第三",
    "T53n2122_072:0836a13": "述曰。迷理不同者。良由眾生無始時來流轉",
    "T53n2122_072:0836a14": "生死不能斷漏不得出世果。致令十使煩惱",
    "T53n2122_072:0836a15": "是能障業。四真諦法是所障理。言四諦者。一",
    "T53n2122_072:0836a16": "苦。二集。三滅。四道。具釋四諦因果次第大小",
    "T53n2122_072:0836a17": "同異者。恐文煩不述。今且略釋其名令識因",
    "T53n2122_072:0836a18": "果。生滅無常理實是苦。逼迫行者名為苦",
    "T53n2122_072:0836a19": "諦。諦是實義。審爾不謬。故稱為諦。下三諦",
    "T53n2122_072:0836a20": "義同此一釋。有漏善惡皆能生果。理是因集",
    "T53n2122_072:0836a21": "名為集諦。煩惱盡處名之為滅。理實不生名",
    "T53n2122_072:0836a22": "為滅諦。觀理除壅此實不虛。名為道諦。若就",
    "T53n2122_072:0836a23": "一人論四諦者。謂此身心苦之與樂有漏報",
    "T53n2122_072:0836a24": "邊。是其苦諦。若不觀理所起善惡。乃至八禪。",
    "T53n2122_072:0836a25": "是其集諦。若觀身心生滅無我。即此觀智。是",
    "T53n2122_072:0836a26": "其道諦。因此道智見無我時。惑斷之處。則是",
    "T53n2122_072:0836a27": "滅諦。言迷理者。論說不同。若依毘曇論云。身",
    "T53n2122_072:0836a28": "見邊見唯迷苦諦。謂凡夫皆執苦報為我。",
    "T53n2122_072:0836a29": "是故身見緣苦諦生。依身苦報計斷計常。是",
    "T53n2122_072:0836b01": "故邊見亦迷苦生。故雜心論云。身邊二見果",
    "T53n2122_072:0836b02": "處起故。唯迷苦諦。凡計罪福是我所作。不將",
    "T53n2122_072:0836b03": "善惡業因為我。是故身見不依集起。知集非",
    "T53n2122_072:0836b04": "我不名迷集。邊見依身亦不依集。又亦不將",
    "T53n2122_072:0836b05": "滅道為我計斷計常。義皆同此。是故身邊唯",
    "T53n2122_072:0836b06": "依苦報名迷苦諦。",
    "T53n2122_072:0836b07": "若論戒取迷苦及道。謂有愚人直爾聞說。精",
    "T53n2122_072:0836b08": "勤苦行能斷生死。不知此說。曉夜勵心。勤觀",
    "T53n2122_072:0836b09": "苦空。方斷生死。即謂事中苦身是道。不知身",
    "T53n2122_072:0836b10": "苦非是聖道。是故戒取迷苦諦生。或有不將",
    "T53n2122_072:0836b11": "身苦為道。直執戒等福行為道。此將集因轉",
    "T53n2122_072:0836b12": "將為道。如此戒取名迷道諦。理實凡愚不識",
    "T53n2122_072:0836b13": "集因。妄執為道。應是迷集。但彼迷心不計福",
    "T53n2122_072:0836b14": "行以為集因。方轉為道。是故不得名為迷集。",
    "T53n2122_072:0836b15": "不同計苦以為道者。將苦為道。故名迷苦。是",
    "T53n2122_072:0836b16": "故戒取。有迷苦者。有迷道者。不迷於集。滅是",
    "T53n2122_072:0836b17": "聖果。眾生所求。不取惑滅。為道因行。是故",
    "T53n2122_072:0836b18": "戒取不名迷滅。",
    "T53n2122_072:0836b19": "若論邪見見取及疑。此三皆悉通迷四諦。所",
    "T53n2122_072:0836b20": "謂邪見。謗無因果。該凡及聖。是故通迷。若論",
    "T53n2122_072:0836b21": "見取。於自身報取為第一。即為迷苦。於事善",
    "T53n2122_072:0836b22": "業計為第一。即名迷集。若取梵天無想天等",
    "T53n2122_072:0836b23": "以為涅槃。名為迷滅。於彼戒取所言之道取",
    "T53n2122_072:0836b24": "為第一。名為迷道。是故見取通迷四諦。若論",
    "T53n2122_072:0836b25": "疑心。於諸凡聖因之與果。不知有無。生疑",
    "T53n2122_072:0836b26": "不決。故亦迷四。向來所明五見及疑。唯迷",
    "T53n2122_072:0836b27": "諦理。不名迷事。以迷理故。觀見理時知無我",
    "T53n2122_072:0836b28": "人。方斷我心證知慧觀。能斷煩惱凡夫因果",
    "T53n2122_072:0836b29": "苦集非道。識觀是道方斷戒取。正識滅道以",
    "T53n2122_072:0836c01": "為第一。不將有漏以為勝好。知世可厭方斷",
    "T53n2122_072:0836c02": "見取。以見四諦不生疑謗。證信決定方斷邪",
    "T53n2122_072:0836c03": "疑。是故身邊戒見邪疑。迷理而生還見理斷。",
    "T53n2122_072:0836c04": "不將塵境色聲等事以為我人計斷常等。故",
    "T53n2122_072:0836c05": "雖正識色聲等事。不斷我心乃至疑使。若論",
    "T53n2122_072:0836c06": "貪瞋癡慢四使。通障見修。皆迷理事。謂依見",
    "T53n2122_072:0836c07": "起則名迷理。若依事生則名迷事。依見起者。",
    "T53n2122_072:0836c08": "若論其貪如愛身見。即名為貪。由愛我見令",
    "T53n2122_072:0836c09": "心轉迷。若觀生空知無我時。則嫌我見。此貪",
    "T53n2122_072:0836c10": "則斷。若論其瞋。有我心時。聞說無我則生瞋",
    "T53n2122_072:0836c11": "恚。後觀無我知無人時。聞說生空心則歡喜。",
    "T53n2122_072:0836c12": "故見理時彼瞋則斷。依見起癡不知見過。後",
    "T53n2122_072:0836c13": "見理時彼癡則斷。依見起慢恃見自高。後見",
    "T53n2122_072:0836c14": "理時彼慢則斷。是故貪等依見起者。亦是迷",
    "T53n2122_072:0836c15": "理。見理方斷。依餘見起。類此可知。所言貪等",
    "T53n2122_072:0836c16": "依事起者。謂依塵境色聲香等。於此起貪纏",
    "T53n2122_072:0836c17": "綿難斷。故見理時仍有未斷。後更修道數數",
    "T53n2122_072:0836c18": "漸除。瞋慢癡等依事皆爾。此明十使迷理不",
    "T53n2122_072:0836c19": "同。迷苦有十。迷道有八。迷集及滅各有七使。",
    "T53n2122_072:0836c20": "迷事有四。合三十六。此說欲界凡夫心也。若",
    "T53n2122_072:0836c21": "論色界凡夫心中具三十一。彼無瞋故。於五",
    "T53n2122_072:0836c22": "行中各除其一。四諦修道名為五行。是故唯",
    "T53n2122_072:0836c23": "有三十一使。無色凡心亦三十一。三界通論。",
    "T53n2122_072:0836c24": "總有九十八。迷四諦理有八十八。三界迷事",
    "T53n2122_072:0836c25": "合有十種。此依毘曇略釋如是。若依成論十",
    "T53n2122_072:0836c26": "使煩惱皆有取性。悉通達理。謂迷四諦無性",
    "T53n2122_072:0836c27": "之空。故總觀諦無性空時。斷重取性名為見",
    "T53n2122_072:0836c28": "道。後斷細時名為修道。此名十使迷理不同",
    "T53n2122_072:0836c29": "也。",
    "T53n2122_072:0837a01": "4 斷障部斷障部第四",
    "T53n2122_072:0837a02": "述曰。此十使煩惱斷有難易者。夫論使性凡",
    "T53n2122_072:0837a03": "常具有。今明入道故敘難易。但諸見惑難識",
    "T53n2122_072:0837a04": "易斷。貪等四使易識難除。見難識者。謂凡常",
    "T53n2122_072:0837a05": "迷。理易斷者。見理即盡。所謂若能學觀無我。",
    "T53n2122_072:0837a06": "創見理時。則名初果。即先斷除八十八使。",
    "T53n2122_072:0837a07": "但初見諦有利有鈍。若利根者。總觀諸法。皆",
    "T53n2122_072:0837a08": "假無性。不見我人。一念之中斷八十八。即此",
    "T53n2122_072:0837a09": "一念名為見道。若鈍根者。別觀四諦。次第",
    "T53n2122_072:0837a10": "漸斷八十八使。故佛性論云。若利根人於一",
    "T53n2122_072:0837a11": "念中則等觀四諦。八十八使一時俱斷。皆名",
    "T53n2122_072:0837a12": "見諦。若鈍根人於次第觀者。則初念觀苦。不",
    "T53n2122_072:0837a13": "見餘三諦。但斷苦下。以此文證。總別觀法。皆",
    "T53n2122_072:0837a14": "得入道。不得偏執。若依諸經教人入道。多直",
    "T53n2122_072:0837a15": "說觀生滅無我。則斷諸結出離生死。如地持",
    "T53n2122_072:0837a16": "經說。世間受生皆由著我。若離著我則無世",
    "T53n2122_072:0837a17": "間受身生處。又如經說。緣覺性人不解四諦",
    "T53n2122_072:0837a18": "法門名字。直籍事緣觀生無我。便斷諸結過",
    "T53n2122_072:0837a19": "諸聲聞。於此直作無我觀中。雖不作其四諦",
    "T53n2122_072:0837a20": "別解。如此觀時具有四諦。謂彼所觀有漏報",
    "T53n2122_072:0837a21": "身念念生滅。是理苦集。從前名苦。生後名集。",
    "T53n2122_072:0837a22": "知無我時即是見苦。爾時無我即斷事集。所",
    "T53n2122_072:0837a23": "斷不生即是證滅。此能觀智即是聖道。是故",
    "T53n2122_072:0837a24": "直觀無我之時。具有四諦斷結得出。不要別",
    "T53n2122_072:0837a25": "觀四諦方出。故成論引經說言。如甄叔迦經",
    "T53n2122_072:0837a26": "中說種種得道因緣。非但以四諦得道。故知",
    "T53n2122_072:0837a27": "入道不要別觀。總觀無我一行亦得。若能明",
    "T53n2122_072:0837a28": "見身心無我。則是見道。斷諸見惑。但諸見",
    "T53n2122_072:0837a29": "惑約諦分別。三界合說有八十八。若就一人",
    "T53n2122_072:0837b01": "以論迷心。總則唯是五見及疑。此六望愚則",
    "T53n2122_072:0837b02": "名難識。若望智人復名易斷。謂諸凡愚學修",
    "T53n2122_072:0837b03": "善者。多皆知厭貪瞋癡慢。於其我心及執戒",
    "T53n2122_072:0837b04": "等。不覺是過。是故難識。以難識故。經說為",
    "T53n2122_072:0837b05": "重。如涅槃釋。我見戒取及以疑等。一切眾生",
    "T53n2122_072:0837b06": "常所起故。又難覺故。如病常發名為重病。又",
    "T53n2122_072:0837b07": "難識故。亦名重病。又成論云。世間人於戒取",
    "T53n2122_072:0837b08": "中不見其過。故使為結。故知利使愚人不識。",
    "T53n2122_072:0837b09": "言望智人名易斷者。謂若學觀身心生滅。分",
    "T53n2122_072:0837b10": "見無我。煩惱薄時。即知觀智是斷法道。心中",
    "T53n2122_072:0837b11": "六使自然永無。謂知色心生滅非人。則無我",
    "T53n2122_072:0837b12": "心邊見自斷。以觀見理識聖道故。正信無疑。",
    "T53n2122_072:0837b13": "謗無自斷。智慧是道。戒等非勝。則無戒取。見",
    "T53n2122_072:0837b14": "取自斷。是故六使難識易斷。以難識故。無始",
    "T53n2122_072:0837b15": "來迷。以易斷故。解理則盡。不同貪等易識難",
    "T53n2122_072:0837b16": "斷。以易識故。人多不執。以難斷故。那含亦有。",
    "T53n2122_072:0837b17": "是故利使迷理邪心。親覆聖解合行不出。不",
    "T53n2122_072:0837b18": "同貪等別緣事起唯妨修觀非親迷理。故諸小",
    "T53n2122_072:0837b19": "聖雖有貪瞋。不妨仍得解理無疑。是故智人",
    "T53n2122_072:0837b20": "學修業者。唯修觀解除迷入道。若學觀行雖",
    "T53n2122_072:0837b21": "昧名凡。少解理時即無妄取。若不學解常迷",
    "T53n2122_072:0837b22": "道法。雖修諸善不除邪執。非直妄執自不能",
    "T53n2122_072:0837b23": "出。多謗正法及行道者。以其迷心未識邪正。",
    "T53n2122_072:0837b24": "不知他是不與己同。即謂己是。說他為非。是",
    "T53n2122_072:0837b25": "故迷人心無道法。多依世善妄執相非。故俱",
    "T53n2122_072:0837b26": "舍論云。在家由取五塵故。與在家起鬪爭。出",
    "T53n2122_072:0837b27": "家由取諸見各不同故。與出家起鬪爭。又成",
    "T53n2122_072:0837b28": "論云。若人持戒取為清淨。名戒取結。即謂所",
    "T53n2122_072:0837b29": "取。以為真實。餘皆妄語。名見取結。此二是其",
    "T53n2122_072:0837c01": "出家之人鬪爭根本。亦即名為隨順苦邊。又",
    "T53n2122_072:0837c02": "依此戒取能捨八真聖道。此非正道。非清淨",
    "T53n2122_072:0837c03": "道。能隨苦過。又戒取是出家人縛。諸欲是在",
    "T53n2122_072:0837c04": "家人縛。又戒取者。雖復種種行出家法。空無",
    "T53n2122_072:0837c05": "所得。又因此戒取能謗正道及行正道者。又",
    "T53n2122_072:0837c06": "戒取是諸外道起憍慢處。作如是念。能勝餘",
    "T53n2122_072:0837c07": "人。以此等文證知。戒取等唯是世善招生死",
    "T53n2122_072:0837c08": "果。故名隨苦。非真道法。愚人多迷妄執生罪。",
    "T53n2122_072:0837c09": "是故十使雖皆不善。論其障道起過之原。則",
    "T53n2122_072:0837c10": "唯六使迷心為本。若不能斷。非直不出。因起",
    "T53n2122_072:0837c11": "麁罪當生惡道。此明十使斷有難易竟。",
    "T53n2122_072:0837c12": "頌曰。",
    "T53n2122_072:0837c13": "邈邈愛王城　　峨峨欣鷲嶺",
    "T53n2122_072:0837c14": "業結三界獄　　利鈍十使頸",
    "T53n2122_072:0837c15": "濁惡順下趣　　斷漏昇上頂",
    "T53n2122_072:0837c16": "著我甘苦報　　悑象投丘井",
    "T53n2122_072:0837c17": "翹翹羨化倫　　念念除心癭",
    "T53n2122_072:0837c18": "宿祐遇釋尊　　高慕大仙頴",
    "T53n2122_072:0837c19": "既破無明結　　還同寤真正",
    "T53n2122_072:0837c20": "荷戢怡沖心　　隨憩靡不靜",
    "T53n2122_072:0837c21": "法苑珠林卷第七十二"
}