{
    "T07n0220_524:0683c19": "大般若波羅蜜多經卷第五百二",
    "T07n0220_524:0683c20": "十四",
    "T07n0220_524:0683c22": "三藏法師玄奘奉　詔譯",
    "T07n0220_524:0683c23": "第三分方便善巧品第二十六之二",
    "T07n0220_524:0683c24": "爾時，具壽善現白佛言：「世尊！諸菩薩摩訶薩",
    "T07n0220_524:0683c25": "成就如是方便善巧，發趣無上正等覺心已經",
    "T07n0220_524:0683c26": "幾時？」佛告善現：「是菩薩摩訶薩發趣無上正",
    "T07n0220_524:0683c27": "等覺心，已經無數百千俱胝那庾多劫。」具壽",
    "T07n0220_524:0683c28": "善現復白佛言：「諸菩薩摩訶薩成就如是方",
    "T07n0220_524:0683c29": "便善巧，已曾親近供養幾佛？」佛告善現：「是菩",
    "T07n0220_524:0684a01": "薩摩訶薩已曾親近供養殑伽沙數諸佛。」具",
    "T07n0220_524:0684a02": "壽善現復白佛言：「諸菩薩摩訶薩成就如是",
    "T07n0220_524:0684a03": "方便善巧，已種何等微妙善根？」佛告善現：「是",
    "T07n0220_524:0684a04": "菩薩摩訶薩發心已來，無有布施波羅蜜多",
    "T07n0220_524:0684a05": "乃至般若波羅蜜多所引善根而不精勤修",
    "T07n0220_524:0684a06": "學圓滿，由此因緣，成就如是方便善巧。」具壽",
    "T07n0220_524:0684a07": "善現復白佛言：「諸菩薩摩訶薩成就如是方",
    "T07n0220_524:0684a08": "便善巧，甚為希有！」佛告善現：「如是！如是！如",
    "T07n0220_524:0684a09": "汝所說。諸菩薩摩訶薩成就如是方便善巧，",
    "T07n0220_524:0684a10": "甚為希有！「善現當知！如日月輪周行照觸四",
    "T07n0220_524:0684a11": "大洲界作諸事業，其中所有情、非情類，隨彼",
    "T07n0220_524:0684a12": "光明勢力而轉各成己事。如是般若波羅蜜",
    "T07n0220_524:0684a13": "多，照觸餘五波羅蜜多作諸事業，布施等五",
    "T07n0220_524:0684a14": "波羅蜜多，隨順般若波羅蜜多勢力而轉，各",
    "T07n0220_524:0684a15": "成己事。「善現當知！布施等五波羅蜜多，皆由",
    "T07n0220_524:0684a16": "般若波羅蜜多所攝受故，乃得名為波羅蜜",
    "T07n0220_524:0684a17": "多。如轉輪王，若無七寶不名輪王，要具七寶",
    "T07n0220_524:0684a18": "乃名輪王。布施等五波羅蜜多亦復如是，若",
    "T07n0220_524:0684a19": "離般若波羅蜜多，不得名為波羅蜜多，要由",
    "T07n0220_524:0684a20": "般若波羅蜜多所攝受故乃得名為波羅蜜",
    "T07n0220_524:0684a21": "多。「善現當知！如有女人端嚴巨富，若無強夫",
    "T07n0220_524:0684a22": "所攝護者，易為惡人之所凌辱，若有強夫所",
    "T07n0220_524:0684a23": "攝護者，不為惡人之所凌辱。布施等五波羅",
    "T07n0220_524:0684a24": "蜜多亦復如是，若無般若波羅蜜多力所攝",
    "T07n0220_524:0684a25": "護，易為天魔及彼眷屬之所沮壞，若有般若",
    "T07n0220_524:0684a26": "波羅蜜多力所攝護，一切天魔及彼眷屬不",
    "T07n0220_524:0684a27": "能沮壞。「善現當知！如勇軍將妙閑兵法，善",
    "T07n0220_524:0684a28": "備種種堅固鎧杖，隣國怨敵所不能害。布施",
    "T07n0220_524:0684a29": "等五波羅蜜多亦復如是，不離般若波羅蜜",
    "T07n0220_524:0684b01": "多，天魔眷屬、增上慢人乃至菩薩旃荼羅等",
    "T07n0220_524:0684b02": "皆不能壞。「善現當知！如贍部洲諸小王等，隨",
    "T07n0220_524:0684b03": "時朝侍轉輪聖王，依轉輪王得遊勝處。布施",
    "T07n0220_524:0684b04": "等五波羅蜜多亦復如是，隨助般若波羅蜜",
    "T07n0220_524:0684b05": "多，由彼勢力所引導故，速趣無上正等菩提。",
    "T07n0220_524:0684b06": "「善現當知！如贍部洲東方諸水，無不皆趣殑",
    "T07n0220_524:0684b07": "伽大河，隨殑伽河流入大海。布施等五波羅",
    "T07n0220_524:0684b08": "蜜多亦復如是，皆為般若波羅蜜多所攝引",
    "T07n0220_524:0684b09": "故，能至無上正等菩提。「善現當知！如人右手",
    "T07n0220_524:0684b10": "能作眾事，如是般若波羅蜜多能引一切殊",
    "T07n0220_524:0684b11": "勝善法。善現當知！如人左手所作不便，如是",
    "T07n0220_524:0684b12": "前五波羅蜜多不能引生殊勝善法。「善現當",
    "T07n0220_524:0684b13": "知！譬如眾流隨其大小，若入大海同一鹹味。",
    "T07n0220_524:0684b14": "布施等五波羅蜜多亦復如是，要入般若波",
    "T07n0220_524:0684b15": "羅蜜多，乃能證得一切智智，由此得名到彼",
    "T07n0220_524:0684b16": "岸者。「善現當知！如轉輪王欲有所趣，四軍導",
    "T07n0220_524:0684b17": "從輪寶居先，王及四軍念欲飲食輪即為住，",
    "T07n0220_524:0684b18": "既飲食已，王念欲行，輪即前去，其輪去住隨王",
    "T07n0220_524:0684b19": "意欲，至所趣方不復前去。布施等五波羅蜜",
    "T07n0220_524:0684b20": "多亦復如是，與諸善法欲趣無上正等菩提，",
    "T07n0220_524:0684b21": "要因般若波羅蜜多以為前導，進止俱隨不",
    "T07n0220_524:0684b22": "相捨離，若至佛果更不前進。「善現當知！如",
    "T07n0220_524:0684b23": "轉輪王七寶具足，欲有所至，四軍七寶前後",
    "T07n0220_524:0684b24": "導從，爾時輪寶雖最居先，而不分別前後之",
    "T07n0220_524:0684b25": "相。如是前五波羅蜜多與諸善法欲趣無上",
    "T07n0220_524:0684b26": "正等菩提，定以般若波羅蜜多為其前導，然",
    "T07n0220_524:0684b27": "此般若波羅蜜多不作是念：『我於前五波羅",
    "T07n0220_524:0684b28": "蜜多最為前導，彼隨從我。』布施等五波羅蜜",
    "T07n0220_524:0684b29": "多，不作是念：『甚深般若波羅蜜多居我等前，",
    "T07n0220_524:0684c01": "我隨從彼。』所以者何？如是六種波羅蜜多及",
    "T07n0220_524:0684c02": "一切法，自性皆鈍無所能為，無有主宰虛假不",
    "T07n0220_524:0684c03": "實，空無所有不自在相。譬如陽焰、光影、水月、",
    "T07n0220_524:0684c04": "幻事、夢等，其中都無分別作用真實體相。」具",
    "T07n0220_524:0684c05": "壽善現復白佛言：「若一切法自性皆空，都無",
    "T07n0220_524:0684c06": "真實體相作用，諸菩薩摩訶薩云何修學布",
    "T07n0220_524:0684c07": "施等六波羅蜜多，能證無上正等菩提？」佛告",
    "T07n0220_524:0684c08": "善現：「諸菩薩摩訶薩於此六種波羅蜜多勤",
    "T07n0220_524:0684c09": "修學時，常作是念：『世間有情心恒顛倒，沒生",
    "T07n0220_524:0684c10": "死苦，不能自脫，我若不修巧便勝行，不能拔",
    "T07n0220_524:0684c11": "濟彼生死苦；我當為彼諸有情類，勤修布施",
    "T07n0220_524:0684c12": "乃至般若波羅蜜多方便善巧，速趣無上正",
    "T07n0220_524:0684c13": "等菩提，拔諸有情生死大苦。』「是菩薩摩訶薩",
    "T07n0220_524:0684c14": "作此念已，為諸有情捨內外物，捨已復作如",
    "T07n0220_524:0684c15": "是思惟：『我於此物都無所捨。所以者何？此",
    "T07n0220_524:0684c16": "內外物自性皆空不可捨施，非唯屬我。』是菩",
    "T07n0220_524:0684c17": "薩摩訶薩由此觀察，修行布施波羅蜜多速",
    "T07n0220_524:0684c18": "得圓滿，疾證無上正等菩提。「是菩薩摩訶薩",
    "T07n0220_524:0684c19": "為諸有情終不犯戒。所以者何？是菩薩摩訶",
    "T07n0220_524:0684c20": "薩常作此念：『我為有情求趣無上正等菩提，",
    "T07n0220_524:0684c21": "決定不應斷眾生命乃至邪見，亦定不應求",
    "T07n0220_524:0684c22": "妙欲境及諸天樂，亦定不應求二乘地唯自解",
    "T07n0220_524:0684c23": "脫。』是菩薩摩訶薩由此觀察，修行淨戒波羅",
    "T07n0220_524:0684c24": "蜜多速得圓滿，疾證無上正等菩提。「是菩薩",
    "T07n0220_524:0684c25": "摩訶薩為諸有情不起忿恚，假使恒遭毀謗、",
    "T07n0220_524:0684c26": "凌辱、分解肢節、受諸苦惱，亦不發起一念惡",
    "T07n0220_524:0684c27": "心。所以者何？是菩薩摩訶薩觀察一切聲如",
    "T07n0220_524:0684c28": "谷響、色如聚沫，不應於中妄生瞋恨。是菩薩",
    "T07n0220_524:0684c29": "摩訶薩由此觀察，修行安忍波羅蜜多速得",
    "T07n0220_524:0685a01": "圓滿，疾證無上正等菩提。「是菩薩摩訶薩為",
    "T07n0220_524:0685a02": "諸有情，勤求善法乃至無上正等菩提，於其",
    "T07n0220_524:0685a03": "中間常不懈怠。所以者何？是菩薩摩訶薩常",
    "T07n0220_524:0685a04": "作是念：『我若懈怠，不能濟拔一切有情令其",
    "T07n0220_524:0685a05": "遠離生死大苦，亦不能得一切智智。』是菩薩",
    "T07n0220_524:0685a06": "摩訶薩由此觀察，修行精進波羅蜜多速得",
    "T07n0220_524:0685a07": "圓滿，疾證無上正等菩提。「是菩薩摩訶薩為諸",
    "T07n0220_524:0685a08": "有情，勤修勝定乃至無上正等菩提，終不發",
    "T07n0220_524:0685a09": "起貪、瞋、癡等散動之心。所以者何？是菩薩摩",
    "T07n0220_524:0685a10": "訶薩常作此念：『我若發起貪、瞋、癡等散動之",
    "T07n0220_524:0685a11": "心，則不能成饒益他事，亦不能證所求佛果。』",
    "T07n0220_524:0685a12": "是菩薩摩訶薩由此觀察，修行靜慮波羅蜜",
    "T07n0220_524:0685a13": "多速得圓滿，疾證無上正等菩提。「是菩薩摩",
    "T07n0220_524:0685a14": "訶薩為諸有情，不離般若波羅蜜多，乃至無上",
    "T07n0220_524:0685a15": "正等菩提，常勤修學微妙勝慧。所以者何？是",
    "T07n0220_524:0685a16": "菩薩摩訶薩常作此念：『若離般若波羅蜜多，",
    "T07n0220_524:0685a17": "於諸有情不能成熟，亦不能證無上菩提。』是",
    "T07n0220_524:0685a18": "菩薩摩訶薩由此觀察，修行般若波羅蜜多",
    "T07n0220_524:0685a19": "速得圓滿，疾證無上正等菩提。由此因緣，雖",
    "T07n0220_524:0685a20": "一切法自性皆空，都無真實體相作用，而諸",
    "T07n0220_524:0685a21": "菩薩摩訶薩眾，勤修六種波羅蜜多，證得無",
    "T07n0220_524:0685a22": "上正等菩提。」具壽善現復白佛言：「若此六種",
    "T07n0220_524:0685a23": "波羅蜜多無差別性，皆是般若波羅蜜多所",
    "T07n0220_524:0685a24": "攝受故，云何可說般若波羅蜜多於五波羅",
    "T07n0220_524:0685a25": "蜜多，為最為勝、為尊為高、為妙為微妙、為上",
    "T07n0220_524:0685a26": "為無上？」佛告善現：「如是！如是！如汝所說。布施",
    "T07n0220_524:0685a27": "等六波羅蜜多無差別性，皆是般若波羅蜜",
    "T07n0220_524:0685a28": "多所攝受故。若無般若波羅蜜多，布施等五",
    "T07n0220_524:0685a29": "不得名為波羅蜜多；要依般若波羅蜜多，布",
    "T07n0220_524:0685b01": "施等五乃得名為波羅蜜多。「善現當知！如有",
    "T07n0220_524:0685b02": "情類，雖有種種身色差別，若往親近妙高山",
    "T07n0220_524:0685b03": "王咸同一色。如是前五波羅蜜多，雖有種種",
    "T07n0220_524:0685b04": "品類差別，而為般若波羅蜜多所攝受故，皆",
    "T07n0220_524:0685b05": "由般若波羅蜜多修成滿故，皆入般若波羅",
    "T07n0220_524:0685b06": "蜜多，不可施設差別名姓。又前五種波羅",
    "T07n0220_524:0685b07": "蜜多，依止般若波羅蜜多，方能證得一切智",
    "T07n0220_524:0685b08": "智，乃得名為到彼岸者，是故六種波羅蜜多，",
    "T07n0220_524:0685b09": "皆同一味，性無差別，不可施設此是布施乃",
    "T07n0220_524:0685b10": "至般若波羅蜜多。所以者何？如是六種波羅",
    "T07n0220_524:0685b11": "蜜多，皆能證得一切智智，能到彼岸，性無差",
    "T07n0220_524:0685b12": "別，由是因緣，布施等六不可施設名姓有異。」",
    "T07n0220_524:0685b13": "具壽善現復白佛言：「波羅蜜多及一切法，若",
    "T07n0220_524:0685b14": "隨實義皆無此彼勝劣差別，何緣故說般若",
    "T07n0220_524:0685b15": "波羅蜜多於五波羅蜜多，為最為勝、為尊為",
    "T07n0220_524:0685b16": "高、為妙為微妙、為上為無上？」佛告善現：「如是！",
    "T07n0220_524:0685b17": "如是！如汝所說。若隨實義，波羅蜜多及一切",
    "T07n0220_524:0685b18": "法，皆無此彼勝劣差別，但依世俗言說作用，",
    "T07n0220_524:0685b19": "說有此彼勝劣差別。施設布施乃至般若波",
    "T07n0220_524:0685b20": "羅蜜多，為欲度脫諸有情類世俗作用生老",
    "T07n0220_524:0685b21": "病死，然諸有情生老病死皆非實有但假施",
    "T07n0220_524:0685b22": "設。所以者何？有情無故，當知諸法亦無所有，",
    "T07n0220_524:0685b23": "甚深般若波羅蜜多達一切法都無所有，能",
    "T07n0220_524:0685b24": "拔有情世俗作用生老病死，由此故說般若",
    "T07n0220_524:0685b25": "波羅蜜多於五波羅蜜多，為最為勝、為尊為高、",
    "T07n0220_524:0685b26": "為妙為微妙、為上為無上。「善現當知！如轉輪",
    "T07n0220_524:0685b27": "王所有女寶於人中女，為最為勝、為尊為高、",
    "T07n0220_524:0685b28": "為妙為微妙、為上為無上，如是般若波羅蜜",
    "T07n0220_524:0685b29": "多於前五種波羅蜜多，為最為勝、為尊為高、",
    "T07n0220_524:0685c01": "為妙為微妙、為上為無上。」具壽善現復白佛",
    "T07n0220_524:0685c02": "言：「如來何緣但數讚說甚深般若波羅蜜多",
    "T07n0220_524:0685c03": "於布施等波羅蜜多，為最為勝、為尊為高、為",
    "T07n0220_524:0685c04": "妙為微妙、為上為無上？」佛告善現：「由此般若",
    "T07n0220_524:0685c05": "波羅蜜多普能攝受一切善法，和合趣入一",
    "T07n0220_524:0685c06": "切智智，安住不動，以無所得為方便故。」具壽",
    "T07n0220_524:0685c07": "善現復白佛言：「如是般若波羅蜜多於諸善",
    "T07n0220_524:0685c08": "法有取捨不？」佛言：「不也！如是般若波羅蜜多",
    "T07n0220_524:0685c09": "於一切法無取無捨。何以故？以一切法自性",
    "T07n0220_524:0685c10": "皆空，都不可取、不可捨故。」",
    "T07n0220_524:0685c11": "具壽善現復白佛言：「如是般若波羅蜜多於",
    "T07n0220_524:0685c12": "何等法無取無捨？」佛告善現：「如是般若波羅",
    "T07n0220_524:0685c13": "蜜多，於色乃至一切智智無取無捨？」具壽善",
    "T07n0220_524:0685c14": "現復白佛言：「如是般若波羅蜜多，云何於色",
    "T07n0220_524:0685c15": "廣說乃至一切智智無取無捨？」佛告善現：「如",
    "T07n0220_524:0685c16": "是般若波羅蜜多，不思惟色廣說乃至一切",
    "T07n0220_524:0685c17": "智智，是故於色廣說乃至一切智智無取無",
    "T07n0220_524:0685c18": "捨。」具壽善現復白佛言：「云何般若波羅蜜多，",
    "T07n0220_524:0685c19": "不思惟色廣說乃至一切智智？」佛告善現：「由",
    "T07n0220_524:0685c20": "此般若波羅蜜多於色乃至一切智智，不思",
    "T07n0220_524:0685c21": "惟一切相，亦不思惟一切所緣，是故於色廣",
    "T07n0220_524:0685c22": "說乃至一切智智皆不思惟。」具壽善現復白",
    "T07n0220_524:0685c23": "佛言：「若菩薩摩訶薩不思惟色廣說乃至一",
    "T07n0220_524:0685c24": "切智智，云何增長所種善根？若不增長所種",
    "T07n0220_524:0685c25": "善根，云何圓滿波羅蜜多？若不圓滿波羅蜜",
    "T07n0220_524:0685c26": "多，云何證得一切智智？」佛告善現：「若菩薩",
    "T07n0220_524:0685c27": "摩訶薩不思惟色廣說乃至一切智智，是菩",
    "T07n0220_524:0685c28": "薩摩訶薩便能增長所種善根。所種善根",
    "T07n0220_524:0685c29": "得增長故便能圓滿波羅蜜多，波羅蜜多得",
    "T07n0220_524:0686a01": "圓滿故便能證得一切智智。所以者何？諸菩",
    "T07n0220_524:0686a02": "薩摩訶薩要於諸色廣說乃至一切智智能",
    "T07n0220_524:0686a03": "不思惟，乃能具足修諸菩薩摩訶薩行，證得",
    "T07n0220_524:0686a04": "無上正等菩提。」具壽善現復白佛言：「何因緣",
    "T07n0220_524:0686a05": "故，諸菩薩摩訶薩要於諸色廣說乃至一切智",
    "T07n0220_524:0686a06": "智能不思惟，方能具足修諸菩薩摩訶薩行，",
    "T07n0220_524:0686a07": "證得無上正等菩提。」佛告善現：「諸菩薩摩訶",
    "T07n0220_524:0686a08": "薩若思惟色廣說乃至一切智智則有所得，",
    "T07n0220_524:0686a09": "有所得故便著三界，若著三界，不能具足修",
    "T07n0220_524:0686a10": "諸菩薩摩訶薩行，證得無上正等菩提。若菩",
    "T07n0220_524:0686a11": "薩摩訶薩不思惟色廣說乃至一切智智便無",
    "T07n0220_524:0686a12": "所得，無所得故不著三界，以於三界不生著",
    "T07n0220_524:0686a13": "故，便能具足修諸菩薩摩訶薩行，證得無上",
    "T07n0220_524:0686a14": "正等菩提。是故，善現！若菩薩摩訶薩欲能具",
    "T07n0220_524:0686a15": "足修諸菩薩摩訶薩行，疾證無上正等菩提，",
    "T07n0220_524:0686a16": "當勤修學甚深般若波羅蜜多，不應思惟染",
    "T07n0220_524:0686a17": "著諸法。」具壽善現復白佛言：「若菩薩摩訶薩",
    "T07n0220_524:0686a18": "欲勤修學甚深般若波羅蜜多，當於何住？」佛",
    "T07n0220_524:0686a19": "告善現：「若菩薩摩訶薩欲勤修學甚深般若",
    "T07n0220_524:0686a20": "波羅蜜多，不應住色，廣說乃至一切智智。」具",
    "T07n0220_524:0686a21": "壽善現復白佛言：「何因緣故，諸菩薩摩訶薩",
    "T07n0220_524:0686a22": "欲勤修學甚深般若波羅蜜多，不應住色廣",
    "T07n0220_524:0686a23": "說乃至一切智智？」佛告善現：「若菩薩摩訶薩",
    "T07n0220_524:0686a24": "能勤修學甚深般若波羅蜜多，於一切法無",
    "T07n0220_524:0686a25": "執著故，不應住色廣說乃至一切智智。所以",
    "T07n0220_524:0686a26": "者何？是菩薩摩訶薩不見有法可於其中而",
    "T07n0220_524:0686a27": "起執著及可安住。如是，善現！諸菩薩摩訶薩",
    "T07n0220_524:0686a28": "以無執著及無安住而為方便，能勤修學甚",
    "T07n0220_524:0686a29": "深般若波羅蜜多。「善現當知！若菩薩摩訶薩",
    "T07n0220_524:0686b01": "作如是念：『若能如是無所執著、無所安住，精",
    "T07n0220_524:0686b02": "勤修學甚深般若波羅蜜多，是修般若波羅",
    "T07n0220_524:0686b03": "蜜多，是行般若波羅蜜多。我能如是無所執",
    "T07n0220_524:0686b04": "著、無所安住，精勤修學甚深般若波羅蜜多，",
    "T07n0220_524:0686b05": "是修般若波羅蜜多，是行般若波羅蜜多。』是",
    "T07n0220_524:0686b06": "菩薩摩訶薩由如是念取相執著，遠離般若",
    "T07n0220_524:0686b07": "波羅蜜多。若遠離般若波羅蜜多，則遠離",
    "T07n0220_524:0686b08": "布施波羅蜜多廣說乃至一切智智。所以者",
    "T07n0220_524:0686b09": "何？甚深般若波羅蜜多於一切法無所執著，",
    "T07n0220_524:0686b10": "非深般若波羅蜜多有執著者及執著性。所",
    "T07n0220_524:0686b11": "以者何？甚深般若波羅蜜多都無自性可於",
    "T07n0220_524:0686b12": "諸法有所執著。是故，善現！諸菩薩摩訶薩行",
    "T07n0220_524:0686b13": "深般若波羅蜜多，於一切法及深般若波羅",
    "T07n0220_524:0686b14": "蜜多皆無執著。「善現當知！若菩薩摩訶薩行",
    "T07n0220_524:0686b15": "深般若波羅蜜多時，起如是想：『此是般若波",
    "T07n0220_524:0686b16": "羅蜜多，我行般若波羅蜜多，即是遍行諸法",
    "T07n0220_524:0686b17": "實相。』是菩薩摩訶薩由起此想，便退般若波",
    "T07n0220_524:0686b18": "羅蜜多。若退般若波羅蜜多，則退布施波羅",
    "T07n0220_524:0686b19": "蜜多廣說乃至一切智智。所以者何？甚深般",
    "T07n0220_524:0686b20": "若波羅蜜多是一切種白法根本，若退般若",
    "T07n0220_524:0686b21": "波羅蜜多，則為退失一切白法。「善現當知！若",
    "T07n0220_524:0686b22": "菩薩摩訶薩作如是念：『甚深般若波羅蜜多，",
    "T07n0220_524:0686b23": "攝受布施波羅蜜多廣說乃至一切智智。』是",
    "T07n0220_524:0686b24": "菩薩摩訶薩退失般若波羅蜜多，若退失般",
    "T07n0220_524:0686b25": "若波羅蜜多，則不能攝受布施波羅蜜多廣說",
    "T07n0220_524:0686b26": "乃至一切智智。所以者何？非離般若波羅蜜",
    "T07n0220_524:0686b27": "多能遍攝受菩提分法，及能證得一切智智。",
    "T07n0220_524:0686b28": "「善現當知！若菩薩摩訶薩作如是念：『安住般",
    "T07n0220_524:0686b29": "若波羅蜜多，便於無上正等菩提定得授記。』",
    "T07n0220_524:0686c01": "是菩薩摩訶薩由作是念，退失般若波羅蜜",
    "T07n0220_524:0686c02": "多。若退失般若波羅蜜多，便於無上正等菩",
    "T07n0220_524:0686c03": "提不堪授記。所以者何？非離般若波羅蜜",
    "T07n0220_524:0686c04": "多可於無上正等菩提有得授記。「善現當知！",
    "T07n0220_524:0686c05": "若菩薩摩訶薩作如是念：『安住般若波羅蜜",
    "T07n0220_524:0686c06": "多，則能引發布施波羅蜜多，乃至能引發大",
    "T07n0220_524:0686c07": "慈、大悲、大喜、大捨。』是菩薩摩訶薩由如是念，",
    "T07n0220_524:0686c08": "則退失般若波羅蜜多，若退失般若波羅蜜",
    "T07n0220_524:0686c09": "多，則不能引發布施波羅蜜多，乃至不能引",
    "T07n0220_524:0686c10": "發大慈、大悲、大喜、大捨。所以者何？非離般若",
    "T07n0220_524:0686c11": "波羅蜜多，而能引發安住勝法。「善現當知！若",
    "T07n0220_524:0686c12": "菩薩摩訶薩作如是念：『佛知諸法無攝受相，",
    "T07n0220_524:0686c13": "自證無上正等菩提。得菩提已，為諸有情宣",
    "T07n0220_524:0686c14": "說開示諸法實相。』是菩薩摩訶薩由如是念，",
    "T07n0220_524:0686c15": "則為退失甚深般若波羅蜜多。所以者何？如",
    "T07n0220_524:0686c16": "來於法無知、無覺、無說、無示。所以者何？諸法",
    "T07n0220_524:0686c17": "實性不可知覺、不可施設，云何得有知覺、說",
    "T07n0220_524:0686c18": "示一切法者？若言實有知覺說示一切法者，",
    "T07n0220_524:0686c19": "無有是處。」",
    "T07n0220_524:0686c20": "爾時，具壽善現復白佛言：「世尊！諸菩薩摩訶",
    "T07n0220_524:0686c21": "薩行深般若波羅蜜多，云何當得離如是等",
    "T07n0220_524:0686c22": "種種過失？」佛告善現：「若菩薩摩訶薩行深般",
    "T07n0220_524:0686c23": "若波羅蜜多，作如是念：『一切法無所有、不可",
    "T07n0220_524:0686c24": "取，若法無所有、不可取，則無有能現等覺者，",
    "T07n0220_524:0686c25": "亦無有能宣說開示。』若能如是行，是行深般若",
    "T07n0220_524:0686c26": "波羅蜜多離諸過失。若菩薩摩訶薩著無所有、",
    "T07n0220_524:0686c27": "不可取法，則離般若波羅蜜多。所以者何？甚",
    "T07n0220_524:0686c28": "深般若波羅蜜多，於一切法無所執著、無所",
    "T07n0220_524:0686c29": "攝受，若於諸法有所執著、有所攝受，則離般",
    "T07n0220_524:0687a01": "若波羅蜜多。」具壽善現復白佛言：「般若波羅",
    "T07n0220_524:0687a02": "蜜多於般若波羅蜜多為遠離、為不遠離？乃",
    "T07n0220_524:0687a03": "至布施波羅蜜多於布施波羅蜜多為遠離、",
    "T07n0220_524:0687a04": "為不遠離？廣說乃至一切智智於一切智智",
    "T07n0220_524:0687a05": "為遠離、為不遠離？世尊！若般若波羅蜜多於",
    "T07n0220_524:0687a06": "般若波羅蜜多設遠離、設不遠離，云何菩薩",
    "T07n0220_524:0687a07": "摩訶薩能無執著引發般若波羅蜜多？如是",
    "T07n0220_524:0687a08": "乃至若布施波羅蜜多於布施波羅蜜多設",
    "T07n0220_524:0687a09": "遠離、設不遠離，云何菩薩摩訶薩能無執",
    "T07n0220_524:0687a10": "著引發布施波羅蜜多？廣說乃至若一切",
    "T07n0220_524:0687a11": "智智於一切智智設遠離、設不遠離，云何",
    "T07n0220_524:0687a12": "菩薩摩訶薩能無執著引發一切智智？」佛",
    "T07n0220_524:0687a13": "告善現：「般若波羅蜜多於般若波羅蜜多",
    "T07n0220_524:0687a14": "非遠離、非不遠離，是故菩薩摩訶薩能無",
    "T07n0220_524:0687a15": "執著引發般若波羅蜜多。如是乃至布施波",
    "T07n0220_524:0687a16": "羅蜜多於布施波羅蜜多非遠離、非不遠",
    "T07n0220_524:0687a17": "離，是故菩薩摩訶薩能無執著引發布施",
    "T07n0220_524:0687a18": "波羅蜜多。廣說乃至一切智智於一切智",
    "T07n0220_524:0687a19": "智非遠離、非不遠離，是故菩薩摩訶薩能",
    "T07n0220_524:0687a20": "無執著引發一切智智。所以者何？非即自",
    "T07n0220_524:0687a21": "性，非離自性，而能引發安住自性。「復次，善",
    "T07n0220_524:0687a22": "現！諸菩薩摩訶薩行深般若波羅蜜多，不執",
    "T07n0220_524:0687a23": "著色，謂此是色、此色屬彼，廣說乃至亦不",
    "T07n0220_524:0687a24": "執著一切智智，謂此是一切智智、此一切智",
    "T07n0220_524:0687a25": "智屬彼。是菩薩摩訶薩於如是一切法無執",
    "T07n0220_524:0687a26": "著故，便能引發般若波羅蜜多，乃至能引發",
    "T07n0220_524:0687a27": "一切智智。所以者何？若菩薩摩訶薩行深般",
    "T07n0220_524:0687a28": "若波羅蜜多，於諸法中有所執著，謂此是法、",
    "T07n0220_524:0687b01": "此法屬彼，則不能隨意引發安住殊勝功德。",
    "T07n0220_524:0687b02": "「復次，善現！諸菩薩摩訶薩行深般若波羅蜜",
    "T07n0220_524:0687b03": "多，不觀色若常若無常、若樂若苦、若我若",
    "T07n0220_524:0687b04": "無我、若淨若不淨、若空若不空、若遠離若",
    "T07n0220_524:0687b05": "不遠離，乃至不觀一切智智若常若無常、若",
    "T07n0220_524:0687b06": "樂若苦、若我若無我、若淨若不淨、若空若不空、",
    "T07n0220_524:0687b07": "若遠離若不遠離，是菩薩摩訶薩於如是一",
    "T07n0220_524:0687b08": "切法不觀察，便引發般若波羅蜜多，乃至能",
    "T07n0220_524:0687b09": "引發一切智智。所以者何？若菩薩摩訶薩行",
    "T07n0220_524:0687b10": "深般若波羅蜜多，於諸法中有所觀察若常",
    "T07n0220_524:0687b11": "若無常、若樂若苦、若我若無我、若淨若不淨、若",
    "T07n0220_524:0687b12": "空若不空、若遠離若不遠離，則不能隨意引",
    "T07n0220_524:0687b13": "發安住殊勝功德。「復次，善現！若菩薩摩訶薩",
    "T07n0220_524:0687b14": "行深般若波羅蜜多，則為修行布施波羅蜜",
    "T07n0220_524:0687b15": "多，廣說乃至亦為修行一切智智。「復次，善現！",
    "T07n0220_524:0687b16": "甚深般若波羅蜜多隨所行處，一切所有波",
    "T07n0220_524:0687b17": "羅蜜多，及餘一切菩提分法皆悉隨行。甚深",
    "T07n0220_524:0687b18": "般若波羅蜜多隨所至處，一切所有波羅蜜",
    "T07n0220_524:0687b19": "多及餘一切菩提分法皆悉隨至。如轉輪王",
    "T07n0220_524:0687b20": "隨所行處，四部勇軍皆悉隨行，如轉輪王隨",
    "T07n0220_524:0687b21": "所至處，四部勇軍皆悉隨至。甚深般若波羅",
    "T07n0220_524:0687b22": "蜜多亦復如是，隨有所行及有所至，布施等",
    "T07n0220_524:0687b23": "五波羅蜜多及餘一切菩提分法皆悉隨逐，",
    "T07n0220_524:0687b24": "究竟至於一切智智。如善御者駕駟馬車，令",
    "T07n0220_524:0687b25": "避險路行於正道，隨本意欲能往所至。甚深",
    "T07n0220_524:0687b26": "般若波羅蜜多亦復如是，善御一切波羅蜜",
    "T07n0220_524:0687b27": "多及餘所有菩提分法，令避生死涅槃險路，行",
    "T07n0220_524:0687b28": "於自利利他正道，至本所求一切智智。」爾時，",
    "T07n0220_524:0687c01": "善現便白佛言：「諸菩薩摩訶薩云何為道？云",
    "T07n0220_524:0687c02": "何非道？」",
    "T07n0220_524:0687c03": "佛告善現：「若聲聞道、若獨覺道、若異生道，非",
    "T07n0220_524:0687c04": "諸菩薩摩訶薩道，依此不能往一切智智故；",
    "T07n0220_524:0687c05": "甚深般若波羅蜜多所引一切菩提分法，是",
    "T07n0220_524:0687c06": "諸菩薩摩訶薩道，依此定能往一切智智故。」",
    "T07n0220_524:0687c07": "具壽善現復白佛言：「甚深般若波羅蜜多出",
    "T07n0220_524:0687c08": "現世間能為大事，所謂示現一切菩薩摩訶",
    "T07n0220_524:0687c09": "薩眾道、非道相，令諸菩薩摩訶薩眾知道、非",
    "T07n0220_524:0687c10": "道，疾能證得一切智智。」佛告善現：「如是！如",
    "T07n0220_524:0687c11": "是！如汝所說。甚深般若波羅蜜多出現世",
    "T07n0220_524:0687c12": "間能為大事，所謂示現一切菩薩摩訶薩眾",
    "T07n0220_524:0687c13": "道、非道相，令諸菩薩摩訶薩眾知道、非道，疾",
    "T07n0220_524:0687c14": "能證得一切智智。「復次，善現！甚深般若波羅",
    "T07n0220_524:0687c15": "蜜多出現世間能為大事，所謂度脫無量無",
    "T07n0220_524:0687c16": "數無邊有情，令獲殊勝利益安樂。善現當知！",
    "T07n0220_524:0687c17": "甚深般若波羅蜜多雖作無邊利樂他事，而",
    "T07n0220_524:0687c18": "於此事無所取著。善現當知！甚深般若波羅",
    "T07n0220_524:0687c19": "蜜多雖能示現所作事業，而不取色、受、想、行、",
    "T07n0220_524:0687c20": "識，乃至不取一切智智，亦復不取聲聞、獨覺",
    "T07n0220_524:0687c21": "所作事業。善現當知！甚深般若波羅蜜多，雖",
    "T07n0220_524:0687c22": "能引導一切菩薩摩訶薩眾令趣無上正等菩",
    "T07n0220_524:0687c23": "提，遠離聲聞、獨覺等地，而於諸法無生無滅，",
    "T07n0220_524:0687c24": "以法住性為定量故。」爾時，善現復白佛言：「甚",
    "T07n0220_524:0687c25": "深般若波羅蜜多若於諸法無生無滅，云何",
    "T07n0220_524:0687c26": "菩薩摩訶薩行深般若波羅蜜多時，為諸有",
    "T07n0220_524:0687c27": "情應行布施，應持淨戒，應起安忍，應勤精",
    "T07n0220_524:0687c28": "進，應入靜慮，應修般若？」佛告善現：「諸菩薩",
    "T07n0220_524:0687c29": "摩訶薩行深般若波羅蜜多時，緣一切智智，",
    "T07n0220_524:0688a01": "為諸有情應行布施，應持淨戒，應起安忍，",
    "T07n0220_524:0688a02": "應勤精進，應入靜慮，應修般若。是菩薩摩",
    "T07n0220_524:0688a03": "訶薩持此善根，與諸有情平等共有迴向無",
    "T07n0220_524:0688a04": "上正等菩提。是菩薩摩訶薩持此善根，迴向",
    "T07n0220_524:0688a05": "無上正等覺故，則修六種波羅蜜多速得圓",
    "T07n0220_524:0688a06": "滿，亦修菩薩慈、悲、喜、捨速得圓滿，由斯疾得",
    "T07n0220_524:0688a07": "一切智智，乃至安坐妙菩提座，常不遠離如",
    "T07n0220_524:0688a08": "是六種波羅蜜多。若菩薩摩訶薩常不遠離",
    "T07n0220_524:0688a09": "如是六種波羅蜜多，則不遠離一切智智。是",
    "T07n0220_524:0688a10": "故，善現！若菩薩摩訶薩欲疾證得一切智智，",
    "T07n0220_524:0688a11": "當勤精進修學六種波羅蜜多，常勤精進修",
    "T07n0220_524:0688a12": "行六種波羅蜜多。若菩薩摩訶薩常勤精進",
    "T07n0220_524:0688a13": "修學、修行如是六種波羅蜜多，一切善根疾",
    "T07n0220_524:0688a14": "得圓滿，速證無上正等菩提。是故，善現！諸",
    "T07n0220_524:0688a15": "菩薩摩訶薩應與六種波羅蜜多恒共相應，",
    "T07n0220_524:0688a16": "無得暫捨。」爾時，善現便白佛言：「云何菩薩摩",
    "T07n0220_524:0688a17": "訶薩能與六種波羅蜜多常共相應，無時暫",
    "T07n0220_524:0688a18": "捨？」佛告善現：「若菩薩摩訶薩如實觀色非",
    "T07n0220_524:0688a19": "相應非不相應，如實觀受、想、行、識非相應非",
    "T07n0220_524:0688a20": "不相應，廣說乃至如實觀一切智智非相應",
    "T07n0220_524:0688a21": "非不相應，是菩薩摩訶薩能與六種波羅蜜",
    "T07n0220_524:0688a22": "多，常共相應，無時暫捨。復次，善現！若菩薩",
    "T07n0220_524:0688a23": "摩訶薩常作是念：『我不應住色，亦不應住非",
    "T07n0220_524:0688a24": "色，廣說乃至我不應住一切智智，亦不應住",
    "T07n0220_524:0688a25": "非一切智智。何以故？色非能住、非所住，廣說",
    "T07n0220_524:0688a26": "乃至一切智智亦非能住、非所住故。』是菩薩",
    "T07n0220_524:0688a27": "摩訶薩能與六種波羅蜜多，常共相應無時",
    "T07n0220_524:0688a28": "暫捨。「善現當知！若菩薩摩訶薩能以如是無",
    "T07n0220_524:0688a29": "住方便，修行六種波羅蜜多，是菩薩摩訶薩",
    "T07n0220_524:0688b01": "疾證無上正等菩提。「善現當知！如人欲食菴",
    "T07n0220_524:0688b02": "沒羅果、半娜娑果，先取其子種殖良田，隨",
    "T07n0220_524:0688b03": "時溉灌守視營理，漸次生長芽莖枝葉，時",
    "T07n0220_524:0688b04": "節和合便有花果，果成熟已取而食之。如是，",
    "T07n0220_524:0688b05": "善現！諸菩薩摩訶薩欲得無上正等菩提，先",
    "T07n0220_524:0688b06": "學六種波羅蜜多，復於有情或以布施，或以",
    "T07n0220_524:0688b07": "愛語，或以利行，或以同事而攝受之。既攝",
    "T07n0220_524:0688b08": "受已，教令安住布施、淨戒、安忍、精進、靜慮、般若",
    "T07n0220_524:0688b09": "波羅蜜多，及令安住四念住等菩提分法。既",
    "T07n0220_524:0688b10": "安住已，解脫一切生死大苦，證得常住永寂",
    "T07n0220_524:0688b11": "安樂。菩薩如是當得無上正等菩提，能盡",
    "T07n0220_524:0688b12": "未來饒益一切。「是故，善現！若菩薩摩訶薩欲",
    "T07n0220_524:0688b13": "於諸法不假他緣而自開悟，欲能成熟一切",
    "T07n0220_524:0688b14": "有情，欲能嚴淨所求佛土，欲疾安坐妙菩提",
    "T07n0220_524:0688b15": "座，欲能降伏諸惡魔軍，欲疾證得一切智智，",
    "T07n0220_524:0688b16": "欲轉法輪，度有情眾，應學六種波羅蜜多，以",
    "T07n0220_524:0688b17": "四攝事方便攝受諸有情類，令其解脫生死",
    "T07n0220_524:0688b18": "眾苦，菩薩如是勤修學時，應於般若波羅蜜",
    "T07n0220_524:0688b19": "多常勤修學。」具壽善現復白佛言：「佛說菩薩",
    "T07n0220_524:0688b20": "應於般若波羅蜜多勤修學耶？」佛言：「善現！如",
    "T07n0220_524:0688b21": "是！如是！我說菩薩應於般若波羅蜜多常勤",
    "T07n0220_524:0688b22": "修學。「善現當知！若菩薩摩訶薩欲於諸法得",
    "T07n0220_524:0688b23": "大自在，當學般若波羅蜜多。所以者何？甚",
    "T07n0220_524:0688b24": "深般若波羅蜜多具大威力，能令菩薩摩訶",
    "T07n0220_524:0688b25": "薩眾於一切法得大自在。善現當知！甚深",
    "T07n0220_524:0688b26": "般若波羅蜜多是諸善法所趣向門。譬如大",
    "T07n0220_524:0688b27": "海是一切水所趣向門。是故，善現！若聲聞乘",
    "T07n0220_524:0688b28": "善男子等，若獨覺乘善男子等，若無上乘善",
    "T07n0220_524:0688b29": "男子等，皆應於此甚深般若波羅蜜多常勤",
    "T07n0220_524:0688c01": "修學。「善現當知！諸菩薩摩訶薩於深般若波",
    "T07n0220_524:0688c02": "羅蜜多勤修學時，應於布施乃至般若波羅",
    "T07n0220_524:0688c03": "蜜多亦常修學，乃至應於一切智智亦常修",
    "T07n0220_524:0688c04": "學。「善現當知！如善射人，甲冑堅固、執好弓",
    "T07n0220_524:0688c05": "箭，不懼怨敵。諸菩薩摩訶薩亦復如是，攝受",
    "T07n0220_524:0688c06": "般若波羅蜜多廣說乃至一切智智方便善",
    "T07n0220_524:0688c07": "巧，一切魔軍、外道、他論皆不能伏。是故，善現！",
    "T07n0220_524:0688c08": "若菩薩摩訶薩欲得無上正等菩提，轉妙法",
    "T07n0220_524:0688c09": "輪度有情眾，當勤修學甚深般若波羅蜜多。",
    "T07n0220_524:0688c10": "若菩薩摩訶薩常勤修學甚深般若波羅蜜",
    "T07n0220_524:0688c11": "多，便為過去未來現在諸佛世尊常共護念。」",
    "T07n0220_524:0688c12": "具壽善現即白佛言：「云何菩薩摩訶薩常勤",
    "T07n0220_524:0688c13": "修學甚深般若波羅蜜多，便為過去未來現",
    "T07n0220_524:0688c14": "在諸佛世尊常共護念？」佛告善現：「若菩薩摩",
    "T07n0220_524:0688c15": "訶薩常勤修學甚深般若波羅蜜多，即能修",
    "T07n0220_524:0688c16": "行布施、淨戒、安忍、精進、靜慮、般若波羅蜜多廣",
    "T07n0220_524:0688c17": "說乃至一切智智故，為過去未來現在諸佛",
    "T07n0220_524:0688c18": "世尊常共護念。」具壽善現復白佛言：「是菩薩",
    "T07n0220_524:0688c19": "摩訶薩云何修行布施、淨戒、安忍、精進、靜慮、般",
    "T07n0220_524:0688c20": "若波羅蜜多廣說乃至一切智智，便為過去",
    "T07n0220_524:0688c21": "未來現在諸佛世尊常共護念？」佛告善現：「是",
    "T07n0220_524:0688c22": "菩薩摩訶薩修行布施波羅蜜多廣說乃至一",
    "T07n0220_524:0688c23": "切智智時，觀布施波羅蜜多乃至一切智智",
    "T07n0220_524:0688c24": "皆不可得故，為過去未來現在諸佛世尊常",
    "T07n0220_524:0688c25": "共護念。「復次，善現！過去未來現在諸佛，於",
    "T07n0220_524:0688c26": "是菩薩摩訶薩所雖常護念，而不以色、受、想、",
    "T07n0220_524:0688c27": "行、識廣說乃至一切智智故興護念，以色乃",
    "T07n0220_524:0688c28": "至一切智智不可得故。」具壽善現復白佛言：",
    "T07n0220_524:0688c29": "「諸菩薩摩訶薩雖多處學而無學處。」佛告善",
    "T07n0220_524:0689a01": "現：「如是！如是！諸菩薩摩訶薩雖多處學而無",
    "T07n0220_524:0689a02": "學處。所以者何？實無有法可令菩薩摩訶薩",
    "T07n0220_524:0689a03": "眾於中修學。」爾時，善現復白佛言：「佛為菩薩",
    "T07n0220_524:0689a04": "摩訶薩眾，或略或廣宣說六種波羅蜜多相",
    "T07n0220_524:0689a05": "應之法。若菩薩摩訶薩欲得無上正等菩提，",
    "T07n0220_524:0689a06": "轉妙法輪度有情眾，於此六種波羅蜜多相",
    "T07n0220_524:0689a07": "應法教若略若廣，皆應聽聞、受持、讀誦、令",
    "T07n0220_524:0689a08": "極通利，既通利已，如理思惟，既思惟已，審正",
    "T07n0220_524:0689a09": "觀察，既觀察已，令心、心所於所緣相皆不復",
    "T07n0220_524:0689a10": "轉。」佛告善現：「如是！如是！如汝所說。復次，善",
    "T07n0220_524:0689a11": "現！諸菩薩摩訶薩於佛世尊所說六種波羅",
    "T07n0220_524:0689a12": "蜜多相應法教若略、若廣勤修學時，應於諸",
    "T07n0220_524:0689a13": "法如實了知略、廣之相。」爾時，善現便白佛言：",
    "T07n0220_524:0689a14": "「云何菩薩摩訶薩於一切法如實了知略、廣",
    "T07n0220_524:0689a15": "之相？」佛告善現：「若菩薩摩訶薩如實了知色",
    "T07n0220_524:0689a16": "真如相，如實了知受、想、行、識真如相，廣說乃",
    "T07n0220_524:0689a17": "至如實了知一切智智真如相，是菩薩摩訶",
    "T07n0220_524:0689a18": "薩於一切法如實了知略、廣之相。」具壽善現",
    "T07n0220_524:0689a19": "復白佛言：「云何色真如相？云何受、想、行、識真",
    "T07n0220_524:0689a20": "如相？廣說乃至云何一切智智真如相？諸菩",
    "T07n0220_524:0689a21": "薩摩訶薩如實了知而於中學，於一切法如",
    "T07n0220_524:0689a22": "實了知略、廣之相？」佛告善現：「色真如無生無",
    "T07n0220_524:0689a23": "滅，亦無住異而可施設，是名色真如相；受、",
    "T07n0220_524:0689a24": "想、行、識真如無生無滅，亦無住異而可施設，",
    "T07n0220_524:0689a25": "是名受、想、行、識真如相。廣說乃至一切智智",
    "T07n0220_524:0689a26": "真如無生無滅，亦無住異而可施設，是名一",
    "T07n0220_524:0689a27": "切智智真如相。諸菩薩摩訶薩如實了知當",
    "T07n0220_524:0689a28": "於中學，於一切法如實了知略、廣之相。「復次，",
    "T07n0220_524:0689a29": "善現！若菩薩摩訶薩如實了知色實際相，如",
    "T07n0220_524:0689b01": "實了知受、想、行、識實際相，廣說乃至如實了",
    "T07n0220_524:0689b02": "知一切智智實際相，是菩薩摩訶薩於一切",
    "T07n0220_524:0689b03": "法如實了知略、廣之相。」爾時，善現便白佛言：",
    "T07n0220_524:0689b04": "「云何色實際相？云何受、想、行、識實際相？廣說",
    "T07n0220_524:0689b05": "乃至云何一切智智實際相？諸菩薩摩訶薩",
    "T07n0220_524:0689b06": "如實了知而於中學，於一切法如實了知略、",
    "T07n0220_524:0689b07": "廣之相？」佛告善現：「無色際是名色實際相，無",
    "T07n0220_524:0689b08": "受、想、行、識際是名受、想、行、識實際相，廣說乃",
    "T07n0220_524:0689b09": "至無一切智智際是名一切智智實際相。諸",
    "T07n0220_524:0689b10": "菩薩摩訶薩如實了知當於中學，於一切法",
    "T07n0220_524:0689b11": "如實了知略、廣之相。「復次，善現！若菩薩摩訶",
    "T07n0220_524:0689b12": "薩如實了知色法界相，如實了知受、想、行、識",
    "T07n0220_524:0689b13": "法界相，廣說乃至如實了知一切智智法界",
    "T07n0220_524:0689b14": "相，是菩薩摩訶薩於一切法如實了知略、廣",
    "T07n0220_524:0689b15": "之相。」爾時，善現便白佛言：「云何色法界相？云",
    "T07n0220_524:0689b16": "何受、想、行、識法界相？廣說乃至云何一切智",
    "T07n0220_524:0689b17": "智法界相？諸菩薩摩訶薩如實了知而於中",
    "T07n0220_524:0689b18": "學，於一切法如實了知略、廣之相？」佛告善現：",
    "T07n0220_524:0689b19": "「色如虛空，無障、無礙、無生、無滅、無斷、無續而可",
    "T07n0220_524:0689b20": "施設，是名色法界相。受、想、行、識如虛空，無障、",
    "T07n0220_524:0689b21": "無礙、無生、無滅、無斷、無續而可施設，是名受、",
    "T07n0220_524:0689b22": "想、行、識法界相。廣說乃至一切智智如虛空，無",
    "T07n0220_524:0689b23": "障、無礙、無生、無滅、無斷、無續而可施設，是名",
    "T07n0220_524:0689b24": "一切智智法界相。諸菩薩摩訶薩如實了知",
    "T07n0220_524:0689b25": "當於中學，於一切法如實了知略、廣之相。」爾",
    "T07n0220_524:0689b26": "時，善現復白佛言：「諸菩薩摩訶薩復云何應",
    "T07n0220_524:0689b27": "知一切法略、廣之相？」佛告善現：「若菩薩摩訶",
    "T07n0220_524:0689b28": "薩如實了知一切法不合不散，是菩薩摩訶",
    "T07n0220_524:0689b29": "薩應如是知一切法略、廣之相。」具壽善現便",
    "T07n0220_524:0689c01": "白佛言：「何等一切法不合不散？」佛告善現：「色",
    "T07n0220_524:0689c02": "不合不散，受、想、行、識不合不散，廣說乃至一",
    "T07n0220_524:0689c03": "切智智不合不散，貪欲、瞋恚、愚癡不合不散，",
    "T07n0220_524:0689c04": "欲界、色界、無色界不合不散，有為界、無為界",
    "T07n0220_524:0689c05": "不合不散。所以者何？如是諸法皆無自性，若",
    "T07n0220_524:0689c06": "無自性則無所有，若無所有則不可說有合",
    "T07n0220_524:0689c07": "有散。諸菩薩摩訶薩於一切法如是了知，則",
    "T07n0220_524:0689c08": "能了知略、廣之相。」",
    "T07n0220_524:0689c09": "大般若波羅蜜多經卷第五百二十四"
}