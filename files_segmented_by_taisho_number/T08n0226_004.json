{
    "T08n0226_004:0525a09": "摩訶般若鈔經卷第四",
    "T08n0226_004:0525a11": "秦天竺沙門曇摩蜱共竺佛念譯",
    "T08n0226_004:0525a12": "本無品第七",
    "T08n0226_004:0525a13": "須菩提白佛言：「諸法隨次者，天中天！是為法",
    "T08n0226_004:0525a14": "語，故曰無所損。諸法者為無有端，其法相者",
    "T08n0226_004:0525a15": "為無所礙，如空法者為無所生，諸所生不可",
    "T08n0226_004:0525a16": "得，是為法生故無所得。」諸欲、諸梵天子俱白",
    "T08n0226_004:0525a17": "佛言：「其寂者，即佛弟子。今尊者須菩提所說",
    "T08n0226_004:0525a18": "者悉空。」須菩提語諸天子言：「為隨怛薩阿竭",
    "T08n0226_004:0525a19": "教。」佛言：「云何，須菩提！知隨怛薩阿竭教？」須菩",
    "T08n0226_004:0525a20": "提復言：「如怛薩阿竭本無，是為怛薩阿竭",
    "T08n0226_004:0525a21": "教。諸過去當來現在悉為本無。」佛言：「隨本無",
    "T08n0226_004:0525a22": "者，為隨怛薩阿竭教。諸法亦本無。如諸法本",
    "T08n0226_004:0525a23": "無，怛薩阿竭亦本無。一切本無悉為本無。是",
    "T08n0226_004:0525a24": "為須菩提以隨怛薩阿竭教無有異。隨本無",
    "T08n0226_004:0525a25": "者，是為怛薩阿竭教不異無有異。隨怛薩阿",
    "T08n0226_004:0525a26": "竭者為隨本無，本無者是為怛薩阿竭。立須",
    "T08n0226_004:0525a27": "菩提之所立，為隨怛薩阿竭教。如怛薩阿竭",
    "T08n0226_004:0525a28": "本無無所礙，諸法亦本無無所礙。是者，須菩",
    "T08n0226_004:0525a29": "提！為隨怛薩阿竭教。以如怛薩阿竭本無",
    "T08n0226_004:0525b01": "者，於法亦本無，一本無等無異。我者亦無，作",
    "T08n0226_004:0525b02": "者本無，亦無作者，一切皆本無，亦復無本無。",
    "T08n0226_004:0525b03": "如本無本無，我者亦爾，故須菩提為隨怛薩",
    "T08n0226_004:0525b04": "阿竭教。如怛薩阿竭本無不異無有異，是故",
    "T08n0226_004:0525b05": "諸法亦本無不異無有異。是為怛薩阿竭本",
    "T08n0226_004:0525b06": "無亦不壞，亦不腐，不可得，是者須菩提為隨",
    "T08n0226_004:0525b07": "怛薩阿竭教。怛薩阿竭與諸法俱本無無異，",
    "T08n0226_004:0525b08": "亦無異本無，亦不有異本無，悉皆是本無。如",
    "T08n0226_004:0525b09": "須菩提所隨者，以入不可計人，亦復無所入，",
    "T08n0226_004:0525b10": "是為隨怛薩阿竭教。怛薩阿竭者是為本無，",
    "T08n0226_004:0525b11": "亦不過去當來今現在。及諸法悉皆本無故，",
    "T08n0226_004:0525b12": "亦無過去當來今現在。如是者，須菩提為隨",
    "T08n0226_004:0525b13": "怛薩阿竭教。以如來本無者，即曰怛薩阿竭",
    "T08n0226_004:0525b14": "教，怛薩阿竭者即是本無。當來亦本無，過去",
    "T08n0226_004:0525b15": "亦本無，現在亦本無。以隨過去本無，怛薩阿",
    "T08n0226_004:0525b16": "竭教是為本無。以隨當來本無，怛薩阿竭教",
    "T08n0226_004:0525b17": "是為本無。以隨現在本無，怛薩阿竭教是為",
    "T08n0226_004:0525b18": "本無。以如過去當來今現在本無，怛薩阿竭",
    "T08n0226_004:0525b19": "教是為本無。以如過去當來今現在本無，怛",
    "T08n0226_004:0525b20": "薩阿竭教是為本無等無異。如諸法本無，是",
    "T08n0226_004:0525b21": "者須菩提等無異，為隨怛薩阿竭教等無異。",
    "T08n0226_004:0525b22": "是為真菩薩之本無，自致阿惟三佛，亦俱等",
    "T08n0226_004:0525b23": "本無。以如本無者，便得本無如來名，地即為",
    "T08n0226_004:0525b24": "六反震動。怛薩阿竭因是本無而得成，是故",
    "T08n0226_004:0525b25": "須菩提為隨怛薩阿竭教。復次，須菩提為不",
    "T08n0226_004:0525b26": "隨色，為不隨痛痒思想生死識，亦不隨須陀",
    "T08n0226_004:0525b27": "洹道，亦不隨斯陀含、阿那含、阿羅漢、辟支佛，",
    "T08n0226_004:0525b28": "是者須菩提為隨怛薩阿竭教。」舍利弗白佛",
    "T08n0226_004:0525b29": "言：「本無者甚深。天中天！」佛言：「如是，本無實",
    "T08n0226_004:0525c01": "甚深。」說本無時，三百比丘皆得阿羅漢，五百",
    "T08n0226_004:0525c02": "比丘尼皆得須陀洹道，五百諸天及人悉逮",
    "T08n0226_004:0525c03": "得無所從生法樂忍，六十菩薩皆得阿羅漢",
    "T08n0226_004:0525c04": "道。佛語舍利弗：「是輩菩薩供養過去五百佛",
    "T08n0226_004:0525c05": "已，皆作施與，護於淨戒，成於忍辱，所作精",
    "T08n0226_004:0525c06": "進，定足於禪，以不得般若波羅蜜漚和拘舍",
    "T08n0226_004:0525c07": "羅，雖是菩薩摩訶薩有道意入空、無相、無願，",
    "T08n0226_004:0525c08": "離於漚和拘舍羅者，便中道為本際作證得",
    "T08n0226_004:0525c09": "聲聞。譬如有大鳥，舍利弗！其身若四千里、若",
    "T08n0226_004:0525c10": "八千里、若萬二千里、若萬六千里、若三萬里，",
    "T08n0226_004:0525c11": "從忉利天上欲來下至閻浮利地。是鳥而無",
    "T08n0226_004:0525c12": "翅，反從忉利天上自投來下。云何，舍利弗！是",
    "T08n0226_004:0525c13": "鳥欲中道還上忉利天上，寧能還不？」舍利弗",
    "T08n0226_004:0525c14": "言：「不能。天中天！」佛言：「是鳥來下至閻浮利地，",
    "T08n0226_004:0525c15": "欲令其身不痛。寧能使不痛？」舍利弗言：「不能。",
    "T08n0226_004:0525c16": "天中天！其鳥來下，身不得不痛。若死、若當悶",
    "T08n0226_004:0525c17": "極。何故？其身甚大而反無翅。」佛言：「如是，舍利",
    "T08n0226_004:0525c18": "弗！正使菩薩摩訶薩，如恒邊沙劫，作布施，護",
    "T08n0226_004:0525c19": "於淨戒，成於忍辱，所作精進，定足於禪，發心",
    "T08n0226_004:0525c20": "甚大，欲總攬一切成阿惟三佛。不得般若波羅",
    "T08n0226_004:0525c21": "蜜漚和拘舍羅者，便中道墮落在聲聞、辟支",
    "T08n0226_004:0525c22": "佛道地。如是，舍利弗！菩薩摩訶薩於過去當",
    "T08n0226_004:0525c23": "來今現在佛所，為不持戒三昧，若智慧、若脫",
    "T08n0226_004:0525c24": "慧、若見慧，而反作想，是為不持怛薩阿竭戒",
    "T08n0226_004:0525c25": "三昧，智慧、若脫慧、若見慧，為不知怛薩阿竭",
    "T08n0226_004:0525c26": "故而曉知，但聞空聲想之，如所聞，持欲作阿",
    "T08n0226_004:0525c27": "耨多羅三耶三菩，會不能得，便中道在聲聞、",
    "T08n0226_004:0525c28": "辟支佛道地。何以故？如是為不得般若波羅",
    "T08n0226_004:0525c29": "蜜漚和拘舍羅故。」舍利弗白佛言：「我念佛之",
    "T08n0226_004:0526a01": "所說，其離般若波羅蜜漚和拘舍羅者，便不",
    "T08n0226_004:0526a02": "能自致阿耨多羅三耶三菩。若有菩薩摩訶",
    "T08n0226_004:0526a03": "薩欲得阿耨多羅三耶三菩阿惟三佛者，當",
    "T08n0226_004:0526a04": "黠學般若波羅蜜漚和拘舍羅。」諸欲天、諸色",
    "T08n0226_004:0526a05": "天子俱白佛言：「般若波羅蜜者甚深，難曉難",
    "T08n0226_004:0526a06": "了，泊然者不得阿耨多羅三耶三菩。」佛語諸",
    "T08n0226_004:0526a07": "天子言：「如是，般若波羅蜜者甚深難曉了，泊",
    "T08n0226_004:0526a08": "然不得阿耨多羅三耶三菩。」須菩提白佛言：",
    "T08n0226_004:0526a09": "「般若波羅蜜者難曉了。天中天！如我念是慧，",
    "T08n0226_004:0526a10": "其為泊然者，乃能得阿耨多羅三耶三菩。何",
    "T08n0226_004:0526a11": "以故？亦不於是有得阿惟三佛者，故曰法空",
    "T08n0226_004:0526a12": "無作阿惟三佛。用法空故，於法亦不能得當",
    "T08n0226_004:0526a13": "作阿惟三佛者，故諸法悉空。於法無所有是",
    "T08n0226_004:0526a14": "為法語，無作阿惟三佛故曰法空。無作阿惟",
    "T08n0226_004:0526a15": "三佛者，亦無得阿惟三佛者，其念一切諸法",
    "T08n0226_004:0526a16": "悉空。隨是者，天中天！而泊然得阿耨多羅三",
    "T08n0226_004:0526a17": "耶三菩，成阿惟三佛。」舍利弗謂須菩提：「如所",
    "T08n0226_004:0526a18": "說者，泊然得阿耨多羅三耶三菩，是為甚難。",
    "T08n0226_004:0526a19": "何以故？空不念：『我當作阿耨多羅三耶三菩，",
    "T08n0226_004:0526a20": "成阿惟三佛。』如是法者，易得阿惟三佛。何以",
    "T08n0226_004:0526a21": "故？如恒邊沙等菩薩云何轉還？」須菩提言：「當",
    "T08n0226_004:0526a22": "作是知：『不為泊然者，難得阿耨多羅三耶三",
    "T08n0226_004:0526a23": "菩。』」須菩提謂舍利弗：「用色還，不作阿耨多羅",
    "T08n0226_004:0526a24": "三耶三菩？」答言：「不。」「用痛痒思想生死識還，不",
    "T08n0226_004:0526a25": "作阿耨多羅三耶三菩？」答言：「不。」「能有異色得",
    "T08n0226_004:0526a26": "法還，不作阿耨多羅三耶三菩？」答言：「不。」「能有",
    "T08n0226_004:0526a27": "異痛痒思想生死識得法還，不作阿耨多羅",
    "T08n0226_004:0526a28": "三耶三菩？」答言：「不。」「色本無，寧還，不作阿耨多",
    "T08n0226_004:0526a29": "羅三耶三菩？」答言：「不。」「痛痒思想生死識本無，",
    "T08n0226_004:0526b01": "寧還，不作阿耨多羅三耶三菩？」答言：「不。云何，",
    "T08n0226_004:0526b02": "舍利弗！能有異色本無，於法得還，不作阿耨",
    "T08n0226_004:0526b03": "多羅三耶三菩？」答言：「不。」「能有異痛痒思想生",
    "T08n0226_004:0526b04": "死識本無，於法得還，不作阿耨多羅三耶三",
    "T08n0226_004:0526b05": "菩？」答言：「不。」「云何，舍利弗！本無為還，不作阿耨",
    "T08n0226_004:0526b06": "多羅三耶三菩？」答言：「不。」「能有異本無，於法得",
    "T08n0226_004:0526b07": "還，不作阿耨多羅三耶三菩？」答言：「不。設於是",
    "T08n0226_004:0526b08": "法不得何所法還者，作阿耨多羅三耶三菩。」",
    "T08n0226_004:0526b09": "舍利弗謂須菩提：「如所說法，無有菩薩還者。」",
    "T08n0226_004:0526b10": "須菩提言：「菩薩之人而有三德，是怛薩阿竭",
    "T08n0226_004:0526b11": "所說。一者佛衍，菩薩而不計三，如須菩提所",
    "T08n0226_004:0526b12": "言。」分耨文陀尼弗語舍利弗：「須菩提所說一",
    "T08n0226_004:0526b13": "道者，而當問之。」舍利弗謂須菩提：「欲問所說",
    "T08n0226_004:0526b14": "一道佛衍菩薩事。須菩提！欲問所說一道佛",
    "T08n0226_004:0526b15": "衍菩薩事。」須菩提言：「云何，舍利弗！於本無中",
    "T08n0226_004:0526b16": "能見三道？是為聲聞、辟支佛。」佛語舍利弗言：",
    "T08n0226_004:0526b17": "「不見本無中得二事者。」須菩提言：「云何，舍利",
    "T08n0226_004:0526b18": "弗！本無者為一不？是故曰得。若菩薩摩訶薩",
    "T08n0226_004:0526b19": "聞本無，心不懈怠，是菩薩摩訶薩會致至菩",
    "T08n0226_004:0526b20": "薩。」佛言：「善哉，善哉！須菩提！如所說無異，悉佛",
    "T08n0226_004:0526b21": "威神之所致，是為菩薩摩訶薩本無無有異。",
    "T08n0226_004:0526b22": "若菩薩心不懈怠，會至菩薩。」舍利弗白佛言：",
    "T08n0226_004:0526b23": "「何謂為菩薩？」佛語舍利弗：「成阿耨多羅三耶",
    "T08n0226_004:0526b24": "三菩則是。」須菩提白佛：「何謂菩薩摩訶薩？欲",
    "T08n0226_004:0526b25": "成者，云何住？」佛言：「視一切人皆等，其心不異，",
    "T08n0226_004:0526b26": "無有害意，以慈心向人，若身無異。其心柔軟，",
    "T08n0226_004:0526b27": "其心加哀，其心無瞋恚，無所礙心，無所嬈心，",
    "T08n0226_004:0526b28": "視之若父母無異。是心，菩薩摩訶薩所住。當",
    "T08n0226_004:0526b29": "作是學。」",
    "T08n0226_004:0526c01": "摩訶般若波羅蜜阿惟越致品第八",
    "T08n0226_004:0526c02": "須菩提白佛言：「阿惟越致菩薩摩訶薩，當何",
    "T08n0226_004:0526c03": "以比觀其相行，知是為阿惟越致菩薩摩訶",
    "T08n0226_004:0526c04": "薩？」佛語須菩提：「於凡人及聲聞、辟支佛，乃至",
    "T08n0226_004:0526c05": "怛薩阿竭道地，聞悉本無而不動搖，亦無有",
    "T08n0226_004:0526c06": "異。於其法亦本無，是為本無於不動搖。是即",
    "T08n0226_004:0526c07": "為度。如所聞不轉亦不有疑，亦不言是亦不",
    "T08n0226_004:0526c08": "言非，如本無者為無所失。其所語不輕，不說",
    "T08n0226_004:0526c09": "他事但說中正。他人有所作亦不觀視。如是",
    "T08n0226_004:0526c10": "比觀其相行具足，知是即阿惟越致菩薩摩",
    "T08n0226_004:0526c11": "訶薩。「復次，須菩提！阿惟越致菩薩摩訶薩者，",
    "T08n0226_004:0526c12": "不形沙門、婆羅門面類，是為沙門、是為婆羅",
    "T08n0226_004:0526c13": "門。所見知悉諦，了終不祠祀跪拜餘天，不持",
    "T08n0226_004:0526c14": "華香而奉上之。如是比觀其相行具足，知是",
    "T08n0226_004:0526c15": "即阿惟越致菩薩摩訶薩。「復次，須菩提！阿惟",
    "T08n0226_004:0526c16": "越致菩薩摩訶薩終不生惡處，不作婦人。如",
    "T08n0226_004:0526c17": "是比觀其相行具足，知是即阿惟越致菩薩",
    "T08n0226_004:0526c18": "摩訶薩。「復次，須菩提！阿惟越致菩薩摩訶薩",
    "T08n0226_004:0526c19": "終不離十善，身自不殺，教人不殺；身自不盜、",
    "T08n0226_004:0526c20": "不婬泆、不兩舌、不惡口、不妄言、不綺語、不",
    "T08n0226_004:0526c21": "妬嫉、不貪餘、不疑亂，身自作正，教人守正，",
    "T08n0226_004:0526c22": "是為十善。又於夢中自護不失十善，是為阿",
    "T08n0226_004:0526c23": "惟越致菩薩摩訶薩於夢中面自見十善。如",
    "T08n0226_004:0526c24": "是比觀其相行具足，知是即阿惟越致菩薩",
    "T08n0226_004:0526c25": "摩訶薩。「復次，須菩提！阿惟越致菩薩摩訶薩",
    "T08n0226_004:0526c26": "心所學法，持欲安隱一切人，悉為說法，是為",
    "T08n0226_004:0526c27": "法施。令一切皆得法所，是即為法施於一切。",
    "T08n0226_004:0526c28": "如是比觀其相行具足，知是即阿惟越致菩",
    "T08n0226_004:0526c29": "薩摩訶薩。「復次，須菩提！阿惟越致菩薩摩訶",
    "T08n0226_004:0527a01": "薩！若王者為人中之雄，持所知名慧，聞說深",
    "T08n0226_004:0527a02": "法終不有疑，不有疑、不言不信，所言柔軟，所",
    "T08n0226_004:0527a03": "語如蜜，復少睡臥，出入行步其心不亂，徐行",
    "T08n0226_004:0527a04": "安步舉足蹈地擇地而行，及所被服衣中無",
    "T08n0226_004:0527a05": "蚤，常而淨潔無有塵垢亦無有憂，身中都無",
    "T08n0226_004:0527a06": "八十種蟲。所以者何？是菩薩摩訶薩所有功",
    "T08n0226_004:0527a07": "德過出世間功德上。稍稍欲成滿，其功德轉",
    "T08n0226_004:0527a08": "倍故。其身清淨，心亦清淨。」須菩提白佛：「云何，",
    "T08n0226_004:0527a09": "天中天！菩薩摩訶薩心清淨？當何以知？」佛語",
    "T08n0226_004:0527a10": "須菩提：「菩薩摩訶薩所作功德，轉倍益多稍",
    "T08n0226_004:0527a11": "稍極上，其心自在而無所礙，其功德悉逮心",
    "T08n0226_004:0527a12": "故清淨，過聲聞辟支佛道地，是為菩薩摩訶",
    "T08n0226_004:0527a13": "薩心清淨。如是比觀其相行具足，知是即阿",
    "T08n0226_004:0527a14": "惟越致菩薩。「復次，須菩提！阿惟越致菩薩摩",
    "T08n0226_004:0527a15": "訶薩不求財物，若供養者無有慳貪，說深法",
    "T08n0226_004:0527a16": "時無有厭極正作在知。其欲聞深法者，持般",
    "T08n0226_004:0527a17": "若波羅蜜為說之。其有作餘道若世事者，持",
    "T08n0226_004:0527a18": "般若波羅蜜主為正之。其不解者，以般若波",
    "T08n0226_004:0527a19": "羅蜜便為解之。如是比觀其相行具足，知是",
    "T08n0226_004:0527a20": "即阿惟越致菩薩摩訶薩。「復次，須菩提！至者",
    "T08n0226_004:0527a21": "弊魔便來致所，化作八大泥犁，一泥犁化有",
    "T08n0226_004:0527a22": "若干百千菩薩。便指示言：『是輩人者，皆從佛",
    "T08n0226_004:0527a23": "受決已，皆是阿惟越致。今悉墮泥犁中。皆佛",
    "T08n0226_004:0527a24": "之所授決。設若作阿惟越致受決已者，當疾",
    "T08n0226_004:0527a25": "悔之：「我非阿惟越致。」設若言爾者，便不入泥",
    "T08n0226_004:0527a26": "犁，當生天上。』」佛語須菩提：「設心不動者，是阿",
    "T08n0226_004:0527a27": "惟越致菩薩摩訶薩。」佛言：「我所語者無有異。",
    "T08n0226_004:0527a28": "設當生惡處者，佛語為有異。如是比觀其相",
    "T08n0226_004:0527a29": "行具足，知是即阿惟越致菩薩摩訶薩。「復次，",
    "T08n0226_004:0527b01": "須菩提！弊魔化作沙門若用被服，到菩薩摩",
    "T08n0226_004:0527b02": "訶薩所言：『若前從我所聞、從我所受，今悉棄",
    "T08n0226_004:0527b03": "捨，皆不可用，若今當自悔其過。若疾悔之，隨",
    "T08n0226_004:0527b04": "我言者，我日日自來問訊；若設不用我言者，",
    "T08n0226_004:0527b05": "我終不復來相視。若莫復說是語非佛所說，",
    "T08n0226_004:0527b06": "是皆他餘外道之造作，今我所語是佛所說。』」",
    "T08n0226_004:0527b07": "佛言：「聞是說而動轉者，當知其人不從過去",
    "T08n0226_004:0527b08": "佛受決。來在菩薩摩訶薩舉中，多有菩薩摩",
    "T08n0226_004:0527b09": "訶薩未在阿惟越致其界。設不動轉者，念法",
    "T08n0226_004:0527b10": "無有生死，念無有生死信他人言。譬若比丘",
    "T08n0226_004:0527b11": "得羅漢者，不隨他人所言，眼悉見法以為作",
    "T08n0226_004:0527b12": "證。是為無所有終不可動。是菩薩摩訶薩亦",
    "T08n0226_004:0527b13": "不可動，如聲聞、辟支佛道地所念法眾不復",
    "T08n0226_004:0527b14": "還，是菩薩摩訶薩正向薩芸若不可復還。用",
    "T08n0226_004:0527b15": "是比觀其相行具足，知是即阿惟越致菩薩",
    "T08n0226_004:0527b16": "摩訶薩。「復次，須菩提！弊魔到菩薩摩訶薩所，",
    "T08n0226_004:0527b17": "化作異人：『若所求者甚為勤苦，非薩芸若行。",
    "T08n0226_004:0527b18": "若致負是勤苦為？若用是勤苦為？作不當自",
    "T08n0226_004:0527b19": "還厭耶？當復於何所更索是軀？汝何不早取",
    "T08n0226_004:0527b20": "羅漢用佛為求耶？』」佛言：「設不動轉者，弊魔復",
    "T08n0226_004:0527b21": "棄捨去，更為方略。化作若干菩薩在其邊立，",
    "T08n0226_004:0527b22": "復生指語之：『若見是菩薩不？皆供養如恒邊",
    "T08n0226_004:0527b23": "沙佛已，皆與衣服、飯食、床臥、醫藥悉具足，皆",
    "T08n0226_004:0527b24": "於恒邊沙佛所悉行清淨戒，皆從受事，聞其中",
    "T08n0226_004:0527b25": "慧，當所施行。其所求者為悉學已，所住如法，",
    "T08n0226_004:0527b26": "今皆不能得阿耨多羅三耶三菩。作是學已、",
    "T08n0226_004:0527b27": "作是受已、作是行已，不能得薩芸若，何況若",
    "T08n0226_004:0527b28": "欲得阿耨多羅三耶三菩？』」佛言：「設是不動者，",
    "T08n0226_004:0527b29": "弊魔便去。更化作比丘，作是言語：『是悉羅漢，",
    "T08n0226_004:0527c01": "過去世時皆行菩薩道，今悉取羅漢。今是尚",
    "T08n0226_004:0527c02": "如是比丘，若當從何所得阿耨多羅三耶三",
    "T08n0226_004:0527c03": "菩？』」佛言：「是菩薩摩訶薩雖從異處聞是言，續",
    "T08n0226_004:0527c04": "作其行，心不動轉亦無有異心，覺知魔為。」佛",
    "T08n0226_004:0527c05": "言：「若有學波羅蜜隨其行者，不得薩芸，若當",
    "T08n0226_004:0527c06": "從何所得？佛所語者為無有異。其作是學，其",
    "T08n0226_004:0527c07": "作是行，如般若波羅蜜者心不動搖，設是不",
    "T08n0226_004:0527c08": "得薩芸若，佛語為有異。佛所語者終不有欺，",
    "T08n0226_004:0527c09": "是菩薩摩訶薩當作是學。用是比觀其相行",
    "T08n0226_004:0527c10": "具足，知是即阿惟越致菩薩摩訶薩。「復次，須",
    "T08n0226_004:0527c11": "菩提！弊魔往到阿惟越致菩薩所，作是曉言：",
    "T08n0226_004:0527c12": "『薩芸若者如空，是法不可得邊幅，是法不可",
    "T08n0226_004:0527c13": "得窮極有所可得。何以故？無阿惟越致，亦無",
    "T08n0226_004:0527c14": "得阿惟三佛者。今我觀視其法，都盧皆空。若",
    "T08n0226_004:0527c15": "之所作是為勤苦，不當覺知是魔所為。云何",
    "T08n0226_004:0527c16": "欲得阿耨多羅三耶三菩？是非佛所說。』」佛言：",
    "T08n0226_004:0527c17": "「是善男子、善女人當如是知，當作是念為魔",
    "T08n0226_004:0527c18": "事，其心正直而不動搖。用比觀其相行具足，",
    "T08n0226_004:0527c19": "知是即阿惟越致菩薩摩訶薩。「復次，須菩提！",
    "T08n0226_004:0527c20": "阿惟越致菩薩摩訶薩欲作第一禪、第二禪、",
    "T08n0226_004:0527c21": "第三至于第四禪三摩越，隨是四禪而不錄",
    "T08n0226_004:0527c22": "禪目，是為三摩越，為人欲故。用是比觀其相",
    "T08n0226_004:0527c23": "行具足，知是即阿惟越致菩薩摩訶薩。「復次，",
    "T08n0226_004:0527c24": "須菩提！阿惟越致菩薩摩訶薩，不求稱譽其",
    "T08n0226_004:0527c25": "名字者。若稱說者，不念所欲，其心廣大，但念",
    "T08n0226_004:0527c26": "一切悉令得安。行步坐起其心不亂，出入用",
    "T08n0226_004:0527c27": "意當而至誠，不求有力，不他婬欲。若欲往來",
    "T08n0226_004:0527c28": "自患其欲，於欲常有恐怖。譬若男子過大空",
    "T08n0226_004:0527c29": "澤之中，若欲飲食，畏於賊盜疾欲發去。自念：",
    "T08n0226_004:0528a01": "『何時當到聚落安隱之處疾得脫去？』阿惟越",
    "T08n0226_004:0528a02": "致菩薩摩訶薩亦復如是，於愛欲有往來時，",
    "T08n0226_004:0528a03": "自念所作是為不可，是即為非，皆悉不正，非",
    "T08n0226_004:0528a04": "我法之所作，亦不念餘惡。何以故？欲使一切",
    "T08n0226_004:0528a05": "皆得安隱。」佛言：「其作是念，皆是般若波羅蜜",
    "T08n0226_004:0528a06": "威神之力。用是比觀其相行具足，知是即阿",
    "T08n0226_004:0528a07": "惟越致菩薩摩訶薩。「復次，須菩提！和夷羅洹",
    "T08n0226_004:0528a08": "閱叉常隨從阿惟越致菩薩摩訶薩，其餘鬼",
    "T08n0226_004:0528a09": "神不敢附之，終不失志，其心不亂，其身亦不",
    "T08n0226_004:0528a10": "妄起，身體完具無所缺減，為人雄，不誘他人",
    "T08n0226_004:0528a11": "婦女，若為作符若咒若藥都不為是，亦不自",
    "T08n0226_004:0528a12": "為亦不教人為，是為菩薩之淨。不說男子事，",
    "T08n0226_004:0528a13": "亦不說婦人事，都無是愆。用是比觀其相行",
    "T08n0226_004:0528a14": "具足，知是即阿惟越致菩薩摩訶薩。「復次，須",
    "T08n0226_004:0528a15": "菩提！阿惟越致菩薩摩訶薩不與聚會人從",
    "T08n0226_004:0528a16": "事，亦不與王者，亦不與賊，亦不與兵，亦不與",
    "T08n0226_004:0528a17": "軍，亦不與聚邑，亦不與城郭，亦不與世俗，亦",
    "T08n0226_004:0528a18": "不與女人，亦不與男子，亦不與餘道，亦不與",
    "T08n0226_004:0528a19": "穀，亦不與須，亦不與祠，亦不與雜色，亦不與",
    "T08n0226_004:0528a20": "華，亦不與香，亦不與調戲，亦不從海，亦不從",
    "T08n0226_004:0528a21": "利，亦不作若干種，亦不與所有從事，但與般",
    "T08n0226_004:0528a22": "若波羅蜜從事。不離薩芸若，常念不忘，亦不",
    "T08n0226_004:0528a23": "與鬪從事。自守如法，常行中正，不從非法。常",
    "T08n0226_004:0528a24": "稱譽賢者以為上頭，常於人欲作親厚，不作",
    "T08n0226_004:0528a25": "怨惡，但求怛薩阿竭法，則欲求生異方佛剎。",
    "T08n0226_004:0528a26": "作是求，將不生彼間，用是故，常得見佛，復得",
    "T08n0226_004:0528a27": "供養阿惟越致菩薩摩訶薩。或從欲、從色、從",
    "T08n0226_004:0528a28": "無色，去其彼間來生中國，若在善人家，若黠",
    "T08n0226_004:0528a29": "慧中生，若在生談語之中，若在曉經書之家，",
    "T08n0226_004:0528b01": "不喜豫少事。有生於邊地，悉生大國中，終不",
    "T08n0226_004:0528b02": "犯法。用是比觀其相行具足，知是即阿惟越",
    "T08n0226_004:0528b03": "致菩薩摩訶薩。「復次，須菩提！阿惟越致菩薩",
    "T08n0226_004:0528b04": "摩訶薩亦不言：『我是阿惟越致。』亦不念：『我是",
    "T08n0226_004:0528b05": "阿惟越致。』亦不自疑：『我不在阿惟越致地。』譬",
    "T08n0226_004:0528b06": "若男子得須陀洹道，於其道地終不有疑。魔",
    "T08n0226_004:0528b07": "事雖起，即悉覺知；既起者，不隨其計。阿惟越",
    "T08n0226_004:0528b08": "致菩薩摩訶薩亦如是，自於道地終不有疑，",
    "T08n0226_004:0528b09": "亦不懈怠。魔事雖起，即悉覺知；既起者，不隨",
    "T08n0226_004:0528b10": "其計。譬若男子作惡逆者，其心終不有忘，至",
    "T08n0226_004:0528b11": "于命盡其心終不可轉。阿惟越致菩薩摩訶",
    "T08n0226_004:0528b12": "薩者，終不可移，其心忠正立，於阿惟越致菩",
    "T08n0226_004:0528b13": "薩心終不可動，天上天下終不可轉。魔事雖",
    "T08n0226_004:0528b14": "起，即悉覺知；既起者，不隨其計。自於道地終",
    "T08n0226_004:0528b15": "不有疑，亦無聲聞、辟支佛心。終不念言：『佛之",
    "T08n0226_004:0528b16": "難得，其地安隱端自堅住，無有勝者。』何以故？",
    "T08n0226_004:0528b17": "如是住者無有能過。弊魔大愁，便化作佛，往",
    "T08n0226_004:0528b18": "到其所言：『若當聚羅漢證證，如來受決得",
    "T08n0226_004:0528b19": "阿耨多羅三耶三菩。何以故？若不得比，亦不",
    "T08n0226_004:0528b20": "得相。其如心比者，用是相行具足，能為菩薩",
    "T08n0226_004:0528b21": "摩訶薩，或尚不得阿耨多羅三耶三菩。若當",
    "T08n0226_004:0528b22": "何當因得？』」佛言：「設是菩薩摩訶薩心不動轉，",
    "T08n0226_004:0528b23": "知是菩薩摩訶薩從過去怛薩阿竭阿羅訶",
    "T08n0226_004:0528b24": "三耶三佛所受決已。設復作是念者：『知魔作",
    "T08n0226_004:0528b25": "佛像來，是男子即非佛，是魔所為。其作是作",
    "T08n0226_004:0528b26": "以應阿惟越致地，如佛所說魔事無有異。其",
    "T08n0226_004:0528b27": "作是視其作是念，知魔所為欲使我轉。』」佛言：",
    "T08n0226_004:0528b28": "「設不動者，是菩薩摩訶薩從過去怛薩阿竭",
    "T08n0226_004:0528b29": "阿羅訶三耶三佛所以受決，住阿惟越致地",
    "T08n0226_004:0528c01": "已。何以故？用是比觀其相行具足，知是審阿",
    "T08n0226_004:0528c02": "惟越致。如是比觀其相行具足，知是即阿惟",
    "T08n0226_004:0528c03": "越致菩薩摩訶薩。「復次，須菩提！阿惟越致菩",
    "T08n0226_004:0528c04": "薩摩訶薩用法故，不貪所有，亦不惜身壽命。",
    "T08n0226_004:0528c05": "是菩薩摩訶薩欲悉受法，為護過去當來今",
    "T08n0226_004:0528c06": "現在佛所有法。其欲護過去當來今現在佛",
    "T08n0226_004:0528c07": "法，以為人數，是即為決，是為護法。用是故，無",
    "T08n0226_004:0528c08": "所惜，亦不惜命身，未曾懈時，無有厭極。如是",
    "T08n0226_004:0528c09": "比觀其相行具足，知是阿惟越菩薩摩訶薩。",
    "T08n0226_004:0528c10": "「復次，須菩提！阿惟越致菩薩摩訶薩，怛薩阿",
    "T08n0226_004:0528c11": "竭阿羅訶三耶三佛之所說法，未曾有疑亦",
    "T08n0226_004:0528c12": "不言非。」須菩提白佛：「怛薩阿竭之所說法，",
    "T08n0226_004:0528c13": "亦不疑不言非。為於聲聞說法，亦不有疑",
    "T08n0226_004:0528c14": "亦不言非？」「諸聲聞之所說法，於其中亦不疑",
    "T08n0226_004:0528c15": "亦不言非。何以故？須菩提！是菩薩摩訶薩為",
    "T08n0226_004:0528c16": "逮無所從生法樂忍。用是比觀其相行具足，",
    "T08n0226_004:0528c17": "知是阿惟越致菩薩摩訶薩。」",
    "T08n0226_004:0528c18": "摩訶般若波羅蜜恒架調優婆夷品第九",
    "T08n0226_004:0528c19": "須菩提白佛言：「大哉！阿惟越致菩薩摩訶薩。",
    "T08n0226_004:0528c20": "從大功德，自致阿惟越致，乃從恒邊沙等為",
    "T08n0226_004:0528c21": "以應相。今天中天說深法，是菩薩摩訶薩之",
    "T08n0226_004:0528c22": "所施行。」佛言：「善哉，善哉！須菩提！汝之所內",
    "T08n0226_004:0528c23": "是為甚深，是即為空、無相、無願、無生死、無所",
    "T08n0226_004:0528c24": "生、無所有、無所欲，是為滅。泥洹者是為限。」須",
    "T08n0226_004:0528c25": "菩提白佛：「泥洹者是限，非是諸法。」佛語須菩",
    "T08n0226_004:0528c26": "提：「諸法甚深。何以故？色者甚深，須菩提！痛痒",
    "T08n0226_004:0528c27": "思想生死識亦甚深，陰亦甚深如色甚深者。",
    "T08n0226_004:0528c28": "何謂，須菩提！痛痒思想生死識之甚深？有甚",
    "T08n0226_004:0528c29": "深者非色之甚深，是為色之甚深。痛痒思想",
    "T08n0226_004:0529a01": "生死識亦爾，是識為甚深。」須菩提白佛言：「大",
    "T08n0226_004:0529a02": "哉！微妙色之稍從泥洹。」佛語須菩提：「痛痒思",
    "T08n0226_004:0529a03": "想生死識，為稍從泥洹甚深，甚深者般若波",
    "T08n0226_004:0529a04": "羅蜜。菩薩摩訶薩思惟念，是為住。如般若波",
    "T08n0226_004:0529a05": "羅蜜教，為學般若波羅蜜。是菩薩摩訶薩隨",
    "T08n0226_004:0529a06": "是思想惟念，如空教應行一日，甚深不可言。」",
    "T08n0226_004:0529a07": "須菩提白佛言：「是菩薩摩訶薩應行一日者，",
    "T08n0226_004:0529a08": "為却幾劫之生死？」佛語須菩提：「譬若婬泆，有",
    "T08n0226_004:0529a09": "所重愛端正女人，與共期會。女人不得自在。",
    "T08n0226_004:0529a10": "云何，須菩提！其男子寧念不？」須菩提言：「用女",
    "T08n0226_004:0529a11": "人故，思念甚多，無有忘時。」佛言：「如是男子所",
    "T08n0226_004:0529a12": "念，一日其心不轉。是菩薩摩訶薩念般若波",
    "T08n0226_004:0529a13": "羅蜜，應行一日，却生死若干劫已。其如般若",
    "T08n0226_004:0529a14": "波羅蜜教，如中所說學，思念隨行一日者，是",
    "T08n0226_004:0529a15": "菩薩為却惡除罪已。若菩薩摩訶薩離般若",
    "T08n0226_004:0529a16": "波羅蜜者，正使布施如恒邊沙劫，不如菩薩",
    "T08n0226_004:0529a17": "摩訶薩隨般若波羅蜜教應行一日者，其功",
    "T08n0226_004:0529a18": "德出彼上。「復次，須菩提！若菩薩摩訶薩壽如",
    "T08n0226_004:0529a19": "恒邊沙等劫持所布施，與須陀洹、斯陀含、阿",
    "T08n0226_004:0529a20": "那含、阿羅漢、辟支佛，而離般若波羅蜜。若有",
    "T08n0226_004:0529a21": "菩薩摩訶薩隨般若波羅蜜教，其功德出彼",
    "T08n0226_004:0529a22": "菩薩壽如恒邊沙劫布施持戒者上。若有菩",
    "T08n0226_004:0529a23": "薩摩訶薩念般若波羅蜜起便說法，其功德",
    "T08n0226_004:0529a24": "復出彼菩薩上。「復次，須菩提！是菩薩摩訶薩",
    "T08n0226_004:0529a25": "為以法施，其功德復轉倍。若菩薩摩訶薩作法",
    "T08n0226_004:0529a26": "施者，是為阿耨多羅三耶三菩。若有菩薩摩",
    "T08n0226_004:0529a27": "訶薩法施者而不守中，其功德不如菩薩摩",
    "T08n0226_004:0529a28": "訶薩作法施而復守中。若有持般若波羅蜜",
    "T08n0226_004:0529a29": "者不離守中，是菩薩摩訶薩其功德甚多。」須",
    "T08n0226_004:0529b01": "菩提白佛：「一切無生死，若有不動。天中天！此",
    "T08n0226_004:0529b02": "二事，何功德為甚多？」佛語須菩提：「菩薩摩訶",
    "T08n0226_004:0529b03": "薩於福生死，於功德生死，所行般若波羅蜜",
    "T08n0226_004:0529b04": "樂於空、樂於無所有、樂於盡、樂於無所得。念",
    "T08n0226_004:0529b05": "是時，為不離般若波羅蜜。若不離般若波羅",
    "T08n0226_004:0529b06": "蜜者，是菩薩摩訶薩得不可計阿僧祇功德。」",
    "T08n0226_004:0529b07": "須菩提白佛：「天中天之所說，何謂不可計阿",
    "T08n0226_004:0529b08": "僧祇功德？有何差特？」佛語須菩提：「阿僧祇者，",
    "T08n0226_004:0529b09": "其數不可盡極。不可計者，不可量計之，了不",
    "T08n0226_004:0529b10": "可得邊幅。爾故，為不可計阿僧祇。」須菩提言：",
    "T08n0226_004:0529b11": "「佛說不可計者，色亦不可計，痛痒思想生死",
    "T08n0226_004:0529b12": "識亦不可計。」佛語須菩提：「如所言，色亦不可",
    "T08n0226_004:0529b13": "計，痛痒思想生死識亦不可計。」須菩提白佛：",
    "T08n0226_004:0529b14": "「何謂為不可計？」佛語須菩提：「如空故不可計，",
    "T08n0226_004:0529b15": "無相、無願故言不可計。如是者不可計，即為",
    "T08n0226_004:0529b16": "是空，亦無異法。」佛言：「云何，須菩提！我言諸法",
    "T08n0226_004:0529b17": "悉空不？」須菩提言：「如是，天中天所說法悉空",
    "T08n0226_004:0529b18": "不可盡。」佛言：「如是，須菩提！諸法悉空不可計，",
    "T08n0226_004:0529b19": "無有法各各異者，有所差特分別可得不可得",
    "T08n0226_004:0529b20": "者，即怛薩阿竭得不可盡、不可計，如空、無相、",
    "T08n0226_004:0529b21": "無願、無生死、無所生、無所有、無所起、無所",
    "T08n0226_004:0529b22": "滅、如泥洹，隨所喜，在所說，是為怛薩阿竭教。」",
    "T08n0226_004:0529b23": "須菩提白佛：「大哉！天中天之所說法，是法實",
    "T08n0226_004:0529b24": "不可逮。如我念佛之所語，諸法亦不可逮。」佛",
    "T08n0226_004:0529b25": "語須菩提：「如是諸法不可逮悉，法如空故不",
    "T08n0226_004:0529b26": "可逮。」須菩提言：「如佛說本不可逮。願解不可",
    "T08n0226_004:0529b27": "逮。」佛言：「不。」須菩提言：「六波羅蜜為不可逮，是為",
    "T08n0226_004:0529b28": "布施無增無減。尸波羅蜜、羼波羅蜜、惟逮波",
    "T08n0226_004:0529b29": "羅蜜、禪波羅蜜、般若波羅蜜為不增不減。是",
    "T08n0226_004:0529c01": "即為六波羅蜜不增不減。何謂於六波羅蜜",
    "T08n0226_004:0529c02": "不增不減？是為菩薩摩訶薩自致阿耨多羅",
    "T08n0226_004:0529c03": "三耶三菩。何緣近佛坐？是菩薩摩訶薩而不",
    "T08n0226_004:0529c04": "離般若波羅蜜，自致阿耨多羅三耶三菩。」佛",
    "T08n0226_004:0529c05": "語須菩提：「如本不可逮，不增不減。是菩薩摩",
    "T08n0226_004:0529c06": "訶薩為行般若波羅蜜漚和拘舍羅者，不念",
    "T08n0226_004:0529c07": "是為檀波羅蜜之所增減，是為般若波羅蜜",
    "T08n0226_004:0529c08": "但為有字，是為檀波羅蜜持所有而布施。心",
    "T08n0226_004:0529c09": "念持是功德，施作阿耨多羅三耶三菩。其施",
    "T08n0226_004:0529c10": "如阿耨多羅三耶三菩者，是菩薩摩訶薩為",
    "T08n0226_004:0529c11": "行般若波羅蜜。其行般若波羅蜜，是為漚和",
    "T08n0226_004:0529c12": "拘舍羅。不念尸波羅蜜之增減，但為有字，是",
    "T08n0226_004:0529c13": "為尸波羅蜜，是為持戒心念，以是功德施作",
    "T08n0226_004:0529c14": "阿耨多羅三耶三菩，施如阿耨多羅三耶三",
    "T08n0226_004:0529c15": "菩，是菩薩摩訶薩為行般若波羅蜜。羼波羅",
    "T08n0226_004:0529c16": "蜜、惟逮、禪波羅蜜亦爾。是菩薩摩訶薩為行",
    "T08n0226_004:0529c17": "般若波羅蜜漚和拘舍羅者，不念般若波羅",
    "T08n0226_004:0529c18": "蜜之增減，但為有字。為般若波羅蜜者，即是",
    "T08n0226_004:0529c19": "智慧發心，持是功德施作阿耨多羅三耶三",
    "T08n0226_004:0529c20": "菩，施如阿耨多羅三耶三菩者，是能為施。」須",
    "T08n0226_004:0529c21": "菩提白佛言：「何等為阿耨多羅三耶三菩施？」",
    "T08n0226_004:0529c22": "佛語須菩提：「本無者是為阿耨多羅三耶三",
    "T08n0226_004:0529c23": "菩，是為不增不減。常隨是念終不離行，今近",
    "T08n0226_004:0529c24": "阿耨多羅三耶三菩坐。如是，須菩提！其本無",
    "T08n0226_004:0529c25": "者，不可逮亦不增不減。思惟念是為無所失，",
    "T08n0226_004:0529c26": "是為波羅蜜不減。是菩薩摩訶薩思惟念是，",
    "T08n0226_004:0529c27": "為離阿耨多羅三耶三菩坐。」須菩提白佛：「菩",
    "T08n0226_004:0529c28": "薩摩訶薩持心初發心，當近阿耨多羅三藐",
    "T08n0226_004:0529c29": "三菩坐。若持後心，近阿耨多羅三耶三菩坐。",
    "T08n0226_004:0530a01": "初心、後心，是二者無有對。後心、初心亦無有",
    "T08n0226_004:0530a02": "對。何等功德而出生者？」佛語須菩提：「譬如燈",
    "T08n0226_004:0530a03": "炷之然，其炷用初明得然？若用後明得然？」須",
    "T08n0226_004:0530a04": "菩提言：「亦非初明得然，亦不離初明得然；亦",
    "T08n0226_004:0530a05": "非後明得然，亦不離後明得然。」佛言：「云何，須",
    "T08n0226_004:0530a06": "菩提！為如是不？」須菩提言：「如是，如是！天中",
    "T08n0226_004:0530a07": "天！」佛語須菩提：「菩薩摩訶薩亦不初心得阿",
    "T08n0226_004:0530a08": "耨多羅三耶三菩，亦不離初心得阿耨多羅",
    "T08n0226_004:0530a09": "三耶三菩；亦不後心得阿耨多羅三耶三菩，",
    "T08n0226_004:0530a10": "亦不離後心得阿耨多羅三耶三菩。」須菩提",
    "T08n0226_004:0530a11": "白佛言：「因緣者甚深。天中天！菩薩摩訶薩不",
    "T08n0226_004:0530a12": "用初心得阿耨多羅三耶三菩，菩薩亦不離",
    "T08n0226_004:0530a13": "初心得阿耨多羅三耶三菩；亦不後心得阿",
    "T08n0226_004:0530a14": "耨多羅三耶三菩，亦不離後心得阿耨多羅",
    "T08n0226_004:0530a15": "三耶三菩。」「云何，須菩提！前心為滅耶？後心",
    "T08n0226_004:0530a16": "復生耶？」須菩提言：「不。天中天！」「云何，須菩提！",
    "T08n0226_004:0530a17": "心初生者為滅不？」須菩提言：「其法為滅法。天",
    "T08n0226_004:0530a18": "中天！」「云何，須菩提！其法當所滅者，寧可滅不？」",
    "T08n0226_004:0530a19": "須菩提言：「不。天中天！」「云何，須菩提！寧可住如",
    "T08n0226_004:0530a20": "本無？」須菩提言：「其欲住者，當如本無。」「云何，須",
    "T08n0226_004:0530a21": "菩提！設令住如本無，將無有異？」須菩提言：「不。",
    "T08n0226_004:0530a22": "天中天！」「云何，須菩提！本無為甚深不？」須菩提",
    "T08n0226_004:0530a23": "言：「甚深。天中天！」「云何，須菩提！本無為有心不？」",
    "T08n0226_004:0530a24": "答言：「無有。天中天！」「云何，須菩提！能有異本無",
    "T08n0226_004:0530a25": "有心者不？」答言：「不。天中天！」「云何，須菩提！本無",
    "T08n0226_004:0530a26": "見意不？」答言：「不。天中天。」「云何，須菩提！其作是",
    "T08n0226_004:0530a27": "行，為深行不？」答言：「其作是行，天中天！為無所",
    "T08n0226_004:0530a28": "行。何以故？作是不見行，為不可見行。」佛語須",
    "T08n0226_004:0530a29": "菩提：「菩薩摩訶薩行般若波羅蜜者，為行何",
    "T08n0226_004:0530b01": "等？」須菩提言：「為行審諦。天中天！」「云何，須菩",
    "T08n0226_004:0530b02": "提！其行諦者，為行想不？」答言：「不。天中天！」「云何，",
    "T08n0226_004:0530b03": "須菩提！菩薩摩訶薩為識想念不？」答言：「不。天",
    "T08n0226_004:0530b04": "中天！」「云何，須菩提！為不識想念為念？」須菩提",
    "T08n0226_004:0530b05": "言：「菩薩摩訶薩而不為是。」「云何，須菩提！不作",
    "T08n0226_004:0530b06": "想而得應行，具足一切佛法，不為聲聞？」須菩提",
    "T08n0226_004:0530b07": "言：「菩薩摩訶薩漚和拘舍羅者，於無想為無",
    "T08n0226_004:0530b08": "所貪。」舍利弗問須菩提：「若菩薩摩訶薩於夢",
    "T08n0226_004:0530b09": "向三事三昧，念脫門空空、無相無相、無願無",
    "T08n0226_004:0530b10": "願，三昧是為有益。般若波羅蜜於晝日夜復",
    "T08n0226_004:0530b11": "有益。若夜夢中時亦復有益。何以故？佛之所",
    "T08n0226_004:0530b12": "說晝日若夜夢中，俱等無有異。」須菩提語舍",
    "T08n0226_004:0530b13": "利弗：「若菩薩摩訶薩晝日念般若波羅蜜，夜",
    "T08n0226_004:0530b14": "於夢中亦復倍益念般若波羅蜜。」舍利弗言：",
    "T08n0226_004:0530b15": "「云何，須菩提！若於夢中有所作，寧有所有不？」",
    "T08n0226_004:0530b16": "答言：「不。一切諸法說，亦如夢中之所有。」須菩",
    "T08n0226_004:0530b17": "提語舍利弗：「夢中所作善，覺即大喜，是者為",
    "T08n0226_004:0530b18": "益。若所作惡而不喜者，是即為減。」舍利弗言：",
    "T08n0226_004:0530b19": "「設於夢中有殺，其心大喜。覺已言：『我殺是，大",
    "T08n0226_004:0530b20": "快。』是者云何？」須菩提言：「不妄，皆有因緣。心不",
    "T08n0226_004:0530b21": "空爾，會有所緣。若見若聞若念，覺即知之，是",
    "T08n0226_004:0530b22": "為因緣故，令人心為所著，便有所得。何謂所",
    "T08n0226_004:0530b23": "得？從所因緣乃受其罪，不從無因緣受其罪，",
    "T08n0226_004:0530b24": "皆從因緣生故。」舍利弗言：「一切所作因緣，皆",
    "T08n0226_004:0530b25": "為恍忽，皆為空耳。云何，天中天從何因緣而",
    "T08n0226_004:0530b26": "得所生？」答言：「為從想因緣得生。」舍利弗言：「菩",
    "T08n0226_004:0530b27": "薩摩訶薩於夢中布施，持是施與作阿耨多",
    "T08n0226_004:0530b28": "羅三耶三菩。為有施與無？」須菩提報舍利弗",
    "T08n0226_004:0530b29": "言：「大彌勒菩薩摩訶薩今近在是，旦暮當補",
    "T08n0226_004:0530c01": "佛處。所問者可問之，即能發遣。」舍利弗白彌",
    "T08n0226_004:0530c02": "勒菩薩：「今我所問，須菩提言：『大彌勒菩薩即",
    "T08n0226_004:0530c03": "能解之。』」彌勒菩薩語舍利弗：「如我字為彌",
    "T08n0226_004:0530c04": "勒，當所解者，當以色解，若當以痛痒思想生",
    "T08n0226_004:0530c05": "死識解。色者即空，當以無所有解之，若痛痒",
    "T08n0226_004:0530c06": "思想生死識空解，亦不見法當所解者，何所",
    "T08n0226_004:0530c07": "得解。亦不見法所解，當得阿耨多羅三耶三",
    "T08n0226_004:0530c08": "菩。」舍利弗白彌勒菩薩：「所說者為已得證。」彌",
    "T08n0226_004:0530c09": "勒菩薩語舍利弗：「所說法不言得證。」舍利弗",
    "T08n0226_004:0530c10": "便作是念：「彌勒菩薩所入慧為甚深。所以者",
    "T08n0226_004:0530c11": "何？般若波羅蜜以來久遠。」佛言：「云何，舍利弗！",
    "T08n0226_004:0530c12": "若能見彼作羅漢者不？」舍利弗言：「不。天中天！」",
    "T08n0226_004:0530c13": "佛語舍利弗：「菩薩摩訶薩行般若波羅蜜亦",
    "T08n0226_004:0530c14": "如是，不念：『我從是法受決。不從是法得決。』若",
    "T08n0226_004:0530c15": "於是法當得阿耨多羅三耶三菩，自致阿惟",
    "T08n0226_004:0530c16": "三佛，是菩薩摩訶薩其作是作為行般若波",
    "T08n0226_004:0530c17": "羅蜜，不恐不得阿惟三佛。隨是教者，為行般",
    "T08n0226_004:0530c18": "若波羅蜜。是菩薩摩訶薩為以無所畏。何以",
    "T08n0226_004:0530c19": "故？若至大劇難處虎狼之中不畏不怖，心念",
    "T08n0226_004:0530c20": "言：『設有噉我者，當為布施。是為具足行檀波",
    "T08n0226_004:0530c21": "羅蜜，近阿耨多羅三耶三菩。願我作佛，令其",
    "T08n0226_004:0530c22": "剎中無禽獸之道。』若菩薩摩訶薩至大劇賊",
    "T08n0226_004:0530c23": "之中亦不畏怖。何以故？設令於其中死，心念",
    "T08n0226_004:0530c24": "言：『我身會當棄捐，設殺我者，我不瞋恚。是為",
    "T08n0226_004:0530c25": "具足忍辱行羼波羅蜜，當近阿耨多羅三耶",
    "T08n0226_004:0530c26": "三菩。願我作佛時，令其剎中人無有賊盜。』若",
    "T08n0226_004:0530c27": "菩薩摩訶薩至大無水漿之處亦不畏怖，心",
    "T08n0226_004:0530c28": "念言：『一切人念悉無德，使無水漿。願我作佛",
    "T08n0226_004:0530c29": "時，令其剎中常有八味之水，使一切人悉得",
    "T08n0226_004:0531a01": "用之。』用世間人故，常為精進。若菩薩摩訶薩",
    "T08n0226_004:0531a02": "至穀貴之處亦不畏怖，心念言：『我當堅其精",
    "T08n0226_004:0531a03": "進，自致得阿耨多羅三耶三菩，成阿惟三佛",
    "T08n0226_004:0531a04": "時，令我剎中無有惡，皆使一切人在所願",
    "T08n0226_004:0531a05": "飲食，悉令在前，如忉利天上所有。』是善男",
    "T08n0226_004:0531a06": "子用一切人故，精進自致阿耨多羅三耶三",
    "T08n0226_004:0531a07": "菩，成阿惟三佛。若菩薩摩訶薩在惡賊時亦",
    "T08n0226_004:0531a08": "不畏怖。何以故？不見法當所痛者。用是故無",
    "T08n0226_004:0531a09": "所畏：『假使我身遭是病死，心不有異，必當精",
    "T08n0226_004:0531a10": "進。願我作阿耨多羅三耶三菩成至佛時，令",
    "T08n0226_004:0531a11": "其剎中一切人皆無惡穢者死亡者。』是菩薩",
    "T08n0226_004:0531a12": "摩訶薩之所言，如佛語而無異。「復次，舍利弗！",
    "T08n0226_004:0531a13": "是菩薩摩訶薩不久當成阿耨多羅三耶三",
    "T08n0226_004:0531a14": "菩，自致阿惟三佛，自於其法亦不恐怖。何以",
    "T08n0226_004:0531a15": "故？從本際已來發心呼言不久。其本際者為",
    "T08n0226_004:0531a16": "若干？為久遠、為甚大久？心如一轉頃，是為本",
    "T08n0226_004:0531a17": "際。是菩薩摩訶薩今近阿耨多羅三耶三菩，",
    "T08n0226_004:0531a18": "成阿惟三佛，故日聞是而不恐怖。」爾時優婆",
    "T08n0226_004:0531a19": "夷從坐起，前為佛作禮，長跪白佛：「我聞是語",
    "T08n0226_004:0531a20": "不恐不怖，必後欲為一切人說法令不恐怖。」",
    "T08n0226_004:0531a21": "應時佛笑，口中五色光出。笑竟訖。以優婆",
    "T08n0226_004:0531a22": "夷者，即以金華持散佛上。用佛威神，其華在",
    "T08n0226_004:0531a23": "佛上亦不墮地。阿難從坐起，整衣服，前為佛",
    "T08n0226_004:0531a24": "作禮，却長跪問佛：「怛薩阿竭所笑不妄，必有",
    "T08n0226_004:0531a25": "所說。」佛語阿難：「是恒架調優婆夷者，却後當",
    "T08n0226_004:0531a26": "來世，其劫名為星宿，當於是劫中作佛，號字",
    "T08n0226_004:0531a27": "曰金華佛。」佛語阿難：「是優婆夷者，後當棄女",
    "T08n0226_004:0531a28": "人形體，更受男子身，便生阿閦佛國。」",
    "T08n0226_004:0531a29": "摩訶般若鈔經卷第四"
}