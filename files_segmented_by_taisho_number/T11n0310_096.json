{
    "T11n0310_096:0540a22": "大寶積經卷第九十六",
    "T11n0310_096:0540a24": "大唐三藏法師菩提流志奉　詔譯",
    "T11n0310_096:0540a25": "28 勤授長者會勤授長者會第二十八",
    "T11n0310_096:0540a26": "如是我聞：一時佛在舍衛國祇樹給孤獨園，",
    "T11n0310_096:0540a27": "與大比丘眾千二百五十人俱，皆是阿羅漢，",
    "T11n0310_096:0540a28": "諸漏已盡，無復煩惱得上調伏，猶如大龍，所",
    "T11n0310_096:0540a29": "作已辦，棄諸重擔，逮得己利，盡諸有結。正",
    "T11n0310_096:0540b01": "智解脫心得自在，最上應供，眾所知識。唯",
    "T11n0310_096:0540b02": "有阿難，猶在學地。其名曰：阿若憍陳如、摩",
    "T11n0310_096:0540b03": "訶迦葉、摩訶迦旃延、摩訶阿濕波、舍利弗、",
    "T11n0310_096:0540b04": "大目乾連、摩訶劫賓那、摩訶拘絺羅、摩訶",
    "T11n0310_096:0540b05": "梵頗、羅睺羅、難陀，如是等而為上首。復有",
    "T11n0310_096:0540b06": "菩薩摩訶薩五百人俱，皆得三昧及陀羅尼。",
    "T11n0310_096:0540b07": "爾時舍衛大城有一長者名勇猛授，富有",
    "T11n0310_096:0540b08": "財寶倉庫盈溢，金銀琉璃、車𤦲馬碯、珊瑚虎",
    "T11n0310_096:0540b09": "珀、摩尼真珠、象馬牛羊、奴婢僕使商估等類，",
    "T11n0310_096:0540b10": "一切眾多。時勇猛授與五百長者遊讌聚",
    "T11n0310_096:0540b11": "會，作是議言：「諸仁者！佛出世難，人身難得，",
    "T11n0310_096:0540b12": "時亦難遇，於佛法中以信出家是事亦難，成",
    "T11n0310_096:0540b13": "比丘性亦復甚難，如法修行是亦為難，知恩",
    "T11n0310_096:0540b14": "報恩少恩不忘是人難得，能於佛法生信樂",
    "T11n0310_096:0540b15": "心是人難得，信樂成就是事復難，莊嚴佛法",
    "T11n0310_096:0540b16": "是事亦難，解脫生死倍復為難。我等為於聲",
    "T11n0310_096:0540b17": "聞辟支佛乘而求滅度，為當發趣最上佛乘。」",
    "T11n0310_096:0540b18": "咸復唱言：「我等寧於無上佛道而趣涅槃。」作",
    "T11n0310_096:0540b19": "是議已，前後圍遶出舍衛城向祇陀林，詣",
    "T11n0310_096:0540b20": "如來所頂禮佛足，右遶三匝却坐一面。爾時",
    "T11n0310_096:0540b21": "世尊知而故問，告長者言：「汝等何緣今來",
    "T11n0310_096:0540b22": "我所？」時勇猛授與五百長者從座而起，偏",
    "T11n0310_096:0540b23": "袒右肩右膝著地，合掌向佛白言：「世尊！我",
    "T11n0310_096:0540b24": "等諸人同時集會作是議言：『佛世難遇，人",
    "T11n0310_096:0540b25": "身難得，乃至解脫生死倍復為難。我等為於",
    "T11n0310_096:0540b26": "聲聞辟支佛乘而求滅度，為當發趣最上佛",
    "T11n0310_096:0540b27": "乘。』咸作是言：『我等寧於無上佛道而趣涅槃。』",
    "T11n0310_096:0540b28": "由此議故，今詣如來、應、正等覺。世尊！菩薩",
    "T11n0310_096:0540b29": "摩訶薩志求阿耨多羅三藐三菩提者，應云",
    "T11n0310_096:0540c01": "何學？應云何住？云何修行？」佛言：「善哉善哉！",
    "T11n0310_096:0540c02": "汝等發趣阿耨多羅三藐三菩提，來詣我所。",
    "T11n0310_096:0540c03": "應當諦聽，善思念之。如諸菩薩應學、應住、應",
    "T11n0310_096:0540c04": "所修行，當為汝說。」時諸長者受教而聽。",
    "T11n0310_096:0540c05": "佛告長者：「菩薩摩訶薩於阿耨多羅三藐三",
    "T11n0310_096:0540c06": "菩提勝志樂者，當於一切眾生起大悲心，應",
    "T11n0310_096:0540c07": "廣修行，應勤熏習。是故菩薩於身命財及",
    "T11n0310_096:0540c08": "以妻子、倉庫舍宅、飲食衣服、車乘臥具、花鬘塗",
    "T11n0310_096:0540c09": "香、一切樂具，應無所著。何以故？以諸眾生執",
    "T11n0310_096:0540c10": "著於身而生惡業，由惡業故墮地獄中。若",
    "T11n0310_096:0540c11": "於眾生起大悲心，於身命財則不執著，便生",
    "T11n0310_096:0540c12": "善趣。是故菩薩摩訶薩於阿耨多羅三藐三",
    "T11n0310_096:0540c13": "菩提勝志樂者，於諸眾生起慈悲已，應修",
    "T11n0310_096:0540c14": "大捨而不求報，不求報者應住戒律，三戒清",
    "T11n0310_096:0540c15": "淨應具忍辱，能忍諸惡應起精進不惜身命，",
    "T11n0310_096:0540c16": "應修一心安住禪定，應修智慧善巧方便，應",
    "T11n0310_096:0540c17": "於我人眾生壽命皆悉捨離。為眾生故，應行",
    "T11n0310_096:0540c18": "布施護持淨戒。為眾生故，應修忍辱發起精",
    "T11n0310_096:0540c19": "進。為眾生故，應入禪定修習智慧善巧方便。」",
    "T11n0310_096:0540c20": "時諸長者復白佛言：「世尊！我等於身及彼",
    "T11n0310_096:0540c21": "妻子一切財寶資生之具，心常愛惜。世尊！菩",
    "T11n0310_096:0540c22": "薩摩訶薩云何觀察，於身命財能無貪悋？」",
    "T11n0310_096:0540c23": "爾時世尊告長者言：「善男子！菩薩摩訶薩",
    "T11n0310_096:0540c24": "於阿耨多羅三藐三菩提勝志樂者，應觀此",
    "T11n0310_096:0540c25": "身無量過患，微塵積集生住異滅，念念遷流",
    "T11n0310_096:0540c26": "九漏瘡門，猶如毒蛇所住窟穴，其中無主如",
    "T11n0310_096:0540c27": "空聚落，畢竟破壞如坏瓦瓶，惡露盈溢猶如",
    "T11n0310_096:0540c28": "穢器，受諸不淨猶如圊廁，不可觸動猶如惡",
    "T11n0310_096:0540c29": "瘡，貪美為患如雜毒食，不識恩德如未生怨，",
    "T11n0310_096:0541a01": "欺誤於人如惡知識，癡愛為害如友獼猴，斷",
    "T11n0310_096:0541a02": "智慧命猶如殺者，奪諸善法猶如劫賊，常求",
    "T11n0310_096:0541a03": "人便猶如怨讎，無有慈心猶如魁膾，難可承",
    "T11n0310_096:0541a04": "事如暴惡人，如箭著身觸之則痛，如朽腐舍",
    "T11n0310_096:0541a05": "常務修治，如老弱乘難可駈策，如毒蛇篋不",
    "T11n0310_096:0541a06": "可附近，如逆旅館疲苦所集，如孤獨舍無",
    "T11n0310_096:0541a07": "所攝屬，如獄卒伺害，如王者憂國，如邊城",
    "T11n0310_096:0541a08": "警畏，如惡國多災，如破器難持，如祠火無",
    "T11n0310_096:0541a09": "厭，如陽焰虛誑，如幻化惑人，如析芭蕉中",
    "T11n0310_096:0541a10": "無堅實，如水聚沫不可執持，如水上泡速起",
    "T11n0310_096:0541a11": "速滅，如河岸樹臨危動搖，如駛河流終歸",
    "T11n0310_096:0541a12": "死海。」復告長者：「次觀此身前後因緣，初從",
    "T11n0310_096:0541a13": "欲愛和合而生，為長養故咽於摶食，至於生",
    "T11n0310_096:0541a14": "藏痰陰消之。次至黃藏將欲熟時，則變為",
    "T11n0310_096:0541a15": "酢。次至風藏風分汁滓，各別流行成大小便，",
    "T11n0310_096:0541a16": "汁變為血、血變為肉，肉處生脂、脂處為骨、",
    "T11n0310_096:0541a17": "骨中生髓，如是身緣前後不淨。若諸菩薩作",
    "T11n0310_096:0541a18": "是觀時，復應思惟，如此身者三百六十骨聚",
    "T11n0310_096:0541a19": "所成，如朽壞舍。諸節支持，以四細脈周匝",
    "T11n0310_096:0541a20": "彌布，五百分肉猶若泥塗，六脈相繫、五百",
    "T11n0310_096:0541a21": "筋纏、七百細脈以為編絡，十六麁脈鉤帶",
    "T11n0310_096:0541a22": "相連，有二肉繩長三尋半於內纏結，十六",
    "T11n0310_096:0541a23": "腸胃繞生熟藏，二十五氣脈猶如窓隙，一百",
    "T11n0310_096:0541a24": "七關穴如破碎器，八萬毛孔如亂草覆，五根",
    "T11n0310_096:0541a25": "七竅不淨盈滿，七重皮裹六味長養，猶如祠",
    "T11n0310_096:0541a26": "火吞受無厭。如是之身，一切臭穢自性潰爛，",
    "T11n0310_096:0541a27": "誰當於此愛重憍慢？唯應觀察，如借他器、猶",
    "T11n0310_096:0541a28": "車運載、但為養育，至菩提故。」爾時世尊而",
    "T11n0310_096:0541a29": "說偈言：",
    "T11n0310_096:0541b01": "「是身眾穢器，　　猶如貯糞瓶，",
    "T11n0310_096:0541b02": "凡夫無智慧，　　恃色生憍慢。",
    "T11n0310_096:0541b03": "鼻中洟恒流，　　口氣常臭穢，",
    "T11n0310_096:0541b04": "眼眵蟲遍身，　　誰當生淨想？",
    "T11n0310_096:0541b05": "如人執持炭，　　磨瑩欲令白，",
    "T11n0310_096:0541b06": "假使至盡時，　　體色終無變。",
    "T11n0310_096:0541b07": "設欲淨其身，　　傾河以自洗，",
    "T11n0310_096:0541b08": "身盡莫能淨，　　其事亦如是。」",
    "T11n0310_096:0541b09": "於時世尊說此偈已，復告五百諸長者言：「若",
    "T11n0310_096:0541b10": "諸菩薩發勝志樂趣於阿耨多羅三藐三菩",
    "T11n0310_096:0541b11": "提者，應觀此身四十四種。何等名為四十四",
    "T11n0310_096:0541b12": "種？一者此身可厭性無和合故，二者此身臭",
    "T11n0310_096:0541b13": "穢膿血常流故，三者是身不堅畢竟敗壞故，",
    "T11n0310_096:0541b14": "四者是身羸弱支節相持故，五者是身不淨",
    "T11n0310_096:0541b15": "穢惡流溢故，六者是身如幻誑惑凡愚故，七",
    "T11n0310_096:0541b16": "者是身瘡門九處常流故，八者是身火然欲",
    "T11n0310_096:0541b17": "火盛故，九者是身為火瞋火猛故，十者是身",
    "T11n0310_096:0541b18": "遍然癡火遍故，十一者是身盲冥貪瞋癡故，",
    "T11n0310_096:0541b19": "十二者是身墮網愛網覆故，十三者是身瘡",
    "T11n0310_096:0541b20": "聚瘡遍滿故，十四者是身不安四百四病故，",
    "T11n0310_096:0541b21": "十五者諸蟲住處八萬戶蟲故，十六者是身",
    "T11n0310_096:0541b22": "無常畢竟歸死故，十七者是身頑癡於法無",
    "T11n0310_096:0541b23": "知故，十八者猶如瓦器生住壞故，十九者是",
    "T11n0310_096:0541b24": "身逼迫多憂惱故，二十者無有救護必壞滅",
    "T11n0310_096:0541b25": "故，二十一者是身險惡諂誑難知故，二十二",
    "T11n0310_096:0541b26": "者如無底坑諸欲難滿故，二十三者如火受",
    "T11n0310_096:0541b27": "薪貪色無厭故，二十四者身無厭足貪受五",
    "T11n0310_096:0541b28": "欲故，二十五者如被捶打隨損害故，二十六",
    "T11n0310_096:0541b29": "者是身不定盛衰增減故，二十七者身隨心",
    "T11n0310_096:0541c01": "轉不正思惟故，二十八者身不知恩必棄塚",
    "T11n0310_096:0541c02": "間故，二十九者身為他食狐狼所噉故，三十",
    "T11n0310_096:0541c03": "者身如機關筋骨相持故，三十一者身不可",
    "T11n0310_096:0541c04": "觀膿血糞穢故，三十二者身不自由依飲食",
    "T11n0310_096:0541c05": "生故，三十三者身妄纏裹終敗壞故，三十四",
    "T11n0310_096:0541c06": "者身為惡友多逆害故，三十五者身為殺者",
    "T11n0310_096:0541c07": "自殘害故，三十六者身為苦器苦所逼故，三",
    "T11n0310_096:0541c08": "十七者身為苦聚五蘊生故，三十八者身為",
    "T11n0310_096:0541c09": "無主眾緣生故，三十九者是身無命離男女",
    "T11n0310_096:0541c10": "相故，四十者是身為空應觀蘊界處故，四十",
    "T11n0310_096:0541c11": "一者是身虛妄如夢中故，四十二者是身不",
    "T11n0310_096:0541c12": "實如幻化故，四十三者身為幻惑如陽焰故，",
    "T11n0310_096:0541c13": "四十四者身為欺誑如影像故。是為四十四",
    "T11n0310_096:0541c14": "種。菩薩作是觀時，所有身命愛欲執著，妻子",
    "T11n0310_096:0541c15": "舍宅飲食衣服、車乘香鬘一切樂具，皆悉厭",
    "T11n0310_096:0541c16": "離無所顧戀，速能成就六波羅蜜疾得阿耨",
    "T11n0310_096:0541c17": "多羅三藐三菩提。」爾時世尊而說偈言：",
    "T11n0310_096:0541c18": "「善得人身甚為難，　　莫為此身造眾惡，",
    "T11n0310_096:0541c19": "畢竟塚間餧狐狼，　　勿為惡見生貪愛。",
    "T11n0310_096:0541c20": "凡愚迷惑癡狂故，　　由愛此身造諸業，",
    "T11n0310_096:0541c21": "此身亦復不知恩，　　晝夜唯增眾苦緣。",
    "T11n0310_096:0541c22": "機關動轉常疲困，　　洟唾便利恒充滿，",
    "T11n0310_096:0541c23": "飢渴寒熱相煎迫，　　何有智者愛此身？",
    "T11n0310_096:0541c24": "此身無厭如大坑，　　徒能長養眾怨害，",
    "T11n0310_096:0541c25": "由此身故常作惡，　　於無量劫受諸苦。",
    "T11n0310_096:0541c26": "應念定死修勝福，　　正信生於佛法中，",
    "T11n0310_096:0541c27": "飲食衣服及塗香，　　長養此身來已久。",
    "T11n0310_096:0541c28": "誰能執持令不壞，　　應知無益勿耽迷，",
    "T11n0310_096:0541c29": "牟尼世尊難可遇，　　無量劫中時出現。",
    "T11n0310_096:0542a01": "當於佛法生淨信。　　惡道可畏勿隨行，",
    "T11n0310_096:0542a02": "設令壽命千億歲，　　猶懼無常生厭離，",
    "T11n0310_096:0542a03": "何況須臾不可保，　　為彼沈淪惡趣中？",
    "T11n0310_096:0542a04": "或有惡友來相勸，　　人身難得今已得，",
    "T11n0310_096:0542a05": "多求財寶受娛樂，　　及此盛年恣嬉遊。",
    "T11n0310_096:0542a06": "何有求財而樂者？　　設得守護猶勤苦。",
    "T11n0310_096:0542a07": "如此愚人徒妄言，　　是故智者應觀察。",
    "T11n0310_096:0542a08": "財物如幻亦如夢，　　愚癡眾生被誑惑，",
    "T11n0310_096:0542a09": "剎那時得剎那失，　　何有智者生愛心？",
    "T11n0310_096:0542a10": "譬如幻師幻化事，　　乾闥婆城種種色，",
    "T11n0310_096:0542a11": "財寶如是誑凡愚，　　於虛妄中何有實？",
    "T11n0310_096:0542a12": "種種苦惱求財利，　　水火王賊常侵奪，",
    "T11n0310_096:0542a13": "由此能為眾苦因，　　何有智者生愛樂？",
    "T11n0310_096:0542a14": "有諸常懷貪愛者，　　馳逐財利無厭時，",
    "T11n0310_096:0542a15": "能於父母無慈心，　　乃至親屬生怨害。",
    "T11n0310_096:0542a16": "言語善順心乖違，　　造作種種欺誑緣，",
    "T11n0310_096:0542a17": "或學邪論邪呪等，　　誇衒伎藝如婬女。",
    "T11n0310_096:0542a18": "或復諂誑現柔和，　　或復剛強示威猛，",
    "T11n0310_096:0542a19": "如是無量眾惡業，　　莫不皆由財利生。",
    "T11n0310_096:0542a20": "珊瑚金玉摩尼珠，　　是物本來如泡沫，",
    "T11n0310_096:0542a21": "不能了知如幻化，　　為此虛誑墜三塗。",
    "T11n0310_096:0542a22": "彌勒世尊出現時，　　一生次當補我處，",
    "T11n0310_096:0542a23": "國界黃金而布地，　　是等為從何所來？",
    "T11n0310_096:0542a24": "劫盡世間悉燒壞，　　須彌河海盡燋枯，",
    "T11n0310_096:0542a25": "畢竟磨滅歸虛空，　　而此寶物何從去？",
    "T11n0310_096:0542a26": "種種惡業求財物，　　養育妻子謂歡娛，",
    "T11n0310_096:0542a27": "臨命終時苦逼身，　　妻子無能相救者。",
    "T11n0310_096:0542a28": "於彼三塗怖畏中，　　不見妻子及親識，",
    "T11n0310_096:0542a29": "車馬財寶屬他人，　　受苦誰能共分者？",
    "T11n0310_096:0542b01": "父母兄弟及妻子，　　朋友僮僕并珍財，",
    "T11n0310_096:0542b02": "死去無一來相親，　　唯有黑業常隨逐。",
    "T11n0310_096:0542b03": "智人終不為親愛，　　作諸惡業入阿鼻，",
    "T11n0310_096:0542b04": "唯除業盡方得出，　　親屬無有能代者。",
    "T11n0310_096:0542b05": "閻羅使者唯考業，　　不問親緣及友朋，",
    "T11n0310_096:0542b06": "汝得人身不捨惡，　　極苦今應甘忍受。",
    "T11n0310_096:0542b07": "閻羅常告彼罪人，　　無有少罪我能加，",
    "T11n0310_096:0542b08": "汝自作罪今自來，　　業報自招無代者。",
    "T11n0310_096:0542b09": "父母妻子無能救，　　唯當勤修出離因，",
    "T11n0310_096:0542b10": "是故應捨枷鏁業，　　善知遠離求安樂，",
    "T11n0310_096:0542b11": "於家妻子應生怖，　　恒依佛教正修行，",
    "T11n0310_096:0542b12": "在家熾然為苦本，　　猶如炎鑪甚可畏。",
    "T11n0310_096:0542b13": "身心燋熱鎮燒燃，　　誰有智者生貪著？",
    "T11n0310_096:0542b14": "愛樂修行諸佛教，　　無所營求為快樂。",
    "T11n0310_096:0542b15": "愚闇凡夫不覺知，　　家為苦本橫貪愛，",
    "T11n0310_096:0542b16": "於彼皮筋骨肉中，　　迷惑妄生夫婦想，",
    "T11n0310_096:0542b17": "不能了知如幻化，　　凡夫於此生貪著。",
    "T11n0310_096:0542b18": "智者能知此過患，　　世間欲樂皆捐棄，",
    "T11n0310_096:0542b19": "樂法當如求藥想，　　應速捨離居家縛。」",
    "T11n0310_096:0542b20": "爾時五百長者聞此法已得無生忍，歡喜",
    "T11n0310_096:0542b21": "踊躍而說偈言：",
    "T11n0310_096:0542b22": "「慶哉獲大利，　　諸利中最上，",
    "T11n0310_096:0542b23": "我等於佛法，　　皆生欣樂心。",
    "T11n0310_096:0542b24": "發趣於菩提，　　利樂眾生類，",
    "T11n0310_096:0542b25": "以善而養命，　　覺慧自安心。",
    "T11n0310_096:0542b26": "憐愍諸眾生，　　願當成佛道，",
    "T11n0310_096:0542b27": "我等皆已發，　　無上菩提心。",
    "T11n0310_096:0542b28": "金色相莊嚴，　　照明於世界，",
    "T11n0310_096:0542b29": "樂菩提心者，　　當得如來身。",
    "T11n0310_096:0542c01": "大心菩提心，　　諸心中最上，",
    "T11n0310_096:0542c02": "解脫一切縛，　　具足諸功德。",
    "T11n0310_096:0542c03": "少福諸眾生，　　於此無欣樂，",
    "T11n0310_096:0542c04": "不觀生死過，　　不樂菩提心。",
    "T11n0310_096:0542c05": "菩提心功德，　　若有色方分，",
    "T11n0310_096:0542c06": "周遍虛空界，　　無能容受者？",
    "T11n0310_096:0542c07": "恒河沙數等，　　諸佛剎土中，",
    "T11n0310_096:0542c08": "假使布珍寶，　　供養於諸佛。",
    "T11n0310_096:0542c09": "有能一合掌，　　迴向菩提心，",
    "T11n0310_096:0542c10": "其福過於彼，　　邊際不可得。",
    "T11n0310_096:0542c11": "非唯供養福，　　餘福亦復然，",
    "T11n0310_096:0542c12": "如是菩提心，　　最勝仙所說。",
    "T11n0310_096:0542c13": "菩提心最勝，　　如阿伽陀藥，",
    "T11n0310_096:0542c14": "能除一切病，　　與一切安樂。",
    "T11n0310_096:0542c15": "我見諸眾生，　　三火所熱惱，",
    "T11n0310_096:0542c16": "智者無量劫，　　勤苦常修習。",
    "T11n0310_096:0542c17": "如醫王勇猛，　　具足菩提行，",
    "T11n0310_096:0542c18": "救拔眾生苦，　　永離諸憂惱。",
    "T11n0310_096:0542c19": "於一切生處，　　終不捨是心，",
    "T11n0310_096:0542c20": "勤修諸行願，　　勇猛求佛法。",
    "T11n0310_096:0542c21": "我等得善利，　　我等心欣樂，",
    "T11n0310_096:0542c22": "今遇釋師子，　　當得如來身。」",
    "T11n0310_096:0542c23": "爾時世尊即便微笑，從其面門放種種光，青",
    "T11n0310_096:0542c24": "黃赤白紅紫頗黎，照於無量無邊世界，乃",
    "T11n0310_096:0542c25": "至梵世日月威光皆悉隱蔽，還遶三匝從佛",
    "T11n0310_096:0542c26": "頂入。爾時尊者阿難即從座起，偏袒右肩右",
    "T11n0310_096:0542c27": "膝著地，合掌向佛白言：「世尊！有何因緣現",
    "T11n0310_096:0542c28": "此微笑？如佛所現，非無因緣。」即於佛前而",
    "T11n0310_096:0542c29": "說偈言：",
    "T11n0310_096:0543a01": "「諸佛最上之導師，　　不以無因現微笑，",
    "T11n0310_096:0543a02": "哀愍世間利益者，　　願說所為之因緣。",
    "T11n0310_096:0543a03": "貧乏眾生無法財，　　應說最上大乘施，",
    "T11n0310_096:0543a04": "能作世間盲冥眼，　　願說微笑之因緣。」",
    "T11n0310_096:0543a05": "於時世尊告阿難曰：「汝見此五百長者今於",
    "T11n0310_096:0543a06": "我所發阿耨多羅三藐三菩提心不？」阿難白",
    "T11n0310_096:0543a07": "言：「唯然已見。」佛告阿難：「此五百長者，已於",
    "T11n0310_096:0543a08": "往昔百千億那由他諸佛所，承事供養種諸",
    "T11n0310_096:0543a09": "善根，今聞是法得無生忍。此諸長者，從是",
    "T11n0310_096:0543a10": "已後不生惡趣，於人天中常受快樂。復於來",
    "T11n0310_096:0543a11": "世彌勒佛所，供養恭敬尊重讚歎。及賢劫中",
    "T11n0310_096:0543a12": "一切諸佛，悉皆承事恭敬供養，於諸佛所聽",
    "T11n0310_096:0543a13": "聞正法，受持讀誦為他廣說。過二十五劫，各",
    "T11n0310_096:0543a14": "於諸佛剎中成無上菩提，皆同一字號勝蓮",
    "T11n0310_096:0543a15": "花藏如來、應、正等覺。」爾時尊者阿難白佛言：",
    "T11n0310_096:0543a16": "「世尊！希有世尊！希有善逝！當何名此廣大",
    "T11n0310_096:0543a17": "法門？云何奉持？」佛告阿難：「是法門名『菩薩",
    "T11n0310_096:0543a18": "瑜伽師地』，亦名『勇猛授長者所問』，如是名號",
    "T11n0310_096:0543a19": "汝當受持。」佛說此經已，尊者阿難及諸比",
    "T11n0310_096:0543a20": "丘，五百長者、諸菩薩眾，天、人、阿修羅等，聞",
    "T11n0310_096:0543a21": "佛所說，皆大歡喜，信受奉行。",
    "T11n0310_096:0543a22": "大寶積經卷第九十六"
}