{
    "T03n0166_001:0406b26": "No. 166 [No. 153(5)]",
    "T03n0166_001:0406b27": "佛說月光菩薩經",
    "T03n0166_001:0406b29": "西天譯經三藏朝散大夫試鴻臚少卿",
    "T03n0166_001:0406c01": "明教大師臣法賢奉　詔譯",
    "T03n0166_001:0406c02": "如是我聞：一時，佛在王舍城竹林精舍，與大",
    "T03n0166_001:0406c03": "苾芻眾而為說法。時舍利弗，大目乾連前",
    "T03n0166_001:0406c04": "詣佛所，五體投地，禮佛足已，白佛言：「世尊！",
    "T03n0166_001:0406c05": "我等今者，不忍見佛入於圓寂，而於此時先",
    "T03n0166_001:0406c06": "入滅度。」爾時眾中有一苾芻，合掌向佛而",
    "T03n0166_001:0406c07": "作是言：「世尊！舍利弗、大目乾連有何因緣，",
    "T03n0166_001:0406c08": "今於佛前先欲入滅？唯願世尊為解眾疑。」",
    "T03n0166_001:0406c09": "爾時世尊告苾芻言：「汝今諦聽！吾為汝說。",
    "T03n0166_001:0406c10": "舍利弗、大目乾連貪、瞋、癡等諸漏斷盡，所",
    "T03n0166_001:0406c11": "作已辦，梵行已立，不受後有，非唯今日先",
    "T03n0166_001:0406c12": "欲入滅。於過去世北印度內，有一大城名",
    "T03n0166_001:0406c13": "曰賢石，長十二由旬，廣闊亦爾。彼有國王，",
    "T03n0166_001:0406c14": "名為月光，壽四萬歲，有天眼、宿命通，身色端",
    "T03n0166_001:0406c15": "嚴，諸相具足，光明照耀，如天滿月；所往",
    "T03n0166_001:0406c16": "之處，不假燈燭日月之明，故號月光；統領",
    "T03n0166_001:0406c17": "四洲六萬八千國土。時世豐熟，人民安隱，",
    "T03n0166_001:0406c18": "金銀珍寶、飲食衣服、象馬車乘悉皆盈滿。",
    "T03n0166_001:0406c19": "於城四門皆有樓閣，戶牖軒󰈧，俱用眾寶",
    "T03n0166_001:0406c20": "而為嚴飾；街巷道陌掃灑清淨，竪立幢幡",
    "T03n0166_001:0406c21": "寶蓋、真珠瓔珞。復有沈香、粖香、栴檀之香，微",
    "T03n0166_001:0406c22": "風時起，吹其香氣周徧國城，車馬行人不",
    "T03n0166_001:0406c23": "聞穢氣。處處復有花果樹木——多摩羅樹、迦",
    "T03n0166_001:0406c24": "尼迦囉樹、無優樹、貝多樹、娑羅樹、帝羅",
    "T03n0166_001:0406c25": "迦樹、龍花樹、末俱羅樹、阿底目伽樹、播吒",
    "T03n0166_001:0406c26": "羅樹，繁欝茂盛。鸚鵡舍利、迦陵頻伽、俱計羅",
    "T03n0166_001:0406c27": "鳥等，於諸樹間作微妙音。於城內外，流泉",
    "T03n0166_001:0406c28": "浴池常出好花——優鉢羅花、俱母那花、奔吒",
    "T03n0166_001:0406c29": "利迦花等。如是富貴，種種裝嚴。」佛告苾芻：",
    "T03n0166_001:0407a01": "「爾時月光天子，於市肆街巷及城四門，堆聚",
    "T03n0166_001:0407a02": "金銀珍寶、象馬車乘、飲食衣服、臥具醫藥種種",
    "T03n0166_001:0407a03": "莊嚴之物，即擊金鼓，告令眾人：『月光天子，",
    "T03n0166_001:0407a04": "以種種財物普施一切。隨意所須，求者相",
    "T03n0166_001:0407a05": "給。』爾時，南贍部洲一切眾生，皆至王城，求",
    "T03n0166_001:0407a06": "其所施，無不豐足，得大富貴，無一貧乏及",
    "T03n0166_001:0407a07": "徒行者。「爾時月光天子，復自思惟：『雖諸眾",
    "T03n0166_001:0407a08": "生無有貧乏，對我所用猶未齊等。』復以細妙",
    "T03n0166_001:0407a09": "衣服、最上珍寶、頭冠瓔珞、臥具飲食等施",
    "T03n0166_001:0407a10": "諸眾生，富貴莊嚴，皆如月光天子身；城邑",
    "T03n0166_001:0407a11": "宮殿、樓閣園林，種種嚴飾，如忉利天。「有七",
    "T03n0166_001:0407a12": "十二百千那由他人，常止此城；有二千五百",
    "T03n0166_001:0407a13": "大臣，有二輔相——一名大月，二名持地——容貌",
    "T03n0166_001:0407a14": "端正，福德淳厚，智慧深遠，高才博識，恒以",
    "T03n0166_001:0407a15": "十善，化諸眾生。「是時大月，於夜睡眠而作",
    "T03n0166_001:0407a16": "一夢：王戴天冠變黑煙色，復有鬼來就王",
    "T03n0166_001:0407a17": "頭上，奪冠而去。作是夢已，憂惶驚懼，恐有",
    "T03n0166_001:0407a18": "不祥而自思惟：『我王慈愍，惠施一切，求者",
    "T03n0166_001:0407a19": "不違。必有惡人，來乞王頭。』作是念已，即用",
    "T03n0166_001:0407a20": "七寶造一寶頭，如有乞者，以此代之。時持",
    "T03n0166_001:0407a21": "地輔相亦作一夢，見月光身四體分散；即",
    "T03n0166_001:0407a22": "召婆羅門占夢凶吉。婆羅門曰：『此夢甚惡，",
    "T03n0166_001:0407a23": "必有遠人來乞王頭。』持地聞已，悲泣感傷：",
    "T03n0166_001:0407a24": "『云何我王有斯大禍？』爾時，一萬二千五百親",
    "T03n0166_001:0407a25": "位大臣俱作惡夢：幢幡倒地，金鼓不鳴，恩",
    "T03n0166_001:0407a26": "愛別離，悲啼哭泣。如是夢已，共相議曰：『王",
    "T03n0166_001:0407a27": "若不吉，一切眾生誰為救濟？我等云何而",
    "T03n0166_001:0407a28": "得安隱？』「時月光天子又告大臣：『盡我壽命，",
    "T03n0166_001:0407a29": "施於眾生，不得間斷。』「爾時香醉山中，有大",
    "T03n0166_001:0407b01": "婆羅門，名曰惡眼，聰明多智，善解技術。知",
    "T03n0166_001:0407b02": "月光天子，於城四門大開施會，擊鼓宣令，",
    "T03n0166_001:0407b03": "普告四方，求者供給，而無乏少。『我今往彼，",
    "T03n0166_001:0407b04": "乞於王頭。』作是語已，下香醉山。山有天人，",
    "T03n0166_001:0407b05": "知婆羅門來乞王頭，悲痛傷歎：『苦哉，苦哉！",
    "T03n0166_001:0407b06": "此王心懷慈愍，利樂群生；如若命終，世間",
    "T03n0166_001:0407b07": "薄祐。』作是語時，天地昏黑，日月不現，泉井",
    "T03n0166_001:0407b08": "枯乾，暴風卒起，吹砂走石，樹木摧折，大地",
    "T03n0166_001:0407b09": "震動，有如是不祥之相。「去城不遠，有一仙",
    "T03n0166_001:0407b10": "人，身具五通，名彌濕嚩弭怛囉，與五百眷屬，",
    "T03n0166_001:0407b11": "常以慈愍護念眾生，見此徵祥，甚懷憂惱，",
    "T03n0166_001:0407b12": "告摩拏嚩迦曰：『必有災禍臨於民主，我等",
    "T03n0166_001:0407b13": "云何而為救護？』虛空中緊那羅眾及諸天人，",
    "T03n0166_001:0407b14": "皆悉下淚如降微雨；一切人民心懷驚怖。",
    "T03n0166_001:0407b15": "「時惡眼婆羅門將欲至城，護城天人詣月",
    "T03n0166_001:0407b16": "光天子前：『今有惡人，從香醉山來，懷殺害",
    "T03n0166_001:0407b17": "心，欲乞王頭，不得聽之。宜保愛自身，固安",
    "T03n0166_001:0407b18": "聖體。』「王既聞已，心生踊躍，歎言：『善哉！令我",
    "T03n0166_001:0407b19": "圓滿檀波羅蜜。』「時惡眼婆羅門即入王城，",
    "T03n0166_001:0407b20": "守門天人見婆羅門神情醜惡，隔住門外，",
    "T03n0166_001:0407b21": "終不放入。時月光天子知彼來至，不放入",
    "T03n0166_001:0407b22": "城，即告宰臣大月：『有婆羅門從香醉山來，",
    "T03n0166_001:0407b23": "欲見於我。令彼門司不得障礙。』「大月受教",
    "T03n0166_001:0407b24": "白守門天人，即令放入。大月見已，問婆羅",
    "T03n0166_001:0407b25": "門曰：『汝來至此，有何所求？』「婆羅門言：『我聞",
    "T03n0166_001:0407b26": "月光天子，慈愍有情設大施會，若有所求，",
    "T03n0166_001:0407b27": "一切無悋。今來至此，欲乞王頭。』大月告言：",
    "T03n0166_001:0407b28": "『婆羅門！王頭膿血所成，終歸爛壞，汝今乞",
    "T03n0166_001:0407b29": "得，有何所用？我有七寶頭，復有種種金銀",
    "T03n0166_001:0407c01": "珍寶，俱奉施之，乃令子孫永得大富。』「婆羅",
    "T03n0166_001:0407c02": "門言：『我本乞頭，非為珍寶。』「時二大臣啼泣",
    "T03n0166_001:0407c03": "雨淚，悲痛憂惱：『我等云何得免斯害？』「時婆",
    "T03n0166_001:0407c04": "羅門即詣王前，見已頂禮，住立一面，合掌",
    "T03n0166_001:0407c05": "白言：『聞王慈愍，普施一切。我今遠來，只乞",
    "T03n0166_001:0407c06": "王頭。願垂慈愍，歡喜布施。』而說偈言：",
    "T03n0166_001:0407c07": "「『菩薩志求無上智，　　安住最勝清淨法，",
    "T03n0166_001:0407c08": "願垂慈愍速捨頭，　　圓滿檀度波羅蜜。』",
    "T03n0166_001:0407c09": "「時月光天子，即起合掌而說偈言：",
    "T03n0166_001:0407c10": "「『父母所生不淨身，　　汝求我頭歡喜捨，",
    "T03n0166_001:0407c11": "滿爾本願稱心歸，　　令我速成菩提果。』",
    "T03n0166_001:0407c12": "「說此偈已，白婆羅門言：『勿嫌我頭，骨髓膿",
    "T03n0166_001:0407c13": "血、皮肉相連，無有清淨，而即施之，滿汝本",
    "T03n0166_001:0407c14": "願。』「時婆羅門，心大歡喜。王欲截頭，即去頭",
    "T03n0166_001:0407c15": "冠；是時南贍部洲，一切頭冠悉皆落地，人",
    "T03n0166_001:0407c16": "各驚惶。輔相二人不忍見王捨棄身命，即",
    "T03n0166_001:0407c17": "於彼處自盡其壽；以善根力，生大梵宮。「時",
    "T03n0166_001:0407c18": "菩摩夜叉，於虛空中高聲唱言：『苦哉，天子！",
    "T03n0166_001:0407c19": "今將命終。』復有百千億人奔詣王宮，啼泣",
    "T03n0166_001:0407c20": "下淚，傷愛別離。王即說法安慰，令發道心。",
    "T03n0166_001:0407c21": "「婆羅門言：『王若捨頭，宜於淨處。』「王即告言：",
    "T03n0166_001:0407c22": "『我有一苑，名摩尼寶藏，花果茂盛，流泉浴",
    "T03n0166_001:0407c23": "池，種種莊嚴，最為第一。於斯捨頭，汝意云",
    "T03n0166_001:0407c24": "何？』「婆羅門言：『宜速往彼。』「王即携劒，往彼苑",
    "T03n0166_001:0407c25": "中，立瞻蔔樹下，告婆羅門言：『我今捨頭，汝",
    "T03n0166_001:0407c26": "來截之。』「婆羅門曰：『王不自斷，令我持刃，非",
    "T03n0166_001:0407c27": "布施行。』「時有護苑天人見是事已，悲泣涕",
    "T03n0166_001:0407c28": "淚，告婆羅門曰：『汝大惡人！月光天子，慈愍",
    "T03n0166_001:0407c29": "一切，普利群生。何以此處，害天子命？』「王告",
    "T03n0166_001:0408a01": "天人：『莫作是言，障礙勝事。我於過去無量生",
    "T03n0166_001:0408a02": "中，為大國王，於此苑內，千度捨頭，時諸天",
    "T03n0166_001:0408a03": "人，皆無障礙。昔濟餓虎，捨身命等，超於慈",
    "T03n0166_001:0408a04": "氏四十劫，彼時天人，亦不障礙。汝於今日，",
    "T03n0166_001:0408a05": "發隨喜心，當獲勝利。』「月光天子復告天龍",
    "T03n0166_001:0408a06": "八部、一切賢聖：『我今捨頭，不求輪王、不求",
    "T03n0166_001:0408a07": "生天、不求魔王、不求帝釋、不求梵王，為求",
    "T03n0166_001:0408a08": "無上正等正覺，令未受化者迴心受化，已受",
    "T03n0166_001:0408a09": "化者速得解脫，得解脫者圓證寂滅究竟彼",
    "T03n0166_001:0408a10": "岸。又願命終之後，舍利如白芥子，於摩尼",
    "T03n0166_001:0408a11": "寶藏苑建一大塔，令一切眾生禮拜供養、",
    "T03n0166_001:0408a12": "見聞隨喜；命終之後，皆得生天，發菩提心，",
    "T03n0166_001:0408a13": "出生死界。』「發是願已，婆羅門曰：『王捨內財，",
    "T03n0166_001:0408a14": "甚為稀有，於未來世，速成佛道。』作是語時，",
    "T03n0166_001:0408a15": "王以首髮繫無憂樹枝，即執利劒自斷其",
    "T03n0166_001:0408a16": "頭。「爾時三千大千世界六種振動，於虛空",
    "T03n0166_001:0408a17": "中，天人讚言：『善哉，善哉！今月光天子當得成",
    "T03n0166_001:0408a18": "佛。』復雨優鉢羅花、鉢納摩花、俱母那花、",
    "T03n0166_001:0408a19": "曼陀羅花，及沈香、粖香、旃檀之香，種種供",
    "T03n0166_001:0408a20": "養；即以旃檀香木，焚燒遺體，收其舍利，",
    "T03n0166_001:0408a21": "於摩尼苑及四衢路各起一塔，恒時供養。",
    "T03n0166_001:0408a22": "現在未來一切眾生，於此苑中，行住坐臥，",
    "T03n0166_001:0408a23": "及於塔前，瞻禮供養；命終之後，生六欲天",
    "T03n0166_001:0408a24": "及梵天上。」爾時佛告諸苾芻：「往昔月光天子",
    "T03n0166_001:0408a25": "者，今我身是；大月，持地二輔相者，今舍利弗，",
    "T03n0166_001:0408a26": "大目乾連是；惡眼婆羅門者，今提婆達多",
    "T03n0166_001:0408a27": "是。由是因緣，先於佛前而請入滅。」時諸苾",
    "T03n0166_001:0408a28": "芻，聞佛所說，皆大歡憙，信受奉行，禮佛而",
    "T03n0166_001:0408a29": "退。",
    "T03n0166_001:0408b01": "佛說月光菩薩經"
}