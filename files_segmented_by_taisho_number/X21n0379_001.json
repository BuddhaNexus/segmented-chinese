{
    "X21n0379_001:0592a04": "佛說盂蘭盆經略疏",
    "X21n0379_001:0592a06": "△文二初題目。",
    "X21n0379_001:0592a07": "佛說盂蘭盆經",
    "X21n0379_001:0592a08": "晉武帝時。剎法師。翻云盂蘭盆經。盂蘭是西域之",
    "X21n0379_001:0592a09": "語。此云倒懸。盆唐三藏翻云救器。若隨方俗。應曰",
    "X21n0379_001:0592a10": "救倒懸盆。△二本文三。初序分二。初證信序。",
    "X21n0379_001:0592a11": "聞如是一時佛在舍衛國祇樹給孤獨園。",
    "X21n0379_001:0592a12": "六緣闕眾。然不說則已。說則必具徒眾。故經末云。",
    "X21n0379_001:0592a13": "四輩弟子。歡喜奉行。聞緣為初。異餘經者。各是譯",
    "X21n0379_001:0592a14": "人之意。謂或云如是之法我從佛聞。或云我於佛",
    "X21n0379_001:0592a15": "邊聞如是法。皆是指法之詞也。不云我者。意彰聖",
    "X21n0379_001:0592a16": "人皆證無我理故。餘經有者。即阿難自指五蘊假",
    "X21n0379_001:0592a17": "者。不同情計之我。亦無過也。祇樹云云。長者布金",
    "X21n0379_001:0592a18": "買園。惟少一隅。太子遂施所餘之地。置立門屋。施",
    "X21n0379_001:0592a19": "園中樹。以為林陰。△二發起序六。初目連道滿。",
    "X21n0379_001:0592a20": "大目犍連始得六通。",
    "X21n0379_001:0592a21": "目犍連姓。唐言菉菽氏。彼國上古有仙。常食菉荳。",
    "X21n0379_001:0592a22": "故仍以為氏。尊者是彼之種族也。名尼拘律陀。即",
    "X21n0379_001:0592a23": "樹名也。因祭此樹神而生。故名之也。然時人貴其",
    "X21n0379_001:0592a24": "種。故令稱其氏。始得六通者。初得聖道。便度二親。",
    "X21n0379_001:0592b01": "本因親而修道也。道雖無異。本願各殊。諸聖者不",
    "X21n0379_001:0592b02": "必皆爾。△二知恩欲酬。",
    "X21n0379_001:0592b03": "欲度父母報乳哺之恩。",
    "X21n0379_001:0592b04": "上句通舉父母。下句偏重母也。度脫正是其報恩。",
    "X21n0379_001:0592b05": "△三攀慕徧尋。",
    "X21n0379_001:0592b06": "即以道眼觀視世間。",
    "X21n0379_001:0592b07": "觀視世間。是天眼通。由證道而得。故云道眼。△四",
    "X21n0379_001:0592b08": "得見所在。",
    "X21n0379_001:0592b09": "見其父母生餓鬼中不見飲食皮骨連立。",
    "X21n0379_001:0592b10": "生餓鬼中。是異熟果。酬引業故。不見飲食。是等流",
    "X21n0379_001:0592b11": "果。酬滿業故。皮骨連立。是增上果。準正理論。鬼本",
    "X21n0379_001:0592b12": "住在此洲之下五百由旬。縱廣亦爾。有琰魔羅界。",
    "X21n0379_001:0592b13": "人間一月為一日。乘此積月積年。壽五百歲。△五",
    "X21n0379_001:0592b14": "慟哭往救。",
    "X21n0379_001:0592b15": "目連悲哀即以鉢盛飯往餉其母。",
    "X21n0379_001:0592b16": "三藏科云摧慟。釋云。感激徹於骨髓。號呌動於天",
    "X21n0379_001:0592b17": "地。△六惡習現在。",
    "X21n0379_001:0592b18": "母得鉢飯便以左手障鉢右手揣食食未入口化成",
    "X21n0379_001:0592b19": "火炭遂不得食。",
    "X21n0379_001:0592b20": "左手障鉢。慳恐餘侵。右手揣食。貪於自給。揣攬取",
    "X21n0379_001:0592b21": "也。慳貪猛盛。如此現行。飯食劣緣。若何克濟。上",
    "X21n0379_001:0592b22": "序分竟。",
    "X21n0379_001:0592b23": "△二正宗分二。初目連悲陳苦厄。",
    "X21n0379_001:0592b24": "目連大呌悲號涕泣馳還白佛具陳如此。",
    "X21n0379_001:0592c01": "子急告父。臣急告君。自力不及。理宜投佛。△二如",
    "X21n0379_001:0592c02": "來廣示因緣八。一彰母罪深。",
    "X21n0379_001:0592c03": "佛言汝母罪根深結。",
    "X21n0379_001:0592c04": "有經說。定光佛時。目連名羅卜。母字青提。羅卜出",
    "X21n0379_001:0592c05": "行。囑其母曰。若有客來。孃當具饍。去後客至。母乃",
    "X21n0379_001:0592c06": "不供。仍更詐為設食之筵。兒皈問曰。昨日客來。若",
    "X21n0379_001:0592c07": "為備擬。母曰。汝豈不見設食處耶。從爾已來。五百",
    "X21n0379_001:0592c08": "生中。慳慳相續。故云罪根深結。問。自定光佛世已",
    "X21n0379_001:0592c09": "來。所生之母不一。如何偏救彼之青提。答。青提與",
    "X21n0379_001:0592c10": "目連緣深。今生復為其母。但救此身所生之母。非",
    "X21n0379_001:0592c11": "謂救彼遠世青提。餘論云云。皆為未達。△二明子",
    "X21n0379_001:0592c12": "德劣。",
    "X21n0379_001:0592c13": "非汝一人力所奈何。",
    "X21n0379_001:0592c14": "汝母慳心。慳於一切。時經多世。事歷多人。豈汝一",
    "X21n0379_001:0592c15": "人力可濟救。△三斥邪無力。",
    "X21n0379_001:0592c16": "汝雖孝順聲動天地天神地祇邪魔外道道士四天",
    "X21n0379_001:0592c17": "王神亦不能奈何。",
    "X21n0379_001:0592c18": "三藏云。縱汝感天靈于上界。激地祇于下方。縱攝",
    "X21n0379_001:0592c19": "邪魔。橫羅外道。統六合以同一家。總八部以為一",
    "X21n0379_001:0592c20": "眾。併其神力。亦不奈何。道士。外道之道士也。△四",
    "X21n0379_001:0592c21": "顯正有能。",
    "X21n0379_001:0592c22": "當須十方眾僧威神之力乃得解脫。",
    "X21n0379_001:0592c23": "三藏云。一縷不能制象。必假多絲。一人不能制業。",
    "X21n0379_001:0592c24": "必資眾德。△五許以救方。",
    "X21n0379_001:0593a01": "吾今當說救濟之法令一切難皆離憂苦。",
    "X21n0379_001:0593a02": "非但令汝母離苦。亦離一切憂苦。△六示其正法",
    "X21n0379_001:0593a03": "二。初教弟子獻供之法五。初定勝時。自恣日為勝",
    "X21n0379_001:0593a04": "時。",
    "X21n0379_001:0593a05": "佛告目連十方眾僧七月十五日僧自恣時。",
    "X21n0379_001:0593a06": "僧自恣。僧字。於上眾僧。為重語也。此是譯人之失。",
    "X21n0379_001:0593a07": "何不云共自恣時。自恣者。自己之過恣他所舉。謂",
    "X21n0379_001:0593a08": "一夏安居。雖謹護浮囊。猶恐當局者迷。必藉傍觀",
    "X21n0379_001:0593a09": "得失。故偏袒於眾中白言。大德長老。或見我過。或",
    "X21n0379_001:0593a10": "聞我罪。或疑我犯。恣任所舉。哀愍語我。我當懺悔。",
    "X21n0379_001:0593a11": "如此則身心清淨。供養此者。㧞濟先亡。資熏現存。",
    "X21n0379_001:0593a12": "故三藏云。比丘受歲之日。大眾自恣之時。僧多獲",
    "X21n0379_001:0593a13": "道。於四果人。能濟厄於七代。△二發勝意。孝心為",
    "X21n0379_001:0593a14": "勝意。",
    "X21n0379_001:0593a15": "當為七世父母及現在父母厄難中者。",
    "X21n0379_001:0593a16": "七世者。儒教所宗。以形質為本。傳體相續。以父祖",
    "X21n0379_001:0593a17": "已上為七世故。偏尊於父。佛教所宗。以靈識為本。",
    "X21n0379_001:0593a18": "四大形質。為靈識所依。世世生生。皆有父母。生養",
    "X21n0379_001:0593a19": "此身。已去乃至七生所生父母為七世也。然寄託",
    "X21n0379_001:0593a20": "之處。惟在母胎。生來乳哺懷抱亦多是母。故偏重",
    "X21n0379_001:0593a21": "於母。是以經但言報乳哺之恩。三藏云。天地覆載。",
    "X21n0379_001:0593a22": "既無憚於劬勞。幽顯沉淪。理合答於罔極。△三設",
    "X21n0379_001:0593a23": "勝供。百味五果為勝供。",
    "X21n0379_001:0593a24": "具飯百味五果汲灌盆器香油錠燭牀敷臥具盡世",
    "X21n0379_001:0593b01": "甘味以著盆中供養十方大德眾僧。",
    "X21n0379_001:0593b02": "飯為總統於百味。百者大數。非定百也。五果。一核",
    "X21n0379_001:0593b03": "果。二膚果。三殻果。四[禾*會]果。如蘇荏等。五角果。如菱",
    "X21n0379_001:0593b04": "荳等。汲灌盆器。沐浴所用。下著盆中。正是盂蘭盆",
    "X21n0379_001:0593b05": "也。然如何牀等。可置盆中。應是著於盂蘭盆供會",
    "X21n0379_001:0593b06": "之中也。三藏云。汝須物華四事盆味八珍。歷十方",
    "X21n0379_001:0593b07": "而運想。澄一心而供養。△四讚勝田。賢聖為勝田。",
    "X21n0379_001:0593b08": "當此之日一切聖眾或在山間禪定或得四道果或",
    "X21n0379_001:0593b09": "在樹下經行或六通自在教化聲聞緣覺或十地菩",
    "X21n0379_001:0593b10": "薩大人權現比丘在大眾中皆同一心受鉢和羅飯",
    "X21n0379_001:0593b11": "具清淨戒聖眾之道其德汪洋。",
    "X21n0379_001:0593b12": "鉢和羅飯。鉢中飯也。梵云鉢多羅。此云應量器。和",
    "X21n0379_001:0593b13": "字訛也。今時但云鉢者略也。經題云盆。即是鉢。譯",
    "X21n0379_001:0593b14": "時隨俗云盆。盆之與鉢。皆是器也。故三藏釋題。翻",
    "X21n0379_001:0593b15": "為救器。△五獲勝益。存亡父母。離苦生天。為勝益。",
    "X21n0379_001:0593b16": "其有供養此等自恣僧者現世父母六親眷屬得出",
    "X21n0379_001:0593b17": "三途之苦應時解脫衣食自然若父母現在者福樂",
    "X21n0379_001:0593b18": "百年若七世父母生天自在化生入天華光。",
    "X21n0379_001:0593b19": "此等自恣僧者。指前勝田也。現世云云離苦。若父",
    "X21n0379_001:0593b20": "母云云得樂。而衣食自然一句。且翻三途生人天",
    "X21n0379_001:0593b21": "故。屬拔苦之文。亦可得樂屬於後也。初現世父母。",
    "X21n0379_001:0593b22": "生此身父母故云現世。非謂未亡名為現世也。故",
    "X21n0379_001:0593b23": "指得益云出三途。其現在未亡之父母下自有文。",
    "X21n0379_001:0593b24": "故指得益云福樂百年。△二教眾僧受供之儀。",
    "X21n0379_001:0593c01": "時佛勅十方眾僧皆先為施主家呪願願七世父母",
    "X21n0379_001:0593c02": "行禪定意然後受食初受食時先安在佛前塔寺中",
    "X21n0379_001:0593c03": "佛前眾僧呪願竟便自受食。",
    "X21n0379_001:0593c04": "前半淨三業。呪願口業。禪定意業。受食身業也。後",
    "X21n0379_001:0593c05": "半具三寶。塔前是佛。呪願是法。受食是僧也。塔者",
    "X21n0379_001:0593c06": "意通殿塔。塔安舍利。殿安佛像也。△七孝子領悟。",
    "X21n0379_001:0593c07": "時目連比丘及大菩薩眾皆大歡喜目連悲啼泣聲",
    "X21n0379_001:0593c08": "釋然除滅。",
    "X21n0379_001:0593c09": "淨業既成。必知離苦。故喜而止啼也。△八慈母獲",
    "X21n0379_001:0593c10": "益。",
    "X21n0379_001:0593c11": "時目連母即於是日得脫一切餓鬼之苦。",
    "X21n0379_001:0593c12": "先受教領悟。次施設盆供。後當獲益令領悟。次便",
    "X21n0379_001:0593c13": "云脫苦者。譯經闕略也。應敘結集家文云。爾時目",
    "X21n0379_001:0593c14": "連。聞是法已。至七月十五日。施設盆供。供自恣僧。",
    "X21n0379_001:0593c15": "時目連母。即於是日。得脫一切餓鬼之苦云。則文",
    "X21n0379_001:0593c16": "義俱顯矣。三藏云。孝子既獻供於此晨。慈母乃除",
    "X21n0379_001:0593c17": "殃於是日。上正宗分竟。",
    "X21n0379_001:0593c18": "△三流通分三。一申請。",
    "X21n0379_001:0593c19": "目連復白佛言弟子所生母得蒙三寶功德之力眾",
    "X21n0379_001:0593c20": "僧威神之力故若未來世一切佛弟子亦應奉盂蘭",
    "X21n0379_001:0593c21": "盆救度現在父母乃至七世父母可為爾不。",
    "X21n0379_001:0593c22": "說此語時。亦是設供之後。非一席之事。至畢鉢羅",
    "X21n0379_001:0593c23": "窟。方始總集為經也。△二讚請。",
    "X21n0379_001:0593c24": "佛言大善快問我正欲說汝今復問。",
    "X21n0379_001:0594a01": "大善快問者深契聖心。下二句釋所以。△三答請",
    "X21n0379_001:0594a02": "五。一教起行。",
    "X21n0379_001:0594a03": "善男子若比丘比丘尼國王太子大臣宰相三公百",
    "X21n0379_001:0594a04": "官萬民庶人行慈孝者皆應先為所生現在父母過",
    "X21n0379_001:0594a05": "去七世父母於七月十五日佛歡喜日僧自恣日以",
    "X21n0379_001:0594a06": "百味飲食安盂蘭盆中施十方自恣僧。",
    "X21n0379_001:0594a07": "歡喜日。比丘九旬加行日滿。倍更懇誠。稱佛本意。",
    "X21n0379_001:0594a08": "寧不歡喜。△二教發願。",
    "X21n0379_001:0594a09": "願使現在父母壽命百年無病無一切苦惱之患乃",
    "X21n0379_001:0594a10": "至七世父母離餓鬼苦生人天中福樂無極。",
    "X21n0379_001:0594a11": "願者心之樂欲。欲得存歿咸樂。△三教常作。",
    "X21n0379_001:0594a12": "是佛弟子修孝順者應念念中常憶父母乃至七世",
    "X21n0379_001:0594a13": "父母年年七月十五日常以孝慈憶所生父母為作",
    "X21n0379_001:0594a14": "盂蘭盆施佛及僧以報父母長養慈愛之恩。",
    "X21n0379_001:0594a15": "是佛弟子修孝順者者。反明非佛弟子及不孝順",
    "X21n0379_001:0594a16": "者也。亦可指上起行中比丘比丘尼乃至萬民庶",
    "X21n0379_001:0594a17": "人行慈孝者也。何也。以聞佛所說。如說行。則皆是",
    "X21n0379_001:0594a18": "佛弟子也。故上申請。下受持中。皆云一切佛弟子。",
    "X21n0379_001:0594a19": "三藏云。父母結愛。既念念不去心。孝子報恩。須年",
    "X21n0379_001:0594a20": "年不絕供。△四勸受持。",
    "X21n0379_001:0594a21": "若一切佛弟子應當奉持是法。",
    "X21n0379_001:0594a22": "智論云。信力故受。念力故持。奉即受也。△五喜而",
    "X21n0379_001:0594a23": "奉命。",
    "X21n0379_001:0594a24": "時目連比丘四輩弟子歡喜奉行。",
    "X21n0379_001:0594b01": "四輩。僧尼士女。或云人天龍鬼。",
    "X21n0379_001:0594b03": "曹溪山沙彌元奇書",
    "X21n0379_001:0594b07": "此疏。圭峯禪師。僧自恣日。供養三寶。已歷多載。兼講",
    "X21n0379_001:0594b08": "其誥。因歸鄉依日開設。道俗耆艾。悲喜遵行。異口同",
    "X21n0379_001:0594b09": "音。請製新疏。式允來請發揮要道者也。然其諸加懸",
    "X21n0379_001:0594b10": "談一如華嚴圓覺等經慈悲攸暨。然則然矣。此經是",
    "X21n0379_001:0594b11": "人天因果。教依而行之則已。不必廣說。且至於釋文。",
    "X21n0379_001:0594b12": "多有引用。致使初學淺識未閱望門而退。故令略抄",
    "X21n0379_001:0594b13": "其直釋之文。要使文義簡而易近而彰。不是各說所",
    "X21n0379_001:0594b14": "見。覽者幸勿深哨焉。旹大清光緒庚辰五月日小林",
    "X21n0379_001:0594b15": "門人有炯書于楊州浮圖庵塔光室中"
}