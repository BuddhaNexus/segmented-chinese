{
    "T39n1799_001:0823a03": "首楞嚴經疏序",
    "T39n1799_001:0823a05": "中散大夫守御史中丞充理檢使",
    "T39n1799_001:0823a06": "權判吏部流內銓上護軍瑯琊郡",
    "T39n1799_001:0823a07": "開國侯食邑一千九百戶實食封",
    "T39n1799_001:0823a08": "二百戶賜紫金魚袋王隨撰",
    "T39n1799_001:0823a09": "大佛頂密因了義首楞嚴經者。乃竺乾之洪",
    "T39n1799_001:0823a10": "範。法苑之寶典也。昔能仁。以出震五天。",
    "T39n1799_001:0823a11": "獨尊三界。假金輪而啟物。現玉毫而應世。觀",
    "T39n1799_001:0823a12": "四生之受苦也。惠濟庶物。愍群機之未悟也。",
    "T39n1799_001:0823a13": "力垂善誘。於是。俯仰至理。述宣微言。闢大慈",
    "T39n1799_001:0823a14": "之門。廓真如之海。以為。一切諸法。唯依妄念",
    "T39n1799_001:0823a15": "而起。一切眾生。不出因緣而有。乃知生死輪",
    "T39n1799_001:0823a16": "轉貪欲為本。修證常樂禪慧為宗。則斯經也。",
    "T39n1799_001:0823a17": "可以辯識諸魔破滅七趣。謂止及觀。修圓教",
    "T39n1799_001:0823a18": "妙明之心。發真歸源。證上乘至極之說。懿",
    "T39n1799_001:0823a19": "其般剌譯其義。房相筆其文。今　江吳釋",
    "T39n1799_001:0823a20": "璿師。學識兼高。辯才無礙。以是經典。為時教",
    "T39n1799_001:0823a21": "於一代。分妙理於十門。功濟大千。道傳不二。",
    "T39n1799_001:0823a22": "瞪目合手以明妄。毀相泯心以會宗。信受則",
    "T39n1799_001:0823a23": "為世津梁。開悟則入佛知見。乃顯經以住疏。",
    "T39n1799_001:0823a24": "因疏以明理。故可以開前疑而決後滯。披迷",
    "T39n1799_001:0823a25": "雲而覩惠日。然後知色空無異同歸實際。生",
    "T39n1799_001:0823a26": "佛靡殊不離方寸。隨志抂外護。慚無內學。",
    "T39n1799_001:0823a27": "因獲覽閱。輒述序引。歸依法寶。幸精究於真",
    "T39n1799_001:0823a28": "詮。讚揚佛乘。願普霑於勝果者已。",
    "T39n1799_001:0823a29": "大宋天聖八年青龍庚午孟冬二十一日辛丑",
    "T39n1799_001:0823b01": "道齋東軒序",
    "T39n1799_001:0823b02": "譯經三藏朝散大夫試鴻臚卿光梵大師賜",
    "T39n1799_001:0823b03": "紫惟淨。謹上書于中丞閣下。近蒙以　新",
    "T39n1799_001:0823b04": "製首楞嚴經疏序。特賜　寵示者。鴻儒大",
    "T39n1799_001:0823b05": "士嘉讚寶乘。淺學緇流叨窺法句。身心適悅。",
    "T39n1799_001:0823b06": "種智增明。頂奉依歸不任慶幸。竊以　大",
    "T39n1799_001:0823b07": "佛頂如來密因修證了義諸菩薩萬行首楞嚴",
    "T39n1799_001:0823b08": "經者。菩薩行門。諸佛心印。開有為即塵沙妙",
    "T39n1799_001:0823b09": "用。歸無相即法界真源。不有不空。絕名相於",
    "T39n1799_001:0823b10": "言罤之外。現因示果。分階位於神化之中。境",
    "T39n1799_001:0823b11": "不礙心。惑不礙智。七大之性大無所待。八還",
    "T39n1799_001:0823b12": "之法還無所從。所以了真如心。息虛妄本。起",
    "T39n1799_001:0823b13": "方便慧。宣祕密言。萬法以之圓融。諸佛以之",
    "T39n1799_001:0823b14": "自在。入不二之二諦。悟不空之三空。偉矣真",
    "T39n1799_001:0823b15": "宗不可思議。聿有高士。著述疏章。煥決祕詮。",
    "T39n1799_001:0823b16": "簡談佛旨。恭惟　中丞入佛知見。解法因",
    "T39n1799_001:0823b17": "緣。學佛修行。袪拂有空之病。宣法性相。融明",
    "T39n1799_001:0823b18": "起滅之端。為護法城。作不請友。高製序引。恢",
    "T39n1799_001:0823b19": "闡教乘。永代作程。長冥示炬。惟淨。夙承道",
    "T39n1799_001:0823b20": "顧。忝翫奇文。佩戴恩私不任抃躍。不宣惟淨",
    "T39n1799_001:0823b21": "頓首。",
    "T39n1799_001:0823b24": "首楞嚴義疏注經卷第一(之一)",
    "T39n1799_001:0823b26": "長水沙門子璿集",
    "T39n1799_001:0823b27": "　稽首我大師　　十方調御尊",
    "T39n1799_001:0823b28": "　佛頂首楞嚴　　大覺如來藏",
    "T39n1799_001:0823b29": "　圓明諸聖眾　　上首龍尊王",
    "T39n1799_001:0823c01": "　常闢大慈門　　救攝眾生者",
    "T39n1799_001:0823c02": "　願垂加護我　　顯說妙難思",
    "T39n1799_001:0823c03": "　普共諸含靈　　速證真如海",
    "T39n1799_001:0823c04": "將釋此經。十門分別。一教起因緣。二藏乘分",
    "T39n1799_001:0823c05": "攝。三教義分齊。四所被機宜。五能詮體性。六",
    "T39n1799_001:0823c06": "所詮宗趣。七教迹前後。八傳譯時年。九通釋",
    "T39n1799_001:0823c07": "名題。十別解文義。初中二。一總。二別。總",
    "T39n1799_001:0823c08": "者。謂詶因酬請。顯理度生。一代教興皆由此",
    "T39n1799_001:0823c09": "矣。若原佛本意。唯為一大事因緣。欲令眾生",
    "T39n1799_001:0823c10": "開示悟入佛之知見。雖三車通許唯賜白牛。",
    "T39n1799_001:0823c11": "但為一乘無三及二也。別者。有十。故說此經。",
    "T39n1799_001:0823c12": "一為克示真三昧故。謂阿難遭難。蓋無真定。",
    "T39n1799_001:0823c13": "故請諸佛得成菩提妙奢摩他三摩禪那最初",
    "T39n1799_001:0823c14": "方便。及佛告許。云有三摩提。名大佛頂首楞",
    "T39n1799_001:0823c15": "嚴王具足萬行。十方如來一門超出妙莊嚴",
    "T39n1799_001:0823c16": "路。至於再請責己將謂惠我偈讚希有等。乃",
    "T39n1799_001:0823c17": "至如來諷歎名金剛王如幻三昧。勅說圓通",
    "T39n1799_001:0823c18": "文殊揀顯指三世佛同此一門。道場加行。成",
    "T39n1799_001:0823c19": "就聖位。立此經名。破滅七趣。辨識諸魔。皆",
    "T39n1799_001:0823c20": "為此也。二為廣破諸妄執故。謂阿難執妄迷",
    "T39n1799_001:0823c21": "真。匿王執常為斷。七處徵詰。三疑拒諍。佛再",
    "T39n1799_001:0823c22": "語云。若汝執悋分別覺觀為汝心等。故約心",
    "T39n1799_001:0823c23": "見二門隨執廣破。此之執相不離人法也。三",
    "T39n1799_001:0823c24": "為開顯妙明心故。謂阿難初請三昧。佛先審",
    "T39n1799_001:0823c25": "問發心。既陳愛見之源。全迷真實之體。遂云。",
    "T39n1799_001:0823c26": "眾生無始生死相續皆由不知常住真心。此",
    "T39n1799_001:0823c27": "真妙明。即是菩提涅槃元清淨體。故阿難自",
    "T39n1799_001:0823c28": "責不知寂常。如來許可發妙明性。先就心見",
    "T39n1799_001:0823c29": "二門乍徵乍顯。後約三科七大分明顯會。令",
    "T39n1799_001:0824a01": "於法法咸見性常俱遍俱融含攝無礙。眾皆",
    "T39n1799_001:0824a02": "領悟。自知心遍十方。諸所有物皆即菩提",
    "T39n1799_001:0824a03": "妙體。元明心遍含裹十虛。身土虛空了無所",
    "T39n1799_001:0824a04": "得。唯一本妙常住不滅。洎滿慈疑於有相慶",
    "T39n1799_001:0824a05": "喜再責因緣。佛隨開示令得知見矣。四為決",
    "T39n1799_001:0824a06": "斷眾疑網故。謂佛顯示真見。阿難隨見疑",
    "T39n1799_001:0824a07": "生。或縮斷。離身。因緣。自爾。和合。非合。執相",
    "T39n1799_001:0824a08": "疑性。諸大遍圓。滅妄生妄成真不真。修無常",
    "T39n1799_001:0824a09": "因獲常住果。疑網既眾。佛隨斷之矣。五為",
    "T39n1799_001:0824a10": "辨析修行門故。謂佛廣示藏體。慶喜深解現",
    "T39n1799_001:0824a11": "前舉喻。天王賜與華屋雖知所賜將入無門。",
    "T39n1799_001:0824a12": "已悉多聞不逮修習。故請問云。從何攝伏疇",
    "T39n1799_001:0824a13": "昔攀緣入佛知見。佛舉二義決定。以為發覺",
    "T39n1799_001:0824a14": "初心。謂止及觀。斯為要也。初令以湛旋妄成",
    "T39n1799_001:0824a15": "不生滅。次令審詳煩惱知根降伏。一根既反",
    "T39n1799_001:0824a16": "餘根自旋。諸妄銷亡不真何待。六為分別邪",
    "T39n1799_001:0824a17": "正行故。謂阿難已悟修行。後代罔知邪正。雖",
    "T39n1799_001:0824a18": "期正道多陷邪宗。水灌漏巵若為取滿。慶喜",
    "T39n1799_001:0824a19": "請云。眾生去佛漸遠。邪師說法至多。欲令心",
    "T39n1799_001:0824a20": "入佛乘遠魔無退。佛舉四種明誨諸聖同途。",
    "T39n1799_001:0824a21": "戒根不虧。定慧可據。如其不切清禁。禪慧洪",
    "T39n1799_001:0824a22": "深。鬼屬魔民斯難逭免。祈進却步。誠可悲夫。",
    "T39n1799_001:0824a23": "七為顯呪功能勝故。謂慶喜難在登伽。如來",
    "T39n1799_001:0824a24": "遣呪往救。承力雖至密言闕聞。況能潛護根",
    "T39n1799_001:0824a25": "門防閑宿習。齋戒不稟而自備。果證不遠而",
    "T39n1799_001:0824a26": "可得。消難獲利。自行化他。因人果人。靡不由",
    "T39n1799_001:0824a27": "此而辨其事也。八為證入有階降故。謂理絕",
    "T39n1799_001:0824a28": "修證。事存階漸。偏一則病空有。圓通則融真",
    "T39n1799_001:0824a29": "俗。故不損寂滅而建立諸位。阿難知機為請。",
    "T39n1799_001:0824b01": "如來就行開示。始從漸次終乎極果。於無生",
    "T39n1799_001:0824b02": "忍中立五十七位。不斷而斷惑障必亡。非證",
    "T39n1799_001:0824b03": "而證神用斯備。豈同魔外都無位次耶。文云。",
    "T39n1799_001:0824b04": "是種種地。皆以金剛觀察如幻十種深喻。奢",
    "T39n1799_001:0824b05": "摩他中用諸如來毘婆舍那。清淨修證。漸次",
    "T39n1799_001:0824b06": "深入耳。九為廣示諸魔境故。謂修禪觀人靡",
    "T39n1799_001:0824b07": "不有初。而鮮克有終者。蓋不諳其魔境妄生",
    "T39n1799_001:0824b08": "取著。不了唯心遂派諸道。佛慈無緣不問自",
    "T39n1799_001:0824b09": "說。觀中破陰每陰十種。五十境界分析邪源。",
    "T39n1799_001:0824b10": "末代修禪免為所惑。十為究盡妄想源故。謂",
    "T39n1799_001:0824b11": "五陰諸經皆說。未聞五妄想成。今明破一陰",
    "T39n1799_001:0824b12": "時出一妄想。破則從麁至細。起則自細現麁。",
    "T39n1799_001:0824b13": "其之根源唯一識陰。識陰無體。但是圓常。文",
    "T39n1799_001:0824b14": "云。湛入合湛歸識邊際。既知五陰咸是妄想。",
    "T39n1799_001:0824b15": "五陰攝法何所不該。論云。一切諸法唯依妄",
    "T39n1799_001:0824b16": "念而有差別。若離心念則無一切境界之相",
    "T39n1799_001:0824b17": "也。由斯十意而說此經。二藏乘分攝者。謂",
    "T39n1799_001:0824b18": "三藏之中修多羅攝。二藏之中菩薩藏攝若",
    "T39n1799_001:0824b19": "此攝彼則兼該二三。持戒證果有小乘故。徵",
    "T39n1799_001:0824b20": "難辨析最明顯故諸乘之中一乘所攝。若此",
    "T39n1799_001:0824b21": "攝彼亦該諸乘。十二分中契經方廣二分所",
    "T39n1799_001:0824b22": "攝。攝彼如前。三教義分齊者。依賢首大師。",
    "T39n1799_001:0824b23": "二義分別。一約教詮法通局顯分齊。謂以義",
    "T39n1799_001:0824b24": "分教。教類有五。一小乘教。但說我空。縱少說",
    "T39n1799_001:0824b25": "法空亦不明顯。但依六識三毒。建立染淨根",
    "T39n1799_001:0824b26": "本。未盡法源。故多諍論。二大乘始教。亦名分",
    "T39n1799_001:0824b27": "教。但說諸法皆空。未盡大乘法理。故名為始",
    "T39n1799_001:0824b28": "但說一切法相。有不成佛。故名為分。三大乘",
    "T39n1799_001:0824b29": "終教。亦名實教。說如來藏隨緣成阿梨耶識。",
    "T39n1799_001:0824c01": "緣起無性。一切皆如。定性二乘無性闡提悉",
    "T39n1799_001:0824c02": "當成佛。方盡大乘至極之說。故名為終以稱",
    "T39n1799_001:0824c03": "實理。故名為實。四大乘頓教。總不說法相。唯",
    "T39n1799_001:0824c04": "辨真性。亦無八識差別之相。呵教勸離。毀",
    "T39n1799_001:0824c05": "相泯心。但一念不生即名為佛。不依地位漸",
    "T39n1799_001:0824c06": "次。故說為頓。五一乘圓教。所說唯是法界。性",
    "T39n1799_001:0824c07": "海圓融緣起無礙。相即相入。帝網重重主伴",
    "T39n1799_001:0824c08": "無盡也。若於五中顯此經分齊。正唯終教。兼",
    "T39n1799_001:0824c09": "於頓圓。若將此經與五教互相攝者。五唯後",
    "T39n1799_001:0824c10": "三攝此。此總攝彼諸教。二約法生起本末顯",
    "T39n1799_001:0824c11": "分齊。依起信論。明諸染法。本末五重。論中。",
    "T39n1799_001:0824c12": "初唯一心為本源。二依一心開二門。一心真",
    "T39n1799_001:0824c13": "如門。所謂心性不生不滅。二心生滅門。謂依",
    "T39n1799_001:0824c14": "如來藏與生滅合名阿梨耶識。三依此識明",
    "T39n1799_001:0824c15": "二義。一覺義。謂心體離念等。二不覺義。謂不",
    "T39n1799_001:0824c16": "如實知真如法一不覺心動等。四依後義生",
    "T39n1799_001:0824c17": "三細。一依不覺故心動名業相。二依動故能",
    "T39n1799_001:0824c18": "見名轉相。三依見故境界妄現名現相。五依",
    "T39n1799_001:0824c19": "最後生六麁。一智相(依境分別也。即法執俱生)。二相續相(依智起念",
    "T39n1799_001:0824c20": "不斷。即法執分別)三執取相(心起著故。即我執俱生)四計名字相(我執分別。",
    "T39n1799_001:0824c21": "上四皆惑)五起業相(業也)六業繫苦相(報也)若以諸宗。就",
    "T39n1799_001:0824c22": "此五重顯分齊者。謂人天唯齊業報。小乘齊",
    "T39n1799_001:0824c23": "後四麁。法相極於三細。終頓圓通詮本末。方",
    "T39n1799_001:0824c24": "窮初一心源。初一心源。即此經常住真心性",
    "T39n1799_001:0824c25": "淨明體。經標此心為宗本故。一切因果世界",
    "T39n1799_001:0824c26": "微塵因心成故。二根本中。說為無始菩提涅",
    "T39n1799_001:0824c27": "槃元明體故(第一重)約見約心。或破或會。至於備",
    "T39n1799_001:0824c28": "歷三科七大。咸言妙真如性等。即心真如門。",
    "T39n1799_001:0824c29": "經喻瞪目合手眚見燈光。性明圓故因明發",
    "T39n1799_001:0825a01": "性。識精元明性一切心等。即生滅門(第二重)滿慈",
    "T39n1799_001:0825a02": "致疑。佛舉。本覺明妙。性覺必明。妄為明覺。",
    "T39n1799_001:0825a03": "覺非所明因明立所等。即本覺不覺也。了然",
    "T39n1799_001:0825a04": "自知。發真歸元。覺迷迷滅等。即始覺也(第三重)",
    "T39n1799_001:0825a05": "三相四輪。晦昧為空。空晦暗中結暗為色等。",
    "T39n1799_001:0825a06": "即三細(第四重)引起塵勞煩惱。聚緣內搖趣外奔",
    "T39n1799_001:0825a07": "逸。業果眾生二種相續等。即後五麁(第五重)由",
    "T39n1799_001:0825a08": "是。此經具詮本末。學者備覽。足見幽深。四",
    "T39n1799_001:0825a09": "所被機宜者。依圓覺疏。略有二種。初料揀。後",
    "T39n1799_001:0825a10": "普收。初謂。樂著名相以文為解者。繫滯行位",
    "T39n1799_001:0825a11": "高推聖境者。情尚於空觸言賓無者。自恃天",
    "T39n1799_001:0825a12": "真輕厭進習者。固執先聞擔麻棄金者。如上",
    "T39n1799_001:0825a13": "皆非其器。反上即皆是器。後普收。一切眾生",
    "T39n1799_001:0825a14": "皆有佛性。俱得聞之無不獲益。謂宿種深者",
    "T39n1799_001:0825a15": "悟入。淺者信解。都無種者亦皆熏成圓頓種",
    "T39n1799_001:0825a16": "性。如華嚴經食金剛喻。若約五性正被菩薩",
    "T39n1799_001:0825a17": "性。及不定性。兼為餘性作遠因緣。三聚之中。",
    "T39n1799_001:0825a18": "為正定聚令增妙行。為不定聚令修信心。為",
    "T39n1799_001:0825a19": "邪定人作遠因緣也。五能詮體性者。略作",
    "T39n1799_001:0825a20": "四門。一隨相門。復二。一聲名句文體。體用假",
    "T39n1799_001:0825a21": "實二相資故。二通攝所詮體。若不詮義文非",
    "T39n1799_001:0825a22": "教故。二唯識門。前二不離識所變故。然有本",
    "T39n1799_001:0825a23": "質影像之異。三歸性門。此識無體唯真如故。",
    "T39n1799_001:0825a24": "四無礙門。心境理事交徹相攝。以一心法有",
    "T39n1799_001:0825a25": "二門故。六所詮宗趣者。即有通別。初謂統",
    "T39n1799_001:0825a26": "論佛教因緣為宗。以佛聖教自淺至深說一",
    "T39n1799_001:0825a27": "切法不出因緣二字。若佛滅後。賢聖弟子。相",
    "T39n1799_001:0825a28": "承傳習。通大小乘。宗途有五。如起信疏。別明",
    "T39n1799_001:0825a29": "此經者又有總別。總以心境空(遍計如蛇鬼。經云如虛空華本無",
    "T39n1799_001:0825b01": "所有。又經云妄為色空及與聞見)寂(依他如影像等。經云當處出生隨處滅盡等)藏性圓滿(由空",
    "T39n1799_001:0825b02": "寂故圓滿成實。經云此見及緣元是菩提妙淨明體等)凡聖平等為宗(下云迷悟死生",
    "T39n1799_001:0825b03": "了不可得。又聖凡無二路。又生死涅槃皆即狂勞等)。令修行者。忘情(由悟宗故。下",
    "T39n1799_001:0825b04": "云。即汝心中狂性自歇。旋流無妄)等佛(由情忘故。經云歇即菩提。即同如來等)觀行速",
    "T39n1799_001:0825b05": "成(文云方便易成就)為趣。又以前趣為宗。令惑業消",
    "T39n1799_001:0825b06": "滅(三緣斷故三因不生)永絕輪迴(若得妙發三摩提者。則妙常寂有無二無無二亦滅)起",
    "T39n1799_001:0825b07": "大神用(不須天眼自然觀見等)安樂(身心快然獲大安隱)自在(一為無量小中現大等)",
    "T39n1799_001:0825b08": "為趣。別有五對。一教義。二事理。三境行四",
    "T39n1799_001:0825b09": "行。寂五寂。用皆初宗後趣。此五亦是從前起",
    "T39n1799_001:0825b10": "後。漸漸相由也。若以要言之。不出解行修證。",
    "T39n1799_001:0825b11": "初解如來藏為宗。行首楞嚴為趣。謂佛許示",
    "T39n1799_001:0825b12": "真修。却約心見徵解故。次修此真定為宗。證",
    "T39n1799_001:0825b13": "彼藏體為趣。故下請云雖獲大宅要因門入",
    "T39n1799_001:0825b14": "等。七教迹前後者。佛說此經。非謂一時頓",
    "T39n1799_001:0825b15": "說。說必前後。集者約類總為一部。謂佛初說。",
    "T39n1799_001:0825b16": "匿王在座敘外致疑。破彼斷見。後至阿難疑",
    "T39n1799_001:0825b17": "問七趣。舉瑠璃王誅釋種姓。善星比丘妄說",
    "T39n1799_001:0825b18": "法空。二俱生身陷入地獄。瑠璃豈非匿王之",
    "T39n1799_001:0825b19": "子。王死為嗣。方誅瞿曇。族姓豈有事之未",
    "T39n1799_001:0825b20": "形而預致問耶。故知此經非一時說。若以文",
    "T39n1799_001:0825b21": "義往定。即法華後。涅槃前也。經文明指耶輸",
    "T39n1799_001:0825b22": "受記持地證經。以義往推。序歎聲聞。非約小",
    "T39n1799_001:0825b23": "行。應身無量度脫眾生。法華已前無此歎故。",
    "T39n1799_001:0825b24": "聲聞入實。法華已前亦無顯露。今經有故各",
    "T39n1799_001:0825b25": "說圓通。諸小乘者皆敘本時。或述今遇盡證",
    "T39n1799_001:0825b26": "圓妙。法華前無。應知在後。然又不唱入滅之",
    "T39n1799_001:0825b27": "期。定涅槃前。二經同部。此經居中。俱醍醐味",
    "T39n1799_001:0825b28": "無所疑也。八傳譯時年。下云。大唐神龍元",
    "T39n1799_001:0825b29": "年乙巳歲五月二十三日。中天竺沙門般剌",
    "T39n1799_001:0825c01": "蜜帝。於廣州制止道場譯。先是。三藏將梵",
    "T39n1799_001:0825c02": "本。汎海達廣州制止寺。遇宰相房融知南銓。",
    "T39n1799_001:0825c03": "聞有此經。遂請對譯。房融筆受。烏長國沙門",
    "T39n1799_001:0825c04": "彌伽釋迦譯語。翻經纔竟。三藏被本國來取。",
    "T39n1799_001:0825c05": "奉王嚴制先不許出。三藏潛來邊境被責。為",
    "T39n1799_001:0825c06": "解此難。遂即去迴。房融入奏。又遇中宗初嗣。",
    "T39n1799_001:0825c07": "未暇宣布。目錄闕書。時禪學者。因內道場得",
    "T39n1799_001:0825c08": "本傳寫。好而祕之。遂流此地。大通在內。親",
    "T39n1799_001:0825c09": "遇奏經。又寫隨身。歸荊州度門寺。有魏北舘",
    "T39n1799_001:0825c10": "陶沙門惠振。搜訪靈迹。常慕此經。於度門",
    "T39n1799_001:0825c11": "寺遂遇此本。初得科判。又據開元中沙門智",
    "T39n1799_001:0825c12": "昇撰釋教目錄二十卷。其第九云。大佛頂首",
    "T39n1799_001:0825c13": "楞嚴經十卷。大唐沙門懷迪於廣州譯。迪循",
    "T39n1799_001:0825c14": "州人。住羅浮山南樓寺。久習經論。備諳五梵。",
    "T39n1799_001:0825c15": "因遊廣府。遂遇梵僧未詳其名。對文共譯。勒",
    "T39n1799_001:0825c16": "成十卷。經之題目。紙數文句。與今融本竝不",
    "T39n1799_001:0825c17": "差異。迪筆受經旨。緝綴文理等。今詳二經。譯",
    "T39n1799_001:0825c18": "人雖別。譯本是同。或恐迪因證義各據流行",
    "T39n1799_001:0825c19": "故今目錄書寫有異。不爾豈無一處差別譯",
    "T39n1799_001:0825c20": "主名字何得未詳耶。二本既同今解融本。",
    "T39n1799_001:0825c21": "九通釋名題者。",
    "T39n1799_001:0825c22": "大佛頂如來密因修證了義諸菩薩萬行首楞",
    "T39n1799_001:0825c23": "嚴經　經有五名。題目三號者。謂該教行人",
    "T39n1799_001:0825c24": "理因果顯密悉具足故。先略配者。上之三字",
    "T39n1799_001:0825c25": "是總。即一經法體。總含教理行果。教行明指。",
    "T39n1799_001:0825c26": "理果義含。明指者。文云有三摩提名大佛頂。",
    "T39n1799_001:0825c27": "此指行也。又云雖蒙如來佛頂神呪。又云亦",
    "T39n1799_001:0825c28": "說此呪名如來頂。此指教也。教有顯密。顯了",
    "T39n1799_001:0825c29": "宣示令悟修無妄。即前後諸文。祕密受持令",
    "T39n1799_001:0826a01": "障盡功著。即是呪辭。義含者。寂照含空故名",
    "T39n1799_001:0826a02": "為大。性覺妙明等故名為佛。此顯理也。我以",
    "T39n1799_001:0826a03": "不滅不生合如來藏周遍法界等故名大。明",
    "T39n1799_001:0826a04": "極即如來等故名佛。此顯果也。頂者。至極無",
    "T39n1799_001:0826a05": "上之義也。若以此三字全約理說。藏體周遍",
    "T39n1799_001:0826a06": "無不含容曰大。即體大。靈照不昧離諸妄想",
    "T39n1799_001:0826a07": "曰佛。佛有二義。一自性顯照義。即相大。二隨",
    "T39n1799_001:0826a08": "緣現益義。即用大。此大及佛。是至尊至極無",
    "T39n1799_001:0826a09": "上無過諸佛所師之法。故名為頂。三大之義",
    "T39n1799_001:0826a10": "不離一心。故名一心為大佛頂。如來下。別顯",
    "T39n1799_001:0826a11": "勝能。初八字。約果人自行修證說教利他以",
    "T39n1799_001:0826a12": "別顯。即十方如來依此法門修因證果顯了",
    "T39n1799_001:0826a13": "宣說究竟利他也。諸菩薩下八字。約因人修",
    "T39n1799_001:0826a14": "習具足自他諸行以別顯。菩薩行門自利利",
    "T39n1799_001:0826a15": "他廣多無量。此之真定咸具足故。文殊歎云。",
    "T39n1799_001:0826a16": "此是微塵佛一路涅槃門等。次廣釋者。大者。",
    "T39n1799_001:0826a17": "當體得名。常遍為義。當體者。不同法相宗",
    "T39n1799_001:0826a18": "棟小名大。大外有小可揀。猶是分限。豈為",
    "T39n1799_001:0826a19": "至大。今以藏體性無邊涯絕諸分量。強名為",
    "T39n1799_001:0826a20": "大。常遍者。常則竪窮三世。遍則橫該十方。竪",
    "T39n1799_001:0826a21": "者過去無始。未來無終。無有一法先之。唯此",
    "T39n1799_001:0826a22": "先於諸法。故名大也。涅槃云。所言大者名之。",
    "T39n1799_001:0826a23": "為常。橫者十方窮之無有涯畔。涅槃又云。",
    "T39n1799_001:0826a24": "所言大者其性廣博。今經常遍。廣有其文。仍",
    "T39n1799_001:0826a25": "具三義。如下可見。佛頂者。究竟覺也。覺有",
    "T39n1799_001:0826a26": "二義。一本。二始。本謂藏體。靈鑒無昧。絕諸",
    "T39n1799_001:0826a27": "妄想。具足無量性功德故。起信云。所言覺義",
    "T39n1799_001:0826a28": "者謂心體離念。離念相者。等虛空界無所不",
    "T39n1799_001:0826a29": "遍法界一相。即是如來平等法身。依此法身",
    "T39n1799_001:0826b01": "說名本覺。始覺義者。依本覺故而有不覺。依",
    "T39n1799_001:0826b02": "不覺故而有始覺。始覺是用。本覺是體。用合",
    "T39n1799_001:0826b03": "體時始本不二名究竟覺。究竟覺者。即前藏",
    "T39n1799_001:0826b04": "性顯現時也。無上最極。名之為頂。此約果位",
    "T39n1799_001:0826b05": "以顯法體名佛頂也。若約現事。即今佛頂放",
    "T39n1799_001:0826b06": "光化佛所說教行。是故教行俱號佛頂也。如",
    "T39n1799_001:0826b07": "來者。如謂本覺。來謂始覺。始本合故名為如",
    "T39n1799_001:0826b08": "來。此指一佛即該諸佛。下說教行俱約諸佛",
    "T39n1799_001:0826b09": "以顯同故。密因者。有二。一教。二行。教者。下",
    "T39n1799_001:0826b10": "說心呪。是佛密語。唯佛與佛乃能知之。不通",
    "T39n1799_001:0826b11": "他解。但信而受之。思而持之。滅障成德也。行",
    "T39n1799_001:0826b12": "者。以此真定具空假中。即是一心。非縱橫竝",
    "T39n1799_001:0826b13": "別。不可思議。具足萬行。三世諸佛同此法門。",
    "T39n1799_001:0826b14": "此行成時名三祕藏。是故稱密。修謂行因。證",
    "T39n1799_001:0826b15": "謂克果。地前地上緣真二種俱名為修。初地",
    "T39n1799_001:0826b16": "妙覺分滿二果同名為證。所修所證俱大佛",
    "T39n1799_001:0826b17": "頂。此自行也。如觀音圓通。了義者。說教化",
    "T39n1799_001:0826b18": "他。詮表義理。無有覆相。窮理盡性。稱實談",
    "T39n1799_001:0826b19": "故。下文云。宣勝義中真勝義性。令汝會中定",
    "T39n1799_001:0826b20": "性聲聞皆獲一乘寂滅場地。非有餘說。故名",
    "T39n1799_001:0826b21": "了義。諸菩薩萬行者。三世因人。各修其行。自",
    "T39n1799_001:0826b22": "利利他。有無量義。今舉大數故名萬也。此之",
    "T39n1799_001:0826b23": "三昧具斯多義。故下文云。有三摩提名大佛",
    "T39n1799_001:0826b24": "頂首楞嚴王具足萬行等。首楞嚴者。梵語也。",
    "T39n1799_001:0826b25": "涅槃云。首楞者名一切事竟。嚴者名堅。即一",
    "T39n1799_001:0826b26": "切事究竟堅固也。得此三昧。觀法如幻。於法",
    "T39n1799_001:0826b27": "自在。能破最後微細無明。能獲二種殊勝之",
    "T39n1799_001:0826b28": "力。現身說法。無礙自在。故下經中。名為如幻",
    "T39n1799_001:0826b29": "金剛王佛母妙蓮華等。此三昧。以無分別智",
    "T39n1799_001:0826c01": "寂用為體。以一切法皆同智性。窮盡法界。更",
    "T39n1799_001:0826c02": "無遺餘。名一切事究竟。一切事言。無離染淨。",
    "T39n1799_001:0826c03": "此智現時。染淨都盡。一法不立。又染法究竟",
    "T39n1799_001:0826c04": "盡。淨用究竟顯。如下文云。我以不滅不生合",
    "T39n1799_001:0826c05": "如來藏。而如來藏唯妙覺明圓照法界。是故",
    "T39n1799_001:0826c06": "一為無量等。又云。塵垢應念消成圓明淨妙",
    "T39n1799_001:0826c07": "等。既觀如幻。不為物壞。能破無明。故名堅",
    "T39n1799_001:0826c08": "固。經者。訓法訓常是貫是攝。謂依此言說。詮",
    "T39n1799_001:0826c09": "顯性相。令物生解。故稱為法。一切諸佛皆同",
    "T39n1799_001:0826c10": "此說。故名為常。能令義理無有散失。名之為",
    "T39n1799_001:0826c11": "貫。以此化生令不顛墜。稱之為攝。若約所詮",
    "T39n1799_001:0826c12": "如來藏體說名經者。亦具四義。謂此心性諸",
    "T39n1799_001:0826c13": "佛所師可軌可則故名為法。不生不滅無有",
    "T39n1799_001:0826c14": "變異。故名為常。上聖下凡情與非情無不同",
    "T39n1799_001:0826c15": "此。故說為貫。具諸功德。遍含染淨。故稱為",
    "T39n1799_001:0826c16": "攝。心性既爾。一切法亦然。故下文云。五陰六",
    "T39n1799_001:0826c17": "入生滅去來。本如來藏。故一切法任運有四",
    "T39n1799_001:0826c18": "義。悉名為經。",
    "T39n1799_001:0826c19": "一名中印度那爛陀大道場經。於灌頂部錄出",
    "T39n1799_001:0826c20": "別行　此別目也。印度月名。具云印特伽。此",
    "T39n1799_001:0826c21": "云月邦。以此大國形諸小國如星中月。彼有",
    "T39n1799_001:0826c22": "五印。此當中也。即一境之都名。此境之中有",
    "T39n1799_001:0826c23": "多國別。最尊大者號摩竭提。此云大體。以總",
    "T39n1799_001:0826c24": "攝故。或云不害。皆義翻也。那爛陀。此云施無",
    "T39n1799_001:0826c25": "厭。即龍名也。西域記云。菴沒羅國有池。池",
    "T39n1799_001:0826c26": "中有龍名施無厭。寺近彼池。故以標號。大道",
    "T39n1799_001:0826c27": "場者。沙門體心修道之地也。佛滅度後。六帝",
    "T39n1799_001:0826c28": "緝興。遐疎紺宇。園林普合。都建一門。主客萬",
    "T39n1799_001:0826c29": "僧。住持增峻。印度名寺莫先於此。故名曰大。",
    "T39n1799_001:0827a01": "灌頂部者。彼有五部。此當其一。毘盧為主。既",
    "T39n1799_001:0827a02": "標部處。尋檢可憑無謂近翻疑非正說。",
    "T39n1799_001:0827a03": "大唐神龍元年龍集乙巳五月巳卯朔二十三",
    "T39n1799_001:0827a04": "日辛丑　長安三年。則天罷政。中宗嗣位。是",
    "T39n1799_001:0827a05": "歲改為神龍元年。龍集者。龍星。亦曰歲星。歲",
    "T39n1799_001:0827a06": "行一次也。集居也。乙巳即所舍之次。朔蘇也。",
    "T39n1799_001:0827a07": "月死復蘇。蘇生也。",
    "T39n1799_001:0827a08": "中天竺沙門般剌蜜帝於廣州制止道場譯",
    "T39n1799_001:0827a09": "　天竺亦云乾竺乾豆身毒印度等。沙門云",
    "T39n1799_001:0827a10": "勤息。取生善滅惡之稱。般剌蜜帝。此云到",
    "T39n1799_001:0827a11": "彼岸。譯者。其有才智。通四方語。名曰象胥",
    "T39n1799_001:0827a12": "之學。四方各有其名。今取北方掌語者也。",
    "T39n1799_001:0827a13": "菩薩戒弟子。前正諫大夫同中書門下平章",
    "T39n1799_001:0827a14": "事。清河房融筆授　雖為宰官而受大乘戒",
    "T39n1799_001:0827a15": "者。經云。欲受國王位時。乃至百官受位時。應",
    "T39n1799_001:0827a16": "先受菩薩戒。一切鬼神救護王身百官之身",
    "T39n1799_001:0827a17": "也。資於師長。以父兄之道事之。故云弟子。正",
    "T39n1799_001:0827a18": "諫者。今之諫議也。舉賢達能。大扶進人。故",
    "T39n1799_001:0827a19": "曰大夫。中書門下。二省之名。平和章明國政",
    "T39n1799_001:0827a20": "之事。曰平章事。筆授或云筆受。謂以此方文",
    "T39n1799_001:0827a21": "體筆其所授梵本。緝綴潤色。令順物情。不失",
    "T39n1799_001:0827a22": "正理也。",
    "T39n1799_001:0827a23": "烏長國沙門彌伽釋迦譯語　國名未詳。彌",
    "T39n1799_001:0827a24": "伽釋迦。此云能降伏。翻梵為華故云譯語。其",
    "T39n1799_001:0827a25": "中證義。應有別錄。餘如翻譯時年中說。此",
    "T39n1799_001:0827a26": "下。第十別解文義。准常三分。謂序正流通。序",
    "T39n1799_001:0827a27": "中二。證信發起。證信之立。由阿難問。佛令置",
    "T39n1799_001:0827a28": "之。意為斷疑息諍及異邪故。然此雖具六種",
    "T39n1799_001:0827a29": "成就。今均廣略。總分為二。初說經時處。二引",
    "T39n1799_001:0827b01": "眾同聞。今初也。",
    "T39n1799_001:0827b02": "如是　若兼我聞合釋。即指法之辭也。如是",
    "T39n1799_001:0827b03": "之法我從佛聞。佛地論云。謂結集時眾共請",
    "T39n1799_001:0827b04": "言。如汝所聞。當如是說。傳法菩薩。便許可",
    "T39n1799_001:0827b05": "言。如是當說如我所聞。離釋。如是者。信成就",
    "T39n1799_001:0827b06": "也。智度論云。佛法大海。信為能入。智為能。",
    "T39n1799_001:0827b07": "度信者言是事如是。不信者言是事不如是。",
    "T39n1799_001:0827b08": "肇公亦云信順之辭也。信則所言之理順。順",
    "T39n1799_001:0827b09": "則師資之道成。故萬行中以信為首。故云如",
    "T39n1799_001:0827b10": "是。又契理契機曰如。永離過非曰是。如理而",
    "T39n1799_001:0827b11": "說。如理而信。故言如是。若約今經。如來藏",
    "T39n1799_001:0827b12": "心。體性不動曰如。真實義故曰是。又一切諸",
    "T39n1799_001:0827b13": "法本無生滅皆如來藏。故名為如。離一切相",
    "T39n1799_001:0827b14": "即一切法。故稱為是。更有餘義。繁而不論。",
    "T39n1799_001:0827b15": "我聞　聞成就也。我即阿難自指五蘊假者。",
    "T39n1799_001:0827b16": "然一切法。佛說無我。今稱我者。我有四種。一",
    "T39n1799_001:0827b17": "凡夫遍計。二外道宗計。三諸聖隨世假立賓",
    "T39n1799_001:0827b18": "主。四法身真我。經指後二。非邪慢心而有所",
    "T39n1799_001:0827b19": "說。故無過矣。聞謂耳根發識聽受。雖因耳處。",
    "T39n1799_001:0827b20": "廢別從總。故稱我聞。無相宗說。我既無我。聞",
    "T39n1799_001:0827b21": "亦無聞。從緣生故不壞假名。即不聞聞也。若",
    "T39n1799_001:0827b22": "約法性。此經旨趣。傳法菩薩。以我無我不二",
    "T39n1799_001:0827b23": "之真我。根境非一異之妙耳。聞真俗無礙之",
    "T39n1799_001:0827b24": "法門。",
    "T39n1799_001:0827b25": "一時　時成就也。師資合會說聽究竟。總言",
    "T39n1799_001:0827b26": "一時。一者揀異餘時。時者隨世假立。如來說",
    "T39n1799_001:0827b27": "經。有無量時。不能別舉。一言略周但言一時。",
    "T39n1799_001:0827b28": "涅槃經云。一時在恒河岸等。又諸方時分延",
    "T39n1799_001:0827b29": "促不定。故但言一時。若約法義釋者。即說聽",
    "T39n1799_001:0827c01": "之時。心境泯。理智融。凡聖如。本始會。此諸",
    "T39n1799_001:0827c02": "二法。皆一之時。",
    "T39n1799_001:0827c03": "佛　主成就也。具云佛陀。此云覺者。謂覺",
    "T39n1799_001:0827c04": "了真妄性相之者。即究竟覺也。論云。以覺心",
    "T39n1799_001:0827c05": "源故名究竟覺。未覺心源故非究竟覺。然具",
    "T39n1799_001:0827c06": "三義。一自覺。覺知自心本無生滅。二覺他。覺",
    "T39n1799_001:0827c07": "一切法無不是如。三覺滿。二覺理圓稱之為",
    "T39n1799_001:0827c08": "滿。佛地論中。具有十義。謂具一切智一切",
    "T39n1799_001:0827c09": "種智。出煩惱障及所知障。覺了一切諸法性",
    "T39n1799_001:0827c10": "相。能自開覺。亦能開覺一切有情。如睡夢覺。",
    "T39n1799_001:0827c11": "如蓮華開。故稱為佛。",
    "T39n1799_001:0827c12": "在室羅筏城祇桓精舍　處成就也。處有二",
    "T39n1799_001:0827c13": "種。一所化處。即伐城。二所住處。即祇園。具",
    "T39n1799_001:0827c14": "云室羅伐悉底。此云豐德。或云聞物。或云",
    "T39n1799_001:0827c15": "好道。此乃城名。非是國號。以其城中。多財",
    "T39n1799_001:0827c16": "物。好欲境。饒多聞。豐解脫。道德名稱五天共",
    "T39n1799_001:0827c17": "聞故。或云聞者城。昔有老仙於此修道。後有",
    "T39n1799_001:0827c18": "少仙。從其受學。厥號聞者。老仙歿後。少仙於",
    "T39n1799_001:0827c19": "此建城而住。故以名焉。國都號為憍薩羅。但",
    "T39n1799_001:0827c20": "以就勝易彰。故舉城號。祇桓者。具云祇陀。或",
    "T39n1799_001:0827c21": "云逝多。制多此云戰勝。即太子名。林主是彼。",
    "T39n1799_001:0827c22": "故云勝林。桓即林也。精舍者。即沙門精行所",
    "T39n1799_001:0827c23": "舍處也。謂須達買園置舍。太子捨樹造門。二",
    "T39n1799_001:0827c24": "人共搆。以延僧佛　二引眾同聞者。同聞之",
    "T39n1799_001:0827c25": "眾。匪唯三乘。亦該諸趣。下具天龍八部。王臣",
    "T39n1799_001:0827c26": "菩薩發起序中。今文但有二類。蓋譯之巧略",
    "T39n1799_001:0827c27": "也。文二。一聲聞二緣覺。初文三。一標類舉",
    "T39n1799_001:0827c28": "數。",
    "T39n1799_001:0827c29": "與大比丘眾　標類也。與者。并兼共及也。佛",
    "T39n1799_001:0828a01": "與阿難及大比丘等。證非虛謬。梵云摩訶。此",
    "T39n1799_001:0828a02": "具三義。謂大多勝也。器量尊重為天王大人",
    "T39n1799_001:0828a03": "之所恭敬。故云大。遍知內外經書。故言多。勝",
    "T39n1799_001:0828a04": "出九十五種外道。故言勝。比丘名含三義。乞",
    "T39n1799_001:0828a05": "士。怖魔。破惡。謂出家者。上於諸佛求法。",
    "T39n1799_001:0828a06": "以內資令慧命增長。下於檀越離邪正命乞",
    "T39n1799_001:0828a07": "食。以外資令色身無損。故云乞士。又出家者。",
    "T39n1799_001:0828a08": "最初發出家心。或菩提心。或至成道。皆令魔",
    "T39n1799_001:0828a09": "怖失人眾。故名為怖魔。又能破斷身口七支",
    "T39n1799_001:0828a10": "九十八使業煩惱。故稱為破惡。四人已上乃",
    "T39n1799_001:0828a11": "至無量。能作說恣羯磨法。故名為眾矣。",
    "T39n1799_001:0828a12": "千二百五十人俱　舉數也。佛初成道。先度",
    "T39n1799_001:0828a13": "陳如等五人。次度三迦葉兄弟兼徒總一千。",
    "T39n1799_001:0828a14": "次度舍利弗目連各兼徒一百。次度耶舍長者",
    "T39n1799_001:0828a15": "等五十人。經舉大數。故減五人。此眾先竝事",
    "T39n1799_001:0828a16": "外。勤苦累劫。一無所證。纔遇見佛。便得上",
    "T39n1799_001:0828a17": "果。感佛恩深。常隨佛化。為常隨眾也　二總",
    "T39n1799_001:0828a18": "嘆行德。",
    "T39n1799_001:0828a19": "皆是無漏大阿羅漢　總指也。漏有三種。皆",
    "T39n1799_001:0828a20": "斷盡故。阿羅漢名含三義故。翻為應。應已永",
    "T39n1799_001:0828a21": "害煩惱賊故。應不受分段生故。應受人天妙",
    "T39n1799_001:0828a22": "供養故。此皆無疑。故名為大。已下別嘆。",
    "T39n1799_001:0828a23": "佛子住持善超諸有　從佛口生。從法化生。",
    "T39n1799_001:0828a24": "得佛法分。堪紹佛種。故云佛子。安住覺性三",
    "T39n1799_001:0828a25": "德祕藏。任持萬善功德不失。故云住持。諸有",
    "T39n1799_001:0828a26": "者。二十五有。皆得二十五種三昧。不為界繫。",
    "T39n1799_001:0828a27": "故云善超。此嘆自利。已下嘆利他。",
    "T39n1799_001:0828a28": "能於國土成就威儀　無剎不現。故云能於國",
    "T39n1799_001:0828a29": "土。有威可畏。有儀可則。行住坐臥皆成軌範。",
    "T39n1799_001:0828b01": "可為標准。故云成就等。淨名所謂不起滅定",
    "T39n1799_001:0828b02": "現諸威儀也。此儀止可觀也。",
    "T39n1799_001:0828b03": "從佛轉輪。妙堪遺囑　智堪遺付也。常隨從",
    "T39n1799_001:0828b04": "佛。轉大法輪。法有摧輾業煩惱義。喻之若輪。",
    "T39n1799_001:0828b05": "自既摧破惑障。亦能轉教令他破惑。於一法",
    "T39n1799_001:0828b06": "中作無量說。一一逗機。一一稱性。以善巧方",
    "T39n1799_001:0828b07": "便。令其得入如來知見。妙好堪任。護付法",
    "T39n1799_001:0828b08": "藏。令燈燈相然明明不絕。囑法令傳。囑生令",
    "T39n1799_001:0828b09": "度。總名遺囑也。",
    "T39n1799_001:0828b10": "嚴淨毘尼。弘範三界　戒可遵依也。毘尼云",
    "T39n1799_001:0828b11": "律。律法也。斷割重輕開遮持犯。非法不定。弘",
    "T39n1799_001:0828b12": "大也。範法也。既嚴持清禁。身心弗違。大能軌",
    "T39n1799_001:0828b13": "則世間。真是法中綱紀也。",
    "T39n1799_001:0828b14": "應身無量。度脫眾生　定能現化也。住首楞",
    "T39n1799_001:0828b15": "嚴。化復作化。普現色身。隨十界機宜何身相",
    "T39n1799_001:0828b16": "現而說法。令彼度苦解脫業惑得自在故。法",
    "T39n1799_001:0828b17": "華所謂內祕外現。從法身地隨緣俯應。如一",
    "T39n1799_001:0828b18": "月不降百水不升。慈善根力法爾如是。若非",
    "T39n1799_001:0828b19": "發迹之後。無如是歎。醍醐味教於斯現矣。",
    "T39n1799_001:0828b20": "拔濟未來。越諸塵累　結悲化無盡也。拔令",
    "T39n1799_001:0828b21": "脫苦。濟使得樂。佛滅度後。故曰未來。煩惱",
    "T39n1799_001:0828b22": "與業染污繫縛。喻之塵累。皆令清淨自在無",
    "T39n1799_001:0828b23": "礙。故稱越也　三列眾上首。",
    "T39n1799_001:0828b24": "其名曰大智舍利弗　具云奢利弗怛囉。此",
    "T39n1799_001:0828b25": "云鶖子。其人母眼。黑白分明。轉動流利。從彼",
    "T39n1799_001:0828b26": "所生。連母為號。亦云身子。是佛右面弟子。慧",
    "T39n1799_001:0828b27": "解過人。故云大智。增一云。我佛法中。智慧無",
    "T39n1799_001:0828b28": "雙決了諸疑者舍利弗第一。",
    "T39n1799_001:0828b29": "摩訶目犍連　具云摩訶沒特伽羅。此云大",
    "T39n1799_001:0828c01": "采菽氏。又云胡豆。即尊者母姓。上古仙人所",
    "T39n1799_001:0828c02": "嗜。因以命族。左面弟子。神通無過。下經云。",
    "T39n1799_001:0828c03": "我遊十方得無罣礙。神通發明推為無上。",
    "T39n1799_001:0828c04": "摩訶拘絺羅　此云大膝。舍利弗舅。當論勝",
    "T39n1799_001:0828c05": "姊。姊懷身子。論則不勝。知孕智人寄辨母",
    "T39n1799_001:0828c06": "口。何況出胎。遂往南天。學十八經。人笑之",
    "T39n1799_001:0828c07": "曰。累世難通一生非冀。聞而立誓。學不休止。",
    "T39n1799_001:0828c08": "無暇剪爪。號長爪梵志。學畢還家。知甥為佛",
    "T39n1799_001:0828c09": "弟子。起大憍慢。往佛所奪。佛令立論。因即義",
    "T39n1799_001:0828c10": "墮。負愧低頭。得法眼淨。成阿羅漢。獲四辨",
    "T39n1799_001:0828c11": "才。觸難能答。南方天王常隨侍彼也。",
    "T39n1799_001:0828c12": "富樓那彌多羅尼子　富樓那父名。此云滿。",
    "T39n1799_001:0828c13": "父是滿江禱天求得。正值江滿。又願獲滿。夢",
    "T39n1799_001:0828c14": "滿器寶入於母懷。從此有孕。由此多義。得有",
    "T39n1799_001:0828c15": "此稱。彌多羅尼母名。此翻為慈。亦云知識。其",
    "T39n1799_001:0828c16": "母慈行。仍誦事陀知識品故。尼女聲也。是",
    "T39n1799_001:0828c17": "彼所生。連父母召。云滿慈子。此於如來說法",
    "T39n1799_001:0828c18": "人中最為第一。下經云。我曠劫來。辯才無礙",
    "T39n1799_001:0828c19": "宣說苦空。深達實相。河沙如來祕密法門。我",
    "T39n1799_001:0828c20": "於眾中微妙開示得無所畏等。",
    "T39n1799_001:0828c21": "須菩提　此云空生。或云善吉善現等。生時",
    "T39n1799_001:0828c22": "家中庫藏器皿皆空故。相者謂言。兒必善吉。",
    "T39n1799_001:0828c23": "此善吉相現於器故。從是得名。於大眾中解",
    "T39n1799_001:0828c24": "空第一。入無諍定。喜說空法。所修行業以空",
    "T39n1799_001:0828c25": "為本。如下經云。我曠劫來心得無礙。初在母",
    "T39n1799_001:0828c26": "胎。即知空寂。如是乃至十方成空。亦令眾生",
    "T39n1799_001:0828c27": "證得空性。蒙如來發性覺真空。空性圓明得",
    "T39n1799_001:0828c28": "阿羅漢。",
    "T39n1799_001:0828c29": "優波尼沙陀等而為上首　此云近少。義翻",
    "T39n1799_001:0829a01": "塵性。觀塵性空而得道故。微塵即是色近少",
    "T39n1799_001:0829a02": "分。隣近虛空是色邊際。故名塵性為近少也。",
    "T39n1799_001:0829a03": "如下經云。我悟色性。以從不淨白骨微塵歸",
    "T39n1799_001:0829a04": "於虛空。空色二無。成無學道。如來印我名尼",
    "T39n1799_001:0829a05": "沙陀。更有餘人。經不具載。故云等也。即三迦",
    "T39n1799_001:0829a06": "葉輩。此皆頭角。為眾知識。綱領佛法。各有弟",
    "T39n1799_001:0829a07": "子。故云上首也　二緣覺眾。",
    "T39n1799_001:0829a08": "復有無量辟支無學。并其初心。同來佛所",
    "T39n1799_001:0829a09": "　具云辟支迦羅。此云緣覺。以觀十二因緣而",
    "T39n1799_001:0829a10": "覺悟故。此是部行。非同麟喻。然不預嘆德列",
    "T39n1799_001:0829a11": "名者。以厭喧樂靜。不為眾所知識故。主伴",
    "T39n1799_001:0829a12": "咸集。故云并其初心。遇佛迴向必證大果。故",
    "T39n1799_001:0829a13": "下經云。有學二乘及諸一切新發心菩薩等。",
    "T39n1799_001:0829a14": "皆獲本心。遠塵離垢得法眼淨。通序竟。二別",
    "T39n1799_001:0829a15": "序者。諸經不同。發起各別。或放光微笑乞食",
    "T39n1799_001:0829a16": "入禪。自唱位號。勸人令問等。今經。由夏滿眾",
    "T39n1799_001:0829a17": "集。主臣請齋。慶喜外歸。無供循乞。因遭婬",
    "T39n1799_001:0829a18": "室邪術所加。自無定慧。不能降伏。由是。外假",
    "T39n1799_001:0829a19": "祕密攝護令歸。意顯生死輪迴莫過淫愛。超",
    "T39n1799_001:0829a20": "證聖位豈逾定慧。定慧內具。祕密外資。塵颺",
    "T39n1799_001:0829a21": "順風有何艱險。文有四。一夏制圓成。眾求",
    "T39n1799_001:0829a22": "密義。",
    "T39n1799_001:0829a23": "屬諸比丘休夏自恣　屬值遇會也。聖禁三",
    "T39n1799_001:0829a24": "月。滿在此日。故云休夏也。自迷所犯。恣任僧",
    "T39n1799_001:0829a25": "舉。當悔清淨。故云自恣。制限恣法。如律所",
    "T39n1799_001:0829a26": "明。",
    "T39n1799_001:0829a27": "十方菩薩。諮決心疑。欽奉慈嚴。將求密義",
    "T39n1799_001:0829a28": "　具云菩提薩埵。此云覺有情。此有三釋。一菩",
    "T39n1799_001:0829a29": "提所求果。薩埵所度生。二菩提所求果。薩埵",
    "T39n1799_001:0829b01": "能求人。三菩提覺悟智。薩埵情慮識。總約",
    "T39n1799_001:0829b02": "悲智能所真妄。以立名也。此等安居非止一",
    "T39n1799_001:0829b03": "處。故云十方。限內修行莫盡通達。從師指授。",
    "T39n1799_001:0829b04": "夏滿方遂。故云諮決心疑。恭敬遵承。故曰欽",
    "T39n1799_001:0829b05": "奉。恩念威重。故曰慈嚴。將求密義者。意請宣",
    "T39n1799_001:0829b06": "說如來密因修證了義之法門也　二師資感",
    "T39n1799_001:0829b07": "應教演真乘。",
    "T39n1799_001:0829b08": "即時如來敷座宴安　非禪不慧。故先入定",
    "T39n1799_001:0829b09": "為後軌也。即敷尼師壇靜然安坐。如金剛法",
    "T39n1799_001:0829b10": "華。皆先入定。後方始說。常法爾也。",
    "T39n1799_001:0829b11": "為諸會中宣示深奧　前求密義。今宣深奧。",
    "T39n1799_001:0829b12": "隨其所問皆與說示。如法華先說無量義經",
    "T39n1799_001:0829b13": "以為一乘之本。今此會中。亦復如是。必有經",
    "T39n1799_001:0829b14": "目。隱而不言也。",
    "T39n1799_001:0829b15": "法筵清眾得求曾有　教主既非生滅心行",
    "T39n1799_001:0829b16": "說實相法。能聽之眾亦無一法可為領受。稱",
    "T39n1799_001:0829b17": "實說聽無有垢染。故云清眾。斯為究竟無上",
    "T39n1799_001:0829b18": "法會。故未曾有。",
    "T39n1799_001:0829b19": "迦陵仙音。遍十方界　佛聲和雅。眾所愛樂。",
    "T39n1799_001:0829b20": "聽之無厭。如迦陵頻伽在於[穀-禾+卵]鳴勝餘鳥。",
    "T39n1799_001:0829b21": "故堪喻佛聲。此鳥非常。故云仙也。遍十方界",
    "T39n1799_001:0829b22": "者。顯其圓義。如來梵音。於諸相中最為勝故。",
    "T39n1799_001:0829b23": "如別處說。",
    "T39n1799_001:0829b24": "恒沙菩薩來聚道場。文殊師利而為上首",
    "T39n1799_001:0829b25": "　正云曼殊室利。此云妙吉祥。或妙德。下文將",
    "T39n1799_001:0829b26": "神呪。揀圓通。與奪眾心。無私不伏。智德之",
    "T39n1799_001:0829b27": "尊。故標上首。前文十方菩薩咨決心疑。今此",
    "T39n1799_001:0829b28": "復云恒沙來聚者。或因結上首重指前文。或",
    "T39n1799_001:0829b29": "因前說法聲遍十方。後始來集。二義無在",
    "T39n1799_001:0829c01": "　三王臣請供主伴分臨。",
    "T39n1799_001:0829c02": "時波斯匿王。為其父王諱日營齋。請佛宮掖。",
    "T39n1799_001:0829c03": "自迎如來。廣設珍羞無上妙味。兼復親延諸",
    "T39n1799_001:0829c04": "大菩薩　具云鉢羅斯那恃多。此云勝君。先",
    "T39n1799_001:0829c05": "王崩日忌諱之晨。故云諱日。即自恣後之一",
    "T39n1799_001:0829c06": "日也。諱忌也。以忌舉吉事。諱避其名。宮掖內",
    "T39n1799_001:0829c07": "庭也。后妃居所。在天子左右。如肘腋耳。王之",
    "T39n1799_001:0829c08": "宮禁策掖者所居故。",
    "T39n1799_001:0829c09": "城中復有長者居士。同時飯僧。佇佛來應。佛",
    "T39n1799_001:0829c10": "勅文殊。分領菩薩及阿羅漢。應諸齋主　十",
    "T39n1799_001:0829c11": "德具足。三品居財。故云長者居士。又守道自",
    "T39n1799_001:0829c12": "怡。寡欲蘊德。故曰居士。佛為化主。王請須",
    "T39n1799_001:0829c13": "臨。臣為輔佐。餘聖可赴　四慶喜無齋入城",
    "T39n1799_001:0829c14": "循乞二。一歸園無請。",
    "T39n1799_001:0829c15": "唯有阿難。先受別請。遠遊未還。不遑僧次",
    "T39n1799_001:0829c16": "　阿難此云歡喜。佛初出家。淨飯憂惱。聞子成",
    "T39n1799_001:0829c17": "道。王大忻然。復有斛飯。奏云生兒。舉國大",
    "T39n1799_001:0829c18": "喜。因立斯號。又彼端正。或語或默行住坐臥",
    "T39n1799_001:0829c19": "進止動轉。見者咸喜。故云歡喜。先受別請者。",
    "T39n1799_001:0829c20": "涅槃經說不受別請。乃不隨佛受別請耳。或",
    "T39n1799_001:0829c21": "因他事而非齋也。遑假也。",
    "T39n1799_001:0829c22": "既無上座及阿闍梨。途中獨歸。其日無供",
    "T39n1799_001:0829c23": "　同輩上下。曰上座。阿闍梨此云軌範。謂與眾",
    "T39n1799_001:0829c24": "中作軌範故　二入國循求三。一平等行乞",
    "T39n1799_001:0829c25": "二。一正行平等以循乞。",
    "T39n1799_001:0829c26": "即時阿難。執持應器。於所遊城次第循乞",
    "T39n1799_001:0829c27": "　當日初分乞食易得。故云即時。鉢多羅。此云",
    "T39n1799_001:0829c28": "應量器。色與體量皆應法度也。無問淨穢。故",
    "T39n1799_001:0829c29": "云次第。順於軌則。故云循乞。乞食十利如寶",
    "T39n1799_001:0830a01": "雨經說。",
    "T39n1799_001:0830a02": "心中初求最後檀越。以為齋主。無問淨穢剎",
    "T39n1799_001:0830a03": "利尊姓及旃陀羅。方行等慈。不擇微賤。發意",
    "T39n1799_001:0830a04": "圓成一切眾生無量功德　檀越此云施者。",
    "T39n1799_001:0830a05": "阿難乞食。意祈末後來請僧者。我當赴彼。故",
    "T39n1799_001:0830a06": "曰齋主。淨穢即剎利旃陀也。剎帝利。此云田",
    "T39n1799_001:0830a07": "主。即王種也。故云尊姓。旃陀羅。此云殺者。",
    "T39n1799_001:0830a08": "即魁膾婬酒家也。方法也。軌則如來。行平",
    "T39n1799_001:0830a09": "等慈。不取貴擇賤。俾施者見者得福無量",
    "T39n1799_001:0830a10": "　二仰效無遮以除謗。",
    "T39n1799_001:0830a11": "阿難已知如來世尊訶須菩提及大迦葉。為",
    "T39n1799_001:0830a12": "阿羅漢。心不均平。欽仰如來開闡無遮。度諸",
    "T39n1799_001:0830a13": "疑謗　迦葉波。此云飲光氏。上古元祖是仙。",
    "T39n1799_001:0830a14": "身有光明。吞蔽燈光。人皆異之。曰飲光仙。因",
    "T39n1799_001:0830a15": "立族姓。尊者頭陀上行第一。故云大也。不均",
    "T39n1799_001:0830a16": "平者。善現捨貧從富。迦葉捨富從貧。皆為淨",
    "T39n1799_001:0830a17": "名所訶。今言如來者。就其印可。功歸佛也。然",
    "T39n1799_001:0830a18": "佛常乞食無遮間者。由五義故。一由內證平",
    "T39n1799_001:0830a19": "等理。外不見貧富相。二心離貪慢。慈無偏利。",
    "T39n1799_001:0830a20": "三表威德不懼惡象沽酒婬女家。四息凡夫",
    "T39n1799_001:0830a21": "猜嫌。五破二乘分別。故得仰效行平等耳。度",
    "T39n1799_001:0830a22": "疑謗者。即息凡夫猜嫌也。",
    "T39n1799_001:0830a23": "經彼城隍。徐步郭門。嚴整威儀。肅恭齋法",
    "T39n1799_001:0830a24": "　城之濠塹曰隍。齋莊齊整。不失威儀。安靜恭",
    "T39n1799_001:0830a25": "謹。足成令則。以斯行乞。物無不從。仰効尊",
    "T39n1799_001:0830a26": "儀。故云齋法也　二示遇惡緣。",
    "T39n1799_001:0830a27": "爾時阿難因乞食次經歷婬室。遭大幻術摩",
    "T39n1799_001:0830a28": "登伽女。以娑毘迦羅先梵天呪。攝入婬席。婬",
    "T39n1799_001:0830a29": "躬撫摩。將毀戒體　爾時此時也。摩登伽義",
    "T39n1799_001:0830b01": "翻本姓。下經云性比丘尼是也。婆毘迦羅。亦",
    "T39n1799_001:0830b02": "云劫毘羅。此言金頭。或云黃髮。食米齊外道",
    "T39n1799_001:0830b03": "也。師事梵天而得此呪。呪是梵天先說。外道",
    "T39n1799_001:0830b04": "施行。世人諷習以為幻術。將毀戒體者。別解",
    "T39n1799_001:0830b05": "脫戒。白四所發。形願業體。體即無作。從作戒",
    "T39n1799_001:0830b06": "生。是第三聚非色非心為戒所依。持之則肥。",
    "T39n1799_001:0830b07": "犯之則羸。故云戒體。阿難無心。遭逼入舍。欲",
    "T39n1799_001:0830b08": "犯未犯。故云將毀。若據下云。八萬行中只",
    "T39n1799_001:0830b09": "毀一戒。心清淨故。尚未淪溺。應知阿難不毀",
    "T39n1799_001:0830b10": "吉羅。緣起如別　三佛垂哀救三。一齋畢歸",
    "T39n1799_001:0830b11": "園。",
    "T39n1799_001:0830b12": "如來知彼婬術所加。齋畢旋歸。王及大臣長",
    "T39n1799_001:0830b13": "者居士。俱來隨佛。願聞法要",
    "T39n1799_001:0830b14": "　如來知者。知即是見也。謂以生死智明不二",
    "T39n1799_001:0830b15": "天眼見也。如來常儀。受請齋了皆為說法。今",
    "T39n1799_001:0830b16": "日速歸。知佛必有所為。故隨而來願聞法要。",
    "T39n1799_001:0830b17": "然大眾根熟。妙悟是時。不有因緣無由發起。",
    "T39n1799_001:0830b18": "故託慶喜婬逼摩登愛纏。俾知生死輪迴貪",
    "T39n1799_001:0830b19": "欲為本。修證常樂禪慧是基。故下文中。天龍",
    "T39n1799_001:0830b20": "八部有學二乘及諸一切新發心菩薩。其數",
    "T39n1799_001:0830b21": "凡有十恒河沙。聞是法已。皆得本心。遠塵離",
    "T39n1799_001:0830b22": "垢。獲法眼淨。性比丘尼成阿羅漢。無量眾生",
    "T39n1799_001:0830b23": "發無上道心等。是知。機應相扣。啐啄同時。形",
    "T39n1799_001:0830b24": "對像現。故無差濫　二放光說呪。",
    "T39n1799_001:0830b25": "于時世尊。頂放百寶無畏光明。光中出生千",
    "T39n1799_001:0830b26": "葉寶蓮。有佛化身。結跏趺坐。宣說神呪　歸",
    "T39n1799_001:0830b27": "園既畢。主伴咸臻。於此之際。故曰于時。佛",
    "T39n1799_001:0830b28": "頂體也。寂無相故。光明相也。具性德故。蓮華",
    "T39n1799_001:0830b29": "用也。成萬行故。化佛果也。理智行三所成就",
    "T39n1799_001:0830c01": "故。宣神呪者。自果既圓說利他故。又釋迦。顯",
    "T39n1799_001:0830c02": "果海無說。頂光蓮現。表大定智悲三法冥熏",
    "T39n1799_001:0830c03": "而起大用。故現化佛。說神呪也　三遣呪往",
    "T39n1799_001:0830c04": "救。",
    "T39n1799_001:0830c05": "勅文殊師利。將呪往護。惡呪銷滅。提獎阿難",
    "T39n1799_001:0830c06": "及摩登伽。歸來佛所　提携獎勸也。文殊顯",
    "T39n1799_001:0830c07": "傳佛旨。密護阿難。先令登伽見佛離欲聞法",
    "T39n1799_001:0830c08": "增道。意顯呪力不可思議也。如下文云。彼尚",
    "T39n1799_001:0830c09": "婬女。無心修行。神力冥資速證無學。何況汝",
    "T39n1799_001:0830c10": "等在會聲聞。求最上乘。決定成佛等。序分竟。",
    "T39n1799_001:0830c11": "次下正宗分。由阿難正請如來正說。解行圓",
    "T39n1799_001:0830c12": "滿。不偏不邪。當機得益也。文三。一阿難悲恨",
    "T39n1799_001:0830c13": "請修三昧。",
    "T39n1799_001:0830c14": "阿難見佛。頂禮悲泣。恨無始來一向多聞未",
    "T39n1799_001:0830c15": "全道力　多聞習定。止觀雙修。若但偏攻豈",
    "T39n1799_001:0830c16": "全道力。故涅槃云。先以定動。後以慧拔。定如",
    "T39n1799_001:0830c17": "縛賊。慧如殺賊。定慧雙運。目足更資。到清涼",
    "T39n1799_001:0830c18": "池。保無留難。佛與阿難。空王佛時同發大心。",
    "T39n1799_001:0830c19": "為樂多聞。匪勤修習。佛今成道。我始入流。仍",
    "T39n1799_001:0830c20": "值惡緣不能免脫。良由偏失。誠可悲夫。故下",
    "T39n1799_001:0830c21": "文云。汝聞微塵佛一切祕密門。欲漏不先除。",
    "T39n1799_001:0830c22": "畜聞成過誤。",
    "T39n1799_001:0830c23": "殷勤啟請。十方如來得成菩提妙奢摩他三",
    "T39n1799_001:0830c24": "摩禪那最初方便　如來極證人也。菩提極",
    "T39n1799_001:0830c25": "證法也。人法雙舉者。簡所請行非眇劣耳。奢",
    "T39n1799_001:0830c26": "摩他云止。三摩提云觀。禪那云靜慮。釋其",
    "T39n1799_001:0830c27": "相者如圓覺經。此三種義。只在一心。非三而",
    "T39n1799_001:0830c28": "三。不一而一。舉一即具。故稱為妙。即天台一",
    "T39n1799_001:0830c29": "心三觀也。此觀若成。即證涅槃三德。名祕密",
    "T39n1799_001:0831a01": "藏。故舉十方如來得成菩提等。最初方便者",
    "T39n1799_001:0831a02": "然方便多種。今問成佛妙行復云最初者。意",
    "T39n1799_001:0831a03": "請成妙行之方便也。淺深雖異俱方便爾。如",
    "T39n1799_001:0831a04": "圓覺經。方便隨順圓攝所歸即有三種。此指",
    "T39n1799_001:0831a05": "妙行即方便也。如下經文。佛問圓通。從何方",
    "T39n1799_001:0831a06": "便入三摩地。即指入妙行之方便也。今文請",
    "T39n1799_001:0831a07": "即通問。下文答則別說。如下文云。有大佛頂",
    "T39n1799_001:0831a08": "首楞嚴等。即許說成道妙行也。復先徵詰發",
    "T39n1799_001:0831a09": "心。推逐妄執。破群疑。顯藏性。令信解不謬。",
    "T39n1799_001:0831a10": "阿難因此了悟。發菩提心等。此即信解真正。",
    "T39n1799_001:0831a11": "成本起因。若無此因。縱歷多劫修諸行門。皆",
    "T39n1799_001:0831a12": "成邪僻。猶如煮沙欲成嘉饌終不能得。故圓",
    "T39n1799_001:0831a13": "覺中。示三觀。顯諸輪。一一皆云悟淨圓覺。此",
    "T39n1799_001:0831a14": "經亦爾。從初至第四卷半已來。則總明信解",
    "T39n1799_001:0831a15": "真正為最初方便也。信解雖正明識藏心。多",
    "T39n1799_001:0831a16": "聞無功不逮修習如得大宅罔知入門。故請",
    "T39n1799_001:0831a17": "修行從何攝伏。佛即具辨止觀。為正修法。",
    "T39n1799_001:0831a18": "止觀成處名真三昧。入此行時須有方便。方",
    "T39n1799_001:0831a19": "便之法不離根門。入一無妄。餘皆清淨。故問",
    "T39n1799_001:0831a20": "二十五聖。復勅文殊令揀。此即以根門順機",
    "T39n1799_001:0831a21": "為最初方便。如下文云。我今欲令阿難開悟。",
    "T39n1799_001:0831a22": "二十五聖誰當其根。何方便門得易成就。此",
    "T39n1799_001:0831a23": "則的取從聞思修為初方便。最初之義先解",
    "T39n1799_001:0831a24": "後行。無出於斯。或可最初是無上第一之義。",
    "T39n1799_001:0831a25": "即指真定為方便耳。如別有說。吾弗知也",
    "T39n1799_001:0831a26": "　二同時大眾俱欲欽聞。",
    "T39n1799_001:0831a27": "於時。復有恒沙菩薩。及諸十方大阿羅漢辟",
    "T39n1799_001:0831a28": "支佛等。俱願樂聞　如渴思冷水。如飢思飲",
    "T39n1799_001:0831a29": "食。如病思良藥。如眾蜂依蜜。我等亦如是。願",
    "T39n1799_001:0831b01": "聞甘露法。",
    "T39n1799_001:0831b02": "退坐默然。承受聖旨　大眾欲聞。假其請主。",
    "T39n1799_001:0831b03": "三乘賢聖八部王臣。潔已虛心。收視返聽。而",
    "T39n1799_001:0831b04": "寂默也。智論偈云。聽者端視如渴飲。一心入",
    "T39n1799_001:0831b05": "於語義中。踊躍聞法心悲喜。如是之人可為",
    "T39n1799_001:0831b06": "說。斯受聖旨。豈令不然此下。如來乘機廣為",
    "T39n1799_001:0831b07": "開演。古人科判。各是一途。春蘭秋菊互檀",
    "T39n1799_001:0831b08": "其美。振公八段資中顯稱。今詳經文復有理",
    "T39n1799_001:0831b09": "在。文中前後兩度說經。初從此去至標經名。",
    "T39n1799_001:0831b10": "是酬問正說分。次從說是語已下至不戀三",
    "T39n1799_001:0831b11": "界。為請益再陳分。初有四段。一開妙解。二示",
    "T39n1799_001:0831b12": "妙行。三顯妙位。四立妙名。此四即八段中前",
    "T39n1799_001:0831b13": "五科。開合之異也。次再陳中有二。一辨趣",
    "T39n1799_001:0831b14": "生差別。二示禪境差別。即八中後三段也。然",
    "T39n1799_001:0831b15": "開判之設。各隨其人。吾今從古。依振公判。略",
    "T39n1799_001:0831b16": "沒第八。但取七名。今初顯如來藏心二。一破",
    "T39n1799_001:0831b17": "阿難認妄迷真顯如來藏二。一正約心見以",
    "T39n1799_001:0831b18": "破顯五。一審其初心二。一問發心之始。",
    "T39n1799_001:0831b19": "佛告阿難。汝我同氣。情均天倫　慶喜是佛",
    "T39n1799_001:0831b20": "堂弟。祖父相傳亦名同氣。或可但是兄弟同",
    "T39n1799_001:0831b21": "一氣類也。兄弟之序。上下相次。恩愛相屬。蓋",
    "T39n1799_001:0831b22": "自然而然。非使之然也。故曰均天倫。倫理",
    "T39n1799_001:0831b23": "均等也。",
    "T39n1799_001:0831b24": "當初發心。於我法中。見何勝相。頓捨世間深",
    "T39n1799_001:0831b25": "恩愛　父母妻子是恩愛之深者。世人以捨",
    "T39n1799_001:0831b26": "麁重恩愛為其至道。而不知修行見愛尚是",
    "T39n1799_001:0831b27": "妄心。故審問之。後方推破　二答捨愛之緣。",
    "T39n1799_001:0831b28": "阿難白佛。我見如來三十二相。勝妙殊絕形",
    "T39n1799_001:0831b29": "體映徹。猶如瑠璃　如來大相有三十二。謂",
    "T39n1799_001:0831c01": "足下安平至頂成肉髻。小相有八十種。謂無",
    "T39n1799_001:0831c02": "見頂至手足有德相。從大相海。流出小相。故",
    "T39n1799_001:0831c03": "名為好。釋梵輪王亦有大相。然無其好。暗昧",
    "T39n1799_001:0831c04": "不明。不名勝妙殊絕。形狀體質清淨無垢。喻",
    "T39n1799_001:0831c05": "瑠璃也。",
    "T39n1799_001:0831c06": "常自思惟。此相非是欲愛所生　從戒定慧",
    "T39n1799_001:0831c07": "所成就故。故非欲愛。",
    "T39n1799_001:0831c08": "何以故。欲氣麁濁。腥臊交遘。膿血雜亂　欲",
    "T39n1799_001:0831c09": "愛之生。純是不淨。大集經中具說受生。皆由",
    "T39n1799_001:0831c10": "父母與己識情互生愛欲。由是。託彼赤白二",
    "T39n1799_001:0831c11": "滴為識所依。一處和合名歌羅邏。而漸增長。",
    "T39n1799_001:0831c12": "至於出胎。五穀長養。雖成人相。如革囊盛糞。",
    "T39n1799_001:0831c13": "故云膿血雜亂。",
    "T39n1799_001:0831c14": "不能發生勝淨妙明紫金光聚　閻浮檀金展",
    "T39n1799_001:0831c15": "轉比至迦葉身。金猶如聚墨。若比佛身。迦葉",
    "T39n1799_001:0831c16": "如墨。欲愛所招。終非如此。",
    "T39n1799_001:0831c17": "是以渴仰。從佛剃落　勝相妙絕。知非愛生。",
    "T39n1799_001:0831c18": "思渴瞻仰。故求捨愛。願從佛化。俾易妙身。斯",
    "T39n1799_001:0831c19": "不知以愛捨愛轉增妄矣　二彰其妄夫二。",
    "T39n1799_001:0831c20": "一總彰淪溺。",
    "T39n1799_001:0831c21": "佛言善哉阿難。汝等當知。一切眾生從無始",
    "T39n1799_001:0831c22": "來生死相續　久成積苦也　二別釋因由",
    "T39n1799_001:0831c23": "二。一迷真。",
    "T39n1799_001:0831c24": "皆由不知常住真心性淨明體　迷自本真",
    "T39n1799_001:0831c25": "也。無始晦殊。故曰不知。不生不滅。名為常",
    "T39n1799_001:0831c26": "住。離諸偽妄靈鑒不昧。故曰真心。三德具足",
    "T39n1799_001:0831c27": "為一切法之所依止。故云性淨明體。眾生悉",
    "T39n1799_001:0831c28": "爾故曰皆由　二認妄。",
    "T39n1799_001:0831c29": "用諸妄想。此想不真。故有輪轉　認他虛想",
    "T39n1799_001:0832a01": "也。下文云。此是前塵虛妄相想。惑汝真性。從",
    "T39n1799_001:0832a02": "無始來認賊為子。失汝元常。故受輪轉。舉世",
    "T39n1799_001:0832a03": "修行多同此計。故託阿難總彰其失　三勸",
    "T39n1799_001:0832a04": "其直語三。一正勸。",
    "T39n1799_001:0832a05": "汝今欲研無上菩提真發明性。應當直心詶",
    "T39n1799_001:0832a06": "我所問　下文識精元明。即是無始菩提涅",
    "T39n1799_001:0832a07": "槃元清淨體。此體非妄。無有變異。故云真性。",
    "T39n1799_001:0832a08": "研究窮也。淨名云直心是道場。無虛假故。今",
    "T39n1799_001:0832a09": "推本意。豈得異想發言。欲正修行。當須確實。",
    "T39n1799_001:0832a10": "故今勸也　二引證。",
    "T39n1799_001:0832a11": "十方如來同一道故。出離生死皆以直心",
    "T39n1799_001:0832a12": "　諸佛同道。脫苦得樂。皆由直心者。此有二種。",
    "T39n1799_001:0832a13": "一發言無虛假。如此文所勸淨名道場。二向",
    "T39n1799_001:0832a14": "理之心。無別岐路。即如起信三心之直心",
    "T39n1799_001:0832a15": "也故論云。一者直心。正向真如法故。此為二",
    "T39n1799_001:0832a16": "行根本也。今此經意須具二焉。始令發言無",
    "T39n1799_001:0832a17": "妄。終成向理心絕。方為十方同道　三結益。",
    "T39n1799_001:0832a18": "心言直故如是乃至終始地位中間永無諸委",
    "T39n1799_001:0832a19": "曲相　因苗辨地。言直心直。苟或反此。罪",
    "T39n1799_001:0832a20": "非輕小。如下經云。若大妄語。即三摩提不得",
    "T39n1799_001:0832a21": "清淨。成愛見魔。失如來種。若諸比丘。心如",
    "T39n1799_001:0832a22": "直絃。一切真實。入三摩地。永無魔事。我印是",
    "T39n1799_001:0832a23": "人成就菩薩無上知覺也。發心曰始。究竟名",
    "T39n1799_001:0832a24": "終。彈指能超。故無委曲　四問其見愛二。",
    "T39n1799_001:0832a25": "一問。",
    "T39n1799_001:0832a26": "阿難。我今問汝。當汝發心緣於如來三十二",
    "T39n1799_001:0832a27": "相。將何所見。誰為愛樂　心見兩門。由茲",
    "T39n1799_001:0832a28": "所問。下既認心不迭。指見謬稱。故成二障",
    "T39n1799_001:0832a29": "為纏三空罔契。故下徵詰。俾識妄源　二答。",
    "T39n1799_001:0832b01": "阿難白佛言。世尊。如是愛樂。用我心目　單",
    "T39n1799_001:0832b02": "牒雙指巧略故也。",
    "T39n1799_001:0832b03": "由目觀見如來勝相。心生愛樂。故我發心願",
    "T39n1799_001:0832b04": "捨生死　此正陳妄體也。目即眼根。心即意",
    "T39n1799_001:0832b05": "識。根識虛妄猶如空華。若執有體能見能樂。",
    "T39n1799_001:0832b06": "豈唯迷於法空。亦起人我見愛。故下文云。六",
    "T39n1799_001:0832b07": "為賊媒。自劫家寶。無始虛習。住地無明。皆由",
    "T39n1799_001:0832b08": "根識更非他物。想相為塵。識情為垢。生死輪",
    "T39n1799_001:0832b09": "轉莫不由斯。故下推徵。令知虛妄。◎",
    "T39n1799_001:0832b10": "◎五辨其真妄二。一推妄所在七。一破在內",
    "T39n1799_001:0832b11": "二。一立四。一牒前以語。",
    "T39n1799_001:0832b12": "佛告阿難。如汝所說。真所愛樂。因于心目。",
    "T39n1799_001:0832b13": "若不識知心目所在。則不能得降伏塵勞",
    "T39n1799_001:0832b14": "　心目是本。塵勞為末。若迷本之依處。群末難",
    "T39n1799_001:0832b15": "除。染污故名塵。擾惱故名勞。即通指二障也",
    "T39n1799_001:0832b16": "　二舉事以況。",
    "T39n1799_001:0832b17": "譬如國王　真性也。",
    "T39n1799_001:0832b18": "為賊所侵　煩惱迷真也。",
    "T39n1799_001:0832b19": "發兵討除　用智也。",
    "T39n1799_001:0832b20": "是兵要當知賊所在　兵人所執器也　三示",
    "T39n1799_001:0832b21": "過以問。",
    "T39n1799_001:0832b22": "使汝流轉心目為咎　示過也。",
    "T39n1799_001:0832b23": "吾今問汝。唯心與目。今何所在　總問所依",
    "T39n1799_001:0832b24": "也　四引例以答二。一引他為例。",
    "T39n1799_001:0832b25": "阿難白佛言。世尊。一切世間十種異生。同將",
    "T39n1799_001:0832b26": "識心。居在身內。縱觀如來青蓮華眼。亦在佛",
    "T39n1799_001:0832b27": "面　下文有十二類。今舉大數。凡夫造業不",
    "T39n1799_001:0832b28": "同感果差別。名為異生。一切世間者。舉依顯",
    "T39n1799_001:0832b29": "正也。前舉凡心在內。後指佛眼在面。欲取例",
    "T39n1799_001:0832c01": "己亦復然也　二指已結答。",
    "T39n1799_001:0832c02": "我今觀此浮根四塵。秖在我面。如是識心實",
    "T39n1799_001:0832c03": "居身內　以眼根色是不可見。故指浮根。聖",
    "T39n1799_001:0832c04": "凡既爾。在己必然。面與身中心眼定處也",
    "T39n1799_001:0832c05": "　二破二。一正破三。一舉事定其所見三。一問",
    "T39n1799_001:0832c06": "境內外。",
    "T39n1799_001:0832c07": "佛告阿難。汝今現坐如來講堂。觀祇陀林。今",
    "T39n1799_001:0832c08": "何所在。世尊。此大重閣清淨講堂在給孤園。",
    "T39n1799_001:0832c09": "今祇陀林實在堂外　堂在園中。林居堂外。",
    "T39n1799_001:0832c10": "內外既分。計宗危矣　二定見先後。",
    "T39n1799_001:0832c11": "阿難。汝今堂中先何所見。世尊。我在堂中。先",
    "T39n1799_001:0832c12": "見如來。次觀大眾。如是外望。方矚林園　定",
    "T39n1799_001:0832c13": "先後者。欲破阿難在內之心不能如此次第",
    "T39n1799_001:0832c14": "見故　三審見因由。",
    "T39n1799_001:0832c15": "阿難。汝矚林園。因何有見。世尊。此大講堂戶",
    "T39n1799_001:0832c16": "牖開豁。故我在堂得遠瞻見　講堂身也。阿",
    "T39n1799_001:0832c17": "難心也。如來大眾五藏也。戶牖根也　二示",
    "T39n1799_001:0832c18": "益安其所懷。",
    "T39n1799_001:0832c19": "爾時世尊。在大眾中。舒金色臂。摩阿難頂",
    "T39n1799_001:0832c20": "　以慈攝也。如父囑子拊背而告。此有三意。一",
    "T39n1799_001:0832c21": "安慰其心令無恐懼。二囑其諦受令無忘失。",
    "T39n1799_001:0832c22": "三示今許說無有虛妄。故舒其手現慈相也。",
    "T39n1799_001:0832c23": "告示阿難及諸大眾。有三摩提。名大佛頂首",
    "T39n1799_001:0832c24": "楞嚴王。具足萬行。十方如來一門超出妙莊",
    "T39n1799_001:0832c25": "嚴路　下云十方薄伽梵一路涅槃門。直道",
    "T39n1799_001:0832c26": "無異。通至寶所。故云一門清淨果海。眾德具",
    "T39n1799_001:0832c27": "足。故曰莊嚴。真三摩地。因行所履故名為",
    "T39n1799_001:0832c28": "路。",
    "T39n1799_001:0832c29": "汝今諦聽。阿難頂禮伏受慈旨　破妄意。欲",
    "T39n1799_001:0833a01": "顯真故。略標宗嘆德。令其忻慕。豈謂徒然譴",
    "T39n1799_001:0833a02": "責罔知所歸。於是阿難伏而諦受　三引例",
    "T39n1799_001:0833a03": "明其所失三。一引例正問。",
    "T39n1799_001:0833a04": "佛告阿難。如汝所言。身在講堂戶牖開豁遠",
    "T39n1799_001:0833a05": "矚林園。亦有眾生在此堂中不見如來見堂",
    "T39n1799_001:0833a06": "外者　反常理以致問。引慶喜以直答　二",
    "T39n1799_001:0833a07": "依理以答。",
    "T39n1799_001:0833a08": "阿難答言。世尊。在堂不見如來能見林泉無",
    "T39n1799_001:0833a09": "有是處　只知據理直申不覺計宗危矣　三",
    "T39n1799_001:0833a10": "合喻奪破三。一正奪。",
    "T39n1799_001:0833a11": "阿難。汝亦如是　心在身內。如人在堂。",
    "T39n1799_001:0833a12": "汝之心靈。一切明了。若汝現前所明了心實",
    "T39n1799_001:0833a13": "在身內。爾時先合了知內身。頗有眾生先見",
    "T39n1799_001:0833a14": "身中後觀外物　心能靈鑒。內外俱緣。故云",
    "T39n1799_001:0833a15": "一切明了。向外既了萬緣。在內合知藏腑。頗",
    "T39n1799_001:0833a16": "猶可也。亦語辭也。汝觀眾生。可有此者　二",
    "T39n1799_001:0833a17": "縱破。",
    "T39n1799_001:0833a18": "縱不能見心肝脾胃。爪生髮長筋轉脈搖。誠",
    "T39n1799_001:0833a19": "合明了。如何不知　腑藏內密。設使不知。筋",
    "T39n1799_001:0833a20": "脈膚淺。寧容難了　三反責。",
    "T39n1799_001:0833a21": "必不內知。云何知外　五藏同居。最為親眤。",
    "T39n1799_001:0833a22": "萬象離異。誠謂疎遙。若使不了身中。豈合能",
    "T39n1799_001:0833a23": "觀外物　二結破。",
    "T39n1799_001:0833a24": "是故應知。汝言覺了能知之心住在身內。無",
    "T39n1799_001:0833a25": "有是處　境風外動。妄想內熏。識浪潛生為",
    "T39n1799_001:0833a26": "自心相。空華幻化。起滅無從。不了本如遂成",
    "T39n1799_001:0833a27": "久執。及推所在妄謂身中。反覆窮研理無所",
    "T39n1799_001:0833a28": "據。故佛結指令悟其非　二破在外二。一立",
    "T39n1799_001:0833a29": "二。一正立。",
    "T39n1799_001:0833b01": "阿難稽首而白佛言。我聞如來如是法音。悟",
    "T39n1799_001:0833b02": "知我心實居身外　身中無救。身外必然。不",
    "T39n1799_001:0833b03": "遇尊言莫悟斯旨。故稽首於佛。謝非立是也。",
    "T39n1799_001:0833b04": "以頭至地稽留少時。故名稽首　二釋成二。",
    "T39n1799_001:0833b05": "一引喻領悟前非。",
    "T39n1799_001:0833b06": "所以者何。譬如燈光然於室中。是燈必能先",
    "T39n1799_001:0833b07": "照室內。從其室門。後及庭際　引喻例法。伏",
    "T39n1799_001:0833b08": "受前非也　二躡喻成立今義。",
    "T39n1799_001:0833b09": "一切眾生。不見身中獨見身外。亦如燈光居",
    "T39n1799_001:0833b10": "在室外不能照室　室外之燭不及內明。身",
    "T39n1799_001:0833b11": "外之心何能反照。此計心有離身之過。故下",
    "T39n1799_001:0833b12": "破之。",
    "T39n1799_001:0833b13": "是義必明。將無所惑。同佛了義。得無妄耶",
    "T39n1799_001:0833b14": "　身外之理。法喻正齊。以此觀之。合無疑暗。佛",
    "T39n1799_001:0833b15": "說了義可得同乎　二破二。一正破二。一引",
    "T39n1799_001:0833b16": "例立理二。一一多同飽問。",
    "T39n1799_001:0833b17": "佛告阿難。是諸比丘。適來從我室羅筏城循",
    "T39n1799_001:0833b18": "乞摶食。歸祇陀林。我已宿齋。汝觀比丘一人",
    "T39n1799_001:0833b19": "食時諸人飽不　前云赴請。此云乞食者。乞",
    "T39n1799_001:0833b20": "食乃是常儀。泛舉為喻。又前雖赴請。未必僧",
    "T39n1799_001:0833b21": "盡。餘人乞食。故舉此也。宿預也　二自他",
    "T39n1799_001:0833b22": "殊體答。",
    "T39n1799_001:0833b23": "阿難答言不也。世尊。何以故。是諸比丘。雖阿",
    "T39n1799_001:0833b24": "羅漢。軀命不同。云何一人能令眾飽　前問",
    "T39n1799_001:0833b25": "一食眾飽。今答軀命不同。反前問也。意顯心",
    "T39n1799_001:0833b26": "若離身即同他食。他食既非我飽。心知何關",
    "T39n1799_001:0833b27": "我身。身心相外。自他可例　二據理推破二。",
    "T39n1799_001:0833b28": "一以理定其相外。",
    "T39n1799_001:0833b29": "佛告阿難。若汝覺了知見之心實在身外",
    "T39n1799_001:0833c01": "　牒也。",
    "T39n1799_001:0833c02": "身心相外自不相干　定其相外。外猶離也。",
    "T39n1799_001:0833c03": "心既離身。不相干涉。如前所答一人食時不",
    "T39n1799_001:0833c04": "令眾飽。",
    "T39n1799_001:0833c05": "則心所知身不能覺。覺在身際心不能知",
    "T39n1799_001:0833c06": "　釋成其相。心若在外。理合如是。文顯可見",
    "T39n1799_001:0833c07": "　二約見驗其相知。",
    "T39n1799_001:0833c08": "我今示汝兜羅綿手。汝眼見時。心分別不。阿",
    "T39n1799_001:0833c09": "難答言如是世尊。佛告阿難。若相知者。云何",
    "T39n1799_001:0833c10": "在外　具云兜沙羅。此云霜。佛手柔軟如兜",
    "T39n1799_001:0833c11": "羅綿。三十二相中一相也。眼屬身分。心若離",
    "T39n1799_001:0833c12": "者合不分別。若分別者。應不離身。以不離故",
    "T39n1799_001:0833c13": "名為相知。故此責云若相知者云何在外",
    "T39n1799_001:0833c14": "　二結破。",
    "T39n1799_001:0833c15": "是故應知。汝言覺了能知之心住在身外。無",
    "T39n1799_001:0833c16": "有是處　可知。◎",
    "T39n1799_001:0833c17": "首楞嚴義疏注經卷第一之一",
    "T39n1799_001:0833c20": "首楞嚴義疏注經卷第一之二",
    "T39n1799_001:0833c22": "長水沙門子璿集",
    "T39n1799_001:0833c23": "◎三破潛根二。一立三。一述前所破汎立一",
    "T39n1799_001:0833c24": "處。",
    "T39n1799_001:0833c25": "阿難白佛言。世尊。如佛所言。不見內故不居",
    "T39n1799_001:0833c26": "身內。身心相知不相離故不在身外。我今思",
    "T39n1799_001:0833c27": "惟。知在一處　雙敘別立。文顯易知　二問",
    "T39n1799_001:0833c28": "今所立答在諸根。",
    "T39n1799_001:0833c29": "佛言。處今何在。阿難言。此了知心。既不知",
    "T39n1799_001:0834a01": "內。而能見外。如我思忖。潛伏根裏　知外而",
    "T39n1799_001:0834a02": "不知內。非根而何。此即妄計識心潛五根裏",
    "T39n1799_001:0834a03": "　三舉喻所成復伸潛理二。一舉喻合法。",
    "T39n1799_001:0834a04": "猶如有人。取琉璃椀。合其兩眼。雖有物合",
    "T39n1799_001:0834a05": "而不留礙。彼根隨見。隨即分別　瑠璃喻根。",
    "T39n1799_001:0834a06": "眼喻於識。眼根色淨不能礙心。同瑠璃椀不",
    "T39n1799_001:0834a07": "礙於眼。隨照一境。心隨根知。若此成立。乍觀",
    "T39n1799_001:0834a08": "可爾。洎乎推破。同喻不成　二據理成立。",
    "T39n1799_001:0834a09": "然我覺了能知之心不見內者。為在根故。分",
    "T39n1799_001:0834a10": "明矚外無障礙者。潛根內故　但知妄計。不",
    "T39n1799_001:0834a11": "覺隨語過生。下文即破　二破二。一正破三。",
    "T39n1799_001:0834a12": "一躡喻定其俱見。",
    "T39n1799_001:0834a13": "佛告阿難。如汝所言。潛根內者。猶如瑠璃",
    "T39n1799_001:0834a14": "　略牒語簡可以意知。",
    "T39n1799_001:0834a15": "彼人當以瑠璃籠眼。當見山河。見瑠璃不。如",
    "T39n1799_001:0834a16": "是世尊。是人當以瑠璃籠眼。實見瑠璃　遠",
    "T39n1799_001:0834a17": "觀物像。近見琉璃。問答極成。故云如是",
    "T39n1799_001:0834a18": "　二據法責其獨觀。",
    "T39n1799_001:0834a19": "佛告阿難。汝心若同瑠璃合者。當見山河。何",
    "T39n1799_001:0834a20": "不見眼　喻則近遠俱見。法則唯見山河。既",
    "T39n1799_001:0834a21": "失近觀。何成同喻。法喻不等。潛根理虧。下更",
    "T39n1799_001:0834a22": "縱破令無所據　三縱見不見咸失。",
    "T39n1799_001:0834a23": "若見眼者。眼即同境不得成隨　設使見眼。",
    "T39n1799_001:0834a24": "即成敵對。云何前言隨即分別。此有自語相",
    "T39n1799_001:0834a25": "違過也。",
    "T39n1799_001:0834a26": "若不能見。云何說言此了知以潛在根內如",
    "T39n1799_001:0834a27": "琉璃合　結成法喻不齊過也。二過既彰。潛",
    "T39n1799_001:0834a28": "根理喪　二結破。",
    "T39n1799_001:0834a29": "是故應知。汝言覺了能知之心潛伏根裏如",
    "T39n1799_001:0834b01": "瑠璃合。無有是處　四破見內二。一約見暗",
    "T39n1799_001:0834b02": "以成立。",
    "T39n1799_001:0834b03": "阿難白佛言。世尊。我今又作如是思惟。是眾",
    "T39n1799_001:0834b04": "生身。腑藏在中。竅穴居外。有藏則暗。有竅則",
    "T39n1799_001:0834b05": "明。今我對佛開眼見明。名為見外。閉眼見闇。",
    "T39n1799_001:0834b06": "名為見內。是義云何　此中立意。復宗歸內。",
    "T39n1799_001:0834b07": "最先所計心在身中。佛即推徵不合在內。以",
    "T39n1799_001:0834b08": "不能見身中物故。由此轉計身外潛根。及至",
    "T39n1799_001:0834b09": "窮研。二俱不當。再思理道。在內義長。遂立藏",
    "T39n1799_001:0834b10": "暗竅明。責無不見內過。七竅明露五藏黯然。",
    "T39n1799_001:0834b11": "開竅緣明。合眼對暗。明暗若見。內外俱緣。由",
    "T39n1799_001:0834b12": "是在內決無所惑　二約對眼以推破二。一",
    "T39n1799_001:0834b13": "難破二。一破前計二。一雙徵。",
    "T39n1799_001:0834b14": "佛告阿難。汝當閉眼見暗之時。此暗境界為",
    "T39n1799_001:0834b15": "與眼對為不對眼　徵訖　二雙破二。一破",
    "T39n1799_001:0834b16": "對二。一對眼不屬內。",
    "T39n1799_001:0834b17": "若與眼對。暗在眼前。云何成內　對眼在前",
    "T39n1799_001:0834b18": "前豈成內　二外室成焦腑。",
    "T39n1799_001:0834b19": "若成內者。居暗室中。無日月燈。此室暗中皆",
    "T39n1799_001:0834b20": "汝焦腑　若謂不論前後但是見暗便即內",
    "T39n1799_001:0834b21": "者。汝處幽室。無三光時。比室黯然。應是汝",
    "T39n1799_001:0834b22": "內。以同暗故。焦腑即內也。應立量云。汝處幽",
    "T39n1799_001:0834b23": "室。應汝焦腑。以是暗故。同汝見暗　二破不",
    "T39n1799_001:0834b24": "對。",
    "T39n1799_001:0834b25": "若不對者。云何成見　未曾見有　境不對眼",
    "T39n1799_001:0834b26": "而稱見物　二破轉計二。一牒計奪破。",
    "T39n1799_001:0834b27": "若離外見。內對所成　牒轉計也。此計。由前",
    "T39n1799_001:0834b28": "以暗室暗例眼前暗。不合成內。恐彼計云。我",
    "T39n1799_001:0834b29": "所見暗與暗室暗二體不同。何也。彼暗室暗",
    "T39n1799_001:0834c01": "是身外暗。名為外見。以是開眼之所緣故。我",
    "T39n1799_001:0834c02": "所見暗是身內境。名為內對。以是合眼之所",
    "T39n1799_001:0834c03": "緣故。今取合眼所對之暗名為見內。非同所",
    "T39n1799_001:0834c04": "見室中暗爾。如何不得見暗名內。故此牒也。",
    "T39n1799_001:0834c05": "然諸師敘計殊不分明。蓋譯人巧略。但牒而",
    "T39n1799_001:0834c06": "已有智請詳。無執麻矣。",
    "T39n1799_001:0834c07": "合眼見暗。名為身中。開眼見明。何不見面。若",
    "T39n1799_001:0834c08": "不見面內對不成　奪破也。設許合眼對暗",
    "T39n1799_001:0834c09": "名見身中。亦應開眼對明而見自面。內屬",
    "T39n1799_001:0834c10": "於暗。尚許返見。面屬於明。豈無返見。一成則",
    "T39n1799_001:0834c11": "俱成。一破則俱破。故云若不見面內對不成",
    "T39n1799_001:0834c12": "　二展轉縱破四。一在空非內同他破。",
    "T39n1799_001:0834c13": "見面若成。此了知心及與眼根。乃在虛空。何",
    "T39n1799_001:0834c14": "成在內。若在虛空。自非汝體　設汝執言能",
    "T39n1799_001:0834c15": "見面者。汝心及眼應處虛空。以根境相對方",
    "T39n1799_001:0834c16": "成見故。若許處空。顯是在外。如何復執心居",
    "T39n1799_001:0834c17": "身內。又若在空即同他人。自然不是汝之心",
    "T39n1799_001:0834c18": "體。此之二過。應立量云。汝之心靈。定不在",
    "T39n1799_001:0834c19": "內。見汝面故。猶如他人。破次過者。但改宗云",
    "T39n1799_001:0834c20": "定非汝體。因喻如前　二他見還同己體破。",
    "T39n1799_001:0834c21": "即應如來今見汝面。亦是汝身　汝或執言。",
    "T39n1799_001:0834c22": "雖見我面。定是我體。即復破云。佛亦見汝。應",
    "T39n1799_001:0834c23": "是汝身。應立量云。如來之身定是汝體。見汝",
    "T39n1799_001:0834c24": "面故。如汝心眼。設或不許佛身是汝。汝之心",
    "T39n1799_001:0834c25": "眼亦非是汝。便同前文。自非汝體也　三根",
    "T39n1799_001:0834c26": "身互闕能知破。",
    "T39n1799_001:0834c27": "汝眼已知。身合非覺　又若汝心能見面者。",
    "T39n1799_001:0834c28": "本分身處應無知覺。以在眼根處虛空故。身",
    "T39n1799_001:0834c29": "若有覺。眼必無知。在一不在一。經文巧。略故",
    "T39n1799_001:0835a01": "不言也　四二覺應成兩佛破。",
    "T39n1799_001:0835a02": "必汝執言身眼兩覺。應有二知。即汝一身應",
    "T39n1799_001:0835a03": "成兩佛必　汝現今眼根自知身處自覺非互",
    "T39n1799_001:0835a04": "闕者。須有二心。知即心也。凡是有心。皆當",
    "T39n1799_001:0835a05": "作佛。豈汝一身成兩佛耶。此之四段。展轉破",
    "T39n1799_001:0835a06": "逐。皆由前文內對所成見面之執妄情紛擾",
    "T39n1799_001:0835a07": "執計多端。故盡破之令無所救　二結破。",
    "T39n1799_001:0835a08": "是故應知。汝言見暗名見內者。無有是處",
    "T39n1799_001:0835a09": "　五破隨合二。一引經成立。",
    "T39n1799_001:0835a10": "阿難言。我常聞佛開示四眾。由心生故。種種",
    "T39n1799_001:0835a11": "法生。由法生故。種種心生　引教也。第八本",
    "T39n1799_001:0835a12": "識變生三境。故云心生法生。境界風動能起",
    "T39n1799_001:0835a13": "識浪。故云法生心生。今雖通舉。要取後句法",
    "T39n1799_001:0835a14": "生心生以為據也。",
    "T39n1799_001:0835a15": "我今思惟。即思惟體。實我心性。隨所合處。心",
    "T39n1799_001:0835a16": "則隨有。亦非內外中間三處　現今思惟。誠",
    "T39n1799_001:0835a17": "有緣慮。及推所止。三處元非。應知。隨境而",
    "T39n1799_001:0835a18": "生。心與境合。境既不一。心亦隨多。頗合佛",
    "T39n1799_001:0835a19": "言。必無虛論　二牒計推破二。一正破二。一",
    "T39n1799_001:0835a20": "破無體。",
    "T39n1799_001:0835a21": "佛告阿難。汝今說言。由法生故種種心生隨",
    "T39n1799_001:0835a22": "所合處心隨有者　牒前計也。",
    "T39n1799_001:0835a23": "是心無體。則無所合　既言因法有心。應知",
    "T39n1799_001:0835a24": "心本無體。無體言合。理必不然。一法云何",
    "T39n1799_001:0835a25": "合。斯之謂矣。",
    "T39n1799_001:0835a26": "若無有體而能合者則十九。界因七塵合。是",
    "T39n1799_001:0835a27": "義不然　若汝堅執無體能合。十九界第七",
    "T39n1799_001:0835a28": "塵。體畢竟無。亦應有合。世間學者誰信有之。",
    "T39n1799_001:0835a29": "故云不然　二破有體二。一內外出入不成",
    "T39n1799_001:0835b01": "破二。一正奪破。",
    "T39n1799_001:0835b02": "若有體者。如汝以手自挃其體。汝所知心。為",
    "T39n1799_001:0835b03": "復內出。為從外入。若復內出。還見身中。若從",
    "T39n1799_001:0835b04": "外來。先合見面　挃(陟栗切)猶觸也。以手觸身。",
    "T39n1799_001:0835b05": "必先知覺。既言有體。不無所止。內外二處必",
    "T39n1799_001:0835b06": "從一緣。故今雙詰。難同前破　二破轉救二。",
    "T39n1799_001:0835b07": "初救。",
    "T39n1799_001:0835b08": "阿難言。見是其眼。心知非眼。為見非義　轉",
    "T39n1799_001:0835b09": "救也。若如前難。令見面等。理恐不然。以心能",
    "T39n1799_001:0835b10": "鑒覺。但名為知。眼有照明。方稱曰見。若將心",
    "T39n1799_001:0835b11": "知。為眼見者。必無此理。故云非義　二破。",
    "T39n1799_001:0835b12": "佛言。若眼能見。汝在室中。門能見不　引喻",
    "T39n1799_001:0835b13": "難也。如世間人稱見外者。必待出門方名人",
    "T39n1799_001:0835b14": "見。若人居室。門豈自見。門眼也。人心也。汝",
    "T39n1799_001:0835b15": "稱眼見。理恐不然。",
    "T39n1799_001:0835b16": "則諸已死尚有眼存。應皆見物。若見物者云",
    "T39n1799_001:0835b17": "何名死　舉事破也。若眼名見。死者眼存。心",
    "T39n1799_001:0835b18": "識離體。豈說有見。有見非死。死必無見。稱見",
    "T39n1799_001:0835b19": "在眼。不其謬哉　二一多遍局非理破二。一",
    "T39n1799_001:0835b20": "總徵。",
    "T39n1799_001:0835b21": "阿難。又汝覺了能知之心若必有體。為復一",
    "T39n1799_001:0835b22": "體。為有多體。今在汝身。為復遍體。為不遍體",
    "T39n1799_001:0835b23": "　一多心體也。遍局身體也。餘文可知　二",
    "T39n1799_001:0835b24": "別破二。一一體多體義失。",
    "T39n1799_001:0835b25": "若一體者。則汝以手挃一支時。四支應覺。若",
    "T39n1799_001:0835b26": "咸覺者。挃應無在。若挃有所。則汝一體自不",
    "T39n1799_001:0835b27": "能成　破一也。心體若一。四處咸同。一支受",
    "T39n1799_001:0835b28": "觸。四應俱覺。設許俱覺。失本觸處。故云無",
    "T39n1799_001:0835b29": "在。若覺元所觸處。一體之義豈存。",
    "T39n1799_001:0835c01": "若多體者則成多人。何體為汝　破多也。汝",
    "T39n1799_001:0835c02": "心惟一。豈合言多。若許多心。汝亦多體。多體",
    "T39n1799_001:0835c03": "之內誰為阿難。故云何體為汝　二遍與不",
    "T39n1799_001:0835c04": "遍理非。",
    "T39n1799_001:0835c05": "若遍體者。同前所挃　破遍也。挃一支時四",
    "T39n1799_001:0835c06": "支應覺。故云同前。",
    "T39n1799_001:0835c07": "若不遍者。當汝觸頭。亦觸其足。頭有所覺。足",
    "T39n1799_001:0835c08": "應無知。今汝不然　破不遍也。若汝執心不",
    "T39n1799_001:0835c09": "遍身者。頭足之觸同時而下。一合有覺。一當",
    "T39n1799_001:0835c10": "不知。今汝咸知。孰成不遍。故云今汝不然",
    "T39n1799_001:0835c11": "　二結破。",
    "T39n1799_001:0835c12": "是故應知。隨所合處心則隨有。無有是處",
    "T39n1799_001:0835c13": "　六破中間二。一引經成立。",
    "T39n1799_001:0835c14": "阿難白佛言。世尊。我亦聞佛與文殊等諸法",
    "T39n1799_001:0835c15": "王子談實相時。世尊亦言。心不在內亦不在",
    "T39n1799_001:0835c16": "外(引教文也)如我思惟。內無所見。外不相知。內無",
    "T39n1799_001:0835c17": "知故在內不成。身心相知在外非義　合教",
    "T39n1799_001:0835c18": "理。也不相知者。合云外又相知。恐文誤耳。",
    "T39n1799_001:0835c19": "今相知故。復內無見。當在中間　正立中也",
    "T39n1799_001:0835c20": "　二據理推破二。一推破二。一就身處以隨",
    "T39n1799_001:0835c21": "破二。一定其中位。",
    "T39n1799_001:0835c22": "佛言。汝言中間。中必不迷。非無所在。今汝推",
    "T39n1799_001:0835c23": "中。中何為在。為復在處。為當在身　若心在",
    "T39n1799_001:0835c24": "中。中應無惑。必有所在。何者為中。故舉身處",
    "T39n1799_001:0835c25": "以定中位　二隨計斥破二。一在身無中破。",
    "T39n1799_001:0835c26": "若在身者。在邊非中。在中同內　若汝於身",
    "T39n1799_001:0835c27": "立中位者。身有中邊。若居身中。與內何別。應",
    "T39n1799_001:0835c28": "合見內。若就身邊。邊則非中。便有自語相違",
    "T39n1799_001:0835c29": "過也　二在處不定破。",
    "T39n1799_001:0836a01": "若在處者。為有所表。為無所表。無表同無。表",
    "T39n1799_001:0836a02": "則無定。何以故。如人以表表為中時。東看則",
    "T39n1799_001:0836a03": "西。南觀成北。表體既混。心應雜亂　若身",
    "T39n1799_001:0836a04": "外處立中位者。必須約表。何處是中。若不可",
    "T39n1799_001:0836a05": "表。即畢竟無。猶如兔角。若可表示。即成不",
    "T39n1799_001:0836a06": "定。東西南北皆可道故。能表既亂。心應混雜。",
    "T39n1799_001:0836a07": "理應不然　二托根境以立中二。一立。",
    "T39n1799_001:0836a08": "阿難言。我所說中。非此二種。如世尊言。眼色",
    "T39n1799_001:0836a09": "為緣生於眼識。眼有分別。色塵無知。識生其",
    "T39n1799_001:0836a10": "中。則為心在　身處二種。非我立意。眼色為",
    "T39n1799_001:0836a11": "緣生眼識者。豈非尊言。今約根境兩楹之間。",
    "T39n1799_001:0836a12": "以立中位。心在此也。根能照境。故云分別",
    "T39n1799_001:0836a13": "　二破二。一總徵。",
    "T39n1799_001:0836a14": "佛言。汝心若在根塵之中。此之心體。為復兼",
    "T39n1799_001:0836a15": "二。為不兼二　以此為中。為復兼帶根塵二",
    "T39n1799_001:0836a16": "法。為不爾耶　二別破二。一破兼二。一若兼",
    "T39n1799_001:0836a17": "成雜破。",
    "T39n1799_001:0836a18": "若兼二者。物體雜亂　因心所兼。根塵相雜。",
    "T39n1799_001:0836a19": "塵亦分別。根亦無知。物即塵也。體即根也",
    "T39n1799_001:0836a20": "　二不雜非中破。",
    "T39n1799_001:0836a21": "物非體知。成敵兩立。云何為中　今若不雜。",
    "T39n1799_001:0836a22": "物自無知。體自照境。宛成相敵。但有二相。中",
    "T39n1799_001:0836a23": "云何存　二破不兼。",
    "T39n1799_001:0836a24": "兼二不成。非知不知。即無體性。中何為相",
    "T39n1799_001:0836a25": "　不兼根故。名為非知。不兼境故。名非不知。二",
    "T39n1799_001:0836a26": "義既非。將何以表心之體性。體性不有。中位",
    "T39n1799_001:0836a27": "自無　二結破。",
    "T39n1799_001:0836a28": "是故應知。當在中間。無有是處　七破無著",
    "T39n1799_001:0836a29": "二。一引經成立。",
    "T39n1799_001:0836b01": "阿難白佛言。世尊。我昔見佛與大目連須菩",
    "T39n1799_001:0836b02": "提富樓那舍利弗四大弟子共轉法輪。常言。",
    "T39n1799_001:0836b03": "覺知分別心性。既不在內。亦不在外。不在中",
    "T39n1799_001:0836b04": "間。俱無所在。一切無著。名之為心。則我無",
    "T39n1799_001:0836b05": "著。名為心不　既非內外中間。即知心無所",
    "T39n1799_001:0836b06": "著。而不知佛意破妄無體令識本真。如云。三",
    "T39n1799_001:0836b07": "際求心心不有。心不有故妄元無。妄心無處",
    "T39n1799_001:0836b08": "即菩提。生死涅槃本平等。不了此意。謬指其",
    "T39n1799_001:0836b09": "文。妄立無著。便謂合教。舉世修行多作此計。",
    "T39n1799_001:0836b10": "但一切時都無所著即我真心。而不知執此",
    "T39n1799_001:0836b11": "無著亦是妄想。楞伽云。無心為心量。我說為",
    "T39n1799_001:0836b12": "心量。故下破之　二據理推破二。一破二。一",
    "T39n1799_001:0836b13": "牒計雙徵。",
    "T39n1799_001:0836b14": "佛告阿難。汝言覺知分別心性俱無在者。世",
    "T39n1799_001:0836b15": "間虛空水陸飛行諸所物像。名為一切。汝不",
    "T39n1799_001:0836b16": "著者。為在為無　汝言一切無著。一切不出",
    "T39n1799_001:0836b17": "水陸空行。即汝無著之心。決定於彼一切法",
    "T39n1799_001:0836b18": "上。為在不在。在即著也。若在不在。二俱有",
    "T39n1799_001:0836b19": "過。如下破之　二展轉推破三。一不在同無",
    "T39n1799_001:0836b20": "破。",
    "T39n1799_001:0836b21": "無則同於龜毛兔角。云何不著　無者不在",
    "T39n1799_001:0836b22": "也。若此決定不著諸法。何處是心名為不著。",
    "T39n1799_001:0836b23": "便同世間龜毛兔角畢竟無體。體既全無。而",
    "T39n1799_001:0836b24": "欲名誰為不著耶　二有體成著破。",
    "T39n1799_001:0836b25": "有不著者。不可名無　若此不著之心是有",
    "T39n1799_001:0836b26": "體者。則不可言不在一切。無猶不在也　三",
    "T39n1799_001:0836b27": "雙指二過結責前非。",
    "T39n1799_001:0836b28": "無相則無　指初過也。無即不在也。相即一",
    "T39n1799_001:0836b29": "切也。不在諸相。則是無體。如兔角等。",
    "T39n1799_001:0836c01": "非無即相　指次過也。非無有體也。體若必",
    "T39n1799_001:0836c02": "有。即在一切。故云即相。",
    "T39n1799_001:0836c03": "相有則在。云何無著　結前非也。相若有心。",
    "T39n1799_001:0836c04": "則名為著。云何妄立不著義耶　二結。",
    "T39n1799_001:0836c05": "是故應知。一切無著名覺知心。無有是處",
    "T39n1799_001:0836c06": "　此上七段。破妄所依竟。然凡情所計雖復萬",
    "T39n1799_001:0836c07": "差。因依之處不過此七。欲推妄體。先破所依。",
    "T39n1799_001:0836c08": "其猶城陷則賊亡巢傾則卵覆。徵雖有七。處",
    "T39n1799_001:0836c09": "則唯五。第四第七無別處故。隨合無著。似破",
    "T39n1799_001:0836c10": "能依。正意在所。詳之可見　次破妄顯真二。",
    "T39n1799_001:0836c11": "一破妄心顯真心三。一阿難伸請二。一責躬",
    "T39n1799_001:0836c12": "遭難。",
    "T39n1799_001:0836c13": "爾時阿難。在大眾中。即從座起　此下皆諮",
    "T39n1799_001:0836c14": "求法要恭敬之儀也。梵漢兩儀。聽眾咸坐。欲",
    "T39n1799_001:0836c15": "有請問。從座而作。如禮請益則起。更端則起。",
    "T39n1799_001:0836c16": "將有承聽。必須復坐。經有退坐一面。儒有居",
    "T39n1799_001:0836c17": "與汝言。皆令攝儀受法無謬也。言座起者。從",
    "T39n1799_001:0836c18": "法空體起悲濟用也。",
    "T39n1799_001:0836c19": "偏袒右肩　袒肉袒也。致敬之極。西方俗儀。",
    "T39n1799_001:0836c20": "見王者。必肉袒示非敢有犯。佛教亦隨此用。",
    "T39n1799_001:0836c21": "然此以表將荷大法之重擔耳。",
    "T39n1799_001:0836c22": "右膝著地　胡跪也。屈智就理。期證入故。皆",
    "T39n1799_001:0836c23": "言右者。順而無逆合掌　信解冥符。俾悟入",
    "T39n1799_001:0836c24": "也。已上皆身業。",
    "T39n1799_001:0836c25": "恭敬　意業也。謹肅曰恭。仰重曰敬。",
    "T39n1799_001:0836c26": "而白佛言　此上皆是經家綴緝敘敬儀也。",
    "T39n1799_001:0836c27": "下即口業。",
    "T39n1799_001:0836c28": "我是如來最小之弟　解飯之子。得道夜生。",
    "T39n1799_001:0836c29": "於諸弟中。是最小故。",
    "T39n1799_001:0837a01": "蒙佛慈愛。雖今出家。猶恃憍憐。所以多聞未",
    "T39n1799_001:0837a02": "得無漏　見惑雖除。俱生全在。至下方得第",
    "T39n1799_001:0837a03": "二果故。",
    "T39n1799_001:0837a04": "不能折伏娑毘羅呪。為彼所轉。溺於婬舍。當",
    "T39n1799_001:0837a05": "由不知真際所詣　真實邊際。即至極義。此",
    "T39n1799_001:0837a06": "即大教所指示處。悔過責躳。遭難未證。蓋由",
    "T39n1799_001:0837a07": "不知此所詣處。即如來藏體也。二請示修行",
    "T39n1799_001:0837a08": "唯願世尊。大慈哀愍。開示我等奢摩他路。令",
    "T39n1799_001:0837a09": "諸闡提墮彌戾車　涅槃經云。一闡云信。提",
    "T39n1799_001:0837a10": "云不俱。信不具足名曰闡提。或云焚燒善根。",
    "T39n1799_001:0837a11": "此即斷善根眾生也。彌戾車。此云樂垢穢人。",
    "T39n1799_001:0837a12": "此等全不識佛法。即邊邪不正之見。由不正",
    "T39n1799_001:0837a13": "見。即謗正法。死墮邊地。永不識佛。墮毀也。",
    "T39n1799_001:0837a14": "阿難請意。自得正修。識知真際。即離邪見。庶",
    "T39n1799_001:0837a15": "幾成佛。亦冀。展轉令無信根斷善眾生。毀滅",
    "T39n1799_001:0837a16": "邪見。識佛正法。自利利他始為正請。",
    "T39n1799_001:0837a17": "作是語已。五體投地。及諸大眾傾渴翹佇欽",
    "T39n1799_001:0837a18": "聞示誨　請罷展禮。深樂聞也。傾心渴仰。",
    "T39n1799_001:0837a19": "翹誠佇望。敬聞開示誨令得入　二如來現",
    "T39n1799_001:0837a20": "瑞。",
    "T39n1799_001:0837a21": "爾時世尊。從其面門放種種光。其光晃曜。如",
    "T39n1799_001:0837a22": "百千日　將陳法利。宜先表報警動令信也。",
    "T39n1799_001:0837a23": "前放頂光。表體無說。此從口放。欲顯言詮。聲",
    "T39n1799_001:0837a24": "色用中無非智體。種種百千。具足眾德破無",
    "T39n1799_001:0837a25": "明暗如日之照。",
    "T39n1799_001:0837a26": "普佛世界六種震動　三種世間不離本覺。",
    "T39n1799_001:0837a27": "名佛世界。四大分湛。諸根妄生。故云六種。無",
    "T39n1799_001:0837a28": "明堅厚。土石成形。震動既屬佛光。妄本必為",
    "T39n1799_001:0837a29": "智拔。六震動相。如華嚴說。",
    "T39n1799_001:0837b01": "如是十方微塵國土。一時開現　六情妄隔。",
    "T39n1799_001:0837b02": "國土殊形。妄執既融。十方開現。",
    "T39n1799_001:0837b03": "佛之威神。令諸世界合成一界　妄執未融",
    "T39n1799_001:0837b04": "六情殊隔。真智一發法界洞然。誰為自他。故",
    "T39n1799_001:0837b05": "成一界。即欲說如來藏心之先瑞也。",
    "T39n1799_001:0837b06": "其世界中所有一切諸大菩薩。皆住本國。合",
    "T39n1799_001:0837b07": "掌承聽　因果不二。不二之體本周法界。名",
    "T39n1799_001:0837b08": "大菩薩。無明即明無所移動。名住本國。冥合",
    "T39n1799_001:0837b09": "此理隨順不逆。名合掌承聽。大眾將悟斯理。",
    "T39n1799_001:0837b10": "故今預此表示。法華說一乘竟。十方世界通",
    "T39n1799_001:0837b11": "為一佛國土。亦表十方佛土中唯有一乘法。",
    "T39n1799_001:0837b12": "第三末經。大眾領悟。是此所表也　三正為",
    "T39n1799_001:0837b13": "開示三。一雙示真妄二源二。一總斥不了。",
    "T39n1799_001:0837b14": "佛告阿難。一切眾生從無始來。種種顛倒。業",
    "T39n1799_001:0837b15": "種自然。如惡叉聚　凡夫外道常等四倒。聲",
    "T39n1799_001:0837b16": "聞緣覺無常等四。故云種種。無始無明熏習",
    "T39n1799_001:0837b17": "成種。種必有果。子子相生。熏習不斷。如線貫",
    "T39n1799_001:0837b18": "珠次第相連。名惡叉聚。惡叉梵語。此云線貫",
    "T39n1799_001:0837b19": "珠。經云。諸法於識藏。藏於法亦然。更互為果",
    "T39n1799_001:0837b20": "性。亦常為因性。應法師云。惡叉樹名。其子形",
    "T39n1799_001:0837b21": "如沒食子。彼國多聚以賣之。如此間杏仁。故",
    "T39n1799_001:0837b22": "以為喻。喻惑業苦也。",
    "T39n1799_001:0837b23": "諸修行人。不能得成無上菩提。乃至別成聲",
    "T39n1799_001:0837b24": "聞緣覺。及成外道諸天魔王及魔眷屬　失",
    "T39n1799_001:0837b25": "正墮邪也。不敘五道。故云乃至。二乘心行理",
    "T39n1799_001:0837b26": "外亦同邪見。不入正理名外。但修邪因名道。",
    "T39n1799_001:0837b27": "梵云魔羅。此云殺者。",
    "T39n1799_001:0837b28": "皆由不知二種根本。錯亂修習。猶如煮沙欲",
    "T39n1799_001:0837b29": "成嘉饌。縱經塵劫。終不能得　明失所以也。",
    "T39n1799_001:0837c01": "迷真習妄。種苦求甘。沙飯異因。寧論劫數。心",
    "T39n1799_001:0837c02": "期正覺。果入迷倫。自謂真修。焉知妄習。不循",
    "T39n1799_001:0837c03": "至教。但縱臆談。一失通途。莫返幽徑。悲夫",
    "T39n1799_001:0837c04": "　二別示二源二。一示妄源。",
    "T39n1799_001:0837c05": "云何二種。阿難。一者無始生死根本　標指",
    "T39n1799_001:0837c06": "也。",
    "T39n1799_001:0837c07": "則汝今者與諸眾生用攀緣心為自性者　正",
    "T39n1799_001:0837c08": "顯也。眾生受身。輪迴五道。莫窮初際。故云無",
    "T39n1799_001:0837c09": "始聚緣內搖。趣外奔逸。故曰攀緣。造善惡因。",
    "T39n1799_001:0837c10": "受苦樂報。死此生彼。皆因此心。故云根本。不",
    "T39n1799_001:0837c11": "了是妄。一迷為心。決定惑為色身之內。故云",
    "T39n1799_001:0837c12": "為自性者。吁哉世人。莫不用此攀緣妄心以",
    "T39n1799_001:0837c13": "為真性。執妄心為佛心。恃此修行。轉增我慢。",
    "T39n1799_001:0837c14": "涅槃經云。是諸外道無有一法不從緣生。計",
    "T39n1799_001:0837c15": "為常者悉是顛倒　二示真源二。一正示。",
    "T39n1799_001:0837c16": "二者無始菩提涅槃元清淨體　標指也。菩",
    "T39n1799_001:0837c17": "提智果。涅槃斷果。二果本具。故云無始。所依",
    "T39n1799_001:0837c18": "之性。本來不與妄染相應。故云元清淨體。何",
    "T39n1799_001:0837c19": "者是耶下云。",
    "T39n1799_001:0837c20": "則汝今者識精元明能生諸緣緣所遺者　正",
    "T39n1799_001:0837c21": "顯也。第八梨耶。於諸識中。最極微細。名為識",
    "T39n1799_001:0837c22": "精。此微細識有二種義。一者覺義。二者不覺",
    "T39n1799_001:0837c23": "義。覺義即是此文元明。元明者本覺也。不覺",
    "T39n1799_001:0837c24": "即是無明生滅。謂不生不滅與生滅合非一",
    "T39n1799_001:0837c25": "非異。名為識精。從此變起根身種子器世間",
    "T39n1799_001:0837c26": "等。名生諸緣。識相既現。元性即隱。名緣所遺",
    "T39n1799_001:0837c27": "者。遺失也。故下文云。一切眾生從無始來迷",
    "T39n1799_001:0837c28": "已為物失於本心。對法經云。無始時來界。一",
    "T39n1799_001:0837c29": "切法等依。由此有諸趣及涅槃證得。斯之謂",
    "T39n1799_001:0838a01": "矣　二斥迷。",
    "T39n1799_001:0838a02": "由諸眾生遺此本明。雖終日行。而不自覺抂",
    "T39n1799_001:0838a03": "入諸趣　本明周偏含裹無餘。妙覺湛然斯",
    "T39n1799_001:0838a04": "須匪離。步步是道。故云雖終日行。日用罔知。",
    "T39n1799_001:0838a05": "故云迷不自覺。真所謂持珠乞匃。懷寶迷",
    "T39n1799_001:0838a06": "邦。抂受淪躓。誠可憐愍　二正推真妄二體",
    "T39n1799_001:0838a07": "四。一推徵妄體四。一屈指推徵四。一舉拳以",
    "T39n1799_001:0838a08": "問。",
    "T39n1799_001:0838a09": "阿難。汝今欲知奢摩他路。願出生死　奢摩",
    "T39n1799_001:0838a10": "他即出生死到涅槃之道路也。",
    "T39n1799_001:0838a11": "今復問汝。即時如來舉金色臂屈五輪指語",
    "T39n1799_001:0838a12": "阿難言。汝今見不　地水火風空輪各對一",
    "T39n1799_001:0838a13": "指。又一一指端有千輪相。故云輪指。屈指",
    "T39n1799_001:0838a14": "問見。意欲推心　二約見以詶。",
    "T39n1799_001:0838a15": "阿難言見。佛言。汝何所見。阿難言。我見如來",
    "T39n1799_001:0838a16": "舉臂屈指為光明拳。耀我心目　佛手金光。",
    "T39n1799_001:0838a17": "耀我心目。此即心目俱見　三再審誰緣。",
    "T39n1799_001:0838a18": "佛言。汝將誰見。阿難言。我與大眾。同將眼見",
    "T39n1799_001:0838a19": "　舉拳初問便言耀我心目。再審誰見。又却",
    "T39n1799_001:0838a20": "獨不言心。意引推徵明露妄想。師資善巧。共",
    "T39n1799_001:0838a21": "破執情。善哉大權。懸知今日　四別推心見。",
    "T39n1799_001:0838a22": "佛告阿難。汝今答我。如來屈指為光明拳耀",
    "T39n1799_001:0838a23": "汝心目。汝目可見。以何為心。當我拳耀　當",
    "T39n1799_001:0838a24": "猶對也。汝目顯然。故云可見。又汝眼實可見",
    "T39n1799_001:0838a25": "我拳相。意欲推心。且許其眼。眼即可見。何者",
    "T39n1799_001:0838a26": "是心。研覈至窮。妄想須顯　二正陳妄體。",
    "T39n1799_001:0838a27": "阿難言。如來現今徵心所在。而我以心推窮",
    "T39n1799_001:0838a28": "尋逐。即能推者我將為心　能推之心。攀緣",
    "T39n1799_001:0838a29": "妄想。生死輪轉是此為根。固執既深。河沙叵",
    "T39n1799_001:0838b01": "算。故今呈露必待破除　三頓呵令問。",
    "T39n1799_001:0838b02": "佛言。咄阿難。此非汝心。阿難矍然避座合掌",
    "T39n1799_001:0838b03": "起立白佛。此非我心。當名何等　世尊現相",
    "T39n1799_001:0838b04": "以呵叱。過之深也。阿難驚起以避座。執之重",
    "T39n1799_001:0838b05": "也。情之主宰皆謂我心。今被頓呵。孰不驚愕",
    "T39n1799_001:0838b06": "咄呵聲。矍(居縛反)逸起貌　四克示非真。",
    "T39n1799_001:0838b07": "佛告阿難。此是前塵虛妄相想。惑汝真性",
    "T39n1799_001:0838b08": "　前塵之相本自虛妄。從識變生。猶如影像。而",
    "T39n1799_001:0838b09": "復引起念想。緣慮名之為心。心之與境二俱",
    "T39n1799_001:0838b10": "虛妄。此心及境即真如海中一浮漚耳。故下",
    "T39n1799_001:0838b11": "文云。汝身汝心皆是妙明真情妙心中所現",
    "T39n1799_001:0838b12": "物。浮塵既現。實體即隱。能覆能暗。故云惑汝",
    "T39n1799_001:0838b13": "真性。",
    "T39n1799_001:0838b14": "由汝無始至于今生認賊為子。失汝元常。故",
    "T39n1799_001:0838b15": "受輪轉　此之妄想。能損法身。能傷慧命。功",
    "T39n1799_001:0838b16": "德法財由之喪失。名之為賊。迷而不識。認為",
    "T39n1799_001:0838b17": "真常。將謂嫡生。欲期嗣世。反遭破喪。歷劫貧",
    "T39n1799_001:0838b18": "窮。故失元常。受輪轉也。故下文云。睧擾擾",
    "T39n1799_001:0838b19": "相以為心性。一迷為心。決定惑為色身之內。",
    "T39n1799_001:0838b20": "不知色身外洎山河虛空大地咸是妙明真心",
    "T39n1799_001:0838b21": "中物棄之大海。唯認浮漚。迷中倍人。真可",
    "T39n1799_001:0838b22": "怜愍　二顯示真心者。真心之體本周法界。",
    "T39n1799_001:0838b23": "非妄非真。絕言離相。能攝一切世間出世間",
    "T39n1799_001:0838b24": "法。然具三大。通二門。若約真如門顯此心者。",
    "T39n1799_001:0838b25": "則亡因果。絕染淨。口談辭喪。心緣慮亡。無法",
    "T39n1799_001:0838b26": "可破。無法可會。此則唯顯體大義也。若就生",
    "T39n1799_001:0838b27": "滅門顯此心者。則彰染淨。明體用。顯真妄。論",
    "T39n1799_001:0838b28": "因果。有修有證。或破或會。如斯顯示。皆為隨",
    "T39n1799_001:0838b29": "順入於真如。真如之體即一心也。一心真如",
    "T39n1799_001:0838c01": "及生滅相無二無別。即三明一。即一論三。故",
    "T39n1799_001:0838c02": "得治生產業皆與實相不相違背。已界佛界",
    "T39n1799_001:0838c03": "眾生亦然。今之所顯真心相者。依生滅門破",
    "T39n1799_001:0838c04": "妄顯也。然破會之相。諸經論中具有此二。蓋",
    "T39n1799_001:0838c05": "隨執心輕重。根有利鈍。乘有頓漸。教分權實。",
    "T39n1799_001:0838c06": "若執重根鈍。理須破斥。若藥弗瞑眩厥疾弗",
    "T39n1799_001:0838c07": "瘳。若根性調柔妄情輕薄。指相即性。一切皆",
    "T39n1799_001:0838c08": "如。猶良馬見鞭影動即正。今經先破。後會。俾",
    "T39n1799_001:0838c09": "輕重二執皆盡。利鈍兩根俱入。如此段經。即",
    "T39n1799_001:0838c10": "明心能生法自性元常。不同前塵分別影事。",
    "T39n1799_001:0838c11": "但隨境轉體是無常。下經又明。見與見緣。本",
    "T39n1799_001:0838c12": "無所有。元是菩提妙淨明體。又云。生滅去來",
    "T39n1799_001:0838c13": "本如來藏。此則先令明識真妄。後令了妄即",
    "T39n1799_001:0838c14": "真。洎乎開悟無妄可了。即云皆即菩提妙明",
    "T39n1799_001:0838c15": "元心。維摩法華皆有此意。如調馬善醫適時",
    "T39n1799_001:0838c16": "御物。在座根性既殊。說者理須兼二。如來善",
    "T39n1799_001:0838c17": "巧。妙達時機。文二。一阿難伸疑二。一別敘疑",
    "T39n1799_001:0838c18": "三。一發心修行疑。",
    "T39n1799_001:0838c19": "阿難白佛言。世尊。我佛寵弟。心愛佛故。令我",
    "T39n1799_001:0838c20": "出家。我心何獨供養如來。乃至遍歷恒沙國",
    "T39n1799_001:0838c21": "土。承事諸佛及善知識。發大勇猛。行諸一切",
    "T39n1799_001:0838c22": "難行法事。皆用此心　起意修行。親近善友。",
    "T39n1799_001:0838c23": "即是發菩提心。如來常教令發此心。今復何",
    "T39n1799_001:0838c24": "故說為非心。故敘為難。淮涅槃經。發菩提心",
    "T39n1799_001:0838c25": "不是佛性。師子吼云。若一切眾生先有佛性。",
    "T39n1799_001:0838c26": "何故復有初發菩提心者。佛言。菩提之心。實",
    "T39n1799_001:0838c27": "非佛性。是無常故。乃至雖念念滅。相續不斷。",
    "T39n1799_001:0838c28": "名為修道。猶如燈焰。雖念念滅亦能破暗。菩",
    "T39n1799_001:0838c29": "提之心亦復如是。今經欲明如來藏心常住",
    "T39n1799_001:0839a01": "真性。即是涅槃正因佛性。發菩提心乃是緣",
    "T39n1799_001:0839a02": "了。體是無常。是故阿難同師子吼。以緣了性。",
    "T39n1799_001:0839a03": "難正因性。此則不辨三因常無常義。妄以為",
    "T39n1799_001:0839a04": "難也　二謗法退善疑。",
    "T39n1799_001:0839a05": "縱令謗法。永退善根。亦因此心　依之修行。",
    "T39n1799_001:0839a06": "能成佛道。因之謗法。永作闡提。佛說非心。誠",
    "T39n1799_001:0839a07": "為難信　三無心土木疑。",
    "T39n1799_001:0839a08": "若此發明不是心者。我乃無心。同諸土木",
    "T39n1799_001:0839a09": "　土木不能了知。不能修謗。為無此心。此若非",
    "T39n1799_001:0839a10": "心。土木何異　二總結請。",
    "T39n1799_001:0839a11": "離此覺知更無所有。云何如來說此非心。我",
    "T39n1799_001:0839a12": "實驚怖。兼此大眾無不疑惑。唯垂大悲開示",
    "T39n1799_001:0839a13": "未悟　不了正因體遍通情無情。但執修謗",
    "T39n1799_001:0839a14": "之心。便見土木無性。洎被呵責此非汝心。由",
    "T39n1799_001:0839a15": "不早辨。遂至驚怖。然阿難豈謂不知。直為",
    "T39n1799_001:0839a16": "末世多作此計。用妄心即是佛心。惑者既群。",
    "T39n1799_001:0839a17": "卒難領悟。故再三疑難。請為開示也　二如",
    "T39n1799_001:0839a18": "來正顯二。一約現法隨緣以顯心。",
    "T39n1799_001:0839a19": "爾時世尊。開示阿難及諸大眾。欲令心入無",
    "T39n1799_001:0839a20": "生法忍。於師子座。摩阿難頂。而告之言　摩",
    "T39n1799_001:0839a21": "頂安慰也。阿難疑問。將謂無心。今若開示。必",
    "T39n1799_001:0839a22": "知體遍。冥合此理。了法無生。印可決定。名無",
    "T39n1799_001:0839a23": "生忍。得此忍時。通達一切法門。成就一切佛",
    "T39n1799_001:0839a24": "法。此非小緣。故佛安慰。警動其意。是故摩頂",
    "T39n1799_001:0839a25": "也。",
    "T39n1799_001:0839a26": "如來常說。諸法所生唯心所現。一切因果世",
    "T39n1799_001:0839a27": "界微塵因心成體　總標色心。故云諸法。無",
    "T39n1799_001:0839a28": "別生處。故曰唯心。此法生起。謂由真如不守",
    "T39n1799_001:0839a29": "自性為因。無始妄想熏習為緣。因緣和合。成",
    "T39n1799_001:0839b01": "梨耶識。從此變生根身種子器世間等。如水",
    "T39n1799_001:0839b02": "起波。如鏡現像。故云唯心所現。一切因果者。",
    "T39n1799_001:0839b03": "別舉正報。聖凡總該。故云一切世界微塵。別",
    "T39n1799_001:0839b04": "指依報。一切之言亦通此轉。既由真心隨緣",
    "T39n1799_001:0839b05": "所現。亦依真心以為自體。如像不離鏡波不",
    "T39n1799_001:0839b06": "離水。如下文云。我常說言。色心諸緣及心所",
    "T39n1799_001:0839b07": "使諸所緣法。唯心所現。外洎山河虛空大地。",
    "T39n1799_001:0839b08": "咸是妙明真心中物。故云因心成體　二約",
    "T39n1799_001:0839b09": "自性不變以顯心二。一舉況。",
    "T39n1799_001:0839b10": "阿難。若諸世界一切所有。其中乃至草葉縷",
    "T39n1799_001:0839b11": "結。詰其根元。咸有體性。縱令虛空。亦有名貌",
    "T39n1799_001:0839b12": "　世間妄有。不出色空。色中小者。草葉縷結。",
    "T39n1799_001:0839b13": "草葉有根種。縷結因絲麻。太清為名。顯色是",
    "T39n1799_001:0839b14": "貌。妄相尚爾。況真心耶　二正顯。",
    "T39n1799_001:0839b15": "何況清淨妙淨明心性一切心。而自無體",
    "T39n1799_001:0839b16": "　清淨揀異妄染。妙淨明心。即三德具足。靈鑒",
    "T39n1799_001:0839b17": "無昧也。雖能隨緣成一切法而一切法不能",
    "T39n1799_001:0839b18": "變動。若變動者即無諸法。以不變故為諸法",
    "T39n1799_001:0839b19": "性。如鏡現像不為像變。若為像變。則不能現",
    "T39n1799_001:0839b20": "一切諸像。以不變故為像所依。此亦如是。故",
    "T39n1799_001:0839b21": "云性一切也。豈得妄想不實真亦無體。故此",
    "T39n1799_001:0839b22": "責云而自無體也　三重破執情二。一就執",
    "T39n1799_001:0839b23": "定其有性。",
    "T39n1799_001:0839b24": "若汝執悋分別覺觀所了知性。必為心者",
    "T39n1799_001:0839b25": "　牒其所執也。堅守不捨。故云執悋。思惟尋伺",
    "T39n1799_001:0839b26": "藉緣托塵。如劃水印空隨手即滅。汝必以此",
    "T39n1799_001:0839b27": "為真性者。下即語云。",
    "T39n1799_001:0839b28": "此心即應離諸一切色香味觸諸塵事業。別有",
    "T39n1799_001:0839b29": "全性　定其有性也。色香等即是事境。有牽",
    "T39n1799_001:0839c01": "心用。故名為業。既因境有。自性元無。若保為",
    "T39n1799_001:0839c02": "真。離塵應在　二就因顯其唯塵二。一正示",
    "T39n1799_001:0839c03": "唯塵二。一例對五塵顯。",
    "T39n1799_001:0839c04": "如汝今者承聽我法。此則因聲而有分別",
    "T39n1799_001:0839c05": "　因聲分別。全性元無。色香味觸例此可見",
    "T39n1799_001:0839c06": "　二單就法塵顯。",
    "T39n1799_001:0839c07": "縱滅一切見聞覺知。內守幽閑。猶為法塵分",
    "T39n1799_001:0839c08": "別影事　五境不對。明了不行。既絕外緣。故",
    "T39n1799_001:0839c09": "云內守幽閑也。當爾之時。不無分別。若便將",
    "T39n1799_001:0839c10": "此內分別心為全性者。此亦非理。而不知此",
    "T39n1799_001:0839c11": "全由第六法塵影像事境所發。亦非全性。乃",
    "T39n1799_001:0839c12": "是意識在獨散位。比量別緣。取獨影境。非是",
    "T39n1799_001:0839c13": "明了同五所取。故云縱滅見聞覺知也　二",
    "T39n1799_001:0839c14": "遣其自揣二。一塵亡體在容是真常。",
    "T39n1799_001:0839c15": "我非勅汝執為非心　我今非是不徇理道強",
    "T39n1799_001:0839c16": "制勅汝執為非心。意顯如來言無抂逼也。",
    "T39n1799_001:0839c17": "但汝於心微細揣摩　但猶獨也。此觀不由",
    "T39n1799_001:0839c18": "他人獨於自心諦審揣度研摩理道也。此即",
    "T39n1799_001:0839c19": "理長即就。何必求人矣。",
    "T39n1799_001:0839c20": "若離前塵。有分別性。即真汝心　若汝研窮",
    "T39n1799_001:0839c21": "此分別體。離六塵外實有性者。我即容許是",
    "T39n1799_001:0839c22": "汝真心。世人只知即心是佛。曾不子細度",
    "T39n1799_001:0839c23": "量。此心剎那變異。猶如猿猴害馬。紛然亂想",
    "T39n1799_001:0839c24": "無暫停時。故楞伽云。當於靜處。觀此妄想流",
    "T39n1799_001:0839c25": "注生滅。凡夫不覺。妄謂不動。故下經云。如瀑",
    "T39n1799_001:0839c26": "流水。望如恬靜。流急不見。非是無流。起信亦",
    "T39n1799_001:0839c27": "云。一切眾生不名為覺。以從本已來念念相",
    "T39n1799_001:0839c28": "續未曾離念。故說無始無明故佛再令微細",
    "T39n1799_001:0839c29": "揣摩。揩定真偽　二境去心空足彰虛妄二。",
    "T39n1799_001:0840a01": "一正示。",
    "T39n1799_001:0840a02": "若分別性離塵無體。斯則前塵分別影事",
    "T39n1799_001:0840a03": "　若離前塵。無此分別。足顯分別宛是妄想。自",
    "T39n1799_001:0840a04": "性本無。屬於前塵。故可名為分別影事。如下",
    "T39n1799_001:0840a05": "文云。若真汝心。則無所去。云何離聲無分別",
    "T39n1799_001:0840a06": "性。斯則豈唯聲分別心。分別我容。離諸色相",
    "T39n1799_001:0840a07": "無分別性　二釋成。",
    "T39n1799_001:0840a08": "塵非常住。若變滅時。此心則同龜毛兔角",
    "T39n1799_001:0840a09": "　心因塵有。塵屬無常。塵既無常。必歸變滅。皮",
    "T39n1799_001:0840a10": "之不存。毛將安附。",
    "T39n1799_001:0840a11": "則汝法身同於斷滅。其誰修證無生法忍",
    "T39n1799_001:0840a12": "　若汝堅執無常之心是真性者。應合法身同",
    "T39n1799_001:0840a13": "於斷滅。以法身體即真性故。法身若斷。依何",
    "T39n1799_001:0840a14": "修行。證無生忍。若了如來藏心。本周法界本",
    "T39n1799_001:0840a15": "無生滅。含裹十方。寧有方所。凡夫身心。如影",
    "T39n1799_001:0840a16": "如像。執此影像。為佛性者。一何鄙哉　四彰",
    "T39n1799_001:0840a17": "其自失。",
    "T39n1799_001:0840a18": "即時。阿難與諸大眾。默然自失　初聞佛斥",
    "T39n1799_001:0840a19": "此非汝心。則驚疑設難。將謂無心。洎乎顯示",
    "T39n1799_001:0840a20": "清淨妙明性一切心本來遍圓。而為世界因",
    "T39n1799_001:0840a21": "果微塵平等體性。佛雖開示。又恐久執尚堅。",
    "T39n1799_001:0840a22": "再約緣塵。重研妄想。離塵無體。豈是元真。苦",
    "T39n1799_001:0840a23": "堅執不融。法身應斷。修證法忍必無所依。阿",
    "T39n1799_001:0840a24": "難雖未悟真。且知執妄是失。故云默然自失",
    "T39n1799_001:0840a25": "　三結示執妄過失。",
    "T39n1799_001:0840a26": "佛告阿難。世間一切諸修學人。現前雖成九",
    "T39n1799_001:0840a27": "次第定。不得漏盡成阿羅漢　四禪四空。及滅",
    "T39n1799_001:0840a28": "受想。名為九定。通名次第者。若入禪時。智慧",
    "T39n1799_001:0840a29": "深利。能從一禪入一禪。心心相續。更無異念",
    "T39n1799_001:0840b01": "可間雜故。然修此定。能成無漏。今言不得漏",
    "T39n1799_001:0840b02": "盡者。乃通指世間有漏心修欲界未至及四",
    "T39n1799_001:0840b03": "禪四空定耳。凡夫修禪。多生味著。隨禪感果。",
    "T39n1799_001:0840b04": "不出三界。故非無漏。非別指於滅盡等九。亦",
    "T39n1799_001:0840b05": "可別斥前之九定。雖通無漏。俱是不了。問既",
    "T39n1799_001:0840b06": "修此定。能得無漏。何故經云不得漏盡成阿",
    "T39n1799_001:0840b07": "羅漢。答此明不得大乘阿羅漢也。纓絡經中。",
    "T39n1799_001:0840b08": "初歡喜地名鳩摩羅伽。秦言逆流。乃至七地",
    "T39n1799_001:0840b09": "名阿羅漢。秦言過三有。故知。今言不得漏盡。",
    "T39n1799_001:0840b10": "乃指不斷二障之漏不證大乘羅漢也。況究",
    "T39n1799_001:0840b11": "竟無學。佛地始稱。故佛三號有阿羅訶也。",
    "T39n1799_001:0840b12": "皆由執此生死妄想誤為真實。是故。汝今雖",
    "T39n1799_001:0840b13": "得多聞不成聖果　若了真妄。達法界性。見",
    "T39n1799_001:0840b14": "與見緣。以現前境。元我覺明。終不誤執生死",
    "T39n1799_001:0840b15": "根本以為真實。由是不辨認妄為真。久處輪",
    "T39n1799_001:0840b16": "迴。不成聖果。然阿難亦得初果。以未究竟。故",
    "T39n1799_001:0840b17": "云未得。若約大乘。故無所惑。二破妄見明真",
    "T39n1799_001:0840b18": "見者。由前佛問入道發心。遂答。因覩如來勝",
    "T39n1799_001:0840b19": "相。由眼觀見。心生愛樂。洎乎舉拳再問。復云",
    "T39n1799_001:0840b20": "耀我心目。七處徵詰。三疑拒抗。但且論心。未",
    "T39n1799_001:0840b21": "言其見。蓋心為萬法之源。見為六根之首。心",
    "T39n1799_001:0840b22": "有真妄。見具正邪。故前破妄心顯如來藏。即",
    "T39n1799_001:0840b23": "一真法界離緣絕相是所觀境。境既已說。次",
    "T39n1799_001:0840b24": "明能觀之智。智即是慧。慧用差別說名為見。",
    "T39n1799_001:0840b25": "見有正邪故須料揀。故下文云。唯願如來開",
    "T39n1799_001:0840b26": "我道眼得清淨眼等。此蓋先體後用。法如是",
    "T39n1799_001:0840b27": "也。然體用二法不相捨離。體是即用之體。用",
    "T39n1799_001:0840b28": "是即體之用。故前後經文。明心則約見而",
    "T39n1799_001:0840b29": "辨。顯見則就心而論。故知一法義分二也。",
    "T39n1799_001:0840c01": "文三。一承前開示責己求哀二。一責己無修",
    "T39n1799_001:0840c02": "二。一正敘。",
    "T39n1799_001:0840c03": "阿難聞已。重復悲淚。五體投地。長跪合掌",
    "T39n1799_001:0840c04": "　責己內重。涕淚外形。拜而復跪。冀聞正說。",
    "T39n1799_001:0840c05": "而白佛言。自我從佛發心出家。恃佛威神。常",
    "T39n1799_001:0840c06": "自思惟無勞我修。將謂如來惠我三昧。不知",
    "T39n1799_001:0840c07": "身心本不相代。失我本心。雖身出家。心不入",
    "T39n1799_001:0840c08": "道　初心入道。罔解克修。恃賴親因。將惠正",
    "T39n1799_001:0840c09": "受。豈知身戒雖從佛得。心定宜當自證。木不",
    "T39n1799_001:0840c10": "相代斯之謂歟。涅槃云。汝諸比丘。身雖出家。",
    "T39n1799_001:0840c11": "而未曾染大乘法服。雖復乞食經歷多年。初",
    "T39n1799_001:0840c12": "未曾求大乘法食。衣嚴法體。食資慧命。不識",
    "T39n1799_001:0840c13": "本常衣食俱失　二喻顯。",
    "T39n1799_001:0840c14": "譬如窮子捨父逃逝。今日乃知　窮子捨父",
    "T39n1799_001:0840c15": "喻也。絕無功德法財以養法身慧命。故云窮",
    "T39n1799_001:0840c16": "子。不識本真。背清淨覺。故云捨父。輪轉五",
    "T39n1799_001:0840c17": "道。往而不返。故云逃逝。因佛指示。方知過",
    "T39n1799_001:0840c18": "誤。故云今日乃知。",
    "T39n1799_001:0840c19": "雖有多聞。若不修行。與不聞等。如人說食終",
    "T39n1799_001:0840c20": "不能飽　說食不飽喻也。前法後喻。合之可",
    "T39n1799_001:0840c21": "知。夫修行者。必須內修理觀外助多聞。如人",
    "T39n1799_001:0840c22": "有目日光明照見種種色。若偏文字不習觀",
    "T39n1799_001:0840c23": "門。說食何異。故大論云。有慧無多聞。是不",
    "T39n1799_001:0840c24": "知實相。譬如大暗中有目無所覩。多聞無智",
    "T39n1799_001:0840c25": "慧。亦不知實相。譬如大明中有燈而無目。多",
    "T39n1799_001:0840c26": "聞利智慧。是所說應受。無聞無智慧。譬如人",
    "T39n1799_001:0840c27": "身牛　二述迷求解。",
    "T39n1799_001:0840c28": "世尊。我等今者二障所纏。良由不知寂常心",
    "T39n1799_001:0840c29": "性　煩惱所知。名為二障。由煩惱障障心。心",
    "T39n1799_001:0841a01": "不解脫。造業受報。由所知障障慧。慧不解脫。",
    "T39n1799_001:0841a02": "迷法空理。不知諸法性相。若了本性常寂諸",
    "T39n1799_001:0841a03": "法元空。自然擾惱不生。業性不結。誰曰生死。",
    "T39n1799_001:0841a04": "誰為涅槃。涅槃生死猶如昨夢。今為所縛。實",
    "T39n1799_001:0841a05": "為不知。二障名體。如常所辨也。",
    "T39n1799_001:0841a06": "惟願如來。哀愍窮露。發妙明心。開我道眼",
    "T39n1799_001:0841a07": "　無財之極曰窮。無上可覆曰露。既無功德法",
    "T39n1799_001:0841a08": "財。非窮如何。既無權實父母。非露如何。發妙",
    "T39n1799_001:0841a09": "明心。破煩惱障也。開我道眼。破所知障也。既",
    "T39n1799_001:0841a10": "開道眼。見性明心。二障若亡。二執隨遣。者",
    "T39n1799_001:0841a11": "成住地。遠至妙覺。善哉妙請。不亦至哉　二",
    "T39n1799_001:0841a12": "放光灌頂許為宣說二。一放光灌頂。",
    "T39n1799_001:0841a13": "即時如來從胸萬字涌出寶光　前光從口。",
    "T39n1799_001:0841a14": "此光從胸者。前文從說顯心。此文從心發見。",
    "T39n1799_001:0841a15": "萬字者。表無漏性德。梵云阿悉底迦。此云",
    "T39n1799_001:0841a16": "有樂。即是吉祥勝德之相。有此相者。必受安",
    "T39n1799_001:0841a17": "樂。則天長壽二年。權制此字。安於天樞。其形",
    "T39n1799_001:0841a18": "如此。卍音為萬字。佛胸前有此之形。然八種",
    "T39n1799_001:0841a19": "相中。此當第一。謂吉祥萬德之所集也。",
    "T39n1799_001:0841a20": "其光晃昱。有百千色。十方微塵普佛世界一",
    "T39n1799_001:0841a21": "時周遍。遍灌十方所有寶剎諸如來頂。旋至",
    "T39n1799_001:0841a22": "阿難及諸大眾　體既具德。用不離體。用亦",
    "T39n1799_001:0841a23": "具德。故云有百千色。一時周遍者。無漏淨眼。",
    "T39n1799_001:0841a24": "普見十方。智照無遺。微塵皆遍。遍灌佛頂智",
    "T39n1799_001:0841a25": "果必同。及諸大眾乘因不二　二許為開顯。",
    "T39n1799_001:0841a26": "告阿難言。吾今為汝。建大法幢。亦令十方一",
    "T39n1799_001:0841a27": "切眾生。獲妙微密性淨明心。得清淨眼　根",
    "T39n1799_001:0841a28": "本智性因茲顯發能建大義。名大法幢。三德",
    "T39n1799_001:0841a29": "祕藏不縱橫竝別。故云妙。十地見之如隔羅",
    "T39n1799_001:0841b01": "縠。故曰微。惟佛與佛乃能究盡。故曰密。心即",
    "T39n1799_001:0841b02": "體也。眼即用也　三約破執廣辨見性二。一",
    "T39n1799_001:0841b03": "且示見性惟心二。一舉前問答引出常情二。",
    "T39n1799_001:0841b04": "一舉前所答問其因由二。一問因。",
    "T39n1799_001:0841b05": "阿難。汝先答我見光明拳。此拳光明。因何所",
    "T39n1799_001:0841b06": "有。云何成拳。汝將誰見　此問有三。正在誰",
    "T39n1799_001:0841b07": "見。餘即兼耳　二答由。",
    "T39n1799_001:0841b08": "阿難言。由佛全體閻浮檀金。赩如寶山。清淨",
    "T39n1799_001:0841b09": "所生。故有光明。我實眼觀。五輪指端屈握示",
    "T39n1799_001:0841b10": "人。故有拳相　先光。次見。後拳也。不從問次",
    "T39n1799_001:0841b11": "者。文便故也。閻浮檀金。正云染部捺陀。此西",
    "T39n1799_001:0841b12": "域河名。其河近其樹。其金出彼河。此則河因",
    "T39n1799_001:0841b13": "樹名。金因河稱也。或云。閻浮果汁。點物成",
    "T39n1799_001:0841b14": "金。因流入河。染刀為金也。其色赤黃。兼帶",
    "T39n1799_001:0841b15": "紫焰故也。觀經疏說。閻浮檀金。超過紫磨金",
    "T39n1799_001:0841b16": "色百千萬倍。唯聖所知。佛身光明猶如聚",
    "T39n1799_001:0841b17": "目。紫磨必不如此。赩許力反。大赤色也。",
    "T39n1799_001:0841b18": "二且約無拳。例其無見二。一約無拳以例問",
    "T39n1799_001:0841b19": "二。一舌語。",
    "T39n1799_001:0841b20": "佛告阿難。如來今日實言告汝。諸有智者。要",
    "T39n1799_001:0841b21": "以譬喻而得開悟　無智之人。縱喻難明。故",
    "T39n1799_001:0841b22": "舉智者因喻開悟　二正例。",
    "T39n1799_001:0841b23": "阿難。譬如我拳。若無我手。不成我拳。若無汝",
    "T39n1799_001:0841b24": "眼。不成汝見。以汝眼根。例我拳理。其義均不",
    "T39n1799_001:0841b25": "　以其情見必然故。順清而問。待其伸答。",
    "T39n1799_001:0841b26": "後乃奪之　二據常情以類答。",
    "T39n1799_001:0841b27": "阿難言。唯然世尊。既無我眼。不成我見。例",
    "T39n1799_001:0841b28": "如來拳。事義相類　果然情見不出於斯。故",
    "T39n1799_001:0841b29": "答相類　二約盲緣境以奪破六。一奪。",
    "T39n1799_001:0841c01": "佛告阿難。汝言相類。是義不然。何以故。如無",
    "T39n1799_001:0841c02": "手人。拳畢竟滅。彼無眼者。非見全無　意明",
    "T39n1799_001:0841c03": "盲雖無眼心中有見。後自釋之　二驗。",
    "T39n1799_001:0841c04": "所以者何。汝試於途。詢問盲人汝何所見。彼",
    "T39n1799_001:0841c05": "諸盲人必來答汝。我今眼前唯見黑暗。更無",
    "T39n1799_001:0841c06": "他矚。以是義觀。前塵自暗。見何虧損　盲雖",
    "T39n1799_001:0841c07": "不見明。還能見暗。即此見暗亦名為見。故云",
    "T39n1799_001:0841c08": "見何虧損　三難。",
    "T39n1799_001:0841c09": "阿難言。諸盲眼前唯覩黑暗。云何成見　常",
    "T39n1799_001:0841c10": "情見暗。不名為見。故以此難　四徵。",
    "T39n1799_001:0841c11": "佛告阿難。諸盲無眼唯觀黑暗。與有眼人處",
    "T39n1799_001:0841c12": "於暗室。二黑有別。為無有別　徵訖五通。",
    "T39n1799_001:0841c13": "如是世尊。此暗中人與彼群音。二黑校量。",
    "T39n1799_001:0841c14": "曾無有異　無眼見黑與有眼見黑。二見無",
    "T39n1799_001:0841c15": "別。故知。見即是心。不唯在眼　六釋三。一牒",
    "T39n1799_001:0841c16": "向執情。",
    "T39n1799_001:0841c17": "阿難。若無眼人全見前黑。忽得眼光。還於前",
    "T39n1799_001:0841c18": "塵見種種色名眼見者　無眼見黑。有眼見",
    "T39n1799_001:0841c19": "塵。汝必許此是眼所見　二引燈例破。",
    "T39n1799_001:0841c20": "彼暗中人全見前黑。忽獲燈光。亦於前塵見",
    "T39n1799_001:0841c21": "種種色應名燈見　此正例。無燈見黑。有燈",
    "T39n1799_001:0841c22": "見塵亦應許此是燈所見。",
    "T39n1799_001:0841c23": "若燈見者燈能有見。自不名燈。又則燈觀。何",
    "T39n1799_001:0841c24": "關汝事　此縱破。設或汝許名為燈見。燈若",
    "T39n1799_001:0841c25": "有見應名為人。不合名燈。又若燈見。彼暗中",
    "T39n1799_001:0841c26": "人得燈光時。不合名見。燈自見故。應知。因燈",
    "T39n1799_001:0841c27": "見色。燈不名見。因眼見色。眼不是見。燈之與",
    "T39n1799_001:0841c28": "眼但是見緣。體非是見也　三結歸心見。",
    "T39n1799_001:0841c29": "是故當知。燈能顯色。如是見者是眼非燈",
    "T39n1799_001:0842a01": "　舉前有眼。在暗室時。因燈顯照前塵境界眼",
    "T39n1799_001:0842a02": "方得見。此名眼見。",
    "T39n1799_001:0842a03": "眼能顯色。如是見性是心非眼　此舉盲者",
    "T39n1799_001:0842a04": "得眼光時。因眼顯照前塵境界心方得見。以",
    "T39n1799_001:0842a05": "前例此。應知見性是心非眼也。窮其根本見",
    "T39n1799_001:0842a06": "性元心。遽遽相推。心為其主。餘是助因。以",
    "T39n1799_001:0842a07": "常情只知眼見。不識是心。今此且令知其根",
    "T39n1799_001:0842a08": "本。未辨真妄　二廣約諸相辨釋三。一對",
    "T39n1799_001:0842a09": "境動搖麁論真見二。一阿難佇佛慈音。",
    "T39n1799_001:0842a10": "阿難雖復得聞是言與諸大眾口已默然。心",
    "T39n1799_001:0842a11": "未開悟。猶冀如來慈音宣示。合掌清心。佇佛",
    "T39n1799_001:0842a12": "悲誨　雖知見性唯心。未識真妄。若言是妄。",
    "T39n1799_001:0842a13": "如來又許獲妙明心。得清淨眼。若謂是真。前",
    "T39n1799_001:0842a14": "文廣破非。真乃云前塵虛妄相想惑汝真性。",
    "T39n1799_001:0842a15": "進之又不可。退之又難明。羝羊觸蕃斯之謂",
    "T39n1799_001:0842a16": "矣。心既未了。口即默然。密冀如來慈音開示",
    "T39n1799_001:0842a17": "　二如來廣為開示三。一問悟客塵引其開",
    "T39n1799_001:0842a18": "解二。一如來問悟因由。",
    "T39n1799_001:0842a19": "爾時世尊。舒兜羅綿網相光手。開五輪指。誨",
    "T39n1799_001:0842a20": "勅阿難及諸大眾。我初成道。於鹿園中　即",
    "T39n1799_001:0842a21": "波羅奈國鹿野苑中五仙所居修行處也。佛",
    "T39n1799_001:0842a22": "成道後先入此園。度五人耳。",
    "T39n1799_001:0842a23": "為阿若多五比丘等及汝四眾。言一切眾生",
    "T39n1799_001:0842a24": "不成菩提及阿羅漢。皆由客塵煩惱所誤。汝",
    "T39n1799_001:0842a25": "等當時因何開悟今成聖果　五比丘者。謂",
    "T39n1799_001:0842a26": "阿若憍陳如。摩訶男。頞鞞比丘。婆提。婆敷。",
    "T39n1799_001:0842a27": "此五。佛初出家雪山修道。父王憶戀。遂召彼",
    "T39n1799_001:0842a28": "往親近承事。彼疑非真。相次捨去。同在鹿園",
    "T39n1799_001:0842a29": "習外道法。佛成道後。思欲先度彼勞苦者。天",
    "T39n1799_001:0842b01": "眼觀見在仙人苑。故往開示。三轉法輪。說生",
    "T39n1799_001:0842b02": "滅四諦苦集滅道。今言客塵者。即別指集諦。",
    "T39n1799_001:0842b03": "分別煩惱麁動如客。俱生微細難辨如塵。此",
    "T39n1799_001:0842b04": "俱喻煩惱障也。若下圓通陳如述證。即通大",
    "T39n1799_001:0842b05": "乘。客如煩惱。塵如所知。二義無在　二陳如",
    "T39n1799_001:0842b06": "述已領解二。一標所悟。",
    "T39n1799_001:0842b07": "時憍陳那起立白佛。我今長老。於大眾中獨",
    "T39n1799_001:0842b08": "得解名。因悟客塵二字成果　德長臘高最初",
    "T39n1799_001:0842b09": "度故。名為長老。佛轉法輪。五人之中陳如先",
    "T39n1799_001:0842b10": "悟。佛問解否。答言已解。因得解名。悟此見修",
    "T39n1799_001:0842b11": "如客如塵。證得無為生空涅槃。湛然不動如",
    "T39n1799_001:0842b12": "主及空。因即獲果　二述所解二。一述客義。",
    "T39n1799_001:0842b13": "世尊。譬如行客投寄旅亭。或宿或食。宿食",
    "T39n1799_001:0842b14": "事畢俶裝前途。不遑安住。若實主人自無攸",
    "T39n1799_001:0842b15": "往。如是思惟。不住名客。住名主人。以不住者",
    "T39n1799_001:0842b16": "名為客義　旅亭止客舍也。俶始前進。遑暇",
    "T39n1799_001:0842b17": "也。此明客義怱怱不暇停住。喻分別煩惱數",
    "T39n1799_001:0842b18": "數造業流轉五道未曾暫息。三界旅泊受果",
    "T39n1799_001:0842b19": "始畢又造新業。故云食宿事畢俶裝前途",
    "T39n1799_001:0842b20": "　二述塵義。",
    "T39n1799_001:0842b21": "又如新霽清陽昇天。光入隙中。發明空中諸",
    "T39n1799_001:0842b22": "有塵相。塵質搖動。虛空寂然。如是思惟。澄寂",
    "T39n1799_001:0842b23": "名空。搖動名塵。以搖動者名為塵義。佛言如",
    "T39n1799_001:0842b24": "是　此舉新晴太陽高照。光入牖隙。現空中",
    "T39n1799_001:0842b25": "塵。搖動不息。此喻俱生煩惱微細難見。自非",
    "T39n1799_001:0842b26": "觀智照現。終不覺知。與身俱生。與心同事。故",
    "T39n1799_001:0842b27": "此煩惱體全是生滅虛妄不息。主人及空。俱",
    "T39n1799_001:0842b28": "喻真性不動之義。始佛問悟客塵。此欲陳如",
    "T39n1799_001:0842b29": "明其行相。意引。阿難聞而開解。了真見常寂",
    "T39n1799_001:0842c01": "身境動搖。陳如剖析。甚合佛心。故此印可言",
    "T39n1799_001:0842c02": "如是也　二放光屈指辨其靜搖二。一約境",
    "T39n1799_001:0842c03": "開合以辨見三。一引手問答。",
    "T39n1799_001:0842c04": "即時。如來。於大眾中。屈五輪指。屈已復開。",
    "T39n1799_001:0842c05": "開已又屈。謂阿難言。汝今何見。阿難言。我見",
    "T39n1799_001:0842c06": "如來百寶輪掌眾中開合。問答可知　二就",
    "T39n1799_001:0842c07": "見推窮。",
    "T39n1799_001:0842c08": "佛告阿難。汝見我手眾中開合。為是我手有",
    "T39n1799_001:0842c09": "開有合。為復汝見有開有合。阿難言。世尊寶",
    "T39n1799_001:0842c10": "手眾中開合。我見如來手自開合。非我見性",
    "T39n1799_001:0842c11": "自開自合　此明境有開合。見無開合",
    "T39n1799_001:0842c12": "　三再審動靜。",
    "T39n1799_001:0842c13": "佛言。誰動誰靜。阿難言。佛手不住。而我見性",
    "T39n1799_001:0842c14": "尚無有靜。誰為無住。佛言如是　阿難已聞客",
    "T39n1799_001:0842c15": "塵搖動虛空與主常自寂焉。今遇此問。例知",
    "T39n1799_001:0842c16": "見性無動無靜。若以動靜相形。則佛手是動。",
    "T39n1799_001:0842c17": "見性是靜。若只就見體所明。本不曾動。今亦",
    "T39n1799_001:0842c18": "無靜。此答稍符於真。故佛印言如是　二約",
    "T39n1799_001:0842c19": "身搖動以辨見。上來明境有開合見無動靜。",
    "T39n1799_001:0842c20": "此則約對外境以辨。義則易顯。向下。只於內",
    "T39n1799_001:0842c21": "身自分動靜。動中有不動。意明境之與身俱",
    "T39n1799_001:0842c22": "是生滅。而凡夫人執身執境。不了空無常。故",
    "T39n1799_001:0842c23": "於此造業流轉無窮。本真自性迷而不識。故",
    "T39n1799_001:0842c24": "圓覺經云。妄認四大為自身相。下經亦云。諸",
    "T39n1799_001:0842c25": "可還者自然非汝。又云云何汝今以動為身",
    "T39n1799_001:0842c26": "以動為境。從始洎終念念生滅。此等皆明身",
    "T39n1799_001:0842c27": "境無常見性常住也。不見性常二乘所執。不",
    "T39n1799_001:0842c28": "知無常。凡夫迷倒。下自雙破。至文當知。然此",
    "T39n1799_001:0842c29": "所明。對境對身以辨見性。一往麁淺。若原",
    "T39n1799_001:0843a01": "佛意。非離此見別有性常。性常真體只就此",
    "T39n1799_001:0843a02": "顯。以見與見緣無體可得本同空華元是妙",
    "T39n1799_001:0843a03": "明無生滅故。下經觀河之見亦復如是。良以。",
    "T39n1799_001:0843a04": "諸疑未斷。執情深重。是故。且就淺近。寄明深",
    "T39n1799_001:0843a05": "旨。至下文殊為問。方顯其意。學者知之。文",
    "T39n1799_001:0843a06": "二。一放光左右以辨頭。",
    "T39n1799_001:0843a07": "如來於是從輪掌中飛一寶光在阿難右。即",
    "T39n1799_001:0843a08": "時阿難迴首右盻。又放一光在阿難左。阿難",
    "T39n1799_001:0843a09": "又則迴首左盻。佛告阿難。汝頭今日何因搖",
    "T39n1799_001:0843a10": "動。阿難言。我見如來出妙寶光來我左右。故",
    "T39n1799_001:0843a11": "左右觀。頭自搖動　稍知見體無動。審問不",
    "T39n1799_001:0843a12": "移。故言頭自搖動　二約頭搖動以明見。",
    "T39n1799_001:0843a13": "阿難。汝盻佛光左右動頭。為汝頭動。為復見",
    "T39n1799_001:0843a14": "動。世尊。我頭自動。而我見性尚無有止。誰為",
    "T39n1799_001:0843a15": "搖動。佛言如是　阿離認見不移。若無相形",
    "T39n1799_001:0843a16": "亦無動止。故佛印可　三雙結會通責其迷",
    "T39n1799_001:0843a17": "失二。一雙結會通。",
    "T39n1799_001:0843a18": "於是如來普告大眾。若復眾生以搖動者名",
    "T39n1799_001:0843a19": "之為塵。以不住者名之為客　此結陳如悟",
    "T39n1799_001:0843a20": "客塵。客塵動搖。俱喻煩惱。",
    "T39n1799_001:0843a21": "汝觀阿難頭自動搖。見無所動。又汝觀我手",
    "T39n1799_001:0843a22": "自開合。見無舒卷　此結阿難答身境。手有",
    "T39n1799_001:0843a23": "開合。頭自動搖。身境客塵同一生滅。更無二",
    "T39n1799_001:0843a24": "別。應知。客必有主。塵處有空。對佛手之見。",
    "T39n1799_001:0843a25": "形頭動之性。未甞動靜。豈成去來。前後會通。",
    "T39n1799_001:0843a26": "其揆一也　二總責迷失。",
    "T39n1799_001:0843a27": "云何汝今。以動為身。以動為境。從始洎終念",
    "T39n1799_001:0843a28": "念生滅。遺失真性。顛倒行事　總責也。總責",
    "T39n1799_001:0843a29": "凡夫二乘無常計常常計無常。凡夫不了身",
    "T39n1799_001:0843b01": "境無常。妄執實有。計我我所。起惑造業流轉",
    "T39n1799_001:0843b02": "三界。受於一切身心大苦。尚不知生滅。豈知",
    "T39n1799_001:0843b03": "本如來藏。故云以動為身念念生滅等。此即",
    "T39n1799_001:0843b04": "責無常計常也。二乘雖知一切無常。而不悟",
    "T39n1799_001:0843b05": "知本常妙性湛然不動。故云遺失真性。既不",
    "T39n1799_001:0843b06": "識真。亦不辨妄。故云顛倒行事。其猶棄海",
    "T39n1799_001:0843b07": "認浮漚者耳。",
    "T39n1799_001:0843b08": "性心失真。認物為己。輪迴是中。自取流轉",
    "T39n1799_001:0843b09": "　結失也。不了性一切心。即是失真此斥二乘",
    "T39n1799_001:0843b10": "不知常也。認物為己。此指凡夫以動為身等",
    "T39n1799_001:0843b11": "也。下文身之與心皆是真心中所現物。執為",
    "T39n1799_001:0843b12": "自己。顛倒斯甚。自體不識。妄取他緣。如懷至",
    "T39n1799_001:0843b13": "寶於外求匃。誰之過歟。故云自取流轉。",
    "T39n1799_001:0843b14": "首楞嚴義疏注經卷第一(之二)"
}