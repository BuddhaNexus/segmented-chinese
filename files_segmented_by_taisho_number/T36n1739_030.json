{
    "T36n1739_030:0925a16": "2新華嚴經論卷第三十",
    "T36n1739_030:0925a18": "長者李通玄撰",
    "T36n1739_030:0925a19": "第六段「又普眼菩薩聞如來稱歎普賢清淨功",
    "T36n1739_030:0925a20": "德」有三十二行經，於此段中復分為七段。一",
    "T36n1739_030:0925a21": "「爾時普眼菩薩」已下至「俱亦不見」有三行經，",
    "T36n1739_030:0925a22": "明普眼菩薩以十不可說三昧求覓普賢亦不",
    "T36n1739_030:0925a23": "能見分。二「時普眼菩薩」已下至「悉皆不見」可",
    "T36n1739_030:0925a24": "有三行半經，明普眼菩薩從三昧起，白佛不",
    "T36n1739_030:0925a25": "見普賢菩薩身語意業及座分。三「佛言如是」",
    "T36n1739_030:0925a26": "已下至「至於法界究竟邊際」有十二行經，明",
    "T36n1739_030:0925a27": "佛為普眼稱歎普賢三業甚深，不可以能出能",
    "T36n1739_030:0925a28": "入三昧能見分。四「善男子」已下至「無空過者」",
    "T36n1739_030:0925a29": "有三行半經，明佛為歎見聞親近承事普賢",
    "T36n1739_030:0925b01": "菩薩利益無空過分。五「爾時普眼」已下至「頭",
    "T36n1739_030:0925b02": "頂禮敬」可有三行經，明普眼等及諸菩薩皆",
    "T36n1739_030:0925b03": "渴仰普賢，三稱南無頭頂禮敬分。六「爾時佛",
    "T36n1739_030:0925b04": "告普眼」已下至「即當得見普賢菩薩」有六行半",
    "T36n1739_030:0925b05": "經，明佛更勸普眼等大眾更致禮敬，遍想法",
    "T36n1739_030:0925b06": "界推求普賢菩薩如對目前分。七「是時」已下",
    "T36n1739_030:0925b07": "至「皆見普賢大士」有一行半經，明普眼及諸",
    "T36n1739_030:0925b08": "菩薩大眾依佛勸勅更加禮敬，普賢知時欲為",
    "T36n1739_030:0925b09": "現身分。已上三十三行中七段經不見普賢",
    "T36n1739_030:0925b10": "菩薩，意明普眼等諸菩薩以出入三昧不得",
    "T36n1739_030:0925b11": "見普賢三業及座境界故。舉幻術文字中種",
    "T36n1739_030:0925b12": "種幻相所住處喻，明幻術文字之體了無處",
    "T36n1739_030:0925b13": "所，如何求之？不可將出入三昧處所求之，",
    "T36n1739_030:0925b14": "去彼沈寂生滅却令想念，明想念動用自體",
    "T36n1739_030:0925b15": "遍周用而常寂，非更滅也。以是普賢以金剛",
    "T36n1739_030:0925b16": "慧普入法界，於一切世界無所行無所住，如",
    "T36n1739_030:0925b17": "一切眾生身皆非身無去無來，得無斷盡無",
    "T36n1739_030:0925b18": "差別自在神通。此明任物自真，稱之為神。不",
    "T36n1739_030:0925b19": "為不思、不定不亂、不來不去，任智遍周利生自",
    "T36n1739_030:0925b20": "在知根應現，名之為通。萬法如是，無出入定",
    "T36n1739_030:0925b21": "亂，方稱普賢所行三業作用及座。如十地",
    "T36n1739_030:0925b22": "菩薩座體，但言滿三千大千世界之量。此",
    "T36n1739_030:0925b23": "普賢座量等虛空，一切法界大蓮華藏故。明",
    "T36n1739_030:0925b24": "知十地菩薩智量猶隔，以此來昇此位，如",
    "T36n1739_030:0925b25": "許乖宜入出、如許不可說三昧之門，猶有",
    "T36n1739_030:0925b26": "寂用有限障，未得十地果位後普賢菩薩大",
    "T36n1739_030:0925b27": "自在故。故三求普賢、三重昇進，却生想念，方",
    "T36n1739_030:0925b28": "始現身。及說十三昧境界之事，意責彼十地",
    "T36n1739_030:0925b29": "中猶有求於出世習，在於世間生死境界未得",
    "T36n1739_030:0925c01": "等於十方任用自在。以此如來教令却生想",
    "T36n1739_030:0925c02": "念，去彼十地中染習出世淨心故，此明治十",
    "T36n1739_030:0925c03": "地緣真俗出世餘習氣惑故。已上意明治十",
    "T36n1739_030:0925c04": "地菩薩緣真俗二習未亡、寂亂二習未盡，於諸",
    "T36n1739_030:0925c05": "三昧有出入習故，未得寂入生死。猶如虛空",
    "T36n1739_030:0925c06": "性無作者而常普遍，非限量所收，一切眾生",
    "T36n1739_030:0925c07": "及以境界以之為體。普賢之智猶如虛空，一",
    "T36n1739_030:0925c08": "切眾生以為其體。有諸眾生自迷智者名為",
    "T36n1739_030:0925c09": "無明，普賢菩薩隨彼迷事，十方世界對現色",
    "T36n1739_030:0925c10": "身，以智無體猶如虛空，非造作性、無有去來、",
    "T36n1739_030:0925c11": "非生非滅，但以等虛空之智海，於一切處啟",
    "T36n1739_030:0925c12": "迷。智無體相，能隨等法界虛空界之大用故。",
    "T36n1739_030:0925c13": "豈將十地之位諸菩薩，以出入三昧有所推",
    "T36n1739_030:0925c14": "求，云何得見？是故如來為諸菩薩說，幻術文",
    "T36n1739_030:0925c15": "字求其體相有可得不？求幻之心尚不可得，",
    "T36n1739_030:0925c16": "如何有彼幻相可求？是故將出入三昧及以",
    "T36n1739_030:0925c17": "求心而求普賢大用無依善巧智身，了無",
    "T36n1739_030:0925c18": "可得。是故如來教諸菩薩却生想念，慇懃",
    "T36n1739_030:0925c19": "三禮普賢菩薩，方以神通力如應現身，明智",
    "T36n1739_030:0925c20": "身不可以三昧處所求，為智體無所住無所",
    "T36n1739_030:0925c21": "依故。若想念願樂，即如應現化，無有處所",
    "T36n1739_030:0925c22": "依止故，猶如谷響但有應物之音，若有所求",
    "T36n1739_030:0925c23": "即無有處所可得。佛言普賢菩薩今現在此",
    "T36n1739_030:0925c24": "道場眾會親近我住初無動移者，明以根本",
    "T36n1739_030:0925c25": "智性自無依，名為現在此道場故。為能治有",
    "T36n1739_030:0925c26": "所得諸見蘊故，以無礙總別同異普光明智",
    "T36n1739_030:0925c27": "與十方一切諸佛大用體同，名為眾會故。無",
    "T36n1739_030:0925c28": "邊差別智海一時等用，不移根本智體無依",
    "T36n1739_030:0925c29": "住智，名為親近我住初無動移故。云稱南",
    "T36n1739_030:0926a01": "無者，明歸命信順故。約法以南為离，為离中",
    "T36n1739_030:0926a02": "虛，以虛無故即明离為日。离主心，以心達虛",
    "T36n1739_030:0926a03": "無之理，即心智明，故云南無，表歸命信順虛",
    "T36n1739_030:0926a04": "無之理智故。是故善財南方詢友者，義亦",
    "T36n1739_030:0926a05": "如然。龍女南方成佛，義亦如之。但達虛無之",
    "T36n1739_030:0926a06": "理智，十方總南無。若執諸法作實有者，十",
    "T36n1739_030:0926a07": "方總北故。餘文自具。",
    "T36n1739_030:0926a08": "第七「爾時」已下一段有十九行半經，普賢欲",
    "T36n1739_030:0926a09": "現身分中復分為三段。一「爾時普賢菩薩」已",
    "T36n1739_030:0926a10": "下至「示現一切三世諸佛」有七行經，明普賢",
    "T36n1739_030:0926a11": "菩薩如應現身分。二「是時普眼菩薩」已下至",
    "T36n1739_030:0926a12": "「如見十方一切諸佛」有兩行半經，明菩薩大",
    "T36n1739_030:0926a13": "眾得見普賢，菩薩歡喜如見十方諸佛分。三",
    "T36n1739_030:0926a14": "「是時」已下可有十行經，明諸菩薩信解力、普",
    "T36n1739_030:0926a15": "賢菩薩本願，興雲供養，光明普照息三惡趣，令",
    "T36n1739_030:0926a16": "諸菩薩入普賢行分。如普賢菩薩如應現身",
    "T36n1739_030:0926a17": "即見故，將出入三昧求即不得見，明無出入",
    "T36n1739_030:0926a18": "智不可作出入三昧求故。自非位合道同，智",
    "T36n1739_030:0926a19": "自會矣。想念而見，且是如應現身故，然後方",
    "T36n1739_030:0926a20": "會其本身也。餘義如文自具。意明無依住智",
    "T36n1739_030:0926a21": "是普賢之大體，如應現身是普賢之大用。",
    "T36n1739_030:0926a22": "第八「爾時普眼菩薩」已下一段九行半經，明",
    "T36n1739_030:0926a23": "普眼歎普賢十種廣大住，如來歎普賢十廣大",
    "T36n1739_030:0926a24": "功德。其義如文稱歎。",
    "T36n1739_030:0926a25": "第九四十五行經，明如來令普賢演說十大",
    "T36n1739_030:0926a26": "三昧。於此中復分為八段。一「爾時如來」已下",
    "T36n1739_030:0926a27": "至「當得出離」有四行半經，明佛令普賢說十",
    "T36n1739_030:0926a28": "大三昧。二「何者為十」已下至「無礙輪三昧」可",
    "T36n1739_030:0926a29": "有六行經，明如來先自說十三昧名分。三「此",
    "T36n1739_030:0926b01": "十大三昧」已下至「當說現說」可有一行半經，",
    "T36n1739_030:0926b02": "明此三昧十方三世諸佛共同所說分。其三",
    "T36n1739_030:0926b03": "昧名如來自說者，意明如來是三昧之體，令",
    "T36n1739_030:0926b04": "普賢說三昧之功用者，明普賢是三昧之用，",
    "T36n1739_030:0926b05": "以明佛果位中體用圓滿故。此約體名佛，用",
    "T36n1739_030:0926b06": "是普賢，此位會體用自在故。四「若諸菩薩」已",
    "T36n1739_030:0926b07": "下至「名一切法自在」可有四行半經，明佛歎",
    "T36n1739_030:0926b08": "若聞此三昧愛樂修行，名得佛自在分。五「此",
    "T36n1739_030:0926b09": "菩薩」已下至「普了一切佛所說」有九行半經，",
    "T36n1739_030:0926b10": "明修學此十三昧者，得於一切法無所著，自在",
    "T36n1739_030:0926b11": "善巧轉佛法輪分。六「此是諸菩薩法相門」已",
    "T36n1739_030:0926b12": "下至「是以佛神力嚴淨一切世界門」有五行半",
    "T36n1739_030:0926b13": "經，明佛歎修此十三昧能入十種法門分。七",
    "T36n1739_030:0926b14": "「若菩薩入此三昧」已下至「示現種種廣大神通」",
    "T36n1739_030:0926b15": "有十二行半經，明佛歎若入此三昧得大方",
    "T36n1739_030:0926b16": "便利用，示現成佛，不捨修菩薩行分。八「是故」",
    "T36n1739_030:0926b17": "已下一行半經，明如來勸令普賢說此十三",
    "T36n1739_030:0926b18": "昧德用自在分。其中文義，如經自明。如此",
    "T36n1739_030:0926b19": "〈十定品〉已後十一品經意，以十地中所得出",
    "T36n1739_030:0926b20": "世大悲智，成處世大悲智，令差別智圓滿自",
    "T36n1739_030:0926b21": "在，方成普賢行具足。以出世悲智是佛果，處",
    "T36n1739_030:0926b22": "世差別智悲是普賢行、是菩薩道，至〈出現品〉",
    "T36n1739_030:0926b23": "二行方終。",
    "T36n1739_030:0926b24": "第十「爾時」已下有十段經，說十種三昧自在",
    "T36n1739_030:0926b25": "分。於此文中，初普光明三昧中，約分為四門：",
    "T36n1739_030:0926b26": "一釋三昧名、二明三昧之體用、三舉三昧之",
    "T36n1739_030:0926b27": "境界、四隨文釋義。一釋三昧名者，何故名為",
    "T36n1739_030:0926b28": "普光明三昧？三者正也。昧云定也，識心不現",
    "T36n1739_030:0926b29": "名之為昧。正智遍周名之為普也。照迷破惑",
    "T36n1739_030:0926c01": "名之為光。法無不達名之為明。二明三昧之",
    "T36n1739_030:0926c02": "體用者，明此三昧以法身根本智為體，十種",
    "T36n1739_030:0926c03": "無盡智為用。以此義故，佛自說三昧之名，普",
    "T36n1739_030:0926c04": "賢說三昧之用。三舉三昧之境界者，於此初",
    "T36n1739_030:0926c05": "三昧中略舉境界分，以三千大千世界為一",
    "T36n1739_030:0926c06": "蓮華，現身遍此蓮華之上結加趺坐。於其身",
    "T36n1739_030:0926c07": "中復現三千大千世界，其中有百億四天下，",
    "T36n1739_030:0926c08": "一一四天下現百億身，一一身入百億百億",
    "T36n1739_030:0926c09": "三千大千世界，於彼世界一一四天下現百",
    "T36n1739_030:0926c10": "億百億菩薩行，一一菩薩修行生百億百億",
    "T36n1739_030:0926c11": "決定解，令百億百億根性圓滿，一一根性成",
    "T36n1739_030:0926c12": "百億百億菩薩法不退業。然所現身非一非",
    "T36n1739_030:0926c13": "多，入定出定無所錯亂，如是後倍後倍增廣，",
    "T36n1739_030:0926c14": "具如經說。此是初三昧之境界，意明身土重",
    "T36n1739_030:0926c15": "重重重相入遍周廣大無盡限故。四隨文釋",
    "T36n1739_030:0926c16": "義者，於此段中略舉十義。一普賢菩薩承如",
    "T36n1739_030:0926c17": "來旨說此三昧不自己功。旨者意也。二重舉",
    "T36n1739_030:0926c18": "三昧名。三舉菩薩十種無盡智。四明如是菩",
    "T36n1739_030:0926c19": "薩能發十種無邊心。五明是菩薩有十種入",
    "T36n1739_030:0926c20": "三昧差別智。六明十種入三昧善巧智。七舉",
    "T36n1739_030:0926c21": "羅睺阿修羅王不壞本身現變化身喻。八明",
    "T36n1739_030:0926c22": "菩薩深達心法如幻法門。九明比丘觀察內",
    "T36n1739_030:0926c23": "身不淨不壞本身如故喻。十明菩薩住此三",
    "T36n1739_030:0926c24": "昧觀察法身，見諸世間及世間法普入其身。",
    "T36n1739_030:0926c25": "如上修學普光明三昧，以觀法身根本智為",
    "T36n1739_030:0926c26": "體，以十無盡智為用，以發十無邊心為所行",
    "T36n1739_030:0926c27": "之行，以十種入三昧差別智為三昧同別自",
    "T36n1739_030:0926c28": "在之力，以十種入三昧善巧智令三昧身一",
    "T36n1739_030:0926c29": "多佛剎眾生剎現在身內不廢自身常復如",
    "T36n1739_030:0927a01": "故，復於身內現無量身度眾生及供養諸佛。",
    "T36n1739_030:0927a02": "如下文云「住此三昧觀察法身，見諸世間普",
    "T36n1739_030:0927a03": "入其身。」於中明見一切世間及世間法，於諸",
    "T36n1739_030:0927a04": "世間及世間法皆無所著，為以法身性自無",
    "T36n1739_030:0927a05": "內外大小中邊量故，法如是見故，法如是無",
    "T36n1739_030:0927a06": "著故。為從法身無性無相理所現世間及世",
    "T36n1739_030:0927a07": "間法皆如影幻體故，為世間及世間法皆法",
    "T36n1739_030:0927a08": "身一味無二相故，所有報境皆如影像重重不",
    "T36n1739_030:0927a09": "礙故。如羅睺阿修羅王者，明能攝日光令世",
    "T36n1739_030:0927a10": "生惱。以羅云攝，睺云惱也。阿修羅，云無天妙",
    "T36n1739_030:0927a11": "戲故。於中化事，如經自明。",
    "T36n1739_030:0927a12": "第二妙光明三昧者，於此段中四義如前。一",
    "T36n1739_030:0927a13": "釋三昧名；二明三昧之體用，如下自明；三明",
    "T36n1739_030:0927a14": "三昧之境界；四明隨文釋義。一釋三昧名者，",
    "T36n1739_030:0927a15": "為明法身理智體淨能現妙光，以立其名。二",
    "T36n1739_030:0927a16": "釋三昧之體用者，明此三昧還以根本智為",
    "T36n1739_030:0927a17": "體，幻智為用。三明三昧之境界者，以入三千",
    "T36n1739_030:0927a18": "大千世界微塵數三千大千世界，於一一世",
    "T36n1739_030:0927a19": "界中復現三千大千世界微塵數身，乃至一",
    "T36n1739_030:0927a20": "一身放三千大千世界微塵數光，具如經說。",
    "T36n1739_030:0927a21": "乃至菩薩身中能現一切聖凡國土，更相照",
    "T36n1739_030:0927a22": "現重重相入等。是此三昧之境界，具如經明。",
    "T36n1739_030:0927a23": "四隨文釋義者，復分為二：一長科經意、二隨",
    "T36n1739_030:0927a24": "文釋義。一長科經意者，於此段中長科為十",
    "T36n1739_030:0927a25": "段。一「佛子」已下一行經，是普賢菩薩告眾",
    "T36n1739_030:0927a26": "重舉三昧之名分。二「佛子此菩薩」已下至「種",
    "T36n1739_030:0927a27": "種諸法亦不壞滅」有十一行經，明入三昧境",
    "T36n1739_030:0927a28": "界廣狹身土照現互相涉入，光影重重不雜亂",
    "T36n1739_030:0927a29": "分。三「佛子譬如日出」已下至「亦不離水」有八行",
    "T36n1739_030:0927b01": "經，明以日光照現七寶山及大海水及山間，",
    "T36n1739_030:0927b02": "以此日光影更相照現，影像重重無盡光影喻",
    "T36n1739_030:0927b03": "分。四「佛子菩薩摩訶薩」已下至「恒不捨離」有",
    "T36n1739_030:0927b04": "五行經，明如是菩薩住妙光廣大三昧，不壞",
    "T36n1739_030:0927b05": "世間相、不壞真性，二俱不住、二俱不壞分。五",
    "T36n1739_030:0927b06": "「佛子譬如幻師」已下至「本日不滅」有七行經，",
    "T36n1739_030:0927b07": "明以幻師幻作日月年歲長短不同，不壞本日",
    "T36n1739_030:0927b08": "喻分。六「菩薩摩訶薩」已下至「不壞彼多世界」",
    "T36n1739_030:0927b09": "有十七行經，明菩薩入此妙光大三昧，能一",
    "T36n1739_030:0927b10": "多世界更生，互相涉入各不妨礙分。七「何以",
    "T36n1739_030:0927b11": "故」已下至「是名住大悲法者」有十一行經，明",
    "T36n1739_030:0927b12": "菩薩住無我法，於諸法自他境界身之及心無",
    "T36n1739_030:0927b13": "所妨礙分。八「佛子」已下至「無退轉故」有六行",
    "T36n1739_030:0927b14": "半經，明此菩薩以不可數世界入一世界，善",
    "T36n1739_030:0927b15": "知無數眾生差別、菩薩趣入差別，佛處處出",
    "T36n1739_030:0927b16": "興，皆現自身於彼一一佛所修行諸行，而身",
    "T36n1739_030:0927b17": "彼此無去來，能同異自在分。九「如有幻師」已",
    "T36n1739_030:0927b18": "下至「後不亂初」有五行半經，明以幻師喻菩",
    "T36n1739_030:0927b19": "薩實智所生如幻喻分。十「菩薩了知一切世",
    "T36n1739_030:0927b20": "法」已下有二十行半經，明入此妙光明大三",
    "T36n1739_030:0927b21": "昧得智幻門自在分。二隨文釋義者，此一",
    "T36n1739_030:0927b22": "段以根本無作智性自遍周，以如影智顯現",
    "T36n1739_030:0927b23": "諸境，自他相入一多自在，由根本智故多入",
    "T36n1739_030:0927b24": "一中，如影智故一現多境，各身色相狀差別",
    "T36n1739_030:0927b25": "故。如世界所因者，今生修是來世因。世界建",
    "T36n1739_030:0927b26": "立者，明各各世界建立法則故。世界同住者，",
    "T36n1739_030:0927b27": "一世界中有多類眾生同住。世界光色者，或",
    "T36n1739_030:0927b28": "有眾生於佛光中住故。如此日月星，是帝王",
    "T36n1739_030:0927b29": "及人中眾生共業所化，精光昇上。復有天住，",
    "T36n1739_030:0927c01": "居其中故。世界往來者，於虛空中持轉往來，",
    "T36n1739_030:0927c02": "此菩薩悉知。如八部神名，如初會中已釋。補",
    "T36n1739_030:0927c03": "特伽羅法者，數取趣，明數取惡法趣於苦果。",
    "T36n1739_030:0927c04": "摩納婆法者，教儒童法。餘如經自具。",
    "T36n1739_030:0927c05": "第三「次第遍往諸佛國土神通三昧」者，於此",
    "T36n1739_030:0927c06": "段中約有三門：一釋三昧名、二釋三昧體用、",
    "T36n1739_030:0927c07": "三隨文釋義。一釋三昧名者，何故名為遍往",
    "T36n1739_030:0927c08": "諸佛國土神通三昧者？為此三昧以理性自",
    "T36n1739_030:0927c09": "性遍周則智用自體遍周，以智用自體遍周",
    "T36n1739_030:0927c10": "則神通遍周。此明約理智自體遍周，以如幻",
    "T36n1739_030:0927c11": "智應物動寂，依根本智恒無往來彼此延促，",
    "T36n1739_030:0927c12": "以此立名，名為遍往諸佛國土神通三昧。二",
    "T36n1739_030:0927c13": "釋三昧體用者，此三昧以法性身為體，以根",
    "T36n1739_030:0927c14": "本智起如幻智為用。此如幻智如空谷響，應",
    "T36n1739_030:0927c15": "物成音自無體故。以此二智以法性為體，俱",
    "T36n1739_030:0927c16": "有德用而無所依。乃至一切眾生心本來如",
    "T36n1739_030:0927c17": "是故，但為智自無性不能自了，逐境成迷故。",
    "T36n1739_030:0927c18": "以止觀二門照之，迷解依本。此約法身為止",
    "T36n1739_030:0927c19": "體，約觀十二緣生成智體用，明定能發慧、觀",
    "T36n1739_030:0927c20": "能起智。三隨文釋義者，二義如前。一長科經",
    "T36n1739_030:0927c21": "意者，於此段中長科為四段。一「佛子」已下至",
    "T36n1739_030:0927c22": "「神通」有一行半經，普賢重舉三昧之名分。二",
    "T36n1739_030:0927c23": "「佛子此菩薩」已下至「至於究竟」有十六行半",
    "T36n1739_030:0927c24": "經，明入三昧，延促自在無所分別，於諸法不",
    "T36n1739_030:0927c25": "忘失分。三「譬如日天子」已下至「亦復如是」有",
    "T36n1739_030:0927c26": "三行半經，明舉日天子照臨四天下晝夜無",
    "T36n1739_030:0927c27": "生滅喻分。四「佛子」已下至「善巧智」有一行半",
    "T36n1739_030:0927c28": "經，明都舉已上總結其三昧之分。已上文義",
    "T36n1739_030:0927c29": "自具，不煩更釋。",
    "T36n1739_030:0928a01": "第四清淨深心行三昧者，於此段中三門如",
    "T36n1739_030:0928a02": "前。一釋三昧之名者，何故名為清淨深心行",
    "T36n1739_030:0928a03": "三昧？以菩薩已修空無相之理智，得身如理",
    "T36n1739_030:0928a04": "智遍周之身，起前理智遍周之身，以善巧智",
    "T36n1739_030:0928a05": "加行深心供養，隨所供養一切諸佛香華蓋",
    "T36n1739_030:0928a06": "等十事而心不壞，法身智身無作無想，是故",
    "T36n1739_030:0928a07": "以立其名。二釋三昧之體用者，以法身根本",
    "T36n1739_030:0928a08": "智為體，起方便善巧智，興十事供養等眾生",
    "T36n1739_030:0928a09": "數佛為用。三隨文釋義者，二義如前。一長科",
    "T36n1739_030:0928a10": "經意者，於此段中科為四段。一「佛子」已下有",
    "T36n1739_030:0928a11": "一行經，明普賢菩薩重舉三昧之名。二「佛子",
    "T36n1739_030:0928a12": "此菩薩」已下至「不分別如來出世及涅槃相」有",
    "T36n1739_030:0928a13": "十八行半經，明以香華蓋等十事供養等眾",
    "T36n1739_030:0928a14": "生數諸佛分。三「佛子如日中陽焰」已下至「皆",
    "T36n1739_030:0928a15": "是想心之所分別」有七行經，明舉日中陽焰",
    "T36n1739_030:0928a16": "喻菩薩得知如來出興滅度分。四「佛子此三",
    "T36n1739_030:0928a17": "昧」已下至「善巧智」有十行經，明入三昧如夢",
    "T36n1739_030:0928a18": "中所見境界憶念不忘為人善說喻分。四隨",
    "T36n1739_030:0928a19": "文釋義者，其義如文自具，但入觀者善得其",
    "T36n1739_030:0928a20": "宜，先須入無思無心定，得法身之理、稱虛空",
    "T36n1739_030:0928a21": "之性，方可於根本智方便智興供養心，起止",
    "T36n1739_030:0928a22": "俱亡，須得自在稱理智而為之也。若但修空",
    "T36n1739_030:0928a23": "無相法身，即於智不能起用。若但一向生想，",
    "T36n1739_030:0928a24": "不見無相法身，即純是有為。一一依此十定",
    "T36n1739_030:0928a25": "次第方便，一一經文自具明矣。",
    "T36n1739_030:0928a26": "第五知過去莊嚴藏三昧者，於此段中三門",
    "T36n1739_030:0928a27": "如前。一釋三昧名者，何故名為知過去莊嚴",
    "T36n1739_030:0928a28": "藏大三昧？此菩薩入此定中，能知過去諸佛",
    "T36n1739_030:0928a29": "出現劫剎諸佛出現法門。以嚴自心根本智，",
    "T36n1739_030:0928b01": "具差別智以此成，名為前之三昧興其供養。",
    "T36n1739_030:0928b02": "於定中須知劫剎諸佛出興之次第法門。二",
    "T36n1739_030:0928b03": "釋三昧之體用者，以根本智為體，知劫剎次",
    "T36n1739_030:0928b04": "第差別智為用。已下如文自具。三隨文釋義",
    "T36n1739_030:0928b05": "者，三輪者，神通、記心、正教是三輪清淨，明此",
    "T36n1739_030:0928b06": "三昧得神通，善記不忘善說諸法。如歌羅邏",
    "T36n1739_030:0928b07": "者，此云薄酪，謂初受胎如薄酪。自餘如文自",
    "T36n1739_030:0928b08": "具。",
    "T36n1739_030:0928b09": "第六智光明藏三昧者，明此菩薩能知未來",
    "T36n1739_030:0928b10": "一切諸劫中所有諸佛，若已說法、若未說法，",
    "T36n1739_030:0928b11": "皆能悉知故。智光明藏者，不離一念含三世",
    "T36n1739_030:0928b12": "劫智，名之為藏。餘義如文自具。於中八部王",
    "T36n1739_030:0928b13": "等名，初會已釋。此不表法，但以供養恭敬法",
    "T36n1739_030:0928b14": "故，親近如來。",
    "T36n1739_030:0928b15": "第七了知一切世界佛莊嚴三昧者，明此菩",
    "T36n1739_030:0928b16": "薩能遍入十方一切世界，見一切諸佛所有",
    "T36n1739_030:0928b17": "教化莊嚴，悉能見盡及承事供養，及所聞法",
    "T36n1739_030:0928b18": "普入諸趣等總盡故，因立名也。於中文義，經",
    "T36n1739_030:0928b19": "自具明。",
    "T36n1739_030:0928b20": "第八一切眾生差別身三昧者，明入此三昧",
    "T36n1739_030:0928b21": "能現佛身、等眾生差別身，皆隨其類現，故立",
    "T36n1739_030:0928b22": "其名也。又能入同異順逆三昧故，以立其名。",
    "T36n1739_030:0928b23": "餘義如文自具。",
    "T36n1739_030:0928b24": "第九法界自在三昧者，明此菩薩於自身一",
    "T36n1739_030:0928b25": "一毛孔中入三昧，自然能知諸世間及知世",
    "T36n1739_030:0928b26": "間法，及十方虛空界一切世間法悉皆知盡，",
    "T36n1739_030:0928b27": "乃至佛菩薩大眾亦皆知盡。何以故？以智稱",
    "T36n1739_030:0928b28": "法界故，以智無中邊大小量故、如虛空故，智",
    "T36n1739_030:0928b29": "體性明白故。於一毛孔中虛空無大小量，即",
    "T36n1739_030:0928c01": "等虛空界。悉能遍知十方世界一切境界，此",
    "T36n1739_030:0928c02": "不可以情識籌量能知，當可以亡思方便定",
    "T36n1739_030:0928c03": "顯發之後，理智現前，方可堪為，此乃定盡想",
    "T36n1739_030:0928c04": "亡、無思無心，以無作智印方會故，名法界自",
    "T36n1739_030:0928c05": "在三昧。不存情作，任智遍知，故名法界自在。",
    "T36n1739_030:0928c06": "此經云「如虫食芥子孔中虛空無損減」，以無",
    "T36n1739_030:0928c07": "思之智可見，以思知之者即乖。身邊見盡，即",
    "T36n1739_030:0928c08": "十方與身量同一性，無表裏故；情存則隔。如",
    "T36n1739_030:0928c09": "無熱惱大龍王宮流出四河者，准經說，香山",
    "T36n1739_030:0928c10": "頂上有阿耨池，其池四方各流出一河，東面",
    "T36n1739_030:0928c11": "私陀河，師子口中流出金剛沙，東入震旦國，",
    "T36n1739_030:0928c12": "便入東海。南面恒伽河，從象口中流出銀沙，",
    "T36n1739_030:0928c13": "流入南印度，便入南海。西面信度河，從牛口",
    "T36n1739_030:0928c14": "中流出黃金沙，流入信度國，便入西海。北面",
    "T36n1739_030:0928c15": "縛芻河，從馬口中流出琉璃沙，入波斯拂林",
    "T36n1739_030:0928c16": "國，便入北海。其池縱橫五十由旬，隨方面口",
    "T36n1739_030:0928c17": "各一由旬。於中表法，經自具明。優鉢羅華，此",
    "T36n1739_030:0928c18": "云青蓮華。波頭摩華，此云赤蓮華。拘物頭華，",
    "T36n1739_030:0928c19": "此云小白華，其華未開時華葉都蹴然，因立",
    "T36n1739_030:0928c20": "其名。芬陀利華，此云百葉蓮華。如阿那婆達",
    "T36n1739_030:0928c21": "多龍王者，阿言無也，那婆達多者熟惱也，言",
    "T36n1739_030:0928c22": "此龍永離龍中之熱惱故。於中文義表法，一",
    "T36n1739_030:0928c23": "一如經自具。",
    "T36n1739_030:0928c24": "第十無礙輪大三昧者，輪者譬如輪王千輻",
    "T36n1739_030:0928c25": "金剛輪，轂輻輞軔悉圓滿，明壞生死行圓，表",
    "T36n1739_030:0928c26": "此菩薩悲智萬行神通道力滿眾生界，斷眾生",
    "T36n1739_030:0928c27": "惑悉圓滿故。明自己佛果已成，菩薩智悲願",
    "T36n1739_030:0928c28": "行無有休息，不離一念滿三世劫，不離毛孔",
    "T36n1739_030:0928c29": "等周十方法界眾生界，悲智行雲一時普覆，",
    "T36n1739_030:0929a01": "是故名無礙輪三昧。摩那斯龍王者，摩那意",
    "T36n1739_030:0929a02": "也，斯云慈，謂此龍王興雲降雨從慈心起故。",
    "T36n1739_030:0929a03": "伊囉鉢那象王住金山脅者，伊囉鉢那此云",
    "T36n1739_030:0929a04": "香葉，以於寶窟邊多有香葉樹，以此為名。又",
    "T36n1739_030:0929a05": "以化作三十三頭，一一頭有六牙，一一牙上",
    "T36n1739_030:0929a06": "化作七池，一一池中化作七蓮華。以取所化",
    "T36n1739_030:0929a07": "蓮華其葉香潔，因此為名。住居第一金山之",
    "T36n1739_030:0929a08": "脅，以知帝釋欲遊行時，於此沒而天上出，送",
    "T36n1739_030:0929a09": "帝釋至園遊觀時，化其自身與天人相似，帝",
    "T36n1739_030:0929a10": "釋還宮還作象身，送帝釋還宮，便於天上沒、",
    "T36n1739_030:0929a11": "於寶窟中出。此舉喻明此菩薩雖已成佛位，",
    "T36n1739_030:0929a12": "不壞方便行也。如彼象王雖能化身作天，而",
    "T36n1739_030:0929a13": "常不失象之本位。自餘廣義，如經備文。已上",
    "T36n1739_030:0929a14": "十定有十段文意，明從初發心成道始終，出",
    "T36n1739_030:0929a15": "生入涅槃，總以此剎那際為體。乃至古今一",
    "T36n1739_030:0929a16": "切諸佛亦，總同時成佛故。有情延促生，約真",
    "T36n1739_030:0929a17": "無終始。又明此一會十一品經，總明至隨位",
    "T36n1739_030:0929a18": "佛果，不壞方便行普賢之道。如十信已來乘",
    "T36n1739_030:0929a19": "如來根本智，起普賢行願，并教化眾生，及自",
    "T36n1739_030:0929a20": "資自智輪令明淨。如作十度鍊真金喻者，是",
    "T36n1739_030:0929a21": "亦不離此定體。今至十一地已去，自智鍊磨",
    "T36n1739_030:0929a22": "已終，即乃純是利益眾生普賢之行故。此〈十",
    "T36n1739_030:0929a23": "定品〉初會從初發心已來，及無始來諸佛成",
    "T36n1739_030:0929a24": "佛，時劫不遷。佛果及普賢方便行，無始終時",
    "T36n1739_030:0929a25": "劫身心作用滿十方，不出毛孔時、不離剎那，不",
    "T36n1739_030:0929a26": "遷故。一切古今三世歲劫，皆以此〈十定品〉該",
    "T36n1739_030:0929a27": "收。眾生迷之妄作延促，迷解還源。此〈十定品〉",
    "T36n1739_030:0929a28": "為本體，不延促之常道本來如是。",
    "T36n1739_030:0929a29": "28 十通品十通品第二十八",
    "T36n1739_030:0929b01": "將釋此品，兩門分別：一釋品來意、二隨文釋",
    "T36n1739_030:0929b02": "義。一釋品來意者，為明前有〈十定品〉，此明以",
    "T36n1739_030:0929b03": "定起用，即有十種神通。二隨文釋義者，即明",
    "T36n1739_030:0929b04": "已下有十種神通。其十通名，具如下列如文",
    "T36n1739_030:0929b05": "具明。第一初一段有十三行半經，明都舉十",
    "T36n1739_030:0929b06": "種通之數，并舉初他心智通之大用。第二段",
    "T36n1739_030:0929b07": "有十一行經，明天眼智通之大用。第三一段",
    "T36n1739_030:0929b08": "有二十四行半經，明宿命隨念智通大用。第",
    "T36n1739_030:0929b09": "四一段有十八行經，明知盡未來際劫智通。",
    "T36n1739_030:0929b10": "第五一段有十三行半經，明天耳圓滿智通",
    "T36n1739_030:0929b11": "之大用。第六一段有二十行半經，明住無體",
    "T36n1739_030:0929b12": "性神通，起十三種神通大用。第七一段有十",
    "T36n1739_030:0929b13": "三行經，明善分別一切眾生言音智通大用。",
    "T36n1739_030:0929b14": "第八一段有四十一行經，明出生無量阿僧",
    "T36n1739_030:0929b15": "祇色身莊嚴智通大用。第九一段有二十二",
    "T36n1739_030:0929b16": "行半經，明以一切法智通大用，此明於根本",
    "T36n1739_030:0929b17": "無作智起一切差別智故。第十一段有三十",
    "T36n1739_030:0929b18": "五行半經，明以一切法滅盡三昧智通大用，",
    "T36n1739_030:0929b19": "此一段明於法性寂滅理中常起大智大悲大",
    "T36n1739_030:0929b20": "用利生恒圓滿故。閻魔王者，此曰遮止，謂遮",
    "T36n1739_030:0929b21": "止誡勗罪人，能離苦故。此已上十通，皆以不",
    "T36n1739_030:0929b22": "思議無作無礙無限大自在智，起無限寂用，",
    "T36n1739_030:0929b23": "入因陀羅網境界重重自在法門，皆不可作",
    "T36n1739_030:0929b24": "三乘有限量見故。如阿那律，我以天眼見三",
    "T36n1739_030:0929b25": "千大千世界，如觀掌中菴摩羅果等。如權教",
    "T36n1739_030:0929b26": "菩薩，見自他佛國往來彼此皆有量故。此約",
    "T36n1739_030:0929b27": "法身無限無表裏，中間智身亦爾，總無限故，",
    "T36n1739_030:0929b28": "處帝網重重大用故。總約第一義天一切智",
    "T36n1739_030:0929b29": "天，非如世間上界諸天眼耳通及三乘聲聞",
    "T36n1739_030:0929c01": "緣覺淨土菩薩通故。以住無體性神通，身恒",
    "T36n1739_030:0929c02": "不離本處，而十方一切諸佛國土、一切眾生",
    "T36n1739_030:0929c03": "國土皆悉現自在身及以毛孔，而眼耳鼻舌",
    "T36n1739_030:0929c04": "身心無不共同一體一性，如因陀羅網眾像",
    "T36n1739_030:0929c05": "互容無往來自他之性。此十通體，如是遍周、",
    "T36n1739_030:0929c06": "如是通徹，名為神通。以智遍通，與物同性而",
    "T36n1739_030:0929c07": "知物故，名為神通，非是往來自他，是故如此",
    "T36n1739_030:0929c08": "十定、十通、十忍等，是十地位終，入於生死利",
    "T36n1739_030:0929c09": "眾生之方便，亦是十住、十行、十迴向、十地、十",
    "T36n1739_030:0929c10": "一地五位通修。餘義如文自具。",
    "T36n1739_030:0929c11": "29 十忍品十忍品第二十九",
    "T36n1739_030:0929c12": "將釋此品，約分三門：一釋品名目、二釋品來",
    "T36n1739_030:0929c13": "意、三隨文釋義。一釋品名目者，明此品通初",
    "T36n1739_030:0929c14": "發心之始自位昇進行之門，亦通佛果後利",
    "T36n1739_030:0929c15": "眾生成行之方便，以隨行之忍，依行立名。若",
    "T36n1739_030:0929c16": "以權教菩薩，地前為伏忍，地上見道方入順",
    "T36n1739_030:0929c17": "無生忍。若以一乘，通十住初心得憶念諸佛",
    "T36n1739_030:0929c18": "智慧光明門，名生佛智慧家，名得音聲忍，亦",
    "T36n1739_030:0929c19": "名順無生忍。但為隨行名異故，但約十住初",
    "T36n1739_030:0929c20": "生佛智慧家，約名順佛正智慧無生忍。以十",
    "T36n1739_030:0929c21": "行中，名以佛智慧隨行無生忍。以十迴向中",
    "T36n1739_030:0929c22": "以約理智之中，以無畏大願起大慈悲門，和",
    "T36n1739_030:0929c23": "融理智大悲大慈使令均調，名和融大願大",
    "T36n1739_030:0929c24": "悲大智寂用無生忍。此是地前隨行隨順無",
    "T36n1739_030:0929c25": "生忍。從初地至三地，總取地前三位，總作",
    "T36n1739_030:0929c26": "一法修行，名長養智悲使令慣習成滿。以初",
    "T36n1739_030:0929c27": "地依地前十住、十行、十迴向大願圓滿發心，起",
    "T36n1739_030:0929c28": "常處生死守護眾生之志，是故亦名順忍。直",
    "T36n1739_030:0929c29": "至八地，名得無生忍。善財童子初地善知識",
    "T36n1739_030:0930a01": "名婆珊婆演底，此名主當春生苗稼，亦名依",
    "T36n1739_030:0930a02": "止無畏，為明表主當眾生初發心之菩提苗",
    "T36n1739_030:0930a03": "稼。亦名主當眾生，與作依止使令無畏。此初",
    "T36n1739_030:0930a04": "地菩薩以地前願力處眾生界行故。二地明修",
    "T36n1739_030:0930a05": "上上十善戒，治欲界惑習使令無著故。三地",
    "T36n1739_030:0930a06": "修上界八禪及以九定，令於禪界不著，此名",
    "T36n1739_030:0930a07": "順其理智利俗，長養大悲，順無生忍。四地方",
    "T36n1739_030:0930a08": "明三界不污，又明生在佛家。五地以禪定門",
    "T36n1739_030:0930a09": "發善巧智慧，修世間技藝。六地修世間出世",
    "T36n1739_030:0930a10": "間智慧已終，滅定三空現前，名寂滅忍。七地",
    "T36n1739_030:0930a11": "常處生死行圓。八地現行菩薩行功用已終，",
    "T36n1739_030:0930a12": "得無生忍。從此下小九地行相，十地佛用一",
    "T36n1739_030:0930a13": "分方終。十一地普賢行滿已去，純是妙覺如",
    "T36n1739_030:0930a14": "來，不離菩薩方便以用濟生。此十種忍，若",
    "T36n1739_030:0930a15": "以十地昇進論之，一地得一忍，十定、十通亦",
    "T36n1739_030:0930a16": "然。約以堪忍之位，至普賢行內，以立品之名",
    "T36n1739_030:0930a17": "目。又隨位進修之位、調治之功，隨行立名，名",
    "T36n1739_030:0930a18": "之〈十忍品〉。二釋品來意者，前已有十通，此乃",
    "T36n1739_030:0930a19": "約通有忍。若無神智通達，但成伏忍，法忍不",
    "T36n1739_030:0930a20": "生，以故此品須來。此乃十地已前以忍成通，",
    "T36n1739_030:0930a21": "十一地內以通成忍。亦是十通十忍是一德",
    "T36n1739_030:0930a22": "之功用故。三隨文釋義者，已下有十段文，明",
    "T36n1739_030:0930a23": "十種忍。第十段已下有一段頌，是重頌前十",
    "T36n1739_030:0930a24": "忍法故。如第一音聲忍，總配五位中初位，",
    "T36n1739_030:0930a25": "十住初、十行初、十迴向初、十地初、十一地",
    "T36n1739_030:0930a26": "初。如第二順忍者，十住中第二住、十行中第",
    "T36n1739_030:0930a27": "二行、十迴向中第二迴向、十地中第二地、十",
    "T36n1739_030:0930a28": "一地中第二位。如是一一次第五位同配，但",
    "T36n1739_030:0930a29": "以昇進功用慣習生熟不同故。如是無生法",
    "T36n1739_030:0930b01": "忍、如幻忍、如焰忍、如夢忍、如響忍、如影忍、如",
    "T36n1739_030:0930b02": "化忍、如空忍，皆如上一一隨五位同配同修。",
    "T36n1739_030:0930b03": "又一位具十忍故。餘義如文自具。已上十一",
    "T36n1739_030:0930b04": "地行滿。",
    "T36n1739_030:0930b05": "30 阿僧祇品阿僧祇品第三十",
    "T36n1739_030:0930b06": "將釋此品，約立四門：一釋品來意、二釋能問",
    "T36n1739_030:0930b07": "之主、三釋說法之主、四隨文釋義。一釋品來",
    "T36n1739_030:0930b08": "意者、明前〈十定〉、〈十通〉、〈十忍〉三品，明該括因果",
    "T36n1739_030:0930b09": "初終，始末不遷剎那之際，已成神通法忍具",
    "T36n1739_030:0930b10": "足。明一切諸佛所施因果教行方便果行相",
    "T36n1739_030:0930b11": "資始終，不絕不離剎那之時。如《仁王經》十生",
    "T36n1739_030:0930b12": "滅為一剎那，九十剎那九百生滅。如是三世",
    "T36n1739_030:0930b13": "佛果及普賢方便行，總時不遷故，但以剎那為",
    "T36n1739_030:0930b14": "量，不立生滅之名。設論生滅，但於剎那內安",
    "T36n1739_030:0930b15": "立，更無長短。自此已下至〈如來出現品〉，明佛",
    "T36n1739_030:0930b16": "果之中三業廣大自在行門。且如此〈阿僧祇〉",
    "T36n1739_030:0930b17": "一品，明如來心業廣大自在。二〈如來壽量品〉",
    "T36n1739_030:0930b18": "明如來命廣大自在。三〈菩薩住處品〉明如來",
    "T36n1739_030:0930b19": "行攝生廣大常住自在。四〈佛不思議品〉歎佛",
    "T36n1739_030:0930b20": "三業神德廣大自在。五〈如來十身相海品〉明",
    "T36n1739_030:0930b21": "佛身業報功德莊嚴廣大自在。六〈如來隨好",
    "T36n1739_030:0930b22": "光明功德品〉明佛三業所順法身所感之功",
    "T36n1739_030:0930b23": "德廣大自在。依《瓔珞經》配第三禪，說佛華三",
    "T36n1739_030:0930b24": "昧，有百萬億偈，即是此〈普賢行品〉是其略也。",
    "T36n1739_030:0930b25": "當第七會，合名佛華三昧品。七〈普賢行品〉明",
    "T36n1739_030:0930b26": "佛三業果行遍周廣大自在。八〈如來出現品〉",
    "T36n1739_030:0930b27": "明佛覺行遍周，常於一切世間無時不出，現廣",
    "T36n1739_030:0930b28": "大自在。此之八品經，總歎佛果行智德二業",
    "T36n1739_030:0930b29": "功用，及莊嚴報相廣大自在故，以故此品須",
    "T36n1739_030:0930c01": "來。二釋能問法主者，菩薩名心王，此明得心",
    "T36n1739_030:0930c02": "成忍之後，心業自在，名之為王。三釋能說法",
    "T36n1739_030:0930c03": "之主者，此品何故如來自說？明此數法廣大，",
    "T36n1739_030:0930c04": "下位智所不及，唯佛能究竟故。此是佛果，二",
    "T36n1739_030:0930c05": "愚非至，差別智滿方了，即此〈阿僧祇〉、〈隨好光",
    "T36n1739_030:0930c06": "明功德〉二品法是如來自說，自餘五位各各",
    "T36n1739_030:0930c07": "隨位菩薩自說。十信菩薩說十信法，即文殊、",
    "T36n1739_030:0930c08": "覺首等是。十住菩薩說十住法，即法慧、財慧",
    "T36n1739_030:0930c09": "等是。如是准此例知。以此品非至差別智果",
    "T36n1739_030:0930c10": "滿佛位方明，還是如來自說故。能問之主，還",
    "T36n1739_030:0930c11": "是如來心智自在，名之為王，表心自在故方",
    "T36n1739_030:0930c12": "堪能問，總是佛自在之心故，設教法則令學",
    "T36n1739_030:0930c13": "者倣之故。說行以普賢主之，以行成忍，即以",
    "T36n1739_030:0930c14": "心王主之。又此數法，智滿佛果方終，以智遍",
    "T36n1739_030:0930c15": "故任運而知，非是加行作意而知，以此佛自",
    "T36n1739_030:0930c16": "說。故四隨文釋義者，一百洛叉為一俱胝者，",
    "T36n1739_030:0930c17": "一洛叉此云一億，一俱胝此云一兆又。案此",
    "T36n1739_030:0930c18": "方黃帝算法，總有二十三數，謂一二三四五、",
    "T36n1739_030:0930c19": "六七八九十、百千萬億兆、京垓秭壤溝、疋㵎",
    "T36n1739_030:0930c20": "載。從壤已去有三等數法，其下者十十變之，",
    "T36n1739_030:0930c21": "中者萬萬變之，上者億億變之。今此〈阿僧",
    "T36n1739_030:0930c22": "祇品〉用上等數法，故云百千。百千為一俱胝，",
    "T36n1739_030:0930c23": "俱胝俱胝是當此壤也，那由他當此溝也，鞞",
    "T36n1739_030:0930c24": "婆羅當此㵎也、作疋也、來載也，自是已去此",
    "T36n1739_030:0930c25": "方數名盡也。彌伽及毘伽，皆上聲呼。矜羯居陵",
    "T36n1739_030:0930c26": "反。摩娑婆，上聲呼。囉郎我反。毘佉擔擔，多甘反。㙠攞陀㙠，於",
    "T36n1739_030:0930c27": "奚反。阿麼麼，莫我反。㪍蒲沒反。薜蒲計反。窣蘇沒反。脾普計反。謎莫計反。荼",
    "T36n1739_030:0930c28": "宅加反。此已上數義廣大，雖復無量難量，意明如",
    "T36n1739_030:0930c29": "來智慧、普賢願行三業廣大，世數不能及。如",
    "T36n1739_030:0931a01": "下文頌中具明。此已上依大數有百二十大",
    "T36n1739_030:0931a02": "數，至不可說不可說轉，以為一終。經頌云「不",
    "T36n1739_030:0931a03": "可言說不可說，充滿一切不可說。不可言說",
    "T36n1739_030:0931a04": "諸劫中，說不可說不可盡。不可言說諸佛剎，",
    "T36n1739_030:0931a05": "皆悉碎末為微塵，一塵中剎不可說，如一一",
    "T36n1739_030:0931a06": "切皆如是。此不可說諸佛剎，一念碎塵不可",
    "T36n1739_030:0931a07": "說，念念所碎悉皆然，盡不可說劫恒爾。此塵",
    "T36n1739_030:0931a08": "有剎不可說，此剎為塵說更難，以不可說算",
    "T36n1739_030:0931a09": "數法，不可說劫如是數。以此諸塵數諸劫，一",
    "T36n1739_030:0931a10": "塵十萬不可說，爾劫稱讚一普賢，無能盡其",
    "T36n1739_030:0931a11": "功德量。」意明如來普賢願行功德過稱量，數",
    "T36n1739_030:0931a12": "所不及故。如是此品說佛位內普賢行願，虛",
    "T36n1739_030:0931a13": "空不可量、剎塵不可比，無限重重無限重重，廣",
    "T36n1739_030:0931a14": "如經自具。如是多劫是一剎那際，多如是如",
    "T36n1739_030:0931a15": "來普賢行是一剎那中無盡故。准前第二會",
    "T36n1739_030:0931a16": "所問答，〈十頂品〉來文未至。",
    "T36n1739_030:0931a17": "31 壽量品壽量品第三十一",
    "T36n1739_030:0931a18": "將釋此品，約作三門：一釋品來意、二釋說教",
    "T36n1739_030:0931a19": "之主、三隨文釋義。一釋品來意者，明前品既",
    "T36n1739_030:0931a20": "是阿僧祇，此即合便有壽量。二釋說教之主",
    "T36n1739_030:0931a21": "者，說此品教主，以心王菩薩說者，明佛壽量",
    "T36n1739_030:0931a22": "以心為體，以心王表命自在故。即明如來心",
    "T36n1739_030:0931a23": "王之命，隨根延促長短任物自在，而實如來",
    "T36n1739_030:0931a24": "命者，無壽命者、無長短者故。三隨文釋義者，",
    "T36n1739_030:0931a25": "此之一品經，明佛壽量長短，約未悟者作節",
    "T36n1739_030:0931a26": "級，令知如來壽量無盡，以少顯多、以短顯長。",
    "T36n1739_030:0931a27": "若不如是，云何能知佛之壽量？然實如來無",
    "T36n1739_030:0931a28": "長短壽命，性無生滅故。如來壽命如根本智，",
    "T36n1739_030:0931a29": "無生無滅、無去無來故。約以十佛之命表之",
    "T36n1739_030:0931b01": "無盡故。",
    "T36n1739_030:0931b02": "32 菩薩住處品菩薩住處品第三十二",
    "T36n1739_030:0931b03": "將釋此品，約作三門：一釋品來意、二釋說法",
    "T36n1739_030:0931b04": "之主、三隨文釋義。一釋品來意者，前有如來",
    "T36n1739_030:0931b05": "壽命住劫，此品佛以菩薩行住持世間，人間",
    "T36n1739_030:0931b06": "海中攝化遍故。此方如是，十方國土及閻浮",
    "T36n1739_030:0931b07": "提例然。但約住處雖有所依，化行無方不至，",
    "T36n1739_030:0931b08": "總是塵含佛剎、毛容法界之眾，於一剎那際",
    "T36n1739_030:0931b09": "應十方而等周，對現色身隨根普見。為明菩",
    "T36n1739_030:0931b10": "薩住持攝化境界，此品須來。二釋說法之主",
    "T36n1739_030:0931b11": "者，明菩薩攝化住持之行，是心王自在隨智",
    "T36n1739_030:0931b12": "之行故。令心王菩薩說此住處之品，總明隨",
    "T36n1739_030:0931b13": "自心王起智用故，明以普賢行成忍已後，皆",
    "T36n1739_030:0931b14": "名心王，於世自在，明不與物違。",
    "T36n1739_030:0931b15": "三隨文釋義者，支提山者，此云淨信，為此山",
    "T36n1739_030:0931b16": "見者能生淨信。毘舍離城，此云廣博，為於中",
    "T36n1739_030:0931b17": "印土中最廣大故，亦名廣嚴城也。摩度羅城",
    "T36n1739_030:0931b18": "者，此云孔雀城，亦名密蓋，皆因古事立名。俱",
    "T36n1739_030:0931b19": "珍那城，亦名俱陳那。俱陳者，此云大盆，於大",
    "T36n1739_030:0931b20": "盆中畜水若池，恒於盆側修仙法，常為人說",
    "T36n1739_030:0931b21": "護淨經及養生經。後學之徒皆以師法為姓，",
    "T36n1739_030:0931b22": "今城因此為稱。目真隣陀窟，此云解脫，是龍",
    "T36n1739_030:0931b23": "名也。隣陀此云處，以有龍在此處聞法得解",
    "T36n1739_030:0931b24": "脫故，因此為名。摩蘭陀國，未翻。廿菩遮國，未",
    "T36n1739_030:0931b25": "翻。震旦，或曰支那，亦云真丹，此翻為思慮。為",
    "T36n1739_030:0931b26": "此國人多思慮計度，以為名，是此漢國也。那",
    "T36n1739_030:0931b27": "羅延，此云堅牢。疏勒國，正云佉路數怛勒，此",
    "T36n1739_030:0931b28": "方存略但云疏勒。迦葉彌羅國，舊云罽賓國，",
    "T36n1739_030:0931b29": "此翻為何誰入。昔此國未立之時，其有大龍",
    "T36n1739_030:0931c01": "池，人莫敢近。其後有一羅漢，見其形勝宜人",
    "T36n1739_030:0931c02": "居止，乃從龍乞容一膝地。龍乃許之，羅漢化",
    "T36n1739_030:0931c03": "身令大，其膝漸滿池中。龍以言信，捨之而去。",
    "T36n1739_030:0931c04": "羅漢以神力乾竭其水，令百姓居之，建立屋",
    "T36n1739_030:0931c05": "宅。眾人咸言：「我等不因聖師，何誰得入此處？」",
    "T36n1739_030:0931c06": "故從此語以立其名。其國即在北印度境乾",
    "T36n1739_030:0931c07": "陀羅國北隣。乾陀羅國，此云持地，以此國多",
    "T36n1739_030:0931c08": "有賢聖居在此國，不為他國所侵害故。又云",
    "T36n1739_030:0931c09": "乾陀是香，羅謂陀羅，此云遍也。言此國內多",
    "T36n1739_030:0931c10": "生香氣遍故。在中印度北、北印度南二界中",
    "T36n1739_030:0931c11": "間。苫婆羅窟，是香華樹名，其窟側近多生此",
    "T36n1739_030:0931c12": "樹，因名耳。此之一品，大意明菩薩攝生住持",
    "T36n1739_030:0931c13": "不斷三寶之行。但舉此一閻浮提，表十方剎",
    "T36n1739_030:0931c14": "土及一切閻浮提總是准此。已上加第三禪",
    "T36n1739_030:0931c15": "佛華會，以為七會。通下〈離世間〉普光明殿中",
    "T36n1739_030:0931c16": "會，及〈法界品〉逝多林會，總為十會。〈佛不思議",
    "T36n1739_030:0931c17": "品〉、〈如來十身相海品〉、〈隨好光明功德品〉、〈普賢行",
    "T36n1739_030:0931c18": "品〉、〈如來出現品〉、〈離世間品〉。",
    "T36n1739_030:0931c19": "33 佛不思議法品佛不思議法品第三十三",
    "T36n1739_030:0931c20": "將釋此品，約立四門：一釋品名目、二釋品來",
    "T36n1739_030:0931c21": "意、三釋能說法主、四隨文釋義。一釋品名目",
    "T36n1739_030:0931c22": "者，此品依如來身口智三業得名。云何名佛",
    "T36n1739_030:0931c23": "不思議？情識想不能及，故不思。情識名不能",
    "T36n1739_030:0931c24": "及故，言不思議。以想心曰思，是有所得心，故",
    "T36n1739_030:0931c25": "言義。名議是世情，名言義量是妄度量。心不",
    "T36n1739_030:0931c26": "能及、情亡識滅，任智用故。明如來智用，非識",
    "T36n1739_030:0931c27": "心妄情思慮所知故，非情亡想，寂智乃現，應",
    "T36n1739_030:0931c28": "是修方便三昧力方現也。識滅情昧，正智現",
    "T36n1739_030:0931c29": "前，名為不思議。二釋品來意者，明前品既說",
    "T36n1739_030:0932a01": "菩薩住處攝生住持之宜，此品即明能化之",
    "T36n1739_030:0932a02": "智故，名佛不思議。非情識調量所為，任智自",
    "T36n1739_030:0932a03": "性遍周，不為而應物，故有此品來也。三釋能",
    "T36n1739_030:0932a04": "說法主者，說法菩薩號青蓮華藏者，明前品",
    "T36n1739_030:0932a05": "菩薩得法成忍，得心自在，號曰心王。此明根",
    "T36n1739_030:0932a06": "本智圓，明清淨無染名青蓮華，以根本智圓",
    "T36n1739_030:0932a07": "明能成差別智名藏故。告蓮華藏菩薩者，明",
    "T36n1739_030:0932a08": "依根本智告差別智故，為表相成故。三乘名",
    "T36n1739_030:0932a09": "先得智緣真、後得智緣俗，此一乘得即同得，",
    "T36n1739_030:0932a10": "不分三世有前後故。青蓮華藏菩薩告蓮華",
    "T36n1739_030:0932a11": "藏菩薩，說此不思議如來國土身眼耳鼻等",
    "T36n1739_030:0932a12": "不思議，智自在法故。此品意明以自心王根",
    "T36n1739_030:0932a13": "本智說差別智，教化眾生自佛事業大自在",
    "T36n1739_030:0932a14": "用故。為此會中從〈阿僧祇品〉至〈出現品〉有八",
    "T36n1739_030:0932a15": "品經，總談佛果位中心行法則故。該前五位",
    "T36n1739_030:0932a16": "差別同所歸故，不移十三昧之體普光明智，",
    "T36n1739_030:0932a17": "而有此八品法門及一部經故。皆約自佛智",
    "T36n1739_030:0932a18": "德立菩薩名，而自法令易解故。四隨文釋義",
    "T36n1739_030:0932a19": "者，於此一品經長科為三十五段。前三段是",
    "T36n1739_030:0932a20": "問并佛加持及青蓮華獲益；後三十二段是",
    "T36n1739_030:0932a21": "答。第一「爾時」已下至「云何不思議」有六行經，",
    "T36n1739_030:0932a22": "明諸菩薩大眾作念有問佛十種不思議分。",
    "T36n1739_030:0932a23": "第二「爾時世尊」已下至「佛法方便」有四行半",
    "T36n1739_030:0932a24": "經，明如來以十法加持青蓮華藏菩薩分。第",
    "T36n1739_030:0932a25": "三「爾時青蓮華藏菩薩」已下至「告蓮華藏菩薩",
    "T36n1739_030:0932a26": "言佛子」有六行經，明青蓮華藏菩薩蒙佛加",
    "T36n1739_030:0932a27": "持，以十種自在智慧欲答前菩薩眾所問十法",
    "T36n1739_030:0932a28": "分。第四「諸佛世尊有無量住」已下至「無有障",
    "T36n1739_030:0932a29": "礙究竟之法」有五行經，明青蓮華藏菩薩都",
    "T36n1739_030:0932b01": "舉諸佛有十種無量住，但總答前大眾十種問",
    "T36n1739_030:0932b02": "分。已下通十種無量住，總有三十二種無量",
    "T36n1739_030:0932b03": "普遍周無礙總別同異成壞自在因陀羅網",
    "T36n1739_030:0932b04": "門，答前十問佛不思議法故。於此三十二種，",
    "T36n1739_030:0932b05": "如因陀羅網互參普遍周。法門中約數有三",
    "T36n1739_030:0932b06": "百二十種，答前十問。此三百二十種因陀羅",
    "T36n1739_030:0932b07": "網互參法門中，以明佛不思議無盡無盡重",
    "T36n1739_030:0932b08": "重無限無限。如下一段中自具十法，如經自",
    "T36n1739_030:0932b09": "明，不煩科意。此品大意，明從前進修至此自",
    "T36n1739_030:0932b10": "己三業身語智用業用廣大，會佛三業廣大用",
    "T36n1739_030:0932b11": "故。一業之上答十百千萬等無量三業用故，",
    "T36n1739_030:0932b12": "三業用上各答三十百千萬等，十種無限無",
    "T36n1739_030:0932b13": "量三業之上各答三十百千萬等不可說無量",
    "T36n1739_030:0932b14": "業用。餘兩段各具十百千萬無量，以明三業",
    "T36n1739_030:0932b15": "所明業用不離二諦。真俗二門一一十法之",
    "T36n1739_030:0932b16": "中，身語智為體，餘七是三業上用故。以青蓮",
    "T36n1739_030:0932b17": "華藏菩薩答前十問，有三十二種答，一一答",
    "T36n1739_030:0932b18": "中皆有十種無盡法故。意明至此佛果三業",
    "T36n1739_030:0932b19": "用中真俗法滿足故，故號佛為無上兩足尊",
    "T36n1739_030:0932b20": "也。此明三種業用二智遍周，總攝諸法故。青",
    "T36n1739_030:0932b21": "蓮華是真智，蓮華藏是隨俗智，以真俗二智",
    "T36n1739_030:0932b22": "自說自己三種業用廣大自在不思議門。人",
    "T36n1739_030:0932b23": "王都邑者，王所居城、所管天下為都，自餘為",
    "T36n1739_030:0932b24": "邑。宮殿者，所居止寢宿之室為宮，以法治",
    "T36n1739_030:0932b25": "生陳設正法處為殿。毘舍闍者，是鬼趣，此云",
    "T36n1739_030:0932b26": "噉人精氣，屬東方提頭賴吒天王所管。提頭",
    "T36n1739_030:0932b27": "賴吒者，此云持國，謂護持國土，因以為名。乾",
    "T36n1739_030:0932b28": "闥婆，此曰尋香，是樂神，亦此王所管。如於身",
    "T36n1739_030:0932b29": "毛孔及一微塵中所現一切世界國土、一切",
    "T36n1739_030:0932c01": "諸佛及以眾生，咸住其中施作佛事者，妄情",
    "T36n1739_030:0932c02": "悉滅，唯智境乃爾。以三昧力方現，非情識所",
    "T36n1739_030:0932c03": "求。法常如是，然唯妄情自隔故。如世界種等，",
    "T36n1739_030:0932c04": "前〈華藏品〉已釋。自餘如文自具。",
    "T36n1739_030:0932c05": "新華嚴經論卷第三十"
}