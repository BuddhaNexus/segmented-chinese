{
    "T06n0220_297:0509b02": "大般若波羅蜜多經卷第二百九",
    "T06n0220_297:0509b03": "十七",
    "T06n0220_297:0509b05": "三藏法師玄奘奉　詔譯",
    "T06n0220_297:0509b06": "初分波羅蜜多品第三十八之二",
    "T06n0220_297:0509b07": "「世尊！如是般若波羅蜜多是佛十力波羅蜜",
    "T06n0220_297:0509b08": "多。」佛言：「如是！達一切法難屈伏故。」「世尊！如",
    "T06n0220_297:0509b09": "是般若波羅蜜多是四無所畏波羅蜜多。」佛",
    "T06n0220_297:0509b10": "言：「如是！得道相智無退沒故。」「世尊！如是般",
    "T06n0220_297:0509b11": "若波羅蜜多是四無礙解波羅蜜多。」佛言：「如",
    "T06n0220_297:0509b12": "是！得一切相智無滯礙故。」「世尊！如是般若波",
    "T06n0220_297:0509b13": "羅蜜多是大慈波羅蜜多。」佛言：「如是！安樂一",
    "T06n0220_297:0509b14": "切有情故。」「世尊！如是般若波羅蜜多是大悲",
    "T06n0220_297:0509b15": "波羅蜜多。」佛言：「如是！利益一切有情故。」「世",
    "T06n0220_297:0509b16": "尊！如是般若波羅蜜多是大喜波羅蜜多。」佛",
    "T06n0220_297:0509b17": "言：「如是！不捨一切有情故。」「世尊！如是般若波",
    "T06n0220_297:0509b18": "羅蜜多是大捨波羅蜜多。」佛言：「如是！於諸有",
    "T06n0220_297:0509b19": "情心平等故。」「世尊！如是般若波羅蜜多是十",
    "T06n0220_297:0509b20": "八佛不共法波羅蜜多。」佛言：「如是！超過一切",
    "T06n0220_297:0509b21": "聲聞、獨覺法故。」「世尊！如是般若波羅蜜多是",
    "T06n0220_297:0509b22": "無忘失法波羅蜜多。」佛言：「如是！無忘失事不",
    "T06n0220_297:0509b23": "可得故。」「世尊！如是般若波羅蜜多是恒住捨",
    "T06n0220_297:0509b24": "性波羅蜜多。」佛言：「如是！恒住捨性事不可得",
    "T06n0220_297:0509b25": "故。」「世尊！如是般若波羅蜜多是一切陀羅尼",
    "T06n0220_297:0509b26": "門波羅蜜多。」佛言：「如是！諸總持事不可得故。」",
    "T06n0220_297:0509b27": "「世尊！如是般若波羅蜜多是一切三摩地門",
    "T06n0220_297:0509b28": "波羅蜜多。」佛言：「如是！諸等持事不可得故。」",
    "T06n0220_297:0509b29": "「世尊！如是般若波羅蜜多是一切智波羅蜜",
    "T06n0220_297:0509c01": "多。」佛言：「如是！一切智事不可得故。」「世尊！如",
    "T06n0220_297:0509c02": "是般若波羅蜜多是道相智波羅蜜多。」佛言：",
    "T06n0220_297:0509c03": "「如是！道相智事不可得故。」「世尊！如是般若波",
    "T06n0220_297:0509c04": "羅蜜多是一切相智波羅蜜多。」佛言：「如是！一",
    "T06n0220_297:0509c05": "切相智事不可得故。」「世尊！如是般若波羅蜜",
    "T06n0220_297:0509c06": "多是一切菩薩摩訶薩行波羅蜜多。」佛言：「如",
    "T06n0220_297:0509c07": "是！一切菩薩摩訶薩行事不可得故。」「世尊！如",
    "T06n0220_297:0509c08": "是般若波羅蜜多是諸佛無上正等菩提波羅",
    "T06n0220_297:0509c09": "蜜多。」佛言：「如是！諸佛無上正等菩提事不可",
    "T06n0220_297:0509c10": "得故。」",
    "T06n0220_297:0509c11": "「世尊！如是般若波羅蜜多是如來波羅蜜多。」",
    "T06n0220_297:0509c12": "佛言：「如是！能如實說一切法故。」「世尊！如是",
    "T06n0220_297:0509c13": "般若波羅蜜多是自然波羅蜜多。」佛言：「如是！",
    "T06n0220_297:0509c14": "於一切法得自在故。」「世尊！如是般若波羅蜜",
    "T06n0220_297:0509c15": "多是正等覺波羅蜜多。」佛言：「如是！於一切法",
    "T06n0220_297:0509c16": "能正等覺一切相故。」",
    "T06n0220_297:0509c17": "初分難聞功德品第三十九之一",
    "T06n0220_297:0509c18": "時，天帝釋作是念言：「若善男子、善女人等，曾",
    "T06n0220_297:0509c19": "於過去無量如來、應、正等覺親近供養，發弘",
    "T06n0220_297:0509c20": "誓願種諸善根，多善知識之所攝受，今乃得",
    "T06n0220_297:0509c21": "聞如是般若波羅蜜多功德名字，況能書寫、",
    "T06n0220_297:0509c22": "讀誦、受持、如理思惟、為他演說，或能隨力如",
    "T06n0220_297:0509c23": "說修行！當知是人已於過去無量佛所親近",
    "T06n0220_297:0509c24": "承事、供養恭敬、尊重讚歎、植眾德本，曾聞般",
    "T06n0220_297:0509c25": "若波羅蜜多，聞已受持、思惟、讀誦、為他演說、",
    "T06n0220_297:0509c26": "如教而行，或於此經能問能答，由斯福力今",
    "T06n0220_297:0509c27": "辦是事。若善男子、善女人等，已曾供養無量",
    "T06n0220_297:0509c28": "如來、應、正等覺，功德純淨，聞此般若波羅蜜",
    "T06n0220_297:0509c29": "多，其心不驚、不恐、不怖，聞已信樂，如說修行，",
    "T06n0220_297:0510a01": "當知是人多俱胝劫已曾修習布施、淨戒、安",
    "T06n0220_297:0510a02": "忍、精進、靜慮、般若波羅蜜多故，於今生能成",
    "T06n0220_297:0510a03": "此事。」",
    "T06n0220_297:0510a04": "爾時，具壽舍利子白佛言：「世尊！若善男子、善",
    "T06n0220_297:0510a05": "女人等，聞此般若波羅蜜多甚深義趣，其心",
    "T06n0220_297:0510a06": "不驚、不恐、不怖，聞已書寫、讀誦、受持、如理思",
    "T06n0220_297:0510a07": "惟、為他演說，或復隨力如教修行，當知是人",
    "T06n0220_297:0510a08": "如不退位諸菩薩摩訶薩。何以故？世尊！如",
    "T06n0220_297:0510a09": "是般若波羅蜜多義趣甚深極難信解，若於",
    "T06n0220_297:0510a10": "先世不久修習布施、淨戒、安忍、精進、靜慮、般若",
    "T06n0220_297:0510a11": "波羅蜜多，豈暫得聞即能信解？「世尊！若善",
    "T06n0220_297:0510a12": "男子、善女人等，聞說般若波羅蜜多毀訾誹",
    "T06n0220_297:0510a13": "謗，當知是人先世於此甚深般若波羅蜜多",
    "T06n0220_297:0510a14": "亦曾毀謗。何以故？世尊！是善男子、善女人等，",
    "T06n0220_297:0510a15": "聞說如是甚深般若波羅蜜多，由宿習力不",
    "T06n0220_297:0510a16": "信不樂，心不清淨。「世尊！是善男子、善女人等，",
    "T06n0220_297:0510a17": "未曾親近諸佛菩薩及弟子眾，未曾請問：云",
    "T06n0220_297:0510a18": "何應行布施波羅蜜多？云何應行淨戒、安忍、",
    "T06n0220_297:0510a19": "精進、靜慮、般若波羅蜜多？云何應住內空？云",
    "T06n0220_297:0510a20": "何應住外空、內外空、空空、大空、勝義空、有為空、",
    "T06n0220_297:0510a21": "無為空、畢竟空、無際空、散空、無變異空、本性空、",
    "T06n0220_297:0510a22": "自相空、共相空、一切法空、不可得空、無性空、自",
    "T06n0220_297:0510a23": "性空、無性自性空？云何應住真如？云何應住",
    "T06n0220_297:0510a24": "法界、法性、不虛妄性、不變異性、平等性、離生性、",
    "T06n0220_297:0510a25": "法定、法住、實際、虛空界、不思議界？云何應住",
    "T06n0220_297:0510a26": "苦聖諦？云何應住集、滅、道聖諦？云何應修四",
    "T06n0220_297:0510a27": "靜慮？云何應修四無量、四無色定？云何應修",
    "T06n0220_297:0510a28": "八解脫？云何應修八勝處、九次第定、十遍處？",
    "T06n0220_297:0510a29": "云何應修四念住？云何應修四正斷、四神足、",
    "T06n0220_297:0510b01": "五根、五力、七等覺支、八聖道支？云何應修空",
    "T06n0220_297:0510b02": "解脫門？云何應修無相、無願解脫門？云何應",
    "T06n0220_297:0510b03": "修五眼？云何應修六神通？云何應修佛十力？",
    "T06n0220_297:0510b04": "云何應修四無所畏、四無礙解、大慈、大悲、大喜、",
    "T06n0220_297:0510b05": "大捨、十八佛不共法？云何應修無忘失法？云",
    "T06n0220_297:0510b06": "何應修恒住捨性？云何應修一切智？云何應",
    "T06n0220_297:0510b07": "修道相智、一切相智？云何應修一切陀羅尼",
    "T06n0220_297:0510b08": "門？云何應修一切三摩地門？云何應修一切",
    "T06n0220_297:0510b09": "菩薩摩訶薩行？云何應修諸佛無上正等菩",
    "T06n0220_297:0510b10": "提？故今聞說甚深般若波羅蜜多，毀訾誹謗",
    "T06n0220_297:0510b11": "不信不樂，心不清淨。」",
    "T06n0220_297:0510b12": "爾時，天帝釋謂舍利子言：「大德！如是般若波",
    "T06n0220_297:0510b13": "羅蜜多義趣甚深極難信解，若善男子、善女",
    "T06n0220_297:0510b14": "人等，於布施、淨戒、安忍、精進、靜慮、般若波羅",
    "T06n0220_297:0510b15": "蜜多未久信解、不久修行，聞說般若波羅蜜",
    "T06n0220_297:0510b16": "多不能信解或生毀謗，未為希有。若善男子、",
    "T06n0220_297:0510b17": "善女人等，於內空、外空、內外空、空空、大空、勝",
    "T06n0220_297:0510b18": "義空、有為空、無為空、畢竟空、無際空、散空、無變",
    "T06n0220_297:0510b19": "異空、本性空、自相空、共相空、一切法空、不可得",
    "T06n0220_297:0510b20": "空、無性空、自性空、無性自性空未久信解、不",
    "T06n0220_297:0510b21": "久安住，聞說般若波羅蜜多不能信解或生",
    "T06n0220_297:0510b22": "毀謗，未為希有。若善男子、善女人等，於真如、",
    "T06n0220_297:0510b23": "法界、法性、不虛妄性、不變異性、平等性、離生性、",
    "T06n0220_297:0510b24": "法定、法住、實際、虛空界、不思議界未久信解、",
    "T06n0220_297:0510b25": "不久安住，聞說般若波羅蜜多不能信解或",
    "T06n0220_297:0510b26": "生毀謗，未為希有。若善男子、善女人等，於四",
    "T06n0220_297:0510b27": "聖諦未久信解、不久安住，聞說般若波羅蜜",
    "T06n0220_297:0510b28": "多不能信解或生毀謗，未為希有。若善男子、",
    "T06n0220_297:0510b29": "善女人等，於四靜慮、四無量、四無色定，或八",
    "T06n0220_297:0510c01": "解脫、八勝處、九次第定、十遍處，或四念住、四正",
    "T06n0220_297:0510c02": "斷、四神足、五根、五力、七等覺支、八聖道支，或",
    "T06n0220_297:0510c03": "空、無相、無願解脫門，或菩薩十地未久信解、",
    "T06n0220_297:0510c04": "不久修習，聞說般若波羅蜜多不能信解或",
    "T06n0220_297:0510c05": "生毀謗，未為希有。若善男子、善女人等，於五",
    "T06n0220_297:0510c06": "眼、六神通，或佛十力、四無所畏、四無礙解、大",
    "T06n0220_297:0510c07": "慈、大悲、大喜、大捨、十八佛不共法，或無忘失",
    "T06n0220_297:0510c08": "法、恒住捨性，或一切智、道相智、一切相智，或",
    "T06n0220_297:0510c09": "一切陀羅尼門、一切三摩地門未久信解、不",
    "T06n0220_297:0510c10": "久修習，聞說般若波羅蜜多不能信解或生",
    "T06n0220_297:0510c11": "毀謗，未為希有。若善男子、善女人等，於諸菩",
    "T06n0220_297:0510c12": "薩摩訶薩行，或佛無上正等菩提未久信解、",
    "T06n0220_297:0510c13": "不久修習，聞說般若波羅蜜多不能信解或",
    "T06n0220_297:0510c14": "生毀謗，未為希有。大德！我今敬禮甚深般若",
    "T06n0220_297:0510c15": "波羅蜜多，敬禮般若波羅蜜多即為敬禮一",
    "T06n0220_297:0510c16": "切智智。」",
    "T06n0220_297:0510c17": "爾時，佛告天帝釋言：「憍尸迦！如是！如是！如汝",
    "T06n0220_297:0510c18": "所說。敬禮般若波羅蜜多即為敬禮一切智",
    "T06n0220_297:0510c19": "智。何以故？憍尸迦！諸佛世尊一切智智皆",
    "T06n0220_297:0510c20": "從般若波羅蜜多而得生故。「憍尸迦！若善男",
    "T06n0220_297:0510c21": "子、善女人等，欲住諸佛一切智智，當住般若",
    "T06n0220_297:0510c22": "波羅蜜多；欲起一切智、道相智、一切相智，當",
    "T06n0220_297:0510c23": "學般若波羅蜜多；欲斷一切煩惱習氣，當學",
    "T06n0220_297:0510c24": "般若波羅蜜多；欲證無上正等菩提，轉妙法",
    "T06n0220_297:0510c25": "輪度無量眾，當學般若波羅蜜多。若善男子、",
    "T06n0220_297:0510c26": "善女人等，欲方便善巧安立有情於預流果、",
    "T06n0220_297:0510c27": "或一來果、或不還果、或阿羅漢果、或獨覺菩提，",
    "T06n0220_297:0510c28": "或自欲學，當學般若波羅蜜多。若善男子、善女",
    "T06n0220_297:0510c29": "人等，欲方便善巧安立有情於佛無上正等",
    "T06n0220_297:0511a01": "菩提，當學般若波羅蜜多。若善男子、善女人",
    "T06n0220_297:0511a02": "等，欲方便善巧安立有情於諸菩薩摩訶薩",
    "T06n0220_297:0511a03": "行令不退轉，或自欲行，當學般若波羅蜜多。",
    "T06n0220_297:0511a04": "若菩薩摩訶薩欲伏眾魔摧諸外道，當學般若",
    "T06n0220_297:0511a05": "波羅蜜多；若菩薩摩訶薩欲善攝受諸苾芻",
    "T06n0220_297:0511a06": "僧，當學般若波羅蜜多。」",
    "T06n0220_297:0511a07": "爾時，天帝釋白佛言：「世尊！諸菩薩摩訶薩修",
    "T06n0220_297:0511a08": "行般若波羅蜜多時，云何住色？云何住受、想、",
    "T06n0220_297:0511a09": "行、識？云何習色？云何習受、想、行、識？云何住",
    "T06n0220_297:0511a10": "眼處？云何住耳、鼻、舌、身、意處？云何習眼處？",
    "T06n0220_297:0511a11": "云何習耳、鼻、舌、身、意處？云何住色處？云何住",
    "T06n0220_297:0511a12": "聲、香、味、觸、法處？云何習色處？云何習聲、香、味、",
    "T06n0220_297:0511a13": "觸、法處？云何住眼界？云何住色界、眼識界及",
    "T06n0220_297:0511a14": "眼觸、眼觸為緣所生諸受？云何習眼界？云何",
    "T06n0220_297:0511a15": "習色界乃至眼觸為緣所生諸受？云何住耳",
    "T06n0220_297:0511a16": "界？云何住聲界、耳識界及耳觸、耳觸為緣所",
    "T06n0220_297:0511a17": "生諸受？云何習耳界？云何習聲界乃至耳觸",
    "T06n0220_297:0511a18": "為緣所生諸受？云何住鼻界？云何住香界、鼻",
    "T06n0220_297:0511a19": "識界及鼻觸、鼻觸為緣所生諸受？云何習鼻",
    "T06n0220_297:0511a20": "界？云何習香界乃至鼻觸為緣所生諸受？云",
    "T06n0220_297:0511a21": "何住舌界？云何住味界、舌識界及舌觸、舌觸",
    "T06n0220_297:0511a22": "為緣所生諸受？云何習舌界？云何習味界乃",
    "T06n0220_297:0511a23": "至舌觸為緣所生諸受？云何住身界？云何住",
    "T06n0220_297:0511a24": "觸界、身識界及身觸、身觸為緣所生諸受？云",
    "T06n0220_297:0511a25": "何習身界？云何習觸界乃至身觸為緣所生",
    "T06n0220_297:0511a26": "諸受？云何住意界？云何住法界、意識界及意",
    "T06n0220_297:0511a27": "觸、意觸為緣所生諸受？云何習意界？云何習",
    "T06n0220_297:0511a28": "法界乃至意觸為緣所生諸受？云何住地界？",
    "T06n0220_297:0511a29": "云何住水、火、風、空、識界？云何習地界？云何習",
    "T06n0220_297:0511b01": "水、火、風、空、識界？云何住無明？云何住行、識、名",
    "T06n0220_297:0511b02": "色、六處、觸、受、愛、取、有、生、老死愁歎苦憂惱？云",
    "T06n0220_297:0511b03": "何習無明？云何習行乃至老死愁歎苦憂惱？",
    "T06n0220_297:0511b04": "云何住布施波羅蜜多？云何住淨戒、安忍、精",
    "T06n0220_297:0511b05": "進、靜慮、般若波羅蜜多？云何習布施波羅蜜",
    "T06n0220_297:0511b06": "多？云何習淨戒乃至般若波羅蜜多？云何住",
    "T06n0220_297:0511b07": "內空？云何住外空、內外空、空空、大空、勝義空、",
    "T06n0220_297:0511b08": "有為空、無為空、畢竟空、無際空、散空、無變異空、",
    "T06n0220_297:0511b09": "本性空、自相空、共相空、一切法空、不可得空、無",
    "T06n0220_297:0511b10": "性空、自性空、無性自性空？云何習內空？云何",
    "T06n0220_297:0511b11": "習外空乃至無性自性空？云何住真如？云何",
    "T06n0220_297:0511b12": "住法界、法性、不虛妄性、不變異性、平等性、離生",
    "T06n0220_297:0511b13": "性、法定、法住、實際、虛空界、不思議界？云何習",
    "T06n0220_297:0511b14": "真如？云何習法界乃至不思議界？云何住苦",
    "T06n0220_297:0511b15": "聖諦？云何住集、滅、道聖諦？云何習苦聖諦？云",
    "T06n0220_297:0511b16": "何習集、滅、道聖諦？云何住四靜慮？云何住四",
    "T06n0220_297:0511b17": "無量、四無色定？云何習四靜慮？云何習四無",
    "T06n0220_297:0511b18": "量、四無色定？云何住八解脫？云何住八勝處、",
    "T06n0220_297:0511b19": "九次第定、十遍處？云何習八解脫？云何習八",
    "T06n0220_297:0511b20": "勝處、九次第定、十遍處？云何住四念住？云何",
    "T06n0220_297:0511b21": "住四正斷、四神足、五根、五力、七等覺支、八聖道",
    "T06n0220_297:0511b22": "支？云何習四念住？云何習四正斷乃至八聖",
    "T06n0220_297:0511b23": "道支？云何住空解脫門？云何住無相、無願解",
    "T06n0220_297:0511b24": "脫門？云何習空解脫門？云何習無相、無願解",
    "T06n0220_297:0511b25": "脫門？云何住菩薩十地？云何習菩薩十地？云",
    "T06n0220_297:0511b26": "何住五眼？云何住六神通？云何習五眼？云何",
    "T06n0220_297:0511b27": "習六神通？云何住佛十力？云何住四無所畏、",
    "T06n0220_297:0511b28": "四無礙解、大慈、大悲、大喜、大捨、十八佛不共",
    "T06n0220_297:0511b29": "法？云何習佛十力？云何習四無所畏乃至十",
    "T06n0220_297:0511b30": "八佛不共法？云何住無忘失法？云何住恒住",
    "T06n0220_297:0511c01": "捨性？云何習無忘失法？云何習恒住捨性？云",
    "T06n0220_297:0511c02": "何住一切智？云何住道相智、一切相智？云何",
    "T06n0220_297:0511c03": "習一切智？云何習道相智、一切相智？云何住",
    "T06n0220_297:0511c04": "一切陀羅尼門？云何住一切三摩地門？云何",
    "T06n0220_297:0511c05": "習一切陀羅尼門？云何習一切三摩地門？云",
    "T06n0220_297:0511c06": "何住預流果？云何住一來、不還、阿羅漢果？云",
    "T06n0220_297:0511c07": "何習預流果？云何習一來、不還、阿羅漢果？云",
    "T06n0220_297:0511c08": "何住獨覺菩提？云何習獨覺菩提？云何住一",
    "T06n0220_297:0511c09": "切菩薩摩訶薩行？云何習一切菩薩摩訶薩",
    "T06n0220_297:0511c10": "行？云何住諸佛無上正等菩提？云何習諸佛",
    "T06n0220_297:0511c11": "無上正等菩提？」",
    "T06n0220_297:0511c12": "爾時，佛告天帝釋言：「憍尸迦！善哉！善哉！汝",
    "T06n0220_297:0511c13": "於今者承佛神力，能問如來如是深義。諦聽！",
    "T06n0220_297:0511c14": "諦聽！善思念之，當為汝說！「憍尸迦！菩薩摩",
    "T06n0220_297:0511c15": "訶薩行般若波羅蜜多時，若於色不住不習，",
    "T06n0220_297:0511c16": "是為住習色；若於受、想、行、識不住不習，是為",
    "T06n0220_297:0511c17": "住習受、想、行、識。何以故？憍尸迦！以所住習",
    "T06n0220_297:0511c18": "色乃至識不可得故。「憍尸迦！菩薩摩訶薩行",
    "T06n0220_297:0511c19": "般若波羅蜜多時，若於眼處不住不習，是為",
    "T06n0220_297:0511c20": "住習眼處；若於耳、鼻、舌、身、意處不住不習，是",
    "T06n0220_297:0511c21": "為住習耳、鼻、舌、身、意處。何以故？憍尸迦！以所",
    "T06n0220_297:0511c22": "住習眼處乃至意處不可得故。「憍尸迦！菩薩",
    "T06n0220_297:0511c23": "摩訶薩行般若波羅蜜多時，若於色處不住",
    "T06n0220_297:0511c24": "不習，是為住習色處；若於聲、香、味、觸、法處不",
    "T06n0220_297:0511c25": "住不習，是為住習聲、香、味、觸、法處。何以故？憍",
    "T06n0220_297:0511c26": "尸迦！以所住習色處乃至法處不可得故。「憍",
    "T06n0220_297:0511c27": "尸迦！菩薩摩訶薩行般若波羅蜜多時，若於",
    "T06n0220_297:0511c28": "眼界不住不習，是為住習眼界；若於色界、眼",
    "T06n0220_297:0511c29": "識界及眼觸、眼觸為緣所生諸受不住不習，",
    "T06n0220_297:0511c30": "是為住習色界乃至眼觸為緣所生諸受。何",
    "T06n0220_297:0512a01": "以故？憍尸迦！以所住習眼界乃至眼觸為緣",
    "T06n0220_297:0512a02": "所生諸受不可得故。「憍尸迦！菩薩摩訶薩行",
    "T06n0220_297:0512a03": "般若波羅蜜多時，若於耳界不住不習，是為",
    "T06n0220_297:0512a04": "住習耳界；若於聲界、耳識界及耳觸、耳觸為",
    "T06n0220_297:0512a05": "緣所生諸受不住不習，是為住習聲界乃至",
    "T06n0220_297:0512a06": "耳觸為緣所生諸受。何以故？憍尸迦！以所住",
    "T06n0220_297:0512a07": "習耳界乃至耳觸為緣所生諸受不可得故。「憍",
    "T06n0220_297:0512a08": "尸迦！菩薩摩訶薩行般若波羅蜜多時，若於",
    "T06n0220_297:0512a09": "鼻界不住不習，是為住習鼻界；若於香界、鼻",
    "T06n0220_297:0512a10": "識界及鼻觸、鼻觸為緣所生諸受不住不習，是",
    "T06n0220_297:0512a11": "為住習香界乃至鼻觸為緣所生諸受。何以",
    "T06n0220_297:0512a12": "故？憍尸迦！以所住習鼻界乃至鼻觸為緣所",
    "T06n0220_297:0512a13": "生諸受不可得故。「憍尸迦！菩薩摩訶薩行般",
    "T06n0220_297:0512a14": "若波羅蜜多時，若於舌界不住不習，是為住",
    "T06n0220_297:0512a15": "習舌界；若於味界、舌識界及舌觸、舌觸為緣",
    "T06n0220_297:0512a16": "所生諸受不住不習，是為住習味界乃至舌",
    "T06n0220_297:0512a17": "觸為緣所生諸受。何以故？憍尸迦！以所住習",
    "T06n0220_297:0512a18": "舌界乃至舌觸為緣所生諸受不可得故。「憍",
    "T06n0220_297:0512a19": "尸迦！菩薩摩訶薩行般若波羅蜜多時，若於",
    "T06n0220_297:0512a20": "身界不住不習，是為住習身界；若於觸界、身",
    "T06n0220_297:0512a21": "識界及身觸、身觸為緣所生諸受不住不習，",
    "T06n0220_297:0512a22": "是為住習觸界乃至身觸為緣所生諸受。何",
    "T06n0220_297:0512a23": "以故？憍尸迦！以所住習身界乃至身觸為緣",
    "T06n0220_297:0512a24": "所生諸受不可得故。「憍尸迦！菩薩摩訶薩行",
    "T06n0220_297:0512a25": "般若波羅蜜多時，若於意界不住不習，是為",
    "T06n0220_297:0512a26": "住習意界；若於法界、意識界及意觸、意觸為",
    "T06n0220_297:0512a27": "緣所生諸受不住不習，是為住習法界乃至",
    "T06n0220_297:0512a28": "意觸為緣所生諸受。何以故？憍尸迦！以所住",
    "T06n0220_297:0512a29": "習意界乃至意觸為緣所生諸受不可得故。",
    "T06n0220_297:0512b01": "「憍尸迦！菩薩摩訶薩行般若波羅蜜多時，若",
    "T06n0220_297:0512b02": "於地界不住不習，是為住習地界；若於水、火、",
    "T06n0220_297:0512b03": "風、空、識界不住不習，是為住習水、火、風、空、識",
    "T06n0220_297:0512b04": "界。何以故？憍尸迦！以所住習地界乃至識界",
    "T06n0220_297:0512b05": "不可得故。「憍尸迦！菩薩摩訶薩行般若波羅",
    "T06n0220_297:0512b06": "蜜多時，若於無明不住不習，是為住習無明；",
    "T06n0220_297:0512b07": "若於行、識、名色、六處、觸、受、愛、取、有、生、老死愁歎",
    "T06n0220_297:0512b08": "苦憂惱不住不習，是為住習行乃至老死愁",
    "T06n0220_297:0512b09": "歎苦憂惱。何以故？憍尸迦！以所住習無明乃",
    "T06n0220_297:0512b10": "至老死愁歎苦憂惱不可得故。",
    "T06n0220_297:0512b11": "「憍尸迦！菩薩摩訶薩行般若波羅蜜多時，若",
    "T06n0220_297:0512b12": "於布施波羅蜜多不住不習，是為住習布施",
    "T06n0220_297:0512b13": "波羅蜜多；若於淨戒、安忍、精進、靜慮、般若波",
    "T06n0220_297:0512b14": "羅蜜多不住不習，是為住習淨戒乃至般若",
    "T06n0220_297:0512b15": "波羅蜜多。何以故？憍尸迦！以所住習布施波",
    "T06n0220_297:0512b16": "羅蜜多乃至般若波羅蜜多不可得故。「憍尸",
    "T06n0220_297:0512b17": "迦！菩薩摩訶薩行般若波羅蜜多時，若於內",
    "T06n0220_297:0512b18": "空不住不習，是為住習內空；若於外空、內外",
    "T06n0220_297:0512b19": "空、空空、大空、勝義空、有為空、無為空、畢竟空、無",
    "T06n0220_297:0512b20": "際空、散空、無變異空、本性空、自相空、共相空、一",
    "T06n0220_297:0512b21": "切法空、不可得空、無性空、自性空、無性自性空",
    "T06n0220_297:0512b22": "不住不習，是為住習外空乃至無性自性空。",
    "T06n0220_297:0512b23": "何以故？憍尸迦！以所住習內空乃至無性自",
    "T06n0220_297:0512b24": "性空不可得故。「憍尸迦！菩薩摩訶薩行般若",
    "T06n0220_297:0512b25": "波羅蜜多時，若於真如不住不習，是為住習",
    "T06n0220_297:0512b26": "真如；若於法界、法性、不虛妄性、不變異性、平",
    "T06n0220_297:0512b27": "等性、離生性、法定、法住、實際、虛空界、不思議界",
    "T06n0220_297:0512b28": "不住不習，是為住習法界乃至不思議界。何",
    "T06n0220_297:0512b29": "以故？憍尸迦！以所住習真如乃至不思議界",
    "T06n0220_297:0512c01": "不可得故。「憍尸迦！菩薩摩訶薩行般若波羅",
    "T06n0220_297:0512c02": "蜜多時，若於苦聖諦不住不習，是為住習苦",
    "T06n0220_297:0512c03": "聖諦；若於集、滅、道聖諦不住不習，是為住習",
    "T06n0220_297:0512c04": "集、滅、道聖諦。何以故？憍尸迦！以所住習苦聖",
    "T06n0220_297:0512c05": "諦、集、滅、道聖諦不可得故。「憍尸迦！菩薩摩訶",
    "T06n0220_297:0512c06": "薩行般若波羅蜜多時，若於四靜慮不住不",
    "T06n0220_297:0512c07": "習，是為住習四靜慮；若於四無量、四無色定",
    "T06n0220_297:0512c08": "不住不習，是為住習四無量、四無色定。何以",
    "T06n0220_297:0512c09": "故？憍尸迦！以所住習四靜慮、四無量、四無色",
    "T06n0220_297:0512c10": "定不可得故。「憍尸迦！菩薩摩訶薩行般若波",
    "T06n0220_297:0512c11": "羅蜜多時，若於八解脫不住不習，是為住習",
    "T06n0220_297:0512c12": "八解脫；若於八勝處、九次第定、十遍處不住",
    "T06n0220_297:0512c13": "不習，是為住習八勝處、九次第定、十遍處。何",
    "T06n0220_297:0512c14": "以故？憍尸迦！以所住習八解脫乃至十遍處",
    "T06n0220_297:0512c15": "不可得故。「憍尸迦！菩薩摩訶薩行般若波羅",
    "T06n0220_297:0512c16": "蜜多時，若於四念住不住不習，是為住習四",
    "T06n0220_297:0512c17": "念住；若於四正斷、四神足、五根、五力、七等覺",
    "T06n0220_297:0512c18": "支、八聖道支不住不習，是為住習四正斷乃",
    "T06n0220_297:0512c19": "至八聖道支。何以故？憍尸迦！以所住習四",
    "T06n0220_297:0512c20": "念住乃至八聖道支不可得故。「憍尸迦！菩薩",
    "T06n0220_297:0512c21": "摩訶薩行般若波羅蜜多時，若於空解脫門",
    "T06n0220_297:0512c22": "不住不習，是為住習空解脫門；若於無相、無",
    "T06n0220_297:0512c23": "願解脫門不住不習，是為住習無相、無願解",
    "T06n0220_297:0512c24": "脫門。何以故？憍尸迦！以所住習空解脫門、",
    "T06n0220_297:0512c25": "無相、無願解脫門不可得故。「憍尸迦！菩薩摩",
    "T06n0220_297:0512c26": "訶薩行般若波羅蜜多時，若於菩薩十地不",
    "T06n0220_297:0512c27": "住不習，是為住習菩薩十地。何以故？憍尸",
    "T06n0220_297:0512c28": "迦！以所住習菩薩十地不可得故。",
    "T06n0220_297:0512c29": "「憍尸迦！菩薩摩訶薩行般若波羅蜜多時，若",
    "T06n0220_297:0513a01": "於五眼不住不習，是為住習五眼；若於六神",
    "T06n0220_297:0513a02": "通不住不習，是為住習六神通。何以故？憍尸",
    "T06n0220_297:0513a03": "迦！以所住習五眼、六神通不可得故。「憍尸迦！",
    "T06n0220_297:0513a04": "菩薩摩訶薩行般若波羅蜜多時，若於佛十",
    "T06n0220_297:0513a05": "力不住不習，是為住習佛十力；若於四無所",
    "T06n0220_297:0513a06": "畏、四無礙解、大慈、大悲、大喜、大捨、十八佛不共",
    "T06n0220_297:0513a07": "法不住不習，是為住習四無所畏乃至十八",
    "T06n0220_297:0513a08": "佛不共法。何以故？憍尸迦！以所住習佛十力",
    "T06n0220_297:0513a09": "乃至十八佛不共法不可得故。「憍尸迦！菩薩",
    "T06n0220_297:0513a10": "摩訶薩行般若波羅蜜多時，若於無忘失法",
    "T06n0220_297:0513a11": "不住不習，是為住習無忘失法；若於恒住捨",
    "T06n0220_297:0513a12": "性不住不習，是為住習恒住捨性。何以故？",
    "T06n0220_297:0513a13": "憍尸迦！以所住習無忘失法、恒住捨性不可",
    "T06n0220_297:0513a14": "得故。「憍尸迦！菩薩摩訶薩行般若波羅蜜多",
    "T06n0220_297:0513a15": "時，若於一切智不住不習，是為住習一切智；",
    "T06n0220_297:0513a16": "若於道相智、一切相智不住不習，是為住習",
    "T06n0220_297:0513a17": "道相智、一切相智。何以故？憍尸迦！以所住",
    "T06n0220_297:0513a18": "習一切智、道相智、一切相智不可得故。「憍尸",
    "T06n0220_297:0513a19": "迦！菩薩摩訶薩行般若波羅蜜多時，若於一",
    "T06n0220_297:0513a20": "切陀羅尼門不住不習，是為住習一切陀羅",
    "T06n0220_297:0513a21": "尼門；若於一切三摩地門不住不習，是為住",
    "T06n0220_297:0513a22": "習一切三摩地門。何以故？憍尸迦！以所住",
    "T06n0220_297:0513a23": "習一切陀羅尼門、一切三摩地門不可得故。",
    "T06n0220_297:0513a24": "「憍尸迦！菩薩摩訶薩行般若波羅蜜多時，若",
    "T06n0220_297:0513a25": "於預流果不住不習，是為住習預流果；若於",
    "T06n0220_297:0513a26": "一來、不還、阿羅漢果不住不習，是為住習一",
    "T06n0220_297:0513a27": "來、不還、阿羅漢果。何以故？憍尸迦！以所住",
    "T06n0220_297:0513a28": "習預流、一來、不還、阿羅漢果不可得故。「憍尸",
    "T06n0220_297:0513a29": "迦！菩薩摩訶薩行般若波羅蜜多時，若於獨",
    "T06n0220_297:0513b01": "覺菩提不住不習，是為住習獨覺菩提。何以",
    "T06n0220_297:0513b02": "故？憍尸迦！以所住習獨覺菩提不可得故。",
    "T06n0220_297:0513b03": "「憍尸迦！菩薩摩訶薩行般若波羅蜜多時，若",
    "T06n0220_297:0513b04": "於一切菩薩摩訶薩行不住不習，是為住習",
    "T06n0220_297:0513b05": "一切菩薩摩訶薩行。何以故？憍尸迦！以所住",
    "T06n0220_297:0513b06": "習一切菩薩摩訶薩行不可得故。「憍尸迦！菩",
    "T06n0220_297:0513b07": "薩摩訶薩行般若波羅蜜多時，若於諸佛無",
    "T06n0220_297:0513b08": "上正等菩提不住不習，是為住習諸佛無上",
    "T06n0220_297:0513b09": "正等菩提。何以故？憍尸迦！以所住習諸佛",
    "T06n0220_297:0513b10": "無上正等菩提不可得故。",
    "T06n0220_297:0513b11": "「復次，憍尸迦！菩薩摩訶薩行般若波羅蜜多",
    "T06n0220_297:0513b12": "時，若於色非住非不住、非習非不習，是為住",
    "T06n0220_297:0513b13": "習色；若於受、想、行、識非住非不住、非習非不",
    "T06n0220_297:0513b14": "習，是為住習受、想、行、識。何以故？憍尸迦！是",
    "T06n0220_297:0513b15": "菩薩摩訶薩觀色乃至識前、後、中際不可得",
    "T06n0220_297:0513b16": "故。「憍尸迦！菩薩摩訶薩行般若波羅蜜多時，",
    "T06n0220_297:0513b17": "若於眼處非住非不住、非習非不習，是為住",
    "T06n0220_297:0513b18": "習眼處；若於耳、鼻、舌、身、意處非住非不住、非",
    "T06n0220_297:0513b19": "習非不習，是為住習耳、鼻、舌、身、意處。何以故？",
    "T06n0220_297:0513b20": "憍尸迦！是菩薩摩訶薩觀眼處乃至意處前、後、",
    "T06n0220_297:0513b21": "中際不可得故。「憍尸迦！菩薩摩訶薩行般若",
    "T06n0220_297:0513b22": "波羅蜜多時，若於色處非住非不住、非習非",
    "T06n0220_297:0513b23": "不習，是為住習色處；若於聲、香、味、觸、法處非",
    "T06n0220_297:0513b24": "住非不住、非習非不習，是為住習聲、香、味、觸、",
    "T06n0220_297:0513b25": "法處。何以故？憍尸迦！是菩薩摩訶薩觀色處",
    "T06n0220_297:0513b26": "乃至法處前、後、中際不可得故。「憍尸迦！菩薩",
    "T06n0220_297:0513b27": "摩訶薩行般若波羅蜜多時，若於眼界非住",
    "T06n0220_297:0513b28": "非不住、非習非不習，是為住習眼界；若於色",
    "T06n0220_297:0513b29": "界、眼識界及眼觸、眼觸為緣所生諸受非住非",
    "T06n0220_297:0513c01": "不住、非習非不習，是為住習色界乃至眼觸",
    "T06n0220_297:0513c02": "為緣所生諸受。何以故？憍尸迦！是菩薩摩訶",
    "T06n0220_297:0513c03": "薩觀眼界乃至眼觸為緣所生諸受前、後、中際",
    "T06n0220_297:0513c04": "不可得故。「憍尸迦！菩薩摩訶薩行般若波羅",
    "T06n0220_297:0513c05": "蜜多時，若於耳界非住非不住、非習非不習，",
    "T06n0220_297:0513c06": "是為住習耳界；若於聲界、耳識界及耳觸、耳",
    "T06n0220_297:0513c07": "觸為緣所生諸受非住非不住、非習非不習，是",
    "T06n0220_297:0513c08": "為住習聲界乃至耳觸為緣所生諸受。何以",
    "T06n0220_297:0513c09": "故？憍尸迦！是菩薩摩訶薩觀耳界乃至耳觸",
    "T06n0220_297:0513c10": "為緣所生諸受前、後、中際不可得故。「憍尸迦！",
    "T06n0220_297:0513c11": "菩薩摩訶薩行般若波羅蜜多時，若於鼻界",
    "T06n0220_297:0513c12": "非住非不住、非習非不習，是為住習鼻界；若",
    "T06n0220_297:0513c13": "於香界、鼻識界及鼻觸、鼻觸為緣所生諸受非",
    "T06n0220_297:0513c14": "住非不住、非習非不習，是為住習香界乃至",
    "T06n0220_297:0513c15": "鼻觸為緣所生諸受。何以故？憍尸迦！是菩薩",
    "T06n0220_297:0513c16": "摩訶薩觀鼻界乃至鼻觸為緣所生諸受前、後、",
    "T06n0220_297:0513c17": "中際不可得故。「憍尸迦！菩薩摩訶薩行般若",
    "T06n0220_297:0513c18": "波羅蜜多時，若於舌界非住非不住、非習非不",
    "T06n0220_297:0513c19": "習，是為住習舌界；若於味界、舌識界及舌觸、",
    "T06n0220_297:0513c20": "舌觸為緣所生諸受非住非不住、非習非不習，",
    "T06n0220_297:0513c21": "是為住習味界乃至舌觸為緣所生諸受。何",
    "T06n0220_297:0513c22": "以故？憍尸迦！是菩薩摩訶薩觀舌界乃至舌",
    "T06n0220_297:0513c23": "觸為緣所生諸受前、後、中際不可得故。「憍尸",
    "T06n0220_297:0513c24": "迦！菩薩摩訶薩行般若波羅蜜多時，若於身",
    "T06n0220_297:0513c25": "界非住非不住、非習非不習，是為住習身界；",
    "T06n0220_297:0513c26": "若於觸界、身識界及身觸、身觸為緣所生諸受",
    "T06n0220_297:0513c27": "非住非不住、非習非不習，是為住習觸界乃",
    "T06n0220_297:0513c28": "至身觸為緣所生諸受。何以故？憍尸迦！是",
    "T06n0220_297:0513c29": "菩薩摩訶薩觀身界乃至身觸為緣所生諸受",
    "T06n0220_297:0514a01": "前、後、中際不可得故。「憍尸迦！菩薩摩訶薩行",
    "T06n0220_297:0514a02": "般若波羅蜜多時，若於意界非住非不住、非",
    "T06n0220_297:0514a03": "習非不習，是為住習意界；若於法界、意識界",
    "T06n0220_297:0514a04": "及意觸、意觸為緣所生諸受非住非不住、非習",
    "T06n0220_297:0514a05": "非不習，是為住習法界乃至意觸為緣所生",
    "T06n0220_297:0514a06": "諸受。何以故？憍尸迦！是菩薩摩訶薩觀意界",
    "T06n0220_297:0514a07": "乃至意觸為緣所生諸受前、後、中際不可得故。",
    "T06n0220_297:0514a08": "「憍尸迦！菩薩摩訶薩行般若波羅蜜多時，若",
    "T06n0220_297:0514a09": "於地界非住非不住、非習非不習，是為住習",
    "T06n0220_297:0514a10": "地界；若於水、火、風、空、識界非住非不住、非習",
    "T06n0220_297:0514a11": "非不習，是為住習水、火、風、空、識界。何以故？憍",
    "T06n0220_297:0514a12": "尸迦！是菩薩摩訶薩觀地界乃至識界前、後、",
    "T06n0220_297:0514a13": "中際不可得故。「憍尸迦！菩薩摩訶薩行般若",
    "T06n0220_297:0514a14": "波羅蜜多時，若於無明非住非不住、非習非",
    "T06n0220_297:0514a15": "不習，是為住習無明；若於行、識、名色、六處、觸、",
    "T06n0220_297:0514a16": "受、愛、取、有、生、老死愁歎苦憂惱非住非不住、非",
    "T06n0220_297:0514a17": "習非不習，是為住習行乃至老死愁歎苦憂",
    "T06n0220_297:0514a18": "惱。何以故？憍尸迦！是菩薩摩訶薩觀無明",
    "T06n0220_297:0514a19": "乃至老死愁歎苦憂惱前、後、中際不可得故。",
    "T06n0220_297:0514a20": "「憍尸迦！菩薩摩訶薩行般若波羅蜜多時，若",
    "T06n0220_297:0514a21": "於布施波羅蜜多非住非不住、非習非不習，",
    "T06n0220_297:0514a22": "是為住習布施波羅蜜多；若於淨戒、安忍、精",
    "T06n0220_297:0514a23": "進、靜慮、般若波羅蜜多非住非不住、非習非不",
    "T06n0220_297:0514a24": "習，是為住習淨戒乃至般若波羅蜜多。何以",
    "T06n0220_297:0514a25": "故？憍尸迦！是菩薩摩訶薩觀布施波羅蜜多",
    "T06n0220_297:0514a26": "乃至般若波羅蜜多前、後、中際不可得故。「憍",
    "T06n0220_297:0514a27": "尸迦！菩薩摩訶薩行般若波羅蜜多時，若於",
    "T06n0220_297:0514a28": "內空非住非不住、非習非不習，是為住習內",
    "T06n0220_297:0514a29": "空；若於外空、內外空、空空、大空、勝義空、有為",
    "T06n0220_297:0514b01": "空、無為空、畢竟空、無際空、散空、無變異空、本性",
    "T06n0220_297:0514b02": "空、自相空、共相空、一切法空、不可得空、無性空、",
    "T06n0220_297:0514b03": "自性空、無性自性空非住非不住、非習非不",
    "T06n0220_297:0514b04": "習，是為住習外空乃至無性自性空。何以",
    "T06n0220_297:0514b05": "故？憍尸迦！是菩薩摩訶薩觀內空乃至無性",
    "T06n0220_297:0514b06": "自性空前、後、中際不可得故。",
    "T06n0220_297:0514b07": "大般若波羅蜜多經卷第二百九十七"
}