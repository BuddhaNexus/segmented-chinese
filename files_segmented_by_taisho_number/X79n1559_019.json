{
    "X79n1559_019:0406a08": "嘉泰普燈錄卷第十九",
    "X79n1559_019:0406a10": "平江府報恩光孝禪寺(臣)僧　(正受)　編",
    "X79n1559_019:0406a11": "　　　南嶽第十六世(臨濟十二世楊岐五世)",
    "X79n1559_019:0406a12": "文殊心道禪師法嗣",
    "X79n1559_019:0406a13": "潭州楚安慧方禪師郡之醴陵人。族許氏。年二十。事",
    "X79n1559_019:0406a14": "等覺法思。越七稔得度。崇寧五年。具戒。謁開福寧道",
    "X79n1559_019:0406a15": "者。次依佛鑑。鑑指往大別。既至。職藏司。未幾。改大別",
    "X79n1559_019:0406a16": "為神霄。因歸長沙。附舟至江口。聞呼渡船者有省。作",
    "X79n1559_019:0406a17": "偈曰。沔水江頭叫一聲。此時方得契平生。多年不識",
    "X79n1559_019:0406a18": "重相見。千聖同歸一路行。及寧移居文殊。復侍之。舉",
    "X79n1559_019:0406a19": "前偈。乃蒙印可。命為第一座。久而開法楚安。擢澧之",
    "X79n1559_019:0406a20": "欽山。　上堂曰。臨老方稱住持。全無些子玄機。開口",
    "X79n1559_019:0406a21": "十字九乖。問東便乃答西。如斯出世。討甚玄微。有時",
    "X79n1559_019:0406a22": "拈三放兩。有時就令而施。雖然如是。同道方知。且道",
    "X79n1559_019:0406a23": "知底事作麼生。直須打翻鼻孔始得。　上堂。達磨祖",
    "X79n1559_019:0406a24": "師在脚底。踏不著兮提不起。子細當頭放下看。病在",
    "X79n1559_019:0406b01": "當時誰手裏。張公會看脉。李公會使藥。兩箇競頭醫。",
    "X79n1559_019:0406b02": "一時用不著。藥不相投。錯。錯。喫茶去。",
    "X79n1559_019:0406b03": "常德府文殊思業禪師世為屠宰。一日。戮猪次。忽洞",
    "X79n1559_019:0406b04": "徹心源。即棄業為比丘。述偈曰。昨日夜叉心。今朝菩",
    "X79n1559_019:0406b05": "薩面。菩薩與夜叉。不隔一條線。往見文殊。殊曰。你正",
    "X79n1559_019:0406b06": "殺猪時。見箇甚麼便乃剃頭行脚。師遂作鼓刀勢。殊",
    "X79n1559_019:0406b07": "喝曰。這屠兒。參堂去。師便下參堂。住文殊日。　上堂。",
    "X79n1559_019:0406b08": "舉趙州勘婆話。乃曰。勘破婆子。面青眼黑。趙州老漢。",
    "X79n1559_019:0406b09": "瞞我不得。",
    "X79n1559_019:0406b10": "大溈佛性法泰禪師法嗣",
    "X79n1559_019:0406b11": "潭州慧通清旦禪師蓬之儀巄人。族嚴氏。初出關至",
    "X79n1559_019:0406b12": "德山。值山上堂。舉。趙州云。臺山婆子已為汝勘破了",
    "X79n1559_019:0406b13": "也。且道意在甚麼處。良久。曰。就地撮將黃葉去。入山",
    "X79n1559_019:0406b14": "推出白雲來。師聞釋然。翌日入室。山問。前百丈不落",
    "X79n1559_019:0406b15": "因果。因甚麼墮野狐。後百丈不昧因果。因甚麼脫野",
    "X79n1559_019:0406b16": "狐。師曰。好與一坑埋却。出住岳之永慶。遷慧通。　上",
    "X79n1559_019:0406b17": "堂曰。三世諸佛不知有。一一面南看北斗。狸奴白牯",
    "X79n1559_019:0406b18": "却知有。雲外金毛正哮吼。箇中隱顯現全身。頭頭透",
    "X79n1559_019:0406b19": "脫無前後。撥轉機輪向上關。八角磨盤空裏走。　上",
    "X79n1559_019:0406b20": "堂。說佛說祖。正如好肉剜瘡。舉古舉今。猶若殘羹餿",
    "X79n1559_019:0406b21": "飯。一聞便悟。已落第二頭。一舉便行。早是不著便。須",
    "X79n1559_019:0406b22": "知箇事如天普蓋。似地普擎。師子游行。不求伴侶。壯",
    "X79n1559_019:0406b23": "士展臂。不借他力。佛祖拈掇不起。衲僧願見無門。迷",
    "X79n1559_019:0406b24": "悟雙忘。聖凡路絕。且道從上諸聖以何法示人。喝一",
    "X79n1559_019:0406c01": "喝。曰。莫妄想。　上堂。見色明心。墮坑落壍。聞聲悟道。",
    "X79n1559_019:0406c02": "辜負平生。直饒聲色純真。塵塵入妙。坐在光影裏。未",
    "X79n1559_019:0406c03": "為究竟。直須萬機休罷。千聖不携。撒手那邊。跳出窠",
    "X79n1559_019:0406c04": "臼。到這裏。亦無人。亦無佛。大千沙界海中漚。一切聖",
    "X79n1559_019:0406c05": "賢如電拂。且道釋迦老子向甚麼處出頭。良久。曰。放",
    "X79n1559_019:0406c06": "過一著。　上堂。目前無法。垛生招箭。意在目前。挂箔",
    "X79n1559_019:0406c07": "遮驢鳴。非耳目所到。出門使是草。夾山老子在百草",
    "X79n1559_019:0406c08": "頭上橫身。閙市裏打磬。諸人還見麼。若也不見。却歸",
    "X79n1559_019:0406c09": "碧巖去也。　上堂。正眼豁開。照破多年山鬼窟。腕頭",
    "X79n1559_019:0406c10": "著力。拈却門前下馬臺。捨重從輕。裁長補短。奪饑餐",
    "X79n1559_019:0406c11": "於正食。猛自知非。驅耕牛於正行。不借他力。住則當",
    "X79n1559_019:0406c12": "頭印破。去則截斷脚跟。無卓錐之地者。萬德來朝。赤",
    "X79n1559_019:0406c13": "骨歷地者。現成活計。然雖如是。忽遇其中人來時如",
    "X79n1559_019:0406c14": "何。且待別時相見。　佛性和尚忌日上堂。三脚驢子",
    "X79n1559_019:0406c15": "弄蹄行。步步相隨不相到。樹頭驚起雙雙魚。拈來一",
    "X79n1559_019:0406c16": "老一不老。為憐松竹引清風。其奈出門便是草。因喚",
    "X79n1559_019:0406c17": "檀郎識得渠。大機大用都推倒。燒香勘證見根源。糞",
    "X79n1559_019:0406c18": "埽堆頭拾得寶。叢林浩浩謾商量。勸君莫謗先師好。",
    "X79n1559_019:0406c19": "　僧問。至道無難。唯嫌揀擇時如何。曰。河水從源濁。",
    "X79n1559_019:0406c20": "澧州靈巖仲安禪師(未詳氏里)幼為比丘。壯留講聚。因閱",
    "X79n1559_019:0406c21": "首楞嚴。至知見立知。即無明本。知見無見。斯即涅槃。",
    "X79n1559_019:0406c22": "師破讀為知見立(句)知即無明(句)本知見無(句)見期",
    "X79n1559_019:0406c23": "即涅槃(句)忽開悟。棄謁圓悟禪師於蔣山。時佛性為",
    "X79n1559_019:0406c24": "座元。師扣之。即領旨。迨性住德山。遣師至鍾阜通嗣",
    "X79n1559_019:0407a01": "書。圓悟問云。千里馳來。不辱宗風。公案現成。如何通",
    "X79n1559_019:0407a02": "信。曰。覿面相呈。更無回互。云。此是德山底。那箇是上",
    "X79n1559_019:0407a03": "座底。曰。豈有第二人。云。背後底[口*爾]。師投書。悟笑云。作",
    "X79n1559_019:0407a04": "家禪客。天然有在。師曰。付與蔣山。次至僧堂前。捧書",
    "X79n1559_019:0407a05": "問訊首座。座云。玄沙白紙。此自何來。曰。久默斯要。不",
    "X79n1559_019:0407a06": "務速說。今日拜呈。幸希一鑒。座便喝。師曰。作家。座又",
    "X79n1559_019:0407a07": "喝。師以書便打。座擬議。師曰。未明三八九。不免自沉",
    "X79n1559_019:0407a08": "吟。首座作麼生會。座無語。師以書復打一下。時圓悟",
    "X79n1559_019:0407a09": "與佛眼見之。悟云。打我首座死了也。復云。所謂龍象",
    "X79n1559_019:0407a10": "蹴踏。眼云。非也。官馬廝趯耳。悟令召至。云。我五百人",
    "X79n1559_019:0407a11": "首座。你為甚麼打他。云。和尚也須喫一頓始得。悟顧",
    "X79n1559_019:0407a12": "佛眼吐舌。眼云。未在。却顧師曰。空手把鋤頭。步行騎",
    "X79n1559_019:0407a13": "水牛。意作麼生。師鞠躬曰。所供並是詣實。眼笑云。真",
    "X79n1559_019:0407a14": "箇是屋裏人。又往見五祖自和尚通法眷書。自云。書",
    "X79n1559_019:0407a15": "裏說箇甚麼。曰。文彩已彰。云。畢竟說箇甚麼。曰。當陽",
    "X79n1559_019:0407a16": "揮寶劒。云。近前來。這裏不識幾箇字。曰。莫詐敗。自顧",
    "X79n1559_019:0407a17": "侍者云。是那裏僧。者云。此上座向曾在和尚會下。自",
    "X79n1559_019:0407a18": "云。怪得恁麼滑頭。師曰。被和尚鈍置來。自乃將書於",
    "X79n1559_019:0407a19": "香爐上熏云。南無三滿多沒陀南。師近前彈指一下。",
    "X79n1559_019:0407a20": "自乃啟書。回德山日。佛果．佛眼皆有偈送之。未幾。而",
    "X79n1559_019:0407a21": "靈巖虗席。衲子投牒。乞師住持。出應其命。　上堂曰。",
    "X79n1559_019:0407a22": "參禪不究淵源。觸途盡為留礙。所以守其靜默。澄寂",
    "X79n1559_019:0407a23": "虗閑。墮在毒海。以弱勝強。自是非他。立人我量。見處",
    "X79n1559_019:0407a24": "偏枯。遂致優劣不分。照不構用。用不離窠。此乃學處",
    "X79n1559_019:0407b01": "不玄。盡為流俗。到這裏。須知有殺中透脫。活處藏機。",
    "X79n1559_019:0407b02": "佛不可知。祖莫能測。所以古人道。有時先照後用。且",
    "X79n1559_019:0407b03": "要共你商量。有時先用後照。你須是箇漢始得。有時",
    "X79n1559_019:0407b04": "照用同時。你又作麼生抵當。有時照用不同時。又向",
    "X79n1559_019:0407b05": "甚麼處湊泊。還知麼。穿楊箭與驚人句不是臨時學",
    "X79n1559_019:0407b06": "得來(餘語未見)。",
    "X79n1559_019:0407b07": "成都府正法灝禪師上堂。舉永嘉到曹溪因緣。師",
    "X79n1559_019:0407b08": "曰。要識永嘉麼。掀翻海嶽求知己。要識祖師麼。撥動",
    "X79n1559_019:0407b09": "乾坤建太平。二老不知何處去。卓拄杖曰。宗風千古",
    "X79n1559_019:0407b10": "播嘉聲。",
    "X79n1559_019:0407b11": "成都府昭覺辯禪師上堂曰。毫釐有差。天地懸隔。",
    "X79n1559_019:0407b12": "隔江人唱鷓鴣詞。錯認胡笳十八拍。要會麼。欲得現",
    "X79n1559_019:0407b13": "前。莫存順逆。五湖煙浪有誰爭。自是不歸歸便得。",
    "X79n1559_019:0407b14": "虎丘紹隆禪師法嗣",
    "X79n1559_019:0407b15": "慶元府天童應庵曇華禪師黃梅人。族江氏。生而奇",
    "X79n1559_019:0407b16": "傑。年十七。往東禪院去髮。首依水南遂禪師。染指法",
    "X79n1559_019:0407b17": "味。因徧歷江湖。與諸老激揚無不契者。至雲居。禮圓",
    "X79n1559_019:0407b18": "悟禪師。悟一見。痛與提策。及入蜀。指見彰教。教移虎",
    "X79n1559_019:0407b19": "丘。師侍行。未半載。頓明大法。去謁此庵。分座連雲。處",
    "X79n1559_019:0407b20": "守以妙嚴請開法。繼住衢之明果．蘄之德章．饒之報",
    "X79n1559_019:0407b21": "恩．薦福．婺之寶林．報恩．江之東林．建康之蔣山．平江",
    "X79n1559_019:0407b22": "之萬壽。兩住南康歸宗。後居天童。　上堂曰。九年面",
    "X79n1559_019:0407b23": "壁。壞却東土兒孫。隻履西歸。鈍置黃面老子。以拄杖",
    "X79n1559_019:0407b24": "一畫。曰。石牛攔古路。一馬生三寅。　上堂。德章老瞎",
    "X79n1559_019:0407c01": "禿。從來沒滋味。拈得口。失却鼻。三更二點唱巴歌。無",
    "X79n1559_019:0407c02": "端驚起梵王睡。喝一喝。曰。我行荒草裏。汝又人深村。",
    "X79n1559_019:0407c03": "　上堂。臨濟在黃檗處三度喫棒底意旨。你諸人還",
    "X79n1559_019:0407c04": "覷得透也未。直饒一齩便斷。也未是大丈夫漢。三世",
    "X79n1559_019:0407c05": "諸佛口挂壁上。天下老和尚將甚麼喫飯。　上堂。十",
    "X79n1559_019:0407c06": "五日已前。水長船高。十五日已後。泥多佛大。正當十",
    "X79n1559_019:0407c07": "五日。東海鯉魚打一棒。雨似盆傾。直得三千大千世",
    "X79n1559_019:0407c08": "界一切眾生悉皆歡喜。謂言打這一棒。不妨應時應",
    "X79n1559_019:0407c09": "節。報恩不覺通身踊躍。遂作詩一首。舉似大眾。蜻蜓",
    "X79n1559_019:0407c10": "許是好蜻蜓。飛來飛去不曾停。被我捉來摘却兩邊",
    "X79n1559_019:0407c11": "翼。恰似一枚大鐵釘。　上堂。若作一句商量。喫粥喫",
    "X79n1559_019:0407c12": "飯阿誰不會。不作一句商量。屎坑裏蟲子笑殺闍棃。",
    "X79n1559_019:0407c13": "拈拄杖曰。拄杖子罪犯彌天。貶向二鐵圍山。且道薦",
    "X79n1559_019:0407c14": "福還有過也無。卓拄杖曰。遲一刻。　上堂。明不見暗。",
    "X79n1559_019:0407c15": "暗不見明。明暗雙忘。無異流俗阿師。野干鳴。師子吼。",
    "X79n1559_019:0407c16": "師子吼。野干鳴。三家村裏臭胡猻。價增十倍。驪龍頷",
    "X79n1559_019:0407c17": "下明月珠。分文不直。若作衲僧巴鼻。甚處得來。三十",
    "X79n1559_019:0407c18": "年後。換手搥胷。未是苦在。　上堂。飯籮邊。漆桶裏。相",
    "X79n1559_019:0407c19": "唾饒你潑水。相罵饒你接觜。黃河三千年一度清。蟠",
    "X79n1559_019:0407c20": "桃五百年一次開華。鶴勒那齩定牙關。朱頂王呵呵",
    "X79n1559_019:0407c21": "大笑。歸宗五十年前有一則公案。今日舉似諸人。且",
    "X79n1559_019:0407c22": "道是甚麼公案。王節級失却帖。　上堂。參學人切忌",
    "X79n1559_019:0407c23": "錯用心。悟明見性。是錯用心。成佛作祖。是錯用心。看",
    "X79n1559_019:0407c24": "經講教。是錯用心。行住坐臥。語言三昧。是錯用心。喫",
    "X79n1559_019:0408a01": "粥喫飯。屙屎送尿。是錯用心。一動一靜。一來一往。是",
    "X79n1559_019:0408a02": "錯用心。更有一處錯用心。歸宗不敢與諸人說破。何",
    "X79n1559_019:0408a03": "故。一字入公門。九牛拽不出。　上堂。舉。僧問雲門。殺",
    "X79n1559_019:0408a04": "父殺母。佛前懺悔。殺佛殺祖。向甚麼處懺悔。門云。露。",
    "X79n1559_019:0408a05": "師曰。光孝著一轉語。不是老僧見處。亦非垂手為人。",
    "X79n1559_019:0408a06": "何故。豈不見道。字經三寫。烏焉成馬。　上堂。三十二",
    "X79n1559_019:0408a07": "相。八十種好。從朝至暮。啾啾唧唧。說黃道黑。不知那",
    "X79n1559_019:0408a08": "裏是。二時上堂。喫粥喫飯。不覺嚼破舌頭。血濺梵天。",
    "X79n1559_019:0408a09": "四天之下。霈然有餘。玉皇大帝惡發。追東海龍王。向",
    "X79n1559_019:0408a10": "金輪峯頂鞠勘。頃刻之間。追汝諸人作證見也。且各",
    "X79n1559_019:0408a11": "請依實供通。切忌回避。儻若不實。喪汝性命。　上堂。",
    "X79n1559_019:0408a12": "趙州喫茶。我也怕他。若非債主。便是冤家。倚墻靠壁",
    "X79n1559_019:0408a13": "成羣隊。不知誰解辨龍虵。　上堂。五百力士揭石義。",
    "X79n1559_019:0408a14": "萬仞崖頭撒手行。十方世界一團鐵。虗空背上白毛",
    "X79n1559_019:0408a15": "生。直饒拈却膱脂帽子。脫却尳臭布衫。向報恩門下",
    "X79n1559_019:0408a16": "正好喫棒。何故。半夜起來屈膝坐。毛頭星現衲僧前。",
    "X79n1559_019:0408a17": "　上堂。舉泉大道訪慈明因緣。師曰。二老漢當時若",
    "X79n1559_019:0408a18": "踏著臨濟向上底。我等今日飯也無喫。還知薦福落",
    "X79n1559_019:0408a19": "處麼。遂卓拄杖。喝一喝。下座。　上堂。舉。雲門大師到",
    "X79n1559_019:0408a20": "乾峰。云。請師答話。峰云。到老僧也未。門云。恁麼那。恁",
    "X79n1559_019:0408a21": "麼那。峰云。將謂侯白。更有侯黑。師曰。二老宿一等相",
    "X79n1559_019:0408a22": "見。就中奇特。光孝今日為諸人說道理一徧。將謂春",
    "X79n1559_019:0408a23": "歸無覓處。不知轉入此中來。　上堂。舉。僧問雲門。不",
    "X79n1559_019:0408a24": "起一念。還有過也無。門云。須彌山。師曰。雲門道得。不",
    "X79n1559_019:0408b01": "妨諦當。要且落在第二頭。若是明果即不然。忽有人",
    "X79n1559_019:0408b02": "問。不起一念。還有過也無。只對他道。致將一問來。",
    "X79n1559_019:0408b03": "　上堂。三世諸佛。眼裏無筋。六代祖師。皮下無血。明果",
    "X79n1559_019:0408b04": "齩定牙關[跳-兆+孛]跳。也出他圈[袖-由+貴]不得。何故。南泉斬猫兒。",
    "X79n1559_019:0408b05": "　僧問。機不離位。用處停機即不問。未審機不到處",
    "X79n1559_019:0408b06": "如何通信。曰。一舉四十九。云。坐斷十方去也。曰。你要",
    "X79n1559_019:0408b07": "啞却老僧口那。　問。呈橈舞棹則不問。且道婆婆手",
    "X79n1559_019:0408b08": "中兒子甚處得來。巖頭扣船舷三下。未審意旨如何。",
    "X79n1559_019:0408b09": "曰。燋磚打著連底凍。云。當時若問和尚。如何祗對他。",
    "X79n1559_019:0408b10": "曰。一棒打殺。云。婆生七子。六箇不遇知音。只這一箇。",
    "X79n1559_019:0408b11": "也不消得。便擲向水中。又且如何。曰。少賣弄。云。巖頭",
    "X79n1559_019:0408b12": "當時不覺吐舌。意又作麼生。曰。樂則同歡。　問。如何",
    "X79n1559_019:0408b13": "是清淨法身。雲門云。華藥欄。此意如何。曰。森沙努眼",
    "X79n1559_019:0408b14": "睛。問。只這是。埋沒自己。只這不是。辜負先聖。去此二",
    "X79n1559_019:0408b15": "途。和泥合水處。請師道。曰。玉筋撐虎口。云。一言金石",
    "X79n1559_019:0408b16": "談來重。萬事鴻毛脫去輕。曰。莫謾老僧好。　問。虗空",
    "X79n1559_019:0408b17": "消殞時如何。曰。离婁行處浪滔天。　問。人皆畏炎熱。",
    "X79n1559_019:0408b18": "我愛夏日長。薰風自南來。殿閣生微凉時如何。曰。倒",
    "X79n1559_019:0408b19": "戈卸甲。　問。真淨和尚道。頭陀石被莓苔裹。擲筆峰",
    "X79n1559_019:0408b20": "遭薜茘纏。羅漢院一年度三箇行者。歸宗寺裏參退",
    "X79n1559_019:0408b21": "喫茶。未審明甚麼邊事。曰。他是關西子。愛說川僧話。",
    "X79n1559_019:0408b22": "　虎丘忌日。拈香曰。平生沒興。撞著這無意智老和",
    "X79n1559_019:0408b23": "尚。做盡伎倆。湊泊不得。從此卸却干戈。隨分著衣喫",
    "X79n1559_019:0408b24": "飯。二十年來坐曲彔木。懸羊頭。賣狗肉。知他有甚憑",
    "X79n1559_019:0408c01": "據。雖然。一年一度燒香日。千古令人恨轉深。師於室",
    "X79n1559_019:0408c02": "中能鍛鍊耆叉。故世稱大慧與師居處為二甘露門。",
    "X79n1559_019:0408c03": "甞誡徒曰。衲僧家著草鞋住院。何至如蚖虵戀窟乎。",
    "X79n1559_019:0408c04": "隆興改元。六月十三奄然而化。春秋六十有一。夏臘",
    "X79n1559_019:0408c05": "四十有三。塔全身於院之西麓。",
    "X79n1559_019:0408c06": "丹霞佛智蓬庵端&#;禪師法嗣",
    "X79n1559_019:0408c07": "福州清凉坦禪師不知何許人也。久侍蓬庵。深蒙印",
    "X79n1559_019:0408c08": "可。屢分座說法。住清凉日。有僧舉徑山竹篦話請益。",
    "X79n1559_019:0408c09": "師示以偈曰。徑山有箇竹篦。直下別無道理。佛殿厨",
    "X79n1559_019:0408c10": "庫三門。穿過衲僧眼耳。其僧言下有省。餘語未見。",
    "X79n1559_019:0408c11": "臨安府淨慈水庵師一禪師婺之東陽人。族馬氏。年",
    "X79n1559_019:0408c12": "十六披削。首參雪峰慧照禪師。照舉藏身無迹話問",
    "X79n1559_019:0408c13": "之。師數日方明。呈偈曰。藏身無迹更無藏。脫體無依",
    "X79n1559_019:0408c14": "便廝當。古鏡不勞還自照。淡煙和露濕秋光。照質之",
    "X79n1559_019:0408c15": "曰。畢竟那裏是藏身無迹處。師曰。嗄。照曰。無蹤迹處",
    "X79n1559_019:0408c16": "因甚麼莫藏身。師曰。石虎吞却木羊兒。照深肯之。去",
    "X79n1559_019:0408c17": "謁東禪用．月庵果。皆有所投。晚依佛智於西禪。盡得",
    "X79n1559_019:0408c18": "其道。出住慈雲。繼遷數剎。乾道辛卯。始屆淨慈。　上",
    "X79n1559_019:0408c19": "堂曰。圓悟師翁道。參禪參到無參處。參到無參始徹",
    "X79n1559_019:0408c20": "頭。水庵則不然。參禪參到無參處。參到無參未徹頭。",
    "X79n1559_019:0408c21": "若也欲窮千里目。直須更上一重樓。　上堂。今晨改",
    "X79n1559_019:0408c22": "旦。伏惟首座．大眾．知事．頭首。一九二九。天寒不出手。",
    "X79n1559_019:0408c23": "三九二十七。籬頭吹觱篥。四九三十六。夜眠如路宿。",
    "X79n1559_019:0408c24": "屈而復伸展。而又縮一夜。萬筭千思。胷中一團麻線。",
    "X79n1559_019:0409a01": "睡也睡不熟。及至天曉起來。脚踏實地。頭還戴屋。若",
    "X79n1559_019:0409a02": "作佛法商量。口啞舌禿。若作世諦流布。特牛生犢。拂",
    "X79n1559_019:0409a03": "子道。我悟也。山僧道。你悟箇甚麼。拂子道。可憐馳逐",
    "X79n1559_019:0409a04": "天下人。六六元來三十六。　上堂。舉。法眼示眾云。盡",
    "X79n1559_019:0409a05": "十方世界明皎皎地。若有一絲頭。即是一絲頭。師竪",
    "X79n1559_019:0409a06": "起拂子曰。還見麼。穿過髑髏猶未覺。法燈和尚云。盡",
    "X79n1559_019:0409a07": "十方世界自然明皎皎地。若有一絲頭。不是一絲頭。",
    "X79n1559_019:0409a08": "師曰。夜來月色十分好。今日秋山無限清。　上堂。寂",
    "X79n1559_019:0409a09": "然不動。感而遂通。古人恁麼說話。大似預搔待痒。若",
    "X79n1559_019:0409a10": "教渠踏著衲僧關棙。管取別有生涯。喝一喝。卓拄杖。",
    "X79n1559_019:0409a11": "下座。　上堂。舉。僧問雲門。如何是超佛越祖之談。門",
    "X79n1559_019:0409a12": "云。胡餅。師曰。超談胡餅應時機。逐塊知非師子兒。敗",
    "X79n1559_019:0409a13": "葉霜風都掃盡。古松方見歲寒枝。師室中常問學者。",
    "X79n1559_019:0409a14": "西天鬍子因甚麼無髭鬚。淳熈丙申十二月二十四。",
    "X79n1559_019:0409a15": "書偈示寂於嘉禾之光孝。壽七十。臘五十五。",
    "X79n1559_019:0409a16": "湖州道場無庵法全禪師東吳玉峰人。族陳氏。幼不",
    "X79n1559_019:0409a17": "茄葷。十六師邑之東齊道川禪師。川甞謂曰。汝十二",
    "X79n1559_019:0409a18": "時中承誰恩力。後閱法界觀色即不空。以即故空。始",
    "X79n1559_019:0409a19": "有趣入。及冠。祝髮進具。入閩。禮佛智於西禪。命為侍",
    "X79n1559_019:0409a20": "者。智後庵居西華。師每入室。智以狗子無佛性話問",
    "X79n1559_019:0409a21": "之。罔對。一日。與僧語次。僧舉五祖頌云。趙州露刃劒。",
    "X79n1559_019:0409a22": "師至此忽大悟。造智室。酬對如流。令加護。智徙育王。",
    "X79n1559_019:0409a23": "請嗣其座。初說法於宜黃之臺山。移白楊西華。隆興",
    "X79n1559_019:0409a24": "改元。少鄉鄭公作肅守吳興。延居虎巖。　上堂。拈拄",
    "X79n1559_019:0409b01": "杖曰。汝等諸人箇箇頂天立地。肩橫楖栗。到處行脚。",
    "X79n1559_019:0409b02": "勘驗諸方。更來這裏覓箇甚麼。纔輕輕拶著。便言天",
    "X79n1559_019:0409b03": "台普請。南嶽游山。我且問你。還曾收得大食國裏寶",
    "X79n1559_019:0409b04": "刀麼。卓拄杖曰。切忌口銜羊角。　僧問。牛頭未見四",
    "X79n1559_019:0409b05": "祖時如何。曰。天下無貧人。云。見後如何。曰。四海無富",
    "X79n1559_019:0409b06": "漢。乾道己丑七月二十五。且將入寂。眾求偈。師瞪目",
    "X79n1559_019:0409b07": "下視。眾請益堅。遂書無無二字。棄筆而逝。火後。設利",
    "X79n1559_019:0409b08": "五色。塔于金斗峰。壽五十六。夏三十八。",
    "X79n1559_019:0409b09": "泉州延福寒巖慧升禪師建寧人也。　上堂。喝一喝。",
    "X79n1559_019:0409b10": "曰。盡十方世界。會十世古今。都盧在裏許。畐畐塞塞",
    "X79n1559_019:0409b11": "了也。若乃放開一針鋒許。則大海四流。巨嶽倒卓。黿",
    "X79n1559_019:0409b12": "鼉魚龍．蝦蠏蚯蚓。盡向平地上湧出波瀾。游泳鼓舞。",
    "X79n1559_019:0409b13": "然雖如是。更須向百尺竿頭自進一步。則步步踏轉",
    "X79n1559_019:0409b14": "無盡藏輪。方知道鼻孔搭在上脣。眉毛不在眼下。還",
    "X79n1559_019:0409b15": "相委悉麼。復喝一喝。曰。切忌轉喉觸諱。",
    "X79n1559_019:0409b16": "華藏密印安民禪師法嗣",
    "X79n1559_019:0409b17": "臨安府徑山別峰寶印禪師嘉之龍游人。族李氏。自",
    "X79n1559_019:0409b18": "幼通六經而厭俗務。乃從德山院清素得度具戒。聽",
    "X79n1559_019:0409b19": "華嚴．起信。既盡其說。棄依密印於中峰。一日。印舉。僧",
    "X79n1559_019:0409b20": "問巖頭。起滅不停時如何。巖吒曰。是誰起滅。師啟悟。",
    "X79n1559_019:0409b21": "即首肯。會圓悟歸昭覺。印遣師往省。因隨眾入室。悟",
    "X79n1559_019:0409b22": "問。從上諸聖以何接人。師竪拳。悟曰。此是老僧用底。",
    "X79n1559_019:0409b23": "作麼生是從上諸聖用底。師以拳揮之。悟亦舉拳相",
    "X79n1559_019:0409b24": "交。大笑而止。留三年。印俾其徒往昭覺。挽歸中峰。為",
    "X79n1559_019:0409c01": "第一座。久之。南下謁佛性泰．月庵果．草堂清。皆契合。",
    "X79n1559_019:0409c02": "晚至徑山。謁大慧禪師。慧問。從甚處來。曰。西川。慧曰。",
    "X79n1559_019:0409c03": "未出劒門關。與汝三十棒了也。師曰。不合起動和尚。",
    "X79n1559_019:0409c04": "慧欣然掃室延之。慧南遷。師乃西還。出住臨卭鳳凰。",
    "X79n1559_019:0409c05": "徙廣漢崇慶．武信東禪．成都龍華．眉山中巖。復還成",
    "X79n1559_019:0409c06": "都。領正法。俄再出峽。抵金陵。留守以保寧延師。未幾。",
    "X79n1559_019:0409c07": "移居金山。遷雪竇。淳熈庚子夏。　勑補徑山。　上堂",
    "X79n1559_019:0409c08": "曰。三世諸佛以一句演百千萬億句。收百千萬億句",
    "X79n1559_019:0409c09": "只在一句。祖師門下。半句也無。只恁麼。合喫多少痛",
    "X79n1559_019:0409c10": "棒。諸仁者。且諸佛是。祖師是。若道佛是祖不是。祖是",
    "X79n1559_019:0409c11": "佛不是。取捨未忘。若道佛祖一時是。佛祖一時不是。",
    "X79n1559_019:0409c12": "顢頇不少。且截斷葛藤一句作麼生道。大虫裹紙帽。",
    "X79n1559_019:0409c13": "好笑又驚人。復舉。僧問巖頭。浩浩塵中如何辨主。頭",
    "X79n1559_019:0409c14": "云。銅砂鑼裏滿盛油。師曰。大小巖頭打失鼻孔。忽有",
    "X79n1559_019:0409c15": "人問保寧。浩浩塵中如何辨主。只對他道。天寒不及",
    "X79n1559_019:0409c16": "卸帽。　上堂。舉。南泉和尚到莊。莊主預辦迎禮。泉云。",
    "X79n1559_019:0409c17": "爭知道老僧來。排辨如此。主云。昨夜土地來報。泉云。",
    "X79n1559_019:0409c18": "老僧修行無力。被鬼神覷破。師曰。盡道南泉被鬼神",
    "X79n1559_019:0409c19": "覷破。不是好手。殊不知王老師當面做賊。金山今日",
    "X79n1559_019:0409c20": "新請都莊。萬一山僧到莊。第一不得鬼語。　上堂。六",
    "X79n1559_019:0409c21": "月初一。燒空赤日。十字街頭。雪深一尺。掃除不暇。回",
    "X79n1559_019:0409c22": "避不及。凍得東村廖胡子。半夜著靴水上立。　上堂。",
    "X79n1559_019:0409c23": "日上月下。速如電轂。又是重新一陽來復。湛不搖處。",
    "X79n1559_019:0409c24": "暖生寒谷。籬落梅華。枝枝粲玉。賀客街頭。亞肩疊足。",
    "X79n1559_019:0410a01": "借婆裙子拜婆年。不識本來真面目。仲冬嚴寒。伏惟",
    "X79n1559_019:0410a02": "尊候起居萬福。　上堂。將心除妄妄難除。即妄明心",
    "X79n1559_019:0410a03": "道轉迂。桶底趯穿無忌諱。等閑一步一芙蕖。師至徑",
    "X79n1559_019:0410a04": "山彌浹。",
    "X79n1559_019:0410a05": "孝宗皇帝召對　選德殿。稱　旨入對日。　賜肩輿",
    "X79n1559_019:0410a06": "於東華門內。十年二月。　上製圓覺經注。遣使馳賜。",
    "X79n1559_019:0410a07": "命作序。師年邁。益厭住持。十五年冬。奏乞庵居。得請。",
    "X79n1559_019:0410a08": "紹熈元年十一月。往見交承智策禪師。與之言別。策",
    "X79n1559_019:0410a09": "問行日。師曰。水到渠成。歸。索紙書十二月初七夜雞",
    "X79n1559_019:0410a10": "鳴時九字。如期而化。奉蛻質反寺之法堂。留七日。顏",
    "X79n1559_019:0410a11": "色明潤。髮長頂溫。越十日。葬于庵之西岡。壽八十有",
    "X79n1559_019:0410a12": "二。臘六十有四。　特諡曰慈辨。塔曰智光。庵曰別峰。",
    "X79n1559_019:0410a13": "昭覺徹庵元禪師法嗣",
    "X79n1559_019:0410a14": "鄂州鳳棲慧觀禪師上堂曰。前村落葉盡。深院桂",
    "X79n1559_019:0410a15": "華殘。此夜初冬節。從茲特地寒。所以道。欲識佛性義。",
    "X79n1559_019:0410a16": "當觀時節因緣。時節若至。其理自彰。喝一喝。曰。恁麼",
    "X79n1559_019:0410a17": "說話。成人者少。敗人者多。",
    "X79n1559_019:0410a19": "嘉泰普燈錄卷第十九",
    "X79n1559_019:0410a21": "音釋",
    "X79n1559_019:0410a22": "　灝音浩　醴音禮　沔音緬　澧音禮",
    "X79n1559_019:0410a23": "　巄力空切　蹴七宿切　鞠音菊　釃音犁",
    "X79n1559_019:0410a24": "　霈音沛　膱音織　尳音鶻　舷音絃",
    "X79n1559_019:0410b01": "　嗄所嫁切　觱音必　篥音栗　廖音溜",
    "X79n1559_019:0410b02": "　轂音糓"
}