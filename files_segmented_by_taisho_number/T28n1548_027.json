{
    "T28n1548_027:0693c02": "舍利弗阿毘曇論卷第二十七",
    "T28n1548_027:0693c04": "姚秦罽賓三藏曇摩耶舍",
    "T28n1548_027:0693c05": "共曇摩崛多等譯",
    "T28n1548_027:0693c06": "緒分假結品之二",
    "T28n1548_027:0693c07": "◎若人眠沒見疑戒道結中。此人有幾結。有",
    "T28n1548_027:0693c08": "十。若人眠沒欲染瞋恚結中。此人有幾結。或",
    "T28n1548_027:0693c09": "十或七。若人眠沒色染無色染無明慢掉結",
    "T28n1548_027:0693c10": "中。此人有幾結。或十或五。若見結疑結眠",
    "T28n1548_027:0693c11": "沒法中。此法中有幾結。或十或九或八或七",
    "T28n1548_027:0693c12": "或六或五。若戒道結眠沒法中。此法中有幾",
    "T28n1548_027:0693c13": "結。或十或九或八或七。若欲染結眠沒法中。",
    "T28n1548_027:0693c14": "此法中有幾結。或十或九或八或七或六。若",
    "T28n1548_027:0693c15": "瞋恚結眠沒法中。此法中有幾結。或十或九",
    "T28n1548_027:0693c16": "或八或七或六或五。若色染無色染結眠沒",
    "T28n1548_027:0693c17": "法中。此法中有幾結。或十或九或八或七或",
    "T28n1548_027:0693c18": "六。若無明慢掉結眠沒法中。此法中有幾結。",
    "T28n1548_027:0693c19": "或十或九或八或七或六或五或四(法人竟)。",
    "T28n1548_027:0693c20": "若見結疑眠沒人法中。此人法有幾結。或十",
    "T28n1548_027:0693c21": "或九或八或七或六或五。若戒道結眠沒人",
    "T28n1548_027:0693c22": "法中。此人法有幾結。或十或九或八或七。若",
    "T28n1548_027:0693c23": "欲染結眠沒人法中。此人法有幾結。或十或",
    "T28n1548_027:0693c24": "九或八或七或六。若瞋恚結眠沒人法中。此",
    "T28n1548_027:0693c25": "人法有幾結。或十或九或八或七或六或五",
    "T28n1548_027:0693c26": "或四。若色染無色染結眠沒人法中。此人法",
    "T28n1548_027:0693c27": "有幾結。或十或九或八或七或六。若無明結",
    "T28n1548_027:0693c28": "慢掉結眠沒人法中。此人法有幾結。或十或",
    "T28n1548_027:0693c29": "九或八或七或六或五或四。",
    "T28n1548_027:0694a01": "若欲終非欲終終非終欲生非欲生生非",
    "T28n1548_027:0694a02": "生。欲終謂最後心。非欲終謂除最後心。終謂",
    "T28n1548_027:0694a03": "最後心。非終謂在此陰。欲生謂初心。非欲",
    "T28n1548_027:0694a04": "生謂除初心。生謂在此陰。非生謂未在此陰。",
    "T28n1548_027:0694a05": "如是地獄畜生餓鬼人中天上。欲界色界無",
    "T28n1548_027:0694a06": "色界。若眾生於地獄中欲終眠沒幾結中。若",
    "T28n1548_027:0694a07": "眾生於地獄中非欲終。眠沒幾結中。若眾生",
    "T28n1548_027:0694a08": "於地獄中終。眠沒幾結。若眾生於地獄中非",
    "T28n1548_027:0694a09": "終眠沒幾結中。若眾生於地獄中始生。眠沒",
    "T28n1548_027:0694a10": "於幾結。若眾生於地獄中非始生。眠沒幾結。",
    "T28n1548_027:0694a11": "若眾生於地獄中生。眠沒幾結。若眾生於地",
    "T28n1548_027:0694a12": "獄中非生。眠沒幾結。畜生餓鬼人中天上欲",
    "T28n1548_027:0694a13": "界色界無色界亦如是。",
    "T28n1548_027:0694a14": "若眾生於地獄中欲終。始生畜生眠沒幾結。",
    "T28n1548_027:0694a15": "若眾生於地獄中欲終。非始生畜生中眠沒",
    "T28n1548_027:0694a16": "幾結。若眾生於地獄中欲終。生畜生中眠沒",
    "T28n1548_027:0694a17": "幾結。若眾生於地獄中欲終。非生畜生中眠",
    "T28n1548_027:0694a18": "沒於幾結。若眾生於地獄中非欲終。始生畜",
    "T28n1548_027:0694a19": "生時眠沒幾結。若眾生於地獄中非欲終。非",
    "T28n1548_027:0694a20": "始生畜生中眠沒幾結。若眾生於地獄中非",
    "T28n1548_027:0694a21": "欲終。生畜生中眠沒幾結。若眾生於地獄中",
    "T28n1548_027:0694a22": "非欲終。始非生畜生眠沒幾結。若眾生於地",
    "T28n1548_027:0694a23": "獄中終。始生畜生中眠沒幾結。若眾生於地",
    "T28n1548_027:0694a24": "獄中終。非始生畜生中眠沒幾結。若眾生於",
    "T28n1548_027:0694a25": "地獄中終。生畜生中眠沒幾結。若眾生於地",
    "T28n1548_027:0694a26": "獄中終。非生畜生中眠沒幾結。若眾生於地",
    "T28n1548_027:0694a27": "獄中非終。非始生畜生中眠沒幾結。若眾",
    "T28n1548_027:0694a28": "生於地獄中非終。非始生畜生中眠沒幾結。",
    "T28n1548_027:0694a29": "若眾生於地獄中非終。非生畜生中眠沒幾",
    "T28n1548_027:0694b01": "結。從地獄至餓鬼。從地獄至人中。從地獄",
    "T28n1548_027:0694b02": "至天上亦如是。從畜生至餓鬼。從畜生至人",
    "T28n1548_027:0694b03": "中。從畜生至天上。從畜生至地獄。從餓鬼至",
    "T28n1548_027:0694b04": "人中。從餓鬼至天上。從餓鬼至地獄。從餓",
    "T28n1548_027:0694b05": "鬼至畜生。從人中至天上。從人中至地獄。從",
    "T28n1548_027:0694b06": "人中至畜生。從人中至餓鬼。從天上至地",
    "T28n1548_027:0694b07": "獄。從天上至畜生。從天上至餓鬼。從天上至",
    "T28n1548_027:0694b08": "人中。從欲界至色界。從欲界至無色界。從色",
    "T28n1548_027:0694b09": "界至無色界。從色界至欲界。從無色界至欲",
    "T28n1548_027:0694b10": "界。從無色界至色界亦如是。◎",
    "T28n1548_027:0694b11": "◎舍利弗阿毘曇論緒分行品第五",
    "T28n1548_027:0694b12": "身行口行意行地。云何身行。謂出入息。是名",
    "T28n1548_027:0694b13": "身行。云何口行。謂覺觀。是名口行。云何意",
    "T28n1548_027:0694b14": "行。謂想思。是名意行。身行地。從有出入息身",
    "T28n1548_027:0694b15": "乃至第四禪。是名身行地。云何非身行地。從",
    "T28n1548_027:0694b16": "非出入息身第四禪若過。是名非身行地。云",
    "T28n1548_027:0694b17": "何口行地。欲界意識。若色界不定。若初禪",
    "T28n1548_027:0694b18": "及初禪間。是名口行地。云何非口行地。五識",
    "T28n1548_027:0694b19": "身若二禪若過。是名非口行地。云何意行地。",
    "T28n1548_027:0694b20": "除二定及一生若餘處。是名意行地。云何非",
    "T28n1548_027:0694b21": "意行地。二定及一生。是名非意行地。身行於",
    "T28n1548_027:0694b22": "何處生不滅。從非出入息身至有出入息身。",
    "T28n1548_027:0694b23": "若於第四禪起。於此處身行生不滅。身行於",
    "T28n1548_027:0694b24": "何處滅不生。從出入息身至非出入息身。若",
    "T28n1548_027:0694b25": "入第四禪。於此處身行滅不生。身行於何處",
    "T28n1548_027:0694b26": "生滅。若有出入息處。於此處身行生滅。身",
    "T28n1548_027:0694b27": "行於何處行不生不滅。於非出入息身中。若",
    "T28n1548_027:0694b28": "第四禪若過。是名身行不生不滅。口行於何",
    "T28n1548_027:0694b29": "處生不滅。從離五識身至意識。從第二禪起。",
    "T28n1548_027:0694c01": "於此處口行生不滅。口行於何處滅不生。從",
    "T28n1548_027:0694c02": "離意識至五識身。若入第二禪。於此處口行",
    "T28n1548_027:0694c03": "滅不生。口行於何處生滅。若有覺觀處。於",
    "T28n1548_027:0694c04": "此處口行生滅。口行於何處。不生不滅。於五",
    "T28n1548_027:0694c05": "識身中若第二禪若過。於此處口行不生不",
    "T28n1548_027:0694c06": "滅。意行於何處生不滅。於二定起。若一生處",
    "T28n1548_027:0694c07": "命終。於此處意行生不滅。意行於何處滅不",
    "T28n1548_027:0694c08": "生。若入二定及一生處。於此處意行滅不生。",
    "T28n1548_027:0694c09": "意行於何處生滅。若意行於此處意行生滅。",
    "T28n1548_027:0694c10": "意行於何處不生不滅。若於二定至一生處",
    "T28n1548_027:0694c11": "是。於此處意行不生不滅。",
    "T28n1548_027:0694c12": "舍利弗阿毘曇論緒分觸品第六",
    "T28n1548_027:0694c13": "愚者無明覆。愛煩惱和合。由是法故聚集成",
    "T28n1548_027:0694c14": "身。彼名色緣二法生觸。今當集假觸正門。",
    "T28n1548_027:0694c15": "身觸心觸乃至十八觸。是名觸法。",
    "T28n1548_027:0694c16": "云何身觸。若觸身識相應。是名身觸。云何心",
    "T28n1548_027:0694c17": "觸。若觸意識相應。是名心觸。復次若五識",
    "T28n1548_027:0694c18": "相應眼耳鼻舌身識。是名身觸。若心意識相",
    "T28n1548_027:0694c19": "應是名心觸。",
    "T28n1548_027:0694c20": "云何名觸。若觸心觸。是名名觸。云何對觸。若",
    "T28n1548_027:0694c21": "觸身觸。是名對觸。",
    "T28n1548_027:0694c22": "云何愛觸。若觸欲染相應。是名愛觸。云何恚",
    "T28n1548_027:0694c23": "觸。若觸惱相應。是名恚觸。云何明觸。若觸聖",
    "T28n1548_027:0694c24": "智相應。是名明觸。云何無明觸。若觸不善非",
    "T28n1548_027:0694c25": "智相應。是名無明觸。云何明分觸若觸明分",
    "T28n1548_027:0694c26": "生明能令廣大。是名明分觸。云何無明分觸。",
    "T28n1548_027:0694c27": "若觸無明分生無明能令廣大。是名無明分",
    "T28n1548_027:0694c28": "觸。復次若觸聖忍相應。是名明分觸。若觸非",
    "T28n1548_027:0694c29": "聖煩惱相應。是名無明分觸。復次若觸聖",
    "T28n1548_027:0695a01": "得智果。是名明分觸。若觸非聖若善無記。是",
    "T28n1548_027:0695a02": "名無明分觸。",
    "T28n1548_027:0695a03": "云何聖觸。若觸無漏。是名聖觸。云何非聖觸。",
    "T28n1548_027:0695a04": "若觸有漏。是名非聖觸。",
    "T28n1548_027:0695a05": "云何有漏觸。若觸有染。是名有漏觸。云何無",
    "T28n1548_027:0695a06": "漏觸。若觸無染。是名無漏觸。",
    "T28n1548_027:0695a07": "云何有染觸。若觸有求。是名有染觸。云何無",
    "T28n1548_027:0695a08": "染觸。若觸無求。是名無染觸。",
    "T28n1548_027:0695a09": "云何有求觸。若觸當取。是名有求觸。云何無",
    "T28n1548_027:0695a10": "求觸。若觸非當取。是名無求觸。",
    "T28n1548_027:0695a11": "云何當取觸。若觸有取。是名當取觸。云何非",
    "T28n1548_027:0695a12": "當取觸。若觸無取。是名非當取觸。",
    "T28n1548_027:0695a13": "云何有取觸。若觸有勝。是名有取觸。云何無",
    "T28n1548_027:0695a14": "取觸。若觸無勝。是名無取觸。",
    "T28n1548_027:0695a15": "云何有勝觸。若觸有取。是名有勝觸。云何無",
    "T28n1548_027:0695a16": "勝觸。若觸無取。是名無勝觸。復次若此觸有",
    "T28n1548_027:0695a17": "餘勝妙。是名有勝觸。若此觸更無餘勝妙。",
    "T28n1548_027:0695a18": "是名無勝觸。復次若如來所生觸。於一切法",
    "T28n1548_027:0695a19": "無礙知見。乃至自在成就。除此觸若餘觸。是",
    "T28n1548_027:0695a20": "名有勝觸。若上所除觸。是名無勝觸。云何受",
    "T28n1548_027:0695a21": "觸。若觸內。是名受觸。云何非受觸。若觸外。",
    "T28n1548_027:0695a22": "是名非受觸。",
    "T28n1548_027:0695a23": "云何內觸。若觸受。是名內觸。云何外觸。若",
    "T28n1548_027:0695a24": "觸非受。是名外觸。",
    "T28n1548_027:0695a25": "云何有報觸。若觸報法。是名有報觸。云何",
    "T28n1548_027:0695a26": "無報觸。若觸報若非報非報法。是名無報觸。",
    "T28n1548_027:0695a27": "云何凡夫共觸。若觸非凡夫生得。凡夫亦生",
    "T28n1548_027:0695a28": "得。是名凡夫共觸。云何凡夫不共觸。若觸非",
    "T28n1548_027:0695a29": "凡夫生得。凡夫不能生得。是名凡夫不共觸",
    "T28n1548_027:0695b01": "云何非凡夫共觸。若觸凡夫生得。非凡夫亦",
    "T28n1548_027:0695b02": "生得。是名非凡夫共觸。云何非凡夫不共觸。",
    "T28n1548_027:0695b03": "若觸凡夫生得。非凡夫不生不得。是名非凡",
    "T28n1548_027:0695b04": "夫不共觸。",
    "T28n1548_027:0695b05": "云何聲聞共觸。若觸非聲聞生得。聲聞亦生",
    "T28n1548_027:0695b06": "得。是名聲聞共觸。云何聲聞不共觸。若觸非",
    "T28n1548_027:0695b07": "聲聞生得。聲聞不生不得。是名聲聞不共觸。",
    "T28n1548_027:0695b08": "云何非聲聞共觸。若觸聲聞生得。非聲聞亦",
    "T28n1548_027:0695b09": "生得。是名非聲聞共觸。云何非聲聞不共觸。",
    "T28n1548_027:0695b10": "若觸聲聞生得。非聲聞不生不得。是名非聲",
    "T28n1548_027:0695b11": "聞不共觸。",
    "T28n1548_027:0695b12": "云何如電觸。若觸少少住少時住。如電少少",
    "T28n1548_027:0695b13": "住少時住。觸亦如是。是名如電觸。云何如金",
    "T28n1548_027:0695b14": "剛觸。若觸無量住無量時住。如金剛無量住",
    "T28n1548_027:0695b15": "無量時住。觸亦如是。是名如金剛觸。復次",
    "T28n1548_027:0695b16": "若觸生已斷少煩惱分。如電從雲中出炤少",
    "T28n1548_027:0695b17": "闇分速滅。觸亦如是。是名如電觸。若觸生已",
    "T28n1548_027:0695b18": "斷一切煩惱。無餘煩惱。若麁若微無不斷滅。",
    "T28n1548_027:0695b19": "如金剛投於珠石破壞摧折無不自在。觸亦",
    "T28n1548_027:0695b20": "如是。是名如金剛觸。復次若觸生已得須陀",
    "T28n1548_027:0695b21": "洹乃至阿那含果。是名如電觸。若觸生已得",
    "T28n1548_027:0695b22": "阿羅漢。是名如金剛觸。復次若觸生已得須",
    "T28n1548_027:0695b23": "陀洹乃至阿那含。得聲聞辟支佛阿羅漢果。",
    "T28n1548_027:0695b24": "是名如電觸。若觸生已。若如來所生觸。於一",
    "T28n1548_027:0695b25": "切法無礙知見。乃至自在成就。是名如金剛",
    "T28n1548_027:0695b26": "觸。云何不定得觸。若觸得不定得難得難持。",
    "T28n1548_027:0695b27": "是名不定得觸。云何定得觸。若觸得決定得",
    "T28n1548_027:0695b28": "不難得易持。是名定得觸。",
    "T28n1548_027:0695b29": "云何有行難持觸。若觸得不定得難得難持。",
    "T28n1548_027:0695c01": "無由力尊自在。不如所欲。不隨所欲。不盡",
    "T28n1548_027:0695c02": "所欲。有行難生難得。如船逆水難行。觸亦如",
    "T28n1548_027:0695c03": "是。是名有行難持觸。云何無行易持觸。若觸",
    "T28n1548_027:0695c04": "得決定得不難得易得。乃至如船順水易行。",
    "T28n1548_027:0695c05": "觸亦如是。是名無行易持觸。",
    "T28n1548_027:0695c06": "云何一分修觸。若觸生已想有光明然未見",
    "T28n1548_027:0695c07": "色。若見色不想有光明。是名一分修觸。云何",
    "T28n1548_027:0695c08": "二分修觸。若觸生已想有光明亦見色。是名",
    "T28n1548_027:0695c09": "二分修觸。復次若觸生已生智。然不斷煩",
    "T28n1548_027:0695c10": "惱。若斷煩惱非生智。是名一分修觸。若觸",
    "T28n1548_027:0695c11": "生已智生能斷煩惱。是名二分修觸。復次若",
    "T28n1548_027:0695c12": "觸生已盡智生非無生智。是名一分修觸。若",
    "T28n1548_027:0695c13": "觸生已盡智生及無生智。是名二分脩觸。",
    "T28n1548_027:0695c14": "云何有欲觸。若觸有欲人欲染相應。是名有",
    "T28n1548_027:0695c15": "欲觸。云何無欲觸。若觸離欲人非欲染相應。",
    "T28n1548_027:0695c16": "是名無欲觸。云何恚觸。若觸有恚人憎相",
    "T28n1548_027:0695c17": "應。是名有恚觸。云何無恚觸。若觸離恚人非",
    "T28n1548_027:0695c18": "恚相應。是名無恚觸。云何有癡觸。若觸有癡",
    "T28n1548_027:0695c19": "人癡相應。是名有癡觸。云何無癡觸。若觸離",
    "T28n1548_027:0695c20": "癡人非癡相應。是名無癡觸。",
    "T28n1548_027:0695c21": "云何沒觸。若觸睡眠相應。不共內滅念相應。",
    "T28n1548_027:0695c22": "慧未成就不能分別善法。是名沒觸。云何散",
    "T28n1548_027:0695c23": "觸。若觸想欲染共欲染。欲染相應多欲見淨。",
    "T28n1548_027:0695c24": "於外五欲中彼染著。是名散觸。",
    "T28n1548_027:0695c25": "云何少觸。若觸不定。是名少觸。云何多觸。若",
    "T28n1548_027:0695c26": "觸定。是名多觸。",
    "T28n1548_027:0695c27": "云何不定觸。若觸不定人非定相應。是名不",
    "T28n1548_027:0695c28": "定觸。云何定觸。若觸定人定相應。是名定觸。",
    "T28n1548_027:0695c29": "云何不解脫觸。若觸不解脫人非解脫相應。",
    "T28n1548_027:0696a01": "是名不解脫觸。云何解脫觸。若觸解脫人解",
    "T28n1548_027:0696a02": "脫相應。是名解脫觸。",
    "T28n1548_027:0696a03": "云何有勝觸。若觸有勝人有勝法相應。是名",
    "T28n1548_027:0696a04": "有勝觸。云何無勝觸。若觸無勝人無勝法相",
    "T28n1548_027:0696a05": "應。是名無勝觸。",
    "T28n1548_027:0696a06": "云何有覺觸。若觸有覺覺相應。共覺共生",
    "T28n1548_027:0696a07": "共住共滅。是名有覺觸。云何無覺觸。若觸非",
    "T28n1548_027:0696a08": "覺相應。不共覺生不共住不共滅。是名無覺",
    "T28n1548_027:0696a09": "觸。云何有觀觸。若觸觀相應。共觀生共住共",
    "T28n1548_027:0696a10": "滅。是名有觀觸。云何無觀觸。若觸非觀相應。",
    "T28n1548_027:0696a11": "不與觀共生不共觀住不共滅。是名無觀觸。",
    "T28n1548_027:0696a12": "云何有喜觸。若觸喜相應共喜生共住共滅。",
    "T28n1548_027:0696a13": "是名有喜觸。云何無喜觸。若觸非喜相應不",
    "T28n1548_027:0696a14": "共喜生不共喜住不共滅。是名無喜觸。云何",
    "T28n1548_027:0696a15": "共味觸。若觸樂受相應。是名共味觸。云何共",
    "T28n1548_027:0696a16": "捨觸。若觸不苦不樂受相應。是名共捨觸。",
    "T28n1548_027:0696a17": "云何忍相應觸。若觸忍共生共住共滅。是名",
    "T28n1548_027:0696a18": "忍相應觸。云何非忍相應觸。若觸非忍共生",
    "T28n1548_027:0696a19": "共住共滅。是名非忍相應觸。云何智相應觸。",
    "T28n1548_027:0696a20": "若觸共智生共住共滅。是名智相應觸。云何",
    "T28n1548_027:0696a21": "非智相應觸。若觸非智共生共住共滅。是名",
    "T28n1548_027:0696a22": "非智相應觸。云何初忍觸。若觸聖無漏堅信",
    "T28n1548_027:0696a23": "堅法人所修。是名初忍觸。云何初智觸。若觸",
    "T28n1548_027:0696a24": "聖無漏見道人所修。是名初智觸。",
    "T28n1548_027:0696a25": "云何欲終觸。若觸最後識相應。是名欲終觸。",
    "T28n1548_027:0696a26": "云何始生觸。若觸初識相應。是名始生觸云",
    "T28n1548_027:0696a27": "何善觸。若觸修。是名善觸。云何不善觸。若觸",
    "T28n1548_027:0696a28": "斷。是名不善觸。云何無記觸。若觸受若非報",
    "T28n1548_027:0696a29": "非報法。是名無記觸。",
    "T28n1548_027:0696b01": "云何學觸。若觸聖非無學。是名學觸。云何無",
    "T28n1548_027:0696b02": "學觸。若觸聖非學。是名無學觸。云何非學非",
    "T28n1548_027:0696b03": "無學觸。若觸非聖。是名非學非無學觸。",
    "T28n1548_027:0696b04": "云何報觸。若觸受善報。是名報觸。云何報法",
    "T28n1548_027:0696b05": "觸。若觸有報。是名報法觸。云何非報非報法",
    "T28n1548_027:0696b06": "觸。若觸無記非我分攝。是名非報非報法觸。",
    "T28n1548_027:0696b07": "云何見斷觸。若觸不善非思惟斷。是名見斷",
    "T28n1548_027:0696b08": "觸。云何思惟斷觸。若觸不善非見斷。是名思",
    "T28n1548_027:0696b09": "惟斷觸。云何非見斷非思惟斷觸。若觸善無",
    "T28n1548_027:0696b10": "記。是名非見斷非思惟斷觸。",
    "T28n1548_027:0696b11": "云何見斷因觸。若觸見斷若見斷法報。是名",
    "T28n1548_027:0696b12": "見斷因觸。云何思惟斷因觸。若觸思惟斷若",
    "T28n1548_027:0696b13": "思惟斷法報。是名思惟斷因觸。云何非見斷",
    "T28n1548_027:0696b14": "因非思惟斷因觸。若觸善若善法報若非報",
    "T28n1548_027:0696b15": "非報法。是名非見斷非思惟斷因觸。",
    "T28n1548_027:0696b16": "云何軟觸。若觸不善。是名軟觸。云何中觸。若",
    "T28n1548_027:0696b17": "觸無記。是名中觸。云何上觸。若觸善。是名上",
    "T28n1548_027:0696b18": "觸。復次若觸不善若無記。是名軟觸。若觸非",
    "T28n1548_027:0696b19": "聖善。是名中觸。若觸聖無漏。是名上觸。",
    "T28n1548_027:0696b20": "云何麁觸。若觸欲界繫。是名麁觸。云何細觸。",
    "T28n1548_027:0696b21": "若觸色界繫若不繫。是名細觸。云何微觸。若",
    "T28n1548_027:0696b22": "觸無色界繫。是名微觸。復次若色界繫。是",
    "T28n1548_027:0696b23": "名麁觸。若空處繫識處繫不用處繫若不繫。",
    "T28n1548_027:0696b24": "是名細觸。若非想非非想處繫。是名微觸。復",
    "T28n1548_027:0696b25": "次若觸欲界繫色界繫空處繫識處繫不用處",
    "T28n1548_027:0696b26": "繫。是名麁觸。若觸不繫。是名細觸。若觸非想",
    "T28n1548_027:0696b27": "非非想處繫。是名微觸。",
    "T28n1548_027:0696b28": "云何樂受觸。若觸樂受相應。是名樂受觸。云",
    "T28n1548_027:0696b29": "何苦受觸。若觸苦受相應。是名苦受觸。云何",
    "T28n1548_027:0696c01": "不苦不樂受觸。若觸不苦不樂受相應。是名",
    "T28n1548_027:0696c02": "不苦不樂受觸。復次若觸受樂報。是名樂受",
    "T28n1548_027:0696c03": "觸。若觸受苦報。是名苦受觸。若觸受不苦不",
    "T28n1548_027:0696c04": "樂報。是名不苦不樂受觸。復次除不苦不樂",
    "T28n1548_027:0696c05": "受觸。若餘觸善有報。是名樂受觸。若觸不善。",
    "T28n1548_027:0696c06": "是名苦受觸。除樂受觸。若餘觸善有報。是名",
    "T28n1548_027:0696c07": "不苦不樂受觸。復次若觸善有報。是名樂受",
    "T28n1548_027:0696c08": "觸。若觸不善。是名苦受觸。除樂受苦受觸若",
    "T28n1548_027:0696c09": "餘觸。是名非苦非樂受觸。",
    "T28n1548_027:0696c10": "云何喜處觸。若觸始起已生喜。是名喜處觸。",
    "T28n1548_027:0696c11": "云何憂處觸。若觸始起已生憂。是名憂處",
    "T28n1548_027:0696c12": "觸云何捨處觸。若觸始起已生捨。是名捨處",
    "T28n1548_027:0696c13": "觸。復次除捨處觸若餘觸善有報。是名喜處",
    "T28n1548_027:0696c14": "觸若觸不善。是名憂處觸。除喜處觸。若餘",
    "T28n1548_027:0696c15": "觸善有報。是名捨處觸。復次若觸善有報。是",
    "T28n1548_027:0696c16": "名喜處觸。若觸不善。是名憂處觸。除喜處憂",
    "T28n1548_027:0696c17": "處觸若餘觸。是名非喜處非憂處觸。",
    "T28n1548_027:0696c18": "云何有覺有觀觸。若觸有覺有觀定相應。是",
    "T28n1548_027:0696c19": "名有覺有觀觸。云何無覺有觀觸。若觸無覺",
    "T28n1548_027:0696c20": "有觀定相應。是名無覺有觀觸。云何無覺無",
    "T28n1548_027:0696c21": "觀觸。若觸無覺無觀定相應。是名無覺無觀",
    "T28n1548_027:0696c22": "觸。云何空相應觸。若觸空定共生共住共滅。",
    "T28n1548_027:0696c23": "是名空相應觸。云何無相相應觸。若觸無相",
    "T28n1548_027:0696c24": "定共生共住共滅。是名無相相應觸。云何無",
    "T28n1548_027:0696c25": "願相應觸。若觸無願定共生共住共滅。是名",
    "T28n1548_027:0696c26": "無願相應觸。",
    "T28n1548_027:0696c27": "云何現報觸。若觸即生我分攝若觸所起作",
    "T28n1548_027:0696c28": "成就即生我分攝受報。是名現報觸。云何生",
    "T28n1548_027:0696c29": "報觸。若觸生我分攝若觸所起作成就無間",
    "T28n1548_027:0697a01": "生受報。是名生報觸。云何後報觸若觸生我",
    "T28n1548_027:0697a02": "分攝若觸所起作成就第三第四生受報或",
    "T28n1548_027:0697a03": "過。是名後報觸。",
    "T28n1548_027:0697a04": "云何與樂觸。若觸樂果。是名與樂觸。云何與",
    "T28n1548_027:0697a05": "苦觸。若觸苦果。是名與苦觸。云何不與樂不",
    "T28n1548_027:0697a06": "與苦觸。除與樂與苦觸若餘觸。是名不與樂",
    "T28n1548_027:0697a07": "不與苦觸。復次若觸善有報。是名與樂觸。若",
    "T28n1548_027:0697a08": "觸不善。是名與苦觸。除與樂與苦觸若餘觸。",
    "T28n1548_027:0697a09": "是名非與樂非與苦觸。",
    "T28n1548_027:0697a10": "云何樂果觸。若觸樂報。是名樂果觸。云何苦",
    "T28n1548_027:0697a11": "果觸。若觸苦報。是名苦果觸。云何非樂果非",
    "T28n1548_027:0697a12": "苦果。觸除樂果苦果觸若餘觸。是名非樂果",
    "T28n1548_027:0697a13": "非苦果觸。復次若觸善有報。是名樂果觸。若",
    "T28n1548_027:0697a14": "觸不善有報。是名苦果觸。除樂果苦果觸若",
    "T28n1548_027:0697a15": "餘觸。是名非樂果非苦果觸。樂報觸苦報觸",
    "T28n1548_027:0697a16": "非樂報非苦報觸亦如是。",
    "T28n1548_027:0697a17": "云何過去觸。若觸生已滅。是名過去觸。云何",
    "T28n1548_027:0697a18": "未來觸。若觸未生未起。是名未來觸。云何現",
    "T28n1548_027:0697a19": "在觸。若觸生未滅。是名現在觸。",
    "T28n1548_027:0697a20": "云何過去境界觸。思惟過去法若生觸。是名",
    "T28n1548_027:0697a21": "過去境界觸。云何未來境界觸。思惟未來法",
    "T28n1548_027:0697a22": "若生觸。是名未來境界觸。云何現在境界觸",
    "T28n1548_027:0697a23": "思惟現在法若生觸。是名現在境界觸。云何",
    "T28n1548_027:0697a24": "非過去非未來非現在境界觸。思惟非過去",
    "T28n1548_027:0697a25": "非未來非現在法若生觸。是名非過去未來",
    "T28n1548_027:0697a26": "現在境界觸。",
    "T28n1548_027:0697a27": "云何欲界繫觸。若觸欲漏有漏。是名欲界繫",
    "T28n1548_027:0697a28": "觸。云何色界繫觸。若觸色漏有漏。是名色界",
    "T28n1548_027:0697a29": "繫觸。云何無色界繫觸。若觸無色漏有漏。是",
    "T28n1548_027:0697b01": "名無色界繫觸。云何不繫觸。若觸聖無漏。是",
    "T28n1548_027:0697b02": "名不繫觸。",
    "T28n1548_027:0697b03": "云何共慈觸若觸。慈解心共生共住共滅。是",
    "T28n1548_027:0697b04": "名共慈觸。共悲觸共喜觸共捨觸亦如是云",
    "T28n1548_027:0697b05": "何樂根相應觸。樂根共生共住共滅。是名樂",
    "T28n1548_027:0697b06": "根相應觸。苦根喜根憂根捨根相應觸亦如",
    "T28n1548_027:0697b07": "是。",
    "T28n1548_027:0697b08": "云何眼觸。若觸眼識相應。是名眼觸。耳鼻舌",
    "T28n1548_027:0697b09": "身意亦如是。復次緣色生眼識三法和合生",
    "T28n1548_027:0697b10": "觸。是名眼觸。耳鼻舌身意亦如是。",
    "T28n1548_027:0697b11": "云何眼識界相應觸。若觸眼識界共生共住共",
    "T28n1548_027:0697b12": "滅。是名眼識界相應觸。耳鼻舌身識界亦如",
    "T28n1548_027:0697b13": "是。云何意界相應觸。若觸意識共生共住共",
    "T28n1548_027:0697b14": "滅。是名意界相應觸。意識界相應觸亦如是。",
    "T28n1548_027:0697b15": "云何十八觸。眼觸樂受眼觸苦受眼觸不苦",
    "T28n1548_027:0697b16": "不樂受。耳鼻舌身意亦如是。是名十八觸。",
    "T28n1548_027:0697b17": "舍利弗阿毘曇論緒分假心品第七",
    "T28n1548_027:0697b18": "心性清淨。為客塵染。凡夫未聞故。不能如實",
    "T28n1548_027:0697b19": "知見。亦無修心。聖人聞故。如實知見。亦有修",
    "T28n1548_027:0697b20": "心。心性清淨。離客塵垢。凡夫未聞故。不能如",
    "T28n1548_027:0697b21": "實知見。亦無修心。聖人聞故。能如實知見。亦",
    "T28n1548_027:0697b22": "有修心。今當集假心正門。",
    "T28n1548_027:0697b23": "聖心非聖心。乃至六識界七識界心。",
    "T28n1548_027:0697b24": "云何聖心。若心無漏。是名聖心。云何非聖心。",
    "T28n1548_027:0697b25": "若心有漏。是名非聖心。",
    "T28n1548_027:0697b26": "云何有漏心。若心有染。是名有漏心。云何無",
    "T28n1548_027:0697b27": "漏心。若心無染。是名無漏心。",
    "T28n1548_027:0697b28": "云何有染心。若心有求。是名有染心。云何無",
    "T28n1548_027:0697b29": "染心。若心無求。是名無染心。",
    "T28n1548_027:0697c01": "云何有求心。若心當取。是名有求心。云何無",
    "T28n1548_027:0697c02": "求心。若心非當取。是名無求心。",
    "T28n1548_027:0697c03": "云何當取心。若心有取。是名當取心。云何非",
    "T28n1548_027:0697c04": "當取心。若心無取。是名非當取心。",
    "T28n1548_027:0697c05": "云何有取心。若心有勝。是名有取心。云何無",
    "T28n1548_027:0697c06": "取心。若心無勝。是名無取心。",
    "T28n1548_027:0697c07": "云何有勝心。若心有取。是名有勝心。云何無",
    "T28n1548_027:0697c08": "勝心。若心無取。是名無勝心。復次若於此心",
    "T28n1548_027:0697c09": "有餘心過勝妙。是名有勝心。若於此心更無",
    "T28n1548_027:0697c10": "餘心過勝妙。是名無勝心。復次若如來所生",
    "T28n1548_027:0697c11": "心。於一切法無礙知見。乃至自在成就。除此",
    "T28n1548_027:0697c12": "心若餘心。是名有勝心。若無所餘心。是名",
    "T28n1548_027:0697c13": "無勝心。",
    "T28n1548_027:0697c14": "云何受心。若心內。是名受心。云何非受心。若",
    "T28n1548_027:0697c15": "心外。是名非受心。",
    "T28n1548_027:0697c16": "云何內心。若心受。是名內心。云何外心。若心",
    "T28n1548_027:0697c17": "非受。是名外心。",
    "T28n1548_027:0697c18": "云何有報心。若心報法。是名有報心。云何無",
    "T28n1548_027:0697c19": "報心。若心非報非報法。是名無報心。云何凡",
    "T28n1548_027:0697c20": "夫共心。若心凡夫生得凡夫亦生得。是名凡",
    "T28n1548_027:0697c21": "夫共心。云何凡夫不共心。若心非凡夫生得",
    "T28n1548_027:0697c22": "凡夫不能生得。是名凡夫不共心。云何非凡",
    "T28n1548_027:0697c23": "夫共心。若心凡夫生得非凡夫亦生得。是名",
    "T28n1548_027:0697c24": "非凡夫共心。云何非凡夫不共心。若心凡夫",
    "T28n1548_027:0697c25": "生得非凡夫不生不得。是名非凡夫不共心。",
    "T28n1548_027:0697c26": "云何聲聞共心。若心聲聞生得聲聞亦生得。",
    "T28n1548_027:0697c27": "是名聲聞共心。云何聲聞不共心。若心非聲",
    "T28n1548_027:0697c28": "聞生得聲聞不生得。是名聲聞不共心。云何",
    "T28n1548_027:0697c29": "非聲聞共心。若心聲聞生得非聲聞亦生得。",
    "T28n1548_027:0698a01": "是名非聲聞共心。云何非聲聞不共心。若心",
    "T28n1548_027:0698a02": "聲聞生得非聲聞不生不得。是名非聲聞不",
    "T28n1548_027:0698a03": "共心。",
    "T28n1548_027:0698a04": "云何如電心。若心少少住少時住如電少少",
    "T28n1548_027:0698a05": "住少時住。是名如電心。云何如金剛心。若心",
    "T28n1548_027:0698a06": "無量住無量時住如金剛無量住無量時住。",
    "T28n1548_027:0698a07": "是名如金剛心。復次若心生已斷少煩惱分",
    "T28n1548_027:0698a08": "如電從雲中出炤少闇分速滅。心亦如是。是",
    "T28n1548_027:0698a09": "名如電心。若心生已斷一切煩惱無餘煩惱。",
    "T28n1548_027:0698a10": "若麁若微無不斷滅。如金剛投於珠石無不",
    "T28n1548_027:0698a11": "破壞摧折。是名如金剛心。復次若心生已得",
    "T28n1548_027:0698a12": "須陀洹果乃至阿那含果。是名如電心。若心",
    "T28n1548_027:0698a13": "生已得阿羅漢果。是名如金剛心。復次若心",
    "T28n1548_027:0698a14": "生已得須陀洹果乃至阿那含果。得聲聞辟",
    "T28n1548_027:0698a15": "支佛阿羅漢果。是名如電心。若心生已。若如",
    "T28n1548_027:0698a16": "來所生心。於一切法無礙知見。乃至自在成",
    "T28n1548_027:0698a17": "就。是名如金剛心。",
    "T28n1548_027:0698a18": "云何不定得心。若心得不定得難得難持。是",
    "T28n1548_027:0698a19": "名不定得心。云何定得心。與上相違。是名",
    "T28n1548_027:0698a20": "得定心。",
    "T28n1548_027:0698a21": "云何有行難持心。若心得不定得難得難持",
    "T28n1548_027:0698a22": "無由力尊自在不如所欲不隨所欲不盡所欲",
    "T28n1548_027:0698a23": "有行難生難行如船逆水難行心亦如是。是",
    "T28n1548_027:0698a24": "名有行難持心。云何無行易持心。與上相違。",
    "T28n1548_027:0698a25": "是名無行易持心。",
    "T28n1548_027:0698a26": "云何一分修心。若心生已想有光明然不見",
    "T28n1548_027:0698a27": "色若見色不想有光明。是名一分修心。云何",
    "T28n1548_027:0698a28": "二分修心。若心生已想有光明亦見色。是名",
    "T28n1548_027:0698a29": "二分修心。復次若心生已生智然不斷煩惱",
    "T28n1548_027:0698b01": "若斷煩惱不生智。是名一分修心。若心生已",
    "T28n1548_027:0698b02": "智生能斷煩惱。是名二分修心。復次若心生",
    "T28n1548_027:0698b03": "已盡智非無生智。是名一分修心。若心生已",
    "T28n1548_027:0698b04": "盡智生及無生智。是名二分修心。",
    "T28n1548_027:0698b05": "云何有欲心。若心有欲人欲染相應。是名有",
    "T28n1548_027:0698b06": "欲心。云何無欲心。若心離欲人非欲染相應。",
    "T28n1548_027:0698b07": "是名無欲心。云何有恚心。若心有恚人恚相",
    "T28n1548_027:0698b08": "應。是名有恚心。云何無恚心。若心離恚人非",
    "T28n1548_027:0698b09": "恚相應。是名無恚心。云何有癡心。若心有癡",
    "T28n1548_027:0698b10": "人癡相應。是名有癡心。云何無癡心。若心離",
    "T28n1548_027:0698b11": "癡人非癡相應。是名無癡心。",
    "T28n1548_027:0698b12": "云何沒心。若心睡眠相應不共內滅念相應",
    "T28n1548_027:0698b13": "慧未成就不能分別善法。是名沒心。云何散",
    "T28n1548_027:0698b14": "心。若心欲染共欲染欲染相應多欲見淨於",
    "T28n1548_027:0698b15": "外五欲中彼彼染著。是名散心。",
    "T28n1548_027:0698b16": "云何少心。若心不定。是名少心。云何多心。若",
    "T28n1548_027:0698b17": "心定。是名多心。",
    "T28n1548_027:0698b18": "云何不定心。若心不定人非定相應。是名不",
    "T28n1548_027:0698b19": "定心。云何定心。若心定人定相應。是名定心。",
    "T28n1548_027:0698b20": "云何不解脫心。若心不解脫人非解脫相應。",
    "T28n1548_027:0698b21": "是名不解脫心。云何解脫心。若心解脫人解",
    "T28n1548_027:0698b22": "脫相應。是名解脫心。",
    "T28n1548_027:0698b23": "云何有勝心。若心有勝人有勝法相應。是名",
    "T28n1548_027:0698b24": "有勝心。云何無勝心。若心無勝人無勝法相",
    "T28n1548_027:0698b25": "應。是名無勝心。",
    "T28n1548_027:0698b26": "云何有覺心。若心覺相應共覺生共住共滅。",
    "T28n1548_027:0698b27": "是名有覺心。云何無覺心。若心非覺相應不",
    "T28n1548_027:0698b28": "共覺生不共住不共滅。是名無覺心。云何有",
    "T28n1548_027:0698b29": "觀心。若心觀相應共觀生共住共滅。是名有",
    "T28n1548_027:0698c01": "觀心。云何無觀心。若心非觀相應不共觀生",
    "T28n1548_027:0698c02": "不共住不共滅。是名無觀心。",
    "T28n1548_027:0698c03": "云何有喜心。若心喜相應共喜生共住共滅。",
    "T28n1548_027:0698c04": "是名有喜心。云何無喜心。若心非喜相應不",
    "T28n1548_027:0698c05": "共喜生不共住不共滅。是名無喜心。云何共",
    "T28n1548_027:0698c06": "味心若心樂受相應。是名共味心。云何共捨",
    "T28n1548_027:0698c07": "心。若心不苦不樂受相應。是名共捨心。",
    "T28n1548_027:0698c08": "云何忍相應心。若心忍共生共住共滅。是名",
    "T28n1548_027:0698c09": "忍相應心。云何非忍相應心。若心非忍共生",
    "T28n1548_027:0698c10": "共住共滅。是名非忍相應心。",
    "T28n1548_027:0698c11": "云何智相應心。若心共智生共住共滅。是名",
    "T28n1548_027:0698c12": "智相應心。云何非智相應心。若心非智共生",
    "T28n1548_027:0698c13": "共住共滅。是名非智相應心。",
    "T28n1548_027:0698c14": "云何忍為始心。若心聖無漏堅信堅法所修。",
    "T28n1548_027:0698c15": "是名忍為始心。云何智為始心。若心聖無漏",
    "T28n1548_027:0698c16": "見道人所修。是為智為始心。",
    "T28n1548_027:0698c17": "云何欲終心。若最後識。是名欲終心。云何始",
    "T28n1548_027:0698c18": "生心。若心初識。是名始生心。",
    "T28n1548_027:0698c19": "云何善心。若心修。是名善心。云何不善心。",
    "T28n1548_027:0698c20": "若心斷。是名不善心。云何無記心。若心受。若",
    "T28n1548_027:0698c21": "心非報非報法。是名無記心。",
    "T28n1548_027:0698c22": "云何學心。若心聖非無學。是名學心。云何無",
    "T28n1548_027:0698c23": "學心。若心聖非學。是名無學心。云何非學非",
    "T28n1548_027:0698c24": "無學心。若心非聖。是名非學非無學心。",
    "T28n1548_027:0698c25": "云何報心。若心受若善報。是名報心。云何報",
    "T28n1548_027:0698c26": "法心。若心有報。是名報法心。云何非報非報",
    "T28n1548_027:0698c27": "法心。若心無記非我分攝。是名非報非報法",
    "T28n1548_027:0698c28": "心。",
    "T28n1548_027:0698c29": "云何見斷心若心不善非思惟斷。是名見斷",
    "T28n1548_027:0699a01": "心。云何思惟斷心。若心不善非見斷。是名思",
    "T28n1548_027:0699a02": "惟斷心。云何非見斷非思惟斷心。若心善若",
    "T28n1548_027:0699a03": "無記。是名非見斷非思惟斷心。",
    "T28n1548_027:0699a04": "云何見斷因心。若心見斷若見斷法報。是名",
    "T28n1548_027:0699a05": "見斷因心。云何思惟斷因心。若心思惟斷若",
    "T28n1548_027:0699a06": "思惟斷法報。是名思惟斷因心。云何非見斷",
    "T28n1548_027:0699a07": "非思惟斷因心。若心善法報若心非報非報",
    "T28n1548_027:0699a08": "法。是名非見斷非思惟斷因心。",
    "T28n1548_027:0699a09": "云何軟心。若心不善。是名軟心。云何中心。若",
    "T28n1548_027:0699a10": "心無記。是名中心。云何上心。若心善。是名上",
    "T28n1548_027:0699a11": "心。復次若心不善若無記。是名軟心。若心非",
    "T28n1548_027:0699a12": "聖善。是名中心。若心聖無漏。是名上心。",
    "T28n1548_027:0699a13": "云何麁心。若心欲界繫。是名麁心。云何細心。",
    "T28n1548_027:0699a14": "若心色界繫若不繫。是名細心。云何微心。若",
    "T28n1548_027:0699a15": "心無色界繫。是名微心。復次若心欲界繫。若",
    "T28n1548_027:0699a16": "色界繫。是名麁心。若心空處繫識處繫不用",
    "T28n1548_027:0699a17": "處繫若不繫。是名細心。若心非想非非想處",
    "T28n1548_027:0699a18": "繫。是名微心。復次若心欲界繫若色界繫若",
    "T28n1548_027:0699a19": "空處繫識處繫不用處繫。是名麁心。若心不",
    "T28n1548_027:0699a20": "繫。是名細心。若心非想非非想處繫。是名微",
    "T28n1548_027:0699a21": "心。云何樂受心。若心樂受相應。是名樂受心。",
    "T28n1548_027:0699a22": "云何苦受心。若心苦受相應。是名苦受心。",
    "T28n1548_027:0699a23": "云何不苦不樂受心。若心不苦不樂受相應。",
    "T28n1548_027:0699a24": "是名不苦不樂受心。復次若心受樂報。是名",
    "T28n1548_027:0699a25": "樂受心。若心受苦報。是名苦受心。若心受不",
    "T28n1548_027:0699a26": "苦不樂報。是名不苦不樂受心。復次除不苦",
    "T28n1548_027:0699a27": "不樂受心。若餘心善有報。是名樂受心。若心",
    "T28n1548_027:0699a28": "不善。是名苦受心。除樂受心。若餘心善有報。",
    "T28n1548_027:0699b01": "是名不苦不樂受心。復次若心善有報。是名",
    "T28n1548_027:0699b02": "樂受心。若心不善。是名苦受心。除苦受樂受",
    "T28n1548_027:0699b03": "心苦餘心。是名非苦非樂受心。",
    "T28n1548_027:0699b04": "云何喜處心。若心始起生喜。是名喜處心。云",
    "T28n1548_027:0699b05": "何憂處心。若心始起生憂。是名憂處心。云",
    "T28n1548_027:0699b06": "何捨處心。若心始起生捨。是名捨處心。復次",
    "T28n1548_027:0699b07": "除捨處心。若餘心善有報。是名喜處心。若心",
    "T28n1548_027:0699b08": "不善。是名憂處心。除喜處心。若餘心善有報。",
    "T28n1548_027:0699b09": "是名捨處心復次若心善有報。是名喜處心。",
    "T28n1548_027:0699b10": "若心不善。是名憂處心。除喜處憂處若餘心。",
    "T28n1548_027:0699b11": "是名非喜處非憂處心。",
    "T28n1548_027:0699b12": "云何有覺有觀心。若心有覺有觀定相應。是",
    "T28n1548_027:0699b13": "名有覺有觀心。云何無覺有觀心。若心無覺",
    "T28n1548_027:0699b14": "有觀定相應。是名無覺有觀心。云何無覺無",
    "T28n1548_027:0699b15": "觀心。若心無覺無觀定相應。是名無覺無觀",
    "T28n1548_027:0699b16": "心。云何空相應心。若心空定共生共住共滅。",
    "T28n1548_027:0699b17": "是名空相應心。云何無相相應心。若心無相",
    "T28n1548_027:0699b18": "定共生共住共滅。是名無相相應心。云何無",
    "T28n1548_027:0699b19": "願相應心。若心無願定共生共住共滅。是名",
    "T28n1548_027:0699b20": "無願相應心。",
    "T28n1548_027:0699b21": "云何現報心。若心即生我分攝若心起作成",
    "T28n1548_027:0699b22": "就即生我分攝此所起作受報。是名現報心。",
    "T28n1548_027:0699b23": "云何生報心。若心生報我分攝若所起作成",
    "T28n1548_027:0699b24": "就無間生受報。是名生報心。云何後報心。若",
    "T28n1548_027:0699b25": "心生我分攝若所起作成就第一生乃至第四",
    "T28n1548_027:0699b26": "生受報或過。是名後報心。",
    "T28n1548_027:0699b27": "云何與樂心。若心樂果。是名與樂心。云何與",
    "T28n1548_027:0699b28": "苦心。若心苦果。是名與苦心。云何不與樂",
    "T28n1548_027:0699b29": "不與苦心。除與樂與苦心若餘心。是名不與",
    "T28n1548_027:0699c01": "苦不與樂心。復次若心善有報。是名與樂",
    "T28n1548_027:0699c02": "心。若心不善有報。是名與苦心。除與苦樂若",
    "T28n1548_027:0699c03": "餘心。是名不與苦不與樂心。",
    "T28n1548_027:0699c04": "云何樂果心。若心樂報。是名樂果心。云何苦",
    "T28n1548_027:0699c05": "果心。若心苦報。是名苦果心。云何非樂果非",
    "T28n1548_027:0699c06": "苦果心。除苦果樂果心若餘心。是名非樂果",
    "T28n1548_027:0699c07": "非苦果心。復次若心善有報。是名樂果心。若",
    "T28n1548_027:0699c08": "心不善有報。是名苦果心。除樂果苦果心若",
    "T28n1548_027:0699c09": "餘心。是名非樂果非苦果心。樂報心苦報心",
    "T28n1548_027:0699c10": "非樂非苦報心亦如是。",
    "T28n1548_027:0699c11": "云何過去心。若心生已滅。是名過去心。云何",
    "T28n1548_027:0699c12": "未來心。若心未生未起。是名未來心。云何現",
    "T28n1548_027:0699c13": "在心。若心生未滅。是名現在心。",
    "T28n1548_027:0699c14": "云何過去境界心。思惟過去法若生心。是名",
    "T28n1548_027:0699c15": "過去境界心。云何未來境界心。思惟未來法",
    "T28n1548_027:0699c16": "若心生。是名未來境界心。云何現在境界心。",
    "T28n1548_027:0699c17": "思惟現在法若生心。是名現在境界心。云何",
    "T28n1548_027:0699c18": "非過去非未來非現在境界心。思惟非過去",
    "T28n1548_027:0699c19": "非未來非現在法若生心。是名非過去非未",
    "T28n1548_027:0699c20": "來非現在境界心。",
    "T28n1548_027:0699c21": "云何欲界繫心。若心欲漏有漏。是名欲界繫",
    "T28n1548_027:0699c22": "心。云何色界繫心。若心色漏有漏。是名色界",
    "T28n1548_027:0699c23": "繫心。云何無色界繫心。若心無色漏有漏。是",
    "T28n1548_027:0699c24": "名無色界繫心。云何不繫心。若心聖無漏。是",
    "T28n1548_027:0699c25": "名不繫心。",
    "T28n1548_027:0699c26": "云何共慈心。若心慈解心共生共住共滅。是",
    "T28n1548_027:0699c27": "名共慈心。共悲心共喜心共捨心亦如是。云",
    "T28n1548_027:0699c28": "何樂根相應心。若心樂根共生共住共滅。是",
    "T28n1548_027:0699c29": "名樂根相應心。苦根喜根憂根捨根相應心",
    "T28n1548_027:0700a01": "亦如是。",
    "T28n1548_027:0700a02": "云何六識身。眼識身乃至意識身。云何眼識",
    "T28n1548_027:0700a03": "身。緣眼緣色緣明緣思惟。以此四緣和合識",
    "T28n1548_027:0700a04": "已生今生當生不定。是名眼識身。耳鼻舌身",
    "T28n1548_027:0700a05": "意識身亦如是。是名六識身。",
    "T28n1548_027:0700a06": "云何七識界。眼識界乃至意識界。云何眼識",
    "T28n1548_027:0700a07": "界。若識眼根生色境界。已生今生當生不定。",
    "T28n1548_027:0700a08": "是名眼識界。耳鼻舌身識界亦如是。云何意",
    "T28n1548_027:0700a09": "界。意生法思惟法。若初心已生今生當生不",
    "T28n1548_027:0700a10": "定。是名意界。云何意識界。不離彼境界若餘",
    "T28n1548_027:0700a11": "心。似彼已生今生當生不定。是名意識界。",
    "T28n1548_027:0700a12": "舍利弗阿毘曇論緒分十不善業道品第八",
    "T28n1548_027:0700a13": "問曰。幾不善業道。答曰十。殺生乃至邪見。",
    "T28n1548_027:0700a14": "云何殺生。若人以惡心殺生。無有慈愍專在",
    "T28n1548_027:0700a15": "殺害。是名殺生。云何盜竊。若人於聚落中及",
    "T28n1548_027:0700a16": "山野間。盜他財物。是名盜竊。云何邪婬。若",
    "T28n1548_027:0700a17": "女人為父母護兄弟姊妹護自護法護姓護。",
    "T28n1548_027:0700a18": "親里及諸知識乃至受花鬘護。若犯此等。是",
    "T28n1548_027:0700a19": "名邪婬。云何妄語。若人不知言知。知言不知。",
    "T28n1548_027:0700a20": "不見言見。見言不見。或為己身。或為他人。或",
    "T28n1548_027:0700a21": "為財物故作妄語。是名妄語。云何兩舌。若人",
    "T28n1548_027:0700a22": "在此聞至彼說。欲壞此人故。在彼聞至此說。",
    "T28n1548_027:0700a23": "欲壞彼人故。未破者令破。已破者欲使盡",
    "T28n1548_027:0700a24": "散樂別離他。是名兩舌。云何惡口。若人出言",
    "T28n1548_027:0700a25": "麁獷苦切。他人聞已。不喜不悅。是名惡口。云",
    "T28n1548_027:0700a26": "何綺語。若人出非時言無義語非法語非調",
    "T28n1548_027:0700a27": "伏語不寂靜語。是名綺語。云何貪欲。若人於",
    "T28n1548_027:0700a28": "他村邑他財物生悕望心。欲令他物作己有。",
    "T28n1548_027:0700a29": "是名貪欲。云何瞋恚。若人瞋恚。欲令前眾生",
    "T28n1548_027:0700b01": "得繫閉傷害為種種苦加。是名瞋恚。云何邪",
    "T28n1548_027:0700b02": "見。若人邪見言無施無祠祀無善惡業報無",
    "T28n1548_027:0700b03": "此世他世無父母無天無化生眾生無沙門婆",
    "T28n1548_027:0700b04": "羅門。是名邪見。",
    "T28n1548_027:0700b05": "殺生以何因。殺生為誰因。殺生以貪因以瞋",
    "T28n1548_027:0700b06": "因以癡因。以心心數法因。殺生是地獄畜生",
    "T28n1548_027:0700b07": "餓鬼因。是鬼神人中貧賤因。若餘報生人中",
    "T28n1548_027:0700b08": "短壽。竊盜以何因。竊盜為誰因。竊盜以貪",
    "T28n1548_027:0700b09": "因。乃至以心心數法因。盜竊是地獄畜生餓",
    "T28n1548_027:0700b10": "鬼因。是鬼神人中貧賤因。若餘報生人中財",
    "T28n1548_027:0700b11": "物消秏。邪婬以何因。邪婬為誰因。邪婬以貪",
    "T28n1548_027:0700b12": "因。乃至以心心數法因。邪婬是地獄畜生餓",
    "T28n1548_027:0700b13": "鬼因。是鬼神人中貧賤因。若餘報生人中諍",
    "T28n1548_027:0700b14": "競。妄語以何因。妄語為誰因。妄語以貪因。乃",
    "T28n1548_027:0700b15": "至以心心數法因。妄語是地獄畜生餓鬼因。",
    "T28n1548_027:0700b16": "是鬼神人中貧賤因。若餘報生人中常被誹",
    "T28n1548_027:0700b17": "謗。兩舌以何因。兩舌為誰因。兩舌以貪因。",
    "T28n1548_027:0700b18": "乃至以心心數法因。兩舌為誰因。是地獄畜",
    "T28n1548_027:0700b19": "生餓鬼因。是鬼神人中貧賤因。若餘報生人",
    "T28n1548_027:0700b20": "中眷屬親厚相憎嫉破壞。惡口以何因。惡口",
    "T28n1548_027:0700b21": "為誰因。惡口以貪因。乃至以心心數法因。惡",
    "T28n1548_027:0700b22": "口為誰因。惡口是地獄畜生餓鬼因。是鬼神",
    "T28n1548_027:0700b23": "人中貧賤因。若餘報生人中聞不適意聲。綺",
    "T28n1548_027:0700b24": "語以何因。綺語為誰因。綺語以貪因。乃至以",
    "T28n1548_027:0700b25": "心心數法因綺語為誰因。是地獄畜生餓鬼",
    "T28n1548_027:0700b26": "因。是鬼神人中貧賤因。若餘報生人中言不",
    "T28n1548_027:0700b27": "貴重。貪欲以何因。貪欲為誰因。貪欲以結",
    "T28n1548_027:0700b28": "因以使因。以心心數法因。貪欲為誰因。是地",
    "T28n1548_027:0700b29": "獄畜生餓鬼因。是鬼神人中貧賤因。若餘報",
    "T28n1548_027:0700c01": "生人中多諸緣事。瞋恚以何因。瞋恚為誰因。",
    "T28n1548_027:0700c02": "瞋恚以結因以使因。以心心數法因。瞋恚為",
    "T28n1548_027:0700c03": "誰因。是地獄畜生餓鬼因。是鬼神人中貧賤",
    "T28n1548_027:0700c04": "因。若餘報生人中多有怨憎。邪見以何因。邪",
    "T28n1548_027:0700c05": "見為誰因。邪見以結因以使因。以心心數法",
    "T28n1548_027:0700c06": "因。邪見為誰因。是地獄畜生餓鬼因是鬼神",
    "T28n1548_027:0700c07": "人中貧賤因。若餘報生人中以邪為吉。",
    "T28n1548_027:0700c08": "舍利弗阿毘曇論緒分十善業道品第九",
    "T28n1548_027:0700c09": "問曰。幾善業道。答曰十。何等十。不殺生乃至",
    "T28n1548_027:0700c10": "正見。云何不殺生。若人離殺生。棄捨刀杖。慚",
    "T28n1548_027:0700c11": "愧慈悲哀愍一切眾生。是名不殺生。云何不",
    "T28n1548_027:0700c12": "盜竊。若人離竊盜。不盜他物。是名不盜竊。云",
    "T28n1548_027:0700c13": "何不邪婬。若人離邪婬。他所護女終不婬犯。",
    "T28n1548_027:0700c14": "是名不邪婬。云何不妄語。若人離妄語。不",
    "T28n1548_027:0700c15": "知言不知。知言知。不見言不見。見言見。不為",
    "T28n1548_027:0700c16": "己身。不為他人。不為財物而作妄語。是名不",
    "T28n1548_027:0700c17": "妄語。云何不兩舌。若人離兩舌。在此聞不",
    "T28n1548_027:0700c18": "至彼說不欲壞此。在彼聞不至此說不欲壞",
    "T28n1548_027:0700c19": "彼。若破壞者欲令和合。已和合者欲令增歡",
    "T28n1548_027:0700c20": "喜共相娛樂。是名不兩舌。云何不惡口。若人",
    "T28n1548_027:0700c21": "離惡口離麁獷言。語言柔軟眾人愛喜。是名",
    "T28n1548_027:0700c22": "不惡口。云何不綺語。若人應時語。真實語。有",
    "T28n1548_027:0700c23": "義語。調伏語。寂靜語順時善語。是名不綺語。",
    "T28n1548_027:0700c24": "云何無貪。若人離貪。不悕望他村邑財物令",
    "T28n1548_027:0700c25": "是我有。是名無貪。云何無瞋若人離瞋恚。心",
    "T28n1548_027:0700c26": "不欲令此眾生傷害繫閉受種種苦。是名無",
    "T28n1548_027:0700c27": "瞋。云何正見若人正見信有施有祠祀。乃至",
    "T28n1548_027:0700c28": "世有沙門婆羅門正見正趣。有證知今世後",
    "T28n1548_027:0700c29": "世者。是名正見。",
    "T28n1548_027:0701a01": "不殺生以何因。不殺生為誰因。不殺生以無",
    "T28n1548_027:0701a02": "貪因。以無恚因。以無癡因。以心心數法因。",
    "T28n1548_027:0701a03": "不殺生為誰因。是天上人中受樂因。若餘報",
    "T28n1548_027:0701a04": "生人中長壽。不竊盜以何因不竊盜為誰因。",
    "T28n1548_027:0701a05": "不竊盜以無貪因。乃至以心心數法因。不竊",
    "T28n1548_027:0701a06": "盜是天上人中受樂因。若餘報生人中財物",
    "T28n1548_027:0701a07": "不消耗。不邪婬以何因。不邪婬為誰因。不",
    "T28n1548_027:0701a08": "邪婬以無貪因。乃至以心心數法因。不邪婬",
    "T28n1548_027:0701a09": "是天上人中受樂因。若餘報生人中不諍競。",
    "T28n1548_027:0701a10": "不妄語以何因。不妄語為誰因。不妄語以無",
    "T28n1548_027:0701a11": "貪因。乃至以心心數法因。不妄語是天上人",
    "T28n1548_027:0701a12": "中受樂因。若餘報生人中不被誹謗。不兩舌",
    "T28n1548_027:0701a13": "以何因。不兩舌為誰因。不兩舌以無貪因。乃",
    "T28n1548_027:0701a14": "至以心心數法因。不兩舌是天上人中受樂",
    "T28n1548_027:0701a15": "因。若餘報生人中眷屬親厚。不相憎嫉破壞。",
    "T28n1548_027:0701a16": "不惡口以何因。不惡口為誰因。不惡口以無",
    "T28n1548_027:0701a17": "貪因。乃至以心心數法因不惡口是天上人",
    "T28n1548_027:0701a18": "中受樂因。若餘報生人中聞適意聲。不綺語",
    "T28n1548_027:0701a19": "以何因。不綺語為誰因。不綺語以無貪因。乃",
    "T28n1548_027:0701a20": "至以心心數法因。不綺語是天上人中受樂",
    "T28n1548_027:0701a21": "因。若餘報生人中言為貴重。無貪以何因。無",
    "T28n1548_027:0701a22": "貪為誰因。無貪以專敬因。專敬以善根因。以",
    "T28n1548_027:0701a23": "心心數法因。無貪是天上人中受樂因。若餘",
    "T28n1548_027:0701a24": "報生人中無諸緣事。無恚以何因。無恚為誰",
    "T28n1548_027:0701a25": "因。無恚以專敬因。乃至以心心數法因。無",
    "T28n1548_027:0701a26": "恚是天上人中受樂因。若餘報生人中無多",
    "T28n1548_027:0701a27": "怨憎。正見以何因正見為誰因。正見以專敬",
    "T28n1548_027:0701a28": "因。乃至以心心數法因。正見是天上人中受",
    "T28n1548_027:0701a29": "樂因。若餘報生人中不以邪為吉。",
    "T28n1548_027:0701b01": "舍利弗阿毘曇論卷第二十七"
}