{
    "X68n1315_024:0158a09": "古尊宿語錄卷第二十四",
    "X68n1315_024:0158a11": "潭州神鼎山第一代諲禪師語錄",
    "X68n1315_024:0158a12": "神鼎禪師。名洪諲。襄水扈氏子。自遊方。一衲以度寒",
    "X68n1315_024:0158a13": "暑。嘗與數耆宿至襄沔間。一僧舉論宗乘頗敏捷。會",
    "X68n1315_024:0158a14": "野飯山店中供辦。而僧論說不已。師曰。三界唯心。萬",
    "X68n1315_024:0158a15": "法唯識。唯識唯心。眼聲耳色是甚麼人語。　僧曰。法眼",
    "X68n1315_024:0158a16": "語。　師曰。其義如何。　曰。唯心故。根境不相到。唯識故。聲",
    "X68n1315_024:0158a17": "色縱然。　師曰。舌味是根境否。　曰。是。　師以筯夾菜置口",
    "X68n1315_024:0158a18": "中。含胡而語曰。何謂相入邪。坐者駭然。僧不能答。　師",
    "X68n1315_024:0158a19": "曰。途路之樂。終未到家。見解入微。不名見道。參須實",
    "X68n1315_024:0158a20": "參。悟須實悟。閻羅大王不怕多語。僧拱而退。　後返長",
    "X68n1315_024:0158a21": "沙。隱於衡嶽三生藏。有湘陰豪貴來遊。福嚴即師之",
    "X68n1315_024:0158a22": "室。見其氣貌閑靜。一鉢挂壁。餘無長物。傾愛之。遂拜",
    "X68n1315_024:0158a23": "跪請曰。神鼎乃我家植福之地。久乏宗匠。願師俱往。",
    "X68n1315_024:0158a24": "何如。師笑而諾之。即以己馬負師。至十年始成叢席。",
    "X68n1315_024:0158b01": "一朽牀為說法座。",
    "X68n1315_024:0158b02": "開堂日。指法座云。未登此座。化緣已畢。諸人還委悉",
    "X68n1315_024:0158b03": "麼。若委悉。散去得也。若不散去。不免登於此座。入方",
    "X68n1315_024:0158b04": "便品第二去也。且不得恠山僧。便陞座。拈香。此一炷",
    "X68n1315_024:0158b05": "香。奉為今上皇帝聖壽無疆。第二炷香。為府主．學士．",
    "X68n1315_024:0158b06": "合郡尊官。伏願長光佛日。永佐明君。第三炷香。此香",
    "X68n1315_024:0158b07": "不是戒定慧香。亦非旃檀沉水。只是汝州土。宜便燒",
    "X68n1315_024:0158b08": "云。供養首山和尚。以酬法乳。　師遂敷座。顧視大眾云。",
    "X68n1315_024:0158b09": "摩竭陀國親行此令。大眾還知落處麼。一句子該天",
    "X68n1315_024:0158b10": "括地。逈超格外。在眾聖之前。所以五天和不齊。梵夾",
    "X68n1315_024:0158b11": "不持來。釋迦掩室於摩竭。淨名杜口於毗耶。三乘教",
    "X68n1315_024:0158b12": "外。一句別傳。敢問大眾。作麼生是別傳底。試對眾道",
    "X68n1315_024:0158b13": "看。遞相證明。　良久。云。直饒道得。亦未稱祖師意。且道",
    "X68n1315_024:0158b14": "如何稱得祖師意。諸兄弟。直須打辦精神。究徹根源。",
    "X68n1315_024:0158b15": "到這裏。不可說菩提涅槃。真如解脫。向上向下。坐禪",
    "X68n1315_024:0158b16": "入定。造橋梁。開義井。得麼。然則如是。不可無言也。山",
    "X68n1315_024:0158b17": "僧初行脚時。發足亦無正意。參禪學道只欲東京聽",
    "X68n1315_024:0158b18": "一兩本經論。以資平生。不期行來行去。到汝州襄城",
    "X68n1315_024:0158b19": "縣。恰遇汝州風發。鼓上首山。就中見一老和尚。彼時",
    "X68n1315_024:0158b20": "蒙它劈頭一錐。直得浹背汗流。當時不覺禮拜了。悔",
    "X68n1315_024:0158b21": "之不及。大眾。且道悔箇什麼。悔不拽下禪牀。痛與一",
    "X68n1315_024:0158b22": "頓。雖然如是。官不容針。私通車馬。下座。",
    "X68n1315_024:0158b23": "小參。舉。洞山云。貪嗔癡。太無知。賴我今朝識得伊。行",
    "X68n1315_024:0158b24": "便打。坐便槌。分付心王子細推。無量劫來不解脫。問",
    "X68n1315_024:0158c01": "汝三人知不知。　師云。古人與麼道。神鼎則不然。貪瞋",
    "X68n1315_024:0158c02": "癡。實無知。十二時中任從伊。行即往。坐即隨。分付心",
    "X68n1315_024:0158c03": "王擬何為。無量劫來元解脫。何須更問知不知。　舉。資",
    "X68n1315_024:0158c04": "福三句。語第一句。祖師不知有。　師云。無人解會。　第二",
    "X68n1315_024:0158c05": "句。與祖佛為師。　師云。鼻孔在山僧手裏。　第三句。稱提",
    "X68n1315_024:0158c06": "祖佛。　師云。分明向你道。　舉。僧問首山。如何是和尚家",
    "X68n1315_024:0158c07": "風。山云。一言截斷千江口。萬仞峯前始得玄。　師云。首",
    "X68n1315_024:0158c08": "山只解說家風。不解用家風。　僧問。如何是用家風。　師",
    "X68n1315_024:0158c09": "云。[祝/土]。乃云。首山老漢若在。聞神鼎恁麼道。必然大笑",
    "X68n1315_024:0158c10": "一場。且道肯神鼎。不肯神鼎。試商量看。諸上座。夫參",
    "X68n1315_024:0158c11": "學須具參學眼始得。若只愛它人語句。記在意識下。",
    "X68n1315_024:0158c12": "自不能截斷。俗士尚云男兒不用分時財。衲僧家合",
    "X68n1315_024:0158c13": "作麼生。猛著精彩始得。珍重。　舉。僧問靈泉和尚云。如",
    "X68n1315_024:0158c14": "何是靈泉印。泉云。不傳不受。曰。交代時如何。泉云。淮",
    "X68n1315_024:0158c15": "南船子看洛陽。　師云。古人與麼道。意在如何。要會麼。",
    "X68n1315_024:0158c16": "不傳不受。珍重。　舉。僧問靈泉云。如何是靈泉曲。泉云。",
    "X68n1315_024:0158c17": "無弦琴有韻。絲竹動搖天。曰。還有知音也無。泉云。有。",
    "X68n1315_024:0158c18": "曰。如何是知音者。泉云。山上石人齊撫掌。溪邊野老",
    "X68n1315_024:0158c19": "始知音。　師云。神鼎即不然。　僧便問。如何是神鼎曲。　師",
    "X68n1315_024:0158c20": "云。要唱便唱。　曰。還有知音也無。　師云。有。　曰。未審是什",
    "X68n1315_024:0158c21": "麼人。　師云。無心意識者。　師云。神鼎與麼道。與靈泉如",
    "X68n1315_024:0158c22": "何。試商量看。須知各各家風事不同。珍重。",
    "X68n1315_024:0158c23": "小參。舉。古金峰頌云。學道如鑽火。逢烟未可休。直待",
    "X68n1315_024:0158c24": "金星現。歸家始到頭。　師云。神鼎即不然。學道如鑽火。",
    "X68n1315_024:0159a01": "逢烟即便休。莫待金星現。燒脚又燒頭。且道神鼎恁",
    "X68n1315_024:0159a02": "麼道。為當違古人。順古人。別有道理。汝道入麼去底",
    "X68n1315_024:0159a03": "人好。入麼來底人好。到這裏。須具衲僧眼始得。莫受",
    "X68n1315_024:0159a04": "人瞞。珍重。",
    "X68n1315_024:0159a05": "小參。良久。舉。鏡清上堂。良久。有僧問。祖歌如何唱。清",
    "X68n1315_024:0159a06": "云。拖送醉人酒。曰。入麼則辜負和尚也。清云。猛虎不",
    "X68n1315_024:0159a07": "食伏肉。　師云。古人恁麼道。句前明。句後明。會麼。未問",
    "X68n1315_024:0159a08": "已前會取好。",
    "X68n1315_024:0159a09": "小參。舉。僧問趙州。黑豆未生芽時如何。州云。好合醬。",
    "X68n1315_024:0159a10": "　師云。神鼎即不然。若問。黑豆未生芽時如何。向伊道。",
    "X68n1315_024:0159a11": "堪作什麼。乃有頌曰。黑豆未生芽。誰道好合醬。本色",
    "X68n1315_024:0159a12": "衲僧聞。堪是甚模樣。華岳頭倒卓。須彌脚直上。莫言",
    "X68n1315_024:0159a13": "無法用。看取者相狀。　乃云。古人與麼道。神鼎與麼頌。",
    "X68n1315_024:0159a14": "且道違古人。順古人。還會麼。合醬也不中。是什麼道",
    "X68n1315_024:0159a15": "理。了取始得。珍重。　舉。僧問香嚴。如何是道。嚴云。枯木",
    "X68n1315_024:0159a16": "裏龍吟。曰。如何是道中人。嚴云。髑髏裏眼睛。後有僧",
    "X68n1315_024:0159a17": "舉問石霜。枯木裏龍吟時如何。霜云。猶有喜在。曰。髑",
    "X68n1315_024:0159a18": "髏裏眼睛時如何。霜云。猶有識在。　師云。石霜一向打",
    "X68n1315_024:0159a19": "疊去空界裏作活計。　後有僧舉似曹山。山云。這石霜",
    "X68n1315_024:0159a20": "老聲聞。作這見解。曹山有頌云。枯木龍吟真見道。髑",
    "X68n1315_024:0159a21": "髏無識眼初明。意識盡時消息盡。當人那辨濁中清。",
    "X68n1315_024:0159a22": "　師云。恁麼會取好。",
    "X68n1315_024:0159a23": "小參。舉。鳥窠和尚。有小師辭。窠問。向什麼處去。曰。學",
    "X68n1315_024:0159a24": "佛法去。窠云。若是佛法。我這裏也有些子。小師便問。",
    "X68n1315_024:0159b01": "如何是和尚佛法。窠於身上拈起布毛示之。隨後便",
    "X68n1315_024:0159b02": "吹。小師忽然大悟。　師遂於身上拈起布毛呈大眾。隨",
    "X68n1315_024:0159b03": "後與一吹。云。會麼。久後不得辜負老僧。珍重。",
    "X68n1315_024:0159b04": "小參。舉。令初上座領眾上石門。門曰。萬仞峯前石牛",
    "X68n1315_024:0159b05": "吼。穿雲渡水意如何。初無對。門云。山僧住持事大。參",
    "X68n1315_024:0159b06": "堂去。石門後舉令僧下語。曰。久響和尚。又云。訪道尋",
    "X68n1315_024:0159b07": "師明的旨。覺了根源顯異機。門曰。當時令初上座若",
    "X68n1315_024:0159b08": "下得遮語。不將它作參學人。　師云。不喚它作參學人。",
    "X68n1315_024:0159b09": "喚作什麼人。會麼。把手共行無間路。　舉。古人曰。游江",
    "X68n1315_024:0159b10": "海。涉山川。尋師訪道為參禪。自從認得曹溪路。了知",
    "X68n1315_024:0159b11": "生死不相關。作麼生是曹溪路。　有僧云。得者飲水之",
    "X68n1315_024:0159b12": "義。向阿誰說之。　師曰。知。　云。某甲即如是。師意又如何。",
    "X68n1315_024:0159b13": "　師云。出僧堂。入佛殿。便下座。",
    "X68n1315_024:0159b14": "小參。舉。紫胡有狗。上取人頭。中取人腰。下取人脚。你",
    "X68n1315_024:0159b15": "若擬議。即喪身失命。　師云。古人提唱一段因緣。你道",
    "X68n1315_024:0159b16": "恁麼時。下得什麼語。神鼎當時若在他會裏。便出云。",
    "X68n1315_024:0159b17": "者畜生。又云。死。亦作退身勢。　白兆和尚亦云。白兆有",
    "X68n1315_024:0159b18": "狗。上不取人頭。中不取人腰。下不取人脚。也不擬議。",
    "X68n1315_024:0159b19": "咬得他死便得。僧問。如何是白兆狗。兆作狗聲。僧云。",
    "X68n1315_024:0159b20": "猶是喋屎狗。兆云。作麼生是咬人狗。僧把衲衣角便",
    "X68n1315_024:0159b21": "拂。兆便打。　師云。白兆道。也不擬議。咬得死便休。且道",
    "X68n1315_024:0159b22": "其僧便拂。兆便打。誰得誰失。白兆大似喪車後掉藥",
    "X68n1315_024:0159b23": "袋。亦有僧問。如何是神鼎狗。向伊道。誰敢倚門傍戶。",
    "X68n1315_024:0159b24": "僧禮拜。向伊道。神鼎也大嶮。　有僧便請益此語。師云。",
    "X68n1315_024:0159c01": "我當時要箇不惜身命底人。直至如今。無人稱得老",
    "X68n1315_024:0159c02": "僧意。你兩箇吐露箇消息看。　僧擬議。師云。死。",
    "X68n1315_024:0159c03": "小參。舉。溈山示眾云。老僧百年後於山下作一頭水",
    "X68n1315_024:0159c04": "牯牛。左肋下書溈山僧某甲。正當與麼時。喚作溈山",
    "X68n1315_024:0159c05": "僧。又是水牯牛。喚作水牯牛。又是溈山僧。且作麼生",
    "X68n1315_024:0159c06": "商量。師乃有頌。不道溈山不道牛。認著何處有來由。",
    "X68n1315_024:0159c07": "　分明裂破應須會。會得還同不繫舟。",
    "X68n1315_024:0159c08": "舉。石門示眾云。家山好。家山好。家山內有無根草。澄",
    "X68n1315_024:0159c09": "源異草競芬芳。春雷一震金仙道。　師云。作麼生是春",
    "X68n1315_024:0159c10": "雷。與大眾說破得麼。喝一喝。下座。",
    "X68n1315_024:0159c11": "小參。舉。南泉上堂。僧問。摩尼珠。人不識。如來藏裏親",
    "X68n1315_024:0159c12": "收得。珠即不問。如何是藏。泉云。與你往來者是。僧云。",
    "X68n1315_024:0159c13": "不往不來者又如何。泉云。亦是藏。僧云。如何是珠。泉",
    "X68n1315_024:0159c14": "喚僧。僧應諾。泉云。你不會我意。　師乃有頌曰。渠問摩",
    "X68n1315_024:0159c15": "尼珠。摩尼在何許。呼名應答聲。諸方莫錯舉。",
    "X68n1315_024:0159c16": "小參。舉。僧問風穴。如何是第一句。穴云。三要印開朱",
    "X68n1315_024:0159c17": "點窄。未容擬議主賓分。師隨後一喝。　如何是第二句。",
    "X68n1315_024:0159c18": "穴云。妙解豈容無著問。漚和爭赴截流機。　師著語云。",
    "X68n1315_024:0159c19": "未問已前錯。　如何是第三句。穴云。但看棚頭弄傀儡。",
    "X68n1315_024:0159c20": "牽抽都在裏頭人。　師著語云。明破即不堪。所以首山",
    "X68n1315_024:0159c21": "和尚道。第一句薦得。與祖佛為師。第二句薦得。與人",
    "X68n1315_024:0159c22": "天為師。第三句薦得。自救即不可。又云。自救也不了。",
    "X68n1315_024:0159c23": "　師云。神鼎亦有人問。如何是第一句。云。蒼天。蒼天。如",
    "X68n1315_024:0159c24": "何是第二句。云。有什麼。驢漢。如何是第三句。云。近前",
    "X68n1315_024:0160a01": "來。向你道。才近前便打。若恁麼會得。也不辜負祖師",
    "X68n1315_024:0160a02": "西來。若是從頭一一問過。幾時得休。佛法不是磨稜",
    "X68n1315_024:0160a03": "合縫底道理。似這一脉說話。須是久在它門風來始",
    "X68n1315_024:0160a04": "得。直是嫌佛不作。嫌法不說。方可如是子細。珍重。",
    "X68n1315_024:0160a05": "小參。舉。古人云。是日已過。命亦隨減。如少水魚。斯有",
    "X68n1315_024:0160a06": "何樂。　師云。古人恁麼道。非有利益。非無利益。神鼎即",
    "X68n1315_024:0160a07": "不然。是日已過。命亦隨減。如少水魚。有何不樂。且道",
    "X68n1315_024:0160a08": "違古人。順古人。試撿點看。珍重。",
    "X68n1315_024:0160a09": "舉古",
    "X68n1315_024:0160a10": "僧問首山。一毫未發時如何。山云。路逢穿耳客。曰。發",
    "X68n1315_024:0160a11": "後如何。山云。不用更遲疑。曾有僧問神鼎。一毫未發",
    "X68n1315_024:0160a12": "時如何。神鼎只向伊道。白雲嶺上。云。發後如何。　師云。",
    "X68n1315_024:0160a13": "澗下水流。　師乃云。若是前來兩轉語。有可咬嚼。東看",
    "X68n1315_024:0160a14": "西看。若是神鼎。者語如喫木札瓦片相似。實無滋味。",
    "X68n1315_024:0160a15": "直是自見自悟始得。會麼。天高東南。地傾西北。　肅宗",
    "X68n1315_024:0160a16": "帝問忠國師。百年後所須何物。國云。與老僧作箇無",
    "X68n1315_024:0160a17": "縫塔。帝云。請師塔樣。國師良久云。會麼。帝云。不會。師",
    "X68n1315_024:0160a18": "云。吾有付法弟子躭源却諳此事。已後但問此人。國",
    "X68n1315_024:0160a19": "師遷化後。帝詔問躭源。源亦良久云。會麼。帝云。不會。",
    "X68n1315_024:0160a20": "源有頌。湘之南。潭之北。中有黃金充一國。無影樹下",
    "X68n1315_024:0160a21": "合同船。琉璃殿上無知識。　師曰。前來國師如此作用。",
    "X68n1315_024:0160a22": "不能明了。次問躭源。源恁麼頌。且道盡善不盡善。雖",
    "X68n1315_024:0160a23": "成方便。須體解始得。會麼。神鼎為你諸人下四轉語。",
    "X68n1315_024:0160a24": "　湘之南。潭之北。　師云。君臣有路。　中有黃金充一國。　師",
    "X68n1315_024:0160b01": "云。淨妙體常。　無影樹下合同船。　師云。千聖同轍。　琉璃",
    "X68n1315_024:0160b02": "殿上無知識。　師云。凡聖路絕。　師云。若是恁麼會去。必",
    "X68n1315_024:0160b03": "不相賺。神鼎恁麼注解。只是辜負國師。　馬王請石門",
    "X68n1315_024:0160b04": "蘊和尚住夾山。鑾駕出接。自問。如何是西來大道。蘊",
    "X68n1315_024:0160b05": "云。御駕六龍千古秀。玉街排杖出金門。　師云。一等是",
    "X68n1315_024:0160b06": "祇對王臣太哥。三昧寬廓。何也。恁麼祇對。又不辜負",
    "X68n1315_024:0160b07": "西來大意。又善能回互。其中事理縱然。若有問神鼎。",
    "X68n1315_024:0160b08": "如何是西來大道。對云。行。且道與古人是同是別。久",
    "X68n1315_024:0160b09": "參禪客於神鼎語中有箇見處。沒量大人只怕往往",
    "X68n1315_024:0160b10": "蹉過。　僧問大哥和尚。千鈞之弩。不為鼷鼠而發機。忽",
    "X68n1315_024:0160b11": "遇大殺活底人來時如何。哥云。漢王纔入鴻門會。項",
    "X68n1315_024:0160b12": "莊舞劒始知難。又云。單雄解弄棗木槊。尉遲隨後唱",
    "X68n1315_024:0160b13": "番歌。　師云。如有問。千鈞之弩。不為鼷鼠而發機。忽遇",
    "X68n1315_024:0160b14": "大殺活底人來時如何。神鼎即向他道。千鈞之弩。不",
    "X68n1315_024:0160b15": "為鼷鼠而發機。亦曾有人問神鼎。千鈞之弩。不為鼷",
    "X68n1315_024:0160b16": "鼠而發機。答他道。阿剌剌。阿剌剌。其僧擬議。劈脊便",
    "X68n1315_024:0160b17": "打。且問諸人。是什麼道理。須知各各家風事不同。究",
    "X68n1315_024:0160b18": "取好。　忠國師問僧。近離什麼處。僧云。南方。國云。南方",
    "X68n1315_024:0160b19": "知識以何法示人。曰。南方知識道。一朝風火散滅。如",
    "X68n1315_024:0160b20": "虵脫皮。如龍換骨。本來真性。宛然無壞。國云。苦哉。苦",
    "X68n1315_024:0160b21": "哉。南方佛法。半生半滅。僧便問。未審和尚此間如何。",
    "X68n1315_024:0160b22": "國云。我此間身心一如。身外無餘。僧云。何得將泡幻",
    "X68n1315_024:0160b23": "之身同於法體。國云。你為什麼入於邪道。僧云。什麼",
    "X68n1315_024:0160b24": "處是某入於邪道。國云。不見教中道。若以色見我。以",
    "X68n1315_024:0160c01": "音聲求我。是人行邪道。不能見如來。　師云。若據者僧",
    "X68n1315_024:0160c02": "恁麼道。傳語也不解。累它南方知識。據國師恁麼。亦",
    "X68n1315_024:0160c03": "是龍頭虵尾。前來身心一如。向什麼處去。試撿點看。",
    "X68n1315_024:0160c04": "珍重。",
    "X68n1315_024:0160c05": "小參。舉。溈山與仰山行次。溈問仰曰。前頭是什麼。仰",
    "X68n1315_024:0160c06": "云。枯樹子。溈又問芸田翁。翁亦云。枯樹子。溈云。這田",
    "X68n1315_024:0160c07": "翁他後亦匡五百眾。　師云。為復意在芸田翁處。為在",
    "X68n1315_024:0160c08": "仰山處。為復總不恁麼。諸上座。一切諸法縱然。更不",
    "X68n1315_024:0160c09": "用生事。它是父子說話。同道者方知。珍重。　僧問先德。",
    "X68n1315_024:0160c10": "遠遠投師。請師一接。德云。兩股金環鳴歷歷。如來寶",
    "X68n1315_024:0160c11": "杖親蹤跡。要會麼。有問有答。罕遇知音。又問一先德",
    "X68n1315_024:0160c12": "云。遠遠投師。請師一接。德云。地湧無源水。石人駕慈",
    "X68n1315_024:0160c13": "舟。　師云。此語為復與前來語同耶別耶。雖然一箇門",
    "X68n1315_024:0160c14": "風。也須是知它尊宿發語處始得。作麼生是地湧無",
    "X68n1315_024:0160c15": "源水。石人駕慈舟。會麼。海闊無舟。往來不隔。珍重。　南",
    "X68n1315_024:0160c16": "泉云。我十八上便會作活計。趙州云。我十八上便會",
    "X68n1315_024:0160c17": "破家散宅。你道破家散宅好。解作活計好。初機底人。",
    "X68n1315_024:0160c18": "且紹前語。久參底人。直須破家散宅。更有一言。萬里",
    "X68n1315_024:0160c19": "崖州。　僧問石門。如何是和尚家風。門云。解接無根樹。",
    "X68n1315_024:0160c20": "能挑海底燈。後其僧入室問。學人不解挑燈意。請師",
    "X68n1315_024:0160c21": "方便接無根。門云。賈島筆頭挑古韻。下筆之處阿誰",
    "X68n1315_024:0160c22": "分。又云。難遇知音。神鼎當初問。如何是知音。門云。逢",
    "X68n1315_024:0160c23": "迎直言三歲子。唱起巴歌異路行。又頌。無形無相大",
    "X68n1315_024:0160c24": "威神。為接羣生展手頻。鳥道不遮圓鑑體。金烏常出",
    "X68n1315_024:0161a01": "海東門。　師云。石門恁麼道。恁麼頌。還會石門家風麼。",
    "X68n1315_024:0161a02": "良久。云。金烏常出海東門。珍重。　梁山觀和尚悟道頌",
    "X68n1315_024:0161a03": "云。昔時珍寶被塵埋。何事今朝出故懷。參道喜明無",
    "X68n1315_024:0161a04": "說句。通玄不是意中猜。一炷定光輝法界。萬重塵鏁",
    "X68n1315_024:0161a05": "豁然開。超今異古終難況。幸感西胡特地來。　師云。諸",
    "X68n1315_024:0161a06": "上座。古人恁麼道。意在於何。且問諸人。作麼生是昔",
    "X68n1315_024:0161a07": "時珍寶。試對眾道看。道得。神鼎與你酬箇價數。若道",
    "X68n1315_024:0161a08": "不得。猶如糞土。久立。",
    "X68n1315_024:0161a09": "小參。風不鳴條。雨不破塊即且止。作麼生打得箇翻",
    "X68n1315_024:0161a10": "車筋斗到梵天去。若有。出來作箇伎倆。有麼。莫教帝",
    "X68n1315_024:0161a11": "釋惡發。　後有僧入室。某甲當時出來左轉一轉便歸",
    "X68n1315_024:0161a12": "眾。　師云。莫教帝釋發惡又作麼生。　僧云。知恩者少。負",
    "X68n1315_024:0161a13": "恩者多。　師云。築着鼻孔。",
    "X68n1315_024:0161a14": "應機揀辨",
    "X68n1315_024:0161a15": "問。如何是賓中賓。　師云。瞎。　如何是賓中主。　師云。一似",
    "X68n1315_024:0161a16": "瞎。　問。如何是主中賓。　師云。放你三十捧。　問。如何是主",
    "X68n1315_024:0161a17": "中主。　師云。耶了。　問。如何是接初機句。　師云。山河大地。",
    "X68n1315_024:0161a18": "　問。如何是辨衲僧句。　師云。七棒對十三。　問。如何是正",
    "X68n1315_024:0161a19": "令行句。　師云。不通眨眼。　云。如何是立乾坤句。　師云。你",
    "X68n1315_024:0161a20": "擬作麼會。　問。古人有言。靈山話月。曹溪指月。如何是",
    "X68n1315_024:0161a21": "真月。　師云。照。　問。六國未寧時如何。　師云。道什麼。　云。寧",
    "X68n1315_024:0161a22": "後如何。　師云。謼殺人。　問。內外追尋一物無時如何。　師",
    "X68n1315_024:0161a23": "云。月似彎弓。少雨多風。　問。古澗寒泉時如何。　師云。不",
    "X68n1315_024:0161a24": "是衲僧行履處。　云。如何是衲僧行履處。　師云。不見有",
    "X68n1315_024:0161b01": "古澗寒泉。　問。家家門前火把子。意旨如何。　師云。四時",
    "X68n1315_024:0161b02": "八節。　問。問不轉時如何。　師云。即今是轉不轉。　云。謝和",
    "X68n1315_024:0161b03": "尚點破。　師云。通身覺路玄。　問。輪回六道底人。畢竟如",
    "X68n1315_024:0161b04": "何。　師云。不願成佛。　曰。為什麼不願成佛。　師云。佛亦不",
    "X68n1315_024:0161b05": "究竟。　云。請一言。　師云。昨日猶記得。今朝話無門。　問。不",
    "X68n1315_024:0161b06": "施寸刃。便登九五時如何。　師云。海晏河清。　曰。治化事",
    "X68n1315_024:0161b07": "如何。　師云。萬戶無門鑰。皷腹和太平。　問。路逢達道人",
    "X68n1315_024:0161b08": "時如何。　師云。勘破。　問。學人擬入海時如何。　師云。海生",
    "X68n1315_024:0161b09": "海。　曰。恁麼則全承此恩力也。　師云。黑風吹羅剎。回光",
    "X68n1315_024:0161b10": "却得妙。　問。曉夜不停時如何。　師云。是誰不停。　問。倒戈",
    "X68n1315_024:0161b11": "卸甲時如何。　師云。大勳不竪賞。　曰。請師原賜。　師云。退。",
    "X68n1315_024:0161b12": "　問。疋馬單鎗時如何。　師云。神鼎打退皷。　曰。畢竟事如",
    "X68n1315_024:0161b13": "何。　師云。想你不是者手脚。　問。菩提涅槃即不問。戴角",
    "X68n1315_024:0161b14": "披毛事若何。　師云。不是上座分上事。　如何是學人分",
    "X68n1315_024:0161b15": "上事。　師云。待你到這田地。始向你道。　曰。便恁麼時如",
    "X68n1315_024:0161b16": "何。　師云。退身三步。　問。二王相見時如何。　師云。膝行肘",
    "X68n1315_024:0161b17": "步。　曰。恁麼則全歸一主也。　師云。天下浩浩。　問。丹霄獨",
    "X68n1315_024:0161b18": "步時如何。　師云。老僧只管看破也。　曰。照破後如何。　師",
    "X68n1315_024:0161b19": "云。還我話頭來。　問。古人道。午前來者。木人喚得回頭。",
    "X68n1315_024:0161b20": "午後來者。木人喚不回頭。正當午時。喚即是。不喚即",
    "X68n1315_024:0161b21": "是。　師云。臈月二十五。　問。然燈前即不問。然燈後亦不",
    "X68n1315_024:0161b22": "問。如何是正然燈。　師云。一輪光灼灼。今古無晦瞑。　問。",
    "X68n1315_024:0161b23": "諸法未聞時如何。　師云。風蕭蕭。雨颯颯。　云。聞後如何。",
    "X68n1315_024:0161b24": "　師云。領話好。　問。蓮花未出水時如何。　師云。千山萬水。",
    "X68n1315_024:0161c01": "　云。出水後如何。　師云。萬水千山。　問。古帆未掛時如何。",
    "X68n1315_024:0161c02": "　師云。到岸也。　云。到岸後如何。　師云。猶是鈍漢。　問。師子",
    "X68n1315_024:0161c03": "未出窟時如何。　師云。吼。　曰。出窟後如何。　師云。悄。　問。魚",
    "X68n1315_024:0161c04": "皷未鳴時如何。　師云。看天看地。　云。鳴後如何。　師云。捧",
    "X68n1315_024:0161c05": "鉢上堂。　問。和尚未見先德時如何。　師云。東行西行。　云。",
    "X68n1315_024:0161c06": "見後如何。　師云。橫擔拄杖。　問。達磨未來時如何。　師云。",
    "X68n1315_024:0161c07": "西天此土。　云。來後如何。　師云。此土西天。　問。寶劒未出",
    "X68n1315_024:0161c08": "匣時如何。　師云。狼烟競起。　云。出後如何。　師云。天下太",
    "X68n1315_024:0161c09": "平。　問。牛頭未見四祖時如何。　師云。天知地知。　云。見後",
    "X68n1315_024:0161c10": "如何。　師云。猶較些子。　問。和尚未見先德時如何。　師云。",
    "X68n1315_024:0161c11": "山河大地。　云。見後如何。　師云。日月星辰。　問。撥塵見佛",
    "X68n1315_024:0161c12": "時如何。　師云。佛亦是塵。　問。覺花未發時。如何辨其真",
    "X68n1315_024:0161c13": "實。　師云。冬寒夏熱。又云。天寒打撼戰。　問。兩手獻尊堂",
    "X68n1315_024:0161c14": "時如何。　師云。是什麼。　問。學人到寶山空手回時如何。",
    "X68n1315_024:0161c15": "　師云。﨟月三十日。　問。戴角披毛即不問。寶劒出匣事",
    "X68n1315_024:0161c16": "如何。　師云。問處甚分明。　曰。恁麼則盡法無民。　師云。知",
    "X68n1315_024:0161c17": "時別儀。堪作闍黎。　問。三車引不出時如何。　師云。好。　曰。",
    "X68n1315_024:0161c18": "意旨如何。　師云。宜應自忻慶。　問。如何是和尚家風。　師",
    "X68n1315_024:0161c19": "云。饑不擇食。又云。逢迎不展手。門外有三車。　問。如何",
    "X68n1315_024:0161c20": "是接人之機。　師云。齋後來。向你道。　曰。即今為什麼不",
    "X68n1315_024:0161c21": "道。僧隨聲一喝。　師云。好。僧禮拜。　云。放你三十棒。　問。如",
    "X68n1315_024:0161c22": "何是和尚為人句。　師云。拈柴擇菜。　曰。莫只者便是也",
    "X68n1315_024:0161c23": "無。　師云。更須子細。　問。如何是和尚辨衲僧句。師竪起",
    "X68n1315_024:0161c24": "拳。　曰。未審意旨如何。　師云。你不妨辨得好。　師在眾日。",
    "X68n1315_024:0162a01": "僧問。上座久後唱誰家曲調。　師云。手執無絃琴。騎牛",
    "X68n1315_024:0162a02": "脚打鼓。　問。如何是道人活計。　師云。山僧自小不曾入",
    "X68n1315_024:0162a03": "學堂。　問。濟物利生事如何。　師云。闍黎有問。山僧有答。",
    "X68n1315_024:0162a04": "　問。如何是和尚深深處。　師云。柴門不掩。任聽往來。　曰。",
    "X68n1315_024:0162a05": "還許人就近也無。　師云。且領前話。　官人指木魚問。這",
    "X68n1315_024:0162a06": "箇是什麼。　師云。驚回多少瞌睡人。　官云。洎不到此間。",
    "X68n1315_024:0162a07": "　師云。無心打無心。　問。古人道。解接無根樹。能挑海底",
    "X68n1315_024:0162a08": "燈。如何是無根樹。　師云。日用不知。　如何是海底燈。　師",
    "X68n1315_024:0162a09": "云。徹髓。　問。如何是清淨法身。　師云。灰頭土面。　為什麼",
    "X68n1315_024:0162a10": "如此。　師云。爭恠得山僧。　曰。未審法身向上還有事也",
    "X68n1315_024:0162a11": "無。　師云。有。　曰。如何是向上事。　師云。毗盧頂上金冠子。",
    "X68n1315_024:0162a12": "　問。殺父殺母。佛前懺悔。殺佛殺祖。什麼處懺悔。　師云。",
    "X68n1315_024:0162a13": "水長船高。　問。如何是真如體。　師云。如如不動。　云。如何",
    "X68n1315_024:0162a14": "是真如用。　師云。斬。　問。隔墻見角。早知是牛。隔山見烟。",
    "X68n1315_024:0162a15": "便知是火。隔墻不見角。是什麼。　師云。不麼問山僧。　問。",
    "X68n1315_024:0162a16": "布以七淨花。浴此無垢人。既是無垢人。為什麼却浴。",
    "X68n1315_024:0162a17": "　師云。清淨亦不立。　問。菩提本無樹。何處得子來。　師云。",
    "X68n1315_024:0162a18": "喚作無。得麼。　問。持地菩薩修路等佛。和尚修橋等何",
    "X68n1315_024:0162a19": "人。　師云。近後。又云。修猶未了在。　僧問首山。如何是佛。",
    "X68n1315_024:0162a20": "　山云。新婦騎驢阿家牽。　因僧請益。師乃有頌。新婦騎",
    "X68n1315_024:0162a21": "驢阿家牽。誰後復誰先。張三與李四。拱手賀堯年。　又",
    "X68n1315_024:0162a22": "頌。從上諸聖總皆然。起坐忪諸沒兩般。有問又須向",
    "X68n1315_024:0162a23": "伊道。新婦騎驢阿家牽。　師復云。然雖如此。未盡首山",
    "X68n1315_024:0162a24": "大意在。　僧云。如何是首山大意。　師云。天長地久。日月",
    "X68n1315_024:0162b01": "齊明。",
    "X68n1315_024:0162b02": "靈雲桃花",
    "X68n1315_024:0162b03": "傷嗟尋劒客。桃花遇春開。靈雲一見處。令我咲咍咍。",
    "X68n1315_024:0162b04": "偶述三偈",
    "X68n1315_024:0162b05": "長安甚樂到人稀(千聖同源)。到者須知不是歸(方可校些子)。直",
    "X68n1315_024:0162b06": "道逈超凡聖外(云有人不肯在)。由是曹溪第二槌(青霄無路)。",
    "X68n1315_024:0162b07": "自在神鼎寺。少鹽兼無醋(內外推窮一物無)。雲水若到來。撒",
    "X68n1315_024:0162b08": "手空回去(我宗無語句。亦無一法與人)。",
    "X68n1315_024:0162b09": "直下無一物。休言無著處(四大本空。佛依何住)。禪流聞此說。不",
    "X68n1315_024:0162b10": "用更重注(更莫忉忉)。",
    "X68n1315_024:0162b11": "歲旦云眾不下山",
    "X68n1315_024:0162b12": "今年六十九(到與麼田地)。四大將衰朽(知)。自此不下山(休)。",
    "X68n1315_024:0162b13": "白雲且相守(彎彎圈圈。且任麼過時)。",
    "X68n1315_024:0162b14": "僧見師舉話略有揀辨。乃問。如何得似和",
    "X68n1315_024:0162b15": "尚去。師云。闍黎受屈作麼",
    "X68n1315_024:0162b16": "一自學參玄。諸方不問禪。水聲流自響。舉目看青天。",
    "X68n1315_024:0162b17": "有宰官問師。坐禪如何。師頌云",
    "X68n1315_024:0162b18": "寂寂無一事。醒醒亦復然。森羅及萬象。法法盡皆禪。",
    "X68n1315_024:0162b19": "冬節頌",
    "X68n1315_024:0162b20": "冬節年年事。世俗多般異。祖師門下客。長舒兩脚睡。",
    "X68n1315_024:0162b21": "食後三巡茶。以表山僧意。皷聲若動時。敢望同來至。",
    "X68n1315_024:0162b22": "師不赴王莽山請。僧問。佛不違眾生之願。",
    "X68n1315_024:0162b23": "和尚為什麼有請不赴。師云。莫錯恠老僧",
    "X68n1315_024:0162b24": "好。頌曰",
    "X68n1315_024:0162c01": "一月普現一切水。一切水月一月攝。若人解了如斯",
    "X68n1315_024:0162c02": "意。大地眾生無不徹。",
    "X68n1315_024:0162c03": "師在眾時與汾陽昭和尚共作拄杖頌",
    "X68n1315_024:0162c04": "昭頌",
    "X68n1315_024:0162c05": "一條拄杖標揭。徑直螺文爆節。有時橫擔肩上。大地",
    "X68n1315_024:0162c06": "乾坤挑括。",
    "X68n1315_024:0162c07": "師頌",
    "X68n1315_024:0162c08": "得處不在高峯。亦非深溪澗壑。如今幸得扶持。老病",
    "X68n1315_024:0162c09": "是為依托。一朝卓在孤峯。一任諸方拈掇。",
    "X68n1315_024:0162c10": "頌上玉泉和尚",
    "X68n1315_024:0162c11": "一種輪回又一迴。入廛垂手化羣迷。智大豈留生死",
    "X68n1315_024:0162c12": "界。悲深不住涅槃堦。毗盧經卷塵中現。優鉢羅花火",
    "X68n1315_024:0162c13": "裏開。非但我今難比況。千佛稽首歎奇哉。",
    "X68n1315_024:0162c14": "示初機",
    "X68n1315_024:0162c15": "一步一登臨。無非般若心。逢人只麼道。終不悞他人。",
    "X68n1315_024:0162c16": "珍重何方去。家山一道光。箇中若不會。塵劫受忙忙。",
    "X68n1315_024:0162c17": "送清首座",
    "X68n1315_024:0162c18": "神峯寒露別知音。此後同誰話此心。出匣大聲驚宇",
    "X68n1315_024:0162c19": "宙。甚時終得會衣襟。",
    "X68n1315_024:0162c20": "此日登途去。烟雲氣色全。我無相憶語。更在蘊於言。",
    "X68n1315_024:0162c21": "偶述八偈",
    "X68n1315_024:0162c22": "淡薄且隨時。家風誰得知。有人來請益。搖頭未許伊。",
    "X68n1315_024:0162c23": "神鼎有一機。不用更遲疑。日午打三更。白淨崑崙兒。",
    "X68n1315_024:0162c24": "神鼎有一言。絕慮不忘緣。日頭恰正午。曉夜過西天。",
    "X68n1315_024:0163a01": "神鼎有一約。不用更斟酌。分明向你道。文殊問無著。",
    "X68n1315_024:0163a02": "神鼎家風。水泄不通。禪客上來。換手槌胸。",
    "X68n1315_024:0163a03": "神鼎一言。瞥爾三千。禪客上來。急急前行。",
    "X68n1315_024:0163a04": "神鼎一說。不用分別。禪客上來。清風明月。",
    "X68n1315_024:0163a05": "生緣襄水度歲華。偶携缾錫看天涯。路逢一人穿耳",
    "X68n1315_024:0163a06": "客。咄我回頭得到家。自此端然無一事。今居神鼎臥",
    "X68n1315_024:0163a07": "雲霞。有人若問西來意。遙指南山一段畬。",
    "X68n1315_024:0163a08": "門人寫真求贊",
    "X68n1315_024:0163a09": "神鼎真。誰人寫。吾之相。一如也。真相既爾。秋天月夜。",
    "X68n1315_024:0163a10": "瞻之寫之。摩訶般若。",
    "X68n1315_024:0163a12": "古尊宿語錄卷之二十四"
}