{
    "T11n0316_019:0825c02": "2佛說大乘菩薩藏正法經卷第十",
    "T11n0316_019:0825c03": "九",
    "T11n0316_019:0825c05": "西天譯經三藏朝散大夫",
    "T11n0316_019:0825c06": "試光祿卿傳梵大師賜紫",
    "T11n0316_019:0825c07": "沙門臣法護等奉　詔譯",
    "T11n0316_019:0825c08": "持戒波羅蜜多品第七之二",
    "T11n0316_019:0825c09": "佛言：「舍利子！云何名為善法？當知善法厥有",
    "T11n0316_019:0825c10": "三種，謂身、語、意善所行故。諸菩薩摩訶薩如",
    "T11n0316_019:0825c11": "是安住善所行者，能於菩薩藏正法勤求修",
    "T11n0316_019:0825c12": "習，即得菩提而常隨逐。」",
    "T11n0316_019:0825c13": "爾時世尊欲重明斯義說伽陀曰：",
    "T11n0316_019:0825c14": "「身業常當善修作，　　此是諸佛所宣說，",
    "T11n0316_019:0825c15": "隨處親近阿闍梨，　　即得多聞善境界。",
    "T11n0316_019:0825c16": "補特伽羅勝義者，　　常起慈心利眾生，",
    "T11n0316_019:0825c17": "語言妙樂無愛憎，　　所說聞者生樂欲。",
    "T11n0316_019:0825c18": "隨諸相法無恚惡，　　極善意樂悉平等，",
    "T11n0316_019:0825c19": "修習不生罪欲心，　　慈心觀察常尊重。",
    "T11n0316_019:0825c20": "得聞如來淨教已，　　應當尊重於正法，",
    "T11n0316_019:0825c21": "由其尊重正法因，　　速得成證菩提果。",
    "T11n0316_019:0825c22": "「如是十種善法，菩薩能安住已，即於菩薩藏",
    "T11n0316_019:0825c23": "正法勤求修習，親近承事諸阿闍梨，隨諸所",
    "T11n0316_019:0825c24": "作，總略乃至給奉水瓶。「復次舍利子！菩薩有",
    "T11n0316_019:0825c25": "十種發心。何等為十？一者菩薩發如是心：『痛",
    "T11n0316_019:0825c26": "哉！世間一切眾生疾惱之身，四蛇奮毒牙相",
    "T11n0316_019:0825c27": "違害，積集諸苦生多過失，癰疽瘡癬、風癀痰",
    "T11n0316_019:0825c28": "癊，起眾疾狀眼等諸病，歷多艱苦極增違害，",
    "T11n0316_019:0825c29": "速疾破壞是不堅實，羸劣衰朽速趣命終，棄",
    "T11n0316_019:0826a01": "於林中無一可樂。我當令一切眾生厭此不",
    "T11n0316_019:0826a02": "堅實身，悕取堅固真實之身。』",
    "T11n0316_019:0826a03": "「舍利子！此是菩薩第一發心。由發心已，能於",
    "T11n0316_019:0826a04": "菩薩藏正法勤求修習，親近承事諸阿闍梨，",
    "T11n0316_019:0826a05": "隨諸所作，總略乃至給奉水瓶。」",
    "T11n0316_019:0826a06": "爾時世尊欲重明斯義說伽陀曰：",
    "T11n0316_019:0826a07": "「諸界如蛇毒猛惡，　　四種互相為依止，",
    "T11n0316_019:0826a08": "各各咸興恚害多，　　於身廣生大病惱。",
    "T11n0316_019:0826a09": "眼耳二處生諸病，　　鼻舌所生病亦然，",
    "T11n0316_019:0826a10": "唇齒生病苦復深，　　及餘疾患徧身起，",
    "T11n0316_019:0826a11": "癰疽初起生疼苦，　　瘡癬旋生痛劇增，",
    "T11n0316_019:0826a12": "餘諸疾患起多門，　　由此於身遍纏繞。",
    "T11n0316_019:0826a13": "此身既生諸病惱，　　積集諸苦在其身，",
    "T11n0316_019:0826a14": "無義無利損害多，　　速疾銷亡身謝滅，",
    "T11n0316_019:0826a15": "一棄林中何所有，　　無常迅速不堅牢。",
    "T11n0316_019:0826a16": "諦觀如是臭穢身，　　與諸病苦為依聚，",
    "T11n0316_019:0826a17": "應修賢善諸事業，　　當來回作佛身因。",
    "T11n0316_019:0826a18": "捐棄如是眾惡身，　　破毀衰殘而迅速，",
    "T11n0316_019:0826a19": "佛身成辦圓眾德，　　不可思議大法身。",
    "T11n0316_019:0826a20": "回觀如是眾苦身，　　諸漏遍增不可樂，",
    "T11n0316_019:0826a21": "當知別無諸漏法，　　即以此身為漏因。",
    "T11n0316_019:0826a22": "暫居炎熱欲清涼，　　或處凝寒思庇覆，",
    "T11n0316_019:0826a23": "痛哉此身何所樂？　　老死常縈損害多。",
    "T11n0316_019:0826a24": "厭寒怖熱惱其心，　　一切墮落皆破壞。",
    "T11n0316_019:0826a25": "智者應修士夫業，　　願得最上真實身，",
    "T11n0316_019:0826a26": "堪任親近阿闍梨，　　厭棄此身虛幻體。",
    "T11n0316_019:0826a27": "「舍利子！此是菩薩第一發心。",
    "T11n0316_019:0826a28": "「復次舍利子！二者菩薩發如是心：『痛哉！世間",
    "T11n0316_019:0826a29": "一切眾生不堅實身，斷滅摧毀破壞離散。』舍",
    "T11n0316_019:0826b01": "利子！譬如世間工巧窯師，造諸瓶器隨量大",
    "T11n0316_019:0826b02": "小，雖有所成即歸破壞。世間眾生虛幻所成",
    "T11n0316_019:0826b03": "不堅實身，亦復如是。又如大樹，枝葉扶踈花",
    "T11n0316_019:0826b04": "果茂盛，雖可愛樂即歸墮落。世間眾生不堅",
    "T11n0316_019:0826b05": "實身，如成熟果亦復如是。又如清夜露滴草",
    "T11n0316_019:0826b06": "頭，日光照觸旋有即無。世間眾生不堅實身，",
    "T11n0316_019:0826b07": "不久暫停亦復如是。又如世間大海江河流",
    "T11n0316_019:0826b08": "注不斷，水中聚沫旋有即無。世間眾生身如",
    "T11n0316_019:0826b09": "聚沫不可撮摩亦復如是。又如天雨水滴成",
    "T11n0316_019:0826b10": "泡，旋滅旋生不能暫住。世間眾生不堅實身，",
    "T11n0316_019:0826b11": "自性劣弱亦復如是。舍利子！菩薩欲令眾生",
    "T11n0316_019:0826b12": "厭棄如是不堅實身，悕取堅固真實之身。此",
    "T11n0316_019:0826b13": "是菩薩第二發心。」",
    "T11n0316_019:0826b14": "爾時世尊欲重明斯義說伽陀曰：",
    "T11n0316_019:0826b15": "「如世巧匠造瓶盆，　　杖輪埿等共成器，",
    "T11n0316_019:0826b16": "一切同歸破壞門，　　眾生壽命亦如是。",
    "T11n0316_019:0826b17": "又如大樹盤根廣，　　枝葉扶踈花果繁，",
    "T11n0316_019:0826b18": "一切同歸墮落門，　　眾生壽命亦如是。",
    "T11n0316_019:0826b19": "又如草端承露水，　　日光照灼倏然無，",
    "T11n0316_019:0826b20": "眼境不停須臾間，　　眾生壽命亦如是。",
    "T11n0316_019:0826b21": "又如大海江河水，　　水中聚沫劣無堅，",
    "T11n0316_019:0826b22": "眾生虛幻羸弱身，　　等彼聚沫皆無實。",
    "T11n0316_019:0826b23": "又如天雨廣流注，　　水中旋復起浮泡，",
    "T11n0316_019:0826b24": "剎那觀境即空無，　　不堅實身亦如是。",
    "T11n0316_019:0826b25": "不堅實身生實想，　　實中還起不實心，",
    "T11n0316_019:0826b26": "彼人不入真實門，　　此邪思惟妄境界。",
    "T11n0316_019:0826b27": "實中若作真實想，　　不實當生不實心，",
    "T11n0316_019:0826b28": "彼人得入真實門，　　此正思惟真境界。",
    "T11n0316_019:0826b29": "若起真實心想已，　　承事師尊奉水鉼，",
    "T11n0316_019:0826c01": "回此虛幻不實身，　　當得堅固真實體。",
    "T11n0316_019:0826c02": "「舍利子！此是菩薩第二發心。",
    "T11n0316_019:0826c03": "「復次舍利子！三者菩薩發如是心：『痛哉！世間",
    "T11n0316_019:0826c04": "一切眾生不能如是思念：「我於生死長夜之",
    "T11n0316_019:0826c05": "中，遠離善知識、親近惡知識，發起懈怠下劣",
    "T11n0316_019:0826c06": "精進，邪見所覆癡冥疲乏，無施無愛無諸善",
    "T11n0316_019:0826c07": "作，唯造惡業果報成熟，感諸不善當得身相，",
    "T11n0316_019:0826c08": "貪愛增劇羸瘦憔悴。或生餓鬼趣中，不能活",
    "T11n0316_019:0826c09": "命以火為食，經多百歲多千歲多百千歲不",
    "T11n0316_019:0826c10": "聞水聲，何況得飲。」我今回發是心，願當親近",
    "T11n0316_019:0826c11": "習行善法、近善知識，由如是故當得人身，善",
    "T11n0316_019:0826c12": "能活命行諸布施，乃至損棄軀命親近承事",
    "T11n0316_019:0826c13": "諸阿闍梨，於菩薩藏正法勤求修習隨諸",
    "T11n0316_019:0826c14": "所作，總略乃至給奉水瓶。』此是菩薩第三發",
    "T11n0316_019:0826c15": "心。」",
    "T11n0316_019:0826c16": "爾時世尊欲重明斯義說伽陀曰：",
    "T11n0316_019:0826c17": "「世間所有善知識，　　應當往彼常親近，",
    "T11n0316_019:0826c18": "不能數數近善因，　　由是不生諸善行。",
    "T11n0316_019:0826c19": "以其親近惡友故，　　即常遠離賢善人，",
    "T11n0316_019:0826c20": "懈怠下劣精進心，　　慳疾諂誑生過失。",
    "T11n0316_019:0826c21": "不行布施無愛樂，　　一切善法不能行，",
    "T11n0316_019:0826c22": "果熟當招瘦弱身。　　或生餓鬼諸境界，",
    "T11n0316_019:0826c23": "長夜眠伏於生死，　　蘊報癡冥怖畏多，",
    "T11n0316_019:0826c24": "飲食俱無饑渴增，　　備受廣多諸苦惱，",
    "T11n0316_019:0826c25": "經歷多百千歲中，　　渴苦不聞水之聲，",
    "T11n0316_019:0826c26": "布施善道不復觀，　　不得世間諸善相。",
    "T11n0316_019:0826c27": "我今回發如是心，　　世間人身極難得，",
    "T11n0316_019:0826c28": "誓願親近阿闍梨，　　速獲圓滿諸善行。",
    "T11n0316_019:0826c29": "常當遠離惡知識，　　常得親近賢善人，",
    "T11n0316_019:0827a01": "捐棄身命不為難，　　願作菩提勝根本。",
    "T11n0316_019:0827a02": "於阿闍梨起尊重，　　恭信發生清淨心，",
    "T11n0316_019:0827a03": "頂奉承事我所行，　　願作菩提勝根本。",
    "T11n0316_019:0827a04": "「舍利子！此是菩薩第三發心。",
    "T11n0316_019:0827a05": "「復次舍利子！四者菩薩發如是心：『世間眾生",
    "T11n0316_019:0827a06": "應如是念：「我於長夜中，遠離善知識、親近惡",
    "T11n0316_019:0827a07": "知識，發起懈怠下劣精進，癡冥疲乏、無忍無",
    "T11n0316_019:0827a08": "愛、無諸善相，心困身倦如被打擊，眾苦逼迫",
    "T11n0316_019:0827a09": "嬈亂眾生。若無彼緣寧招罪至？由是廣造諸",
    "T11n0316_019:0827a10": "不善業，以其不善之業果報成熟，當墮牛畜",
    "T11n0316_019:0827a11": "駝驢趣中，不能活命。於彼趣中以草為食，咀",
    "T11n0316_019:0827a12": "嚼䶩齧捶打怖畏負重困苦，遠離一切施等",
    "T11n0316_019:0827a13": "善相。」我今回發是心，親近善友當得人身，不",
    "T11n0316_019:0827a14": "惜軀命廣行布施，作諸善業，親近承事諸阿",
    "T11n0316_019:0827a15": "闍梨，於菩薩藏正法，勤求修習隨諸所作，",
    "T11n0316_019:0827a16": "總略乃至給奉水瓶。』此是菩薩第四發心。」",
    "T11n0316_019:0827a17": "爾時世尊欲重明斯義說伽陀曰：",
    "T11n0316_019:0827a18": "「眾生長夜居險惡，　　於諸聖道不了知，",
    "T11n0316_019:0827a19": "駝驢畜類趣中生，　　備受廣多諸苦惱。",
    "T11n0316_019:0827a20": "當來若得人身相，　　廣作賢善諸事業，",
    "T11n0316_019:0827a21": "趣向菩提正道門，　　此是智者之勝相。",
    "T11n0316_019:0827a22": "我當發起尊重彼，　　已能善住佛法者，",
    "T11n0316_019:0827a23": "奉阿闍梨教誨言，　　願作菩提勝根本。",
    "T11n0316_019:0827a24": "過去不思議劫中，　　於生死輪循環轉，",
    "T11n0316_019:0827a25": "遍歷無義無利門，　　不能修作布施行。",
    "T11n0316_019:0827a26": "處世不能自活命，　　懈墮遠離善知識，",
    "T11n0316_019:0827a27": "常隨惡友教誨言，　　隨轉還歸惡趣地。",
    "T11n0316_019:0827a28": "相續駝驢中杻械，　　繫縛拘縶捶打身，",
    "T11n0316_019:0827a29": "遠離善友果報成，　　牛畜趣中業不壞。",
    "T11n0316_019:0827b01": "駝驢趣類受生已，　　連環執縛苦惡深，",
    "T11n0316_019:0827b02": "杖木鞭笞負重多，　　善友爾時難親近。",
    "T11n0316_019:0827b03": "人身最極為難得，　　善友親近亦復難，",
    "T11n0316_019:0827b04": "剎那親近善功成，　　歷久能扳諸艱苦。",
    "T11n0316_019:0827b05": "若能善修身語業，　　精進遠離諸過失，",
    "T11n0316_019:0827b06": "心安命活眾所行，　　我乃親近善知識。",
    "T11n0316_019:0827b07": "奉阿闍梨無諂曲，　　從是我發菩提心，",
    "T11n0316_019:0827b08": "菩提聖道廣宣揚，　　遵仰師尊常愛重。",
    "T11n0316_019:0827b09": "塗香種種妙香等，　　眾妙衣服及末香，",
    "T11n0316_019:0827b10": "異品莊嚴寶花鬘，　　二足聖尊伸供養。",
    "T11n0316_019:0827b11": "十方現住一切佛，　　開示勝義利眾生，",
    "T11n0316_019:0827b12": "普放金色大光明，　　無邊色相為供養。",
    "T11n0316_019:0827b13": "如佛所放妙光已，　　廣供人中調御尊，",
    "T11n0316_019:0827b14": "菩提正道清淨因，　　詣菩提場願證果。",
    "T11n0316_019:0827b15": "「舍利子！此是菩薩第四發心。",
    "T11n0316_019:0827b16": "「復次舍利子！五者菩薩發如是心：『世間眾生",
    "T11n0316_019:0827b17": "應如是念：「我於長夜中，遠離善知識、親近惡",
    "T11n0316_019:0827b18": "知識，發起懈怠下劣精進，癡冥疲乏、無忍無",
    "T11n0316_019:0827b19": "愛、無諸善相，都無所念。痛哉世間一切眾生",
    "T11n0316_019:0827b20": "不能思念，一切物命同一身肉，若存若壞其",
    "T11n0316_019:0827b21": "肉無異。食噉之者謂之無罪亦無罪相，謂之",
    "T11n0316_019:0827b22": "無福亦無福相，乃至海岸邊極遼敻之方，諸",
    "T11n0316_019:0827b23": "有眾生其見無異，無罪無福。由此緣故，若罪",
    "T11n0316_019:0827b24": "若福不能了知。以不知故，近惡見者增長癡",
    "T11n0316_019:0827b25": "暗，不知善道唯造罪業。以其廣造不善業",
    "T11n0316_019:0827b26": "故，果報成熟得下劣身相，乃至墮在地獄趣",
    "T11n0316_019:0827b27": "中受地獄苦，吞熱鐵丸、考掠捶打、杻縛懸吊，",
    "T11n0316_019:0827b28": "將趣死邊業還令活。經多千歲不聞樂聲，何",
    "T11n0316_019:0827b29": "況樂觸。斯由不知罪福不造施因，智者應念。」",
    "T11n0316_019:0827c01": "我今回發是心，親近善友，當得人身，不惜",
    "T11n0316_019:0827c02": "軀命，廣行布施作諸善業，親近承事諸阿闍",
    "T11n0316_019:0827c03": "梨，於菩薩藏正法，勤求修習隨諸所作，總",
    "T11n0316_019:0827c04": "略乃至給奉水瓶。』此是菩薩第五發心。」",
    "T11n0316_019:0827c05": "爾時世尊欲重明斯義說伽陀曰：",
    "T11n0316_019:0827c06": "「為由親近諸惡友，　　惡心欺誑於他人，",
    "T11n0316_019:0827c07": "罪業邪見為所依，　　故我廣興於罪業。",
    "T11n0316_019:0827c08": "邊極遼敻眾生類，　　恣噉飲食無足心，",
    "T11n0316_019:0827c09": "皆謂罪福悉無因，　　亦無苦楚諸報應。",
    "T11n0316_019:0827c10": "此等如是罪業見，　　數數親近於惡友，",
    "T11n0316_019:0827c11": "一向艱惡罪殃深，　　由斯速墮於地獄。",
    "T11n0316_019:0827c12": "縱得人身經千轉，　　旋墮三種惡趣中，",
    "T11n0316_019:0827c13": "不見正等正覺尊，　　出現世間堪歸向，",
    "T11n0316_019:0827c14": "所有世間善知識，　　極善名稱悉不聞。",
    "T11n0316_019:0827c15": "我若當來得人身，　　廣修賢善諸事業，",
    "T11n0316_019:0827c16": "世間人身最難得，　　眾生壽命亦復難。",
    "T11n0316_019:0827c17": "如來正法極難聞，　　諸佛出世實難值，",
    "T11n0316_019:0827c18": "縱得人身斯難者，　　速得聖道轉復難。",
    "T11n0316_019:0827c19": "我若值佛出興時，　　遵一切智清淨教，",
    "T11n0316_019:0827c20": "所有身語意三業，　　發起一切諸過罪，",
    "T11n0316_019:0827c21": "於不究竟苦果中，　　誓願不復還修作，",
    "T11n0316_019:0827c22": "若復內心清淨故，　　罪業因果亦復然。",
    "T11n0316_019:0827c23": "於不究竟苦果中，　　如彼內心皆清淨，",
    "T11n0316_019:0827c24": "所有極善身語意，　　世間無智誠難作，",
    "T11n0316_019:0827c25": "唯除親近阿闍梨，　　願作菩提勝根本。",
    "T11n0316_019:0827c26": "當知正道名聖道，　　如其意樂善宣說，",
    "T11n0316_019:0827c27": "當入無誑精進門，　　作佛菩提勝根本。",
    "T11n0316_019:0827c28": "菩薩如是發心已，　　頂重師尊給水瓶，",
    "T11n0316_019:0827c29": "智慧方便悉圓成，　　是為菩薩廣大行。",
    "T11n0316_019:0828a01": "「舍利子！此是菩薩第五發心。",
    "T11n0316_019:0828a02": "「復次舍利子！六者菩薩發如是心：『世間眾生",
    "T11n0316_019:0828a03": "應如是念：「我於長夜中，遠離善知識、親近惡",
    "T11n0316_019:0828a04": "知識，無善樂欲，於師尊智者不能謙下恭信、",
    "T11n0316_019:0828a05": "百種稱讚、親近禮奉、誠諦合掌、作諸善業，但",
    "T11n0316_019:0828a06": "以慢心增長造多不善。由其所作不善業因",
    "T11n0316_019:0828a07": "果報成熟，縱得人身，羸瘦憔悴不能活命，不",
    "T11n0316_019:0828a08": "能行施。雖生人中其性慳悋加復貧困，或作",
    "T11n0316_019:0828a09": "奴僕為他所使他所繫屬，如耽欲飛禽於空",
    "T11n0316_019:0828a10": "中行，隨所住處驚怖艱險。邪見眾生亦復如",
    "T11n0316_019:0828a11": "是，破毀淨戒而常習行三不善根，在四趣中，",
    "T11n0316_019:0828a12": "五蓋所覆，常行六種不能尊重師長之法，於",
    "T11n0316_019:0828a13": "其七種善妙正法不能遵奉，起八邪法入邪",
    "T11n0316_019:0828a14": "定聚，於九惱處常起惱害，常行十種不善業",
    "T11n0316_019:0828a15": "道。於非道中堅猛而入，向地獄門背生天道，",
    "T11n0316_019:0828a16": "遠善知識近惡知識，順魔意樂捨離善法行",
    "T11n0316_019:0828a17": "不善法，打擊怖畏艱苦隨生，施作種種不饒",
    "T11n0316_019:0828a18": "益事。以是緣故不能愛樂行布施等。」我今回",
    "T11n0316_019:0828a19": "發是心，親近善友，當得人身，不惜軀命廣行",
    "T11n0316_019:0828a20": "布施作諸善業，於菩薩藏正法，勤求修習隨",
    "T11n0316_019:0828a21": "諸所作，總略乃至給奉水瓶。』此是菩薩第六",
    "T11n0316_019:0828a22": "發心。」",
    "T11n0316_019:0828a23": "爾時世尊欲重明斯義說伽陀曰：",
    "T11n0316_019:0828a24": "「近惡友故增憍慢，　　親近還經多劫海，",
    "T11n0316_019:0828a25": "人中若受奴僕身，　　長夜輪回於三有。",
    "T11n0316_019:0828a26": "難得人身歷艱苦，　　最上身相極難得，",
    "T11n0316_019:0828a27": "善妙色相亦復難，　　諸佛出世極難值。",
    "T11n0316_019:0828a28": "我當親近賢善友，　　顯示菩薩正行道，",
    "T11n0316_019:0828a29": "菩提心寶廣大增，　　多俱胝劫願獲得。",
    "T11n0316_019:0828b01": "身不堅牢如泡沫，　　復如幻化歌戲等，",
    "T11n0316_019:0828b02": "如其所見在夢中，　　覺了無實悉虛假。",
    "T11n0316_019:0828b03": "壽數將盡命促少，　　猶如雲電不久停，",
    "T11n0316_019:0828b04": "剎那命盡轉蘊時，　　捨不實身求實體。",
    "T11n0316_019:0828b05": "時分轉易迅速住，　　當須摧墮憍慢山，",
    "T11n0316_019:0828b06": "虛假和合三世中，　　漂流不思議劫海。",
    "T11n0316_019:0828b07": "棄捨於身離諸愛，　　於其壽命亦無惜，",
    "T11n0316_019:0828b08": "蠲除憍倨我慢心，　　頂重師尊常承事。",
    "T11n0316_019:0828b09": "世間師尊極勝上，　　如其父母等無差，",
    "T11n0316_019:0828b10": "息除憍倨我慢心，　　尊重精勤奉諸作。",
    "T11n0316_019:0828b11": "菩薩無上菩提分，　　菩薩勝行同分者，",
    "T11n0316_019:0828b12": "愛樂尊重堅固心，　　願諸所作皆勤勇。",
    "T11n0316_019:0828b13": "慢愛行時慢增長，　　除斷慢法不能知，",
    "T11n0316_019:0828b14": "由智金剛碎無餘，　　大憍慢山皆摧墮。",
    "T11n0316_019:0828b15": "令他修勝菩提行，　　最勝安處菩提場，",
    "T11n0316_019:0828b16": "正法摧伏諸魔軍，　　救度四生煩惱眾。",
    "T11n0316_019:0828b17": "十方一切病苦者，　　不能自厭不淨身，",
    "T11n0316_019:0828b18": "我當發起慈悲心，　　願作三世所歸趣。",
    "T11n0316_019:0828b19": "廣行布施波羅蜜，　　復能學佛戒功德，",
    "T11n0316_019:0828b20": "諦觀忍辱行周圓，　　我發精進最上道。",
    "T11n0316_019:0828b21": "圓具禪定波羅蜜，　　隨心所起善安住，",
    "T11n0316_019:0828b22": "勝慧方便亦復然，　　願奉師尊修施行。",
    "T11n0316_019:0828b23": "增長此諸福威力，　　不可思議智慧善，",
    "T11n0316_019:0828b24": "自他意樂悉尊高，　　修學圓成真法器。",
    "T11n0316_019:0828b25": "「舍利子！此是菩薩第六發心。",
    "T11n0316_019:0828b26": "佛說大乘菩薩藏正法經卷第十九"
}