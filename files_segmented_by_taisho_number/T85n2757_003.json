{
    "T85n2757_003:0234c04": "花嚴經疏卷第三",
    "T85n2757_003:0234c06": "釋元曉述",
    "T85n2757_003:0234c07": "如來光明覺品。此中如來放光普照十方。令",
    "T85n2757_003:0234c08": "諸大眾除滅闇障覺如來身周遍法界。以之",
    "T85n2757_003:0234c09": "故言光明覺品。是答二問義如前說。又此佛",
    "T85n2757_003:0234c10": "光滅諸疑惑。拔眾災難。由是義故答彼二句",
    "T85n2757_003:0234c11": "更起元位。信心分內有二之中。舉所得果。起",
    "T85n2757_003:0234c12": "願樂心。既於前此下第二不所修行生進趣",
    "T85n2757_003:0234c13": "意。此中四品。科為二分。謂前二品。遣諸疑",
    "T85n2757_003:0234c14": "難以生信解。其後二品。正說行德而令進修。",
    "T85n2757_003:0234c15": "初中亦二。初品遣疑。次品通難。通難者於法",
    "T85n2757_003:0234c16": "難解。生諸難故。遣疑者於佛未信。起諸疑",
    "T85n2757_003:0234c17": "故。此疑因何而得起者。前二品說佛號諦名",
    "T85n2757_003:0234c18": "遍布十方一切世界。於是疑言。為佛身遍故",
    "T85n2757_003:0234c19": "名聲隨遍耶。為身局世此唯名聲遍耶。若唯",
    "T85n2757_003:0234c20": "名聲遍而身不遍者。如何身業之報狹。口業",
    "T85n2757_003:0234c21": "之果寬。本修二業皆無量故。若如名遍身亦",
    "T85n2757_003:0234c22": "遍者。何故但見佛世。此會為遣是疑故此品",
    "T85n2757_003:0234c23": "來。大意如是。次釋其文文中有二。先明光從",
    "T85n2757_003:0234c24": "出處。後顯光所照處。初中言從兩足相輪放",
    "T85n2757_003:0234c25": "百億光明。相輪即是千輻輪相。為表信行。始",
    "T85n2757_003:0234c26": "發起者。初起十心。增至百千。止觀雙運。入",
    "T85n2757_003:0234c27": "賢首位故。從兩足相輪而出也。遍照以下光",
    "T85n2757_003:0234c28": "所照處。從近至遠十重漸增表所為始發趣",
    "T85n2757_003:0234c29": "者漸修增進必滿位。此中正顯佛身遍然。所",
    "T85n2757_003:0235a01": "以身口二業果報皆同無邊等周法界。就第一",
    "T85n2757_003:0235a02": "重即有二分。先序光所照處所見之事。後明",
    "T85n2757_003:0235a03": "濡首菩薩說偈讚佛。初中亦二。先顯光照百",
    "T85n2757_003:0235a04": "億世界。後明普見佛及大眾。後之九重科文",
    "T85n2757_003:0235a05": "亦爾。讚佛中亦有二。先明一處。後例餘處。頌",
    "T85n2757_003:0235a06": "中有二也。前二頌依東方佛號讚佛。不動相。",
    "T85n2757_003:0235a07": "後之八頌寄濡首菩薩名。顯無住無得智。初",
    "T85n2757_003:0235a08": "中亦二。初頌反顯。後頌順明。反顯義者若知",
    "T85n2757_003:0235a09": "如來脫縛離滿。則謂如來有動有出。既有所",
    "T85n2757_003:0235a10": "得非淨眼故。順明義者。若知如來觀一切法",
    "T85n2757_003:0235a11": "皆無所有。則順如來不動之智。既非有住疾",
    "T85n2757_003:0235a12": "作佛故。後八頌中即有四雙。第一雙中初頌",
    "T85n2757_003:0235a13": "達俗無實　次頌入真無二。第二雙者先明於",
    "T85n2757_003:0235a14": "人無住。後顯於法久得。第三雙者先明於法",
    "T85n2757_003:0235a15": "離有無後顯於佛無減增。第四離雙者先明",
    "T85n2757_003:0235a16": "人法無所得門轉化眾生。後顯一多無障礙",
    "T85n2757_003:0235a17": "門得無所畏。一切法入一法故一中解無量。",
    "T85n2757_003:0235a18": "一法入一切法故無量中解一也。所以能得",
    "T85n2757_003:0235a19": "互相入者。展轉互為鏡影而生　非實而生故",
    "T85n2757_003:0235a20": "無障礙。是謂濡首菩薩法門。第二頌中亦有",
    "T85n2757_003:0235a21": "二分。在前二頌寄南方佛號。歎智惠火法門。",
    "T85n2757_003:0235a22": "後之八頌依彼菩薩名。顯覺首法門。初中有",
    "T85n2757_003:0235a23": "二。前之一頌見諸眾生癡闇令求無上惠明。",
    "T85n2757_003:0235a24": "後之一頌內懷不轉智火外轉無上光輪。後",
    "T85n2757_003:0235a25": "八頌中亦作四雙。第一雙者前則弘誓為首",
    "T85n2757_003:0235a26": "覺生死眠。後則慈悲為懷降眾魔怨。第二",
    "T85n2757_003:0235a27": "雙者內得深智覺。能害諸煩惱。外擊正法鼓",
    "T85n2757_003:0235a28": "警覺十方國。第三雙者下則於一切有而不",
    "T85n2757_003:0235a29": "取著。上則於一切佛而生歡喜念。第四雙者",
    "T85n2757_003:0235b01": "為救眾生長劫受苦。為護佛法。不惜身命。是",
    "T85n2757_003:0235b02": "為覺首菩薩自覺覺他法門。第三頌中亦有",
    "T85n2757_003:0235b03": "二分。在前一頌寄西方佛名。歎淨智法行。其",
    "T85n2757_003:0235b04": "後九頌依彼財首菩薩之名。明現種種功德。",
    "T85n2757_003:0235b05": "之則饒益一切眾生法門。初中有二。上半覺",
    "T85n2757_003:0235b06": "淨。下半心淨。是謂淨智法行也。第四頌中",
    "T85n2757_003:0235b07": "亦有二分。在前九頌寄北方佛號。歎具威德",
    "T85n2757_003:0235b08": "智惠法門。最後一頌依彼寶首菩薩之名。顯",
    "T85n2757_003:0235b09": "如鍊金清淨法門。初中亦二。在前一頌總標",
    "T85n2757_003:0235b10": "內外威德具足。於中上半內證威德。下之二",
    "T85n2757_003:0235b11": "句外現威德。其次八頌別顯四雙威德具足。",
    "T85n2757_003:0235b12": "第一雙者自覺離塵德。化他普起威。第二",
    "T85n2757_003:0235b13": "雙者無陰離苦威內解外脫德。第三雙者靜",
    "T85n2757_003:0235b14": "而恒動威。動而常寂德。第四雙者善知甚深",
    "T85n2757_003:0235b15": "德普見廣度威。第五頌中亦作二分。在前",
    "T85n2757_003:0235b16": "五頌依彼第五德首菩薩。明其自利利他功",
    "T85n2757_003:0235b17": "德。其後五頌寄彼第五明智佛號。歎彼明照",
    "T85n2757_003:0235b18": "不思議境。初中亦二。前之一頌下化群生慈",
    "T85n2757_003:0235b19": "悲之德。其後四頌上求佛道進修之德。後",
    "T85n2757_003:0235b20": "之五頌亦分為二。在前二頌明觀身心實相",
    "T85n2757_003:0235b21": "境界。其後三頌達無量不思議境。第六頌中",
    "T85n2757_003:0235b22": "即有二分。七言六頌。五言五頌。七言頌中亦",
    "T85n2757_003:0235b23": "有二分。在前二頌依彼第六目首菩薩。反顯",
    "T85n2757_003:0235b24": "淨目所見妙色。其後四頌寄東南方佛號。嘆",
    "T85n2757_003:0235b25": "究竟智深妙界。五言頌中亦有二分。在前二",
    "T85n2757_003:0235b26": "頌依目首名。嘆佛淨眼自在法門。後之三",
    "T85n2757_003:0235b27": "頌寄彼佛號。嘆究竟智甚深境界。第七頌",
    "T85n2757_003:0235b28": "中亦作二分。在前二頌。寄西南方佛號。讚佛",
    "T85n2757_003:0235b29": "無上智覺。其後八頌依彼菩薩進首之名。顯",
    "T85n2757_003:0235c01": "其進入佛智境界。初中亦二。前嘆自覺覺他",
    "T85n2757_003:0235c02": "無上之智。後讚無染無毀無上之德。後八頌",
    "T85n2757_003:0235c03": "中四雙不現。第一雙者進入佛智進入法海。",
    "T85n2757_003:0235c04": "第二雙者正轉法輪正思佛道。第三雙者順",
    "T85n2757_003:0235c05": "佛真教知佛實德。第四雙者觀察寂滅了知",
    "T85n2757_003:0235c06": "平等。是謂進首進入法門也。第八偈中有二",
    "T85n2757_003:0235c07": "十頌。即為二分。在前十頌。寄西北方佛號。",
    "T85n2757_003:0235c08": "嘆自在智方便。後十頌依菩薩法首之名。嘆",
    "T85n2757_003:0235c09": "於法義隨順智力。初中五雙。第一雙者大智",
    "T85n2757_003:0235c10": "自在大德成就。第二雙者覺性廣觀離相深",
    "T85n2757_003:0235c11": "樂。第三雙者於有無礙於空無著。第四雙",
    "T85n2757_003:0235c12": "者諦了差別樂觀平等。第五雙者攝一切智",
    "T85n2757_003:0235c13": "成最勝意。如是五雙十門方便。皆是自在智",
    "T85n2757_003:0235c14": "差別也。次嘆法智。亦有五雙。第一雙者深",
    "T85n2757_003:0235c15": "法順知至處遍至。第二雙者隨順一心能至",
    "T85n2757_003:0235c16": "深境。第三雙者記念時節了知成敗。第四雙",
    "T85n2757_003:0235c17": "者所知差別能了方便。第五雙者觀察三世",
    "T85n2757_003:0235c18": "覺知平等。五雙皆是法首法門也。第九頌",
    "T85n2757_003:0235c19": "中亦有二分。在前十頌寄彼下方佛號。嘆梵",
    "T85n2757_003:0235c20": "天智法門。其後十頌依彼智首菩薩之名。嘆",
    "T85n2757_003:0235c21": "其却闇智燈法門。初中有二。二頌略標。八頌",
    "T85n2757_003:0235c22": "廣釋。標中亦二。前明梵行。後顯梵音。言梵",
    "T85n2757_003:0235c23": "行者。梵天現化化人間時。受難行法形如骨",
    "T85n2757_003:0235c24": "鎖。當知難行即是梵行。八頌廣釋。即顯四",
    "T85n2757_003:0235c25": "門。一者二頌離高慢法門。除生死苦難。二者",
    "T85n2757_003:0235c26": "二頌不放逸法門。除世間放逸。三者二頌宣",
    "T85n2757_003:0235c27": "無我教門。滅眾生著我。四者二頌弘誓普潤",
    "T85n2757_003:0235c28": "門滅眾生熾火。此曰皆是梵天行門也。後十",
    "T85n2757_003:0235c29": "頌中亦有二分。在前二頌略標智門。於中前",
    "T85n2757_003:0236a01": "頌舉所滅闇。其後七頌顯能滅燈。八頌釋中",
    "T85n2757_003:0236a02": "亦有四門。一者二頌船渡漂流法門。二者二",
    "T85n2757_003:0236a03": "頌橋拯沈沒法門。三者二頌方便拔苦法門。",
    "T85n2757_003:0236a04": "四者二頌實智與樂法門。第十頌中亦有二",
    "T85n2757_003:0236a05": "分。在前四頌寄彼上方佛號。歎伏怨智法門。",
    "T85n2757_003:0236a06": "後十六頌依彼菩薩賢首之名。廣說賢首勝",
    "T85n2757_003:0236a07": "能法門。初中有二。在前二頌正顯伏怨勝",
    "T85n2757_003:0236a08": "智十力。其次二頌。標示伏怨名聲勝德。普",
    "T85n2757_003:0236a09": "為眾生以下第二賢首法門。於中有二。前之",
    "T85n2757_003:0236a10": "四頌下化眾生勝能。後十二頌上求佛道勝",
    "T85n2757_003:0236a11": "能。能問十方佛以下第二上求佛道。合十二",
    "T85n2757_003:0236a12": "頌以為六雙。一者問佛見佛為雙。二者能說",
    "T85n2757_003:0236a13": "能化為雙。三者聞佛音見佛身以為雙也。四",
    "T85n2757_003:0236a14": "者著有無著開以為雙也。第五雙者下喻上",
    "T85n2757_003:0236a15": "法。第六雙者外譬內法。此後兩雙依比量門",
    "T85n2757_003:0236a16": "證成佛身周遍之義。上來十重光明遍照顯",
    "T85n2757_003:0236a17": "佛色身無所不遍。十重說偈讚佛功德明佛",
    "T85n2757_003:0236a18": "內德亦無不周。於中亦顯菩薩德者。明諸菩",
    "T85n2757_003:0236a19": "薩隨佛能適於佛。起疑除遣已盡。　交了",
    "T85n2757_003:0236a20": "寬文十年七月九日以石水院本寫了"
}