{
    "T24n1451_016:0276a02": "根本說一切有部毘奈耶雜事",
    "T24n1451_016:0276a03": "卷第十六",
    "T24n1451_016:0276a05": "三藏法師義淨奉　制譯",
    "T24n1451_016:0276a06": "第四門第二子攝頌曰：",
    "T24n1451_016:0276a07": "　牆柵尼剃具、　　不著打光衣、",
    "T24n1451_016:0276a08": "　得少亦平分、　　汝淨儀應識。",
    "T24n1451_016:0276a09": "緣在室羅伐城。其給孤長者施寺之後，道俗",
    "T24n1451_016:0276a10": "諸人來往者眾，長者念曰：「今者寺園便成大",
    "T24n1451_016:0276a11": "路，我今宜可遍築高牆。」即往佛所白言：「世尊！",
    "T24n1451_016:0276a12": "今此寺園便成大路，欲安園牆，不知得不？」佛",
    "T24n1451_016:0276a13": "言：「長者！隨意應作。」長者即於四面悉以牆圍，",
    "T24n1451_016:0276a14": "至夏雨時其水不出致令淹漬。長者後時來",
    "T24n1451_016:0276a15": "禮佛足，見其水滿作如是念：「我先築牆不通",
    "T24n1451_016:0276a16": "水竇致令水滿，佛若許者為竇通出。」白佛，佛",
    "T24n1451_016:0276a17": "言：「隨意通水。」時諸牛犢揩損其牆或以角觸，",
    "T24n1451_016:0276a18": "長者見已作如是念：「我雖築牆，未為木柵。」廣",
    "T24n1451_016:0276a19": "說如上，佛言：「應為木柵。」時有惡人盜木將去，",
    "T24n1451_016:0276a20": "長者來見柵被賊偷隨處零落，長者以事白",
    "T24n1451_016:0276a21": "佛：「柵外安塹。」佛言：「隨作。」長者即於柵外周匝",
    "T24n1451_016:0276a22": "安塹。",
    "T24n1451_016:0276a23": "緣處同前。時有苾芻尼名曰底灑，頭髮極長，",
    "T24n1451_016:0276a24": "詣剃髮人處求彼剃髮。彼作是念：「諸釋迦女",
    "T24n1451_016:0276a25": "強使我作。」廣說如前。苾芻所請，「許尼僧伽得",
    "T24n1451_016:0276a26": "畜剃髮具等，宜於屏處更相剃髮。」",
    "T24n1451_016:0276a27": "緣處同前。世尊既許難陀出家，時孫陀羅作",
    "T24n1451_016:0276a28": "好法衣打治光淨，以牙揩拭寄與難陀。難陀",
    "T24n1451_016:0276a29": "得已披此好衣，手擎上鉢對諸大眾馳騁而",
    "T24n1451_016:0276b01": "行。苾芻白佛，佛作是念：「由著好衣有如是過。」",
    "T24n1451_016:0276b02": "告諸苾芻：「此是非法所不應為，難陀癡人著",
    "T24n1451_016:0276b03": "此衣服，手擎好鉢馳騁眾前是為非法。若有",
    "T24n1451_016:0276b04": "苾芻著熟打衣，得越法罪。」世尊既制著熟打",
    "T24n1451_016:0276b05": "衣，有信心婆羅門居士將熟打衣施與苾芻，",
    "T24n1451_016:0276b06": "苾芻不受，廣如上說：「豈令我等無善資糧趣",
    "T24n1451_016:0276b07": "於後世？願當受取。」苾芻以緣白佛，佛言：「隨意",
    "T24n1451_016:0276b08": "受取。既受得已，除去衣光任情受用。」苾芻以",
    "T24n1451_016:0276b09": "手捼衣光仍不去，佛言：「置於露地，待潤捼",
    "T24n1451_016:0276b10": "之。」亦不能除，佛言：「以水浸去。」亦不總除，佛",
    "T24n1451_016:0276b11": "言：「若水浸已，隨意受用，勿生疑惑。若有信心",
    "T24n1451_016:0276b12": "婆羅門居士等，施與大眾熟打好衣，準上應",
    "T24n1451_016:0276b13": "用。」",
    "T24n1451_016:0276b14": "緣處同前。時此城中婆羅門居士等，在於要",
    "T24n1451_016:0276b15": "處眾集堂中共為言話，告言：「汝等知不？沙門",
    "T24n1451_016:0276b16": "喬答摩及聲聞弟子，所得利養不共均分不",
    "T24n1451_016:0276b17": "如外道。」時眾會中有一婆羅門，先無淨信，告",
    "T24n1451_016:0276b18": "諸人曰：「明日宜共君等親觀喬答摩等是均",
    "T24n1451_016:0276b19": "平不？」諸人曰：「善！」時婆羅門遂將白疊一雙",
    "T24n1451_016:0276b20": "入誓多林，即以其疊於上座前施四方僧。",
    "T24n1451_016:0276b21": "白言：「聖者！我以此疊施與眾僧隨意受用。」上",
    "T24n1451_016:0276b22": "座報曰：「大婆羅門願無病長壽，汝此布施是",
    "T24n1451_016:0276b23": "心莊嚴是心資助，善扶勝定得妙菩提，天上",
    "T24n1451_016:0276b24": "人中受勝衣服。」時婆羅門聞是語已，詐現恭",
    "T24n1451_016:0276b25": "敬禮辭而去。",
    "T24n1451_016:0276b26": "爾時世尊告具壽阿難陀曰：「汝可告諸苾芻：",
    "T24n1451_016:0276b27": "『彼婆羅門故來入寺，欲求瑕隙，施此疊衣。汝",
    "T24n1451_016:0276b28": "諸苾芻應可均平各取少分，或用補衣、或為",
    "T24n1451_016:0276b29": "怐紐、或方手許隨用資身。』」時阿難陀受佛教",
    "T24n1451_016:0276c01": "已，告諸苾芻：「世尊有教：『彼婆羅門來求瑕隙。",
    "T24n1451_016:0276c02": "所施疊布汝等可應平等共分，各取少分，或",
    "T24n1451_016:0276c03": "用補衣、或為怐紐、或方手許隨用資身。』」苾",
    "T24n1451_016:0276c04": "芻聞已報尊者曰：「如世尊教，我等奉行。」苾芻",
    "T24n1451_016:0276c05": "得已，便即平分如前受用。於明日旦彼婆羅",
    "T24n1451_016:0276c06": "門在城門立，時諸苾芻執持衣鉢，入城乞食。",
    "T24n1451_016:0276c07": "既至門所，彼婆羅門言：「聖者！我施眾疊仁",
    "T24n1451_016:0276c08": "等作何受用？」有一苾芻報大婆羅門曰：「眾僧",
    "T24n1451_016:0276c09": "得已，平等共分，我所分得便補破衣。」一人報",
    "T24n1451_016:0276c10": "曰：「我所得者用為怐紐。」一人報言：「我所得",
    "T24n1451_016:0276c11": "者，方如手許，隨身受用。」時婆羅門既聞斯語",
    "T24n1451_016:0276c12": "便作是念：「我等所說並是虛言，漫相謗說沙",
    "T24n1451_016:0276c13": "門釋子所得利養不共均分，我今親驗知諸",
    "T24n1451_016:0276c14": "苾芻是具德者，實是均平心無偏黨，可於此",
    "T24n1451_016:0276c15": "中而為出家。」時婆羅門起信心已，往詣佛",
    "T24n1451_016:0276c16": "所頂禮雙足，而白佛言：「唯願世尊慈悲許我",
    "T24n1451_016:0276c17": "於善說法律而為出家，并受近圓成苾芻性，",
    "T24n1451_016:0276c18": "於世尊所勤修梵行。」佛告婆羅門：「善哉，善哉！",
    "T24n1451_016:0276c19": "汝能發此勝上之心而求出家，智者了知諸",
    "T24n1451_016:0276c20": "出家者有五勝利，廣如下說，乃至世尊及聖",
    "T24n1451_016:0276c21": "智者悉皆讚歎，當求出家。」世尊即命婆羅門",
    "T24n1451_016:0276c22": "曰：「善來苾芻！」便是出家即成圓具，策勤正念",
    "T24n1451_016:0276c23": "勇猛不息，摧破五趣生死之輪，如前廣說，斷",
    "T24n1451_016:0276c24": "諸煩惱獲阿羅漢果，乃至釋梵諸天悉皆恭",
    "T24n1451_016:0276c25": "敬。佛告諸苾芻：「濟及餘人、知量而受獲如是",
    "T24n1451_016:0276c26": "利，是故苾芻若得餅食，乃至極小猶如樹葉，",
    "T24n1451_016:0276c27": "眾共分張，若得衣物乃至極少堪作燈炷，",
    "T24n1451_016:0276c28": "眾亦共分。」",
    "T24n1451_016:0276c29": "緣處同前。時此城中有一婆羅門，常樂清淨",
    "T24n1451_016:0277a01": "希願出家，便作是念：「頗有洗淨愜我心者，當",
    "T24n1451_016:0277a02": "依彼法而為出家。」其婆羅門遊方求覓，巡歷",
    "T24n1451_016:0277a03": "外道及婆羅門修行之處，見便利了有不洗",
    "T24n1451_016:0277a04": "淨，有入池中以百土塊而洗淨者，見斯穢惡",
    "T24n1451_016:0277a05": "或事繁多，皆不稱心無歸依處。時婆羅門復",
    "T24n1451_016:0277a06": "作是念：「我皆遍看無遂意者，唯有沙門釋子",
    "T24n1451_016:0277a07": "未往觀察。」即詣逝多林，乃見具壽舍利子携",
    "T24n1451_016:0277a08": "君持瓶水可受三升向便利處，見已生念：「此",
    "T24n1451_016:0277a09": "是沙門喬答摩上首弟子，我且觀察如何洗",
    "T24n1451_016:0277a10": "淨。」即隨後去。若阿羅漢不入定時，不能觀",
    "T24n1451_016:0277a11": "察他人意趣。舍利子既見彼人隨從而行，遂",
    "T24n1451_016:0277a12": "便斂念觀此婆羅門何故隨我？乃知此人心",
    "T24n1451_016:0277a13": "求潔淨，欲於我所伺其善惡。復觀其人有善",
    "T24n1451_016:0277a14": "根不？與誰相屬？遂見彼人先有善根，繫屬於",
    "T24n1451_016:0277a15": "我。作是觀已即於上風安置法服，唯著僧脚",
    "T24n1451_016:0277a16": "敧及下裙而已，次於一邊甎石之上，置末",
    "T24n1451_016:0277a17": "土七聚以為一行各如半桃。復於此邊更行",
    "T24n1451_016:0277a18": "七聚，又於一畔別安一聚。持一籌片并三塊",
    "T24n1451_016:0277a19": "土。入廁室中不閉其門，方便令彼遠處遙見。",
    "T24n1451_016:0277a20": "便利既了，籌用拭身，便以左手取其一土向",
    "T24n1451_016:0277a21": "下洗淨，復取一土洗小便處。既清淨已，次將",
    "T24n1451_016:0277a22": "一土偏洗左手，右手持瓶至其土處，瓶安左",
    "T24n1451_016:0277a23": "髀令水斜出(若有三叉木者，置上極要)，",
    "T24n1451_016:0277a24": "先以七聚一一用洗左手，又取七土一一兩",
    "T24n1451_016:0277a25": "手俱淨，洗拭兩臂亦令淨潔，又取一土用洗",
    "T24n1451_016:0277a26": "澡瓶。事了徐去威儀寂靜披著法衣，後更",
    "T24n1451_016:0277a27": "以水而洗雙足。次至房中取淨瓶水，再三漱",
    "T24n1451_016:0277a28": "口，方始任情隨所作務。彼婆羅門見是事已，",
    "T24n1451_016:0277a29": "深起信心便作是念：「善哉要法，餘莫能加。外",
    "T24n1451_016:0277b01": "道設用百土洗淨，不如釋子但須二七。」作是",
    "T24n1451_016:0277b02": "念已，頂禮舍利子雙足，白言：「聖者！我今願於",
    "T24n1451_016:0277b03": "尊者之處，善說法律而為出家，并受近圓成",
    "T24n1451_016:0277b04": "苾芻性，勤修梵行作不放逸。」舍利子報言：「善",
    "T24n1451_016:0277b05": "哉，善哉！婆羅門！汝能發此殊勝之心斯為善",
    "T24n1451_016:0277b06": "事，如佛所說諸智慧者見五利故當樂出家。",
    "T24n1451_016:0277b07": "云何為五？一者出家功德，是我自利不共他有，",
    "T24n1451_016:0277b08": "是故智者應求出家。二者自知我是卑下之",
    "T24n1451_016:0277b09": "人被他驅使，既出家後受人供養禮拜稱讚，",
    "T24n1451_016:0277b10": "是故智者應求出家。三者從此命終當生天",
    "T24n1451_016:0277b11": "上離三惡道，是故智者應求出家。四者由捨",
    "T24n1451_016:0277b12": "俗故出離生死，當得安隱無上涅槃，是故智",
    "T24n1451_016:0277b13": "者應求出家。五者常為諸佛及聲聞眾諸勝",
    "T24n1451_016:0277b14": "上人之所讚歎，是故智者應求出家。汝今應",
    "T24n1451_016:0277b15": "可觀斯利益，以殷重心捨諸俗網求大功德。」",
    "T24n1451_016:0277b16": "說是語已便與出家并十學處，次受圓具，如",
    "T24n1451_016:0277b17": "法教誡策勵勤修，斷諸結惑證無生法，得阿",
    "T24n1451_016:0277b18": "羅漢果離三界染，觀金與土平等不殊，刀割",
    "T24n1451_016:0277b19": "香塗了無二想，如手撝空心無罣礙，能以大",
    "T24n1451_016:0277b20": "智破無明[穀-禾+卵]，三明六通四無礙辯悉皆具足，",
    "T24n1451_016:0277b21": "於三有中隨處愛著，利養恭敬無不棄捨，帝",
    "T24n1451_016:0277b22": "釋諸天所共讚歎。舍利子將羅漢弟子親詣",
    "T24n1451_016:0277b23": "佛所俱禮雙足，具陳上事。佛告舍利子：「汝",
    "T24n1451_016:0277b24": "能如是以善方便，引導眾生於我法中，因斯",
    "T24n1451_016:0277b25": "制戒為清淨事福利無邊。」(驗斯聖教金口親言，事合奉行理難違逆，但為昔諸",
    "T24n1451_016:0277b26": "律部文有闕遺，雖復少傳未盡其旨，致令學者無所准憑。遂使七百年中斯法未備，或以筒槽充事，復用",
    "T24n1451_016:0277b27": "帛拂拭身、或於石上揩手，元無用土之處，此則咸非本法，求淨翻成污染。今既皎鏡灼然，行否任其恭慢)",
    "T24n1451_016:0277b28": "時諸苾芻咸皆有疑，請世尊曰：「由何緣業，具",
    "T24n1451_016:0277b29": "壽舍利子以清淨事調伏引攝彼婆羅門，能",
    "T24n1451_016:0277c01": "令出家到圓寂處？」佛告諸苾芻：「非但今日調",
    "T24n1451_016:0277c02": "伏彼人令得安樂，於往昔時以清淨事，已曾",
    "T24n1451_016:0277c03": "調攝令捨賊徒，歸依三寶受持五戒。汝等當聽。",
    "T24n1451_016:0277c04": "乃往古昔，於一聚落有婆羅門，妻誕一女儀",
    "T24n1451_016:0277c05": "貌端正，年既長大處女在家，有五百群賊夜",
    "T24n1451_016:0277c06": "劫其村。時彼賊帥渴逼須水，入婆羅門舍見",
    "T24n1451_016:0277c07": "彼少女，告言：『女子！我今渴逼，有水將來。』女",
    "T24n1451_016:0277c08": "言：『且待！』即急然燈取水觀察，賊帥問曰：『何",
    "T24n1451_016:0277c09": "所觀耶？』答言：『觀水。』問曰：『有何可觀？』答言：『恐",
    "T24n1451_016:0277c10": "有草髮，飲時致患。』報曰：『我是狂賊欲害汝村，",
    "T24n1451_016:0277c11": "准斯非理應與毒藥，何憂草髮為我患乎？』女",
    "T24n1451_016:0277c12": "聞是語說伽他曰：",
    "T24n1451_016:0277c13": "「『凡賊所為者，　　枉奪他財物；",
    "T24n1451_016:0277c14": "　　隨君作不作，　　我常依法行。』",
    "T24n1451_016:0277c15": "「知水淨已即便授與。是時賊帥飲水既訖，情",
    "T24n1451_016:0277c16": "生歡喜報言：『少女！汝是我妹，勿起異心。』女曰：",
    "T24n1451_016:0277c17": "『我實不須如此賊人以為兄弟，常於他物作",
    "T24n1451_016:0277c18": "劫奪心，物主見時射以毒箭，遭此命過苦痛",
    "T24n1451_016:0277c19": "難言，我聞兄亡倍生憂慼。仁今若能歸依三",
    "T24n1451_016:0277c20": "寶持五戒者，我為仁妹。』賊便美語告其女曰：",
    "T24n1451_016:0277c21": "『汝言甚善，我當作之。』女即為說三歸五戒令",
    "T24n1451_016:0277c22": "起信心，群賊奉持共尋歸路。汝諸苾芻勿",
    "T24n1451_016:0277c23": "生異念，往時賊帥即婆羅門是，彼之少女即",
    "T24n1451_016:0277c24": "舍利子是。昔時觀水為清淨故，令賊受戒捨",
    "T24n1451_016:0277c25": "惡歸依。今復以其洗淨之法，令生希有，拔",
    "T24n1451_016:0277c26": "出愛河登涅槃岸，長辭苦海永證無生。」",
    "T24n1451_016:0277c27": "佛告諸苾芻：「汝等當知！此是常行恒須在",
    "T24n1451_016:0277c28": "意，如是洗淨有大利益，令身清潔諸天敬奉。",
    "T24n1451_016:0277c29": "是故汝等從今已去，若苾芻、苾芻尼、學戒女、",
    "T24n1451_016:0278a01": "求寂男、求寂女、鄔波索迦、鄔波斯迦，歸依於",
    "T24n1451_016:0278a02": "我、以我為師者，咸應洗淨如舍利子。若人不",
    "T24n1451_016:0278a03": "作如是洗淨者，不應繞塔行道，不合禮佛讀",
    "T24n1451_016:0278a04": "經，自不禮他亦不受禮，不應噉食不坐僧床，",
    "T24n1451_016:0278a05": "亦不入眾。由身不淨不如法故，能令諸天見",
    "T24n1451_016:0278a06": "不生喜，所持呪法皆無効驗。若有犯者得惡",
    "T24n1451_016:0278a07": "作罪。若作齋供書經造像不洗淨者，由輕慢",
    "T24n1451_016:0278a08": "故得福寡薄。若晨朝午後不爵齒木，即不合",
    "T24n1451_016:0278a09": "食亦不成齋，同前得罪。汝等皆應依我言教，",
    "T24n1451_016:0278a10": "無得自欺作不淨法，懈怠放逸為下品行當",
    "T24n1451_016:0278a11": "墮惡道。」時諸苾芻聞佛教誨，皆大歡喜如法",
    "T24n1451_016:0278a12": "奉行。",
    "T24n1451_016:0278a13": "第四門第三子攝頌曰：",
    "T24n1451_016:0278a14": "　緣破須隨替、　　明月聞便領、",
    "T24n1451_016:0278a15": "　依止知差別、　　三人共坐聽。",
    "T24n1451_016:0278a16": "緣在室羅伐城給孤獨園。時諸苾芻著故舊",
    "T24n1451_016:0278a17": "衣無心愛惜，時衣邊畔皆悉破落。苾芻白佛，",
    "T24n1451_016:0278a18": "佛言：「隨所損處以線絡之。」雖復橫絡線復下",
    "T24n1451_016:0278a19": "垂，更著竪線絡令牢固，佛言：「當觀僧伽胝",
    "T24n1451_016:0278a20": "服猶若身皮。」時諸苾芻更無餘衣常披大衣，",
    "T24n1451_016:0278a21": "於其腋下流汗霑污，臭氣不淨令衣疾破。苾",
    "T24n1451_016:0278a22": "芻白佛，佛言：「可於腋邊別安怗緣。」苾芻不",
    "T24n1451_016:0278a23": "知如何安怗？佛言：「用物一肘半、闊一張手而",
    "T24n1451_016:0278a24": "為其怗。」佛言：「不應用白物怗，應以壞色。」彼",
    "T24n1451_016:0278a25": "用袈裟色，佛言：「不應(此乾陀色，恐染餘衣)。赤石、赤土染",
    "T24n1451_016:0278a26": "之。」苾芻縫著，佛言：「應可麁絣。」遂於一邊安",
    "T24n1451_016:0278a27": "怗，佛言：「兩畔緣邊俱可安怗，顛倒任披。若",
    "T24n1451_016:0278a28": "有臭氣，時時坼洗。」",
    "T24n1451_016:0278a29": "緣處同前。有婆羅門娶妻未久便生一女，名",
    "T24n1451_016:0278b01": "為明月，年漸長大，時大世主便度出家與授",
    "T24n1451_016:0278b02": "近圓。時大世主將五百苾芻尼，往詣佛所禮",
    "T24n1451_016:0278b03": "雙足已退坐一面，佛為說法乃至默然而住。",
    "T24n1451_016:0278b04": "時大世主既聞法已，從座而起整衣一肩，合",
    "T24n1451_016:0278b05": "掌恭敬白言：「世尊已為苾芻說毘奈耶，唯願",
    "T24n1451_016:0278b06": "慈悲亦為尼說。」佛言：「無有是處，如來大師",
    "T24n1451_016:0278b07": "親對於尼說毘奈耶法。然於苾芻尼眾，有聞",
    "T24n1451_016:0278b08": "一遍即能持者我當為說。」時明月苾芻尼在",
    "T24n1451_016:0278b09": "眾中坐，即起合掌白言：「世尊！唯願為說，望受",
    "T24n1451_016:0278b10": "尊言一聞領悟。」佛為彼說，一領無遺。佛告諸",
    "T24n1451_016:0278b11": "苾芻：「於我法中聲聞尼眾，一聞便領者，明月",
    "T24n1451_016:0278b12": "苾芻尼斯為第一。」佛作是念：「非一切處有明",
    "T24n1451_016:0278b13": "月可求，及相似者亦不可得，是故苾芻亦應",
    "T24n1451_016:0278b14": "受持苾芻尼毘奈耶為苾芻尼說，復應教詔、",
    "T24n1451_016:0278b15": "有問為答。」如是念已告諸苾芻：「如所念事乃",
    "T24n1451_016:0278b16": "至有問為答。」如世尊說由依戒故、由住戒故",
    "T24n1451_016:0278b17": "修習於法，若定若慧如理相應。此明月尼隨",
    "T24n1451_016:0278b18": "順於我。由依戒故、由住戒故，定慧相應發起",
    "T24n1451_016:0278b19": "勇猛，正勤策勵廣說如前，得阿羅漢果壞五",
    "T24n1451_016:0278b20": "趣輪出生死海，廣說乃至釋梵諸天皆為供",
    "T24n1451_016:0278b21": "養。時諸苾芻咸皆有疑，請世尊曰：「此明月苾",
    "T24n1451_016:0278b22": "芻尼曾作何業，彼業異熟，得大聰慧有大辯",
    "T24n1451_016:0278b23": "才，聞持之中說為第一，於佛教中出家修行，",
    "T24n1451_016:0278b24": "斷諸煩惱證阿羅漢？」佛告諸苾芻：「此明月尼",
    "T24n1451_016:0278b25": "曾所作業果報成熟，廣說如餘。汝等苾芻！乃",
    "T24n1451_016:0278b26": "往古昔九十一劫人壽八萬歲，有佛出世，名",
    "T24n1451_016:0278b27": "毘鉢尸，十號具足，與六萬二千苾芻，往親慧",
    "T24n1451_016:0278b28": "城住勝慧林中。時彼城中有一長者，娶妻未",
    "T24n1451_016:0278b29": "久便生一女，年漸長大。其父信敬，至隨意時，",
    "T24n1451_016:0278c01": "遂便將女往苾芻尼寺，以刀子及針行與尼",
    "T24n1451_016:0278c02": "眾作隨意施。時彼女子見斯善事，心生歡喜",
    "T24n1451_016:0278c03": "白其父曰：『我亦隨情與諸尼眾作隨意事。』父",
    "T24n1451_016:0278c04": "曰：『善哉！隨汝意作。』其女即取刀子及針金銀",
    "T24n1451_016:0278c05": "珍寶種種異物，奉施尼眾為隨意事，即於眾",
    "T24n1451_016:0278c06": "首合掌禮拜而發誓言：『願我以此於尼眾中",
    "T24n1451_016:0278c07": "敬心福施所有善根，於未來世令我獲得大慧",
    "T24n1451_016:0278c08": "大辯具足聞持。』汝等苾芻勿生異念，往時女",
    "T24n1451_016:0278c09": "者即明月是。由彼昔日於尼眾中行刀子等",
    "T24n1451_016:0278c10": "所有善根，復發弘願願我未來得大辯才聞",
    "T24n1451_016:0278c11": "持具足。由彼業緣今受斯報。又於迦攝波佛",
    "T24n1451_016:0278c12": "時，出家修行為苾芻尼，乃至盡形持戒無缺",
    "T24n1451_016:0278c13": "竟無所證。時親教尼於彼佛法中聞持第一，",
    "T24n1451_016:0278c14": "時彼弟子發如是願：『我親教師於此法中總",
    "T24n1451_016:0278c15": "持第一。如佛授記於未來世人壽百年，有佛",
    "T24n1451_016:0278c16": "出世名釋迦牟尼，於彼法中我當出家。佛亦",
    "T24n1451_016:0278c17": "記我於尼眾中總持第一。』由昔願力今受斯",
    "T24n1451_016:0278c18": "報。汝等應知，若純黑業得純黑報，廣說如前。",
    "T24n1451_016:0278c19": "是故汝等應當修學。」",
    "T24n1451_016:0278c20": "緣處同前。有少年苾芻共老苾芻，人間遊行",
    "T24n1451_016:0278c21": "至室羅伐。時老苾芻向鹿子母舍，少者詣給",
    "T24n1451_016:0278c22": "孤獨園，於一苾芻請為依止住少多時，白其",
    "T24n1451_016:0278c23": "師曰：「阿遮利耶！我於彼寺安置衣鉢，暫往取",
    "T24n1451_016:0278c24": "來。」報言：「子！隨去速來。」答言：「彼無他事，尋即",
    "T24n1451_016:0278c25": "旋歸。」禮足而去。既至彼已，眾先有制：「若於一",
    "T24n1451_016:0278c26": "宿無依止師即不應住。」便詣苾芻而為依止。",
    "T24n1451_016:0278c27": "既至天明情欲歸去，到師房所扣門而進，白",
    "T24n1451_016:0278c28": "言：「敬禮阿遮利耶四大安不？」師曰：「不安。」彼便",
    "T24n1451_016:0278c29": "念曰：「師今有疾，我即棄去是所不應，世尊由",
    "T24n1451_016:0279a01": "斯制須依止互相瞻視，我今宜住待差當行。」",
    "T24n1451_016:0279a02": "即便供給病遂瘳損，白言：「觀察臥具，我今欲",
    "T24n1451_016:0279a03": "去。」報言：「子！汝無闕乏不？」答言：「我無闕乏，然我",
    "T24n1451_016:0279a04": "本心不擬住此，但為暫來取自衣鉢。此眾有",
    "T24n1451_016:0279a05": "制：『假令一宿亦須依止。』我懼眾法請作依止，",
    "T24n1451_016:0279a06": "見師有病我作是念：『師有疾病，我今棄去，是",
    "T24n1451_016:0279a07": "所非宜。』」具陳其意。師曰：「善哉，善哉！具壽！共住",
    "T24n1451_016:0279a08": "門人於親教師及軌範師，共相瞻侍應如是",
    "T24n1451_016:0279a09": "作。若有諸餘共住門人，於二師處亦應如是。",
    "T24n1451_016:0279a10": "增長善法如蓮花出水，斯為善事汝當好去，",
    "T24n1451_016:0279a11": "常為謹慎勿作放逸。」遂禮師足奉辭而去，漸",
    "T24n1451_016:0279a12": "至給園到其師處合掌禮敬，師言：「善來具壽！",
    "T24n1451_016:0279a13": "何故遲遲？」彼便以事具悉白知，師曰：「善哉具",
    "T24n1451_016:0279a14": "壽！汝能如是，於其師處敬重相看。能令善根",
    "T24n1451_016:0279a15": "日夜增長如蓮處水。」師作是念：「為前依止為",
    "T24n1451_016:0279a16": "更授耶？」苾芻白佛，佛言：「有緣暫去即擬還來，",
    "T24n1451_016:0279a17": "宜依舊師無勞更授。」",
    "T24n1451_016:0279a18": "緣處同前。有一苾芻專修靜慮，有小苾芻請",
    "T24n1451_016:0279a19": "作依止，即便為作。生如是念：「如佛所說寧作",
    "T24n1451_016:0279a20": "屠兒，不與他出家及受近圓而不教誡，共",
    "T24n1451_016:0279a21": "住既爾，門人亦然。我修禪寂無緣教授，宜付",
    "T24n1451_016:0279a22": "餘人令教讀誦。」詣一苾芻，報言：「具壽！教此讀",
    "T24n1451_016:0279a23": "經。」答曰：「共立要期我當教讀。若有乏少能供",
    "T24n1451_016:0279a24": "承者，我不相違。」答言：「若有闕少，我自供給。」即",
    "T24n1451_016:0279a25": "便教讀。後於異時彼便染患，其依止師如法",
    "T24n1451_016:0279a26": "供給遂便瘳差，其依止師復自染患，彼不迴",
    "T24n1451_016:0279a27": "顧瞻察其師，如是至三竟不看侍，報言：「汝去，",
    "T24n1451_016:0279a28": "別求依止。」答曰：「蒙作依止，是事流恩，一無闕",
    "T24n1451_016:0279a29": "乏，今何驅遣？」報曰：「汝無闕乏，我有闕乏。汝",
    "T24n1451_016:0279b01": "之病苦，我自供承。我病至三，不曾迴顧。汝作",
    "T24n1451_016:0279b02": "如是不恭敬事，若有與汝作依止者可於彼",
    "T24n1451_016:0279b03": "住。」彼聞默然不能致答。苾芻白佛，佛言：「於依",
    "T24n1451_016:0279b04": "止師可為供侍，當觀師主與父母無異，違者",
    "T24n1451_016:0279b05": "得越法罪。」時有教讀阿遮利耶身嬰疾病，受",
    "T24n1451_016:0279b06": "法弟子不為瞻侍，及其病差還來問經，師曰：",
    "T24n1451_016:0279b07": "「汝去！我身病苦曾不相看，誰復更能教爾習",
    "T24n1451_016:0279b08": "讀，可覓餘人共相指示。」復便無對。苾芻白",
    "T24n1451_016:0279b09": "佛，佛言於依止師應為供侍、於教讀師亦為",
    "T24n1451_016:0279b10": "供給者，後於異時依止、教讀二俱染患，不知",
    "T24n1451_016:0279b11": "於誰而為供給？苾芻白佛，佛言：「若其能者二",
    "T24n1451_016:0279b12": "俱看侍，若無力者可供依止。若無教讀隨處",
    "T24n1451_016:0279b13": "得住，若無依止不合停居。」",
    "T24n1451_016:0279b14": "緣處同前。時有苾芻與他出家并受圓具，即",
    "T24n1451_016:0279b15": "便棄擲人間遊行，於彼弟子不以衣食及法",
    "T24n1451_016:0279b16": "而相攝養，此便於餘而求依止，其師即以衣",
    "T24n1451_016:0279b17": "食法共相資助。如世尊說有四攝事，布施、愛",
    "T24n1451_016:0279b18": "語、利行、同事。時彼門人於其師處，倍生敬重",
    "T24n1451_016:0279b19": "情無捨離。後於異時其親教師，遊行事周還",
    "T24n1451_016:0279b20": "來給園，少年苾芻皆起迎接，其年老者咸",
    "T24n1451_016:0279b21": "唱：「善來。」彼舊弟子見不起座。諸苾芻告曰：「見",
    "T24n1451_016:0279b22": "尊者來，少皆迎接，老唱：『善來。』因何汝今見本",
    "T24n1451_016:0279b23": "師來身不移座，豈成合理？」答曰：「豈彼於我出",
    "T24n1451_016:0279b24": "家近圓，能以衣食及法共相資助，令我憶念",
    "T24n1451_016:0279b25": "見而迎接？」苾芻報曰：「勿作是語！如佛所說：",
    "T24n1451_016:0279b26": "『若復有人依託師主，於佛法中剃除鬚髮而",
    "T24n1451_016:0279b27": "披法服，以淨信心出家修行，彼人於師乃至",
    "T24n1451_016:0279b28": "盡壽，四事供養未能報恩。』汝作是言非為應",
    "T24n1451_016:0279b29": "理。」彼便默爾。苾芻白佛，佛言：「弟子門人纔",
    "T24n1451_016:0279c01": "見師時即須起立，若見親教師依止即捨。」如",
    "T24n1451_016:0279c02": "佛所言見親教師即捨依止者，諸苾芻不知",
    "T24n1451_016:0279c03": "云何？如下具說。",
    "T24n1451_016:0279c04": "緣處同前。時有苾芻與一少年而為依止，經",
    "T24n1451_016:0279c05": "半月已至長淨時，來到師處白言：「阿遮利耶！",
    "T24n1451_016:0279c06": "我今敬禮有所請白，欲守持長淨。」師言：「賢首！",
    "T24n1451_016:0279c07": "何因我得是汝之師？」彼云：「我以阿遮利耶而",
    "T24n1451_016:0279c08": "作依止。」師曰：「如汝傲慢不相敬重，誰與依",
    "T24n1451_016:0279c09": "止？隨汝意去別覓餘師。」彼便默然。苾芻白佛，",
    "T24n1451_016:0279c10": "佛作是念：「由諸苾芻日不三時禮敬師主，有",
    "T24n1451_016:0279c11": "如是過。是故應知弟子門人，每日三時須就",
    "T24n1451_016:0279c12": "二師而申禮敬。」即告諸苾芻曰：「是故汝等弟",
    "T24n1451_016:0279c13": "子門人，每日三時應就二師而申禮敬。」",
    "T24n1451_016:0279c14": "緣處同前。時有苾芻與一少年而為依止，恩",
    "T24n1451_016:0279c15": "養供給愛念如子。時彼弟子遇有他緣須向",
    "T24n1451_016:0279c16": "餘處，白其師曰：「阿遮利耶！請為觀察房舍臥",
    "T24n1451_016:0279c17": "具，我今欲向人間遊行。」師言：「子無闕乏不？」答",
    "T24n1451_016:0279c18": "言：「阿遮利耶！我無闕乏，然欲人間隨處遊歷，",
    "T24n1451_016:0279c19": "不久還來。」報言：「子去，若於中路生追悔者即",
    "T24n1451_016:0279c20": "可迴來。」白言：「甚善！奉教當還。」至中路已便生",
    "T24n1451_016:0279c21": "追悔，作如是念：「我依止師有所須者悉皆供",
    "T24n1451_016:0279c22": "給，我棄他行不為應理，今可迴歸。」遂却還住",
    "T24n1451_016:0279c23": "處。師見問曰：「汝今復來，有所遺忘？」答言：「我",
    "T24n1451_016:0279c24": "無遺忘，然我路中作如是念：『我依止師有所",
    "T24n1451_016:0279c25": "須者悉皆供給，更求何事在外遊行？』為此還",
    "T24n1451_016:0279c26": "來。」師言：「甚善！」師復生念：「即舊依止，為更與耶？」",
    "T24n1451_016:0279c27": "苾芻白佛，佛言：「若依止師有心顧戀，門人",
    "T24n1451_016:0279c28": "無顧戀心，是則名為不捨依止。若依止師無",
    "T24n1451_016:0279c29": "顧戀心，門人有顧戀心，此亦名為不捨依止。",
    "T24n1451_016:0280a01": "若二人俱有戀心，亦不名捨。若二人俱捨，名",
    "T24n1451_016:0280a02": "失依止。」",
    "T24n1451_016:0280a03": "緣處同前。有一苾芻為眾導首，有多少年來",
    "T24n1451_016:0280a04": "從習讀，師於異時忽染時患，諸習讀人曾不",
    "T24n1451_016:0280a05": "看侍，如是至三皆不顧問。後時病差，弟子皆",
    "T24n1451_016:0280a06": "來請其師曰：「教我習讀。」或云：「教誦。」師言：「具",
    "T24n1451_016:0280a07": "壽！我三染患，汝等無人迴顧看我。若有見汝",
    "T24n1451_016:0280a08": "如此傲慢能相教者，可就於彼而為讀誦。」苾",
    "T24n1451_016:0280a09": "芻白佛，佛言：「教讀誦師亦應瞻侍。」彼悉皆作",
    "T24n1451_016:0280a10": "便虧善品，佛言：「應為番次。」是時有一老瘦",
    "T24n1451_016:0280a11": "苾芻先就依止，餘人報曰：「老人明日當番。」答",
    "T24n1451_016:0280a12": "言：「何故於師作直供給？汝等安隱我常侍養。」",
    "T24n1451_016:0280a13": "諸人報曰：「斯為善事，如佛所說：『若看病人即",
    "T24n1451_016:0280a14": "是看我。』汝善丈夫隨意當作。」彼便供給，因斯",
    "T24n1451_016:0280a15": "病差。來請師曰：「教我讀經。」報言：「且住！未至汝",
    "T24n1451_016:0280a16": "番。」後請師曰：「教我闇誦。」答曰：「未至汝番。」答",
    "T24n1451_016:0280a17": "其師曰：「看承供給是我當番，讀誦授經餘人",
    "T24n1451_016:0280a18": "巡次。宜當好住，我出他行。」師言：「且住！有所須",
    "T24n1451_016:0280a19": "者我皆為作。」彼便默爾。苾芻白佛，佛言：「常供",
    "T24n1451_016:0280a20": "侍者不得同餘，勿令有廢，次及餘人。」時有二",
    "T24n1451_016:0280a21": "人：一聰、一懞。授聰者時以其文長，懞便事",
    "T24n1451_016:0280a22": "闕，佛言：「應更次授。」",
    "T24n1451_016:0280a23": "緣處同前。六眾苾芻向門徒舍，出床令坐六",
    "T24n1451_016:0280a24": "人同坐，其床遂破一時大笑。餘苾芻見告言：",
    "T24n1451_016:0280a25": "「具壽！作斯非法，不知慚恥，仍更大笑。」彼共答",
    "T24n1451_016:0280a26": "曰：「我豈飲酒、噉葱蒜耶？」報曰：「此亦不久必當",
    "T24n1451_016:0280a27": "見作。」問曰：「我何非法？」答曰：「豈可不見床重破",
    "T24n1451_016:0280a28": "耶？」答曰：「豈可木盡、巧匠身亡？」彼便默爾。苾芻",
    "T24n1451_016:0280a29": "白佛，佛言：「不應一床六人同坐。」彼遂五人，還",
    "T24n1451_016:0280b01": "同前過，四人亦爾，佛言：「不應四人。若於一床",
    "T24n1451_016:0280b02": "三人得坐，若大木枯兩人同坐，小者唯一。違",
    "T24n1451_016:0280b03": "者得越法罪。」",
    "T24n1451_016:0280b04": "第四門第四子攝頌曰：",
    "T24n1451_016:0280b05": "　養病除性罪、　　將圓不昇樹、",
    "T24n1451_016:0280b06": "　王臣不受戒、　　斬手不應為。",
    "T24n1451_016:0280b07": "緣處同前。具壽鄔波離請世尊曰：「如佛所說：",
    "T24n1451_016:0280b08": "『若見病人應供給。』者，用何等物而為供侍？」佛",
    "T24n1451_016:0280b09": "言：「鄔波離！但除性罪，餘清淨物隨意供給。」",
    "T24n1451_016:0280b10": "緣處同前。時具壽鄔波難陀有一求寂欲受",
    "T24n1451_016:0280b11": "近圓，師即為喚作羯磨師及屏教者并餘七",
    "T24n1451_016:0280b12": "人，遂將求寂并持座物，先至壇中灑掃田",
    "T24n1451_016:0280b13": "地，敷其座席。諸人未來，鄔波難陀左右顧眄，",
    "T24n1451_016:0280b14": "見樹開花即命求寂：「汝可取花行與僧眾。」彼",
    "T24n1451_016:0280b15": "便昇樹墮地傷手廢闕近圓。苾芻白佛，佛言：",
    "T24n1451_016:0280b16": "「汝等應知！如轉輪王第一太子，將受灌頂次",
    "T24n1451_016:0280b17": "當王位，於此時中倍加守護。欲近圓人亦復",
    "T24n1451_016:0280b18": "如是，善加愛護。是故不應令將近圓人輒昇",
    "T24n1451_016:0280b19": "高樹，令昇樹者得越法罪。」",
    "T24n1451_016:0280b20": "緣處同前。有一長者名曰廣大，是勝光王",
    "T24n1451_016:0280b21": "之所委寄，曾於一時因有過失被王訶責，長",
    "T24n1451_016:0280b22": "者便作是念：「凡是國主，難久祇承，宜應遠",
    "T24n1451_016:0280b23": "避，我今可去求作出家。」如是念已詣逝多林。",
    "T24n1451_016:0280b24": "六眾苾芻恒令一人在門邊住，時鄔波難陀",
    "T24n1451_016:0280b25": "住在門首，見廣大來，即以美語告言：「善來！何",
    "T24n1451_016:0280b26": "故難覩，猶如初月？」答言：「大德！豈可不聞世",
    "T24n1451_016:0280b27": "人有語：『希逢致敬，數見便輕。』」問言：「廣大！何緣",
    "T24n1451_016:0280b28": "得來？」答言：「聖者！凡是國王難久承事，今雖得",
    "T24n1451_016:0280b29": "意終致滅身，我欲出家頗能濟度？」報言：「賢",
    "T24n1451_016:0280c01": "首！能發此心極為善事，凡出家者有五勝利，",
    "T24n1451_016:0280c02": "廣如一說，諸佛聲聞及諸智者共所稱讚。今",
    "T24n1451_016:0280c03": "正是時。」即便引去與出家受圓具。時勝光王",
    "T24n1451_016:0280c04": "問諸群臣，不見廣大。「為遇病耶？」答言：「彼無患",
    "T24n1451_016:0280c05": "疹，大王訶責因斯即去，詣逝多林而為出",
    "T24n1451_016:0280c06": "家。」王曰：「誰作斯事？」答言：「聖者鄔波難陀。」王",
    "T24n1451_016:0280c07": "聞此語心懷瞋恨，令使往報：「聖者！我所訶者",
    "T24n1451_016:0280c08": "即度出家，今可度我及惡生太子、勝鬘、行雨",
    "T24n1451_016:0280c09": "皆與出家，可自稱王統領城邑。」使者至寺具",
    "T24n1451_016:0280c10": "說王言。鄔波難陀聞王此語，報使者曰：「汝",
    "T24n1451_016:0280c11": "持我語報汝國王：『可來至寺并將惡生、勝鬘、",
    "T24n1451_016:0280c12": "行雨悉與出家，我當作王，此亦何損？豈我就",
    "T24n1451_016:0280c13": "宅詃誘廣大令其出家？彼自來求，我便濟度，",
    "T24n1451_016:0280c14": "隨時利益獲福無邊。』」王聞此語更起譏嫌。時",
    "T24n1451_016:0280c15": "諸苾芻以緣白佛，佛作是念：「度王大臣有如",
    "T24n1451_016:0280c16": "是過，是故不應輒度此等。」告諸苾芻曰：「汝等",
    "T24n1451_016:0280c17": "當知鄔波難陀是愚癡人！度大臣廣大令王",
    "T24n1451_016:0280c18": "起嫌，是故苾芻不應度大臣出家，見來求請",
    "T24n1451_016:0280c19": "應須詰問：『汝非王臣不？』若不詰問與出家者",
    "T24n1451_016:0280c20": "得越法罪。」佛既制已，時有外國人來無人委",
    "T24n1451_016:0280c21": "識，又本國王元未聽許，至苾芻所求請出家，",
    "T24n1451_016:0280c22": "皆生疑慮不與出家，佛言：「若有此輩外國之",
    "T24n1451_016:0280c23": "人，應與出家，勿生疑惑。」",
    "T24n1451_016:0280c24": "緣處同前。具壽阿難陀曾於一時新剃鬚髮，",
    "T24n1451_016:0280c25": "於晨朝時著衣持鉢，入城乞食行至街衢。有",
    "T24n1451_016:0280c26": "一婆羅門是大學士，於好顯敞高堂之處，教",
    "T24n1451_016:0280c27": "授五百婆羅門子讀四明論。時彼博士傲慢",
    "T24n1451_016:0280c28": "自高不存禮節，情懷毒害輕蔑於人，見尊者",
    "T24n1451_016:0280c29": "阿難陀已，命弟子曰：「汝能以手攉此禿沙門",
    "T24n1451_016:0281a01": "頭不？」答言：「我能。」時彼弟子承其師命，即便",
    "T24n1451_016:0281a02": "以拳攉尊者頭。時阿難陀四望顧視，婆羅門",
    "T24n1451_016:0281a03": "更加瞋惱，復令弟子更打其頭，尊者念曰：「我",
    "T24n1451_016:0281a04": "何顧瞻？宜可默去。」既至逝多林飯食訖洗鉢",
    "T24n1451_016:0281a05": "已，告諸苾芻：「具壽！不應往某街巷處。」問曰：",
    "T24n1451_016:0281a06": "「有何過患？」答曰：「彼有婆羅門稟性毒害不閑",
    "T24n1451_016:0281a07": "禮節，教諸弟子讀誦明論，令一弟子拳攉我",
    "T24n1451_016:0281a08": "頭。」苾芻問曰：「汝何愆犯致彼瞋恨？」答曰：「我是",
    "T24n1451_016:0281a09": "無過，亦是有過。」問曰：「其事云何？」答曰：「我元",
    "T24n1451_016:0281a10": "無過彼令攉頭，由我顧瞻重更來打。先是無",
    "T24n1451_016:0281a11": "過，後是有過。」時鄔波難陀聞已問言：「尊者！",
    "T24n1451_016:0281a12": "作何言說？」答曰：「有片許事。」鄔波難陀曰：「我向",
    "T24n1451_016:0281a13": "略聞，願更重說。」即為具說。時鄔波難陀即三",
    "T24n1451_016:0281a14": "點頭，口中唱諾作如是念：「我今自解治彼小",
    "T24n1451_016:0281a15": "人。」使剃頭人逆順淨剃，揩摩以油，於晨朝",
    "T24n1451_016:0281a16": "時著衣持鉢，入室羅伐城。漸次至彼婆羅門",
    "T24n1451_016:0281a17": "教學之處，彼有餘事未覩苾芻。時鄔波難陀",
    "T24n1451_016:0281a18": "即在其前經行來去，婆羅門見命一弟子曰：",
    "T24n1451_016:0281a19": "「汝去攉彼禿頂沙門。」鄔波難陀聞是語已，告",
    "T24n1451_016:0281a20": "婆羅門曰：「汝無知物，何用遣他，不自來打？」婆",
    "T24n1451_016:0281a21": "羅門發大瞋心，即便自去拳打其頭。鄔波難",
    "T24n1451_016:0281a22": "陀即捉其臂，報言：「癡物！鄔波難陀被汝所",
    "T24n1451_016:0281a23": "打，我今將汝共至王邊。」便捉其臂牽曳前行，",
    "T24n1451_016:0281a24": "婆羅門發聲大喚弟子俱來，復捉一臂共相",
    "T24n1451_016:0281a25": "牽挽，餘人續來並皆曳去。鄔波難陀有大氣",
    "T24n1451_016:0281a26": "力，牽挽婆羅門及五百弟子皆至王門。六眾",
    "T24n1451_016:0281a27": "法爾，若懷忿怒，至王門時王殿遂動。王覩相",
    "T24n1451_016:0281a28": "已報左右曰：「出門觀察豈有聖者六眾來耶？」",
    "T24n1451_016:0281a29": "即便出觀，見鄔波難陀將五百婆羅門子俱到",
    "T24n1451_016:0281b01": "門所，還入白王：「聖者鄔波難陀今在門外。」王",
    "T24n1451_016:0281b02": "言：「喚入。」彼便面見，問言：「大王！向使聖者阿",
    "T24n1451_016:0281b03": "難陀不出家者，合受何位？」王言：「聖者！當作力",
    "T24n1451_016:0281b04": "輪王。」「王作何人？」答言：「我為從者。」又曰：「王先",
    "T24n1451_016:0281b05": "有制，觀諸苾芻猶如太子，觀苾芻尼事等妃",
    "T24n1451_016:0281b06": "后，是事放免不並餘人。王於我等俱生愛念，",
    "T24n1451_016:0281b07": "然有婆羅門違王教勅，輒以拳打聖者阿難",
    "T24n1451_016:0281b08": "陀頭，彼復懷瞋亦打我頂，其事合不？」王聞大",
    "T24n1451_016:0281b09": "怒，告近臣曰：「卿今可去斬婆羅門手。」大臣即",
    "T24n1451_016:0281b10": "將婆羅門到街巷處告眾人知。時彼父母并",
    "T24n1451_016:0281b11": "餘親族及諸知友，悉皆來至悲啼雨淚，發聲",
    "T24n1451_016:0281b12": "號哭作如是語：「苦哉我子！苦哉我子！」皆共",
    "T24n1451_016:0281b13": "前行白法官曰：「善哉大臣！我子有愆，王令斬",
    "T24n1451_016:0281b14": "手。既犯國憲非是枉刑。然婆羅門以右手",
    "T24n1451_016:0281b15": "活命，若斬左手斯誠曲恩。」大臣聞之即斬左",
    "T24n1451_016:0281b16": "手。後於異時婆羅門手瘡漸差，遂掩左手舉",
    "T24n1451_016:0281b17": "右臂點節誦書。鄔波難陀遙見舉手倍生忿",
    "T24n1451_016:0281b18": "怒，還至王所白言：「大王！為王之法，勅令無",
    "T24n1451_016:0281b19": "違，斯成快樂。」王雖知國無如是事，報言：「聖",
    "T24n1451_016:0281b20": "者！我有何事？」答言：「前時出勅斬婆羅門手，彼",
    "T24n1451_016:0281b21": "手現全。」王喚臣來問言：「婆羅門何不斬手？」答",
    "T24n1451_016:0281b22": "言：「斬訖。」「若爾，聖者鄔波難陀見為諸人舉手",
    "T24n1451_016:0281b23": "教讀。」大臣白言：「見彼父母悲啼相勸，諸婆羅",
    "T24n1451_016:0281b24": "門右手為活，幸當截左，為此即便截其左手。」",
    "T24n1451_016:0281b25": "王言：「為彼父母截其左畔，今由我勅更截右",
    "T24n1451_016:0281b26": "邊。」即便往斬。時婆羅門既無兩手垂臂而住，",
    "T24n1451_016:0281b27": "後時鄔波難陀在傍而過，問言：「何故垂手不",
    "T24n1451_016:0281b28": "同昔日來打我頭？」彼聞懊惱默無所對。時諸",
    "T24n1451_016:0281b29": "婆羅門長者居士并諸人眾，皆生譏恥作如",
    "T24n1451_016:0281c01": "是言：「沙門釋子無有慈悲遣行刑戮，作苦切",
    "T24n1451_016:0281c02": "事截他人手。」苾芻白佛，佛作是念：「苾芻斬",
    "T24n1451_016:0281c03": "他手時，有如是過，是故苾芻不應斬截他人",
    "T24n1451_016:0281c04": "手足。」告諸苾芻曰：「鄔波難陀愚癡之人，作非",
    "T24n1451_016:0281c05": "沙門法、所不應為，於我法中出家捨俗作斯",
    "T24n1451_016:0281c06": "惡業。若有苾芻斬人手足者，得吐羅底也",
    "T24n1451_016:0281c07": "罪。」是諸苾芻咸皆有疑，請世尊曰：「大德！以何",
    "T24n1451_016:0281c08": "緣故，具壽阿難陀護彼婆羅門，鄔波難陀意",
    "T24n1451_016:0281c09": "存酬報？」佛言：「非但今日阿難陀起擁護心，鄔",
    "T24n1451_016:0281c10": "波難陀行酬報事斬截其手。汝等當聽。乃往",
    "T24n1451_016:0281c11": "古昔，於一園中花果浴池在處充滿，時有隱",
    "T24n1451_016:0281c12": "人依止而住，唯食根果飲水自怡，但著皮衣",
    "T24n1451_016:0281c13": "更無所願，於果樹下加趺而坐思量法義。上",
    "T24n1451_016:0281c14": "有獼猴攀果令落打破彼頭。爾時隱人說伽",
    "T24n1451_016:0281c15": "他曰：",
    "T24n1451_016:0281c16": "「『我終不起念，　　令汝苦身亡；",
    "T24n1451_016:0281c17": "　　由汝自作愆，　　當招斷命報。』",
    "T24n1451_016:0281c18": "「時彼隱人先共獵師以為知友，獵師因出至",
    "T24n1451_016:0281c19": "彼林中到果樹下，隱人有事棄此而去，見彼",
    "T24n1451_016:0281c20": "不在遂於樹下暫時停憩。時彼獼猴便將大",
    "T24n1451_016:0281c21": "果打獵師頭，時彼獵師頭先無髮，其果纔落",
    "T24n1451_016:0281c22": "頭遂血流，苦痛纏心舉頭觀樹，遂見獼猴跳",
    "T24n1451_016:0281c23": "擲枝上，便即援弓射以毒箭，從樹而墮因此",
    "T24n1451_016:0281c24": "命終。汝等苾芻勿生異念，昔時隱人即阿難",
    "T24n1451_016:0281c25": "陀是，往日獼猴即婆羅門是，其獵師者即鄔",
    "T24n1451_016:0281c26": "波難陀是。彼時為阿難陀之所擁護，鄔波難",
    "T24n1451_016:0281c27": "陀之所酬報，乃至今時亦復如是一護一棄。",
    "T24n1451_016:0281c28": "由此應知，先業因緣終不亡失，廣說如餘。」",
    "T24n1451_016:0281c29": "根本說一切有部毘奈耶雜事卷第十六"
}