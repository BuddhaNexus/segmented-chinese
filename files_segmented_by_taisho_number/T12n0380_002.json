{
    "T12n0380_002:0951a07": "大悲經卷第二",
    "T12n0380_002:0951a09": "高齊天竺三藏那連提耶舍譯",
    "T12n0380_002:0951a10": "4 羅睺羅品羅睺羅品第四",
    "T12n0380_002:0951a11": "爾時，大德羅睺羅作如是念：「我今有何喜悅、",
    "T12n0380_002:0951a12": "有何稱意、有何欣慶而能堪忍面見世尊入",
    "T12n0380_002:0951a13": "般涅槃？」作是念已，東北方去此十佛國土，彼",
    "T12n0380_002:0951a14": "有世界名摩離支，佛號難勝如來、應、正遍知。",
    "T12n0380_002:0951a15": "爾時，慧命羅睺羅從拘尸城力士生地沒，向",
    "T12n0380_002:0951a16": "東北方難勝如來、應、正遍知所。到已，稽首作",
    "T12n0380_002:0951a17": "禮，却住一面，憂愁不樂。爾時，難勝如來告羅",
    "T12n0380_002:0951a18": "睺羅言：「羅睺羅！汝莫憂悲。羅睺羅！一切所愛、",
    "T12n0380_002:0951a19": "稱意等事，有為和合，必皆離散。羅睺羅！凡是",
    "T12n0380_002:0951a20": "事法爾，諸佛世尊作佛事訖皆般涅槃。羅睺",
    "T12n0380_002:0951a21": "羅！汝可還彼。今釋迦牟尼如來、應、正遍知力",
    "T12n0380_002:0951a22": "士生地娑羅雙樹間如師子王右脇而臥，今",
    "T12n0380_002:0951a23": "日後夜於無餘涅槃界而般涅槃。羅睺羅！汝",
    "T12n0380_002:0951a24": "必須往，若佛如來入涅槃後汝必憂悔。」作",
    "T12n0380_002:0951a25": "是語已，時羅睺羅白難勝佛言：「世尊！我不忍",
    "T12n0380_002:0951a26": "聞釋迦牟尼如來、應、正遍知入涅槃聲，況能",
    "T12n0380_002:0951a27": "忍見彼佛世尊入般涅槃？是故我不堪忍往",
    "T12n0380_002:0951a28": "彼。」爾時，羅睺羅答彼難勝佛已即於彼沒，往",
    "T12n0380_002:0951a29": "詣上方過九十九世界到第百世界，彼有如",
    "T12n0380_002:0951b01": "來、應、正遍知號曰商主，今現在世。爾時，羅睺",
    "T12n0380_002:0951b02": "羅到已，頭面作禮，悲泣流淚，憂愁啼哭，却住",
    "T12n0380_002:0951b03": "一面。住一面已，時商主佛告羅睺羅言：「止。羅",
    "T12n0380_002:0951b04": "睺羅！汝莫憂悲。羅睺羅！一切諸法，生者不",
    "T12n0380_002:0951b05": "生、老者不老、病者不病、死者不死、盡者不",
    "T12n0380_002:0951b06": "盡，無有是處。羅睺羅！過去諸佛、聲聞、緣覺",
    "T12n0380_002:0951b07": "寂滅離而般涅槃；未來諸佛、聲聞、緣覺寂滅",
    "T12n0380_002:0951b08": "離而般涅槃；現在諸佛、聲聞、緣覺寂滅離而",
    "T12n0380_002:0951b09": "般涅槃。羅睺羅！假使如來住世一劫、若百劫，",
    "T12n0380_002:0951b10": "必當如是入般涅槃。羅睺羅！諸佛世尊更無",
    "T12n0380_002:0951b11": "餘法，唯是究竟寂滅涅槃。羅睺羅！究竟寂滅",
    "T12n0380_002:0951b12": "者，是究竟定、究竟清涼、究竟盡、究竟樂、究",
    "T12n0380_002:0951b13": "竟安隱——所謂無窟宅涅槃界。羅睺羅！生苦、老",
    "T12n0380_002:0951b14": "苦、病苦、死苦，恩愛別離、怨憎合會、所求不得、",
    "T12n0380_002:0951b15": "五陰重擔，如是皆苦。羅睺羅！唯涅槃是樂。",
    "T12n0380_002:0951b16": "「羅睺羅！汝亦不久當般涅槃。羅睺羅！汝及",
    "T12n0380_002:0951b17": "釋迦牟尼佛入涅槃處，無生、無老、無病、無死，",
    "T12n0380_002:0951b18": "無愛別離、無怨憎會、無不適意。羅睺羅！汝莫",
    "T12n0380_002:0951b19": "悲戀、莫憂、莫愁。羅睺羅！汝當思惟：誰是生者？",
    "T12n0380_002:0951b20": "誰是老者？誰是死者？誰是流轉？誰復還生？",
    "T12n0380_002:0951b21": "羅睺羅！皆是虛妄顛倒取著、未聞聖法。諸凡",
    "T12n0380_002:0951b22": "夫等未見諸聖、未信聖法、未學聖法、未解聖",
    "T12n0380_002:0951b23": "法、未知聖法、未住聖法故，心顛倒想，顛倒見",
    "T12n0380_002:0951b24": "顛倒；以顛倒故生、生故老、老故死；死已還",
    "T12n0380_002:0951b25": "生，馳走流轉，枯焦敗壞，愛戀憂愁，椎胸號哭。",
    "T12n0380_002:0951b26": "羅睺羅！一切聖人唯以此法毘尼息一切行，",
    "T12n0380_002:0951b27": "於上更無所作。羅睺羅！如是，導師所作已訖，",
    "T12n0380_002:0951b28": "聲聞弟子所作者已作，於上更無所作。羅睺",
    "T12n0380_002:0951b29": "羅！汝莫悲戀、莫憂、莫愁。「羅睺羅！彼釋迦牟尼",
    "T12n0380_002:0951c01": "佛無上法王於釋種中尊，汝當往彼最後禮",
    "T12n0380_002:0951c02": "拜、供養、恭敬，若涅槃後汝必憂悔。「羅睺羅！彼",
    "T12n0380_002:0951c03": "釋迦牟尼佛今在力士生地娑羅林間如師",
    "T12n0380_002:0951c04": "子王右脇而臥，思欲見汝羅睺羅，汝必須",
    "T12n0380_002:0951c05": "往。」作是語已，慧命羅睺羅白商主佛言：「世尊！",
    "T12n0380_002:0951c06": "我不忍聞釋迦牟尼如來、應、正遍知入涅槃聲，",
    "T12n0380_002:0951c07": "況能忍見彼佛世尊入般涅槃？」作是語已，身",
    "T12n0380_002:0951c08": "心悶絕不自勝持，復作是言：「而彼世尊釋迦",
    "T12n0380_002:0951c09": "牟尼於釋種中尊、無上法王、眾生中寶，我今",
    "T12n0380_002:0951c10": "何能忍見彼佛入般涅槃？憐愍一切世間者、",
    "T12n0380_002:0951c11": "一切世間形相無與等者、與一切世間作燈",
    "T12n0380_002:0951c12": "者、與一切世間作眼目者、與一切世間作慧",
    "T12n0380_002:0951c13": "炬者、照曜一切世間者，明日離散，當無所有。」",
    "T12n0380_002:0951c14": "作是語已，時商主如來告羅睺羅言：「止。羅睺",
    "T12n0380_002:0951c15": "羅！汝莫憂悲。羅睺羅！汝可不聞彼佛世尊說",
    "T12n0380_002:0951c16": "如是法：『一切行無常、一切行苦、一切法無我，",
    "T12n0380_002:0951c17": "寂滅涅槃。』？羅睺羅！彼佛世尊說如是偈：",
    "T12n0380_002:0951c18": "「『諸行無常，　　是生滅法，",
    "T12n0380_002:0951c19": "生已還滅，　　滅彼為樂。』」",
    "T12n0380_002:0951c20": "羅睺羅言：「如是，世尊！」佛告羅睺羅：「彼佛世尊",
    "T12n0380_002:0951c21": "昔可不作如是說也：『一切所愛、稱意等事，必",
    "T12n0380_002:0951c22": "歸磨滅，不久離散；假使久住，會亦有離。』？」羅睺",
    "T12n0380_002:0951c23": "羅言：「如是，婆伽婆！如是，修伽陀！」佛言：「羅睺",
    "T12n0380_002:0951c24": "羅！有為諸法——生法、有法、覺知法、分別起法——從",
    "T12n0380_002:0951c25": "因緣生，若不滅者，無有是處。」",
    "T12n0380_002:0951c26": "爾時，羅睺羅憶念己父釋迦牟尼如來、應、正",
    "T12n0380_002:0951c27": "遍知已，流淚而言：「我於明日更不見佛，諸比",
    "T12n0380_002:0951c28": "丘眾圍繞說法，如大海中須彌山王眾相莊",
    "T12n0380_002:0951c29": "嚴；起光明照、猶如滿月眾星圍繞、如日千光",
    "T12n0380_002:0952a01": "處空照曜；如深大海無量眾寶所藏積處、如",
    "T12n0380_002:0952a02": "轉輪王無量眷屬而共圍繞、如雪山王根力",
    "T12n0380_002:0952a03": "覺花之所開敷；如鐵圍山一切惡風所不能",
    "T12n0380_002:0952a04": "動，如是世尊一切外道諸論議風不能傾動；",
    "T12n0380_002:0952a05": "猶如蓮花處在池中，不為世法之所能染；猶",
    "T12n0380_002:0952a06": "如大梵具梵眷屬；猶如帝釋有千眼目；如師",
    "T12n0380_002:0952a07": "子王坐師子座無所恐懼，離諸怖畏能師子",
    "T12n0380_002:0952a08": "吼——我於明日更不得見。」時羅睺羅作是語已，",
    "T12n0380_002:0952a09": "默然悲泣，思惟而住。爾時，商主如來告羅睺",
    "T12n0380_002:0952a10": "羅言：「汝今速可詣彼佛所，彼佛如來思欲見",
    "T12n0380_002:0952a11": "汝。羅睺羅！汝當速去，莫更重問致有稽留，慎",
    "T12n0380_002:0952a12": "莫勞擾彼佛世尊。羅睺羅！汝必須往。何以",
    "T12n0380_002:0952a13": "故？羅睺羅！諸佛法爾，佛以慈悲思欲見汝，不",
    "T12n0380_002:0952a14": "入涅槃。」爾時，羅睺羅頭面禮彼商主佛已，譬",
    "T12n0380_002:0952a15": "如壯士屈伸臂頃，復如伸臂屈頃時，羅睺羅",
    "T12n0380_002:0952a16": "即於彼沒，詣拘尸城力士生地娑羅雙樹間",
    "T12n0380_002:0952a17": "到如來所，亦復如是。到已，頭面禮足，右繞三",
    "T12n0380_002:0952a18": "匝，却住一面，憂愁悲泣，合掌流淚。爾時，世尊",
    "T12n0380_002:0952a19": "告羅睺羅言：「羅睺羅！汝莫悲戀、憂愁、啼哭、心",
    "T12n0380_002:0952a20": "生熱惱。羅睺羅！汝於父所作父事訖，我亦",
    "T12n0380_002:0952a21": "汝所作子事訖。羅睺羅！汝莫生戀，憂愁悲悔。",
    "T12n0380_002:0952a22": "羅睺羅！我與汝等俱為一切眾生得無畏故，",
    "T12n0380_002:0952a23": "發勤精進；不作怨讐、不作惱害故，發大精進。",
    "T12n0380_002:0952a24": "羅睺羅！我今般涅槃已，更不與他作父。羅睺",
    "T12n0380_002:0952a25": "羅！汝亦當般涅槃，更不與他作子。羅睺羅！我",
    "T12n0380_002:0952a26": "與汝等二俱，不作惱亂、不作怨讐。」爾時，羅睺",
    "T12n0380_002:0952a27": "羅白佛言：「世尊！婆伽婆！莫般涅槃。修伽陀！",
    "T12n0380_002:0952a28": "莫般涅槃。唯願世尊住世一劫，為於多眾",
    "T12n0380_002:0952a29": "安隱樂故、憐愍世間故、利益安樂諸天人故。」",
    "T12n0380_002:0952b01": "作是語已，佛告羅睺羅言：「羅睺羅！如來、應、",
    "T12n0380_002:0952b02": "正遍知盡知諸法，於世間中得名為佛。羅睺",
    "T12n0380_002:0952b03": "羅！然彼佛法，不消、不盡，不生、不滅，不來、不",
    "T12n0380_002:0952b04": "去，不成、不壞，不坐、不臥，不合、不散。何以故？",
    "T12n0380_002:0952b05": "羅睺羅！如是法住，畢竟不生、畢竟不滅、畢竟",
    "T12n0380_002:0952b06": "空、畢竟無自性，寂定涅槃、不入眾數、無窟宅，",
    "T12n0380_002:0952b07": "不可說、非語言道，此是諸佛法。所謂畢竟住",
    "T12n0380_002:0952b08": "故，畢竟滅故；畢竟寂滅故，畢竟離故；畢竟",
    "T12n0380_002:0952b09": "離欲故，畢竟不和合故；畢竟不作故，畢竟",
    "T12n0380_002:0952b10": "盡故。羅睺羅！我隨宜說此法，假使諸佛若出",
    "T12n0380_002:0952b11": "世、若不出世，如是諸法住、諸法如，法爾故、法",
    "T12n0380_002:0952b12": "不變易故、法離欲故、法無自性故。羅睺羅！如",
    "T12n0380_002:0952b13": "是，如來不將戒聚入般涅槃，不將定聚、慧聚、",
    "T12n0380_002:0952b14": "解脫聚、解脫知見聚入般涅槃。羅睺羅！汝莫",
    "T12n0380_002:0952b15": "悲戀、莫憂、莫愁。羅睺羅！一切諸行無常、無定、",
    "T12n0380_002:0952b16": "無所悕望，無常盡變易法。羅睺羅！乃至息一",
    "T12n0380_002:0952b17": "切行，厭捨不著，唯求解脫。羅睺羅！此是我之",
    "T12n0380_002:0952b18": "教法。」佛為羅睺羅說此見實諦品時，大德比",
    "T12n0380_002:0952b19": "丘六十人皆盡諸漏心得解脫，二十五比丘",
    "T12n0380_002:0952b20": "尼亦心解脫得盡諸漏，無量天人遠塵離垢",
    "T12n0380_002:0952b21": "得法眼淨，六萬八千諸菩薩得無生法忍，一",
    "T12n0380_002:0952b22": "切皆悉歡喜踊躍，歎言佛法不可思議。彼等",
    "T12n0380_002:0952b23": "皆悉以優波羅花、波頭摩花、拘牟頭花、芬",
    "T12n0380_002:0952b24": "陀利花而散佛上，各作是言：「我於來世亦當",
    "T12n0380_002:0952b25": "如是作天人師，出興於世說如是法——世間無",
    "T12n0380_002:0952b26": "上、無相涅槃——如是以大涅槃而般涅槃。」彼諸",
    "T12n0380_002:0952b27": "菩薩作是語已，默然而住。",
    "T12n0380_002:0952b28": "5 迦葉品大悲經迦葉品第五",
    "T12n0380_002:0952b29": "爾時，阿難在佛床邊悲啼流淚，悶絕躄地，猶",
    "T12n0380_002:0952c01": "如臨崖斫斷大樹，作如是言：「婆伽婆！涅槃太",
    "T12n0380_002:0952c02": "速。修伽陀！涅槃太速。眾生中寶、大慈悲者隱",
    "T12n0380_002:0952c03": "沒太速；世間大燈、世間大炬、天人中最隱沒",
    "T12n0380_002:0952c04": "太速；眾生芬陀利於世間中隱沒太速。眾",
    "T12n0380_002:0952c05": "生龍象——善自調者、復調眾生、未調者令調——隱",
    "T12n0380_002:0952c06": "沒太速；無上導師、能示世間安隱道者隱沒",
    "T12n0380_002:0952c07": "太速。世間慧眼——大光普照，能示世間——隱沒太",
    "T12n0380_002:0952c08": "速，世間盲冥無引導者；眾生父母於世間中",
    "T12n0380_002:0952c09": "隱沒太速，世間孤獨無所恃怙。眾生中寶！",
    "T12n0380_002:0952c10": "云何明日我更不見，唯有名在？」爾時，世尊",
    "T12n0380_002:0952c11": "告阿難言：「止。阿難！莫憂悲。我曾告汝，一切",
    "T12n0380_002:0952c12": "所愛、稱意等事，和合之法必有離散。阿難！有",
    "T12n0380_002:0952c13": "為諸法——生法、有法、覺知法、因緣法、滅壞法——若",
    "T12n0380_002:0952c14": "不壞者，無有是處；彼若得住，亦無是處。阿",
    "T12n0380_002:0952c15": "難！假使久住，法當如是，必亦有離。是故，阿難！",
    "T12n0380_002:0952c16": "汝莫憂悲。」爾時，阿難瞻仰尊顏目不暫捨，",
    "T12n0380_002:0952c17": "思惟是已亦復躄地，猶如臨崖斫斷大樹。",
    "T12n0380_002:0952c18": "佛復告言：「阿難！止，莫憂悲，不以憂悲令我",
    "T12n0380_002:0952c19": "住世。阿難！我曾告汝，一切所愛、稱意等事，",
    "T12n0380_002:0952c20": "有為和合必當別離；假使久住會亦當滅，諸",
    "T12n0380_002:0952c21": "行法爾。阿難！汝以身、口慈孝如來，無量安",
    "T12n0380_002:0952c22": "樂心無有二，無瞋、無恨、無有怨讐。」爾時，阿",
    "T12n0380_002:0952c23": "難從地而起，抆淚而言：「世尊！我何得不愁？",
    "T12n0380_002:0952c24": "何得不悲？我與如是大慈悲者、出一切世間",
    "T12n0380_002:0952c25": "者、憐愍一切世間者、一切世間所愛惜者、",
    "T12n0380_002:0952c26": "一切世間所歸趣者、導引一切世間者、利益",
    "T12n0380_002:0952c27": "一切世間者、安樂一切世間者、如是大寶眾",
    "T12n0380_002:0952c28": "生，明當別離。」爾時，阿難大號哭已，抆淚而",
    "T12n0380_002:0952c29": "言：「奇哉奇哉！諸行是屍而作欺陵，能令如",
    "T12n0380_002:0953a01": "是大燈、大炬、大日光明、無量光炎、百千億那",
    "T12n0380_002:0953a02": "由他炎幢眷屬、普現世間見知念慧境界、普",
    "T12n0380_002:0953a03": "照大寶眾生隱沒太速。大智慧者、大光明者",
    "T12n0380_002:0953a04": "今於世間隱沒太速，世間孤獨；作覆護者隱",
    "T12n0380_002:0953a05": "沒太速；如來具足神通變化，今於世間隱沒",
    "T12n0380_002:0953a06": "太速。世尊！我何得不愁？何得不悲？世尊！我",
    "T12n0380_002:0953a07": "今自怪心不破裂以為百分。世尊！我亦自怪",
    "T12n0380_002:0953a08": "不於佛前而取命終，必是世尊神力加我，以",
    "T12n0380_002:0953a09": "是義故不取命終。何以故？我於佛所親承面",
    "T12n0380_002:0953a10": "受八萬四千諸法寶藏受持不忘，未廣流布",
    "T12n0380_002:0953a11": "在於十方諸天人故。世尊！我為如來神力所",
    "T12n0380_002:0953a12": "加，以是義故，我不命終。「世尊！我何得不愁？何",
    "T12n0380_002:0953a13": "得不悲？世尊！我到迦毘羅城世尊生處釋種",
    "T12n0380_002:0953a14": "集時作何等語？可言日種釋迦牟尼佛、釋種",
    "T12n0380_002:0953a15": "中尊、無上法王般涅槃耶？我到王舍城毘提",
    "T12n0380_002:0953a16": "希子阿闍世王所作何等語？可言大師佛日",
    "T12n0380_002:0953a17": "隱沒、能拔世間無間業箭醫王去耶？我到舍",
    "T12n0380_002:0953a18": "婆提城作何等語？可言大悲憐愍世間者隱",
    "T12n0380_002:0953a19": "沒去耶？我到祇陀林，給孤獨長者而問我言：",
    "T12n0380_002:0953a20": "『如來何時來住祇陀林給孤獨園？』作何言答？",
    "T12n0380_002:0953a21": "我到毘舍離城諸離車子前當作何言？可言",
    "T12n0380_002:0953a22": "憐愍世間最大尊師隱沒去耶？諸方所有善",
    "T12n0380_002:0953a23": "男子、善女人來問義者作何言答？可言是大",
    "T12n0380_002:0953a24": "智人世間智者、斷一切疑者隱沒去耶？諸方",
    "T12n0380_002:0953a25": "所有諸比丘眾為欲見佛，供養禮拜、問訊世",
    "T12n0380_002:0953a26": "尊，為布薩故來問法者、來問義者，我更不見、",
    "T12n0380_002:0953a27": "不聞彼說得上人法。世尊滅後，有如是等神",
    "T12n0380_002:0953a28": "通變化、修梵行者隱沒於世，我何得不愁？何",
    "T12n0380_002:0953a29": "得不悲？」作是語已，佛告阿難言：「阿難！止，汝",
    "T12n0380_002:0953b01": "莫憂愁。我之梵行當廣流布，久住世間，利益",
    "T12n0380_002:0953b02": "天人。阿難！我滅度後過四百年，迦葉共汝及",
    "T12n0380_002:0953b03": "諸弟子展轉相承，作神通變化、修行梵行利",
    "T12n0380_002:0953b04": "益天人。阿難！汝莫憂悲。我之正法當廣流",
    "T12n0380_002:0953b05": "布，久住世間，利益天人。阿難！我涅槃後，迦",
    "T12n0380_002:0953b06": "葉比丘共汝發心，令我阿僧祇億那由他劫",
    "T12n0380_002:0953b07": "所集無上三藐三菩提法增益諸善，使不退",
    "T12n0380_002:0953b08": "失。何以故？阿難！是迦葉比丘少欲知足，遠",
    "T12n0380_002:0953b09": "離精進，樂不忘念，樂不戲論，定慧現前。阿難！",
    "T12n0380_002:0953b10": "迦葉比丘能於大眾示教利喜，於諸梵行說",
    "T12n0380_002:0953b11": "法不惓，猶如父母。阿難！迦葉比丘於諸四",
    "T12n0380_002:0953b12": "眾所見懸遠，憐愍世間、為欲利益安樂眾生",
    "T12n0380_002:0953b13": "諸天人故，發如是心。」爾時，阿難白佛言：「世尊！",
    "T12n0380_002:0953b14": "迦葉比丘如是發心，利益安樂幾許諸天",
    "T12n0380_002:0953b15": "人眾？」佛言：「阿難！迦葉比丘入涅槃時作是",
    "T12n0380_002:0953b16": "誓願：『願我滅後，以我神力所加持故，令我",
    "T12n0380_002:0953b17": "身衣不變不壞，髮毛、膚色、諸根支節亦不變",
    "T12n0380_002:0953b18": "壞，乃至彌勒如來、應、正遍知出興世時，令我",
    "T12n0380_002:0953b19": "此身見彼世尊，共作初會。如是第二、第三大",
    "T12n0380_002:0953b20": "會，以我願力所加持故，當令多百眾生、多千",
    "T12n0380_002:0953b21": "眾生、多千萬眾生、多百千億那由他眾生",
    "T12n0380_002:0953b22": "得聖道果。若彌勒佛見我身、衣不變不壞，三",
    "T12n0380_002:0953b23": "會聲聞亦見我身不變不壞諸根支節及袈裟",
    "T12n0380_002:0953b24": "已；然後我身住在空中，以己身火闍維其身，",
    "T12n0380_002:0953b25": "闍維身已灰炭不現。』阿難！是為迦葉發心利",
    "T12n0380_002:0953b26": "益安樂眾生。阿難！迦葉比丘如是願力所加",
    "T12n0380_002:0953b27": "持故，成熟如是諸眾生已而般涅槃。「阿難！",
    "T12n0380_002:0953b28": "迦葉比丘般涅槃已，有四石山當來到迦葉",
    "T12n0380_002:0953b29": "所，覆障其身合成為一。阿難！是迦葉身在彼",
    "T12n0380_002:0953c01": "四石山中身不變壞——至彌勒佛出興於世，隨",
    "T12n0380_002:0953c02": "爾許時迦葉比丘身住不壞，及袈裟衣亦住",
    "T12n0380_002:0953c03": "不壞。何以故？阿難！持淨戒者、修梵行者、有",
    "T12n0380_002:0953c04": "智慧者所願能成；非戒不淨、不修梵行、無智",
    "T12n0380_002:0953c05": "有欲所能成也。阿難！迦葉比丘先以願力所",
    "T12n0380_002:0953c06": "加持故入般涅槃；入涅槃已，彼迦葉身常不",
    "T12n0380_002:0953c07": "變壞，髮、毛、血、肉、諸根支節及以衣服亦不變",
    "T12n0380_002:0953c08": "壞，身亦不臭，乃至彌勒。「阿難！彼彌勒佛出",
    "T12n0380_002:0953c09": "興世時，共彼初會九十六億諸比丘眾到迦",
    "T12n0380_002:0953c10": "葉所。阿難！是彌勒佛以迦葉身示彼九十六",
    "T12n0380_002:0953c11": "億諸比丘眾，作如是言：『諸比丘！此迦葉比",
    "T12n0380_002:0953c12": "丘於釋迦牟尼如來法中作大聲聞，住勝頭",
    "T12n0380_002:0953c13": "陀，少欲知足、遠離精進、樂不妄念、樂不戲論、",
    "T12n0380_002:0953c14": "定慧現前，能於多眾示教利喜，於諸梵行說",
    "T12n0380_002:0953c15": "法不倦，猶如父母。諸比丘！是迦葉比丘於諸",
    "T12n0380_002:0953c16": "四眾所見懸遠，畢竟無疑隨順多眾。諸比丘！",
    "T12n0380_002:0953c17": "汝觀迦葉憐愍世間、為欲利益安樂一切諸",
    "T12n0380_002:0953c18": "人天故發如是心。』「阿難！彌勒如來、應、正遍",
    "T12n0380_002:0953c19": "知第二會時，共九十四億諸聲聞眾來到其",
    "T12n0380_002:0953c20": "所；第三會時，共九十二億諸聲聞眾亦來到",
    "T12n0380_002:0953c21": "迦葉所。阿難！彼彌勒佛示彼九十二億比",
    "T12n0380_002:0953c22": "丘眾言：『此迦葉比丘於釋迦牟尼如來法",
    "T12n0380_002:0953c23": "中最大聲聞，住勝頭陀，少欲知足，乃至發",
    "T12n0380_002:0953c24": "心為欲利益安樂一切諸天人故。』阿難！彌",
    "T12n0380_002:0953c25": "勒如來當於彼時舒金色右手摩迦葉頂，觀",
    "T12n0380_002:0953c26": "察諸比丘言：『諸比丘！是迦葉比丘於釋迦",
    "T12n0380_002:0953c27": "牟尼佛滅度之後廣持正法，而此眾中無有",
    "T12n0380_002:0953c28": "一人於我滅後，廣能如是持我正法如迦葉",
    "T12n0380_002:0953c29": "者。』「阿難！是迦葉比丘於彼第三大會，以",
    "T12n0380_002:0954a01": "本願力所加持故，住虛空中現種種神通，種",
    "T12n0380_002:0954a02": "種變化已，以己身火闍維其身；闍維身已，",
    "T12n0380_002:0954a03": "灰炭不現。時彌勒佛當於彼時發起迦葉已，",
    "T12n0380_002:0954a04": "為彼九十二億諸比丘眾數數說法，多百、多",
    "T12n0380_002:0954a05": "千、多億那由他百千天人得聖道果。「阿難！迦",
    "T12n0380_002:0954a06": "葉比丘發心利益多眾生故，汝亦發心利益",
    "T12n0380_002:0954a07": "安樂多眾生故。如是，阿難！迦葉比丘及汝發",
    "T12n0380_002:0954a08": "心故，過四百年能持我之正法，及作神通種",
    "T12n0380_002:0954a09": "種變化、修行梵行，各能增益諸天人眾。」",
    "T12n0380_002:0954a10": "6 持正法品大悲經持正法品第六",
    "T12n0380_002:0954a11": "爾時，世尊復告阿難：「汝莫憂悲，我之梵行當",
    "T12n0380_002:0954a12": "廣流布，各能增益諸天人眾。阿難！我滅度後，",
    "T12n0380_002:0954a13": "摩偷羅城優樓蔓茶山有僧伽藍名那馳迦。",
    "T12n0380_002:0954a14": "於彼當有比丘名毘提奢，有大神通，具大威",
    "T12n0380_002:0954a15": "力，正智得道，多聞無畏，持修多羅、持毘尼、",
    "T12n0380_002:0954a16": "持摩多羅迦，於諸梵行示教利喜，說法不倦。",
    "T12n0380_002:0954a17": "彼亦當作神通變化、修行梵行，廣行流布我",
    "T12n0380_002:0954a18": "之正法，增益天人。「阿難！汝莫憂悲。我滅度",
    "T12n0380_002:0954a19": "後，還於優樓蔓茶山那馳迦僧伽藍，當有比",
    "T12n0380_002:0954a20": "丘名提知迦，有大神通，具大威力，於諸梵行",
    "T12n0380_002:0954a21": "說法不倦，能令我法廣行流布，增益天人。阿",
    "T12n0380_002:0954a22": "難！汝莫憂悲。我滅度後，還於優樓蔓茶山傍",
    "T12n0380_002:0954a23": "有山名優尸羅。彼有四萬比丘集會，有神通、",
    "T12n0380_002:0954a24": "有大威力，多所堪能，正智得道，多聞無畏，持",
    "T12n0380_002:0954a25": "修多羅、持毘尼、持摩多羅迦，各能於諸梵行",
    "T12n0380_002:0954a26": "示教利喜，說法不倦。彼等比丘神通變化、",
    "T12n0380_002:0954a27": "修行梵行，令我正法廣行流布，各能增益諸",
    "T12n0380_002:0954a28": "天人眾。「阿難！汝莫憂悲。我滅度後，還於優樓",
    "T12n0380_002:0954a29": "蔓茶山傍，當有比丘名優波毱多，有大神",
    "T12n0380_002:0954b01": "通、具大威力，乃至亦能神通變化、修行梵行，",
    "T12n0380_002:0954b02": "令我正法廣行流布，增益天人。於彼當有千阿",
    "T12n0380_002:0954b03": "羅漢，集八萬八千諸比丘眾共一布薩，作一",
    "T12n0380_002:0954b04": "羯磨，心不欺詐，共相授記。彼等皆能神通變",
    "T12n0380_002:0954b05": "化、修行梵行，令我正法廣行流布，各能增益",
    "T12n0380_002:0954b06": "諸天人眾。阿難！汝莫憂悲。是優波毱多及諸",
    "T12n0380_002:0954b07": "弟子，各各能令我之正法廣行流布，於諸天",
    "T12n0380_002:0954b08": "人能正顯說。「阿難！汝莫憂悲。我滅度後，於波",
    "T12n0380_002:0954b09": "離弗城有僧伽藍名跋多尼。彼有比丘名阿",
    "T12n0380_002:0954b10": "輸婆毱多，三明六通具八解脫，禪智二分解",
    "T12n0380_002:0954b11": "脫自在，有大神通、具大威力，乃至彼等亦能",
    "T12n0380_002:0954b12": "神通變化、修行梵行，令我正法廣行流布，增",
    "T12n0380_002:0954b13": "益天人。阿難！汝莫憂悲。我滅度後，還於波離",
    "T12n0380_002:0954b14": "弗城有僧伽藍名鳩鳩吒。當有比丘名欝多",
    "T12n0380_002:0954b15": "羅，有大神通、具大威力，乃至亦能神通變化、",
    "T12n0380_002:0954b16": "修行梵行，廣行流布我之正法，增益天人。阿",
    "T12n0380_002:0954b17": "難！汝莫憂悲。我之梵行當廣流布，各能增",
    "T12n0380_002:0954b18": "益諸天人眾。「阿難！我滅度後，於鴦伽國當有",
    "T12n0380_002:0954b19": "我諸聲聞作般遮跋瑟迦會。彼處當有過一",
    "T12n0380_002:0954b20": "萬三千阿羅漢集，彼等一切有大神通、具大",
    "T12n0380_002:0954b21": "威力、有多堪能，乃至於諸梵行說法不倦。彼",
    "T12n0380_002:0954b22": "有上座名設陀沙茶，有大神通、具大威力、有",
    "T12n0380_002:0954b23": "多堪能，於諸梵行說法不倦。彼等亦能神通",
    "T12n0380_002:0954b24": "變化、修行梵行，令我正法廣行流布，各能增",
    "T12n0380_002:0954b25": "益諸天人眾。「阿難！汝莫憂悲。我滅度後，金鉢",
    "T12n0380_002:0954b26": "悉陀城當有二比丘於婆羅門種中出家——",
    "T12n0380_002:0954b27": "一名毘頭羅、二名刪闍耶——各有神通、具大威",
    "T12n0380_002:0954b28": "力、有多堪能，乃至亦能神通變化、修行梵行，",
    "T12n0380_002:0954b29": "令我正法廣行流布，增益天人。「阿難。汝莫憂",
    "T12n0380_002:0954c01": "悲。我滅度後，婆雞多城當有比丘名大精",
    "T12n0380_002:0954c02": "進，有大神通，具大威力，乃至亦能神通變化，",
    "T12n0380_002:0954c03": "修行梵行，令我正法廣行流布於諸天人。「阿",
    "T12n0380_002:0954c04": "難！汝莫憂悲。我滅度後，當有比丘名末田提，",
    "T12n0380_002:0954c05": "三明六通具八解脫，禪智二分解脫自在，有",
    "T12n0380_002:0954c06": "大神通、具大威力，乃至於諸梵行說法不倦。",
    "T12n0380_002:0954c07": "北天竺國罽賓川中，當有無量諸龍、夜叉、乾闥",
    "T12n0380_002:0954c08": "婆等具大身力依住彼川。是末田提比丘到",
    "T12n0380_002:0954c09": "於彼處，為彼諸龍、夜叉、乾闥婆等來共鬪諍；",
    "T12n0380_002:0954c10": "是末田提比丘神通變化，以法降伏諸龍、夜",
    "T12n0380_002:0954c11": "叉、乾闥婆等令得敬信。得敬信已，令人住在彼",
    "T12n0380_002:0954c12": "罽賓川，建立諸僧伽藍，多有聲聞、多百多千",
    "T12n0380_002:0954c13": "聲聞眾集。阿難！是末田提比丘於一切時令",
    "T12n0380_002:0954c14": "彼住處具諸善事。阿難！我若具足稱揚廣說",
    "T12n0380_002:0954c15": "彼末田提所有功德，不能窮盡。阿難！是末田",
    "T12n0380_002:0954c16": "提比丘具諸功德，能令我法毘尼神通梵行",
    "T12n0380_002:0954c17": "於諸天人廣行流布。「阿難！汝莫憂悲。我滅度",
    "T12n0380_002:0954c18": "後於北天竺乾陀羅國，當有比丘名曰迦葉，",
    "T12n0380_002:0954c19": "有大神通、具大威力，有多堪能，正智得道，多",
    "T12n0380_002:0954c20": "聞無畏，持修多羅、持毘尼、持摩多羅迦，乃",
    "T12n0380_002:0954c21": "至亦能令我正法廣行流布。「阿難！汝莫憂悲。",
    "T12n0380_002:0954c22": "我滅度後北天竺國有城名得叉尸羅。彼有",
    "T12n0380_002:0954c23": "長者名闍知迦，名震諸方，具大豪富，多饒財",
    "T12n0380_002:0954c24": "寶具足，功德智慧相稱，端正可愛，相好第一。",
    "T12n0380_002:0954c25": "彼闍知迦長者深信於我及諸聲聞，供養恭",
    "T12n0380_002:0954c26": "敬，尊重讚歎。次第積集菩提善根，於未來世",
    "T12n0380_002:0954c27": "滿千劫已，成阿耨多羅三藐三菩提，佛號普",
    "T12n0380_002:0954c28": "光，劫名造賢，世界名具大莊嚴。阿難！彼闍知",
    "T12n0380_002:0954c29": "迦長者於諸天人廣行流布我之正法。「阿難！",
    "T12n0380_002:0955a01": "汝莫憂悲。我滅度後北天竺國當有王都名",
    "T12n0380_002:0955a02": "富迦羅跋帝，人民熾盛，豐樂安隱。彼處多有",
    "T12n0380_002:0955a03": "諸婆羅門、長者、居士隨順修多羅，深信於我",
    "T12n0380_002:0955a04": "及諸聲聞，供養恭敬，尊重讚歎。彼有無量聲",
    "T12n0380_002:0955a05": "聞弟子，有大神通、具大威力、有多堪能。阿難！",
    "T12n0380_002:0955a06": "於彼多有長者、居士正智得道，多聞無畏，具",
    "T12n0380_002:0955a07": "大智慧。阿難！彼富迦羅跋帝王都所有在家",
    "T12n0380_002:0955a08": "諸白衣等，彼命終已生兜率天，諸出家者悉",
    "T12n0380_002:0955a09": "墮地獄。何以故？彼不住戒、不住律儀故。「阿",
    "T12n0380_002:0955a10": "難！彼富迦羅跋帝王都所有婆羅門、長者、居",
    "T12n0380_002:0955a11": "士等當作是念：『釋迦牟尼佛之正法必當隱",
    "T12n0380_002:0955a12": "沒。何以故？諸比丘等於諸利養增上貪求、",
    "T12n0380_002:0955a13": "多毀禁戒，其心散亂、不樂閑林、捨離禪樂，與",
    "T12n0380_002:0955a14": "諸四眾數相往來，破戒違道。共諸婆羅門、長",
    "T12n0380_002:0955a15": "者、居士等，親友交通不相敬重，飲食花果迭",
    "T12n0380_002:0955a16": "相贈遺，不依律儀無有慚愧，婬彼女婦。』彼諸",
    "T12n0380_002:0955a17": "婆羅門、長者、居士等，見聞彼諸比丘作非法",
    "T12n0380_002:0955a18": "已，生大驚怖，心甚憂惱，作如是言：『佛之正法",
    "T12n0380_002:0955a19": "可隱沒耶？』當於彼時，還於富迦羅跋帝王都",
    "T12n0380_002:0955a20": "當有優婆塞名曰法增，有大神通、具大威力、",
    "T12n0380_002:0955a21": "有大福德，正智得道，多聞無畏，持修多羅、摩",
    "T12n0380_002:0955a22": "多羅迦，善巧方便。是優婆塞為欲令彼婆羅",
    "T12n0380_002:0955a23": "門、長者、居士等生敬信故，上昇虛空示教利",
    "T12n0380_002:0955a24": "喜而作是言：『汝等諸人慎莫怖畏、莫疑、莫慮，",
    "T12n0380_002:0955a25": "彼釋迦牟尼佛之正法猶住在世。汝可發勤",
    "T12n0380_002:0955a26": "精進，作諸善業，未得者令得、未證者令證、未",
    "T12n0380_002:0955a27": "達者令達。聖法今在，宜可速求。』時婆羅門、長",
    "T12n0380_002:0955a28": "者、居士等心皆喜悅而行布施、作諸功德，於",
    "T12n0380_002:0955a29": "我舍利裝飾嚴持，及諸聲聞勤作供養，聽受",
    "T12n0380_002:0955b01": "讀誦、轉為他說，受持禁戒、勤修禪定。彼諸婆",
    "T12n0380_002:0955b02": "羅門、長者、居士等——為彼法增示教利喜——皆趣",
    "T12n0380_002:0955b03": "善道及涅槃道。阿難！彼優婆塞亦能令我正",
    "T12n0380_002:0955b04": "法廣行流布，增益天人。「如是，阿難！於我滅後",
    "T12n0380_002:0955b05": "亦當多有俗人於我法中深得敬信——曾於過",
    "T12n0380_002:0955b06": "去供養多百多千無量諸佛，殖諸善根——於我",
    "T12n0380_002:0955b07": "舍利勤修莊嚴及諸聲聞供養恭敬、尊重讚",
    "T12n0380_002:0955b08": "歎。阿難！彼等亦令我之正法廣行流布，增益",
    "T12n0380_002:0955b09": "天人。「阿難！我滅度後於未來世北天竺國",
    "T12n0380_002:0955b10": "當有比丘名祁婆迦出興於世——曾於過去無",
    "T12n0380_002:0955b11": "量百佛殖諸善根，供養恭敬，深信具足，安住",
    "T12n0380_002:0955b12": "大乘，為欲憐愍利益安樂諸眾生故，發如是",
    "T12n0380_002:0955b13": "心——多聞持菩薩藏，稱揚大乘、顯發大乘。是比",
    "T12n0380_002:0955b14": "丘見我舍利、形像、塔廟有破壞者，裝挍修治，",
    "T12n0380_002:0955b15": "以金莊嚴竪立幢幡，寶蓋鈴網出微妙音；興",
    "T12n0380_002:0955b16": "造如來無量形像及諸塔廟，其諸塔廟皆以",
    "T12n0380_002:0955b17": "半月師子莊嚴，能令諸天人眾心生信樂。為",
    "T12n0380_002:0955b18": "欲滿足菩提善根故、憐愍眾生故、護持養育",
    "T12n0380_002:0955b19": "故、攝受我法故、為不敬信者令敬信增修",
    "T12n0380_002:0955b20": "故、亦令多眾種善根故，作般遮跋瑟迦會。阿",
    "T12n0380_002:0955b21": "難！當於爾時多有比丘不持禁戒、多作非",
    "T12n0380_002:0955b22": "法，不樂閑林、捨離禪樂，破戒違道、共相言訟，",
    "T12n0380_002:0955b23": "貪惜積聚、獨占一房，與諸俗人互相往來、捨",
    "T12n0380_002:0955b24": "離佛法，於諸梵行不生敬重，形似沙門。當於",
    "T12n0380_002:0955b25": "爾時有少比丘發勤精進、遠離憒閙，係念現",
    "T12n0380_002:0955b26": "前、定慧一心，安住善法、少欲知足、樂修乞食，",
    "T12n0380_002:0955b27": "安住聖種、多聞無畏，持修多羅、持毘尼、持摩",
    "T12n0380_002:0955b28": "多羅迦。當於爾時祁婆迦比丘令諸比丘著",
    "T12n0380_002:0955b29": "袈裟者其心柔軟，諸根無缺，具足深信第一",
    "T12n0380_002:0955c01": "敬重；於彼所有著袈裟者起持戒想、作福田",
    "T12n0380_002:0955c02": "想而行布施，修諸善根。彼祁婆迦比丘修",
    "T12n0380_002:0955c03": "集無量種種最勝菩提善根已而取命終，生",
    "T12n0380_002:0955c04": "於西方過億百千諸佛世界無量壽國。於彼",
    "T12n0380_002:0955c05": "佛所種諸善根，復經八十億諸如來所修諸",
    "T12n0380_002:0955c06": "梵行，以此善根於未來世過九十九億劫而成",
    "T12n0380_002:0955c07": "正覺，佛號無垢光，世界名一切功德莊嚴。阿",
    "T12n0380_002:0955c08": "難！彼祁婆迦比丘令我正法於諸天人廣行",
    "T12n0380_002:0955c09": "流布。「阿難！汝莫憂悲。我之梵行當廣流布，天",
    "T12n0380_002:0955c10": "人信樂。阿難！我滅度後，於未來世當有邊",
    "T12n0380_002:0955c11": "國名曰舍摩。彼有國王名曰大施，而於我",
    "T12n0380_002:0955c12": "法心生淨信、於我舍利及諸聲聞勤修供養，",
    "T12n0380_002:0955c13": "稱揚讚歎。阿難！彼大施王於舍摩國集我",
    "T12n0380_002:0955c14": "聲聞諸比丘眾尊重供養，於彼當有過三千",
    "T12n0380_002:0955c15": "阿羅漢——皆有神通、功德、威力，乃至於諸梵行",
    "T12n0380_002:0955c16": "說法不倦。阿難！彼等亦能令我正法於諸天",
    "T12n0380_002:0955c17": "人廣行流布。「阿難！汝莫憂悲。我滅度後北天",
    "T12n0380_002:0955c18": "竺國有城名興渠末但那。彼得我舍利尊",
    "T12n0380_002:0955c19": "重供養，當以花鬘、塗香、末香、音聲、伎樂、幢幡、",
    "T12n0380_002:0955c20": "寶蓋、衣服、臥具、眾寶、金銀以用莊嚴。阿難！時",
    "T12n0380_002:0955c21": "彼精舍當有多人以信出家，受持禁戒，修行",
    "T12n0380_002:0955c22": "善法；諸俗人等修行善法亦復無量。阿難！彼",
    "T12n0380_002:0955c23": "有持戒、多聞、有智、於我法中深得淨信，於我",
    "T12n0380_002:0955c24": "聲聞及我舍利勤修裝飾，嚴治供養；於佛、法、",
    "T12n0380_002:0955c25": "僧供養加護。以此善根於天人中受福報已，",
    "T12n0380_002:0955c26": "有得阿耨多羅三藐三菩提者、有得緣覺乘",
    "T12n0380_002:0955c27": "者、有得聲聞乘，而涅槃者。阿難！彼以如是種",
    "T12n0380_002:0955c28": "種供養，當得如是神通威力。阿難！是等諸人",
    "T12n0380_002:0955c29": "開示演說，令我正法於諸人天廣行流布。阿",
    "T12n0380_002:0956a01": "難！汝莫憂悲。我之正法當廣流布，增益天人。",
    "T12n0380_002:0956a02": "阿難！我之舍利及我形像遍閻浮提，何況人",
    "T12n0380_002:0956a03": "不見處——所謂天、龍、夜叉、羅剎、乾闥婆、阿修羅、",
    "T12n0380_002:0956a04": "迦樓羅、緊那羅、摩睺羅伽、鳩槃茶等宮殿之",
    "T12n0380_002:0956a05": "中——所造形像？阿難！汝莫憂悲，我法毘尼於諸",
    "T12n0380_002:0956a06": "天人當廣流布。」",
    "T12n0380_002:0956a07": "7 舍利品大悲經舍利品第七",
    "T12n0380_002:0956a08": "爾時，世尊復告阿難：「我滅度後，若有善男子、",
    "T12n0380_002:0956a09": "善女人，若在家、若出家，乃至供養我之舍利",
    "T12n0380_002:0956a10": "如芥子等，恭敬尊重、謙下供養；我說是人以",
    "T12n0380_002:0956a11": "此善根，一切皆當得涅槃果、盡涅槃際。阿難！",
    "T12n0380_002:0956a12": "若我滅後，所有善男子、善女人心生敬信，為",
    "T12n0380_002:0956a13": "我造立形像塔廟。阿難！應生深信，慎莫疑惑，",
    "T12n0380_002:0956a14": "我說是人以此善根，一切皆當得涅槃果、盡涅",
    "T12n0380_002:0956a15": "槃際。阿難！且置現在供養我者、且置我滅度",
    "T12n0380_002:0956a16": "後供養如芥子等舍利者、且置為我造立形",
    "T12n0380_002:0956a17": "像及塔廟者。阿難！若有信心念佛功德，乃至",
    "T12n0380_002:0956a18": "一花散於空中，我說是人以此善根，一切皆",
    "T12n0380_002:0956a19": "當得涅槃果、盡涅槃際。阿難！若復有人見佛",
    "T12n0380_002:0956a20": "世尊神通威力，為供養故，乃至一花散於空",
    "T12n0380_002:0956a21": "中，猶能得涅槃果，何況親承如來而供養者，",
    "T12n0380_002:0956a22": "及我滅後供養舍利者？阿難！諸佛境界不可",
    "T12n0380_002:0956a23": "思議，若復有人能供養者，所得福德亦不可",
    "T12n0380_002:0956a24": "思議。阿難！若人念佛乃至一花散於空中，我",
    "T12n0380_002:0956a25": "以佛智見知是人所得果報不可思議，汝應",
    "T12n0380_002:0956a26": "當信。何況未來所有佛子深得敬信、思惟佛",
    "T12n0380_002:0956a27": "功德、求佛智者？」爾時，阿難聞佛語已，心懷踊",
    "T12n0380_002:0956a28": "躍，生大歡喜而白佛言：「希有，婆伽婆！希有，修",
    "T12n0380_002:0956a29": "伽陀！今正是時，唯願世尊說其念佛乃至",
    "T12n0380_002:0956b01": "一花散於空中而供養者所得果報。諸比丘",
    "T12n0380_002:0956b02": "等從佛所聞、讀誦受持，以是當得。憐愍世間、",
    "T12n0380_002:0956b03": "利益安樂諸天人故，於現在世及未來世所",
    "T12n0380_002:0956b04": "有眾生從彼聞者，復得數數種諸善根，心生",
    "T12n0380_002:0956b05": "敬信得大稱意。彼作是念：『釋迦牟尼於釋",
    "T12n0380_002:0956b06": "種中無上法王、大慈悲者、憐愍世間者，勸喻",
    "T12n0380_002:0956b07": "我等，令我生念發大精進。』」作是語已，佛告阿",
    "T12n0380_002:0956b08": "難：「諦聽諦聽，善思念之，吾當為汝分別解說",
    "T12n0380_002:0956b09": "所得果報。」阿難白言：「如是，世尊！願樂欲聞。」",
    "T12n0380_002:0956b10": "佛告阿難：「若有眾生以念佛故，乃至一花",
    "T12n0380_002:0956b11": "散於空中，如是福德所得果報不可窮盡。阿",
    "T12n0380_002:0956b12": "難！如是眾生從前際來——劫數長遠、生死流轉",
    "T12n0380_002:0956b13": "——不可得知，於未來際亦復如是。若有眾生以",
    "T12n0380_002:0956b14": "至誠心念佛功德，乃至一花散於空中，於未",
    "T12n0380_002:0956b15": "來世，當得釋天王、梵天王、轉輪聖王，於其福",
    "T12n0380_002:0956b16": "報亦不能盡；以其善根福報邊際不可盡故，",
    "T12n0380_002:0956b17": "要當入般涅槃。何以故？阿難！施佛福田，不以",
    "T12n0380_002:0956b18": "有為果報所能盡邊，我說是人必得涅槃、盡",
    "T12n0380_002:0956b19": "涅槃際。「阿難！且置親承供養我者、且置供",
    "T12n0380_002:0956b20": "養我如芥子等舍利者、且置為我造立形像",
    "T12n0380_002:0956b21": "及諸塔廟而供養者、且置以念佛故乃至一",
    "T12n0380_002:0956b22": "花散於空中而供養者。若復有人在於室內",
    "T12n0380_002:0956b23": "以念佛故，乃至一花散於空中，阿難！我說是",
    "T12n0380_002:0956b24": "人當得涅槃、得第一涅槃、盡涅槃際、最勝涅",
    "T12n0380_002:0956b25": "槃、妙涅槃、清淨涅槃、安住涅槃。阿難！以是",
    "T12n0380_002:0956b26": "因緣，諸福田中佛為最、佛為王。何以故？施",
    "T12n0380_002:0956b27": "佛田者，非謂世間果報所能盡也；以是因",
    "T12n0380_002:0956b28": "緣，於佛福田為最第一。阿難！諸佛如來——順正",
    "T12n0380_002:0956b29": "道者——能作無上究竟福田，於佛福田所有施",
    "T12n0380_002:0956c01": "者，必窮盡涅槃際、得第一涅槃。「阿難！且置",
    "T12n0380_002:0956c02": "如是以花散佛所得功德，若復有人但心念",
    "T12n0380_002:0956c03": "佛、一生敬信，我說是人亦當得涅槃果、盡涅",
    "T12n0380_002:0956c04": "槃際。阿難！且置人中念佛功德，若有畜生",
    "T12n0380_002:0956c05": "於佛世尊能生念者，我亦說其善根福報當",
    "T12n0380_002:0956c06": "得涅槃、盡涅槃際。阿難！汝今當觀諸佛世尊",
    "T12n0380_002:0956c07": "與諸眾生作福田者，能令眾生當得如是神",
    "T12n0380_002:0956c08": "通威力。是故，阿難！汝莫憂悲。若有善男子、",
    "T12n0380_002:0956c09": "善女人，乃至畜生——諸眾生等——於佛生信，當得",
    "T12n0380_002:0956c10": "如是神通果報、廣大功德，譬如甘露——第一甘",
    "T12n0380_002:0956c11": "露盡甘露際。「阿難！汝以身、口慈孝如來，無量",
    "T12n0380_002:0956c12": "安樂，心無有二，無瞋、無恨、無有怨讐。阿難！若",
    "T12n0380_002:0956c13": "有三千大千世界滿中須陀洹、斯陀含、阿那含",
    "T12n0380_002:0956c14": "阿羅漢，如苷蔗、竹𥯤、若麻、若草。若有善男",
    "T12n0380_002:0956c15": "子、善女人，若一劫、若減一劫，以諸稱意一切",
    "T12n0380_002:0956c16": "樂具恭敬尊重，謙下供養。阿難！於意云何？",
    "T12n0380_002:0956c17": "是善男子、善女人所得福德寧為多不？」阿難",
    "T12n0380_002:0956c18": "言：「甚多，婆伽婆！甚多，修伽陀！」佛言：「阿難！若",
    "T12n0380_002:0956c19": "復有人於諸佛所但一合掌、一稱名，如是福",
    "T12n0380_002:0956c20": "德比前福德，百分不及一、千分不及一、百",
    "T12n0380_002:0956c21": "千億分不及一、數分不及一、迦羅分不及一。",
    "T12n0380_002:0956c22": "何以故？阿難！以佛如來諸福田中為最無上，",
    "T12n0380_002:0956c23": "是故施佛成大功德神通威力。「阿難！且置三",
    "T12n0380_002:0956c24": "千大千世界所有聲聞、阿羅漢等，若復三千",
    "T12n0380_002:0956c25": "大千世界滿中辟支佛，如甘蔗、竹𥯤、若麻、若",
    "T12n0380_002:0956c26": "草。若有善男子、善女人，若一劫、若減一劫，以",
    "T12n0380_002:0956c27": "諸稱意一切樂具恭敬尊重，謙下供養彼辟",
    "T12n0380_002:0956c28": "支佛。若辟支佛滅度後起七寶塔，若有善男",
    "T12n0380_002:0956c29": "子、善女人乃至盡形，以諸香花、塗香、末香、衣",
    "T12n0380_002:0957a01": "服、臥具、寶幢、幡蓋恭敬尊重，謙下供養。阿難！",
    "T12n0380_002:0957a02": "於意云何？是人於彼所得福德寧為多不？」阿",
    "T12n0380_002:0957a03": "難言：「甚多，婆伽婆！甚多，修伽陀！」佛言：「阿難！",
    "T12n0380_002:0957a04": "若復有人於如來所起一淨信、思惟、信解，作",
    "T12n0380_002:0957a05": "如是言：『諸佛智慧不可思議。』以此信解善根",
    "T12n0380_002:0957a06": "功德，比前供養彼辟支佛所得功德，迦羅分",
    "T12n0380_002:0957a07": "不及一，乃至優婆尼沙陀分不及一。何以故？",
    "T12n0380_002:0957a08": "阿難！諸佛世尊無量大慈、無量大悲、無量",
    "T12n0380_002:0957a09": "戒、無量定、無量慧、無量解脫、無量解脫知",
    "T12n0380_002:0957a10": "見、無量修集、無量達證。阿難！諸佛世尊智",
    "T12n0380_002:0957a11": "慧不可思議、諸佛境界亦不可思議，若有供",
    "T12n0380_002:0957a12": "養不可思議者當得不可思議報。「阿難！汝莫",
    "T12n0380_002:0957a13": "憂悲，汝當得大神通功德利益。何以故？阿",
    "T12n0380_002:0957a14": "難！汝以身、口、意慈供養我來過二十年，受持",
    "T12n0380_002:0957a15": "如來八萬四千諸法寶聚，於諸多聞最為第",
    "T12n0380_002:0957a16": "一、巧言辯慧問答中最，正智得道，多聞無畏，",
    "T12n0380_002:0957a17": "持修多羅、持毘尼、持摩多羅迦，於諸四眾說",
    "T12n0380_002:0957a18": "法不倦。阿難！我滅度後，汝共大德摩訶迦葉",
    "T12n0380_002:0957a19": "當作第一最大導師，大作佛事。阿難！汝莫憂",
    "T12n0380_002:0957a20": "悲，汝當得大神通功德利益。」",
    "T12n0380_002:0957a21": "大悲經卷第二"
}