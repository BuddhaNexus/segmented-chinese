{
    "T85n2826_001:1236a03": "No. 2826",
    "T85n2826_001:1236a04": "略諸經論念佛法門往生淨",
    "T85n2826_001:1236a05": "土集卷上一名慈悲集",
    "T85n2826_001:1236a07": "大唐慈愍三藏慧日集",
    "T85n2826_001:1236a08": "稽首歸依大導師　　十方三世諸如來",
    "T85n2826_001:1236a09": "今集諸經念佛法　　救度生死愛河人",
    "T85n2826_001:1236a10": "八萬行中詮要行　　顯示西方淨土門",
    "T85n2826_001:1236a11": "自勸勸他生彼國　　願佛慈悲力加被",
    "T85n2826_001:1236a12": "稽首歸依無量壽　　彼國他方大悲主",
    "T85n2826_001:1236a13": "聞名渴仰遙頂禮　　願共自他親奉事",
    "T85n2826_001:1236a14": "眾生惑業相纏縛　　六道輪迴苦無量",
    "T85n2826_001:1236a15": "縱厭娑婆求出離　　依附何門速解脫",
    "T85n2826_001:1236a16": "為引諸經讚淨土　　教令念佛往西方",
    "T85n2826_001:1236a17": "奉請彌陀與眷屬　　臨終捧座自來迎",
    "T85n2826_001:1236a18": "今為憐愍一切眾生。無明覆心迷於淨土。戀",
    "T85n2826_001:1236a19": "著三界不求往生。六道輪迴漂流生死。為斯",
    "T85n2826_001:1236a20": "顛倒無信凡夫。集諸經論淨土法門。勒成三",
    "T85n2826_001:1236a21": "卷。令彼見聞迴心修學。上盡一形下沾十念。",
    "T85n2826_001:1236a22": "必定往生高昇淨剎。化身清淨永斷胞胎。見",
    "T85n2826_001:1236a23": "佛聞經剎那成聖。神通自在隨意卷舒。供佛",
    "T85n2826_001:1236a24": "他方往來一念。地居不退入聖行流。三昧現",
    "T85n2826_001:1236a25": "前菩提速證。令有智者見倍傾心。遣愚昧者",
    "T85n2826_001:1236a26": "知而息諍。凡夫垢重貪愛昏迷。不了此身四",
    "T85n2826_001:1236a27": "大虛假。膿血不淨和合共成。瑩飾塗摩便生",
    "T85n2826_001:1236a28": "保重。三毒驅策造罪恣情。不慮泥犁猛苦長",
    "T85n2826_001:1236a29": "劫。耽荒五欲醉飲六塵。但事奢華詎知迴向。",
    "T85n2826_001:1236b01": "臨終苦逼方始歸依。縱欲虔誠注心何地。荒",
    "T85n2826_001:1236b02": "忙失志無法可憑。甘入三塗無希救護。可傷",
    "T85n2826_001:1236b03": "可念。頑駭凡夫平生放逸不親善友。臨終始",
    "T85n2826_001:1236b04": "悔無趣無歸。今為此等無信道俗。成立淨土",
    "T85n2826_001:1236b05": "教。令念佛信而迴向。夫立宗者。先破後立。何",
    "T85n2826_001:1236b06": "以故。若不摧邪難以顯正。所以初卷先敘異",
    "T85n2826_001:1236b07": "見。以教及理逐遣知非。次第二卷廣引聖教。",
    "T85n2826_001:1236b08": "成立淨土念佛正宗。次第三卷會釋諸教古",
    "T85n2826_001:1236b09": "今疑滯。校量諸行出離遲疾。然於佛法生異",
    "T85n2826_001:1236b10": "見者。或有出家在家男女四眾。懼生死苦厭",
    "T85n2826_001:1236b11": "惡俗塵。或住山間或依聚落。或居寺舍或復",
    "T85n2826_001:1236b12": "在家。展轉相傳教人看淨。晝則恣情睡眠。夜",
    "T85n2826_001:1236b13": "乃暫時繫念。見世空寂都無一物。將為究竟",
    "T85n2826_001:1236b14": "言。一切諸法。猶如龜毛。亦如兔角。本無有",
    "T85n2826_001:1236b15": "體。誰當生滅。無善可修無惡可斷。心所取相",
    "T85n2826_001:1236b16": "及以經佛。盡當遠離。但令內心安住空中。知",
    "T85n2826_001:1236b17": "世虛妄萬法都無。雖是凡夫能如是解。此即",
    "T85n2826_001:1236b18": "是佛。已證禪定。已斷生死。不受後有。何勞勤",
    "T85n2826_001:1236b19": "苦。遠覓世尊。亦不假念佛誦經為出離因。即",
    "T85n2826_001:1236b20": "此禪定。是無為法。是可修法。是可修法。是速疾法。是出",
    "T85n2826_001:1236b21": "離因。除此之外諸餘行門。悉皆虛妄。即如念",
    "T85n2826_001:1236b22": "佛誦經求生淨土。布施持戒忍辱精進乃至",
    "T85n2826_001:1236b23": "智慧。寫經造像建立塔廟。恭敬禮拜孝養父",
    "T85n2826_001:1236b24": "母。奉事師長等。是生死因非解脫因。何以故。",
    "T85n2826_001:1236b25": "見善可修見惡可斷。涅槃可欣生死可厭。誓",
    "T85n2826_001:1236b26": "斷生死誓證菩提。悉皆動念心有所得。著相",
    "T85n2826_001:1236b27": "修習虛妄分別。是有為法。是生死法。雖復勤",
    "T85n2826_001:1236b28": "修。不免流浪者。余頗尋三藏。推求事理。觀彼",
    "T85n2826_001:1236b29": "向來。禪師所見錯謬彌甚。違經反理乖背佛",
    "T85n2826_001:1236c01": "意。豈有凡夫但住空門。不斷不修懈怠懶墮。",
    "T85n2826_001:1236c02": "而得解脫者哉。問曰。向言觀空違聖教者。未",
    "T85n2826_001:1236c03": "審與何經教而有相違。答曰。即如無上依經",
    "T85n2826_001:1236c04": "上卷云。復有增上慢人。在正法中。觀空生於",
    "T85n2826_001:1236c05": "有無二見。是真空者。直向無上菩提。一道淨",
    "T85n2826_001:1236c06": "解脫門。如是顯了開示正說。於中生空見。我",
    "T85n2826_001:1236c07": "說不可治。阿難。若有人執我見。如須彌山大。",
    "T85n2826_001:1236c08": "我不驚怪亦不毀訾。增上慢人執著空見。如",
    "T85n2826_001:1236c09": "一毛髮作十六分。我不許可。又涅槃經第七",
    "T85n2826_001:1236c10": "云。苦滅聖諦者。若有多修習學空法。是為不",
    "T85n2826_001:1236c11": "善。何以故。滅一切法故。壞於如來真法藏故。",
    "T85n2826_001:1236c12": "作是修學。是名修空。非苦滅諦。修苦滅者。逆",
    "T85n2826_001:1236c13": "於一切諸外道等。若言修空是滅諦者。一切",
    "T85n2826_001:1236c14": "外道亦修空法。應有滅諦。若有說言。有如來",
    "T85n2826_001:1236c15": "藏雖不可見。若能滅除一切煩惱。爾乃得入。",
    "T85n2826_001:1236c16": "若發此心。一念因緣。於諸法中。而得自在。若",
    "T85n2826_001:1236c17": "有修習如來密藏。無我空寂。如是之人。於無",
    "T85n2826_001:1236c18": "量世。在生死中。流轉受苦。又維摩經第一",
    "T85n2826_001:1236c19": "云。譬如有人。欲於空地造立宮室。隨意無礙。",
    "T85n2826_001:1236c20": "若於得見佛。難得禪定。難得解脫難得出離。",
    "T85n2826_001:1236c21": "緣此艱難。無上慈父。殷勤示誨。殷勤教誡。此",
    "T85n2826_001:1236c22": "是穢土。此是牢獄。此是火宅。無樂有苦。佛世",
    "T85n2826_001:1236c23": "難遇苦。正法難聞苦。禪定難得苦。聖果難證",
    "T85n2826_001:1236c24": "苦。邪見眷屬苦。老病死逼苦。三塗罪報苦。怨",
    "T85n2826_001:1236c25": "家強會苦。王官逼迫苦。名利駈馳苦。求不隨",
    "T85n2826_001:1236c26": "意苦。衣食貧乏苦。更相繫縛苦。常憂不活苦。",
    "T85n2826_001:1236c27": "恒懼惡名苦。貪生畏死苦。六道輪迴苦。有如",
    "T85n2826_001:1236c28": "是等無量苦。聚逼切身。心宜應厭離。專求西",
    "T85n2826_001:1236c29": "方阿彌陀佛國。然彼佛國。無苦有樂。無三惡",
    "T85n2826_001:1237a01": "趣樂超過八難樂。永斷輪迴樂。老病死無樂。",
    "T85n2826_001:1237a02": "常見諸佛樂。聽聞正法樂。隨聞悟解樂。超凡",
    "T85n2826_001:1237a03": "證聖樂。入諸禪定樂。神通自在樂。遊歷十方",
    "T85n2826_001:1237a04": "樂。聖眾共往樂。供養諸佛樂。所須應念樂。一",
    "T85n2826_001:1237a05": "生不退樂。菩薩眷屬樂。隨形化生樂。永斷生",
    "T85n2826_001:1237a06": "死樂。證大菩提樂。有如是等無量快樂。應當",
    "T85n2826_001:1237a07": "欣樂。發願往生。愚癡眾生。不知恩德。反生",
    "T85n2826_001:1237a08": "誹謗。毀訾不信。愛著三界。六道輪迴。不樂",
    "T85n2826_001:1237a09": "往生。安樂。",
    "T85n2826_001:1237a11": "為理。若執己見。不依聖教。言無為法許可修",
    "T85n2826_001:1237a12": "習有增益者。即無為法。便有生滅。何以故。許",
    "T85n2826_001:1237a13": "有增益故。夫有增益者。皆有生滅。許有生滅。",
    "T85n2826_001:1237a14": "便同有為。亦是虛妄。若許虛妄。便違聖教。及",
    "T85n2826_001:1237a15": "害己宗。若不許者。與理相違。何以故。自許無",
    "T85n2826_001:1237a16": "為有生滅等故。又六度三學皆是有為。禪定",
    "T85n2826_001:1237a17": "即是六度三學隨一所攝。如何確執是無為",
    "T85n2826_001:1237a18": "耶。進退徵詰。逃竄無處。無明厚重。我慢山",
    "T85n2826_001:1237a19": "高。執自己見。強違理教。一何迷昧。但學坐",
    "T85n2826_001:1237a20": "者。無問道俗。心多闇塞。觸徒抵滯。不閑聖",
    "T85n2826_001:1237a21": "教。語多疎失。確執阿耨多羅三藐三菩提。及",
    "T85n2826_001:1237a22": "彼禪定菩提四智等。有為之法。並是無為。凝",
    "T85n2826_001:1237a23": "然常住。却說無為常住之法。許可修習體有",
    "T85n2826_001:1237a24": "增益。若如此者。無為之法便成有為。有為之",
    "T85n2826_001:1237a25": "法翻作無為。此即說無為。有說有為。無常與",
    "T85n2826_001:1237a26": "無常。並被迴換。執此謬解。以之為正。縱引聖",
    "T85n2826_001:1237a27": "教。曉彼迷情。令歸正理。反生誹謗。亦不信",
    "T85n2826_001:1237a28": "受。譬如迷人隨自迷意。東西南北並皆迴換。",
    "T85n2826_001:1237a29": "然不迷者。憐愍彼故。方便告語。如汝所見。東",
    "T85n2826_001:1237b01": "西南北。迷心故爾。非正知也。迷人聞已。倍生",
    "T85n2826_001:1237b02": "忿怒。汝自迷亂。不辨東西。却冤於我。迷彼南",
    "T85n2826_001:1237b03": "北。不以為得。翻以為失。不領好心。便成諍",
    "T85n2826_001:1237b04": "論。今時道俗亦復如是。怖畏生死。各求出離。",
    "T85n2826_001:1237b05": "迷一生路。棄而不修。傾心迂迴。長劫路中。繫",
    "T85n2826_001:1237b06": "念觀空。苟偷朝夕。眾迷共執。以為捷徑。不",
    "T85n2826_001:1237b07": "知更有。方便要津。貧道自至。傷愍彼故。開張",
    "T85n2826_001:1237b08": "捷路。淨土要門。指示西方。令其趣入區分法",
    "T85n2826_001:1237b09": "相。不令混雜。刊定是非。摧邪顯正。愚人聞",
    "T85n2826_001:1237b10": "者。倍益瞋心。智者見之。故應迴向。先聞。正",
    "T85n2826_001:1237b11": "法者。邪法不能動其心。先染邪法者。正法卒",
    "T85n2826_001:1237b12": "難令彼信。各懷我見。朋附執心。熏習所師。不",
    "T85n2826_001:1237b13": "肯迴向。如龜藏六。護惜瑕疵。但見他非。不",
    "T85n2826_001:1237b14": "思己過。佛法一味。應無彼此。因行萬差。那無",
    "T85n2826_001:1237b15": "遲疾。得勝即須。捨劣遇疾。宜應棄遲固執不",
    "T85n2826_001:1237b16": "移。豈免生死。祇如有為無為。有漏無漏。定與",
    "T85n2826_001:1237b17": "非定。可修不修。證與非證。凡與非凡。遲之與",
    "T85n2826_001:1237b18": "疾。義理分明。尚未能了。",
    "T85n2826_001:1237b20": "地。變現自在。壽命長短。延促隨意。六者漏盡",
    "T85n2826_001:1237b21": "通。他方此界一切眾生。及自己身。斷諸惑漏。",
    "T85n2826_001:1237b22": "品數多少。證果地位。於一念頃。悉皆具知。無",
    "T85n2826_001:1237b23": "有錯謬。此六通即是定果。然今道俗言已證",
    "T85n2826_001:1237b24": "者。未委證何禪定。若證有漏定者除漏盡通。",
    "T85n2826_001:1237b25": "得餘五通。若證無漏定者。應得六通。故法華",
    "T85n2826_001:1237b26": "經第一偈云。又見菩薩。常處空閑。深修禪定。",
    "T85n2826_001:1237b27": "得五神通。聖教明文必不虛說。自禪門東流。",
    "T85n2826_001:1237b28": "未曾聞有證五通者。況六通耶。通義尚未能",
    "T85n2826_001:1237b29": "了。焉知。禪定證與非證。但行欺詐。謗無淨",
    "T85n2826_001:1237c01": "土。輕蔑聖教。埋沒世尊。顯揚己德。闡提無",
    "T85n2826_001:1237c02": "信。何異此也。夫求禪定。先持齋戒。齋戒為",
    "T85n2826_001:1237c03": "因。方能引定。故月燈三昧經第一偈云。",
    "T85n2826_001:1237c04": "功用無量乃得成　　若深觀此能得定",
    "T85n2826_001:1237c05": "無物能將此定來　　必由淨戒之所起",
    "T85n2826_001:1237c06": "然坐禪者。於彼齋戒。心全慢緩。多分不持。以",
    "T85n2826_001:1237c07": "何為因。而得禪定。何以得知。學坐之人。不持",
    "T85n2826_001:1237c08": "齋戒。以現量知。非比知也。出家者。過中藥",
    "T85n2826_001:1237c09": "食。種數千般。恣情盡足。在家者。三時飽食。",
    "T85n2826_001:1237c10": "持齋何在。酒通藥分。熏穢令補。病服鳥殘。及",
    "T85n2826_001:1237c11": "自死者。淨戒安存。以此理推。不持齋戒。但",
    "T85n2826_001:1237c12": "養見身。詎修來報。口雖說空。行在有中。以",
    "T85n2826_001:1237c13": "法訓人即言。萬事皆空。及至自身。一切皆有。",
    "T85n2826_001:1237c14": "不能亡軀。徇道齋戒。一時日夜。資持唯愁不",
    "T85n2826_001:1237c15": "活此。乃行參塵俗。沙門之義遠矣。幸有智",
    "T85n2826_001:1237c16": "者。見而思之。棄彼迷徒。應隨達者。又禪定",
    "T85n2826_001:1237c17": "者。上人之法。實未證得。言已得者。若約戒",
    "T85n2826_001:1237c18": "結。罪犯波羅夷。據經論。重墮增上慢。然今",
    "T85n2826_001:1237c19": "坐者。多犯此罪。何以故。師資互讚皆云。已得",
    "T85n2826_001:1237c20": "已證故。復言坐者。即於此身。證悟聖果。永斷",
    "T85n2826_001:1237c21": "生死。更不受生。禪師錯失。事在於此。非但",
    "T85n2826_001:1237c22": "陷他。亦成自累。又諸禪師。勸諸道俗。自內",
    "T85n2826_001:1237c23": "求佛。不假外佛。為善知識者。亦應不假禪師",
    "T85n2826_001:1237c24": "教導。自解看心。然禪師者。即是凡夫。都無",
    "T85n2826_001:1237c25": "證解。令諸道俗奔波奉事。愛過父母。悲泣雨",
    "T85n2826_001:1237c26": "淚。捨命求乞。一言何不令內求遣外求耶。設",
    "T85n2826_001:1237c27": "使得者。浮淺之言。不足可觀。",
    "T85n2826_001:1237c29": "湛然常住。而無生滅。初役可得。禪師亦說。",
    "T85n2826_001:1238a01": "一切虛妄。空無一物。與彼外道空見何殊。又",
    "T85n2826_001:1238a02": "復說言。學無生觀者。盡此一生。更不受生。然",
    "T85n2826_001:1238a03": "此與彼斷見外道計執何異。復說一切諸法",
    "T85n2826_001:1238a04": "真如體一。湛然常住。不生不滅。無有初念",
    "T85n2826_001:1238a05": "後念可得。此即與彼常見外道見解何別。受",
    "T85n2826_001:1238a06": "佛依廕。不思報恩。厭佛嫌經。不念不誦。此",
    "T85n2826_001:1238a07": "即善星不異。調達何殊。緣斯僻見。害於正",
    "T85n2826_001:1238a08": "法。忝為佛子。那不雌黃。樂求解脫。見佛聞",
    "T85n2826_001:1238a09": "法者。淨土行門最為捷速。愛著三界。不求解",
    "T85n2826_001:1238a10": "脫者。隨分安心以度時日。幸有智者思之察",
    "T85n2826_001:1238a11": "之。隨所樂欲簡而行之。禪師又云。念佛生淨",
    "T85n2826_001:1238a12": "土者。著相修習。是虛妄法。非成佛因者。竊為",
    "T85n2826_001:1238a13": "未可生死。心中出此麁言。非順聖教。如大",
    "T85n2826_001:1238a14": "寶積經第十七云。若有眾生。發菩提心。專念",
    "T85n2826_001:1238a15": "無量壽佛。及修諸善。迴向願生。是人臨終。無",
    "T85n2826_001:1238a16": "量壽佛與比丘眾。迎生彼國。得不退轉。當證",
    "T85n2826_001:1238a17": "無上正等菩提。大無量壽經上卷云。一向專",
    "T85n2826_001:1238a18": "念無量壽佛。少．多修善。奉持齋戒。乃至其人",
    "T85n2826_001:1238a19": "臨終。無量壽佛。化現其身。光明相好。具如真",
    "T85n2826_001:1238a20": "佛。與諸大眾。現其人前。即隨化佛。往生其",
    "T85n2826_001:1238a21": "國。住不退轉。阿彌陀經云。舍利弗。若有善男",
    "T85n2826_001:1238a22": "子善女人。聞說阿彌陀佛。執持名號。若一",
    "T85n2826_001:1238a23": "日。若二日。若三日。若四日。若五日。若六日。",
    "T85n2826_001:1238a24": "若七日。一心不亂。其人臨命終時。阿彌陀佛。",
    "T85n2826_001:1238a25": "與諸聖眾。現在其前。是人終時。心不顛倒。即",
    "T85n2826_001:1238a26": "得往生阿彌陀佛極樂國土。乃至若有人。已",
    "T85n2826_001:1238a27": "發願。欲生阿彌陀佛國者。是諸人等。皆得不",
    "T85n2826_001:1238a28": "退轉。於阿耨多羅三藐三菩提。觀無量壽佛",
    "T85n2826_001:1238a29": "經下文云。善男子善女人。但聞佛名二菩薩",
    "T85n2826_001:1238b01": "名。除無量億劫生死之罪。何況憶念。若念佛",
    "T85n2826_001:1238b02": "者。當知。此人是人中分陀利華。觀世音菩薩。",
    "T85n2826_001:1238b03": "大勢至菩薩。為其勝友。當坐道場。生諸佛",
    "T85n2826_001:1238b04": "家。此等經文。皆云。念佛往生淨土。當成正",
    "T85n2826_001:1238b05": "覺。如何禪師。判為虛妄。非成佛因。豈不與",
    "T85n2826_001:1238b06": "此諸教相違。法華經第一方便品下偈云。",
    "T85n2826_001:1238b07": "我記如是人　　來世成佛道　　以深心念佛",
    "T85n2826_001:1238b08": "修持淨戒故　　若人散亂心　　入於塔廟中",
    "T85n2826_001:1238b09": "一稱南無佛　　皆已成佛道",
    "T85n2826_001:1238b10": "華嚴經六十二云。令安住力。念佛門。令入如",
    "T85n2826_001:1238b11": "來十力中故。觀佛三昧經第一云。佛告父王。",
    "T85n2826_001:1238b12": "念佛之心亦復如是。以是心故。能得三種菩",
    "T85n2826_001:1238b13": "提之根。觀佛三昧經第九云。釋迦牟尼佛。彌",
    "T85n2826_001:1238b14": "勒菩薩。過去於彼旃檀佛所。修行念佛三昧。",
    "T85n2826_001:1238b15": "今乃成佛。又觀佛三昧第十云。行念佛者。如",
    "T85n2826_001:1238b16": "大力士挽心王鎖斷到慧彼岸。文殊波若經",
    "T85n2826_001:1238b17": "下卷云。若善男子善女人。欲入一行三昧。應",
    "T85n2826_001:1238b18": "處空閑。捨諸亂意。不取相貌。繫心一佛。專稱",
    "T85n2826_001:1238b19": "名字。隨佛方所。端身正向。能於一佛。念念相",
    "T85n2826_001:1238b20": "續。即是念中。能見過去未來現在諸佛。何以",
    "T85n2826_001:1238b21": "故。念一佛功德無量無邊。亦與無量諸佛功",
    "T85n2826_001:1238b22": "德。無二不思議。佛法等無差別。皆乘一如。成",
    "T85n2826_001:1238b23": "最正覺。如是等文。誠證非一。皆云。念佛是菩",
    "T85n2826_001:1238b24": "提因。何忽專輒以凡情見解。違諸聖教。說為",
    "T85n2826_001:1238b25": "虛妄。非成佛因。一何孟浪。禪師復言。讀誦大",
    "T85n2826_001:1238b26": "乘經典。著相虛妄。非成佛因者。此無義言。甚",
    "T85n2826_001:1238b27": "於猛火。焚燒佛法。害人善根。眾生眼目。從冥",
    "T85n2826_001:1238b28": "入冥。長養三塗。斷滅佛種。忝為種子。聞此麁",
    "T85n2826_001:1238b29": "言。那不痛切。徹於心髓。引經救義。挫彼邪",
    "T85n2826_001:1238c01": "徒。立破成敗。須關典誥。所以廣引聖教。示彼",
    "T85n2826_001:1238c02": "迷人。信若不生。誠死難救。請諸禪師。側耳細",
    "T85n2826_001:1238c03": "聽。諸教定量。皆世尊語。無虛妄說。即如金剛",
    "T85n2826_001:1238c04": "波若經云。須菩提。於意云何。若人滿三千大",
    "T85n2826_001:1238c05": "千世界。七寶以用布施。乃至若復有人。於此",
    "T85n2826_001:1238c06": "經中受持。乃至四句偈等。為他人說。其福勝",
    "T85n2826_001:1238c07": "彼。何以故。須菩提。一切諸佛及諸佛。阿耨多",
    "T85n2826_001:1238c08": "羅三藐三菩提。皆從此經出。下文又云。若有",
    "T85n2826_001:1238c09": "人能受持讀誦。廣為人說。如來悉知。是人悉",
    "T85n2826_001:1238c10": "見。是人皆得成就。不可量不可稱。無有邊不",
    "T85n2826_001:1238c11": "可思議功德。如是人等。則為荷擔如來阿耨",
    "T85n2826_001:1238c12": "多羅三藐三菩提。何以故。須菩提。若樂小法",
    "T85n2826_001:1238c13": "者。著我見人見。眾生見壽者見。則於此經。不",
    "T85n2826_001:1238c14": "能聽受。為人解說。準此經文。不肯讀誦。聽聞",
    "T85n2826_001:1238c15": "解說。默然坐者。是樂小法人。著我見人見。眾",
    "T85n2826_001:1238c16": "生見壽者見也。又云。復次須菩提。若善男子",
    "T85n2826_001:1238c17": "善女人。受持讀誦此經。若為人輕賤。是人先",
    "T85n2826_001:1238c18": "世罪業。應墮惡道。以今世人輕賤故。先世罪",
    "T85n2826_001:1238c19": "業則為消滅。當得阿耨多羅三藐三菩提。涅",
    "T85n2826_001:1238c20": "槃經第六云。譬如沙彌雖未具戒。即墮僧數。",
    "T85n2826_001:1238c21": "善男子。若有眾生。發心始學人。涅槃經書。",
    "T85n2826_001:1238c22": "持讀誦。亦復如是。雖未具足位階十住。則已",
    "T85n2826_001:1238c23": "墮於十住數中。或有眾生。是佛弟子。或非弟",
    "T85n2826_001:1238c24": "子。若因恐怖。或因利養。聽受具經。乃至一",
    "T85n2826_001:1238c25": "偈。聞已不謗。當知。是人則為已近。阿耨多羅",
    "T85n2826_001:1238c26": "三藐三菩提。又云。若有能聽如是經者。即不",
    "T85n2826_001:1238c27": "退轉於阿耨多羅三藐三菩提。隨其所願。悉",
    "T85n2826_001:1238c28": "能成就。如我今日所可宣說。又涅槃經說。雪",
    "T85n2826_001:1238c29": "山童子。為求半偈。捨所愛身。以餧羅剎。以此",
    "T85n2826_001:1239a01": "為因。乃致作佛。佛報恩經第二云。轉輪聖王。",
    "T85n2826_001:1239a02": "為求半偈。剜身千燈。緣此勝因。乃致作佛。佛",
    "T85n2826_001:1239a03": "報恩經第七云。菩薩勤求十二部經。所以者",
    "T85n2826_001:1239a04": "何。念佛重恩。為欲流布諸佛正法。為欲增長",
    "T85n2826_001:1239a05": "諸佛法故。為令世間信佛法故。為令一切無",
    "T85n2826_001:1239a06": "量眾生悉得無上菩提故。金光明經第八云。",
    "T85n2826_001:1239a07": "是諸眾生聽斯經者。於未來世。無量百千俱",
    "T85n2826_001:1239a08": "胝那庾多劫。天上人中。常受勝樂。得遇諸佛。",
    "T85n2826_001:1239a09": "速成阿耨多羅三藐三菩提。金光明經第九",
    "T85n2826_001:1239a10": "偈云。",
    "T85n2826_001:1239a11": "昔時寶積大法師　　為彼善生說妙法",
    "T85n2826_001:1239a12": "因彼開演經王故　　東方見成不動佛",
    "T85n2826_001:1239a13": "我昔聞經隨喜善　　所獲福聚量難知",
    "T85n2826_001:1239a14": "由斯福故證菩提　　獲得法身真妙智",
    "T85n2826_001:1239a15": "金光明經第十云。汝等能於如是經王。虔誠",
    "T85n2826_001:1239a16": "流布。乃至於我般涅槃後。不令散滅。即是無",
    "T85n2826_001:1239a17": "上菩提正因。法華經第三云。若聲聞辟支佛。",
    "T85n2826_001:1239a18": "及諸菩薩。信是十六菩薩所說經法。受持不",
    "T85n2826_001:1239a19": "毀者。是人皆當得阿耨多羅三藐三菩提。如",
    "T85n2826_001:1239a20": "來之慧。法華經第四偈云。",
    "T85n2826_001:1239a21": "其有欲疾得　　一切種智慧　　當受持是經",
    "T85n2826_001:1239a23": "佛時。於一切法。方便無礙眾生。來生其國。",
    "T85n2826_001:1239a24": "三十七道品。是菩薩淨土。菩薩成佛時。念處",
    "T85n2826_001:1239a25": "正勤神足根力覺道眾生。來生其國。迴向心。",
    "T85n2826_001:1239a26": "是菩薩淨土。菩薩成佛時。得一切具足功德",
    "T85n2826_001:1239a27": "國土。乃至十善道。是菩薩淨土。菩薩成佛時。",
    "T85n2826_001:1239a28": "命不中夭大富梵行。所言誠諦。常以軟語。眷",
    "T85n2826_001:1239a29": "屬不離。善和諍訟。言必饒益。不嫉不恚。正見",
    "T85n2826_001:1239b01": "眾生。來生其國。華嚴經第十三云。爾時文殊",
    "T85n2826_001:1239b02": "師利菩薩。問智首菩薩言。佛子。於佛法中。智",
    "T85n2826_001:1239b03": "為上首如來。何故。或為眾生。讚歎布施。或讚",
    "T85n2826_001:1239b04": "持戒。或讚堪忍。或讚精進。或讚禪定。或讚智",
    "T85n2826_001:1239b05": "慧。或復讚歎。慈悲喜捨。而終無有。唯以一",
    "T85n2826_001:1239b06": "法。而得出離。成阿耨多羅三藐三菩提者。時",
    "T85n2826_001:1239b07": "智首菩薩以頌答曰。",
    "T85n2826_001:1239b08": "佛子甚希有　　能知眾生心　　如仁所問義",
    "T85n2826_001:1239b09": "諦聽我言說　　過去未來世　　現在諸導師",
    "T85n2826_001:1239b10": "無有說一法　　而得於道者　　佛知眾生心",
    "T85n2826_001:1239b11": "性分各不同　　隨其所應度　　如是而說法",
    "T85n2826_001:1239b12": "慳者為讚施　　毀禁者讚戒　　多瞋為讚忍",
    "T85n2826_001:1239b13": "好懈讚精進　　亂意讚禪定　　愚癡讚智慧",
    "T85n2826_001:1239b14": "怒害讚大悲　　憂慼為讚喜　　曲心讚歎捨",
    "T85n2826_001:1239b15": "如是次第修　　漸具諸佛法　　如先立基堵",
    "T85n2826_001:1239b16": "而後造宮室　　施戒亦復然　　菩薩眾行本",
    "T85n2826_001:1239b17": "譬如建城郭　　為護諸人眾　　忍進亦如是",
    "T85n2826_001:1239b18": "防護諸菩薩　　譬如大力王　　率土咸戴仰",
    "T85n2826_001:1239b19": "定慧亦如是　　菩薩所依賴　　亦如轉輪王",
    "T85n2826_001:1239b20": "能與一切樂　　四等亦如是　　與諸菩薩樂",
    "T85n2826_001:1239b21": "如是等經。廣說諸行。是成佛因。非但六度。如",
    "T85n2826_001:1239b22": "何禪師。確執禪定。成佛正因。非餘度耶。然諸",
    "T85n2826_001:1239b23": "聖教說智勝。成佛正因。餘皆助緣。即如華嚴",
    "T85n2826_001:1239b24": "經第十三云。文殊師利問智首菩薩言。佛子。",
    "T85n2826_001:1239b25": "於佛法中。智為上首。大無量壽經上卷偈云。",
    "T85n2826_001:1239b26": "布施調意　　戒忍精進　　如是三昧",
    "T85n2826_001:1239b27": "智為上首",
    "T85n2826_001:1239b28": "進此經文。智為第一。如何偏讚禪定為勝。故",
    "T85n2826_001:1239b29": "博學者辯才無礙。寡聞者辭理俱滯。何不摧",
    "T85n2826_001:1239c01": "伏人我聽所。未聞屈節於師。諮量未悟。貢高",
    "T85n2826_001:1239c02": "我慢。不肯稟承。空腹高心發言違教。於人無",
    "T85n2826_001:1239c03": "恥邪不愧佛。然諸禪師。不顧聖教。胸臆自斷。",
    "T85n2826_001:1239c04": "不可依信。禪師復言。造像有為功德。非成佛",
    "T85n2826_001:1239c05": "因者。此亦非理。違聖教量。佛有誠言。備在",
    "T85n2826_001:1239c06": "諸經。殷勤稱讚。造像功德。滅過現殃。來成正",
    "T85n2826_001:1239c07": "覺。如何卒暴。違佛言教。不許為因證菩提耶。",
    "T85n2826_001:1239c08": "問曰。若能為因感菩提果。憑何典誥而得知",
    "T85n2826_001:1239c09": "耶。答曰。諸經總說。略引二部。證成此義。即",
    "T85n2826_001:1239c10": "如造像經上卷云。若復有人。能於我法。未滅",
    "T85n2826_001:1239c11": "盡來。造佛像者。於彌勒初會。皆得解脫。若有",
    "T85n2826_001:1239c12": "眾生非但為己。而求出離。為欲得無上菩提。",
    "T85n2826_001:1239c13": "造佛像者。當知。此則為三十二相之因。能令",
    "T85n2826_001:1239c14": "其人速致作佛。造像經下卷復云。爾時彌勒",
    "T85n2826_001:1239c15": "菩薩摩訶薩白佛言。世尊。如佛所說。於佛法",
    "T85n2826_001:1239c16": "中。犯波羅夷。不名為生。或復有人。作斯罪",
    "T85n2826_001:1239c17": "已。發心憶念諸佛功德。而造佛像。於佛法中。",
    "T85n2826_001:1239c18": "得再生否。又於今生第二第三第四生中。獲",
    "T85n2826_001:1239c19": "證法否。佛告彌勒菩薩言。彌勒。譬如有人。身",
    "T85n2826_001:1239c20": "被五縛。若得解脫。如鳥出網。至無礙處。此人",
    "T85n2826_001:1239c21": "亦爾。若發信心念佛功德。而造佛像。一切業",
    "T85n2826_001:1239c22": "障。皆得消除。於生死中。速出無礙。彌勒。當",
    "T85n2826_001:1239c23": "知。乘有三種。所謂聲聞乘。獨覺乘。及以佛",
    "T85n2826_001:1239c24": "乘。此人隨於何乘。而起願樂。即於此乘。而得",
    "T85n2826_001:1239c25": "解脫。若但為成佛。不求餘報。雖有業障。而得",
    "T85n2826_001:1239c26": "速滅。雖在生死。而無苦難。乃至當證無上",
    "T85n2826_001:1239c27": "菩提。獲清淨土。具諸相好。所得壽命。常住",
    "T85n2826_001:1239c28": "無盡。下文又云。善男子。假使如前。微塵等",
    "T85n2826_001:1239c29": "數。舍利弗等。所有智慧。不及如來一念之智。",
    "T85n2826_001:1240a01": "何以故。如來於念念中。常能出現過前塵數",
    "T85n2826_001:1240a02": "三昧解脫陀羅尼等。種種無量勝功德故。諸",
    "T85n2826_001:1240a03": "佛功德。一切聲聞。辟支佛。於其名字。亦不能",
    "T85n2826_001:1240a04": "知。是故若有清信之心。造佛形像。一切業障。",
    "T85n2826_001:1240a05": "莫不除滅。所獲功德無量無邊。乃至當成阿",
    "T85n2826_001:1240a06": "耨多羅三藐三菩提。永拔眾生一切苦惱。法",
    "T85n2826_001:1240a07": "華經第一方便品下偈云。",
    "T85n2826_001:1240a08": "若人為佛故　　建立諸形像　　刻雕成眾相",
    "T85n2826_001:1240a09": "皆已成佛道　　或以七寶成　　鍮石赤白銅",
    "T85n2826_001:1240a10": "白鑞及鈆錫　　鐵木及與泥　　或以膠漆布",
    "T85n2826_001:1240a11": "嚴飾作佛像　　如是諸人等　　皆已成佛道",
    "T85n2826_001:1240a12": "彩畫作佛像　　百福莊嚴相　　自作若使人",
    "T85n2826_001:1240a13": "皆已成佛道　　乃至童子戲　　若草木及筆",
    "T85n2826_001:1240a14": "或以指爪甲　　而畫作佛像　　如是諸人等",
    "T85n2826_001:1240a15": "漸漸積功德　　具足大悲心　　皆已成佛道",
    "T85n2826_001:1240a16": "若欲具引諸經。恐煩紙墨。依斯兩教。足明優",
    "T85n2826_001:1240a17": "劣。故知。信心造像。功德無涯。剋證菩提。斷",
    "T85n2826_001:1240a18": "除諸難。依經敬造。必至涅槃。若取謬言。嬰纏",
    "T85n2826_001:1240a19": "生死。比未聞教。輕佛重人。今見經文。那不迴",
    "T85n2826_001:1240a20": "向。禪師復言。書寫經律。著相虛妄。非成佛因",
    "T85n2826_001:1240a21": "者。此語非善。違害聖教。欲陷眾生。墮邪見",
    "T85n2826_001:1240a22": "網。必其書寫。有損無益者。何故世尊苦勸眾",
    "T85n2826_001:1240a23": "生。剝皮折骨。令寫經律。菩薩戒云。若佛子。",
    "T85n2826_001:1240a24": "常應一心。受持讀誦大乘經律。剝皮為紙。刺",
    "T85n2826_001:1240a25": "血為墨。以髓為水。折骨為筆。書寫佛戒。樹皮",
    "T85n2826_001:1240a26": "穀紙。絹素竹帛。亦悉書持。常以七寶無價",
    "T85n2826_001:1240a27": "香華。一切雜寶。為箱盛經律卷。若不如法供",
    "T85n2826_001:1240a28": "養者。犯輕垢罪。下文又云。若佛子。皆以信心",
    "T85n2826_001:1240a29": "受戒者。若國王王子。百官四部弟子。自恃高",
    "T85n2826_001:1240b01": "貴。破滅佛法。戒律明作。制法制我。四部弟",
    "T85n2826_001:1240b02": "子。不聽出家行道。亦復不聽造立形像佛塔。",
    "T85n2826_001:1240b03": "經律立統。制眾安籍。記僧比丘。菩薩地立。白",
    "T85n2826_001:1240b04": "衣高座。廣行非法。如兵奴之法。而菩薩正應",
    "T85n2826_001:1240b05": "受一切人供養。而反為官走。使非法非律。若",
    "T85n2826_001:1240b06": "國王百官。好心受佛戒者。莫作是破三寶之",
    "T85n2826_001:1240b07": "罪。而作破法者。犯輕垢罪。準此兩節戒文。若",
    "T85n2826_001:1240b08": "不剝皮刺血書寫經律。犯輕垢罪。制不令書。",
    "T85n2826_001:1240b09": "亦犯輕垢罪。故知。信心書寫。當祈解脫。與",
    "T85n2826_001:1240b10": "作礙緣。必招來苦。法華經第四法師品云。若",
    "T85n2826_001:1240b11": "善男子善女人。於法華經。乃至一句。受持讀",
    "T85n2826_001:1240b12": "誦。解說書寫。種種供養經卷。華香纓絡末",
    "T85n2826_001:1240b13": "香。塗香燒香。繒蓋幢幡。衣服伎樂。合掌恭",
    "T85n2826_001:1240b14": "敬。是人一切世間。應所瞻奉。應以如來供養。",
    "T85n2826_001:1240b15": "而供養之。當知。此人。",
    "T85n2826_001:1240b17": "相既不殊。還同虛妄。由此理故。為證菩提。所",
    "T85n2826_001:1240b18": "修諸行。雖皆取相。而非虛妄。必能為因。證涅",
    "T85n2826_001:1240b19": "槃。故不同妄情。計度分別。我我所執。顛倒虛",
    "T85n2826_001:1240b20": "妄。問曰。修菩薩行。雖皆取相。必能為因。而",
    "T85n2826_001:1240b21": "非妄者。何故。金剛波若楞伽等經云。凡所有",
    "T85n2826_001:1240b22": "相。皆是虛妄。今言有相非虛妄者。與此聖教。",
    "T85n2826_001:1240b23": "豈不相違。答曰。諸聖教中。說虛妄者。有其四",
    "T85n2826_001:1240b24": "義。第一理事相對說虛妄。第二生死離繫因",
    "T85n2826_001:1240b25": "果相對說虛妄。第三凡聖相對說虛妄。第四",
    "T85n2826_001:1240b26": "有無相對說虛妄。第一理事相對說虛妄者。",
    "T85n2826_001:1240b27": "理真事妄。何以故。理即圓成實性。無為法故。",
    "T85n2826_001:1240b28": "凝然常故。無去來故。無增減故。無生滅故。體",
    "T85n2826_001:1240b29": "堅實故。無變易故。事即依他起性。有為法故。",
    "T85n2826_001:1240c01": "緣生法故。有增減故。有生滅故。如坏幻故。有",
    "T85n2826_001:1240c02": "變易故。所以將事望理。理真事妄。此即有體",
    "T85n2826_001:1240c03": "虛妄。非如兔角。第二生死離繫因果相對說",
    "T85n2826_001:1240c04": "虛妄者。離繫因果真。生死因果妄。何以故。因",
    "T85n2826_001:1240c05": "真故果真。因妄故果妄。因果相感法爾。如是",
    "T85n2826_001:1240c06": "生死果妄。離繫果真。何以故。生死果報。輪迴",
    "T85n2826_001:1240c07": "不定。得失無恒。離繫之果。得而不失。證而無",
    "T85n2826_001:1240c08": "退。無恒故妄。無退故真。所以因隨於果。真妄",
    "T85n2826_001:1240c09": "必同。果從於因。理齊虛實。若將生死。望於離",
    "T85n2826_001:1240c10": "繫。生死因果。雖有體而虛妄。離繫因果。絕󰊋",
    "T85n2826_001:1240c11": "鎖而故實。離繫果者。即菩提涅槃。更無別物。",
    "T85n2826_001:1240c12": "果唯無漏。因通有漏。菩薩有二。頓漸別故。頓",
    "T85n2826_001:1240c13": "悟菩薩地前有漏漸通無漏。七地已前通漏",
    "T85n2826_001:1240c14": "無漏。八地已去無漏相續。第三凡聖相對說",
    "T85n2826_001:1240c15": "虛妄者。凡妄聖真。何以故。凡夫顛倒。不能了",
    "T85n2826_001:1240c16": "知常與無常。生死涅槃。青黃赤白。男女等法。",
    "T85n2826_001:1240c17": "本無名字。隨世假立。迷情計實。尋名執著。強",
    "T85n2826_001:1240c18": "生分別。境分違順。便有憎愛。二心而起。無量",
    "T85n2826_001:1240c19": "煩惱。隨二心生。無明厚重。不了假名。依之執",
    "T85n2826_001:1240c20": "實。造生死業。菩薩不爾。遠離顛倒。了達一",
    "T85n2826_001:1240c21": "切。常與無常。生死涅槃。青黃赤白。男女等",
    "T85n2826_001:1240c22": "法。本來無名。欲起言說。呼召諸法。隨順世",
    "T85n2826_001:1240c23": "俗。假立名字。了知名法。互不相屬。何以故。",
    "T85n2826_001:1240c24": "一切諸法。離於言論。說不及故。但為遮詮假",
    "T85n2826_001:1240c25": "立名目。今知彼此。而無雜亂。熾然說法。度",
    "T85n2826_001:1240c26": "脫眾生。廣立名目。開張善惡。指有涅槃。今厭",
    "T85n2826_001:1240c27": "生死。勸遣精進。斷惡修善。知立假名。表詮諸",
    "T85n2826_001:1240c28": "法。依名取解。而無封執。封執既無。憎愛不",
    "T85n2826_001:1240c29": "生。煩惱不有。煩惱既亡。虛妄心斷。虛妄心",
    "T85n2826_001:1241a01": "息。名之為聖。所以將凡望聖。凡見虛妄。非聖",
    "T85n2826_001:1241a02": "所解。同凡所見。亦虛妄也。經言。虛妄但約",
    "T85n2826_001:1241a03": "妄心。以心妄見。不稱境知。說彼妄見。名為虛",
    "T85n2826_001:1241a04": "妄。不可令彼一切諸法。隨妄見心總皆虛妄。",
    "T85n2826_001:1241a05": "若言諸法定隨妄心虛妄無者。妄心疑杌為",
    "T85n2826_001:1241a06": "人鬼。杌非虛妄。彼既不爾。此云何然。故知。",
    "T85n2826_001:1241a07": "不可以心妄故令境皆妄。第四有無相對說虛",
    "T85n2826_001:1241a08": "妄者。無妄有真。何以故。無即遍計所執性。有",
    "T85n2826_001:1241a09": "即依他起性。然依他起法。緣生幻有。法從緣",
    "T85n2826_001:1241a10": "生。緣從法有。緣法和合。可有形段。可有作",
    "T85n2826_001:1241a11": "用。而知有物。即如遍計所執之我。空無有物。",
    "T85n2826_001:1241a12": "依彼五蘊迷情妄執。計有實我。異於五蘊。別",
    "T85n2826_001:1241a13": "有體性。然此我體。無非妄計。無有作用。形段",
    "T85n2826_001:1241a14": "可知。因茲妄執。增諸惑業。憂悲苦惱。從此",
    "T85n2826_001:1241a15": "而生。譬如迷繩。妄生蛇想。蛇無是妄。繩有故",
    "T85n2826_001:1241a16": "真。依他況繩。我類於蛇。我體空無。無故虛",
    "T85n2826_001:1241a17": "妄。依他法有。有如幻有。然諸聖教說虛妄",
    "T85n2826_001:1241a18": "者。不過此四。智者尋文。宜識經意。虛妄言",
    "T85n2826_001:1241a19": "寬有無俱遍。各據一義。與教何違。若言世尊",
    "T85n2826_001:1241a20": "說諸有為。定如空華。無有一物名虛妄者。虛",
    "T85n2826_001:1241a21": "妄無法。非解脫因。如何世尊。勅諸弟子。勤",
    "T85n2826_001:1241a22": "修六度。萬行妙因。當證菩提涅槃之果。豈有",
    "T85n2826_001:1241a23": "智者。讚乾闥婆城。堅實高妙。復勸諸人。以",
    "T85n2826_001:1241a24": "兔角為梯。而可舉陟者哉。由此理故。雖是凡",
    "T85n2826_001:1241a25": "夫。發菩提心。行菩薩行。誓斷生死。趣大菩",
    "T85n2826_001:1241a26": "提。所修諸行。雖然有漏。著相修習。是實是",
    "T85n2826_001:1241a27": "正。有體虛妄。非如龜毛。空無一物。說為虛",
    "T85n2826_001:1241a28": "妄。若能如是解經意者。常行於相。相不能礙。",
    "T85n2826_001:1241a29": "速出生死。速得解脫。迷情局執。於教不通。雖",
    "T85n2826_001:1241b01": "求離相。恒被相拘。欲求解脫。反沈生死。良為",
    "T85n2826_001:1241b02": "禪師。不樂多聞。見解浮淺。執心有在。迷昧聖",
    "T85n2826_001:1241b03": "言。雖復勤苦。專求出離。於彼行門。不了遲",
    "T85n2826_001:1241b04": "疾。妄與非妄。有之與無。邪之與正。假使修",
    "T85n2826_001:1241b05": "行。無利勤苦。故涅槃經云。譬如有人乘船遊",
    "T85n2826_001:1241b06": "戲。琉璃寶珠。墮落深水。眾人競取。各得瓦",
    "T85n2826_001:1241b07": "石。謂為真實。便生歡喜。若有人說。汝所得",
    "T85n2826_001:1241b08": "者。悉是瓦石。琉璃寶珠。現在水下。亦不信",
    "T85n2826_001:1241b09": "受。然諸禪師。亦復如是。共傳虛偽邪僻之",
    "T85n2826_001:1241b10": "法。謂為真實。各自保愛。歡喜而行。若有智",
    "T85n2826_001:1241b11": "者。依諸聖教。為說佛法。真實禪定。修學行",
    "T85n2826_001:1241b12": "門。毀而不信。棄聞思修三慧善心。取無記",
    "T85n2826_001:1241b13": "心。不斷不修。以為真實。此即謬中之謬。無過",
    "T85n2826_001:1241b14": "此也。何以故。夫無記者。非善非惡。中庸之",
    "T85n2826_001:1241b15": "心。不從分別。思慮而起。隨逐因緣。任運轉",
    "T85n2826_001:1241b16": "故。體性羸劣。不能為因。感三有果。況彼解",
    "T85n2826_001:1241b17": "脫出世妙果。而能證耶。聞思修慧。解脫正因。",
    "T85n2826_001:1241b18": "何不安住。自利利他。展轉相傳。住無記心。確",
    "T85n2826_001:1241b19": "執不移。豈不謬乎。如來法門八萬四千。隨宜",
    "T85n2826_001:1241b20": "為說。散在諸教。無智懈怠。不能遍覽。執自愚",
    "T85n2826_001:1241b21": "見。以為究竟。迷昧捷徑。迂路傾心。三界往",
    "T85n2826_001:1241b22": "來。不求見佛。哀哉可愍。顛倒眾生。豈有遠離",
    "T85n2826_001:1241b23": "諸佛如來。得成佛耶。或有一類男女道俗。於",
    "T85n2826_001:1241b24": "彼淨土。都不信有。但令心淨。此間即是。何處",
    "T85n2826_001:1241b25": "別有西方淨土。奇哉罪業。不信聖教。豈佛世",
    "T85n2826_001:1241b26": "尊虛妄說耶。然菩提道八萬四千。其中要妙。",
    "T85n2826_001:1241b27": "省功易成。速得見佛。速出生死。速得禪定。速",
    "T85n2826_001:1241b28": "得解脫。速得神通。速得聖果。速得自在。速遍",
    "T85n2826_001:1241b29": "十方。供養諸佛。現大神變。遍十方界。隨形六",
    "T85n2826_001:1241c01": "道。救攝眾生。有進無退。萬行速圓速成佛",
    "T85n2826_001:1241c02": "者。唯有淨土一門。盡此一形。專心修學。願",
    "T85n2826_001:1241c03": "生彼國。如是等法。悉皆咸就。何以得知。得生",
    "T85n2826_001:1241c04": "淨土。如是等法。悉皆成就。觀無量壽佛經。上",
    "T85n2826_001:1241c05": "品上生文中說云行者自見其身。坐金剛臺。",
    "T85n2826_001:1241c06": "隨從佛後。如彈指頃。往生彼國。即悟無生",
    "T85n2826_001:1241c07": "法忍。經須臾間。歷事諸佛。遍十方界。於諸",
    "T85n2826_001:1241c08": "佛前。次第受記。還至本國。得無量百千陀羅",
    "T85n2826_001:1241c09": "尼門。以此文證得而非謬。祇如坐禪習定久",
    "T85n2826_001:1241c10": "受勤苦。經歷多劫。難行苦行。難得成就。退多",
    "T85n2826_001:1241c11": "進少。難得見佛。難得禪定。難得解脫。難得",
    "T85n2826_001:1241c12": "出難。緣去疑難。無上慈父殷勤示誨。殷勤",
    "T85n2826_001:1241c13": "教誡。此是穢土。此是牢獄。此是火宅。無樂有",
    "T85n2826_001:1241c14": "苦。佛世難遇苦。正法難聞苦。禪定難得苦。聖",
    "T85n2826_001:1241c15": "果難證苦。邪惡眷屬苦。老病死逼苦。三塗罪",
    "T85n2826_001:1241c16": "報苦。怨家強會苦。王官逼迫苦。名利驅馳",
    "T85n2826_001:1241c17": "苦。求不隨意苦。衣食貧乏苦。更相繫縛苦。常",
    "T85n2826_001:1241c18": "憂不活苦。恒懼惡名苦。貪生畏死苦。六道輪",
    "T85n2826_001:1241c19": "迴苦。有如是等無量苦聚。逼功身心。宜應厭",
    "T85n2826_001:1241c20": "離。尋求西方阿彌陀佛國。然彼佛國無苦有",
    "T85n2826_001:1241c21": "樂。無三惡趣樂。超過八難樂。永斷輪迴樂。老",
    "T85n2826_001:1241c22": "病死無樂。常見諸佛樂。聽聞正法樂。隨聞悟",
    "T85n2826_001:1241c23": "解樂。超凡證聖樂。入諸禪定樂。神通自在",
    "T85n2826_001:1241c24": "樂。遊歷十方樂。聖眾共往樂。供養諸佛樂。所",
    "T85n2826_001:1241c25": "須應念樂。一生不退樂。菩薩眷屬樂。隨形化",
    "T85n2826_001:1241c26": "生樂。永斷生死樂。證大菩提樂。有如是等無",
    "T85n2826_001:1241c27": "量快樂。應當欣樂。發願往生。愚癡眾生不知",
    "T85n2826_001:1241c28": "恩德。反生誹謗。毀呰不信。愛著三界。六道",
    "T85n2826_001:1241c29": "輪迴。不樂往生安樂世界。或有發心。厭生死",
    "T85n2826_001:1242a01": "苦。速求解脫。不遇善友。於淨土門。多懷猶",
    "T85n2826_001:1242a02": "豫。不能決定。專心趣向。隨逐眾迷。觀空撥",
    "T85n2826_001:1242a03": "有。苟偷朝夕。循環火宅。任性沈浮。今為此等",
    "T85n2826_001:1242a04": "無歸趣者。迷謬執者。不信淨土者。猶豫不決",
    "T85n2826_001:1242a05": "者。搜揚聖教。採撮要妙。念佛法門。鳩集一",
    "T85n2826_001:1242a06": "處。令彼見聞。總皆迴彼。無信者令信。迷謬者",
    "T85n2826_001:1242a07": "令悟。無歸者有歸不決者令決。若能迴向願",
    "T85n2826_001:1242a08": "生淨土者。端身正向。西方淨土。繫心於彼阿",
    "T85n2826_001:1242a09": "彌陀佛。念念相續。稱彼名號。行住坐臥。常",
    "T85n2826_001:1242a10": "須稱念。兼念觀世音菩薩。誦觀無量壽佛經。",
    "T85n2826_001:1242a11": "及阿彌陀經。每日一遍。酒肉熏辛。以死為",
    "T85n2826_001:1242a12": "期。斷而不食。藥分不通。奉持齋戒。清淨三",
    "T85n2826_001:1242a13": "業。念佛誦經。迴向願求。上品上生。盡此一",
    "T85n2826_001:1242a14": "形。必定往生。超昇淨剎。頓捨流浪。三界長",
    "T85n2826_001:1242a15": "辭。禪定神通。生便即得。一念之頃。遍十方",
    "T85n2826_001:1242a16": "界。所過國土。歷事諸佛。經百萬億。供養事",
    "T85n2826_001:1242a17": "訖。與恒沙眾。瞬息之間。還至本土。日日如",
    "T85n2826_001:1242a18": "是。乃至成佛。若大悲方便。化導群生。能於",
    "T85n2826_001:1242a19": "一念。分身遍往十方世界。隨彼所宜。現身說",
    "T85n2826_001:1242a20": "法。令得解脫。問曰。阿彌陀經唯言。念佛得生",
    "T85n2826_001:1242a21": "淨土。何故。今者兼令誦經。及念二大菩薩。方",
    "T85n2826_001:1242a22": "得往生。答曰。阿彌陀經。但令念佛。得生淨",
    "T85n2826_001:1242a23": "土。不開九品。行業差別。今依觀經。位分三",
    "T85n2826_001:1242a24": "輩。行開九品。上品上生。必須持戒。念佛誦",
    "T85n2826_001:1242a25": "經。并念菩薩所以。觀經上品上生文中說云。",
    "T85n2826_001:1242a26": "一者慈心不殺。具諸戒行。二者受持讀誦大",
    "T85n2826_001:1242a27": "乘。方等經典。三者修行六念。迴向發願。願",
    "T85n2826_001:1242a28": "生彼國。具此功德。一日乃至七日。即得往",
    "T85n2826_001:1242a29": "生。六念者。一者念佛。二者念法。三者念僧。",
    "T85n2826_001:1242b01": "四者念施。五者念戒。六者念天。今念觀音勢",
    "T85n2826_001:1242b02": "至。即是菩薩。聖僧準此經文。上品上生。要",
    "T85n2826_001:1242b03": "須念佛。誦經并念菩薩。各據一義。亦不相違。",
    "T85n2826_001:1242b04": "若不斷酒肉熏辛。命終之後。必墮地獄。人身",
    "T85n2826_001:1242b05": "尚失。況乎淨土。故楞伽經第八。遮食肉品",
    "T85n2826_001:1242b06": "云。是故大慧。我見一切諸眾生等。猶如一",
    "T85n2826_001:1242b07": "子。云何而聽以肉為食。亦不隨喜。何況自食。",
    "T85n2826_001:1242b08": "大慧。如是一切葱韮蒜薤。臭穢不淨。能障聖",
    "T85n2826_001:1242b09": "道。亦障世間人天淨處。何況諸佛淨土果報。",
    "T85n2826_001:1242b10": "酒亦如是能障聖道能損善業。能生諸過。是",
    "T85n2826_001:1242b11": "故大慧。求聖道者。酒肉葱韮及蒜薤等。能熏",
    "T85n2826_001:1242b12": "之味。悉不應食。下偈又云。",
    "T85n2826_001:1242b13": "為利殺眾生　　為肉追錢財　　彼二人惡業",
    "T85n2826_001:1242b14": "死墮叫喚獄",
    "T85n2826_001:1242b15": "菩薩戒又云。若佛子故飲酒。而酒生過失無",
    "T85n2826_001:1242b16": "量。若自身手過酒器。與人飲酒者。五百世",
    "T85n2826_001:1242b17": "無手。何況自飲。不得教一切人飲。及一切眾",
    "T85n2826_001:1242b18": "生飲酒。況自飲酒。一切酒不得飲。若故自飲。",
    "T85n2826_001:1242b19": "教人飲者。犯輕垢罪。若佛子故食肉。一切眾",
    "T85n2826_001:1242b20": "生肉不得食。斷大慈悲。佛性種子。一切眾",
    "T85n2826_001:1242b21": "生。見而捨去。是故一切菩薩。不得食一切眾",
    "T85n2826_001:1242b22": "生肉。食肉得無量罪。若故食肉者。犯輕垢",
    "T85n2826_001:1242b23": "罪。若佛子不得食。五辛大蒜茖葱慈葱蘭葱",
    "T85n2826_001:1242b24": "興渠。是五種一切食中不得食。若故食者。犯",
    "T85n2826_001:1242b25": "輕垢罪。準此經戒。飲酒食肉。及以熏辛。必",
    "T85n2826_001:1242b26": "墜三塗。人身不復。何況淨土出世妙果。而可",
    "T85n2826_001:1242b27": "得耶。故須。"
}