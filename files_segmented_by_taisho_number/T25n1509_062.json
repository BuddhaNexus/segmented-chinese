{
    "T25n1509_062:0496a21": "大智度論釋照明品第四十卷六十二",
    "T25n1509_062:0496a23": "聖者龍樹造",
    "T25n1509_062:0496a24": "後秦龜茲國三藏鳩摩羅什譯",
    "T25n1509_062:0496a25": "40 照明品【經】爾時，慧命舍利弗白佛言：「世尊！是般若",
    "T25n1509_062:0496a26": "波羅蜜？」佛言：「是般若波羅蜜。」「世尊！般若波羅",
    "T25n1509_062:0496a27": "蜜能照一切法，畢竟淨故。世尊！應禮般若",
    "T25n1509_062:0496a28": "波羅蜜。世尊！般若波羅蜜不著三界。世尊！般",
    "T25n1509_062:0496a29": "若波羅蜜除諸闇冥，一切煩惱諸見除故。世",
    "T25n1509_062:0496b01": "尊！般若波羅蜜一切助道法中最上。世尊！",
    "T25n1509_062:0496b02": "般若波羅蜜安隱，能斷一切怖畏苦惱故。世",
    "T25n1509_062:0496b03": "尊！般若波羅蜜能與光明，五眼莊嚴故。世",
    "T25n1509_062:0496b04": "尊！般若波羅蜜能示導墮邪道眾生，離二",
    "T25n1509_062:0496b05": "邊故。世尊！般若波羅蜜是一切種智，一切煩",
    "T25n1509_062:0496b06": "惱及習斷故。世尊！般若波羅蜜諸菩薩摩訶",
    "T25n1509_062:0496b07": "薩母，能生諸佛法故。世尊！般若波羅蜜不",
    "T25n1509_062:0496b08": "生不滅，自相空故。世尊！般若波羅蜜遠離生",
    "T25n1509_062:0496b09": "死，非常非滅故。世尊！般若波羅蜜無救者作",
    "T25n1509_062:0496b10": "護，施一切珍寶故。世尊！般若波羅蜜具足",
    "T25n1509_062:0496b11": "力，無能破壞故。世尊！般若波羅蜜能轉三",
    "T25n1509_062:0496b12": "轉十二行法輪，一切諸法不轉不還故。世",
    "T25n1509_062:0496b13": "尊！般若波羅蜜能示諸法性，無法有法空故。",
    "T25n1509_062:0496b14": "世尊！應云何供養般若波羅蜜？」佛言：「當如供",
    "T25n1509_062:0496b15": "養世尊。禮般若波羅蜜，當如禮世尊。何以",
    "T25n1509_062:0496b16": "故？世尊不異般若波羅蜜，般若波羅蜜不異",
    "T25n1509_062:0496b17": "世尊；世尊即是般若波羅蜜，般若波羅蜜即",
    "T25n1509_062:0496b18": "是世尊。是般若波羅蜜中出生諸佛、菩薩、辟",
    "T25n1509_062:0496b19": "支佛、阿羅漢、阿那含、斯陀含、須陀洹；般若波",
    "T25n1509_062:0496b20": "羅蜜中生十善道、四禪、四無量心、四無色定、",
    "T25n1509_062:0496b21": "五神通，內空乃至無法有法空，四念處乃至八",
    "T25n1509_062:0496b22": "聖道分；是般若波羅蜜中生佛十力、十八",
    "T25n1509_062:0496b23": "不共法、大慈大悲、一切種智。」爾時，釋提桓因",
    "T25n1509_062:0496b24": "心念：「何因緣故舍利弗問是事？」念已，語舍",
    "T25n1509_062:0496b25": "利弗：「何因緣故問是事？」舍利弗語釋提桓因",
    "T25n1509_062:0496b26": "言：「憍尸迦！諸菩薩摩訶薩為般若波羅蜜",
    "T25n1509_062:0496b27": "守護，以漚和拘舍羅力故，於過去、未來、現",
    "T25n1509_062:0496b28": "在諸佛，從初發心乃至法住，於其中間所作",
    "T25n1509_062:0496b29": "善根，一切和合隨喜，迴向阿耨多羅三藐三",
    "T25n1509_062:0496c01": "菩提。以是因緣故，我問是事。憍尸迦！菩薩摩",
    "T25n1509_062:0496c02": "訶薩般若波羅蜜勝檀波羅蜜、尸羅、羼提、毘",
    "T25n1509_062:0496c03": "梨耶、禪波羅蜜。譬如生盲人，若百、若千、若百",
    "T25n1509_062:0496c04": "千而無前導，不能趣道、入城。憍尸迦！五波羅",
    "T25n1509_062:0496c05": "蜜亦如是，離般若波羅蜜，如盲無導，不能趣",
    "T25n1509_062:0496c06": "道、不能得一切種智。憍尸迦！若五波羅",
    "T25n1509_062:0496c07": "蜜得般若波羅蜜將導，是時五波羅蜜名為",
    "T25n1509_062:0496c08": "有眼；般若波羅蜜將導，得波羅蜜名字。」釋",
    "T25n1509_062:0496c09": "提桓因語舍利弗：「如汝所言，般若波羅蜜",
    "T25n1509_062:0496c10": "將導五波羅蜜故，得波羅蜜名字。舍利弗！",
    "T25n1509_062:0496c11": "若無檀波羅蜜，五波羅蜜不得波羅蜜名字；",
    "T25n1509_062:0496c12": "若無尸羅波羅蜜、羼提波羅蜜、毘梨耶波羅蜜、",
    "T25n1509_062:0496c13": "禪波羅蜜，五波羅蜜不得波羅蜜名字。若爾",
    "T25n1509_062:0496c14": "者，何以故獨讚般若波羅蜜？」舍利弗言：「如是！",
    "T25n1509_062:0496c15": "如是！憍尸迦！無檀波羅蜜，五波羅蜜不得波",
    "T25n1509_062:0496c16": "羅蜜名字；無尸羅波羅蜜、羼提波羅蜜、毘梨",
    "T25n1509_062:0496c17": "耶波羅蜜、禪波羅蜜，五波羅蜜不得波羅蜜",
    "T25n1509_062:0496c18": "名字。但菩薩摩訶薩住般若波羅蜜中，能具",
    "T25n1509_062:0496c19": "足檀波羅蜜、尸羅波羅蜜、羼提波羅蜜、毘梨耶",
    "T25n1509_062:0496c20": "波羅蜜、禪波羅蜜。以是故，憍尸迦！般若波羅",
    "T25n1509_062:0496c21": "蜜於五波羅蜜中，最上、第一、最妙、無上、無與",
    "T25n1509_062:0496c22": "等。」舍利弗白佛言：「世尊！云何應生般若波",
    "T25n1509_062:0496c23": "羅蜜？」佛告舍利弗：「色不生故，般若波羅蜜生；",
    "T25n1509_062:0496c24": "受、想、行、識不生故，般若波羅蜜生；檀波羅蜜",
    "T25n1509_062:0496c25": "不生故，般若波羅蜜生；乃至禪波羅蜜不生",
    "T25n1509_062:0496c26": "故，般若波羅蜜生；內空乃至無法有法空，",
    "T25n1509_062:0496c27": "四念處乃至八聖道分，佛十力乃至一切智，",
    "T25n1509_062:0496c28": "一切種智不生故，般若波羅蜜生。如是諸法",
    "T25n1509_062:0496c29": "不生故，般若波羅蜜應生。」舍利弗言：「世尊！",
    "T25n1509_062:0497a01": "云何色不生故般若波羅蜜生？乃至一切諸",
    "T25n1509_062:0497a02": "法不生故般若波羅蜜應生？」佛言：「色不起、不",
    "T25n1509_062:0497a03": "生、不得、不失故，乃至一切諸法不起、不生、不",
    "T25n1509_062:0497a04": "得、不失故，般若波羅蜜生。」舍利弗白佛言：「如",
    "T25n1509_062:0497a05": "是生般若波羅蜜，與何等法合？」佛言：「無所合，",
    "T25n1509_062:0497a06": "以是故得名般若波羅蜜。」「世尊！不合何等",
    "T25n1509_062:0497a07": "法？」佛言：「不與不善法合，不與善法合；不與",
    "T25n1509_062:0497a08": "世間法合，不與出世間法合；不與有漏法",
    "T25n1509_062:0497a09": "合，不與無漏法合；不與有罪法合，不與",
    "T25n1509_062:0497a10": "無罪法合；不與有為法合，不與無為法合。何",
    "T25n1509_062:0497a11": "以故？般若波羅蜜不為得諸法故生，以",
    "T25n1509_062:0497a12": "是故於諸法無所合。」爾時，釋提桓因白佛",
    "T25n1509_062:0497a13": "言：「世尊！是般若波羅蜜亦不合薩婆若？」佛言：",
    "T25n1509_062:0497a14": "「如是！憍尸迦！般若波羅蜜亦不合薩婆若，亦",
    "T25n1509_062:0497a15": "不得。」釋提桓因言：「世尊！云何般若波羅蜜亦",
    "T25n1509_062:0497a16": "不合薩婆若，亦不得？」佛言：「般若波羅蜜不如",
    "T25n1509_062:0497a17": "名字、不如相、不如起作法合。」釋提桓因言：「今",
    "T25n1509_062:0497a18": "云何合？」佛言：「若菩薩摩訶薩如不取、不受、不",
    "T25n1509_062:0497a19": "住、不著、不斷，如是合，亦無所合。如是，憍尸迦！",
    "T25n1509_062:0497a20": "般若波羅蜜、一切法合，亦無所合。」爾時，釋提",
    "T25n1509_062:0497a21": "桓因白佛言：「未曾有也！世尊！是般若波羅蜜",
    "T25n1509_062:0497a22": "為一切法不起、不生、不得、不失故生。」須菩提白",
    "T25n1509_062:0497a23": "佛言：「世尊！若菩薩摩訶薩行般若波羅蜜時，",
    "T25n1509_062:0497a24": "作是念：『般若波羅蜜，若一切法合、若不合。』是",
    "T25n1509_062:0497a25": "菩薩摩訶薩則捨般若波羅蜜、遠離般若波",
    "T25n1509_062:0497a26": "羅蜜。」佛告須菩提：「復有因緣，菩薩摩訶薩捨",
    "T25n1509_062:0497a27": "般若波羅蜜、遠離般若波羅蜜。若菩薩摩訶",
    "T25n1509_062:0497a28": "薩作是念：『是般若波羅蜜無所有、空虛、不堅",
    "T25n1509_062:0497a29": "固。』是菩薩摩訶薩則捨般若波羅蜜、遠離般",
    "T25n1509_062:0497b01": "若波羅蜜。須菩提！以是因緣故，捨離般",
    "T25n1509_062:0497b02": "若波羅蜜。」須菩提白佛言：「世尊！信般若波羅",
    "T25n1509_062:0497b03": "蜜，為信何法？」佛告須菩提：「信般若波羅蜜，",
    "T25n1509_062:0497b04": "則不信色，不信受、想、行、識；不信眼乃至意；不",
    "T25n1509_062:0497b05": "信色乃至法；不信眼界乃至意識界；不信檀",
    "T25n1509_062:0497b06": "波羅蜜、尸羅波羅蜜、羼提波羅蜜、毘梨耶波羅",
    "T25n1509_062:0497b07": "蜜、禪波羅蜜；不信內空乃至無法有法空；不",
    "T25n1509_062:0497b08": "信四念處乃至八聖道分；不信佛十力乃至",
    "T25n1509_062:0497b09": "十八不共法；不信須陀洹果、斯陀含果、阿那",
    "T25n1509_062:0497b10": "含果、阿羅漢果、辟支佛道；不信菩薩道；不信",
    "T25n1509_062:0497b11": "阿耨多羅三藐三菩提乃至一切種智。」須菩",
    "T25n1509_062:0497b12": "提白佛言：「世尊！云何信般若波羅蜜時，不",
    "T25n1509_062:0497b13": "信色乃至一切種智？」佛告須菩提：「色不可得",
    "T25n1509_062:0497b14": "故，信般若波羅蜜，不信色；乃至一切種智不",
    "T25n1509_062:0497b15": "可得故，信般若波羅蜜，不信一切種智。以是",
    "T25n1509_062:0497b16": "故，須菩提！信般若波羅蜜時，不信色乃至不",
    "T25n1509_062:0497b17": "信一切種智。」【論】釋曰：上佛、彌勒、須菩提、釋",
    "T25n1509_062:0497b18": "提桓因共說隨喜義。舍利弗雖默然，聽聞是",
    "T25n1509_062:0497b19": "般若波羅蜜隨喜義甚深，無量無邊，大利益",
    "T25n1509_062:0497b20": "眾生；雖漏盡寂滅，發歡喜心，從坐起，合掌，",
    "T25n1509_062:0497b21": "白佛言：「能作隨喜、斷諸戲論、利益無量眾",
    "T25n1509_062:0497b22": "生令入佛道者，是般若波羅蜜。」佛可其語，",
    "T25n1509_062:0497b23": "故言「是」。般若波羅蜜中說諸法實相；諸法實",
    "T25n1509_062:0497b24": "相中無戲論垢濁，故名「畢竟清淨」；畢竟清",
    "T25n1509_062:0497b25": "淨，故能遍照一切五種法藏，所謂過去、未",
    "T25n1509_062:0497b26": "來、現在、無為及不可說。是故舍利弗言：",
    "T25n1509_062:0497b27": "「世尊！般若波羅蜜能照一切法，畢竟淨故。」",
    "T25n1509_062:0497b28": "般若波羅蜜能守護菩薩，救諸苦惱，能滿",
    "T25n1509_062:0497b29": "所願，如梵天王守護三千大千世界，故眾",
    "T25n1509_062:0497c01": "生皆禮。三界中三毒泥所不污，故言「不",
    "T25n1509_062:0497c02": "著三界」。破一切愛等百八煩惱、我見等六十",
    "T25n1509_062:0497c03": "二見，故言「破無明黑闇」。諸法中智慧最上，",
    "T25n1509_062:0497c04": "一切智慧中般若波羅蜜為上；以智慧為",
    "T25n1509_062:0497c05": "本，分別四念處等三十七品，是故言「一切",
    "T25n1509_062:0497c06": "助道法中最上」。能斷生、老、病、死等諸怖畏苦",
    "T25n1509_062:0497c07": "惱，故言「安隱」。是般若波羅蜜中攝五眼，故",
    "T25n1509_062:0497c08": "言「能與光明」。離有邊、無邊等諸二邊，故言",
    "T25n1509_062:0497c09": "「能示正道」。菩薩住金剛三昧，斷一切煩惱",
    "T25n1509_062:0497c10": "微習，令無遺餘，得無礙解脫，故言「一切種",
    "T25n1509_062:0497c11": "智」。復次，知一切法總相、別相，一切種智因緣，",
    "T25n1509_062:0497c12": "故名「一切種智」。能生十方三世無量諸佛",
    "T25n1509_062:0497c13": "法故言「諸菩薩母」。一切法中各各自相空",
    "T25n1509_062:0497c14": "故言「不生不滅」。斷、常是諸見本，諸見是諸結",
    "T25n1509_062:0497c15": "使本，諸結使是一切生死中苦本，是故言",
    "T25n1509_062:0497c16": "「遠離生死」。能令眾生信三寶等諸善法寶；",
    "T25n1509_062:0497c17": "得諸善法寶故，得世間、出世間樂。能令眾",
    "T25n1509_062:0497c18": "生得二種樂故言「無救者作護」。是般若波",
    "T25n1509_062:0497c19": "羅蜜相，乃至十方諸佛所不能壞。所以者",
    "T25n1509_062:0497c20": "何？畢竟不可得故，何況餘人！故言「具足波",
    "T25n1509_062:0497c21": "羅蜜」。是般若波羅蜜中無自性故，說諸法",
    "T25n1509_062:0497c22": "不轉生死中，不還入涅槃——不生故不轉，不",
    "T25n1509_062:0497c23": "滅故不還，故言「能轉三轉十二行法輪」。三",
    "T25n1509_062:0497c24": "轉十二行法輪義，如先說。一切法有二分：",
    "T25n1509_062:0497c25": "若有、若無。是般若中，有亦不應取，無亦不",
    "T25n1509_062:0497c26": "應取；離是有、無，即是諸法性，是故言「能示",
    "T25n1509_062:0497c27": "諸法性」。如是等無量因緣，讚歎般若，後當",
    "T25n1509_062:0497c28": "廣說。是般若波羅蜜是無相相。有人心未",
    "T25n1509_062:0497c29": "淳熟，求其定相不能得，便生慢心。是故舍",
    "T25n1509_062:0498a01": "利弗問：「應云何供養？」佛教言：「當如供養佛。」",
    "T25n1509_062:0498a02": "以人從久遠已來深著眾生相，於貴法情",
    "T25n1509_062:0498a03": "薄，是故言：「如供養世尊。」智者觀之，佛與般",
    "T25n1509_062:0498a04": "若等無異。所以者何？般若修集，即變為一",
    "T25n1509_062:0498a05": "切智。此中佛自說因緣：「是般若波羅蜜中，",
    "T25n1509_062:0498a06": "出生賢聖等，出生十善道等，世間、出世間法，",
    "T25n1509_062:0498a07": "乃至一切種智。」「爾時，帝釋作是念」者，帝釋",
    "T25n1509_062:0498a08": "意：「以舍利弗漏盡離欲人，如似著法人讚歎",
    "T25n1509_062:0498a09": "般若。」今舍利弗自說因緣：「菩薩為般若守",
    "T25n1509_062:0498a10": "護故，以方便力，能隨喜福德迴向，而不破",
    "T25n1509_062:0498a11": "般若波羅蜜相，是事希有，故尊敬般若波羅",
    "T25n1509_062:0498a12": "蜜。是故問佛云何供養。」復次，憍尸迦！般若",
    "T25n1509_062:0498a13": "波羅蜜自力勢故，勝五波羅蜜。問曰：五波羅",
    "T25n1509_062:0498a14": "蜜應以五盲人作喻，何以乃說「百千」？答曰：",
    "T25n1509_062:0498a15": "此中說其力勢，不論多少。復次，若言導五",
    "T25n1509_062:0498a16": "不足為貴，故說「百千」。復次，波羅蜜亦多，",
    "T25n1509_062:0498a17": "如《賢劫三昧》中有八萬四千種波羅蜜，廣說",
    "T25n1509_062:0498a18": "則無量。問曰：檀波羅蜜亦有眼。所以者何？",
    "T25n1509_062:0498a19": "信有罪福，破邪見等無明，故能布施，何以",
    "T25n1509_062:0498a20": "故喻無眼？答曰：布施中，智慧是客來，非正",
    "T25n1509_062:0498a21": "體。譬如四大常和合，不得相離；諸波羅蜜",
    "T25n1509_062:0498a22": "和合亦如是。不能趣道，道者，菩薩十地道；",
    "T25n1509_062:0498a23": "城者，一切種智等諸佛法。復次，道者，八聖道",
    "T25n1509_062:0498a24": "分；城者，涅槃。如盲人雖有手足力，不能",
    "T25n1509_062:0498a25": "得隨意有所至；得有眼人示導，則隨意",
    "T25n1509_062:0498a26": "所往，皆能成辦。五波羅蜜雖各各有事能，",
    "T25n1509_062:0498a27": "不得般若示導，尚不得二乘，何況無上道！",
    "T25n1509_062:0498a28": "五波羅蜜得般若波羅蜜將導故，得波羅",
    "T25n1509_062:0498a29": "蜜名字，至成佛道。帝釋問：「汝自說諸波羅",
    "T25n1509_062:0498b01": "蜜和合，互相佐助，如四大不得相離。如是",
    "T25n1509_062:0498b02": "者，般若波羅蜜亦待五法，何以獨說以般",
    "T25n1509_062:0498b03": "若故五法得波羅蜜名字？」答曰：雖六事和",
    "T25n1509_062:0498b04": "合、互相佐助，但般若波羅蜜力大故，五法因",
    "T25n1509_062:0498b05": "得波羅蜜名字。譬如合散，雖眾藥各各有",
    "T25n1509_062:0498b06": "力，石勢大故，名為石散。又如大軍摧敵，雖",
    "T25n1509_062:0498b07": "各各有力，主將力大故，主得名字。舍利弗",
    "T25n1509_062:0498b08": "已問供養般若事，今問：「行者云何生般若波",
    "T25n1509_062:0498b09": "羅蜜？」佛答：「若行者觀色等諸法不生相，是則",
    "T25n1509_062:0498b10": "生般若波羅蜜。」舍利弗復問：「云何觀色等",
    "T25n1509_062:0498b11": "不生故，般若波羅蜜生？」答曰：「色等，因緣和",
    "T25n1509_062:0498b12": "合起，行者知色虛妄，不令起；不起故不生，",
    "T25n1509_062:0498b13": "不生故不得，不得故不失。」爾時，舍利弗問",
    "T25n1509_062:0498b14": "意：「般若無生緣處，行者亦無生，如是般若",
    "T25n1509_062:0498b15": "與何法合？終歸何處住？得何果報？」答曰：",
    "T25n1509_062:0498b16": "「般若波羅蜜無生相故無所合。」若般若波羅",
    "T25n1509_062:0498b17": "蜜有法合者，若善、若不善等，是不名般若",
    "T25n1509_062:0498b18": "波羅蜜；今無所合，故入般若波羅蜜數中。",
    "T25n1509_062:0498b19": "問曰：若爾者，帝釋已知一切法不合，何以獨",
    "T25n1509_062:0498b20": "問「薩婆若不合」？答曰：帝釋貴重深著是般",
    "T25n1509_062:0498b21": "若，於薩婆若愛未斷，故言：「乃至薩婆若亦",
    "T25n1509_062:0498b22": "不合耶？」佛答：「般若波羅蜜、薩婆若亦不合。」一",
    "T25n1509_062:0498b23": "切法畢竟無生故。此中佛破斷滅邪見故",
    "T25n1509_062:0498b24": "說「合」；般若波羅蜜不如凡夫人取相、著名、",
    "T25n1509_062:0498b25": "作起有為法合，如佛心合。問曰：云何如佛",
    "T25n1509_062:0498b26": "心合？答曰：一切相虛誑，故「不取相」；一切",
    "T25n1509_062:0498b27": "法中有無常等過咎，故「不受」；吾我心縛著",
    "T25n1509_062:0498b28": "世間，皆動相，故「不住」；能生種種苦惱，後變",
    "T25n1509_062:0498b29": "異，故「不著」；一切世間顛倒，顛倒果報不實，如",
    "T25n1509_062:0498c01": "幻、如夢，無所滅，故「不斷」。是故佛不著法、",
    "T25n1509_062:0498c02": "不生高心，入畢竟空善相中，深入大悲，以",
    "T25n1509_062:0498c03": "救眾生，菩薩應如佛心合。帝釋歡喜，讚言：",
    "T25n1509_062:0498c04": "「希有！是般若波羅蜜不破壞諸法，不生、不",
    "T25n1509_062:0498c05": "得、不失故，而能成就菩薩，令得至佛。」須菩",
    "T25n1509_062:0498c06": "提言：「若菩薩用有所得如是分別一切智",
    "T25n1509_062:0498c07": "等，一切法若合、若不合，是菩薩則失般若波",
    "T25n1509_062:0498c08": "羅蜜。」佛然可其言，如是更有因緣：「菩薩若",
    "T25n1509_062:0498c09": "取汝所說『一切法無合不合』，取是空相，言",
    "T25n1509_062:0498c10": "『般若空無所有、不牢固』，是亦失般若波羅",
    "T25n1509_062:0498c11": "蜜。」須菩提知般若波羅蜜不可得相，是故問：",
    "T25n1509_062:0498c12": "「若信般若波羅蜜，信何法？」般若波羅蜜空亦",
    "T25n1509_062:0498c13": "不可得，為決定心信於何法？佛言：「色等",
    "T25n1509_062:0498c14": "一切法不可信。何以故？色等一切法自性不",
    "T25n1509_062:0498c15": "可得故不可信。」",
    "T25n1509_062:0498c16": "【經】須菩提白佛言：「世尊！是般若波羅蜜名",
    "T25n1509_062:0498c17": "為摩訶波羅蜜。」「須菩提！何因緣故，是般若",
    "T25n1509_062:0498c18": "波羅蜜名為摩訶波羅蜜？」須菩提言：「世",
    "T25n1509_062:0498c19": "尊！是般若波羅蜜，不作色大、不作色小，受、想、",
    "T25n1509_062:0498c20": "行、識不作大、不作小；眼乃至意，色乃至法，",
    "T25n1509_062:0498c21": "眼識界乃至意識界，不作大、不作小；檀波",
    "T25n1509_062:0498c22": "羅蜜乃至禪波羅蜜，不作大、不作小；內空",
    "T25n1509_062:0498c23": "乃至無法有法空，不作大、不作小；四念處",
    "T25n1509_062:0498c24": "乃至阿耨多羅三藐三菩提，不作大、不作",
    "T25n1509_062:0498c25": "小；諸佛法，不作大、不作小；諸佛，不作大、不",
    "T25n1509_062:0498c26": "作小。是般若波羅蜜，不作色合、不作色散，",
    "T25n1509_062:0498c27": "受、想、行、識不作合、不作散；乃至諸佛不作合、",
    "T25n1509_062:0498c28": "不作散。色不作無量、不作非無量；乃至",
    "T25n1509_062:0498c29": "諸佛不作無量、亦不作非無量。色不作廣、不",
    "T25n1509_062:0499a01": "作狹；乃至諸佛不作廣、不作狹。不作色有",
    "T25n1509_062:0499a02": "力、不作色無力；乃至諸佛不作有力、不作無",
    "T25n1509_062:0499a03": "力。世尊！以是因緣故，是般若波羅蜜，名摩訶",
    "T25n1509_062:0499a04": "波羅蜜。「世尊！若新發意菩薩摩訶薩若不",
    "T25n1509_062:0499a05": "遠離般若波羅蜜、不遠離禪波羅蜜、不遠離",
    "T25n1509_062:0499a06": "毘梨耶波羅蜜、不遠離羼提波羅蜜、不遠離",
    "T25n1509_062:0499a07": "尸羅波羅蜜、不遠離檀波羅蜜，如是念：『是般",
    "T25n1509_062:0499a08": "若波羅蜜，不作色大、不作色小，乃至諸佛不",
    "T25n1509_062:0499a09": "作大、不作小；色不作合、不作散；不作色無量、",
    "T25n1509_062:0499a10": "不作色非無量；不作色有力、不作色無力；乃",
    "T25n1509_062:0499a11": "至諸佛不作有力、不作無力。』世尊！菩薩摩訶",
    "T25n1509_062:0499a12": "薩若如是知，是為不行般若波羅蜜。何",
    "T25n1509_062:0499a13": "以故？是非般若波羅蜜相，所謂作色大小，",
    "T25n1509_062:0499a14": "乃至諸佛作大小；色有力無力，乃至諸佛有",
    "T25n1509_062:0499a15": "力無力。「世尊！是菩薩摩訶薩用有所得故，",
    "T25n1509_062:0499a16": "有大過失。所謂行般若波羅蜜時，作色大、作",
    "T25n1509_062:0499a17": "色小，乃至諸佛作有力、作無力。何以故？有",
    "T25n1509_062:0499a18": "所得相者，無阿耨多羅三藐三菩提。「所以者",
    "T25n1509_062:0499a19": "何？眾生不生故，般若波羅蜜亦應不生；色",
    "T25n1509_062:0499a20": "不生故，般若波羅蜜不生；乃至佛不生故，",
    "T25n1509_062:0499a21": "般若波羅蜜不生。「眾生性無故，般若波羅蜜",
    "T25n1509_062:0499a22": "性無；色性無故，般若波羅蜜性無；乃至佛性",
    "T25n1509_062:0499a23": "無故，般若波羅蜜性無。「眾生非法故，般若",
    "T25n1509_062:0499a24": "波羅蜜非法；色非法故，般若波羅蜜非法；乃",
    "T25n1509_062:0499a25": "至佛非法故，般若波羅蜜非法。「眾生空故，",
    "T25n1509_062:0499a26": "般若波羅蜜空；色空故，般若波羅蜜空；乃至",
    "T25n1509_062:0499a27": "佛空故，般若波羅蜜空。「眾生離故，般若波羅",
    "T25n1509_062:0499a28": "蜜離；色離故，般若波羅蜜離；乃至佛離故，般",
    "T25n1509_062:0499a29": "若波羅蜜離。「眾生無有故，般若波羅蜜無有；",
    "T25n1509_062:0499b01": "色無有故，般若波羅蜜無有；乃至佛無有故，",
    "T25n1509_062:0499b02": "般若波羅蜜無有。「眾生不可思議故，般若波",
    "T25n1509_062:0499b03": "羅蜜不可思議；色不可思議故，般若波羅蜜",
    "T25n1509_062:0499b04": "不可思議；乃至佛不可思議故，般若波羅蜜",
    "T25n1509_062:0499b05": "不可思議。「眾生不滅故，般若波羅蜜不滅；",
    "T25n1509_062:0499b06": "色不滅故，般若波羅蜜不滅；乃至佛不滅故，",
    "T25n1509_062:0499b07": "般若波羅蜜不滅。「眾生不可知故，般若波羅",
    "T25n1509_062:0499b08": "蜜不可知；色不可知故，般若波羅蜜不可知；",
    "T25n1509_062:0499b09": "乃至佛不可知故，般若波羅蜜不可知。「眾生",
    "T25n1509_062:0499b10": "力不成就故，般若波羅蜜力不成就；色力不",
    "T25n1509_062:0499b11": "成就故，般若波羅蜜力不成就；乃至佛力不",
    "T25n1509_062:0499b12": "成就故，般若波羅蜜力不成就。「世尊！以是因",
    "T25n1509_062:0499b13": "緣故，諸菩薩摩訶薩般若波羅蜜名為摩",
    "T25n1509_062:0499b14": "訶波羅蜜。」【論】釋曰：須菩提聞佛所說，疑",
    "T25n1509_062:0499b15": "心開解，讚歎般若波羅蜜言：「是般若名為摩",
    "T25n1509_062:0499b16": "訶波羅蜜。」佛反問須菩提：「於汝意云何？何",
    "T25n1509_062:0499b17": "以名為大波羅蜜？」須菩提答：「色等諸法不",
    "T25n1509_062:0499b18": "作大、不作小故。」凡夫人心於諸法中隨",
    "T25n1509_062:0499b19": "意作大、小。如人急時，其心縮小；安隱富樂",
    "T25n1509_062:0499b20": "時，心則寬大。又如八背捨中，隨心故，外色",
    "T25n1509_062:0499b21": "或大、或小。又如凡夫人於眼見色中，非色",
    "T25n1509_062:0499b22": "事亦言色；如指業、指量、指數、指一異等法",
    "T25n1509_062:0499b23": "合為色，是名色作大。有人眼見色，可見處",
    "T25n1509_062:0499b24": "名色，不可見處不名色。有人言：麁色虛誑",
    "T25n1509_062:0499b25": "非真色，但微塵常故是真色；微塵和合時，",
    "T25n1509_062:0499b26": "假名為色，是名色作小。如是等因緣，凡夫",
    "T25n1509_062:0499b27": "人於色或作大、或作小，隨憶想分別故，破",
    "T25n1509_062:0499b28": "諸法性；般若波羅蜜，隨色性如實觀，不作",
    "T25n1509_062:0499b29": "大、小。「不合不散」者，般若波羅蜜，不說微色",
    "T25n1509_062:0499c01": "和合更有色生；但有假名，無有定相色，是",
    "T25n1509_062:0499c02": "故無合、無散。色無邊故無量，無處不有色、",
    "T25n1509_062:0499c03": "無時不有色，故無有量。色是作法；般若波",
    "T25n1509_062:0499c04": "羅蜜中，不以微塵合故有麁色；不以麁",
    "T25n1509_062:0499c05": "色散故還歸微塵，是故言不合不散；起法",
    "T25n1509_062:0499c06": "有分別籌量多少，不得言不合不散無量，",
    "T25n1509_062:0499c07": "如凡人空故說無量，實故說有量；般若波",
    "T25n1509_062:0499c08": "羅蜜遠離空、實故言「非量非無量」。凡夫人",
    "T25n1509_062:0499c09": "隨心憶念得解故，於色作廣、作狹；般若波",
    "T25n1509_062:0499c10": "羅蜜觀實法相，不隨心故，非廣、非狹。凡夫",
    "T25n1509_062:0499c11": "人不知和合因緣生諸法，故言「色有力」。如",
    "T25n1509_062:0499c12": "合眾縷以為繩，不知者謂繩有力；又如",
    "T25n1509_062:0499c13": "牆崩殺人，言牆有力。若各各分散，則無有",
    "T25n1509_062:0499c14": "力。般若波羅蜜，知和合相，不說一法有力、",
    "T25n1509_062:0499c15": "不說言無力。是故名「摩訶般若波羅蜜」。復",
    "T25n1509_062:0499c16": "有大因緣，若菩薩不遠離六波羅蜜，色等",
    "T25n1509_062:0499c17": "諸法不作大、不作小。但行般若波羅蜜，",
    "T25n1509_062:0499c18": "則心散亂、不調順，多生疑悔、邪見，失般若",
    "T25n1509_062:0499c19": "波羅蜜相。若與五波羅蜜和合行，則調柔",
    "T25n1509_062:0499c20": "不錯，能成辦眾事。譬如八聖道分，正見是",
    "T25n1509_062:0499c21": "道，若無七事佐助，則不能辦事，亦不名",
    "T25n1509_062:0499c22": "正見。是故佛說：一切諸善法皆從因緣和",
    "T25n1509_062:0499c23": "合共生，無有一法獨自生者。是故和合時",
    "T25n1509_062:0499c24": "各各有力，但力有大小。是名行般若波",
    "T25n1509_062:0499c25": "羅蜜。若菩薩離五波羅蜜，行般若波羅蜜，",
    "T25n1509_062:0499c26": "分別色等諸法若大、若小等，是人即墮用",
    "T25n1509_062:0499c27": "有所得，墮有邊中。若於色等諸法無所分",
    "T25n1509_062:0499c28": "別若大、若小，離五波羅蜜，著是不大不小",
    "T25n1509_062:0499c29": "等空相。先分別諸法大小，有所得為失；今",
    "T25n1509_062:0500a01": "著不大不小等空相，亦是失。所以者何？此中",
    "T25n1509_062:0500a02": "須菩提說因緣：「有所得相者，乃至無阿耨多",
    "T25n1509_062:0500a03": "羅三藐三菩提。」所以者何？阿耨多羅三藐三",
    "T25n1509_062:0500a04": "菩提，寂滅相、無所得相、畢竟清淨相。有所得",
    "T25n1509_062:0500a05": "相者，生諸戲論、諍競；一切法無生無滅，無",
    "T25n1509_062:0500a06": "所得相。如我、眾生，十方求索不可得，但有",
    "T25n1509_062:0500a07": "假名，實不生。眾生不生故，般若波羅蜜亦",
    "T25n1509_062:0500a08": "如眾生相，破吾我顛倒，故不生不滅。如色",
    "T25n1509_062:0500a09": "等諸法，生相不可得故不生。二法攝一",
    "T25n1509_062:0500a10": "切法：若眾生、若法。此二法因緣故和合生，",
    "T25n1509_062:0500a11": "但有假名，無有定性；若法無定性，此法即",
    "T25n1509_062:0500a12": "是無生。是二法無生故，當知色等諸法亦",
    "T25n1509_062:0500a13": "無生。眾生、法，無性、無所有、空、離、不可思議、",
    "T25n1509_062:0500a14": "不滅、不可知亦如是。「眾生力不成就故，般",
    "T25n1509_062:0500a15": "若波羅蜜力不成就」者，先說「一切法從因緣",
    "T25n1509_062:0500a16": "和合生，各各無自力」。般若波羅蜜，知諸法",
    "T25n1509_062:0500a17": "各各無自力故無自性，無自性故空。般若",
    "T25n1509_062:0500a18": "波羅蜜從諸法生故無自力；無自力故，亦",
    "T25n1509_062:0500a19": "同諸法畢竟空。是故說「眾生及法力不成就",
    "T25n1509_062:0500a20": "故，般若波羅蜜力亦不成就」。問曰：先說「色",
    "T25n1509_062:0500a21": "等諸法不作有力、不作無力」，今何以更說",
    "T25n1509_062:0500a22": "「眾生及色等諸法力不成就故，般若波羅蜜",
    "T25n1509_062:0500a23": "力亦不成就」？答曰：上說「般若觀諸法，不作",
    "T25n1509_062:0500a24": "有力、不作無力」，聽者謂：「般若波羅蜜能作",
    "T25n1509_062:0500a25": "是觀，即有大力。」是故此中說「眾生、色等力",
    "T25n1509_062:0500a26": "不成就故，般若波羅蜜力亦不成就」。如是",
    "T25n1509_062:0500a27": "等種種因緣故名「摩訶波羅蜜」。",
    "T25n1509_062:0500a28": "41 信謗品大智度論釋信謗品第四十一",
    "T25n1509_062:0500a29": "【經】爾時，慧命舍利弗白佛言：「世尊！有菩薩",
    "T25n1509_062:0500b01": "摩訶薩，信解是般若波羅蜜者，從何處終，",
    "T25n1509_062:0500b02": "來生是間？發阿耨多羅三藐三菩提心來為",
    "T25n1509_062:0500b03": "幾時？為供養幾佛？行檀波羅蜜、尸羅波羅蜜、",
    "T25n1509_062:0500b04": "羼提波羅蜜、毘梨耶波羅蜜、禪波羅蜜、般若",
    "T25n1509_062:0500b05": "波羅蜜來幾時，能隨順解深般若波羅蜜義？」",
    "T25n1509_062:0500b06": "佛告舍利弗：「是菩薩摩訶薩供養十方諸佛，",
    "T25n1509_062:0500b07": "來生是間。是菩薩發阿耨多羅三藐三菩提",
    "T25n1509_062:0500b08": "心來無量無邊阿僧祇百千萬億劫。是菩薩",
    "T25n1509_062:0500b09": "摩訶薩從初發心常行檀波羅蜜、尸羅波羅",
    "T25n1509_062:0500b10": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_062:0500b11": "波羅蜜；供養無量無邊不可思議阿僧祇諸",
    "T25n1509_062:0500b12": "佛，來生是間。舍利弗！是菩薩摩訶薩若見、",
    "T25n1509_062:0500b13": "若聞般若波羅蜜，作是念：『我見佛，從佛聞",
    "T25n1509_062:0500b14": "法。』舍利弗！是菩薩摩訶薩能隨順解深般",
    "T25n1509_062:0500b15": "若波羅蜜義，以無相、無二、無所得故。」須菩",
    "T25n1509_062:0500b16": "提白佛言：「世尊！是般若波羅蜜可聞、可見耶？」",
    "T25n1509_062:0500b17": "佛告須菩提：「是般若波羅蜜無有聞者、無有",
    "T25n1509_062:0500b18": "見者；般若波羅蜜無聞、無見，諸法鈍故。禪",
    "T25n1509_062:0500b19": "波羅蜜、毘梨耶波羅蜜、羼提波羅蜜、尸羅波羅",
    "T25n1509_062:0500b20": "蜜、檀波羅蜜無聞、無見，諸法鈍故。內空無聞、",
    "T25n1509_062:0500b21": "無見，諸法鈍故；乃至無法有法空無聞、無",
    "T25n1509_062:0500b22": "見，諸法鈍故。四念處無聞、無見，諸法鈍故；",
    "T25n1509_062:0500b23": "乃至八聖道分無聞、無見，諸法鈍故。佛十力",
    "T25n1509_062:0500b24": "乃至十八不共法無聞、無見，諸法鈍故。須菩",
    "T25n1509_062:0500b25": "提！佛及佛道無聞、無見，諸法鈍故。」須菩提",
    "T25n1509_062:0500b26": "白佛言：「世尊！是菩薩幾時行佛道，能習行",
    "T25n1509_062:0500b27": "如是深般若波羅蜜？」佛告須菩提：「是中應分",
    "T25n1509_062:0500b28": "別說。須菩提！有菩薩摩訶薩初發意習行深",
    "T25n1509_062:0500b29": "般若波羅蜜、禪波羅蜜、毘梨耶波羅蜜、羼提波",
    "T25n1509_062:0500c01": "羅蜜、尸羅波羅蜜、檀波羅蜜，以方便力故，於",
    "T25n1509_062:0500c02": "諸法無所破壞，不見諸法無利益者；亦終",
    "T25n1509_062:0500c03": "不遠離行六波羅蜜，亦不遠離諸佛；從一佛",
    "T25n1509_062:0500c04": "世界至一佛世界，若欲以善根力供養諸",
    "T25n1509_062:0500c05": "佛，隨意即得；終不生母人腹中，終不離諸神",
    "T25n1509_062:0500c06": "通，終不生諸煩惱及聲聞、辟支佛心；從一佛",
    "T25n1509_062:0500c07": "世界至一佛世界，成就眾生、淨佛世界。",
    "T25n1509_062:0500c08": "須菩提！如是等諸菩薩摩訶薩能習行深",
    "T25n1509_062:0500c09": "般若波羅蜜。「須菩提！有菩薩摩訶薩多見",
    "T25n1509_062:0500c10": "諸佛若無量百千萬億，從諸佛所，行布施、持",
    "T25n1509_062:0500c11": "戒、忍辱、精進、一心、智慧，皆以有所得故。是菩",
    "T25n1509_062:0500c12": "薩聞說深般若波羅蜜時，便從眾中起去，不",
    "T25n1509_062:0500c13": "恭敬深般若波羅蜜及諸佛。是菩薩今在此",
    "T25n1509_062:0500c14": "眾中坐，聞是甚深般若波羅蜜，不樂，便捨",
    "T25n1509_062:0500c15": "去。何以故？是善男子、善女人等先世聞深般",
    "T25n1509_062:0500c16": "若波羅蜜時棄捨去，今世聞深般若波羅蜜",
    "T25n1509_062:0500c17": "亦棄捨去，身心不和。是人種愚癡因緣業，種",
    "T25n1509_062:0500c18": "是愚癡因緣罪故，聞說深般若波羅蜜毀呰；",
    "T25n1509_062:0500c19": "毀訾般若波羅蜜故，毀呰過去、未來、現在諸",
    "T25n1509_062:0500c20": "佛一切智、一切種智。是人毀呰三世諸佛一",
    "T25n1509_062:0500c21": "切智，起破法業；因緣集故，無量百千萬億",
    "T25n1509_062:0500c22": "歲墮大地獄中。是破法人輩，從一大地獄",
    "T25n1509_062:0500c23": "至一大地獄，若火劫起時，至他方大地獄中",
    "T25n1509_062:0500c24": "生；在彼間，從一大地獄至一大地獄，彼間",
    "T25n1509_062:0500c25": "若火劫起時，復至他方大地獄中生；在彼間，",
    "T25n1509_062:0500c26": "從一大地獄至一大地獄，如是遍十方，彼",
    "T25n1509_062:0500c27": "間若火劫起故，從彼死，破法業因緣未盡故，",
    "T25n1509_062:0500c28": "還來是間大地獄中生。此間，亦從一大地獄",
    "T25n1509_062:0500c29": "至一大地獄，受無量苦，此間火劫起故，復",
    "T25n1509_062:0501a01": "至十方他世界生。畜生中，受破法罪業苦，如",
    "T25n1509_062:0501a02": "地獄中說。重罪漸薄，或得人身，生盲人家，",
    "T25n1509_062:0501a03": "生旃陀羅家，生除廁、擔死人種種下賤家；若",
    "T25n1509_062:0501a04": "無眼、若一眼、若眼瞎，若無舌、無耳、無手；所生",
    "T25n1509_062:0501a05": "處無佛、無法、無佛弟子處。何以故？種破法業，",
    "T25n1509_062:0501a06": "積集厚重具足故，受是果報。」爾時，舍利弗白",
    "T25n1509_062:0501a07": "佛言：「世尊！五逆罪與破法相似耶？」佛告舍",
    "T25n1509_062:0501a08": "利弗：「不應言相似。所以者何？若有人聽說是",
    "T25n1509_062:0501a09": "甚深般若波羅蜜時，毀呰不信，作是言：『不",
    "T25n1509_062:0501a10": "應學是法，是非法、非善、非佛教，諸佛不說是",
    "T25n1509_062:0501a11": "語。』是人自毀訾般若波羅蜜，亦教他人毀訾",
    "T25n1509_062:0501a12": "般若波羅蜜；自壞其身，亦壞他人身；自飲毒",
    "T25n1509_062:0501a13": "殺身，亦飲他人毒；自失其身，亦失他人身；自",
    "T25n1509_062:0501a14": "不知不信、毀訾深般若波羅蜜，亦教他人令",
    "T25n1509_062:0501a15": "不信不知。舍利弗！如是人，我不聽聞其名字，",
    "T25n1509_062:0501a16": "何況眼見！何以故？當知是人名為污法人，為",
    "T25n1509_062:0501a17": "墮衰濁黑性。如是人，若有聽其言、信用其語，",
    "T25n1509_062:0501a18": "亦受如是苦。舍利弗！若人破般若波羅蜜，",
    "T25n1509_062:0501a19": "當知是名為破法人。」舍利弗白佛言：「世尊！",
    "T25n1509_062:0501a20": "世尊說破法之人所受重罪，不說是人所受",
    "T25n1509_062:0501a21": "身體大小？」佛告舍利弗：「不須說是人受身大",
    "T25n1509_062:0501a22": "小。何以故？是破法人若聞所受身大小，便當",
    "T25n1509_062:0501a23": "吐熱血，若死、若近死苦。是破法人聞如是身",
    "T25n1509_062:0501a24": "有如是重罪，是人便大愁憂，如箭入心，漸",
    "T25n1509_062:0501a25": "漸乾枯。作是念：『破法罪故，得如是大醜身，受",
    "T25n1509_062:0501a26": "如是無量苦。』以是故，佛不聽舍利弗問是人",
    "T25n1509_062:0501a27": "所受身體大小。」舍利弗白佛言：「願佛說之，",
    "T25n1509_062:0501a28": "為未來世作明誡！令知破法業積集故，得如",
    "T25n1509_062:0501a29": "是大醜身，受如是大苦。」佛告舍利弗：「後世",
    "T25n1509_062:0501b01": "人若聞是破法業積集厚重具足，受大地獄中",
    "T25n1509_062:0501b02": "久久無量苦，聞是久久無量苦時，足為未",
    "T25n1509_062:0501b03": "來世作明誡！」舍利弗白佛言：「世尊！若白淨",
    "T25n1509_062:0501b04": "善男子、善女人聞是法足作依止，寧失身命，",
    "T25n1509_062:0501b05": "終不破法，自念：『我若破法，當受如是苦！』」",
    "T25n1509_062:0501b06": "【論】釋曰：舍利弗聞般若波羅蜜甚深微妙，",
    "T25n1509_062:0501b07": "聞者尚難，何況能行！是故言：「信解般若者，是",
    "T25n1509_062:0501b08": "為希有！」是故問世尊：「若信解般若者，是人",
    "T25n1509_062:0501b09": "於何處終，來生是間？」舍利弗作是念：「是人",
    "T25n1509_062:0501b10": "應從好世界終，來生是間。是人不應新",
    "T25n1509_062:0501b11": "發意，不應少供養佛，不應少行六波羅",
    "T25n1509_062:0501b12": "蜜，必是大德人，未聖而能知聖法故。」是故",
    "T25n1509_062:0501b13": "問：「發意幾時？供養幾佛？行六波羅蜜幾時？」",
    "T25n1509_062:0501b14": "「能隨順解深般若波羅蜜義」者，是菩薩於",
    "T25n1509_062:0501b15": "諸法不取相、不著空，行空行，和合五波",
    "T25n1509_062:0501b16": "羅蜜行般若波羅蜜；用大慈悲心，為一切",
    "T25n1509_062:0501b17": "眾生行般若波羅蜜故。「十方諸佛清淨世",
    "T25n1509_062:0501b18": "界中終，來生是間」者，為度有緣眾生，又與",
    "T25n1509_062:0501b19": "釋迦文尼佛共因緣故。雖有此間死、此間",
    "T25n1509_062:0501b20": "生者，但以從他方佛所來者貴故。發心來",
    "T25n1509_062:0501b21": "無量阿僧祇劫，諸福德力集厚故，能信解",
    "T25n1509_062:0501b22": "隨順深義。有人雖無量阿僧祇劫發心久，",
    "T25n1509_062:0501b23": "不行功德者，是故說：「從發心來，常行六",
    "T25n1509_062:0501b24": "波羅蜜。」常行六波羅蜜福德故，能得見、能",
    "T25n1509_062:0501b25": "得供養無量無邊阿僧祇佛。是菩薩成就上",
    "T25n1509_062:0501b26": "四因緣故，得無量無邊福德、智慧；是福德因",
    "T25n1509_062:0501b27": "緣故，諸煩惱薄，心柔軟。菩薩信、慧等諸根",
    "T25n1509_062:0501b28": "利，轉增得力故，深入般若波羅蜜，污厭世",
    "T25n1509_062:0501b29": "間事。若見般若波羅蜜經卷，即時心生「如",
    "T25n1509_062:0501c01": "見佛」；若披卷尋義，即時心生「如從佛聞」。",
    "T25n1509_062:0501c02": "信力成就、慧力成就故，隨順解深般若波",
    "T25n1509_062:0501c03": "羅蜜義，所謂一切無相故；出十二入二法；不",
    "T25n1509_062:0501c04": "二法中，心無所著故，名無所得。略說三相，",
    "T25n1509_062:0501c05": "是隨順解般若波羅蜜義。須菩提聞說",
    "T25n1509_062:0501c06": "見經卷如見佛、讀經文如從佛聞，如",
    "T25n1509_062:0501c07": "似有著，是故問：「般若可見、可聞耶？」須菩提",
    "T25n1509_062:0501c08": "意：「以般若波羅蜜畢竟空，天眼、天耳猶不",
    "T25n1509_062:0501c09": "能見、聞，何況肉眼、肉耳！出世間慧眼亦不",
    "T25n1509_062:0501c10": "得見，何況世間眼！」佛順其意答：「般若波羅",
    "T25n1509_062:0501c11": "蜜不可得見、聞。」此中說因緣：「諸法入般若",
    "T25n1509_062:0501c12": "波羅蜜中，皆一相無相，是中無分別聞者、",
    "T25n1509_062:0501c13": "見者及可聞、可見。」三界凡夫人作分別：是",
    "T25n1509_062:0501c14": "眼、是色，是耳、是聲；六情是利，六塵是鈍；色等",
    "T25n1509_062:0501c15": "諸法是鈍，慧等是利。諸法入般若波羅蜜",
    "T25n1509_062:0501c16": "中，如百川歸海，皆為一味，是故說：「般若波",
    "T25n1509_062:0501c17": "羅蜜不可見、不可聞，以諸法鈍故。」從檀波",
    "T25n1509_062:0501c18": "羅蜜乃至佛道、須陀洹乃至佛，亦如是。復",
    "T25n1509_062:0501c19": "次，眾生離法，不能聞、不能見；法離眾生，",
    "T25n1509_062:0501c20": "亦不能聞、不能見。問曰：上已問「菩薩發",
    "T25n1509_062:0501c21": "意幾時、供養幾佛，能順解深義」，今何以更",
    "T25n1509_062:0501c22": "問？答曰：上佛說「般若無聞、無見」，亦說「見般",
    "T25n1509_062:0501c23": "若經卷如見佛，讀般若如從佛聞」。二相",
    "T25n1509_062:0501c24": "說是般若——亦言「可見、可聞」，亦言「不可見、不可",
    "T25n1509_062:0501c25": "聞」。是故還問佛：「菩薩幾時行得是方便，能",
    "T25n1509_062:0501c26": "行有、能行無，行有不墮三界、行無不墮",
    "T25n1509_062:0501c27": "斷滅，能隨般若波羅蜜相行？」佛答：「有，此事",
    "T25n1509_062:0501c28": "不定，應當分別說。」或有菩薩初發心，便",
    "T25n1509_062:0501c29": "能習行甚深六波羅蜜。「習行」者，一心信受常",
    "T25n1509_062:0502a01": "行。「方便力故」者，雖行六波羅蜜，起福德因",
    "T25n1509_062:0502a02": "緣，而心不著。「諸法無所破壞」者，是菩薩信",
    "T25n1509_062:0502a03": "力、智慧力大故，聞摩訶衍深法，即時信；聞聲",
    "T25n1509_062:0502a04": "聞法亦信；聞外道在家、出家法，亦不破壞。",
    "T25n1509_062:0502a05": "而於中出二種利：一者、分別是道、非道，捨",
    "T25n1509_062:0502a06": "非道、行是道；二者、一切法入般若波羅蜜",
    "T25n1509_062:0502a07": "中，無是、無非，無破、無受。「不見諸法無利益」",
    "T25n1509_062:0502a08": "者，即是上說於中出利者。是德福具足故，",
    "T25n1509_062:0502a09": "終不遠離六波羅蜜，乃至淨佛世界，略",
    "T25n1509_062:0502a10": "說義。有菩薩雖新發意，深信受是般若波",
    "T25n1509_062:0502a11": "羅蜜。有菩薩久發意，供養千萬億諸佛，用",
    "T25n1509_062:0502a12": "有所得行六波羅蜜，不信受是般若波羅",
    "T25n1509_062:0502a13": "蜜。此中佛自說因緣：是人於過去世聞深",
    "T25n1509_062:0502a14": "般若波羅蜜，不信不受，從坐起去；今佛",
    "T25n1509_062:0502a15": "為說，不信不受。破般若波羅蜜罪業果",
    "T25n1509_062:0502a16": "報故，說是人不信不受業因緣故，即起愚",
    "T25n1509_062:0502a17": "癡業因緣；得愚癡業因緣故，疑悔惡邪，著",
    "T25n1509_062:0502a18": "心轉增；著心轉增故，於大眾中，毀訾破壞",
    "T25n1509_062:0502a19": "般若波羅蜜；破壞般若波羅蜜故，破三世",
    "T25n1509_062:0502a20": "十方諸佛一切智；破三世十方諸佛一切智",
    "T25n1509_062:0502a21": "罪故，轉身墮大地獄。「大地獄」者，阿鼻地獄，",
    "T25n1509_062:0502a22": "無量百千萬億阿僧祇歲，受憂愁、苦惱。憂",
    "T25n1509_062:0502a23": "愁是心苦，惱是身苦。「從一大地獄至一大",
    "T25n1509_062:0502a24": "地獄」者，如福德因緣故，上有六欲天；罪業",
    "T25n1509_062:0502a25": "因緣亦如是，下有八種大地獄。八種大地",
    "T25n1509_062:0502a26": "獄各有十六小地獄，是中阿鼻最大。餘須",
    "T25n1509_062:0502a27": "彌四天下，亦如是。是三千大千世界中，有百",
    "T25n1509_062:0502a28": "億須彌山，有百億阿鼻地獄，是故說「從一",
    "T25n1509_062:0502a29": "阿鼻大地獄至一阿鼻大地獄」。如人從會",
    "T25n1509_062:0502b01": "至會；又如入正位者，從天上來受人間",
    "T25n1509_062:0502b02": "樂，從人中還至天上受樂。若此間火劫起，",
    "T25n1509_062:0502b03": "其罪未盡故，轉至他處十方世界大地獄",
    "T25n1509_062:0502b04": "中受罪；若彼間火劫起，復展轉至他方；他",
    "T25n1509_062:0502b05": "方火劫起，復還生此間阿鼻地獄中，展轉",
    "T25n1509_062:0502b06": "如前。是破般若波羅蜜罪小滅，展轉生勤",
    "T25n1509_062:0502b07": "苦畜生中。此間火劫起，復生他方世界畜生",
    "T25n1509_062:0502b08": "中，展轉受苦；彼間火劫起，還來此間，復展",
    "T25n1509_062:0502b09": "轉如前。罪轉微輕，或得人身，生下賤家，所",
    "T25n1509_062:0502b10": "謂生生盲家，不欲見般若波羅蜜罪故。",
    "T25n1509_062:0502b11": "輕賤說法人故，生旃陀羅及除糞、擔死人",
    "T25n1509_062:0502b12": "等下賤家。毀呰說法者故無舌，不欲聞",
    "T25n1509_062:0502b13": "故無耳，麾手非撥故無手。此人心雖愛佛，",
    "T25n1509_062:0502b14": "以愚癡無智故，毀滅佛母，破壞法藏；破壞",
    "T25n1509_062:0502b15": "法藏故，生無佛、法、眾處。問曰：何以不說",
    "T25n1509_062:0502b16": "生餓鬼中？答曰：是破壞法者，多以二煩",
    "T25n1509_062:0502b17": "惱，所謂瞋恚、愚癡。慳貪發故墮餓鬼，此中",
    "T25n1509_062:0502b18": "無慳故不說。問曰：舍利弗何以言「五逆罪",
    "T25n1509_062:0502b19": "與破法罪相似」？答曰：舍利弗是聲聞人，常",
    "T25n1509_062:0502b20": "聞五逆罪最重，墮阿鼻地獄，一劫受苦。聲",
    "T25n1509_062:0502b21": "聞人不悉知供養般若得大果報，又不知",
    "T25n1509_062:0502b22": "謗毀般若得大罪，故舉五逆，對問相似",
    "T25n1509_062:0502b23": "不？答言不相似者，以相去懸遠故。所以者",
    "T25n1509_062:0502b24": "何？此人毀謗般若者，自失大利，亦令他失；",
    "T25n1509_062:0502b25": "自遠離般若，亦令他遠離；自破壞善根，亦",
    "T25n1509_062:0502b26": "破他善根；自塗邪見毒，亦塗他邪見毒；自",
    "T25n1509_062:0502b27": "失其身，亦失他身；自不知故、著法愛故",
    "T25n1509_062:0502b28": "破，亦令他破般若波羅蜜。如父母愛子，恩",
    "T25n1509_062:0502b29": "極一世，又以因緣故愛；是行般若波羅蜜",
    "T25n1509_062:0502c01": "菩薩，於無邊世中，深心愛念眾生。父母念",
    "T25n1509_062:0502c02": "子，無能以一眼與者；行般若波羅蜜者，於",
    "T25n1509_062:0502c03": "無邊劫中，以頭、目、髓、腦，積過須彌，以施",
    "T25n1509_062:0502c04": "眾生。出佛身血、殺阿羅漢，但壞肉身，不壞",
    "T25n1509_062:0502c05": "法身。壞僧是離眷屬，讚五法，不壞般若。是",
    "T25n1509_062:0502c06": "故五逆罪不得似壞般若波羅蜜。般若波",
    "T25n1509_062:0502c07": "羅蜜能令人作佛，毀般若罪則無喻。是故",
    "T25n1509_062:0502c08": "破般若人，我不欲聽聞其名字，何況眼",
    "T25n1509_062:0502c09": "見！是破般若人，或先世福德因緣，廣學多",
    "T25n1509_062:0502c10": "聞、富貴威德、巧於談語、諸魔官屬常隨逐佐",
    "T25n1509_062:0502c11": "助故，未得阿鞞跋致菩薩見其多人供養，",
    "T25n1509_062:0502c12": "多有出家、在家弟子；是故若有說其名者，",
    "T25n1509_062:0502c13": "不聽聞之，何況親附禮拜、受其教訓！所以",
    "T25n1509_062:0502c14": "者何？菩薩欲增長善法，利益眾生；是人欲",
    "T25n1509_062:0502c15": "破法，令眾生墮大衰濁——二事相違故。「衰濁」",
    "T25n1509_062:0502c16": "者，如人著衰，雖好衣美食，常無色力；雖",
    "T25n1509_062:0502c17": "勤身作務，財產日耗。是人壞一切佛上法寶",
    "T25n1509_062:0502c18": "故，雖身口業善，持戒、布施、讚經，善法終不",
    "T25n1509_062:0502c19": "增長；如濁水泥，不見面像，亦不中飲。是",
    "T25n1509_062:0502c20": "人不中親近，若親近者，則喜染著。是人破",
    "T25n1509_062:0502c21": "法故，邪見疑悔常擾亂心。先所聞法，深染愛",
    "T25n1509_062:0502c22": "著，不解般若波羅蜜相，故言：「般若波羅蜜",
    "T25n1509_062:0502c23": "無所有、空、不堅固，無有罪福。」如是濁亂蔽",
    "T25n1509_062:0502c24": "其心故，不能得見清淨實法相。「黑性」者，",
    "T25n1509_062:0502c25": "佛法中善法名白，不善法名黑。是人常積",
    "T25n1509_062:0502c26": "集不善法，故成不善性。若有信受其語，其",
    "T25n1509_062:0502c27": "罪亦同。問曰：舍利弗何以問是人受身大小，",
    "T25n1509_062:0502c28": "而佛不答？答曰：舍利弗既聞受罪時節及",
    "T25n1509_062:0502c29": "處所，不聞其身大小，意欲聞佛說其大身。",
    "T25n1509_062:0503a01": "又如帝釋身長十里，受樂遍滿；故欲知受",
    "T25n1509_062:0503a02": "罪身大，受苦亦多。有二因緣故，佛不為說：",
    "T25n1509_062:0503a03": "一者、上已說「其在二惡道中，久受苦惱」；今",
    "T25n1509_062:0503a04": "復說「其身大醜惡」，人或不信，不信者當受",
    "T25n1509_062:0503a05": "久劇之苦故。二者、若信佛語，則大憂怖，憂",
    "T25n1509_062:0503a06": "怖故風發，吐熱血死；「若死等」者，設令不死，身",
    "T25n1509_062:0503a07": "常乾枯。若不信，後世受重罪，故佛不說。舍",
    "T25n1509_062:0503a08": "利弗白佛：「今雖以二因緣故不說，願憐愍",
    "T25n1509_062:0503a09": "未來世人故說。」佛言：「若有善根白性福德人，",
    "T25n1509_062:0503a10": "足作依止。」白性者，與黑性相違。依止者，聞",
    "T25n1509_062:0503a11": "是受苦，更不敢作。若不信，雖說身大亦不",
    "T25n1509_062:0503a12": "信；若信，聞上受苦久遠足可信。",
    "T25n1509_062:0503a13": "大智度論卷第六十二"
}