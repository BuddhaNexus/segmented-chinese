{
    "X69n1364_001:0652b06": "雲居率菴和尚語錄",
    "X69n1364_001:0652b08": "目次",
    "X69n1364_001:0652b09": "慶元府仗錫山延勝禪院語錄",
    "X69n1364_001:0652b10": "南康軍雲居山真如禪院語錄",
    "X69n1364_001:0652b11": "東湖巷居語頌古",
    "X69n1364_001:0652b12": "佛祖贊謌偈",
    "X69n1364_001:0652b14": "慶元府仗錫山延勝禪院率菴和尚語錄",
    "X69n1364_001:0652b15": "小師　了見　編",
    "X69n1364_001:0652b16": "嘉定十二年四月十三日入院。",
    "X69n1364_001:0652b17": "指山門",
    "X69n1364_001:0652b18": "直進直出。直行直用。瞥轉玄關。百發百中。",
    "X69n1364_001:0652b19": "佛殿",
    "X69n1364_001:0652b20": "指地指天。草賊大敗。入草求人。聊展三拜。",
    "X69n1364_001:0652b21": "方丈",
    "X69n1364_001:0652b22": "據此丈室。無可不可。要行即行。要坐便坐。漆桶相挨。",
    "X69n1364_001:0652b23": "一時打破。三脚蝦蟆透九垓。笑倒嵩山破竈墮。",
    "X69n1364_001:0652b24": "法座",
    "X69n1364_001:0652c01": "一兩三四五。六七八九十。坐斷頂[寧*頁]頭。千聖望不及。",
    "X69n1364_001:0652c02": "上堂。湖上一片雲。明月為知己。却被清風吹。吹入深",
    "X69n1364_001:0652c03": "山裏。所以遇物即宗。隨緣作主。直得萬象交參。七峰",
    "X69n1364_001:0652c04": "稽首。巖花獻笑。溪水潺潺。分明漏泄真機。切忌草中",
    "X69n1364_001:0652c05": "著脚。等閑一躍。抹過太虗。垂絲萬丈潭中。獨聳千峰",
    "X69n1364_001:0652c06": "頂上。猶是衲僧尋常用處。且道。不動干戈到家一句。",
    "X69n1364_001:0652c07": "又作麼生。太平有象乾坤靜。　皇道無私日月明。",
    "X69n1364_001:0652c08": "當晚小參。打破虗空無縫。衲僧隨處受用。却因聖制",
    "X69n1364_001:0652c09": "入山。雲北雲南做夢。所以三世諸佛。歷代祖師。天下",
    "X69n1364_001:0652c10": "老和尚。山河大地。日月星辰。草木昆蟲。各各做夢。新",
    "X69n1364_001:0652c11": "長老。近離名山。來遊巖谷。倒拈拄杖。返著芒鞋。透過",
    "X69n1364_001:0652c12": "二十里雲。笑看洞天明月。未免開眼做夢。晝思夜夢",
    "X69n1364_001:0652c13": "境。夜夢晝思緣。塵劫與今日。曾無有門然。且道。諸法",
    "X69n1364_001:0652c14": "是夢耶。云何是諸法。諸法非夢耶。云何在夢中。譬如",
    "X69n1364_001:0652c15": "諸人影像在鏡中現。離却鏡何者是像。直下頓超影",
    "X69n1364_001:0652c16": "像。了了知歸。又是泥中洗土。太白禪師忽聞知。不覺",
    "X69n1364_001:0652c17": "呵呵大笑道。我夢已覺。汝夢方做。一覺一做。有唱有",
    "X69n1364_001:0652c18": "和。午夜金鷄啼一聲。覺紛紛俱裂破。",
    "X69n1364_001:0652c19": "結夏上堂。今朝結制。事事超詣。問訊燒香。衲僧巴鼻。",
    "X69n1364_001:0652c20": "人事上下。巡堂次弟。無位真人。驀忽噴嚏。為何如此。",
    "X69n1364_001:0652c21": "布袋頭結。吉無不利。",
    "X69n1364_001:0652c22": "上堂。太白禪師。全無伎倆。一錫飛來。占斷千嶂。以中",
    "X69n1364_001:0652c23": "心樹。建立聖像。合水和泥。根生土長。不用換骨脫胎。",
    "X69n1364_001:0652c24": "不須起模打樣。一段真實身心。腦後圓光萬丈。",
    "X69n1364_001:0653a01": "索麫上堂。記得僧參老觀。觀引麫示之。遂成山偈。老",
    "X69n1364_001:0653a02": "觀當場闡大機。逢人赤手為提持。若能直下知端的。",
    "X69n1364_001:0653a03": "佛海波瀾無盡時。",
    "X69n1364_001:0653a04": "上堂。舉僧問雲門。如何是諸佛出身處。雲門云。東山",
    "X69n1364_001:0653a05": "水上行。頌曰。東山水上行。乾元利貞亨。誵訛一箇字。",
    "X69n1364_001:0653a06": "才子競頭爭。",
    "X69n1364_001:0653a07": "上堂。舉僧問百丈。如何是奇特事。百丈云。獨坐大雄",
    "X69n1364_001:0653a08": "峰。拈云。百丈被這僧一問。不覺手穿脚露。今日忽有",
    "X69n1364_001:0653a09": "人問仗錫如何是奇特事。只對他道。祖師留得泥團",
    "X69n1364_001:0653a10": "在。喫者從教飽則休。",
    "X69n1364_001:0653a11": "端午上堂。今朝正當端午節。衲僧倒用真妙訣。轉聖",
    "X69n1364_001:0653a12": "作凡。點金成鐵。却把山茶。以替竹葉。角黍滿盤。菖蒲",
    "X69n1364_001:0653a13": "細切。雖然。俗氣未除。也要大家煖熱。正與麼時。百草",
    "X69n1364_001:0653a14": "頭邊。艾人懽悅。千峰影裏笑不休。野猿時把藤蘿拽。",
    "X69n1364_001:0653a15": "中夏上堂。禁足不定足。居中不住中。去來無罣礙。踢",
    "X69n1364_001:0653a16": "踏活虗空。射殺南山虎。翻身控角弓。上無攀仰。下絕",
    "X69n1364_001:0653a17": "己躬。孤逈逈一塵不立。清寥寥目斷千峰。白雲片片。",
    "X69n1364_001:0653a18": "流水重重。驀忽和盤掇轉。却要喚西作東。生鐵團上。",
    "X69n1364_001:0653a19": "迸開罅縫。枯河道裏。露出魚蹤。不是妙用。亦非神通。",
    "X69n1364_001:0653a20": "大家無別事。平等主人翁。咄。老來雙耳聾。",
    "X69n1364_001:0653a21": "上堂。趙州南石橋北。觀音院裏有彌勒。祖師遺下一",
    "X69n1364_001:0653a22": "隻履。直至而今覔不得。趙州老子。信手栽荊棘。當門",
    "X69n1364_001:0653a23": "種蒺[卄/梨]。四方人不到。徒自暗攢眉。大眾。要過趙州關",
    "X69n1364_001:0653a24": "麼。等閑回首處。",
    "X69n1364_001:0653b01": "六月廿五日上堂。世尊拈花。迦葉破顏。只因學步。失",
    "X69n1364_001:0653b02": "却邯鄲。爭似七峰今日。斫却庭前樹。放出雲外山。行",
    "X69n1364_001:0653b03": "人纔眨眼。身在畵圖間。鳥飛不到處。今古絕躋攀。正",
    "X69n1364_001:0653b04": "與麼時。洞天人去後。誰解倚欄干。",
    "X69n1364_001:0653b05": "七月初五日上堂。打皷槌鑼競上竿。幾人平地足心",
    "X69n1364_001:0653b06": "酸。七峰有箇安身法。袖手無言冷處看。看即易上即",
    "X69n1364_001:0653b07": "難。搭索上橫身。剎竿上鬪走。驀忽轉身打箇筋斗。正",
    "X69n1364_001:0653b08": "與麼時。佛祖當場。各出標手微笑。因拈華一時成漏",
    "X69n1364_001:0653b09": "逗。洞山麻三斤。雲門乾屎橛。德山入門棒。臨濟入門",
    "X69n1364_001:0653b10": "喝。陽焰何曾止得渴。衲僧別有條章。今日對眾分雪。",
    "X69n1364_001:0653b11": "珠稱夜光。劍號巨闕。",
    "X69n1364_001:0653b12": "解夏上堂。索語仙居多異草。聖地絕凡蹤。秋風動鱗",
    "X69n1364_001:0653b13": "甲。生蛇化活龍。還有興雲吐霧者麼(問答不錄)　安居九",
    "X69n1364_001:0653b14": "十日。閒中滋味長。幸好一盤飯。何用糝椒薑。陞堂重",
    "X69n1364_001:0653b15": "舉話。雪上更加霜。若是知味者。縱遇天厨禁臠。豈肯",
    "X69n1364_001:0653b16": "嚥津。若是未知味者。望見屠門。須當大嚼。七峰杓柄",
    "X69n1364_001:0653b17": "有手。添也得減也得。有時清寥寥。絲糝不留。有時濃",
    "X69n1364_001:0653b18": "滴滴。五味俱全。今日打作一團。向無底鉢中。普同供養。",
    "X69n1364_001:0653b19": "冬至小參。分冬時節。一物不違。大家出手。各各提持。",
    "X69n1364_001:0653b20": "白糍片片打硬。山果大小隨宜。衲僧家。牙如劍樹。口",
    "X69n1364_001:0653b21": "似龍池。入齒下咬著。吞吐唾霧霏霏。驀忽撞著栗棘。",
    "X69n1364_001:0653b22": "直得暗裏攢眉。颺在糞掃堆上。千聖從來不知。洞山",
    "X69n1364_001:0653b23": "掇轉處。喪却目前機。正當與麼時。應時納祐。作麼生",
    "X69n1364_001:0653b24": "道。午夜群陰消爍盡。一陽花發向南枝。復頌洞山話。",
    "X69n1364_001:0653c01": "強言一物揚家醜。引得傍觀入座來。笑裏和盤輕掇",
    "X69n1364_001:0653c02": "轉。七峰岌嶪舞三臺。",
    "X69n1364_001:0653c03": "次日上堂。晴明冬至吉無不利。坐臥經行焚香掃地。",
    "X69n1364_001:0653c04": "祖師眼睛。衲僧巴鼻。八節四時。各安本位。(竪拂子云。)",
    "X69n1364_001:0653c05": "拂子點頭。懽懽喜喜。洞天優游。欣逢節序。君子道長。",
    "X69n1364_001:0653c06": "小人回避。時添一線長。光陰不虗棄。把定乾坤。據何",
    "X69n1364_001:0653c07": "道理。磉下藏黃金。豐城埋劒氣。",
    "X69n1364_001:0653c08": "佛成道日上堂。因覩明星悟道。未免全身入草。帶累",
    "X69n1364_001:0653c09": "後代兒孫。却把白衣染貌。七峰當日見他。劈面一拳",
    "X69n1364_001:0653c10": "打倒。為何如此。雖是善因。而招惡果。",
    "X69n1364_001:0653c11": "歲除上堂。七峰無可分歲。抖擻多年活計。拂子擺尾",
    "X69n1364_001:0653c12": "搖頭。解作獅子遊戲。等閑咾吼一聲。直得驚天動地。",
    "X69n1364_001:0653c13": "東村老徹夜燒錢。地爐神不敢瞌睡。爆竹聲中聊說",
    "X69n1364_001:0653c14": "一偈。歲除無物可相延。四壁深圍滿屋煙。幾度撥開",
    "X69n1364_001:0653c15": "還自問。柴頭盡處是新年。",
    "X69n1364_001:0653c16": "元日上堂。元正啟祚。萬物咸新。不勞擬議。覿體全真。",
    "X69n1364_001:0653c17": "到此更須進步。却來拂子頭上翻身。且道。應時納祐",
    "X69n1364_001:0653c18": "一句。作麼生道。爐內寒灰重發焰。山中枯木盡生春。",
    "X69n1364_001:0653c19": "正月五日上堂。月不過五。今日親到。知時識節。隨宜",
    "X69n1364_001:0653c20": "愛道。不說向上宗乘。不拋東山暗號。露柱與燈籠。撞",
    "X69n1364_001:0653c21": "著呵呵笑。且道。笑箇甚麼。韓信放鐵鷂。頌百丈野狐",
    "X69n1364_001:0653c22": "話。百丈野狐。石女無夫。一回淚下。滄海乾枯。",
    "X69n1364_001:0653c23": "謝信監寺歸庫司。恢監寺入寺設供。拈七条上堂。三",
    "X69n1364_001:0653c24": "通皷罷。長老陞堂。兩班問信。侍者燒香。未曾啟口。各",
    "X69n1364_001:0654a01": "各舉揚。道從信入。信能主張。以長就短。以短從長。有",
    "X69n1364_001:0654a02": "客雲外至。設供飽枯腸。恢恢有餘刃。別有好商量。且",
    "X69n1364_001:0654a03": "道。商量箇甚麼。暗中信手纔拈得。贏得呵呵笑一場。",
    "X69n1364_001:0654a04": "拈雲門問僧。聞鐘聲因甚披起袈裟。頌曰。鐘聲披起",
    "X69n1364_001:0654a05": "鬱多羅。信手拈來不在多。堪笑當年明上座。狼忙馳",
    "X69n1364_001:0654a06": "逐太奔波。",
    "X69n1364_001:0654a07": "拈得袈裟。次日上堂謝。袈裟拈得喜輕便。一片閒雲",
    "X69n1364_001:0654a08": "擁半肩。莫恠逢人頻抖擻。借婆裙子拜婆年。若向這",
    "X69n1364_001:0654a09": "裏見得。酬恩報德。一切已周。其或未然。盤陀石上難",
    "X69n1364_001:0654a10": "提掇。笑倒當年踏碓人。",
    "X69n1364_001:0654a11": "雪中上堂。上方一夜開香積。天曉堂中喫雪團。信手",
    "X69n1364_001:0654a12": "拈來當面擲。不知誰識為人寒。",
    "X69n1364_001:0654a13": "上堂。春雪消春水足。春風吹起洞天雲。落梅點破蒼",
    "X69n1364_001:0654a14": "苔綠。言發非聲。色前不物。百草頭露眼睛。虗空裏揣",
    "X69n1364_001:0654a15": "出骨。林間衲子樂無為。曉來唱箇太平曲。如何是太",
    "X69n1364_001:0654a16": "平曲。新歲相逢。伏惟萬福。",
    "X69n1364_001:0654a17": "太白菴堅塔主。為本師才監寺百日請陞座。今朝二",
    "X69n1364_001:0654a18": "月二十五。等閑觸發千鈞弩。一箭中紅心。大地無寸",
    "X69n1364_001:0654a19": "土。四圍上下絕遮欄。露出太白菴中主。去歲因喪本",
    "X69n1364_001:0654a20": "師歸。未免聲聲呌冤苦。苦中樂樂中苦。喝退慈明舊",
    "X69n1364_001:0654a21": "日婆。移凶就吉改墳墓。正與麼時。且道。才監寺在甚",
    "X69n1364_001:0654a22": "處。南溪流水青如螺。深居落花紅似雨。先師面目儼",
    "X69n1364_001:0654a23": "然存。分付老堅堅収取。",
    "X69n1364_001:0654a24": "結座大眾。才公監寺。即今是生邪是死邪。更聽一頌。",
    "X69n1364_001:0654b01": "了知生死本來同。無數深紅間淺紅。堪笑衲僧無用",
    "X69n1364_001:0654b02": "處。盡將衣鉢付春風。",
    "X69n1364_001:0654b03": "四月八日上堂。勞生正昏睡。侵曉已先行。到家一著",
    "X69n1364_001:0654b04": "子。日出事還生。當時若撞著箇天然氣槩者。趕散九",
    "X69n1364_001:0654b05": "龍。踢翻香水。免得遞相鈍置。今日隨邪逐惡。向大殿",
    "X69n1364_001:0654b06": "裏。三杓慇懃當頭澆潑。",
    "X69n1364_001:0654b07": "上堂。今朝四月初十。衲僧獨行特立。等閑瞥轉玄關。",
    "X69n1364_001:0654b08": "揑碎虗空出汁。電光裡[跳-兆+孛]跳。微塵裡出沒。嶮峻崖前",
    "X69n1364_001:0654b09": "百步[石*皆]。一級自然高一級。脚頭脚尾不爭多。千里烏",
    "X69n1364_001:0654b10": "騅追不及。",
    "X69n1364_001:0654b11": "結制上堂。(抽拈歡喜袋)聖制已臨。七峰劄寨。以六根為門",
    "X69n1364_001:0654b12": "戶。以一念為主將。內不放出。外不放入。下板頭著身。",
    "X69n1364_001:0654b13": "蒲團上廝厓。陣勞既圓。不通過界。縱饒德山棒如雨",
    "X69n1364_001:0654b14": "點。臨濟喝似雷奔。到此見怪不怪。其怪自壞。坐籌帷",
    "X69n1364_001:0654b15": "幄。決勝有賴。歡喜袋笑裡打開。衣中寶拈得慶快。不",
    "X69n1364_001:0654b16": "用遶徧長廊。不須巡寮買賣。蒿湯聊備禮儀。大家觸",
    "X69n1364_001:0654b17": "禮三拜。",
    "X69n1364_001:0654b18": "上堂。夜來無一事。天曉報上堂。幸好一盤飯。何用糝",
    "X69n1364_001:0654b19": "桝薑。雖然如是。麤飡易飽。細嚼難飢。",
    "X69n1364_001:0654b20": "上堂。三世諸佛不知有。顛狂普化翻筋斗。狸奴白牯",
    "X69n1364_001:0654b21": "却知有。寒拾相逢開笑口。野干鳴師子吼。八兩半斤。",
    "X69n1364_001:0654b22": "十舛一斗。不從他覔。須還自有。如何是自有底消息。",
    "X69n1364_001:0654b23": "犬不擇家貧。子不嫌母醜。頌栢樹子話。趙州庭栢。說",
    "X69n1364_001:0654b24": "向禪客。物是實價。錢須足陌。",
    "X69n1364_001:0654c01": "上堂。舉僧問馬祖。如何是佛。祖云。即心是佛。如何是",
    "X69n1364_001:0654c02": "道。無心是道。佛與道相去多少。佛如展手。道似握拳。",
    "X69n1364_001:0654c03": "馬大師。盡情撒向諸人面前了也。其或未然。更聽一",
    "X69n1364_001:0654c04": "頌。佛如展手。道似握拳。全提正令。無黨無偏。蟭螟眼",
    "X69n1364_001:0654c05": "裏放夜市。大虫舌上打秋千。",
    "X69n1364_001:0654c06": "解夏上堂。十五日已前是結。十五日已後是解。結也",
    "X69n1364_001:0654c07": "著。解也著。開眼合眼。伸脚縮脚。佛祖老婆。應病與藥。",
    "X69n1364_001:0654c08": "而今正體全安。藥病一時掃却。赤條條空索索。月下",
    "X69n1364_001:0654c09": "風前嘯一聲。驚起松梢千歲鶴。鶴錯。風吹殿角搖鈴",
    "X69n1364_001:0654c10": "鐸。",
    "X69n1364_001:0654c11": "謝一首座上堂。一切即一。一即一切。者也之乎。鷄豚",
    "X69n1364_001:0654c12": "狗彘。驀忽擘破面皮。喝退德山臨濟。黃檗施財。甘贄",
    "X69n1364_001:0654c13": "密契。財法二施。等無差別。指鹿為馬。喚龜作鼈。說時",
    "X69n1364_001:0654c14": "點點時說。要作破家兒孫。宜把祖燈吹滅。雖然如是。",
    "X69n1364_001:0654c15": "且道。上下三指。彼此七馬。如何分雪。休分雪。簷□細",
    "X69n1364_001:0654c16": "雨何曾歇。",
    "X69n1364_001:0654c17": "上堂。今朝當八月旦。衲僧眼親手辨。放出金剛箭。射",
    "X69n1364_001:0654c18": "落天邊雁。蒸不熟。煑不爛。揑不聚。撥不散。解空不解",
    "X69n1364_001:0654c19": "深藏。惹得空中贊歎。休贊歎。換却天下眼睛。只消一",
    "X69n1364_001:0654c20": "箇木梙。",
    "X69n1364_001:0654c21": "解夏小參。(時作大風水)求道如求雨。乾枯日夜愁。忽然風",
    "X69n1364_001:0654c22": "雨至。萬壑盡爭流。直得天下萬物沾潤。三井龍王出",
    "X69n1364_001:0654c23": "頭。雲南如劈箭。雲北似傾湫。激石怒雷吼。翻空雪浪",
    "X69n1364_001:0654c24": "浮。忽然風雨息。平地一時休。衲僧家。騎箇水牯牛。多",
    "X69n1364_001:0655a01": "快活百無憂。徤即行困即歇。布袋頭親解結。釘打釘。",
    "X69n1364_001:0655a02": "鐵打鐵。寒道寒。熱道熱。此是諸佛心宗。亦名單提妙",
    "X69n1364_001:0655a03": "訣。七峰峰頂滑如苔。寒山拾得相拖拽。",
    "X69n1364_001:0655a04": "瑞慶節上堂。普天迎瑞氣。徧界慶生辰。水有朝宗意。",
    "X69n1364_001:0655a05": "葵傾向日心。衲僧隨日轉。林下仰天庭。正與麼時。祝",
    "X69n1364_001:0655a06": "聖一句。如何吐露。竟拈無孔笛。吹起萬年歡。",
    "X69n1364_001:0655a07": "出去歸來。上堂。白雲無定。明月有期。欲出未出。似歸",
    "X69n1364_001:0655a08": "不歸。秋山呈錦繡。紅葉滿林飛。瞥不瞥知不知。鏡裏",
    "X69n1364_001:0655a09": "無塵閒處照。柴頭有火暗中吹。",
    "X69n1364_001:0655a10": "十月朝接待開田歸。上堂。九月盡十月初。山下開田。",
    "X69n1364_001:0655a11": "山上開爐。開田要愽飯喫。開爐煖熱身軀。纔飽煖氣",
    "X69n1364_001:0655a12": "力麤。無事上山行一轉。試問。時人會也無。會不會。山",
    "X69n1364_001:0655a13": "裏石頭如土塊。",
    "X69n1364_001:0655a14": "南康軍雲居山真如禪院卒庵和尚語錄",
    "X69n1364_001:0655a15": "侍者　文郁　編",
    "X69n1364_001:0655a16": "紹定元年五月初三日受請。",
    "X69n1364_001:0655a17": "拈帖",
    "X69n1364_001:0655a18": "片紙展信旗。舒卷通消息。其中一箇字。今古無人識。",
    "X69n1364_001:0655a19": "且道。什麼字。却煩維那。對眾分剖。",
    "X69n1364_001:0655a20": "州疏",
    "X69n1364_001:0655a21": "炳然字義。文彩希奇。夫子不識。達磨不知。同風千里。",
    "X69n1364_001:0655a22": "笑展雙眉。八十翁翁入場屋。真箇不是小兒婚。",
    "X69n1364_001:0655a23": "縣疏",
    "X69n1364_001:0655a24": "滅門刺史。破家縣令。一句全提。頭正尾正。塞却耳根。",
    "X69n1364_001:0655b01": "諦聽諦聽。",
    "X69n1364_001:0655b02": "提綱。赤手為提綱。豁開善法堂。燈籠開口笑。露柱放",
    "X69n1364_001:0655b03": "毫光。(竪拂子云)去即印住。住即印破。不去不住。玄關金鏁。",
    "X69n1364_001:0655b04": "放開一線。無可不可。五老暗點頭。東湖輕抹過。唱箇",
    "X69n1364_001:0655b05": "月彎彎。調古無人和。且道。洗脚上船一句。如何話會。",
    "X69n1364_001:0655b06": "倒拈七尺過眉杖。不管廬山萬仞高。",
    "X69n1364_001:0655b07": "入院指山門",
    "X69n1364_001:0655b08": "當門有路。衝開碧落。轉少移身。將錯就錯。一槌打碎",
    "X69n1364_001:0655b09": "趙州關。空裏磨盤生八角。",
    "X69n1364_001:0655b10": "方丈",
    "X69n1364_001:0655b11": "方丈門中。了無罅縫。維摩文殊。相逢皷籠。昨夜三更。",
    "X69n1364_001:0655b12": "打失鼻孔。普請諸人。各摸索著。",
    "X69n1364_001:0655b13": "法座",
    "X69n1364_001:0655b14": "據此座者。說無味話。上下三指。彼此七馬。",
    "X69n1364_001:0655b15": "祝聖",
    "X69n1364_001:0655b16": "伏願　聖明逾日月。睿筭等乾坤。雨須風調。民康物",
    "X69n1364_001:0655b17": "泰。",
    "X69n1364_001:0655b18": "州府香",
    "X69n1364_001:0655b19": "判府提權郎中。合郡文武官僚。伏願。開密嚴國。涵育",
    "X69n1364_001:0655b20": "蒼生。散無礙雲。蔭覆天下。",
    "X69n1364_001:0655b21": "為佛照和尚拈香",
    "X69n1364_001:0655b22": "根從江西來。還向江西爇。一笑掀天只自知。天上拈",
    "X69n1364_001:0655b23": "來成漏泄(佛照禪師。有卒菴頌曰。箇中消息憑誰委。一笑掀天只自知)。",
    "X69n1364_001:0655b24": "索話",
    "X69n1364_001:0655c01": "舊店重開。全無買賣。擬欲近前。知君納敗。還在納敗",
    "X69n1364_001:0655c02": "底麼(問答不錄)。",
    "X69n1364_001:0655c03": "提綱。入真如門。見真如理。陞真如座。說真如法。如何",
    "X69n1364_001:0655c04": "是真如法。趙州南石橋北。觀音院裏有彌勒。祖師遺",
    "X69n1364_001:0655c05": "下一隻履。直至而今覔不得。如斯舉唱。便合散去救",
    "X69n1364_001:0655c06": "得一半。其或未然。未免全身人草。放開明月。湖光含",
    "X69n1364_001:0655c07": "萬象。撥開天上雲。卷舒自在。直得五老頭出頭沒。九",
    "X69n1364_001:0655c08": "江逆流須流。漁翁舞棹。野老觀呼。唱太平歌。樂無為",
    "X69n1364_001:0655c09": "化。瑞鹿銜花引路。衲僧得坐披衣。且道。到家受用一",
    "X69n1364_001:0655c10": "句。如何話會。等閑提起袈裟角。拂下一天星斗來。",
    "X69n1364_001:0655c11": "結座。記得當山洪覺膺禪師。僧問羚羊挂角時如何。",
    "X69n1364_001:0655c12": "答云。六六三十六。僧又問。羚羊未持角時如何。答云。",
    "X69n1364_001:0655c13": "六六三十六。僧又問趙州。羚羊挂角時如何。答云。九",
    "X69n1364_001:0655c14": "九八十一。又問。羚羊未挂角時如何。答云。九九八十",
    "X69n1364_001:0655c15": "一。這僧以無星秤子。向二大老門下秤提。一人酬他",
    "X69n1364_001:0655c16": "半斤。一人答他八兩。撿點將來。未免二俱狼籍。忽有",
    "X69n1364_001:0655c17": "人問新雲居羚羊未挂角時如何。答云。不必何必不",
    "X69n1364_001:0655c18": "必。全無消息。若人會得。許汝解空。",
    "X69n1364_001:0655c19": "小參。不離家舍。常在途中。途中家舍。觸處相逢。人從",
    "X69n1364_001:0655c20": "明州來。却入廬山去。雲間逢五老。因問途中事。答他",
    "X69n1364_001:0655c21": "道。難難。狂風吹入拆船灣。易易。洋瀾左蠡平如砥。也",
    "X69n1364_001:0655c22": "不難。也不易。仰面看天。低頭取氣。堂中羅漢點胷道。",
    "X69n1364_001:0655c23": "這裡是甚麼所在。說難說易。老僧被他一問。直得無",
    "X69n1364_001:0655c24": "言可對。無理可伸。却將己歸意。說向欲行人。安樂靈",
    "X69n1364_001:0656a01": "公聞知。不覺呵呵大笑。且道。笑箇什麼。石牛欄古路。",
    "X69n1364_001:0656a02": "一馬生三寅。",
    "X69n1364_001:0656a03": "結座。記得當山第二代簡禪師。僧問孤峰獨宿時如",
    "X69n1364_001:0656a04": "何。答云。七間僧堂不宿。誰教你孤峰獨宿。又問。路逢",
    "X69n1364_001:0656a05": "猛虎時如何。答云。千人萬人不逢。如何却是你逢。此",
    "X69n1364_001:0656a06": "二則因緣。妙喜禪師。收歸正法眼藏中。古今未見批",
    "X69n1364_001:0656a07": "判。輙以鄙見謾成二頌。豁開萬仞崖。劈面通消息。一",
    "X69n1364_001:0656a08": "條白練飛。界破青山色。不搽紅粉色。不挂緣羅衣。一",
    "X69n1364_001:0656a09": "般閑態度。淡黑盡蛾眉。",
    "X69n1364_001:0656a10": "謝諸山。上堂。忻逢四老。頭白如新。喙長百尺。鼻重千",
    "X69n1364_001:0656a11": "斤。眼隨青嶂合。眉帶野花顰。迎來送去。以表慇懃。為",
    "X69n1364_001:0656a12": "何如此。遠親不如近隣。",
    "X69n1364_001:0656a13": "解夏小參。學道先須有指歸。聞聲見色不思議。九旬",
    "X69n1364_001:0656a14": "黑白分明處。如似盤中一片碁。縱橫十字。一著當機。",
    "X69n1364_001:0656a15": "有眼則活。無眼則輸。爛柯山上。空自躊躇。正好和盤",
    "X69n1364_001:0656a16": "翻却。直教脫盡規模。解不可得。結亦無拘。髑髏識盡。",
    "X69n1364_001:0656a17": "江海乾枯。憍梵波提吐舌。西天胡子無鬚。色裡膠青",
    "X69n1364_001:0656a18": "只些子。王維妙手亦難圖。且道。制圓自恣一句。如何",
    "X69n1364_001:0656a19": "話會。平湖水滿涵明月。老樹鱗生隱臥龍。",
    "X69n1364_001:0656a20": "復舉須德和尚問僧。近離甚麼。僧云三峰。夏在甚處。",
    "X69n1364_001:0656a21": "五峰。德公放汝三十棒。僧云。過在甚處。德云。為汝出",
    "X69n1364_001:0656a22": "一叢林。入一叢林。頌曰。出叢林與入叢林。一句當機",
    "X69n1364_001:0656a23": "絕古今。不涉流清到底。九江江水未為深。",
    "X69n1364_001:0656a24": "解夏上堂。布袋頭開。事事無礙。拄杖頭邊。去留自踢",
    "X69n1364_001:0656b01": "倒須彌。掀翻滄海。(竪拂子云)拂子[跳-兆+孛]跳。大呌一聲。希",
    "X69n1364_001:0656b02": "有希有。尀耐尀耐。顧我堂中。湖海衲子禁足。却被南",
    "X69n1364_001:0656b03": "嶽雲遊。以隱身術。來此同居。及至制圓。卓錫迸泉。騰",
    "X69n1364_001:0656b04": "空而去。賊是小人。智過君子。當時若遇忍俊不禁底",
    "X69n1364_001:0656b05": "漢。為他拽轉鼻孔。打折雙骹。令他脚踏實地。免致滯",
    "X69n1364_001:0656b06": "寂沉空。且道。衲僧據何道理。喝一喝。下座。",
    "X69n1364_001:0656b07": "上堂。舉新羅僧。問當山膺禪師。是什麼得與麼難道。",
    "X69n1364_001:0656b08": "師云。有甚難道。僧云。請師道。師云。新羅新羅。頌曰。新",
    "X69n1364_001:0656b09": "羅僧問答新羅。飛騎將軍意氣多。奪賊鎗來騎賊馬。",
    "X69n1364_001:0656b10": "不勞餘刃罷干戈。",
    "X69n1364_001:0656b11": "上堂。舉趙州訪當山膺禪師。膺云。老老大大。何不覔",
    "X69n1364_001:0656b12": "箇住處。州云。教某甲向甚處住。膺云。山前有片箇寺",
    "X69n1364_001:0656b13": "基。趙云。和尚何不自住。頌曰。突出山前古寺基。趙州",
    "X69n1364_001:0656b14": "聞得便攢眉。寥寥今古無人共。一片斷雲天外飛。",
    "X69n1364_001:0656b15": "重九上堂。今朝九日九。物物盡知有。黃花散金錢。茱",
    "X69n1364_001:0656b16": "萸開口笑。五老絮帽落風前。陶公酔石翻筋斗。衲僧",
    "X69n1364_001:0656b17": "家。隨所守一盞山茶。轉時條堪笑。採菊東籬下。悠然",
    "X69n1364_001:0656b18": "見南山。坐在草窠中。翻成不唧[口*留]。須知有轉身一著",
    "X69n1364_001:0656b19": "始得。西出陽關無故人。勸君更盡一杯酒。",
    "X69n1364_001:0656b20": "月半上堂。雲居九月半。月向掌中圓。覔之亡影象。用",
    "X69n1364_001:0656b21": "之亡正偏。驀忽翻手為雲。覆手為雨。且道。月在甚處。",
    "X69n1364_001:0656b22": "若向這裏見得。十五日已前也與麼。十五日已後也",
    "X69n1364_001:0656b23": "與麼。正當十五日。日途中行。夜夜家裏坐。日日與夜",
    "X69n1364_001:0656b24": "夜。自然成日課。咄。一丳數珠數不過。",
    "X69n1364_001:0656c01": "開爐上堂。開爐無可做。大家團團坐。坐久却成勞。撥",
    "X69n1364_001:0656c02": "動爐中火。火星忽迸散。內外俱照破。一聲寒雁呌長",
    "X69n1364_001:0656c03": "空。雲中道人正高臥。驀忽翻身吐氣來。且喫胡餅十",
    "X69n1364_001:0656c04": "數箇。食飽多傷心。切忌向淨地上屙。老僧屙了也。諸",
    "X69n1364_001:0656c05": "人還覺氣息麼。咄。",
    "X69n1364_001:0656c06": "上堂。今朝十月半。批判舊公案。達磨不會單傳。夫子",
    "X69n1364_001:0656c07": "不會一貫。老聃不會無為。洞賓不會煅煉。長老不會",
    "X69n1364_001:0656c08": "說禪。衲僧不會穿線。萬象光中容易度。一毫頭上[宋-木+取]",
    "X69n1364_001:0656c09": "難逢。只這不會。有殺有活。活也半夜玉兔懷胎。天明",
    "X69n1364_001:0656c10": "金鷄生卵。養得鳳凰兒。百鳥不敢看。踏折梧桐枝。飛",
    "X69n1364_001:0656c11": "去天崖畔。招手喚歸來。雲中得相伴。飲啄皆自然。一",
    "X69n1364_001:0656c12": "切總成見。鳳凰兒鳳凰兒。被閻老子索飯錢。如何支",
    "X69n1364_001:0656c13": "遣。但對他點頭三下。依實供欵。",
    "X69n1364_001:0656c14": "冬至上堂。君子道長。出生萬象。小人道消。近火先焦。",
    "X69n1364_001:0656c15": "晷運推移。漏泄天機。日南長至。吉無不利。添一線長。",
    "X69n1364_001:0656c16": "別有商量。但見　皇風成一片。不知何處有封疆。",
    "X69n1364_001:0656c17": "聖節上堂。經行坐臥逢明主。禮拜燒香奉至尊。四大",
    "X69n1364_001:0656c18": "却鼻孔。不進不退火爐邊。忍凍者多死柴頭。忽然[跳-兆+孛]",
    "X69n1364_001:0656c19": "跳。攪動東海。透入龍宮。脫却皮毛。換得麟角。搖頭擺",
    "X69n1364_001:0656c20": "尾。向烈焰光中。興雲吐霧。轉大法輪。說火爐頭話。東",
    "X69n1364_001:0656c21": "村王老夜燒錢。鼻孔□垂沒半邊。脫却草鞋顛倒走。",
    "X69n1364_001:0656c22": "酔狂贏得樂豐年。從此神頭鬼面。社舞村歌。皷笛喧",
    "X69n1364_001:0656c23": "天。旗鑼動地。好箇西來消息。分明笑殺傍觀。且道。年",
    "X69n1364_001:0656c24": "窮歲盡。結交頭一句。如何話會。響傳爆竹兒童憙。暗",
    "X69n1364_001:0657a01": "度春風草木知。",
    "X69n1364_001:0657a02": "歲旦上堂。合眼是舊歲。開眼是新年。新舊交參處。分",
    "X69n1364_001:0657a03": "明在目前。梅花香噴雪。楊柳冷含煙。年頭佛法無多",
    "X69n1364_001:0657a04": "子。一句單提妙不傳。紅日照開銀世界。春風織出錦",
    "X69n1364_001:0657a05": "山川。",
    "X69n1364_001:0657a06": "滿散上堂。千峰頂上披衣坐。百草頭邊是道場。喝散",
    "X69n1364_001:0657a07": "白雲無一點。赤心片片報　君王。且道。因成果滿一",
    "X69n1364_001:0657a08": "句。如何話會。太平歌裡千年調。古篆爐中萬國香。",
    "X69n1364_001:0657a09": "上堂。新年已十日。十日在家鄉。到家一句子。啞子喫",
    "X69n1364_001:0657a10": "生薑。眉毛上[跳-兆+孛]跳。鼻孔裡論量。針小眼大。尺短寸長。",
    "X69n1364_001:0657a11": "雲霞飛片片。流水自茫茫。剪斷五色線。補作春衣裳。",
    "X69n1364_001:0657a12": "知有者全身披搭。不知有者。且莫輕狂。莫莫莫莫。老",
    "X69n1364_001:0657a13": "僧與汝安心方。雪消春自至。事過心清涼。",
    "X69n1364_001:0657a14": "元宵上堂。山中上元節。天上野雲收。豁開廣寒殿。清",
    "X69n1364_001:0657a15": "光射斗牛。姮娥與燈正。耿耿相應酬。一點難瞞處。燈",
    "X69n1364_001:0657a16": "毬掛樹頭。籠中看走馬。林下恣閑遊。也須知衲僧家",
    "X69n1364_001:0657a17": "有轉處始得。如何是衲僧轉處。吹滅舊紙撚。潑翻投",
    "X69n1364_001:0657a18": "子油。暗中有路明如日。露柱相逢笑不休。撿點將來。",
    "X69n1364_001:0657a19": "明月合喫三十棒。且道。過有甚處。既能明似鏡。何用",
    "X69n1364_001:0657a20": "曲如鈎。",
    "X69n1364_001:0657a21": "祖母忌辰上堂。塵起一毫。漚生全潮。如海之深。似天",
    "X69n1364_001:0657a22": "之高。明明了了。歷歷昭昭。風颯颯。雨蕭蕭。光路宕。赤",
    "X69n1364_001:0657a23": "条条。無生國路不遙。豁開功德藏。提起般若刀。百寶",
    "X69n1364_001:0657a24": "光中垂雨露。五須彌頂皷波濤。正與麼時。還源無別",
    "X69n1364_001:0657b01": "旨。今日與明朝。且道。今日作麼生。雲間孫子開爐熬。",
    "X69n1364_001:0657b02": "林下一聲婆餅焦。",
    "X69n1364_001:0657b03": "上堂。即心即佛。狗咬枯骨。非心非佛。牛溲馬浡。不是",
    "X69n1364_001:0657b04": "心不是佛不是物。伏惟萬福。趙州道。年老心孤。德山",
    "X69n1364_001:0657b05": "托鉢。泥裏鰍活。南泉斬却猫。單單折折。交頭戴草鞋。",
    "X69n1364_001:0657b06": "掘地深埋。入門便棒。重重鐵網。入門便喝。陽燄止渴。",
    "X69n1364_001:0657b07": "橫趍面過。點頭嚥唾。笋裡有虫。從頭蛀破。老僧今日",
    "X69n1364_001:0657b08": "為諸人注破了也。各請咬嚼。其或未然。未免重說偈",
    "X69n1364_001:0657b09": "言。千說萬說。只是一說。春寒秋熱。千句萬句。只是一",
    "X69n1364_001:0657b10": "句。小出大遇。兩段不同。収歸上科。",
    "X69n1364_001:0657b11": "上堂。正月已過二月來。百草頭邊次第開。昨夜東君",
    "X69n1364_001:0657b12": "行正令。無言桃李舞三臺。正與麼時。靈雲突出眼睛。",
    "X69n1364_001:0657b13": "玄沙打失鼻孔。撿點將來。好與一坑埋却。諸人有条",
    "X69n1364_001:0657b14": "活路。諸人共知。老僧有条活路。老僧自知。藏身處沒",
    "X69n1364_001:0657b15": "蹤跡。沒蹤跡處正好藏身。明修棧道。暗度陳倉。喫茶",
    "X69n1364_001:0657b16": "已了。不用巡堂。",
    "X69n1364_001:0657b17": "卒菴和尚東湖菴居語",
    "X69n1364_001:0657b18": "侍者　本空　編",
    "X69n1364_001:0657b19": "上堂。夜來思量。一場好笑。第一笑。笑百丈禪師。畫地",
    "X69n1364_001:0657b20": "為牢。巡堂點茶。打了多少之遶。第二笑。笑庵主參禪。",
    "X69n1364_001:0657b21": "不識東山暗號。第三笑。笑庵主住箇菴兒。也學鷄啼",
    "X69n1364_001:0657b22": "狗呌。請虗空為首座。善解譚空。長松為監寺。能守歲",
    "X69n1364_001:0657b23": "寒。青杉為副寺。直節可憙。翠竹為書記。清氣有餘。木",
    "X69n1364_001:0657b24": "梙為藏主。中心活絡。夜合為維那。能和上下。楊柳為",
    "X69n1364_001:0657c01": "知客。能接往來。五味子為典座。能調眾口。栗木為浴",
    "X69n1364_001:0657c02": "主。不憚水泥。檀木為直歲。能驅斷以下。石頭為侍者。",
    "X69n1364_001:0657c03": "穩鎮上方。葛藤為禪客。牽拽不斷。兩班已定。侍者出",
    "X69n1364_001:0657c04": "云。請庵主說禪。庵主以手搖曳云。去去。兩班不動。主",
    "X69n1364_001:0657c05": "云。你輩無情之物。識甚好惡。便歸方丈。石侍者。不覺",
    "X69n1364_001:0657c06": "點頭三下。",
    "X69n1364_001:0657c07": "上堂。一日二僧相訪。一僧云。我能作詩。一僧云。我能",
    "X69n1364_001:0657c08": "說禪。說禪僧。笑作詩僧云。你但做得尖新語句。不知",
    "X69n1364_001:0657c09": "祖師向上巴鼻。作詩僧。笑說禪僧云。你但識得向上",
    "X69n1364_001:0657c10": "巴鼻。不知詩中眼目。二人爭之不已。庵主和會曰。詩",
    "X69n1364_001:0657c11": "中有禪。東湖湖上浪滔天。一葉扁舟破曉煙。禪中有",
    "X69n1364_001:0657c12": "詩。手把烏藤出門去。落花流水不相知。禪與詩何所",
    "X69n1364_001:0657c13": "為斷。送二翁出門去。得閑唱箇哩囉[口*离]。",
    "X69n1364_001:0657c14": "上堂。法座上道即易。火爐頭道即難。未悟時道即易。",
    "X69n1364_001:0657c15": "悟了後道即難。也不難。也不易。神農本草。馬海百忌。",
    "X69n1364_001:0657c16": "上堂。夜來聞得牕外梅花罵桃花云。我獨占上春。騷",
    "X69n1364_001:0657c17": "人多詠。暗吐檀心。通身澄潔。你不知有人間氷雪。桃",
    "X69n1364_001:0657c18": "花罵梅花云。我搖蕩春光。花開爛熳。了無一語。下自",
    "X69n1364_001:0657c19": "成蹊。你但知潔白無瑕。爭似我紅如杲日。疑冬花忽",
    "X69n1364_001:0657c20": "來。相勸云。紅者自紅。白者自白。紅紅白白。不須九百。",
    "X69n1364_001:0657c21": "庵主聞知。不可放過。桃紅梅白。耳在一邊。尀耐疑冬",
    "X69n1364_001:0657c22": "花無端出來。強勸有三十拄杖打他。且道。過在甚處。",
    "X69n1364_001:0657c23": "東風昨夜暗抽條。兩片葉如驢耳朵。",
    "X69n1364_001:0657c24": "上堂。也大奇也大奇。住箇菴兒[宋-木+取]好嬉。兩箇兒童忽",
    "X69n1364_001:0658a01": "相打。中間一攧少人知。如何是知底消息。却愁騎馬",
    "X69n1364_001:0658a02": "滑。故作泛舟歸。",
    "X69n1364_001:0658a03": "上堂。因參佛照師。問我本來面。日日要下語。夜夜思",
    "X69n1364_001:0658a04": "量徧。伎倆做得盡。恰好一年半。至今三十年。又何曾",
    "X69n1364_001:0658a05": "夢見。",
    "X69n1364_001:0658a06": "上堂。古人道。三十餘年住紫胡。二時粥飯氣力麤。無",
    "X69n1364_001:0658a07": "事上山行一轉。借問時人會也無。古人只解閉門造",
    "X69n1364_001:0658a08": "車。不能出門合轍。三十餘年住卒庵。菴中無物可相",
    "X69n1364_001:0658a09": "參。有時南北東西去。白話閑嘈恣放憨。",
    "X69n1364_001:0658a10": "上堂。住箇庵兒[宋-木+取]孤絕。爐中火種渾如滅。謾遣兒童",
    "X69n1364_001:0658a11": "採燥柴。信手拈來得一橛。打一吹光皎潔。通身煖滿",
    "X69n1364_001:0658a12": "屋熱。炎炎奔馳無門歇。夜深狼藉燒人衣。等閑拈出",
    "X69n1364_001:0658a13": "安火訣。以手指柴頭云。鈎在不疑之地。",
    "X69n1364_001:0658a14": "上堂。入山住庵時。全身在荒草。狐狸交尾巴。屋頭逐",
    "X69n1364_001:0658a15": "魂呌。聞者皆寒心。見者生煩惱。我有安心方。韓信放",
    "X69n1364_001:0658a16": "鐵鷂。",
    "X69n1364_001:0658a17": "上堂。我有箇火頭。作事多伶俐。飽飯携鉏頭。菴前去",
    "X69n1364_001:0658a18": "鉏地。寸草不留蹤。善惡無忌諱。且道。丘蚓為兩段。兩",
    "X69n1364_001:0658a19": "頭俱動。佛性在那頭。蘇嚧悉唎。",
    "X69n1364_001:0658a20": "上堂。蹉女自慚多醜拙。看頭上雪成堆。春來思得一",
    "X69n1364_001:0658a21": "回嫁。却請東君為作媒。以虗空為帳幔。以大地為行",
    "X69n1364_001:0658a22": "裝。以雪為髻。以月為梳。以山為簪。以水為帶。以柳為",
    "X69n1364_001:0658a23": "眉。以桃為臉。十分蕭灑。脫體風流。且道。出門一句。如",
    "X69n1364_001:0658a24": "何話會。曉來一陣清風起。梅點蒼苔貽面花。",
    "X69n1364_001:0658b01": "上堂。屋角巖花爛熳。林間春色溫和。處處兒童採蕨。",
    "X69n1364_001:0658b02": "紛紛幽鳥營窠。祖意西來沒消息。樹頭百舌語猶多。",
    "X69n1364_001:0658b03": "上堂。煨火芋頭四五塊。傍林茅屋兩三間。道人若欲",
    "X69n1364_001:0658b04": "來相訪。定是忙忙趕出山。",
    "X69n1364_001:0658b05": "上堂。除夜無可分歲。爐中燒些木[打-丁+費]。臭煙衝著鼻孔。",
    "X69n1364_001:0658b06": "面熱忽然噴嚏。殘年鈍悶。到此消除。新歲佛法。從此",
    "X69n1364_001:0658b07": "吉利。且道。結交頭一句。如何話會。響傳爆竹兒童喜。",
    "X69n1364_001:0658b08": "暗度春風草木知。",
    "X69n1364_001:0658b09": "上堂。今朝正月一。萬事從頭吉。和氣暖如春。世味甜",
    "X69n1364_001:0658b10": "如蜜。日月往復來。光陰不相失。不涉萬緣一句。如何",
    "X69n1364_001:0658b11": "話會。一年三百六十日。",
    "X69n1364_001:0658b12": "上堂。春來不覺做得一夢。夢見占波國與新羅國闘",
    "X69n1364_001:0658b13": "額。嘉州大像。回頭一看。拶倒須彌山。直得乾坤大地。",
    "X69n1364_001:0658b14": "有情無情。一時震動。夢中覺來。元是枕子落地。打破",
    "X69n1364_001:0658b15": "溺器。且道。仰山推出枕子。溈山云。用劒刃上事。已是",
    "X69n1364_001:0658b16": "傷鋒犯手。今日枕子落地。未免笑倒傍觀。",
    "X69n1364_001:0658b17": "上堂。今朝正月半。萬物盡更新。衲僧無一物。何物當",
    "X69n1364_001:0658b18": "慇懃。銀燭高煇天上月。燈花開遍洞中春。正與麼時。",
    "X69n1364_001:0658b19": "東街宕子與西街宕子相打。須彌燈正如來。出來相",
    "X69n1364_001:0658b20": "勸。被他一拳。直得入地三尺。燈籠與露柱。闇裡忽聞",
    "X69n1364_001:0658b21": "之。不覺笑嬉嬉。且道。笑箇甚麼。早知燈是火。飯熟也",
    "X69n1364_001:0658b22": "多時。",
    "X69n1364_001:0658b23": "上堂。衲僧家達己靈。有通變解逢迎。世人既已濁。不",
    "X69n1364_001:0658b24": "可自言清。世人既已酔。不可自言醒。和光同塵去。頭",
    "X69n1364_001:0658c01": "頭總見成。豈不見。昔年党太尉。無分無曉[宋-木+取]分明。",
    "X69n1364_001:0658c02": "落梅上堂。把定風光末上開。紛紛如雪點蒼苔。清香",
    "X69n1364_001:0658c03": "飄處多真實。真實中藏調鼎才。纔生[木*豕]子。便見裏頭",
    "X69n1364_001:0658c04": "仁。以何為驗。青時咬著眉頭皺。熟後黃梅半夜傳。",
    "X69n1364_001:0658c05": "頌古",
    "X69n1364_001:0658c06": "狗子無佛性",
    "X69n1364_001:0658c07": "謾將淡墨畫垂楊。嫋嫋腰枝百尺長。寄語行人不須",
    "X69n1364_001:0658c08": "看。一回看著斷人膓。",
    "X69n1364_001:0658c09": "侍者報趙州大王來",
    "X69n1364_001:0658c10": "舊鞋線斷口頭開。床下埋藏滿面埃。信手拈來著得",
    "X69n1364_001:0658c11": "著。人前拖去又拖來。",
    "X69n1364_001:0658c12": "虗空消殞",
    "X69n1364_001:0658c13": "一日高名及第歸。野花啼鳥盡迎隨。孃生面目渾如",
    "X69n1364_001:0658c14": "舊。祇有青禎異昔時。",
    "X69n1364_001:0658c15": "離四句絕百非",
    "X69n1364_001:0658c16": "淡紅濃綠暗紛紛。是處人家開竹門。堪嘆往來遊翫",
    "X69n1364_001:0658c17": "者。不知身已過花村。",
    "X69n1364_001:0658c18": "祕魔擎杈",
    "X69n1364_001:0658c19": "急水灘頭把釣竿。洪波洶湧暮江寒。錦鱗也解隨鈎",
    "X69n1364_001:0658c20": "上。一吸滄溟徹底乾。",
    "X69n1364_001:0658c21": "不與萬法為侶",
    "X69n1364_001:0658c22": "臨風索笑傲氷霜。吐露春光漏洩香。兩岸斷橋人不",
    "X69n1364_001:0658c23": "渡。一川踈影橫斜陽。",
    "X69n1364_001:0658c24": "大死底人却活時如何。不許夜行。投明須到",
    "X69n1364_001:0659a01": "一回見面不相瞞。便把當臺古鏡看。暗裏照君還照",
    "X69n1364_001:0659a02": "我。清光一片逼人寒。",
    "X69n1364_001:0659a03": "馬祖三十年不少鹽醬",
    "X69n1364_001:0659a04": "乞兒無縷又無襤。餿飯殘羹勿處檐。拈起多年破蓆",
    "X69n1364_001:0659a05": "袋。人前更不懼羞慚。",
    "X69n1364_001:0659a06": "仰山推出枕子",
    "X69n1364_001:0659a07": "水牯牛兒也可誇。鼻繩拽斷臥煙霞。驀然痒處輕抓",
    "X69n1364_001:0659a08": "著。便向人前露尾巴。",
    "X69n1364_001:0659a09": "不昧本來人。請師高著眼。直下覷",
    "X69n1364_001:0659a10": "怪雨狂風勢欲傾。陰垂六合見雲騰。一條瀑布巖前",
    "X69n1364_001:0659a11": "落。界破青山千萬層。",
    "X69n1364_001:0659a12": "在上喫油糍",
    "X69n1364_001:0659a13": "臭口纔開露賊身。看看平地惹埃塵。傍觀不解深藏",
    "X69n1364_001:0659a14": "舌。也作黏牙綴齒人。",
    "X69n1364_001:0659a15": "道吾云。生也不道。死也不道",
    "X69n1364_001:0659a16": "撒出驪珠光烱烱。劈開美玉洞無痕。幾回賤賣無人",
    "X69n1364_001:0659a17": "買。堪笑乞兒孤此恩。",
    "X69n1364_001:0659a18": "鳥窠吹布毛",
    "X69n1364_001:0659a19": "草裏傷人血濺流。等閑解著毒蛇頭。炎炎惡風衝天",
    "X69n1364_001:0659a20": "上。赫日光中結蜃樓。",
    "X69n1364_001:0659a21": "首山竹篦話",
    "X69n1364_001:0659a22": "傾山紅爐鐵彈圓。輕輕撥著骨毛寒。紅光直透青霄",
    "X69n1364_001:0659a23": "外。塞壑填溝無處安。",
    "X69n1364_001:0659a24": "雪峰南山鼈鼻蛇",
    "X69n1364_001:0659b01": "躍出南山鼈鼻蛇。引他閑漢競隨邪。萬人叢裏咬肩",
    "X69n1364_001:0659b02": "過。唯是親兒識得爺。",
    "X69n1364_001:0659b03": "北斗裏藏身",
    "X69n1364_001:0659b04": "閙裡輕輕颺碌磚。衲僧鼻孔一時穿。掀天笑罷歸來",
    "X69n1364_001:0659b05": "矣。打著南邊動北邊。",
    "X69n1364_001:0659b06": "南泉斬猫",
    "X69n1364_001:0659b07": "家常茶飯不多般。遇客延留禮數寬。若是上方曾飽",
    "X69n1364_001:0659b08": "者。和盤呈獻不能飡。",
    "X69n1364_001:0659b09": "趙州頭戴草鞋",
    "X69n1364_001:0659b10": "少年宕子愛雕青。文彩肌膚相映明。閙裡祇圖遮俗",
    "X69n1364_001:0659b11": "眼。強將赤體以為榮。",
    "X69n1364_001:0659b12": "庭前栢樹子",
    "X69n1364_001:0659b13": "一片油絲水面浮。隨波搖動遂波流。等閑拋在江湖",
    "X69n1364_001:0659b14": "裏。綰著金鱗未肯休。",
    "X69n1364_001:0659b15": "三聖逢人即出。興化逢人不出",
    "X69n1364_001:0659b16": "拏得大家些子本。門前鋪席恣開張。到頭滯貨同行",
    "X69n1364_001:0659b17": "市。價數高低兩不爭。",
    "X69n1364_001:0659b18": "僧問六祖。黃梅意旨甚人得。祖云。會法人得。",
    "X69n1364_001:0659b19": "僧云。和尚還得不。祖云。我不會佛法",
    "X69n1364_001:0659b20": "舉目寥寥絕點新。老來無處可安身。曾經幾度雪霜",
    "X69n1364_001:0659b21": "苦。話著楊花愁殺人。",
    "X69n1364_001:0659b22": "睦州云。見成公案。放你三十棒",
    "X69n1364_001:0659b23": "逆水張帆過海門。漫天煙霧暗昏昏。舉頭便見扶桑",
    "X69n1364_001:0659b24": "國。休把南針定曉分。",
    "X69n1364_001:0659c01": "紫璘供奉注經。國師以水一盞米七粒筯一",
    "X69n1364_001:0659c02": "雙示之",
    "X69n1364_001:0659c03": "柳色重重翠作堆。豁開三徑不紆迴。門前祇是舊時",
    "X69n1364_001:0659c04": "底。付與淵明歸去來。",
    "X69n1364_001:0659c05": "定上座。見臨際擒住與一掌。定禮拜忽然有",
    "X69n1364_001:0659c06": "省",
    "X69n1364_001:0659c07": "柴頭火種欻然紅。荒草堆中遇疾風。眼底蟭螟勿棲",
    "X69n1364_001:0659c08": "泊。撒開猛焰恣燒空。",
    "X69n1364_001:0659c09": "勘婆子語",
    "X69n1364_001:0659c10": "婆子孤窮要嫁人。趙州聞得便相親。歸來只說恩情",
    "X69n1364_001:0659c11": "話。堪笑無端惹客塵。",
    "X69n1364_001:0659c12": "魯祖見僧面壁",
    "X69n1364_001:0659c13": "髑髏徧野難遮掩。礙寒行人轉見垂。從此一面看驗",
    "X69n1364_001:0659c14": "後。也須拙地為深埋。",
    "X69n1364_001:0659c15": "靈雲見桃花。玄沙云未徹",
    "X69n1364_001:0659c16": "靈雲一見更無疑。未徹明明說向誰。榼[木*(天/韭)]堆頭添糞",
    "X69n1364_001:0659c17": "[土*帝]。順風吹了逆風吹。",
    "X69n1364_001:0659c18": "與麼也得。不與麼也得",
    "X69n1364_001:0659c19": "桃花開了杏花開。陳陳香風撲鼻來。零落盡隨流水",
    "X69n1364_001:0659c20": "去。更無一片點蒼苔。",
    "X69n1364_001:0659c21": "托鉢話",
    "X69n1364_001:0659c22": "燒紙無端引崇來。看看家鬼返為灾。青天白日弄門",
    "X69n1364_001:0659c23": "戶。背手掩來順手開。",
    "X69n1364_001:0659c24": "洗鉢話",
    "X69n1364_001:0660a01": "荒村無物當風流。不解梳粧不識羞。草裡有花隨手",
    "X69n1364_001:0660a02": "折。等閑插在野人頭。",
    "X69n1364_001:0660a03": "趙州訪二庵主",
    "X69n1364_001:0660a04": "天雄附子出綿州。價數高低一等酬。治病殺人隨所",
    "X69n1364_001:0660a05": "用。到頭難覔箇蹤由。",
    "X69n1364_001:0660a06": "因學者生死到來如何抵當。師即答以四偈",
    "X69n1364_001:0660a07": "生死到來何抵當。石人頭上忽生瘡。這些痒處纔撓",
    "X69n1364_001:0660a08": "著。便向人前孟八郎。",
    "X69n1364_001:0660a09": "生死到來何抵當。乞兒相見便傾囊。寥寥四顧渾無",
    "X69n1364_001:0660a10": "有。堪笑一身沒處藏。",
    "X69n1364_001:0660a11": "生死到來何抵當。蕭然歸去路堂堂。到家句子聊相",
    "X69n1364_001:0660a12": "寄。寫入碧天鴻鴈行。",
    "X69n1364_001:0660a13": "生死到來何抵當。月明靜夜共商量。荷華荷葉通消",
    "X69n1364_001:0660a14": "息。一陣風來一陣香。",
    "X69n1364_001:0660a15": "佛祖贊",
    "X69n1364_001:0660a16": "出山相",
    "X69n1364_001:0660a17": "眼冷含霜耳帶環。和頭和面草斕班。一回春至一回",
    "X69n1364_001:0660a18": "綠。老子何曾解出山。",
    "X69n1364_001:0660a19": "上無片瓦下無錐。一箇窮身只自知。從此入流隨所",
    "X69n1364_001:0660a20": "住。手中携箇活魚兒。",
    "X69n1364_001:0660a21": "維摩",
    "X69n1364_001:0660a22": "手提拂子坐胡床。眼似流星鬢似霜。開不二門長示",
    "X69n1364_001:0660a23": "疾。却將好肉剜成瘡。",
    "X69n1364_001:0660a24": "達磨",
    "X69n1364_001:0660b01": "因販私鹽。無端過界。撞著梁王。不勘自敗。狼藉官場。",
    "X69n1364_001:0660b02": "遭人笑怪。匾檐脫却兩頭。至今全無買賣。",
    "X69n1364_001:0660b03": "龐居士",
    "X69n1364_001:0660b04": "得便宜是落便宜。傾盡家珍賣笊籬。男女聚頭無結",
    "X69n1364_001:0660b05": "果。這般翁子大無知。",
    "X69n1364_001:0660b06": "祖圖",
    "X69n1364_001:0660b07": "點汙人間閑紙墨。紙因五葉一花開。看他次第傳芳",
    "X69n1364_001:0660b08": "去。總是邯鄲學步來。",
    "X69n1364_001:0660b09": "寒山拾得",
    "X69n1364_001:0660b10": "寒拾相逢便拍肩。雙収雙放芙掀天。古今一片閑田",
    "X69n1364_001:0660b11": "地。露出尋常茗菷邊。",
    "X69n1364_001:0660b12": "三教圖",
    "X69n1364_001:0660b13": "六耳不同謀。相看已漏泄。都來只三人。證龜却成鼈。",
    "X69n1364_001:0660b14": "者也之乎。無為寂滅。養家一般。道路各別。別不別。掉",
    "X69n1364_001:0660b15": "棒打落天邊月。",
    "X69n1364_001:0660b16": "觀流水觀音",
    "X69n1364_001:0660b17": "一片寒泉劈面來。斷崖嶮處滑如苔。舉頭只麼隨流",
    "X69n1364_001:0660b18": "水。大士何曾眼豁開。",
    "X69n1364_001:0660b19": "巖頭禪師甘贄居士",
    "X69n1364_001:0660b20": "安居俗舍太無稽。黑白分明類不齊。謾向人前露針",
    "X69n1364_001:0660b21": "線。賺他女子與夫妻。",
    "X69n1364_001:0660b22": "布袋",
    "X69n1364_001:0660b23": "眼冷千江月。眉橫萬疊山。杖頭挑布袋。信脚到人間。",
    "X69n1364_001:0660b24": "蝦子",
    "X69n1364_001:0660c01": "斗裏跳出。手中揑定。不入水泥。喪却性命。",
    "X69n1364_001:0660c02": "謌偈",
    "X69n1364_001:0660c03": "卒庵歌",
    "X69n1364_001:0660c04": "三間茅屋堪投老。草草生涯隨分好。月池當戶鏡光",
    "X69n1364_001:0660c05": "寒。竹逕遶櫩通大道。風吹葉葉自成堆。信手拈來一",
    "X69n1364_001:0660c06": "莖草。賤如泥貴似寶。要用便用不須討。遼天鼻孔被",
    "X69n1364_001:0660c07": "渠穿。來往行人俱絆倒。阿呵呵會也麼。問取前村張",
    "X69n1364_001:0660c08": "四哥。",
    "X69n1364_001:0660c09": "闡提歌",
    "X69n1364_001:0660c10": "無住著老禪魔。歡喜少惡性多。三毒花中結苦果。蒺",
    "X69n1364_001:0660c11": "蔾園裡養蜂窠。說調普賢賣白象。呼喚兒童填黃河。",
    "X69n1364_001:0660c12": "戲弄南山老虎。踏飜北海滄波。洗盡佛祖冤。法戰罷",
    "X69n1364_001:0660c13": "干戈。五千文字拭抹布。一會靈山糞掃籮。謾將無義",
    "X69n1364_001:0660c14": "語。唱起闡提歌。調古不堪聽。聲極透巖阿。能妙轉絕",
    "X69n1364_001:0660c15": "捫摩。六用機中抽線。電光影裏攛梭。織成無縫襖。綉",
    "X69n1364_001:0660c16": "出沒底靴。三臺舞罷呵呵笑。笑倒多年黑老婆。",
    "X69n1364_001:0660c17": "草鞋歌",
    "X69n1364_001:0660c18": "村裏人有意知。就手織成最容易。長短大小在目前。",
    "X69n1364_001:0660c19": "密用工夫多快利。草窠裡面跳出來。結却繩頭有巴",
    "X69n1364_001:0660c20": "鼻。牢束跟緊在耳。擲地作金聲。舉步離泥水。著入千",
    "X69n1364_001:0660c21": "山與萬山。把定脚頭并脚尾。趙州盡力戴不起。玄沙",
    "X69n1364_001:0660c22": "喫絆趯著指。拖來拖去底頭穿。輕輕颺在糞裏。",
    "X69n1364_001:0660c23": "拄杖歌",
    "X69n1364_001:0660c24": "拄杖子最超絕。到頭到尾黑鱗皸。凜凜風生堅似鐵。",
    "X69n1364_001:0661a01": "同我行共我歇。恣縱橫任拖拽。攪動碧潭龍。打落天",
    "X69n1364_001:0661a02": "邊月。有時拄到千峰頂。千峯萬峰俱迸裂。有時攛人",
    "X69n1364_001:0661a03": "荒草中。潛藏影跡難分別。芭蕉有屈無人雪。大隨提",
    "X69n1364_001:0661a04": "起重漏泄。而今老大懶扶持。信手拗來成兩橛。",
    "X69n1364_001:0661a05": "明宗",
    "X69n1364_001:0661a06": "古徑苔生路已差。無根樹上發空花。一番花落成空",
    "X69n1364_001:0661a07": "果。信手拈來是苦瓜。",
    "X69n1364_001:0661a08": "羅漢菜",
    "X69n1364_001:0661a09": "根塵脫落超諸有。豈與尋常種草同。塞斷衲僧三寸",
    "X69n1364_001:0661a10": "舌。橫身鉢裏展神通。",
    "X69n1364_001:0661a11": "迎善財歸南樓",
    "X69n1364_001:0661a12": "古寺閑房共掩扉。相逢彼此罷參歸。時難只得同杳",
    "X69n1364_001:0661a13": "火。莫信閑人說是非。",
    "X69n1364_001:0661a14": "常禪師荷衣沼",
    "X69n1364_001:0661a15": "遇物合人仰祖風。弊衣遺在一池中。秋風吹破春風",
    "X69n1364_001:0661a16": "補。不犯清波一線功。",
    "X69n1364_001:0661a17": "禮佛照禪師塔",
    "X69n1364_001:0661a18": "憶得尋流日。重來走一遭。跨門相見處。全不犯波濤。",
    "X69n1364_001:0661a19": "訪育王東堂空叟和尚夜話",
    "X69n1364_001:0661a20": "病餘相對兩枯樁。霜髮毿毿映暖窻。縱有丹青描不",
    "X69n1364_001:0661a21": "得。到頭六六不成雙。",
    "X69n1364_001:0661a22": "因說多年破草鞵。祖翁插脚強安排。從茲狼藉渾無",
    "X69n1364_001:0661a23": "底。次第提持轉見乖。",
    "X69n1364_001:0661a24": "禮蜜庵禪師塔",
    "X69n1364_001:0661b01": "綿裏褁刀難近傍。飯中有藥出閩鄉。至今怕飲山中",
    "X69n1364_001:0661b02": "水。我昔曾遭蠱毒傷。",
    "X69n1364_001:0661b03": "送米上佛照禪師",
    "X69n1364_001:0661b04": "捻不成團撥不開。一槌直下絕纖埃。從茲幾度經節",
    "X69n1364_001:0661b05": "後。盡向箕前跳出來。",
    "X69n1364_001:0661b06": "訪香山松源和尚",
    "X69n1364_001:0661b07": "卒菴自笑風流。甚酔後何須若戀盃。十字路頭荒草",
    "X69n1364_001:0661b08": "店。引他來往兩三回。",
    "X69n1364_001:0661b09": "謝無用和尚惠鞵",
    "X69n1364_001:0661b10": "信手裁成任短長。密通一線透中央。看來只是舊時",
    "X69n1364_001:0661b11": "底。著了何妨到處行。",
    "X69n1364_001:0661b12": "送浙翁禪師住徑山",
    "X69n1364_001:0661b13": "古路滑如苔。衲僧忘故步。人從天台來。却住徑山去。",
    "X69n1364_001:0661b14": "家醜向外揚。生鐵被虫蠧。一陳落華風。吹作送行句。",
    "X69n1364_001:0661b15": "寄滅翁禪師",
    "X69n1364_001:0661b16": "老去隱如虎。難瞞在一班。入林[宋-木+取]容易。上樹極艱難。",
    "X69n1364_001:0661b17": "舌底千谿水。眉間萬疊山。年深拽不動。草種轉癡頑。",
    "X69n1364_001:0661b18": "寄台州瑞巖高原禪師住靈隱",
    "X69n1364_001:0661b19": "水出在高原。源深到冷泉。飲者禿却舌。嗅者鼻孔穿。",
    "X69n1364_001:0661b20": "口鼻兩俱喪。妙用絕正偏。側耳與招手。聽猿同呼猿。",
    "X69n1364_001:0661b21": "藤蘿影裡石磊磊。雙澗合流波漣漣。南來北來脚下",
    "X69n1364_001:0661b22": "過。欲知冷暖待驢年。",
    "X69n1364_001:0661b23": "庵中夏",
    "X69n1364_001:0661b24": "草中得路便藏身。不入他家水牯群。彈指一聲為號",
    "X69n1364_001:0661c01": "令。仾頭問訊當慇懃。",
    "X69n1364_001:0661c02": "耐重",
    "X69n1364_001:0661c03": "坐斷孤危未肯休。荷擔傑閣與層樓。柦翁活計丘山",
    "X69n1364_001:0661c04": "重。得力全歸頂[寧*頁]頭。",
    "X69n1364_001:0661c05": "山居",
    "X69n1364_001:0661c06": "老來歸隱故山深。獨抱無絃絕賞音。靜對凉風彈一",
    "X69n1364_001:0661c07": "曲。亂蟬聲合奏青林。",
    "X69n1364_001:0661c08": "居山活計隨時用。觸事都從舊路行。只把手頭些子",
    "X69n1364_001:0661c09": "力。撥開火種自燒鐺。",
    "X69n1364_001:0661c10": "朝陽穿破衲",
    "X69n1364_001:0661c11": "笑看體上衣。斷雲欲飛走。朝陽忽相逢。針眼已通透。",
    "X69n1364_001:0661c12": "對月了殘經",
    "X69n1364_001:0661c13": "待月了殘經。文義何曾有。分付與癡兒。黃葉卷在手。",
    "X69n1364_001:0661c15": "雲居卒菴和尚語錄卷(終)",
    "X69n1364_001:0661c17": "(更有外集二卷。板留東湖錢堰高路分宅)。"
}