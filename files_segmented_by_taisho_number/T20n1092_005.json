{
    "T20n1092_005:0250a15": "不空羂索神變真言經卷第五",
    "T20n1092_005:0250a17": "大唐天竺三藏菩提流志譯",
    "T20n1092_005:0250a18": "6 罥索成就品1羂索成就品第六之一",
    "T20n1092_005:0250a19": "世尊若欲廣大神通遊歷三十三天宮殿。乃",
    "T20n1092_005:0250a20": "至阿迦尼吒天一切諸佛報身所住宮殿處",
    "T20n1092_005:0250a21": "者。及日宮月宮龍宮藥叉宮羅剎宮乾闥婆",
    "T20n1092_005:0250a22": "宮阿素洛宮糵魯茶宮緊那羅宮莫呼羅伽",
    "T20n1092_005:0250a23": "宮者。乃至成就出世世間一切法者。先承事",
    "T20n1092_005:0250a24": "畢。身器清淨持戒精進。發大悲心總敬三寶。",
    "T20n1092_005:0250a25": "如法修治不空王八種羂索三昧耶。其像羂",
    "T20n1092_005:0250a26": "索三昧耶。以金或銀鑄不空羂索觀世音菩",
    "T20n1092_005:0250a27": "薩身。長八指量取手兩把量是三面兩臂。正面慈悲。左",
    "T20n1092_005:0250a28": "面大瞋怒目張口。右面微瞋頻眉合口。首",
    "T20n1092_005:0250a29": "戴寶冠冠有化佛。左手執羂索右手揚掌。七",
    "T20n1092_005:0250b01": "寶瓔珞鐶釧天衣。而莊嚴之坐蓮華座。又以",
    "T20n1092_005:0250b02": "銀或鑌鐵作三叉戟。長十六指量取一肘量是其羂",
    "T20n1092_005:0250b03": "索等分用蓮荷莖絲杜仲木絲。素迦木絲樹",
    "T20n1092_005:0250b04": "皮絲蠶絲。如法治練。白月八日作曼拏羅。壇",
    "T20n1092_005:0250b05": "心純以白栴檀香泥沈水香泥。欝金香泥。圖",
    "T20n1092_005:0250b06": "畫一肘三十二葉開敷蓮華。當華臺上盤置",
    "T20n1092_005:0250b07": "五絲。三白飲食香花香水如法供養。每日斷",
    "T20n1092_005:0250b08": "諸談論戲笑。誦母陀羅尼真言祕密心真言。",
    "T20n1092_005:0250b09": "加持五絲一百八遍。至十五日斷食。誦持真",
    "T20n1092_005:0250b10": "言不絕。合持索股長為一條。勿別為股。覆疊",
    "T20n1092_005:0250b11": "八股長十六肘。合成羂索。其索兩頭一頭繫",
    "T20n1092_005:0250b12": "菩薩。一頭繫三叉戟阿摩羅果。於神通月白",
    "T20n1092_005:0250b13": "月八日。清淨洗浴著淨衣服。食三白食作",
    "T20n1092_005:0250b14": "曼拏羅。中嚴寶綵法座。其座方圓高下一肘。",
    "T20n1092_005:0250b15": "正於座上置像索戟。其索寬盤像置索中。誦",
    "T20n1092_005:0250b16": "母陀羅尼真言祕密心真言。加持像索戟二",
    "T20n1092_005:0250b17": "十一遍而安置之。當加持塗香塗於像上索",
    "T20n1092_005:0250b18": "上戟上。種種末香亦遍散上。又加持白芥",
    "T20n1092_005:0250b19": "子亦散其上。以諸香花香水飲食果蓏隨心",
    "T20n1092_005:0250b20": "供養。四角置香水瓶。四門座前置香水椀。每",
    "T20n1092_005:0250b21": "日六時面東依法而坐。於座觀心寂靜。燒焯",
    "T20n1092_005:0250b22": "香王。結印誦母陀羅尼真言祕密心真言。加",
    "T20n1092_005:0250b23": "持像索戟上。作是法者當斷言論。外來飲食",
    "T20n1092_005:0250b24": "皆不應食。是食穢觸。每初夜時後夜時。一加",
    "T20n1092_005:0250b25": "持白芥子。一先打戟索。三十六旬精進持法。",
    "T20n1092_005:0250b26": "無間時日。初夜中夜五更曉時。其像索上一",
    "T20n1092_005:0250b27": "時放光。若放火光當成世間悉地之法。若放",
    "T20n1092_005:0250b28": "種種雜色光明。當成出世悉地三昧。是時空",
    "T20n1092_005:0250b29": "中出聲告言。善哉善哉善男子。汝今已成出",
    "T20n1092_005:0250c01": "世世間菩提心羂索三昧耶。是羂索力挽攝",
    "T20n1092_005:0250c02": "最上菩提心王。住得十波羅蜜功德圓滿。如",
    "T20n1092_005:0250c03": "如意寶。是時懺悔發無上願閼伽供養。右手",
    "T20n1092_005:0250c04": "執戟索。奮聲誦母陀羅尼真言祕密心真言",
    "T20n1092_005:0250c05": "滿一萬遍。證不空王真言神通三昧耶。得俱",
    "T20n1092_005:0250c06": "胝百千真言明仙恭敬伴祐。遊騰十方福命",
    "T20n1092_005:0250c07": "增壽十俱胝歲。所念於法隨念隨成。若有有",
    "T20n1092_005:0250c08": "情具造五逆十惡罪者。遇獲此經。頓生信慧",
    "T20n1092_005:0250c09": "深樂此法。一心修學精進不怠。亦令決定當",
    "T20n1092_005:0250c10": "得成就。何況淨信清淨持戒精進修治。豈不",
    "T20n1092_005:0250c11": "最大成是法耶。若修治者於法生疑則無成",
    "T20n1092_005:0250c12": "現。若欲調伏一切天龍藥叉羅剎毘那夜迦",
    "T20n1092_005:0250c13": "者。誦母陀羅尼真言七遍。誦奮怒王真言七",
    "T20n1092_005:0250c14": "遍。呼召一切天龍藥叉羅剎毘那夜迦。右手",
    "T20n1092_005:0250c15": "旋索。則便皆至任為役使。若欲世人相敬念",
    "T20n1092_005:0250c16": "者。誦持真言。旋索作法即當遂願。又法誦奮",
    "T20n1092_005:0250c17": "怒王真言七遍。右手輪索。當作攝縛一切諸",
    "T20n1092_005:0250c18": "惡天龍藥叉羅剎想。則皆被縛若不解放。無",
    "T20n1092_005:0250c19": "於年月常被拘縶。若解放者。起大悲心誦祕",
    "T20n1092_005:0250c20": "密心真言三遍。即皆放去。若調伏邪惡人者。",
    "T20n1092_005:0250c21": "誦念真言輪旋索者。當則順伏。若欲祕密三",
    "T20n1092_005:0250c22": "昧耶者。執索誦念真言結羂索印。印加持身",
    "T20n1092_005:0250c23": "即去隨意。若欲龍天降澍雨者。及止雨者。如",
    "T20n1092_005:0250c24": "法作壇供養像索。視天誦念真言旋索作法。",
    "T20n1092_005:0250c25": "須雨則雨。須止則止。若欲禳除一切災疫病",
    "T20n1092_005:0250c26": "者。於高樓上或高山頂。誦持真言七遍輪擲",
    "T20n1092_005:0250c27": "羂索。一切災疫惡風雹雨則皆除散。如是成",
    "T20n1092_005:0250c28": "就此菩提心三昧耶者。猷不亂念守持淨戒。",
    "T20n1092_005:0250c29": "係想一切諸佛菩薩觀世音菩薩。常在目前",
    "T20n1092_005:0251a01": "恭敬供養。如法誦念恒不忘失即得成就。",
    "T20n1092_005:0251a02": "世尊輪羂索三昧耶。當以金銀赤銅鑄寫為",
    "T20n1092_005:0251a03": "輪。方圓八指手二把則量六輻。輪轂輻輞。具足分",
    "T20n1092_005:0251a04": "明如法莊飾。其羂索等分取蓮荷莖絲杜仲",
    "T20n1092_005:0251a05": "木絲蠶絲。如法治練。白月八日如法作壇。於",
    "T20n1092_005:0251a06": "檀中心白栴檀香泥欝金香泥沈水香泥。圖",
    "T20n1092_005:0251a07": "畫一肘一百八葉開敷蓮華。摽郭界道。當花",
    "T20n1092_005:0251a08": "臺上盤置三絲。三白飲食種種香花如法供",
    "T20n1092_005:0251a09": "養。每日誦母陀羅尼真言祕密心真言。加持",
    "T20n1092_005:0251a10": "三絲一百八遍。至十五日斷食誦念。調調不",
    "T20n1092_005:0251a11": "絕。合持索股長為一條勿別為股。覆疊三股",
    "T20n1092_005:0251a12": "長三十六肘。合成羂索輪法亦爾。以索一頭",
    "T20n1092_005:0251a13": "繫輪轂上。於神通月白月八日。清淨洗浴著",
    "T20n1092_005:0251a14": "淨衣服。食三白食如法作壇。於壇東面置不",
    "T20n1092_005:0251a15": "空羂索觀世音菩薩像。壇心莊嚴雜綵高座。",
    "T20n1092_005:0251a16": "其座高下方圓一肘。座上盤置輪索。加持塗",
    "T20n1092_005:0251a17": "香塗輪索上。加持末香散輪索上。加持白芥",
    "T20n1092_005:0251a18": "子亦散其上。以諸香花香水三白飲食如法",
    "T20n1092_005:0251a19": "供養。四角置香水瓶。於座四面置香水椀。每",
    "T20n1092_005:0251a20": "日面東燒焯香王。供養一切衣法趺坐。時",
    "T20n1092_005:0251a21": "常無間誦母陀羅尼真言祕密心真言。先持",
    "T20n1092_005:0251a22": "輪索。若初夜時若後夜時。加持白芥子先打",
    "T20n1092_005:0251a23": "輪索。三十六旬精進持法。無間時日。初夜後",
    "T20n1092_005:0251a24": "夜五更曉時。其輪索上一時放光。昇空騰轉。",
    "T20n1092_005:0251a25": "持真言者頭上熾放大火光焰。觀世音像讚",
    "T20n1092_005:0251a26": "語其言。善哉善哉善男子。汝今成就不空如",
    "T20n1092_005:0251a27": "意心輪羂索三昧耶。是時閼伽供養乞願。作",
    "T20n1092_005:0251a28": "其輪印左手執輪。作其索印右手持索。誦奮",
    "T20n1092_005:0251a29": "怒王真言一百八遍。誦母陀羅尼真言祕密",
    "T20n1092_005:0251b01": "心真言。加持輪索一百八遍。於自頂上右轉",
    "T20n1092_005:0251b02": "三匝。又結灌頂印加持頂上。右轉三匝而自",
    "T20n1092_005:0251b03": "灌頂。當證不空如意輪大神通三昧耶。得一",
    "T20n1092_005:0251b04": "切大持真言明仙。現前敬護白言。大仙今",
    "T20n1092_005:0251b05": "何所作。我皆能為恃怙為伴。若入修羅窟者。",
    "T20n1092_005:0251b06": "住阿修羅窟門。一日斷食誦持真言。加持輪",
    "T20n1092_005:0251b07": "索不絕。當修羅窟門。一加持一擬一百八擬。",
    "T20n1092_005:0251b08": "門門自開直入無礙。若入藥叉羅剎緊那羅",
    "T20n1092_005:0251b09": "龍窟者。法亦准此。若入窟時。恒以左手執輪",
    "T20n1092_005:0251b10": "當胸。右手把索當右髆齊。入窟門持地六",
    "T20n1092_005:0251b11": "震動。輪放光焰照明窟中。種種寶樹花果宮",
    "T20n1092_005:0251b12": "殿周障觀見。至宮路中。忽見化出清淨無垢",
    "T20n1092_005:0251b13": "藥精味神。狀如天形。眾寶衣服備莊嚴身。手",
    "T20n1092_005:0251b14": "便執持俱延枝果無垢藥精有大毒威。一踰",
    "T20n1092_005:0251b15": "膳那覩目人者。力能吸奪人精氣。若見之",
    "T20n1092_005:0251b16": "時怒心無畏。左手執輪右手執索。當前立住",
    "T20n1092_005:0251b17": "大瞋怒聲。大稱𤙖字二三七聲。降伏藥精。又",
    "T20n1092_005:0251b18": "大瞋聲誦奮怒王真言二三七遍。遙降藥精。",
    "T20n1092_005:0251b19": "是時令其無垢藥精面悶于地。遍體流汗如",
    "T20n1092_005:0251b20": "泉涌流。持真言者是時見已勿觸身汗。藥精",
    "T20n1092_005:0251b21": "復起大怒顧目。持真言者。持索急打無垢藥",
    "T20n1092_005:0251b22": "精三四七下。則便怖伏身出甘露。持真言者",
    "T20n1092_005:0251b23": "取塗二眼二脚掌上。遍塗身上即得昇空。承",
    "T20n1092_005:0251b24": "住第一風輪證天眼通。具足觀眺十方一切",
    "T20n1092_005:0251b25": "諸佛菩薩一切天仙。及所過去一切諸佛。住",
    "T20n1092_005:0251b26": "舍利者而亦見之。真言者身變如金色。髮如",
    "T20n1092_005:0251b27": "旋螺壽增千劫。十八千俱胝那庾多百千天",
    "T20n1092_005:0251b28": "仙常為伴侶。七十二殑伽沙俱胝百千緊那",
    "T20n1092_005:0251b29": "羅真言明仙緊捺唎真言明仙。供給敬護。",
    "T20n1092_005:0251c01": "所欲天諸甘露美食。得其善眼阿修羅王即便",
    "T20n1092_005:0251c02": "供給。一切毘那夜迦。惡心息滅皆自順伏。又",
    "T20n1092_005:0251c03": "取藥精髮合為繩。當便加持二三七遍變為",
    "T20n1092_005:0251c04": "寶索。持真言者常持繫腰。一切所去永無障",
    "T20n1092_005:0251c05": "礙。是諸真言明仙。乃至菩提常伴守護。若",
    "T20n1092_005:0251c06": "出若入修羅宮窟。恒執輪索暫不放捨。再見",
    "T20n1092_005:0251c07": "藥精更勿共語。善眼阿修羅王一切眷屬。執",
    "T20n1092_005:0251c08": "持寶蓋天妙衣服。一切妙寶蓮花。一切寶花",
    "T20n1092_005:0251c09": "寶珠大摩尼珠。一切器仗一切寶器。盛飾天",
    "T20n1092_005:0251c10": "諸甘露飲食一切寶香。同心喜迎恭敬供養。",
    "T20n1092_005:0251c11": "或復奉施持真言者。是時倍復無量精進。發",
    "T20n1092_005:0251c12": "大悲愍不退轉心。一心憶持不空羂索觀世",
    "T20n1092_005:0251c13": "音菩薩。心不放逸不觀眾色不著於相。其心",
    "T20n1092_005:0251c14": "常住無相三昧。直上殿中寶師子座。先置輪",
    "T20n1092_005:0251c15": "索後便坐座。長跪合掌。至心頂禮十方一切",
    "T20n1092_005:0251c16": "諸佛菩薩觀世音菩薩。請加福德。超越窟中",
    "T20n1092_005:0251c17": "一切鬼神。是真言者又當發大菩提之心。觀",
    "T20n1092_005:0251c18": "如三昧頭面頂禮十方一切諸佛菩薩觀世音",
    "T20n1092_005:0251c19": "菩薩。其輪即自昇空騰轉。當諸鬼神頭上輪",
    "T20n1092_005:0251c20": "旋。是諸鬼神怖皆順伏。持真言者當坐座時。",
    "T20n1092_005:0251c21": "其窟宮殿六種震動。空中天樂種種和鳴。一",
    "T20n1092_005:0251c22": "切諸天共持寶冠捧置頭上。於虛空中雨下",
    "T20n1092_005:0251c23": "天諸妙寶衣服金銀寶珠寶莊嚴具。而為供",
    "T20n1092_005:0251c24": "養。一切諸天共持寶器。盛甘露漿奉施供養。",
    "T20n1092_005:0251c25": "便當受食變身金色。其髮變如安膳那色。得",
    "T20n1092_005:0251c26": "淨天眼色相端悅。如自在天福德增長。如觀",
    "T20n1092_005:0251c27": "世音菩薩。壽命千劫住阿修羅窟。若出窟",
    "T20n1092_005:0251c28": "來。持是甘露隨身所用。和湯沐浴滅除罪垢。",
    "T20n1092_005:0251c29": "若塗木上變為真金。若塗一切瓦石鐵銅銀",
    "T20n1092_005:0252a01": "等。皆變為金。若欲見龍建禰耶。緊那羅姶娑",
    "T20n1092_005:0252a02": "囉建禰耶者。如法作壇。以種種寶嚴飾輪索。",
    "T20n1092_005:0252a03": "置於座上如法供養。誦母陀羅尼真言祕密",
    "T20n1092_005:0252a04": "心真言。加持白芥子。一加持一打輪索一千",
    "T20n1092_005:0252a05": "八遍。索自踠轉輪自騰轉。即持輪索往龍湫",
    "T20n1092_005:0252a06": "沜。又加持輪索旋擲湫上一二七匝。召攝龍",
    "T20n1092_005:0252a07": "建禰耶。時建禰耶而即出現。若欲龍宮寶莊",
    "T20n1092_005:0252a08": "嚴具。如前擲索隨意得現。若欲剎利婆羅門",
    "T20n1092_005:0252a09": "一切人民相敬念者。向彼旋索。無問遠近皆",
    "T20n1092_005:0252a10": "當敬念。若欲攝伏一切師子白象虎狼惡獸",
    "T20n1092_005:0252a11": "者。亦皆加持旋擲輪索。悉便怖伏。若欲日天",
    "T20n1092_005:0252a12": "月天看偤護者。面向日天月天。加持輪索。旋",
    "T20n1092_005:0252a13": "擲。其日月天而為護故。若欲往日月宮者。當",
    "T20n1092_005:0252a14": "結羂索印執持輪索。誦母陀羅尼真言一千",
    "T20n1092_005:0252a15": "八遍。即得昇空至日月宮。若欲却來到前作",
    "T20n1092_005:0252a16": "法即還本處。若欲往入龍宮殿者。於龍湫沜",
    "T20n1092_005:0252a17": "作壇。誦母陀羅尼真言祕密心真言。輪索一",
    "T20n1092_005:0252a18": "百八匝。向湫旋擲。龍王眷屬一時出現。告真",
    "T20n1092_005:0252a19": "言者言。任入宮殿。欲入之時湫池震動。變為",
    "T20n1092_005:0252a20": "寶池其水清潔。色香味具如甘露漿。復誦祕",
    "T20n1092_005:0252a21": "密心真言。加持白芥子散於池中。當有龍女",
    "T20n1092_005:0252a22": "出現半身。捧寶花瓶瞻視恭敬。白真言者願",
    "T20n1092_005:0252a23": "入宮中。見龍女時先乞三願。為得證獲菩提",
    "T20n1092_005:0252a24": "法故。白女言曰。今乞三願願賜與我。為我作",
    "T20n1092_005:0252a25": "母作姊作大施主給侍乞人。如是三願總皆",
    "T20n1092_005:0252a26": "乞之。是時龍女答真言者。任所取為。執持輪",
    "T20n1092_005:0252a27": "索誦母陀羅尼真言祕密心真言。緩步徐行",
    "T20n1092_005:0252a28": "入於龍宮。至宮殿中上師子座。坐時頂禮十",
    "T20n1092_005:0252a29": "方一切諸佛菩薩觀世音菩薩。其龍宮殿。純",
    "T20n1092_005:0252b01": "以寶鐸金鈴垂珠瓔珞。種種莊嚴。龍女當時",
    "T20n1092_005:0252b02": "掌持大寶。告真言者。若為菩提。今即與我受",
    "T20n1092_005:0252b03": "是大摩尼寶。當即取己。先盤輪索安寶座上。",
    "T20n1092_005:0252b04": "置摩尼寶當索中心。合掌供養誦母陀羅尼",
    "T20n1092_005:0252b05": "真言祕密心真言。加持摩尼寶一百八遍。當",
    "T20n1092_005:0252b06": "加持時其摩尼寶。放大光明流出白乳。掬取",
    "T20n1092_005:0252b07": "飲之便證清淨無垢光明三摩地。不空廣大",
    "T20n1092_005:0252b08": "寶光明三摩地。不空自在幻化三摩地。住第",
    "T20n1092_005:0252b09": "十地。而得成就阿耨多羅三藐三菩提清淨",
    "T20n1092_005:0252b10": "之身。觀世音菩薩摩頂告言。汝今為我不空",
    "T20n1092_005:0252b11": "羂索心王母陀羅尼真言三昧耶廣大解脫蓮",
    "T20n1092_005:0252b12": "華曼拏羅三昧耶清淨法身。是我之子。十方",
    "T20n1092_005:0252b13": "一切諸佛如來一時讚言。善哉善哉真是佛",
    "T20n1092_005:0252b14": "子。汝今己住一切菩薩摩訶薩道。當得作佛。",
    "T20n1092_005:0252b15": "若欲廣大真言明仙三昧耶者。龍女是時奉",
    "T20n1092_005:0252b16": "施金花。當受金花却置龍女頭上。則便高聲",
    "T20n1092_005:0252b17": "大稱𤙖字三四七聲。龍女眼淚當出流下。取",
    "T20n1092_005:0252b18": "淚飲之即得證於廣大真言明仙三昧耶。髮",
    "T20n1092_005:0252b19": "變紺青如螺右旋。神通自在得十八俱胝真",
    "T20n1092_005:0252b20": "言明仙。而為眷屬致敬圍遶。壽延六十二千",
    "T20n1092_005:0252b21": "歲。識七千生宿命之智。若欲世間成就法者",
    "T20n1092_005:0252b22": "龍女告言當取我髮。龍女自拔頭髮奉真言",
    "T20n1092_005:0252b23": "者。隨即受取撚為髮索。誦祕密心真言。一加",
    "T20n1092_005:0252b24": "持一結二十一結。繫自頂上。化導一切藥叉",
    "T20n1092_005:0252b25": "羅剎人非人等。種種發心供給敬護。及得隱",
    "T20n1092_005:0252b26": "形所去無礙。若繫額上化導一切諸天龍神。",
    "T20n1092_005:0252b27": "亦皆敬伏。若繫右臂力如大象。德無所懼人",
    "T20n1092_005:0252b28": "非人等。若繫左臂把觸。剎利婆羅門一切人",
    "T20n1092_005:0252b29": "等亦皆恭敬。若繫右手扣城四門。則得國",
    "T20n1092_005:0252c01": "邑一切人民除災讚譽王者歡喜。若竪手擬",
    "T20n1092_005:0252c02": "一切畜生虎狼熊豹蚖蛇蝮蝎者。亦皆怖伏",
    "T20n1092_005:0252c03": "不相殘害。若繫右脚渡河海者。水不沒踝。若",
    "T20n1092_005:0252c04": "繫左脚日疾周行百踰膳那。若繫左髀入屍",
    "T20n1092_005:0252c05": "陀林中。眾惡鬼神現身降伏。若樂常住龍宮",
    "T20n1092_005:0252c06": "殿者。龍女是時奉施寶瓶。持真言者右手受",
    "T20n1092_005:0252c07": "取寶瓶。左手把龍女右手。當執之時宮中變",
    "T20n1092_005:0252c08": "出蓮花寶池。白龍女言今當為我入池澡浴。",
    "T20n1092_005:0252c09": "持真言者當取龍女所浴身水。澡浴飲服。則",
    "T20n1092_005:0252c10": "執輪索。圓證廣大真言明仙三昧耶。法寶具",
    "T20n1092_005:0252c11": "足。得七千俱胝真言明仙致敬恃怙。壽延萬",
    "T20n1092_005:0252c12": "歲游處七十二宮殿中住。若乞龍女為親母",
    "T20n1092_005:0252c13": "者。其龍女母常觀此人如所愛子。庫藏珍",
    "T20n1092_005:0252c14": "玩婇女僮僕盡皆賞賜。若乞龍女為親姊者。",
    "T20n1092_005:0252c15": "宮中寶具衣服甘露飲食亦盡賞賜。若乞龍",
    "T20n1092_005:0252c16": "女為大施主給事侍者。任所役使。共詣一切",
    "T20n1092_005:0252c17": "天宮龍宮藥叉宮羅剎宮乾闥婆宮阿修羅宮",
    "T20n1092_005:0252c18": "緊那羅宮。盡皆游往常無障礙。若心所欲皆",
    "T20n1092_005:0252c19": "為成就。是真言者應倍精進。無得放逸。心念",
    "T20n1092_005:0252c20": "欲覺。退菩提心。若欲入於地下去者於閑靜",
    "T20n1092_005:0252c21": "處如法建壇。以諸花香百味飲食而供養之。",
    "T20n1092_005:0252c22": "燒灼香王。晝夜執持輪索。誦母陀羅尼真",
    "T20n1092_005:0252c23": "言祕密心真言一萬遍。誦奮怒王真言一千",
    "T20n1092_005:0252c24": "八遍。至十五日夜。其香爐中自出天諸妙香",
    "T20n1092_005:0252c25": "煙氣。又誦奮怒王真言一百八遍。壇中踊現",
    "T20n1092_005:0252c26": "地神半身。聳髮向上面目大瞋。眼赤如火狗",
    "T20n1092_005:0252c27": "牙上出。十指胛赤脣如朱丹。貌面黑黲身直",
    "T20n1092_005:0252c28": "耽肚。兩臂𦟛纖白帶絡髆。五頭斑蛇纏繞臂",
    "T20n1092_005:0252c29": "腕。其蛇口眼亦大瞋怒。腰搏虎皮。一手執",
    "T20n1092_005:0253a01": "鉞斧一手執鈴鐸。觀眺九方。是神名曰大地",
    "T20n1092_005:0253a02": "藥精。持真言者當見之時勿生怖畏。觀靜於",
    "T20n1092_005:0253a03": "心無有動念。作大瞋聲迅誦奮怒王真言。加",
    "T20n1092_005:0253a04": "持輪索三遍旋擲輪。其藥精項上頭上血現",
    "T20n1092_005:0253a05": "霶流。持真言者取血塗身。則得變成金剛之",
    "T20n1092_005:0253a06": "身。刀杖水火悉不能害。又取藥精眼精血淚。",
    "T20n1092_005:0253a07": "塗點眼中證淨天眼。析骨取髓服噉喫之。即",
    "T20n1092_005:0253a08": "得壽延七千大劫。證大智慧廣大如海。識知",
    "T20n1092_005:0253a09": "過去百千大劫所受生事。取心噉食即得騰",
    "T20n1092_005:0253a10": "空。又取肝血塗點額上。即得隱入大地地",
    "T20n1092_005:0253a11": "下。取舌執持。即得折伏地下一切藥叉羅剎",
    "T20n1092_005:0253a12": "毘那夜迦。持真言者左手持索右手執輪。努",
    "T20n1092_005:0253a13": "目看地。迅誦奮怒王真言。加持輪索一百八",
    "T20n1092_005:0253a14": "遍。向地三擲。其地裂開廣大無際入出無礙。",
    "T20n1092_005:0253a15": "所為菩提盡皆隨意。地下一切所住眾生圍",
    "T20n1092_005:0253a16": "敬侍從。若昇空者。持真言者仰觀虛空。誦母",
    "T20n1092_005:0253a17": "陀羅尼真言祕密心真言輪歷武印。左手執",
    "T20n1092_005:0253a18": "索右手執輪。旋擲空中身即騰空。若往梵天",
    "T20n1092_005:0253a19": "宮者。詣天寺中。當以羂索繫大梵天像項。一",
    "T20n1092_005:0253a20": "真言一稱大梵天名一百八遍。即自現前告",
    "T20n1092_005:0253a21": "真言者。汝何所須我能滿足。真言者答今欲",
    "T20n1092_005:0253a22": "往於大梵天宮。天即執手將詣天宮。若欲往",
    "T20n1092_005:0253a23": "諸天宮者。皆隨天名一真言一稱是諸天名。",
    "T20n1092_005:0253a24": "皆得往之。若樂天宮住者。亦任住之。若樂還",
    "T20n1092_005:0253a25": "本處亦任去之。所欲諸願天皆為滿。玩修法",
    "T20n1092_005:0253a26": "者。勿於法上生少猜慮成不成心。而修習者。",
    "T20n1092_005:0253a27": "決定成就一切不空如意心輪索三昧耶。",
    "T20n1092_005:0253a28": "世尊蓮花羂索三昧耶。白銀為葉青琉璃臺。",
    "T20n1092_005:0253a29": "真珠子蘂黃金鬚莖。其華大小象生蓮花。羂",
    "T20n1092_005:0253b01": "索等分取蓮荷莖絲蠶絲。清淨治練如法作",
    "T20n1092_005:0253b02": "壇作法。加持其絲合持羂索。股長一條勿別",
    "T20n1092_005:0253b03": "為股。覆疊三股長二十一肘。合成羂索染作",
    "T20n1092_005:0253b04": "青色。以索一頭繫觀世音菩薩。一頭繫蓮花",
    "T20n1092_005:0253b05": "莖。於神通月白月八日。清淨洗浴著淨衣",
    "T20n1092_005:0253b06": "服。食三白食作曼拏羅。中畫二肘三十二葉",
    "T20n1092_005:0253b07": "開敷蓮華。以紫檀香泥為葉。白栴檀香泥為",
    "T20n1092_005:0253b08": "臺。欝金香泥為鬚。龍腦香泥為蘂。沈水香泥",
    "T20n1092_005:0253b09": "為子。標郭門道。蓮花臺上嚴寶綵座。盤置羂",
    "T20n1092_005:0253b10": "索。中置蓮花曼拏羅。東置不空羂索觀世音",
    "T20n1092_005:0253b11": "菩薩像。以諸香花香水三白飲食香水閼伽",
    "T20n1092_005:0253b12": "如法獻供。每日面東燒。焯香王。舞印而坐。",
    "T20n1092_005:0253b13": "結數珠印依法觀慮。誦母陀羅尼真言祕密",
    "T20n1092_005:0253b14": "心真言。先持蓮花羂索。初夜後夜真言白芥",
    "T20n1092_005:0253b15": "子。先打蓮華羂索三十六旬。精進持法無間",
    "T20n1092_005:0253b16": "時日。其蓮花羂索觀世音像。一時放光空中",
    "T20n1092_005:0253b17": "讚聲。善哉善哉精進者。聞已熙怡靜念不動。",
    "T20n1092_005:0253b18": "瞻菩薩面跪坐結印。誦母陀羅尼真言祕密心",
    "T20n1092_005:0253b19": "真言二三七遍。攝持光住。左手持蓮右手執",
    "T20n1092_005:0253b20": "索。頂戴受已誦母陀羅尼真言祕密心真言。",
    "T20n1092_005:0253b21": "其觀世音菩薩現身摩頂。讚言善哉善哉善男",
    "T20n1092_005:0253b22": "子。而今乃能為我之子。如斯供養是真供養",
    "T20n1092_005:0253b23": "是真事我。是真成就不空王三昧耶。善男子",
    "T20n1092_005:0253b24": "汝今得脫生老病死苦。十六大地獄苦。八大",
    "T20n1092_005:0253b25": "怖畏苦。而今此身最後胎身。捨此生已直往",
    "T20n1092_005:0253b26": "西方極樂國土住。受上品蓮花化生。乃至阿",
    "T20n1092_005:0253b27": "耨多羅三藐三菩提。更不退轉。汝修斯法。便",
    "T20n1092_005:0253b28": "當承事八十四千競伽沙俱胝那庾多一切",
    "T20n1092_005:0253b29": "如來所。種殖施蘊慧蘊解脫蘊種種善根。及",
    "T20n1092_005:0253c01": "譡種殖無量無邊供養三寶。造寺造塔造",
    "T20n1092_005:0253c02": "諸形像。所施國位珍寶園林屋宅。象馬車乘",
    "T20n1092_005:0253c03": "妻子奴婢種種善根。一切如來而授記莂。善",
    "T20n1092_005:0253c04": "男子汝於無始。積罪業障盡皆消滅。善男子",
    "T20n1092_005:0253c05": "而心所欲何法何願。任汝取之我今滿汝。時",
    "T20n1092_005:0253c06": "真言者當如乞之。蓮花羂索常清淨處安置",
    "T20n1092_005:0253c07": "供養。若後祈於觀世音菩薩數現見者。蓮花",
    "T20n1092_005:0253c08": "索頭置觀世音菩薩像左手中。持真言者右",
    "T20n1092_005:0253c09": "手持索一頭。一誦母陀羅尼真言祕密心真",
    "T20n1092_005:0253c10": "言。一稱觀世音名一千八遍。觀世音菩薩即",
    "T20n1092_005:0253c11": "為現身。若欲樂見一切菩薩摩訶薩者。法亦",
    "T20n1092_005:0253c12": "准此隨彼稱名。若欲樂見三十三天者。隨彼",
    "T20n1092_005:0253c13": "一一天名准例作法。真言稱名一百八遍。當",
    "T20n1092_005:0253c14": "即現身所乞求願皆為滿足。若欲令我釋迦",
    "T20n1092_005:0253c15": "牟尼佛授記莂者。白月八日清淨澡浴著淨",
    "T20n1092_005:0253c16": "衣服盡斷言論食三白食。作曼拏羅。中置釋",
    "T20n1092_005:0253c17": "迦牟尼佛。以諸香花廣大供養。以蓮花索頭",
    "T20n1092_005:0253c18": "置釋迦牟尼佛像右手中。一頭如法繫自耳",
    "T20n1092_005:0253c19": "璫。一誦母陀羅尼真言祕密心真言。一稱釋",
    "T20n1092_005:0253c20": "迦牟尼佛名滿一萬遍。時釋迦牟尼佛。則現",
    "T20n1092_005:0253c21": "身來摩頂授記。剪除無始一切罪障。名後胎",
    "T20n1092_005:0253c22": "身。捨此生己乃至菩提。更不重受世間一切胎",
    "T20n1092_005:0253c23": "卵濕化。若處世間得大富貴。眾所尊敬無諸",
    "T20n1092_005:0253c24": "夭疾。若臨終時十方諸佛一時現身。謂語安",
    "T20n1092_005:0253c25": "慰指示生處。觀世音菩薩摩頂慰語。汝捨此",
    "T20n1092_005:0253c26": "己。直往西方極樂國土。蓮花化生。以三十二",
    "T20n1092_005:0253c27": "大人相八十隨形好。用莊嚴身得宿住智。識",
    "T20n1092_005:0253c28": "知百劫所受生事。深解不空羂索廣大解脫蓮",
    "T20n1092_005:0253c29": "花曼拏羅印三昧耶。更不退轉。住極喜地得",
    "T20n1092_005:0254a01": "大神通。周歷十方一切佛剎。恭敬供養一切",
    "T20n1092_005:0254a02": "諸佛。居眾寶殿樓閣臺觀。乃至無上正等菩",
    "T20n1092_005:0254a03": "提。若欲樂見極樂國土阿彌陀佛一切菩薩",
    "T20n1092_005:0254a04": "者。於閑勝處白月十五日。如法治潔作三肘",
    "T20n1092_005:0254a05": "壇。或作四肘或至八肘。開廓四門。隨心所作",
    "T20n1092_005:0254a06": "皆得供養。方量𧤼地簡去惡土瓦石骨木。",
    "T20n1092_005:0254a07": "淨土香水填築平飾。以瞿摩夷和黃土泥如",
    "T20n1092_005:0254a08": "法摩飾。加持線繩括量壇界。內院海水當中",
    "T20n1092_005:0254a09": "一百八葉七寶開蓮。四角開蓮。外院海水青",
    "T20n1092_005:0254a10": "黃赤白開敷蓮花。并蓮莖葉。於蓮臺上置諸",
    "T20n1092_005:0254a11": "印等。諸蓮花間。種種魚獸鳧雁鴛鴦白鶴孔",
    "T20n1092_005:0254a12": "雀迦陵頻伽舍利共命如是鳥等。四門四天",
    "T20n1092_005:0254a13": "王神半加趺坐。如法莊彩標飾界道。蓮華",
    "T20n1092_005:0254a14": "臺上嚴飾高座。於其座上置阿彌陀佛。左置",
    "T20n1092_005:0254a15": "觀世音右置大勢至。以蓮華羂索一頭。置於",
    "T20n1092_005:0254a16": "阿彌陀佛右手中。一頭如法繫自耳璫。以諸",
    "T20n1092_005:0254a17": "幡花周匝莊飾。以諸香花香水三白飲食酥",
    "T20n1092_005:0254a18": "燈油燈。如法敷獻燒焯香王。西門舞印依法",
    "T20n1092_005:0254a19": "而坐。誦母陀羅尼真言祕密心真言。稱阿彌",
    "T20n1092_005:0254a20": "陀佛名晝夜無間。每至白月十四日十五日。",
    "T20n1092_005:0254a21": "空服牛乳。誦念真言如法作法。於十五日夜",
    "T20n1092_005:0254a22": "五更。時阿彌陀佛放大光明。壇地震動。持真",
    "T20n1092_005:0254a23": "言者身上亦出光明。行者是時懺悔發願。又",
    "T20n1092_005:0254a24": "誦真言二三七遍。阿彌陀佛現前摩頂安慰",
    "T20n1092_005:0254a25": "語言。汝所求願今當滿足。是時當證清淨無",
    "T20n1092_005:0254a26": "垢光明之身。則見西方極樂國土宮殿樓閣。",
    "T20n1092_005:0254a27": "阿彌陀佛一切菩薩。相好光明種種神通。一",
    "T20n1092_005:0254a28": "時讚言善哉善哉善男子。汝所受身是最後",
    "T20n1092_005:0254a29": "身。捨此生已生住我國。識知七千生宿命之",
    "T20n1092_005:0254b01": "智。時真言者左手執持蓮花羂索。誦母陀羅",
    "T20n1092_005:0254b02": "尼真言祕密心真言一萬遍奮怒王真言一千",
    "T20n1092_005:0254b03": "八遍。證大神通壽延。萬歲而得一切執持羂",
    "T20n1092_005:0254b04": "索真言明仙大轉輪王恭敬讚祐。一十八千",
    "T20n1092_005:0254b05": "受持羂索真言明仙恭敬隨逐。乃至菩提世",
    "T20n1092_005:0254b06": "尊金剛杵羂索三昧耶。用白栴檀木量十二",
    "T20n1092_005:0254b07": "指手三把量是圖刻五股跋馹羅杵。心股兩頭步多",
    "T20n1092_005:0254b08": "鬼頭面。其餘八股鋒刃面上金彩光焰。其",
    "T20n1092_005:0254b09": "杵通身心股兩頭。難陀龍王跋難陀龍王。左",
    "T20n1092_005:0254b10": "右逆順交繳相纏。各繳步多鬼頭。是二龍",
    "T20n1092_005:0254b11": "頭。各出過步多鬼頭三四分量。羂索等分取",
    "T20n1092_005:0254b12": "樹皮絲白㲲線蠶絲。清潔治練作曼拏羅。作",
    "T20n1092_005:0254b13": "法加持絲。合持羂索。股長一條勿別為股。覆",
    "T20n1092_005:0254b14": "疊三股合成羂索。以索一頭繫杵腰上。清潔",
    "T20n1092_005:0254b15": "洗浴著淨衣服如上嚴飾。壇場高座安置杵",
    "T20n1092_005:0254b16": "索曼拏羅。東置不空羂索觀世音菩薩。種種",
    "T20n1092_005:0254b17": "供獻。其真言者敷白茅草。西門法座。左手執",
    "T20n1092_005:0254b18": "杖按杵索上。晝日誦母陀羅尼真言祕密心",
    "T20n1092_005:0254b19": "真言。先持杵索。初夜時後夜時誦奮怒王真",
    "T20n1092_005:0254b20": "言。加持白芥子先打杵索。精進持法無間時",
    "T20n1092_005:0254b21": "日。滿三十六旬。杵上索上若放光時。則執杵",
    "T20n1092_005:0254b22": "索誦母陀羅尼真言一百八遍。誦奮怒王真",
    "T20n1092_005:0254b23": "言一百八遍。其如來種族金剛種族。摩尼種",
    "T20n1092_005:0254b24": "族蓮花種族。一時現前與於神通騰空自在。",
    "T20n1092_005:0254b25": "身狀威力如若金剛。一切金剛種族神眾。猶",
    "T20n1092_005:0254b26": "遠擁護壽延一萬二千歲數。若欲化導一切",
    "T20n1092_005:0254b27": "天龍藥叉羅剎乾闥婆阿素洛緊那羅𮓒嚕",
    "T20n1092_005:0254b28": "茶摩呼羅伽者。隨彼一一天名。稱名誦奮",
    "T20n1092_005:0254b29": "怒王真言。輪索杵擬。即皆敬伏恭敬使護。若",
    "T20n1092_005:0254c01": "欲化導一切惡人亦如是作。又法黑月十四",
    "T20n1092_005:0254c02": "日十五日於中夜時。大瞋怒聲誦奮怒王真",
    "T20n1092_005:0254c03": "言。輪索杵擬。當作繫縛一切妬憋藥叉羅剎",
    "T20n1092_005:0254c04": "吸精氣鬼意。即皆被縛。若解放者。誦祕密心",
    "T20n1092_005:0254c05": "真言。若為鬼神作病惱者。住其人前執杵擬",
    "T20n1092_005:0254c06": "之。其病即差。若於屍陀林。大瞋怒聲誦奮怒",
    "T20n1092_005:0254c07": "王真言。右手輪索杵擬。則得安怛陀那見諸",
    "T20n1092_005:0254c08": "鬼神宮殿門開。若於阿修羅窟門。加持杵擬。",
    "T20n1092_005:0254c09": "門門自開。窟中一切鬼神毒龍悉不相害。窟",
    "T20n1092_005:0254c10": "路平正入中無畏。見於窟中奇妙玩具。所欲",
    "T20n1092_005:0254c11": "皆得。出入無礙常得安樂。應知是大金剛杵",
    "T20n1092_005:0254c12": "索力。能發趣世間所有一切事業。",
    "T20n1092_005:0254c13": "不空羂索神變真言經卷第五"
}