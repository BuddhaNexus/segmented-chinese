{
    "T35n1735_015:0608c12": "2大方廣佛華嚴經疏卷第十五",
    "T35n1735_015:0608c14": "唐清涼山大華嚴寺沙門澄觀撰",
    "T35n1735_015:0608c15": "第五福田甚深。問中，初標告。以福田是照",
    "T35n1735_015:0608c16": "導引生，又施為諸度之前導，故問目首也。",
    "T35n1735_015:0608c17": "二顯問端，分三：初舉法按定。佛為生福之",
    "T35n1735_015:0608c18": "田，名為福田。田德無二，名為等一。此理共",
    "T35n1735_015:0608c19": "許。二「云何」下正顯疑難。謂田既是一，植福",
    "T35n1735_015:0608c20": "應齊，施報有差，由何而起？前等此異即緣",
    "T35n1735_015:0608c21": "果相違，別顯十事，文並可知。三釋成前難。",
    "T35n1735_015:0608c22": "云田雖齊等，心有高下，容可有殊。既心無",
    "T35n1735_015:0608c23": "異思，報云何異。答有數意：一約眾生。由器",
    "T35n1735_015:0608c24": "有大小、心有輕重，故得報有差，非如來",
    "T35n1735_015:0608c25": "咎。二約佛遍稱差別之機，方稱平等。即一",
    "T35n1735_015:0608c26": "之多，差不乖等；即多之一，等不礙差。由心",
    "T35n1735_015:0608c27": "平等無私，方能隨現多果，終令解脫一味，",
    "T35n1735_015:0608c28": "曾何異哉？十頌，舉十喻喻上諸義，初一總",
    "T35n1735_015:0608c29": "喻印成、後九別顯所以。前中，初句印等是",
    "T35n1735_015:0609a01": "緣等，彼此共許。次句印異乃因異，答別之",
    "T35n1735_015:0609a02": "由。次句無異思惟，誠如所見。下句總合。後九",
    "T35n1735_015:0609a03": "別中，皆上半喻、下半合。一水喻，器有大小",
    "T35n1735_015:0609a04": "方圓，任器故。二幻喻，體外方便貴且悅心。",
    "T35n1735_015:0609a05": "三王喻，體內方便終得實樂。上二喻佛巧",
    "T35n1735_015:0609a06": "稱物機。四鏡喻，約眾生，謂隨妍媸而影殊，",
    "T35n1735_015:0609a07": "心高下而報別，與前鏡喻因緣不同，餘義",
    "T35n1735_015:0609a08": "無異。後五皆約佛明。五藥喻，即多之一，具",
    "T35n1735_015:0609a09": "百味故，普去一切煩惱毒故。六日喻，即一",
    "T35n1735_015:0609a10": "之多，無幽不燭，大小之闇並除。七月光普",
    "T35n1735_015:0609a11": "照喻，佛平等拂上諸迹，雖隨機現，要且無",
    "T35n1735_015:0609a12": "私。八大風普震喻，遍動群機。九大火普燒",
    "T35n1735_015:0609a13": "喻，終歸寂滅。又此五喻，喻滅惑智二障，至",
    "T35n1735_015:0609a14": "平等智地，普動諸有皆證無為。前四即善",
    "T35n1735_015:0609a15": "巧隨機，此五則終令造極，豈不等耶？第六",
    "T35n1735_015:0609a16": "正教甚深。問中，初標問人，以破懈怠故問",
    "T35n1735_015:0609a17": "勤首。二正顯問端中四：初佛教是一者，舉",
    "T35n1735_015:0609a18": "法按定。一有二義：一謂斷煩惱集證出離",
    "T35n1735_015:0609a19": "滅，此義不殊，彼此共許。二謂多人同見，所見",
    "T35n1735_015:0609a20": "不異。二「眾生」下正設疑難。難亦有二：一對",
    "T35n1735_015:0609a21": "初義。見教之後何以久而不脫？故云云何",
    "T35n1735_015:0609a22": "不即斷惑出離。二對後義。多人同見，何以",
    "T35n1735_015:0609a23": "有脫不脫？故言云何不悉斷惑而出。三「然",
    "T35n1735_015:0609a24": "其」下釋成前難，正釋後義，多人苦集皆不",
    "T35n1735_015:0609a25": "殊故。五蘊是正，三界通依，此苦果也；癡愛",
    "T35n1735_015:0609a26": "發潤，為集因也。兼顯初義，前後苦集亦不",
    "T35n1735_015:0609a27": "殊故。四「是則」下結成相違。出者有益，不出",
    "T35n1735_015:0609a28": "無益，佛教是一，其義安在？答意云：修有勤",
    "T35n1735_015:0609a29": "惰、障有深淺、機有生熟、緣有具闕、智有明",
    "T35n1735_015:0609b01": "昧、功有厚薄，故成有遲速，答初難也。修",
    "T35n1735_015:0609b02": "與不修，故見同益異，答後難也。上之別",
    "T35n1735_015:0609b03": "義，不出勤惰二門故。十頌分二：初一開章",
    "T35n1735_015:0609b04": "許說，謂上半許稱實而說、下半開二章門；",
    "T35n1735_015:0609b05": "餘九別釋，初一釋速解脫、後八釋難出離。",
    "T35n1735_015:0609b06": "今初，上半牒疑、下半為釋。勤則通策萬行，",
    "T35n1735_015:0609b07": "離身心相，故能速出。然有五相：一有勢力，",
    "T35n1735_015:0609b08": "由被甲精進故，謂於佛法中發大誓願；二",
    "T35n1735_015:0609b09": "勇捍，謂於廣大法中無怯劣精進故；三堅",
    "T35n1735_015:0609b10": "猛，由寒熱蚊虻等所不能動精進故；四常",
    "T35n1735_015:0609b11": "不捨善軛，由於無下劣無喜足精進故；",
    "T35n1735_015:0609b12": "五精進，由加行精進故。由斯五相發勤精",
    "T35n1735_015:0609b13": "進，速證通慧，滅障解脫。下八以喻釋難出",
    "T35n1735_015:0609b14": "章，總相翻前皆名懈怠。一火微樵濕喻，",
    "T35n1735_015:0609b15": "喻善根生及三障重，暫一聞教纔少修行，",
    "T35n1735_015:0609b16": "而業惑內侵，令所聞速失、所行速廢，故成",
    "T35n1735_015:0609b17": "懈怠，難出離也。二鑽火數息喻，喻修有懈",
    "T35n1735_015:0609b18": "退。然此下喻多通三慧以辨懈怠，此喻約",
    "T35n1735_015:0609b19": "聞，即聽習數息，明解不生；約思即決擇數",
    "T35n1735_015:0609b20": "息，真智不生；約修即定慧數息，聖道不生。",
    "T35n1735_015:0609b21": "聖道如火能燒惑薪，煖頂已前皆名未熱。",
    "T35n1735_015:0609b22": "已熱而息火尚不生，未熱數息雖經年劫",
    "T35n1735_015:0609b23": "終無得理。故《遺教》對此明小水長流則能",
    "T35n1735_015:0609b24": "穿石。禪宗六祖共傳斯喻，願諸學者銘心",
    "T35n1735_015:0609b25": "書紳。若直就修行以釋，當以智慧鑽注於",
    "T35n1735_015:0609b26": "一境，以方便繩善巧迴轉，心智無住四儀無",
    "T35n1735_015:0609b27": "間則聖道可生，瞥爾起心暫時亡照皆名",
    "T35n1735_015:0609b28": "息也。三闕緣求火喻。物者，艾等也。教詮聖",
    "T35n1735_015:0609b29": "道，等彼火珠要持向智日，以行承之，則聖",
    "T35n1735_015:0609c01": "道火生。空持文字不能決擇，心行乖越道",
    "T35n1735_015:0609c02": "何由生？四閉目求見喻，智微識劣喻彼孩",
    "T35n1735_015:0609c03": "稚。約聞慧者，雖對明師，不肯諮決。約思",
    "T35n1735_015:0609c04": "修者，雖對教日，心眼不開，責聖道之不",
    "T35n1735_015:0609c05": "生，何其惑矣。五闕緣心廣喻，喻愚人無淨",
    "T35n1735_015:0609c06": "信手以持定弓，復無戒足以拒惑地，以劣",
    "T35n1735_015:0609c07": "聞慧箭欲遍射破業惑厚地，空欲難遂。六",
    "T35n1735_015:0609c08": "毛滴大海喻，謂以少聞思欲測法海，妄生",
    "T35n1735_015:0609c09": "希欲，懈怠尤深。七少水滅火喻，劫火遍熾",
    "T35n1735_015:0609c10": "喻觸境惑增，少分三慧安能都滅？八不動",
    "T35n1735_015:0609c11": "遍空喻，喻雖知性空，智未遊履而言遍",
    "T35n1735_015:0609c12": "證，亦增上慢人也。第七正行甚深。問法首",
    "T35n1735_015:0609c13": "者，以行法故。二顯問端中三：初出聖教。",
    "T35n1735_015:0609c14": "受謂心領義理，持謂憶而不忘。二「何故」下",
    "T35n1735_015:0609c15": "申其所疑。佛言能斷，今有不斷，即教行相",
    "T35n1735_015:0609c16": "違。先標相違，「隨貪」已下出所不斷。「勢力」已",
    "T35n1735_015:0609c17": "下結成不斷。謂有持法，非唯不滅舊惑，亦",
    "T35n1735_015:0609c18": "乃隨解新增十一種惑勢力所轉，前四根",
    "T35n1735_015:0609c19": "本、後七隨惑。皆言隨者，《雜集》第七說諸煩惱",
    "T35n1735_015:0609c20": "皆隨煩惱，有隨煩惱而非煩惱。由此即顯",
    "T35n1735_015:0609c21": "根本煩惱亦得名隨，隨他生故。通釋貪等，",
    "T35n1735_015:0609c22": "如九地中。今約依法新起者說，即貪求名",
    "T35n1735_015:0609c23": "利，瞋所不解，迷其自行，恃法自高，覆藏",
    "T35n1735_015:0609c24": "己短，論難生忿，結恨擬酬，疾彼勝己，慳",
    "T35n1735_015:0609c25": "自所知，不解言解，廢法逐情。三「能受持」下",
    "T35n1735_015:0609c26": "結成難也。佛言受法能斷煩惱，今受還起，",
    "T35n1735_015:0609c27": "其故何耶？答意云：法是法藥，要在服行。服",
    "T35n1735_015:0609c28": "與不服，有斷不斷，非醫咎也。故〈十行品〉云",
    "T35n1735_015:0609c29": "「如說能行，如行能說。」《智論》云「能行說為正，",
    "T35n1735_015:0610a01": "不行何所說？若說不能行，不名為智者。」故",
    "T35n1735_015:0610a02": "如說行方得佛法，不以口言而可清淨。十",
    "T35n1735_015:0610a03": "頌分二：初一勸讚略說。初句勸聽，遠離貢",
    "T35n1735_015:0610a04": "高、輕慢、怯弱三種雜染，方名善聽，求悟解",
    "T35n1735_015:0610a05": "故。專一趣心、聆音屬耳，掃滌其心，攝一切",
    "T35n1735_015:0610a06": "心，方名諦聽。次句讚問。顯行稱理，故名如",
    "T35n1735_015:0610a07": "實。下半略說。言非但者，要兼修行，獨用多",
    "T35n1735_015:0610a08": "聞不能證入。故下諸偈皆云「於法不修行，",
    "T35n1735_015:0610a09": "多聞亦如是。」此名不行之失，非毀多聞。",
    "T35n1735_015:0610a10": "若無多聞，行無依故，是以不行為失，如調",
    "T35n1735_015:0610a11": "達、善星；行之為得，如阿難、身子，故自利利",
    "T35n1735_015:0610a12": "他之行並須明達。誓窮法海為種智因，但",
    "T35n1735_015:0610a13": "應善義，勿著言說。《婆沙》四十二云「多聞能",
    "T35n1735_015:0610a14": "知法，多聞能離罪，多聞捨無義，多聞得涅",
    "T35n1735_015:0610a15": "槃。」《淨名》云「多聞增智慧，以為自覺音。」下經",
    "T35n1735_015:0610a16": "推度生之方便，乃至不離善巧多聞。上單",
    "T35n1735_015:0610a17": "顯聞涅槃四事為近因緣，即雙美聞行。故",
    "T35n1735_015:0610a18": "《智論》云「多聞廣智美言語，巧說諸法轉人",
    "T35n1735_015:0610a19": "心。行法心正無所依，如大雲雷霔洪雨。」如",
    "T35n1735_015:0610a20": "是教理無量無邊，恐繁且止。九頌喻明，皆",
    "T35n1735_015:0610a21": "上半喻況、下半法合。初懼溺渴死喻，喻貪",
    "T35n1735_015:0610a22": "隨文義失。謂義門波濤漂蕩其心，慮溺溺",
    "T35n1735_015:0610a23": "他無暇修行，自絕慧命故名渴死。二設",
    "T35n1735_015:0610a24": "食自餓喻，喻隨說廢思失。說法施人多",
    "T35n1735_015:0610a25": "求名利，不思法味損減法身。三醫不自",
    "T35n1735_015:0610a26": "救喻，喻善知對治而不自治。四貧數他",
    "T35n1735_015:0610a27": "寶喻，喻說佛菩薩功德，不能求諸身心，",
    "T35n1735_015:0610a28": "故無分也。五王子饑寒喻，謂王子違王法",
    "T35n1735_015:0610a29": "教，於內起過，故受饑寒。學人亦爾，生在法",
    "T35n1735_015:0610b01": "王教法宮中，行邊佛教起惡惑業，故無慚",
    "T35n1735_015:0610b02": "愧忍辱之衣，寧餐法喜禪悅之味，故饑寒也。",
    "T35n1735_015:0610b03": "六聾樂悅彼喻，喻不解自說失。謂夫真說",
    "T35n1735_015:0610b04": "聞者必忘說聞，逐語而說為自不聞。七盲",
    "T35n1735_015:0610b05": "畫示彼喻，喻不見自義失。八船師溺海喻，",
    "T35n1735_015:0610b06": "謂將導眾人游佛法海，倚自所解不慎身",
    "T35n1735_015:0610b07": "行，為法所淪。九巧言無德喻，謂亦說修",
    "T35n1735_015:0610b08": "行或談己德，內無實德但有虛言。獨此一",
    "T35n1735_015:0610b09": "偈三句是喻，合文但云「不行亦如是」，彌顯不",
    "T35n1735_015:0610b10": "毀多聞。又此九偈亦可別對隨貪等義，如",
    "T35n1735_015:0610b11": "理應思。第八助道甚深。問智首者，以顯",
    "T35n1735_015:0610b12": "智為正道之體，統其助故。二正顯問端中",
    "T35n1735_015:0610b13": "三：初舉法按定。謂斷惑證理、導行得果唯",
    "T35n1735_015:0610b14": "是大智，彼此同許。二「如來」下正設疑難。謂既",
    "T35n1735_015:0610b15": "智為上首，應唯讚智，那亦讚餘？此是正助",
    "T35n1735_015:0610b16": "相違難。三「而終」下結成前義。前難云：智為",
    "T35n1735_015:0610b17": "上首已，應不合讚餘。況非以一法成佛，",
    "T35n1735_015:0610b18": "固當不合偏讚。為要假多？為唯用智？為",
    "T35n1735_015:0610b19": "隨一行皆得佛耶？若隨一得成，亦違智",
    "T35n1735_015:0610b20": "為上首，進退皆妨。下答意中，印其初後、釋",
    "T35n1735_015:0610b21": "其中間。謂智為上首，誠如所言。智如明王，",
    "T35n1735_015:0610b22": "為眾之御，故《大品》云「般若如目，五度如盲」",
    "T35n1735_015:0610b23": "故。印後義云：終無唯以一法，實如來歎三",
    "T35n1735_015:0610b24": "世諸佛，皆具說故，以餘萬行資於智故。釋",
    "T35n1735_015:0610b25": "其中間，別讚乃有多意，謂隨心令喜故、隨",
    "T35n1735_015:0610b26": "時生善故、所治蔽殊故、八門不同故、眾生",
    "T35n1735_015:0610b27": "不能盡受故，下當屬文。又《智論》云「般若必",
    "T35n1735_015:0610b28": "具一切行」，是故讚一即是讚餘，讚餘即是",
    "T35n1735_015:0610b29": "讚智。十頌分二：初一歎問許說；餘九正答",
    "T35n1735_015:0610c01": "所難，略分為二：先二頌開二章門、後七雙",
    "T35n1735_015:0610c02": "釋二章。今初。初偈標眾行成果章。謂正助",
    "T35n1735_015:0610c03": "相假必萬行齊修，故諸佛同說。言無有說一",
    "T35n1735_015:0610c04": "者，必具說也。後偈標隨機別讚章。文具禪經",
    "T35n1735_015:0610c05": "四隨，謂初句即隨樂也，將護彼意稱悅其",
    "T35n1735_015:0610c06": "心故。性不同者，即隨宜也，附先世習令易",
    "T35n1735_015:0610c07": "受行，習以成性故。分不同者，即隨治也，觀",
    "T35n1735_015:0610c08": "病輕重設藥多少，謂貪分多者教不淨等。",
    "T35n1735_015:0610c09": "隨其所應度者，即隨義也，道機時熟聞即悟",
    "T35n1735_015:0610c10": "故。下別釋中二：初三釋隨器別讚章、後四",
    "T35n1735_015:0610c11": "釋眾行成果章。前中二：初兩偈半別釋隨",
    "T35n1735_015:0610c12": "治、後兩句結前生後。今初。然六度成其行，",
    "T35n1735_015:0610c13": "四等曠其心。四等多約利他，六度多明自",
    "T35n1735_015:0610c14": "利。六度如初會，四等如下說。然並通四隨，",
    "T35n1735_015:0610c15": "略舉一治耳。《涅槃》云「慳者之前不得讚",
    "T35n1735_015:0610c16": "布施者」，即隨樂意也。二結前生後中，上句結",
    "T35n1735_015:0610c17": "前、下句生後。後四偈釋眾行成果中，各上半",
    "T35n1735_015:0610c18": "喻、下半合。然有二意：一仍前漸具之義，便",
    "T35n1735_015:0610c19": "得釋成智為上首；二正明所用不同，故須",
    "T35n1735_015:0610c20": "兼具。然《攝論》第九明立六度，通有三意：一",
    "T35n1735_015:0610c21": "為除惑故、二為生起佛法故、三為成熟",
    "T35n1735_015:0610c22": "眾生故。前段具初意，此段通具三，謂二二",
    "T35n1735_015:0610c23": "合者對治別故，先基後室等即漸具故，皆",
    "T35n1735_015:0610c24": "為利他即成熟故。文中初偈二度，為治不",
    "T35n1735_015:0610c25": "發行因故，合云行本。謂著財不發施、著",
    "T35n1735_015:0610c26": "家不發戒故。基堵有二義：一基即是堵，即",
    "T35n1735_015:0610c27": "施為進善之首、戒為防惡之初，並稱基也。",
    "T35n1735_015:0610c28": "二堵為環牆，即檀為萬行首基也。戒防未",
    "T35n1735_015:0610c29": "起，非堵也。宮室者，解脫也。次偈二度，已發",
    "T35n1735_015:0611a01": "修行心，為治退弱心因故。謂不能忍生死",
    "T35n1735_015:0611a02": "苦事，長時修助善品有疲怠故。今忍城防",
    "T35n1735_015:0611a03": "外惱之敵進郭，長內行之眾。通說則此二皆",
    "T35n1735_015:0611a04": "能防外養內。次偈二度，治壞失心因故。謂",
    "T35n1735_015:0611a05": "散亂壞靜慮、邪智壞正解故。今明菩薩定",
    "T35n1735_015:0611a06": "靜惑亂、慧鑑萬法，動寂自在故。菩薩依之",
    "T35n1735_015:0611a07": "以發通慧、賴之以證理果，其由有力之王，",
    "T35n1735_015:0611a08": "澄清四海、明鑑萬機，故率土戴恩、天下仰",
    "T35n1735_015:0611a09": "則。後一偈四等為因，自他安樂招果無盡",
    "T35n1735_015:0611a10": "故。第九一道甚深，亦名一乘。問中，標問賢",
    "T35n1735_015:0611a11": "首者，至道柔順故。又賢猶直善，佛佛皆同",
    "T35n1735_015:0611a12": "一直道故。二顯問端中三：初標宗按定。謂",
    "T35n1735_015:0611a13": "佛佛所乘同觀心性、萬行齊修，自始至終",
    "T35n1735_015:0611a14": "更無異徑，故云一道，此理共許。二「云何」下",
    "T35n1735_015:0611a15": "正設疑難，先總、後別。前中謂因道既一，果應",
    "T35n1735_015:0611a16": "不別，云何現見佛剎等殊？為果異故，因非",
    "T35n1735_015:0611a17": "一耶？為因一故，無異果耶？若雙存者，即因",
    "T35n1735_015:0611a18": "果相違。下別辨十事：一界有染淨等殊；二",
    "T35n1735_015:0611a19": "居人善惡等異；三諸乘等別廣略等殊；四或",
    "T35n1735_015:0611a20": "三學調伏、或強軟折伏；五壽有修短；六光明",
    "T35n1735_015:0611a21": "或色相不同、或常放具闕、或照有遠近；七",
    "T35n1735_015:0611a22": "隨染淨土居人異故，現通亦殊；八眾會異",
    "T35n1735_015:0611a23": "者，此有三種：一多少、二會數、三凡聖大小；",
    "T35n1735_015:0611a24": "九教儀者，如此土以音聲為教、香積以眾",
    "T35n1735_015:0611a25": "香教化等；十法住者，有久近故。各有差別",
    "T35n1735_015:0611a26": "者，通上十位。然若約一佛十事各不同者，",
    "T35n1735_015:0611a27": "德首已明，今問諸佛十事互望不同耳。第",
    "T35n1735_015:0611a28": "三「無有」下結成前難。謂若諸佛於因行法",
    "T35n1735_015:0611a29": "有具不具，可有剎等不同；今皆同具，剎等",
    "T35n1735_015:0611b01": "那別？同具即是一道。第二答中意云：非唯",
    "T35n1735_015:0611b02": "因同，果德亦同，而見異者，隨機感耳，非佛",
    "T35n1735_015:0611b03": "自位而有差別。何者？諸佛因果具同異故。",
    "T35n1735_015:0611b04": "謂同滿行海是同因也，將此同因隨所調",
    "T35n1735_015:0611b05": "伏種種迴向應機之果是異因也。由此異",
    "T35n1735_015:0611b06": "因感差別果，由上同因同感真應身土等",
    "T35n1735_015:0611b07": "果，是則約佛即同能隨異。約機同處而見",
    "T35n1735_015:0611b08": "異，以生就佛，雖異而常同；以佛就生，雖",
    "T35n1735_015:0611b09": "同而見異。以佛望佛，能異之必同，其猶",
    "T35n1735_015:0611b10": "錦窠常同常異。《瑜伽》三十八，諸佛平等，唯除",
    "T35n1735_015:0611b11": "四法：一壽量、二名號、三族姓、四身相。意明",
    "T35n1735_015:0611b12": "隨機故除此四事，餘皆等也。就果同中，自",
    "T35n1735_015:0611b13": "性身土一向體同；自受用者平等無二相似",
    "T35n1735_015:0611b14": "名同；餘二身土亦相似名同，而隨機見異",
    "T35n1735_015:0611b15": "故。《成唯識》云「自性身土，一切如來同所證",
    "T35n1735_015:0611b16": "故，體無差別。自受用身及所依土，雖一切",
    "T35n1735_015:0611b17": "佛各變不同，而皆無邊，不相障礙。餘二身土，",
    "T35n1735_015:0611b18": "隨諸如來所化有情，有共不共。所化共者，",
    "T35n1735_015:0611b19": "同處同時諸佛各變為身為土，形狀相似不",
    "T35n1735_015:0611b20": "相障礙展轉相雜，為增上緣，令所化生自識",
    "T35n1735_015:0611b21": "變現。謂於一土有一佛身，為現神通說法",
    "T35n1735_015:0611b22": "饒益。於不共者，唯一佛變，諸有情類屬佛",
    "T35n1735_015:0611b23": "異故。」偈中義理多含故，文勢非一，且分為",
    "T35n1735_015:0611b24": "二：初二偈印其立宗，明真身無二；餘偈答",
    "T35n1735_015:0611b25": "其疑難，辨應有異同。今初。初句總印。先標",
    "T35n1735_015:0611b26": "文殊者，警其聽受。法常爾者，明因果無異，",
    "T35n1735_015:0611b27": "法爾常規。餘顯一相，略明四一：初句法一，",
    "T35n1735_015:0611b28": "以法常故，諸佛亦常；次句人一；次句因一；",
    "T35n1735_015:0611b29": "後偈果一。略舉其五：一者身一，此有二義：",
    "T35n1735_015:0611c01": "謂若約所證法界為身，則體同為一，若兼",
    "T35n1735_015:0611c02": "能證無罣礙智為身，即相似名一。下既別",
    "T35n1735_015:0611c03": "明心智，則正當初意，然體同義異。二心一，",
    "T35n1735_015:0611c04": "八識心王俱不可知故。三智慧一，四智三智",
    "T35n1735_015:0611c05": "二智一智皆無別故。四十力一。五無畏一，",
    "T35n1735_015:0611c06": "此五亦略攝諸德。二答疑難中分二：初二",
    "T35n1735_015:0611c07": "偈總明隨機見異，於中前偈約佛、後偈約",
    "T35n1735_015:0611c08": "機。前中即隨本異因，為物迴向各得差別，",
    "T35n1735_015:0611c09": "故云如是，如是即差別之義也。異舉十中三",
    "T35n1735_015:0611c10": "事耳，即隨所化眾生而取佛土。後偈約機",
    "T35n1735_015:0611c11": "者，約佛則剎等皆圓，約機隨行見別。如直",
    "T35n1735_015:0611c12": "心為行，則見不諂之國，故眾生之類是菩薩",
    "T35n1735_015:0611c13": "佛土。餘六偈展轉釋疑，分四：初一偈有疑",
    "T35n1735_015:0611c14": "云：若皆圓滿，何以不見？答意云：眾生不見，",
    "T35n1735_015:0611c15": "豈得云無。然有三義：一約他受用，則地前",
    "T35n1735_015:0611c16": "凡小眾生不見。二約自受用，則等覺眾生亦",
    "T35n1735_015:0611c17": "皆不見；若約即應同真，權教菩薩不見。次",
    "T35n1735_015:0611c18": "偈有疑云：若皆不見，何以知有？釋云：有見",
    "T35n1735_015:0611c19": "者故。亦有三義：初則淨意樂地已去，由願",
    "T35n1735_015:0611c20": "自在力故，見他受用。二淨無塵習，普賢願",
    "T35n1735_015:0611c21": "滿，方見自受用。三圓解之人則名心淨，即應",
    "T35n1735_015:0611c22": "見真。意在初後，義兼中間。三有一偈疑",
    "T35n1735_015:0611c23": "云：若應由物見，何名佛土？釋云：佛威神故。",
    "T35n1735_015:0611c24": "則知生佛共成。既攬同成異，亦稱體成益。",
    "T35n1735_015:0611c25": "四有三偈釋。疑云：上云眾生不見淨剎，又",
    "T35n1735_015:0611c26": "云佛神力令異，為剎體處別？佛有分別耶？",
    "T35n1735_015:0611c27": "故釋云：剎實同處，佛亦無心，物自見異耳。於",
    "T35n1735_015:0611c28": "中，初半顯實，云剎無分別，佛無憎愛。分別",
    "T35n1735_015:0611c29": "即差別義。故晉經云佛剎無異相，如來無",
    "T35n1735_015:0612a01": "憎愛。若順今經，亦可此二通佛及剎。次半",
    "T35n1735_015:0612a02": "偈明異自在物。次半偈明正見剎異。次半",
    "T35n1735_015:0612a03": "偈彰非佛咎。次三句釋佛無憎愛，有感便",
    "T35n1735_015:0612a04": "現，非佛有愛；無感不見，非佛有憎。末後一",
    "T35n1735_015:0612a05": "句總結。一切諸佛法皆如是，隨機隱顯真體",
    "T35n1735_015:0612a06": "常存。亦通結一段。第十佛境界甚深，十信觀",
    "T35n1735_015:0612a07": "圓便造佛境。於中亦先問、後答。問中分二：",
    "T35n1735_015:0612a08": "初標能所問人。大眾同問者，攝別歸總，故",
    "T35n1735_015:0612a09": "總別無礙，六相圓融。問文殊者，佛境甚深，",
    "T35n1735_015:0612a10": "除般若妙德，無能達故。始信終智，皆託佛",
    "T35n1735_015:0612a11": "境，故無按定。結難者，表尊敬故，若人若法",
    "T35n1735_015:0612a12": "難致詰故。二「佛子我等」下正申請問。又分",
    "T35n1735_015:0612a13": "為二：初結前標後。加讚妙辯者，敬上首",
    "T35n1735_015:0612a14": "故。二「何等」下別顯問端，句有十一，初總、餘",
    "T35n1735_015:0612a15": "別。初境界有二：一分齊境界，謂從十地因",
    "T35n1735_015:0612a16": "後果位之法是佛所有。二所緣境界，謂佛所",
    "T35n1735_015:0612a17": "知之境，並非餘測，總為佛境。二謂問佛境",
    "T35n1735_015:0612a18": "以何為因。三請佛境度生儀式。四應機普",
    "T35n1735_015:0612a19": "入世間。五能知之智。六所知之法。七圓音起",
    "T35n1735_015:0612a20": "說。八明知體相。九內證平等。十顯現何法。",
    "T35n1735_015:0612a21": "十一量之大小。並非因位作用所及，亦非",
    "T35n1735_015:0612a22": "下位能知，故云佛境。若約能知能度等即",
    "T35n1735_015:0612a23": "是分齊，約所知等名曰所緣。能所雙融，異",
    "T35n1735_015:0612a24": "即非異，言思道斷，是佛境也。答中十頌次第",
    "T35n1735_015:0612a25": "而答，唯廣一義獨在於初與總合辨，欲顯",
    "T35n1735_015:0612a26": "分量遍於總故，即深而廣故。初句總標體",
    "T35n1735_015:0612a27": "深，次句分量廣大，故《佛地論》引經釋云「諸佛",
    "T35n1735_015:0612a28": "境界，唯除虛空，無能為喻。」次句釋上廣，後",
    "T35n1735_015:0612a29": "句釋上深。然有三義：一約一切眾生即如",
    "T35n1735_015:0612b01": "來藏，更何所入？翻迷之悟，故云證入。二約",
    "T35n1735_015:0612b02": "理非即非異，故云入無所入。三約心境，心",
    "T35n1735_015:0612b03": "冥真境故說為入。若有所入，境智未亡，豈",
    "T35n1735_015:0612b04": "得稱入？實無所入，方名真入。即廣之深",
    "T35n1735_015:0612b05": "本起言念，即深之廣安測其涯？二答因問，",
    "T35n1735_015:0612b06": "謂此因無限，略示三義：一殊勝，以行超絕，無",
    "T35n1735_015:0612b07": "等等故；二微妙，以證理深玄，盡法源故；三",
    "T35n1735_015:0612b08": "廣大，以多劫說，少亦不盡故。三答度問，謂",
    "T35n1735_015:0612b09": "隨其心器意樂不同，隨其智力解悟差別，誘",
    "T35n1735_015:0612b10": "引進修令各獲益。以遍法界委悉無謬，差",
    "T35n1735_015:0612b11": "別難知，故云佛境。四答入問，謂世間即是",
    "T35n1735_015:0612b12": "眾生世間，國土即器世間。一切者，遍法界",
    "T35n1735_015:0612b13": "故。入有二義：一以智身潛入，蜜益眾生故。",
    "T35n1735_015:0612b14": "二以色身現入，顯益眾生，智身難知文中",
    "T35n1735_015:0612b15": "偏顯。五答智問，上半權智，橫無不知，故云",
    "T35n1735_015:0612b16": "自在；豎達三際，故無所礙。下半實智，故云",
    "T35n1735_015:0612b17": "慧境平等如空無若干也。虛空之言，亦兼",
    "T35n1735_015:0612b18": "喻上無罣礙也，權實無礙方為佛境。六答",
    "T35n1735_015:0612b19": "法問。法界是理、生界是事，攬理成事、理徹",
    "T35n1735_015:0612b20": "事表，故云無別。是故事則不待壞而恒真，",
    "T35n1735_015:0612b21": "理則不待隱而恒俗，非直廣大無限，亦乃",
    "T35n1735_015:0612b22": "甚深無際究盡了知，故稱佛境。又法界是所",
    "T35n1735_015:0612b23": "證、生界是所化，了知是能證能化，究尋其",
    "T35n1735_015:0612b24": "本亦無差別，是難知之佛境也。七答說問。",
    "T35n1735_015:0612b25": "一切言音隨性隨相皆悉了知，未曾起念",
    "T35n1735_015:0612b26": "故無分別，以一切差別言音即是如來法輪",
    "T35n1735_015:0612b27": "聲攝故。以斯答說音聲實相即法輪故。八",
    "T35n1735_015:0612b28": "知即心體，了別即非真知，故非識所識。瞥",
    "T35n1735_015:0612b29": "起亦非真知，故非心境界。心體離念，即非",
    "T35n1735_015:0612c01": "有念可無，故云性本清淨。眾生等有，或翳不",
    "T35n1735_015:0612c02": "知，故佛開示皆令悟入。即體之用，故問之",
    "T35n1735_015:0612c03": "以知；即用之體，故答以性淨。知之一字眾",
    "T35n1735_015:0612c04": "妙之門，若能虛己而會，便契佛境。九答證",
    "T35n1735_015:0612c05": "問。即證大涅槃三德圓也。非業繫，故解脫",
    "T35n1735_015:0612c06": "也。非煩惱者，轉煩惱即菩提是般若也。無物",
    "T35n1735_015:0612c07": "者，虛相盡故，法身顯也。無住處者，成上法身",
    "T35n1735_015:0612c08": "無所在也。無照者，成上般若能證相寂也。",
    "T35n1735_015:0612c09": "無所行者，成上解脫無業行之用也。由無",
    "T35n1735_015:0612c10": "用故用彌法界，由無照故無所不知，由",
    "T35n1735_015:0612c11": "無在故無所不在，故結句云平等行世間",
    "T35n1735_015:0612c12": "也，是謂三德祕藏佛之境也。十答現問。上",
    "T35n1735_015:0612c13": "半所現，初句橫盡十方、次句竪窮三際。下",
    "T35n1735_015:0612c14": "半能現，並於如來圓鏡智中無念頓現。故〈出",
    "T35n1735_015:0612c15": "現品〉云「菩提普現諸心行」，即斯義也。上來辨",
    "T35n1735_015:0612c16": "十甚深，即問答竟。自下第二現事結通。於中",
    "T35n1735_015:0612c17": "二：先現事、後結通。今初。因何而現上來十",
    "T35n1735_015:0612c18": "首？法光開曉眾生身心故。佛力暫現示相",
    "T35n1735_015:0612c19": "而答，令其目驗而欣厭故。所現有十：第一",
    "T35n1735_015:0612c20": "法，即所行之法，謂三學等殊；二業，謂正行，漏",
    "T35n1735_015:0612c21": "無漏等；三集因苦果；四身類不同；五根機差",
    "T35n1735_015:0612c22": "別；六四生非一；七持戒則人天勝劣；八犯戒",
    "T35n1735_015:0612c23": "則三塗重輕；九國土則依處染淨；十說法則",
    "T35n1735_015:0612c24": "近報淨居，聰明利智速具佛法，此經文闕，晉",
    "T35n1735_015:0612c25": "本具之。又此亦可配十甚深，以是示相答",
    "T35n1735_015:0612c26": "故。一法首，正教甚深；二寶首，業果；三勤首，懈",
    "T35n1735_015:0612c27": "怠難出；四財首，觀內身等；五德首，佛法一",
    "T35n1735_015:0612c28": "味，隨根異說等；六覺首，往善惡趣；七智首，六",
    "T35n1735_015:0612c29": "度順行，通為持戒之果；八目首，佛田平等，但",
    "T35n1735_015:0613a01": "犯戒布施得果差別；九賢首，隨心世界有差",
    "T35n1735_015:0613a02": "別等；十晉經既有說法，即是說佛境界法",
    "T35n1735_015:0613a03": "也。第二「如是」下結通廣遍。於中二：初結東",
    "T35n1735_015:0613a04": "方、後「南西」下類餘九方。亦現十事，以此處",
    "T35n1735_015:0613a05": "說法則現事通於十方，餘處說法亦應類",
    "T35n1735_015:0613a06": "此，總為一法界大會，思之。問明品辨信中",
    "T35n1735_015:0613a07": "解竟。",
    "T35n1735_015:0613a08": "11 淨行品淨行品第十一入第十四經",
    "T35n1735_015:0613a09": "釋此一品，五門分別。初來意者，夫欲階妙",
    "T35n1735_015:0613a10": "位必資勝行，有解無行虛費多聞，故前",
    "T35n1735_015:0613a11": "品明解、此品辨行。又前明入理觀行、今辨",
    "T35n1735_015:0613a12": "隨事所行。又前行、此願，並義次第，故次來也。",
    "T35n1735_015:0613a13": "次釋名者，梵云具折囉，此云所行。波利，此",
    "T35n1735_015:0613a14": "云皆也遍也。戍輪律提，云清淨也。謂三業",
    "T35n1735_015:0613a15": "隨事緣歷名為所行，巧願防非離過成德",
    "T35n1735_015:0613a16": "名為清淨。又悲智雙運名為所行，行越凡",
    "T35n1735_015:0613a17": "小故稱清淨，以二乘無漏不能兼利，非",
    "T35n1735_015:0613a18": "真淨故。得斯意者，舉足下足盡文殊心，見",
    "T35n1735_015:0613a19": "聞覺知皆普賢行。文殊心故，心無濁亂，是",
    "T35n1735_015:0613a20": "曰清淨；普賢行故，是佛往修，諸佛菩薩同所",
    "T35n1735_015:0613a21": "行也。所行即淨，持業釋也。三宗趣者，以隨",
    "T35n1735_015:0613a22": "事巧願防心不散，增長菩薩悲智大行為",
    "T35n1735_015:0613a23": "宗，成就普賢實德為趣。四解妨者，問：文中",
    "T35n1735_015:0613a24": "但辨一百餘願，何有行耶？答：文中辨行略",
    "T35n1735_015:0613a25": "有數重，謂就所歷事中，始自出家終於臥",
    "T35n1735_015:0613a26": "覺皆事行也；知家性空，理行也；觸境不迷，",
    "T35n1735_015:0613a27": "善達事理，智行也；以願導智，不滯自利，大",
    "T35n1735_015:0613a28": "悲行也。上二不二，悲智無礙行也。遇違順境",
    "T35n1735_015:0613a29": "心不馳散，止行也；智不沈沒，觀行也。即止",
    "T35n1735_015:0613b01": "觀雙運行也。又對於事境，善了邪正當願",
    "T35n1735_015:0613b02": "眾生，皆假觀也；知身空寂心無染著，空觀",
    "T35n1735_015:0613b03": "也；見如實理，中觀也。或先空後中、或先假",
    "T35n1735_015:0613b04": "後空、或一或二、或一念頓具，斯為妙達三",
    "T35n1735_015:0613b05": "諦觀之行也。又所造成行皆施眾生，不起",
    "T35n1735_015:0613b06": "二乘之心，安忍強軟兩境唯增善品，心不異",
    "T35n1735_015:0613b07": "緣妙達性空，善巧迴轉皆願利物同趣菩",
    "T35n1735_015:0613b08": "提，二乘天魔所不能動，善知藥病決斷無",
    "T35n1735_015:0613b09": "差，即十度齊修之行也。又皆願利生、皆成",
    "T35n1735_015:0613b10": "佛德，見惡必令其斷、見善必令其具，即四",
    "T35n1735_015:0613b11": "弘誓願之行也。故智首總標諸德以求其",
    "T35n1735_015:0613b12": "因，文殊令善用心頓獲眾果。但言惟願，豈",
    "T35n1735_015:0613b13": "不感哉。復有問言：夫妙行者，統唯無念。今",
    "T35n1735_015:0613b14": "見善見惡，願離願成，疲役身心，豈當為道？",
    "T35n1735_015:0613b15": "答：若斯見者，離念求於無念，尚未得於真",
    "T35n1735_015:0613b16": "無念也，況念無念之無礙耶？又無念但是行",
    "T35n1735_015:0613b17": "之一也，豈成一念頓圓？如上所明也。行學",
    "T35n1735_015:0613b18": "之者，願善留心。第五釋文，中二：先智首問，舉",
    "T35n1735_015:0613b19": "德徵因；後文殊答，標德顯因。今初，亦先標",
    "T35n1735_015:0613b20": "問答之人、後陳所疑之問。今初。此二菩薩",
    "T35n1735_015:0613b21": "為問答者，歷事巧願，必智為導，故事近旨",
    "T35n1735_015:0613b22": "遠，唯妙德故。文殊則般若觀空，智首則漚和",
    "T35n1735_015:0613b23": "涉事，涉事不迷於理，故雖願而無取；觀",
    "T35n1735_015:0613b24": "空不遺於事，故雖寂而不證。是為權實雙",
    "T35n1735_015:0613b25": "游，假茲問答。二陳所問中，有二十云何，總",
    "T35n1735_015:0613b26": "十一段，段各十句，成一百一十種德。第一段",
    "T35n1735_015:0613b27": "明三業離過成德、二得堪傳法器、三成就",
    "T35n1735_015:0613b28": "眾慧、四具道因緣、五於法善巧、六修涅槃",
    "T35n1735_015:0613b29": "因、七滿菩薩行、八得十力智、九十王敬護、",
    "T35n1735_015:0613c01": "十能為饒益、十一超勝尊貴。此十一中，若就",
    "T35n1735_015:0613c02": "相顯，二四與六此三唯因，八及十一此二唯",
    "T35n1735_015:0613c03": "果，餘通因果。或攝為四對因果：初二十句",
    "T35n1735_015:0613c04": "問福因福果，先因、後果；次二十句問慧因慧",
    "T35n1735_015:0613c05": "果，先果、後因；三二十句問巧解因、觀行果；四",
    "T35n1735_015:0613c06": "有五段，問眾行因、成德果，初一為因、餘四",
    "T35n1735_015:0613c07": "為果。或分為二：初十云何問淨行體，是問",
    "T35n1735_015:0613c08": "因義；後十云何問行所成，是問果義，以善",
    "T35n1735_015:0613c09": "修七覺等亦是淨行之能故。皆言云何得",
    "T35n1735_015:0613c10": "者，為修何行而得之耶？初十望後故說為",
    "T35n1735_015:0613c11": "因，望歷緣巧願成淨行體即是於果，未是",
    "T35n1735_015:0613c12": "圓果而是分果故。上總云舉果徵因，今分",
    "T35n1735_015:0613c13": "為二：初之一段總問其果、後十別明。今初。",
    "T35n1735_015:0613c14": "十句得此十種三業，成下十果。由無過三",
    "T35n1735_015:0613c15": "業故超勝尊貴，由不恚害故常為饒益，由",
    "T35n1735_015:0613c16": "無餘惑不可譏毀，故十王敬護。由惡緣不",
    "T35n1735_015:0613c17": "可壞得佛十力，由修行不退轉滿菩薩",
    "T35n1735_015:0613c18": "行，由遠離諸相如如不動，成涅槃因。由",
    "T35n1735_015:0613c19": "德行殊勝故於法善巧，由體清淨如虛空",
    "T35n1735_015:0613c20": "故成具道緣，由涉境無染故德堪傳法",
    "T35n1735_015:0613c21": "器，由智先導故成就眾慧。又由後十能成",
    "T35n1735_015:0613c22": "就此十，以十三業永無失等唯佛不共，分分",
    "T35n1735_015:0613c23": "無失，一通於因。又此十句，初一總顯無過、",
    "T35n1735_015:0613c24": "次八別顯無過、後一總出其因。若以智慧",
    "T35n1735_015:0613c25": "為先導，身語意業常無失故。又於中八，前",
    "T35n1735_015:0613c26": "二離過、後六成德。又後九中，不隨於瞋故",
    "T35n1735_015:0613c27": "不害，不隨於慢故不可毀，不隨惡見故",
    "T35n1735_015:0613c28": "不壞敗，不隨於疑故不退動，恒修勝行",
    "T35n1735_015:0613c29": "不隨於貪故清淨無染，不隨於癡故智",
    "T35n1735_015:0614a01": "為先導，所作稱真。如是等業云何而得？後",
    "T35n1735_015:0614a02": "十段別明中，初一異熟果、次四士用果、次二",
    "T35n1735_015:0614a03": "離繫果、次一增上果、後二等流果。今初，即修",
    "T35n1735_015:0614a04": "道之器。以菩薩起修行時要具此十，方成",
    "T35n1735_015:0614a05": "二利之行，《瑜伽》具釋：一常生中國有佛法",
    "T35n1735_015:0614a06": "處；二種族尊貴，非下賤等；三生信向三寶",
    "T35n1735_015:0614a07": "修善之家，非外道等家；四形色端嚴，非醜陋",
    "T35n1735_015:0614a08": "等；五具丈夫相諸根不缺；六正念不忘，亦",
    "T35n1735_015:0614a09": "宿念現前；七慧悟高明善解世法；八柔和調",
    "T35n1735_015:0614a10": "善離過修行；九志力堅強故無怯弱；十性自",
    "T35n1735_015:0614a11": "開覺不染世法。又無畏者，依《智度論》，菩薩",
    "T35n1735_015:0614a12": "有四種無畏：一總持無畏，於法記持不懼",
    "T35n1735_015:0614a13": "忘失；二知根無畏，知根受法不懼差失；三",
    "T35n1735_015:0614a14": "決疑無畏，隨問能答不懼不堪；四答難無",
    "T35n1735_015:0614a15": "畏，有難皆通不懼疑滯。今並皆得，故云具",
    "T35n1735_015:0614a16": "足。又此十事，若約法者，生在佛家是生處",
    "T35n1735_015:0614a17": "具足等，思之。又具足者，唯佛一人云云。第",
    "T35n1735_015:0614a18": "二「十慧」下四段，明士用果中，一慧為揀擇、",
    "T35n1735_015:0614a19": "二力謂修習、三善巧謂智、四道品助修，悉以",
    "T35n1735_015:0614a20": "三業而得成就。今初。言慧者，即道之體。十",
    "T35n1735_015:0614a21": "中，一勝世間故、二過二乘故、三揀權教",
    "T35n1735_015:0614a22": "故、四佛果超因故，上四揀劣；餘六當體，一",
    "T35n1735_015:0614a23": "無分量、二無若干、三超言念、四無等匹、",
    "T35n1735_015:0614a24": "五難比校、六唯證相應。欲言其有，無相無",
    "T35n1735_015:0614a25": "形，欲言其無，聖以之靈；欲言俱者，慧無",
    "T35n1735_015:0614a26": "二體；欲言雙非，非無詮顯，故不可說。第三",
    "T35n1735_015:0614a27": "力者，即具道因緣。皆言力者，此十各有資",
    "T35n1735_015:0614a28": "道之能故。一因力者，即是種性，謂已有習",
    "T35n1735_015:0614a29": "種，無倒聞熏與性種合，故名為因。梁《攝論》",
    "T35n1735_015:0614b01": "云「多聞熏習與阿賴耶識中解性和合，一切",
    "T35n1735_015:0614b02": "聖人以此為因。」無性《攝論》云「此聞熏習雖",
    "T35n1735_015:0614b03": "是有漏，而是出世心種子性。」二欲力者，有勝",
    "T35n1735_015:0614b04": "欲樂，希大菩提及起行故。三方便者，謂",
    "T35n1735_015:0614b05": "造修力，依六方便成悲智故：一慈悲顧戀、",
    "T35n1735_015:0614b06": "二了知諸行、三欣佛妙智、四不捨生死、",
    "T35n1735_015:0614b07": "五輪迴不染、六熾然精進，《攝論》廣說。四緣",
    "T35n1735_015:0614b08": "力，謂善友勸發。五所緣力，即所觀察悲智",
    "T35n1735_015:0614b09": "之境。六根，謂信等。七觀察者，謂於自他事",
    "T35n1735_015:0614b10": "理藥病善揀擇故。八奢摩他，此云止也。九毘",
    "T35n1735_015:0614b11": "鉢舍那，此云觀也。《瑜伽》、《起信》等論、《深密》、《涅槃》",
    "T35n1735_015:0614b12": "等經廣辨其相，具如別章。今略顯其相，以",
    "T35n1735_015:0614b13": "為十門：一心行稱理，攝散名止。二止不滯",
    "T35n1735_015:0614b14": "寂，不礙觀事。三由理事交徹而必俱，遂使",
    "T35n1735_015:0614b15": "止觀無礙而雙運。四理事形奪而俱盡故，止",
    "T35n1735_015:0614b16": "觀兩亡而絕寄。五絕理事無礙之境，與泯",
    "T35n1735_015:0614b17": "止觀無礙之心，二而不二故不礙心境而",
    "T35n1735_015:0614b18": "一味，不二而二故不壞一味而心境。六",
    "T35n1735_015:0614b19": "由即理之事收一切法故，即止之觀亦見",
    "T35n1735_015:0614b20": "一切。七由此事即是彼事，故令止觀見此",
    "T35n1735_015:0614b21": "心即是彼心。八由前中六則一多相入而非",
    "T35n1735_015:0614b22": "一，七則一多相是而非異，此二不二同一法",
    "T35n1735_015:0614b23": "界，止觀無二之智頓見，即八二門同一法界",
    "T35n1735_015:0614b24": "而無散動。九由事則重重無盡止觀，亦普眼",
    "T35n1735_015:0614b25": "齊照。十即此普門之智為主故，頓照普門法",
    "T35n1735_015:0614b26": "界時必攝一切為伴無盡無盡，是此華嚴",
    "T35n1735_015:0614b27": "所求止觀。十思惟者，籌量應作不應作故。",
    "T35n1735_015:0614b28": "第四於法善巧，皆約流轉以明。前四流轉",
    "T35n1735_015:0614b29": "之體、三界流轉之處、三世流轉之時，三科之",
    "T35n1735_015:0614c01": "義略如前釋，廣如別章。緣起，六地廣明。三",
    "T35n1735_015:0614c02": "界三世，如前後釋。皆言善巧者，一善知彼",
    "T35n1735_015:0614c03": "法空無所有、二善知不壞假名分別法",
    "T35n1735_015:0614c04": "相，加能攝無盡，彌善巧也。第五修涅槃因，",
    "T35n1735_015:0614c05": "七覺三空，〈十地品〉廣說。第六滿菩薩行，此下",
    "T35n1735_015:0614c06": "二種明離繫果，初六度四等修即士用；滿即",
    "T35n1735_015:0614c07": "離繫，治諸蔽故。及第七具足十力，並見上",
    "T35n1735_015:0614c08": "文。第八十王敬護是增上果。第九「云何得",
    "T35n1735_015:0614c09": "與一切眾生為依」下二段明等流果。由本願",
    "T35n1735_015:0614c10": "力，為依救等。由本行力，為第一等。今初，能",
    "T35n1735_015:0614c11": "為饒益。依等十句，如迴向初。第十「為第一」",
    "T35n1735_015:0614c12": "下超勝尊貴，《十地論》釋。今就佛果，略釋其",
    "T35n1735_015:0614c13": "相。謂如來功德海滿，更無所少，故稱第一。",
    "T35n1735_015:0614c14": "此亦總句。大者，體包法界故。勝者，自利圓滿",
    "T35n1735_015:0614c15": "故。最勝者，利他究竟故。妙者，煩惱障盡故。極",
    "T35n1735_015:0614c16": "妙者，所知障盡故。上者，望下無及故。無上",
    "T35n1735_015:0614c17": "者，望上更無故。無等者，望下無儔故。無等",
    "T35n1735_015:0614c18": "等者，望儔皆是無等者故。所以廣舉諸德",
    "T35n1735_015:0614c19": "者，欲顯行之勝故。上來問竟。第二文殊答",
    "T35n1735_015:0614c20": "中，文分為二：第一歎問成益。饒益者，利益",
    "T35n1735_015:0614c21": "也。安隱者，安樂也。利樂者，即上二也。《佛地論》",
    "T35n1735_015:0614c22": "第七有五重釋。利樂之義，已見〈光明覺品〉。第",
    "T35n1735_015:0614c23": "二「佛子」下正酬其問。於中二：先標因成德，",
    "T35n1735_015:0614c24": "酬其舉德；後指事顯因，酬其徵因。今初，先",
    "T35n1735_015:0614c25": "標其因，謂善用其心。心覺神明之奧，心正則",
    "T35n1735_015:0614c26": "萬德攸歸。言善用者，即後歷緣巧願，觸境",
    "T35n1735_015:0614c27": "入玄，如上所辨。「則獲」下顯所成德，初總、後",
    "T35n1735_015:0614c28": "別。總謂一切勝妙功德，皆因用心，一百一十",
    "T35n1735_015:0614c29": "門德，何足難就？可謂一言蔽諸，勝謂獨尊，",
    "T35n1735_015:0615a01": "妙謂離相。又德無不備云勝，障無不盡名",
    "T35n1735_015:0615a02": "妙。此之總句，亦即酬上十種三業之總句",
    "T35n1735_015:0615a03": "也。餘九別顯，句雖有九，義亦有十，如次酬",
    "T35n1735_015:0615a04": "上十段之德。一於諸佛法心無所礙者，即初",
    "T35n1735_015:0615a05": "第一堪傳法器德，念慧覺悟皆具足故。二住",
    "T35n1735_015:0615a06": "去來今諸佛之道，即上成就眾慧，三世諸佛",
    "T35n1735_015:0615a07": "唯以佛慧為所乘故。三隨眾生住恒不捨",
    "T35n1735_015:0615a08": "離，即上具道因緣，成就種性欲樂方便，常",
    "T35n1735_015:0615a09": "以眾生為所緣故。四如諸法相悉能通達，",
    "T35n1735_015:0615a10": "即十善巧義無惑也。五斷一切惡，即七覺三",
    "T35n1735_015:0615a11": "空，揀擇棄惡無越此故。六具足眾善，即六",
    "T35n1735_015:0615a12": "度四等。七當如普賢色像第一，由此故得十",
    "T35n1735_015:0615a13": "王敬護。八一切行願皆得具足，即是前文成",
    "T35n1735_015:0615a14": "就十力，得佛果位方具足故。故晉經無此",
    "T35n1735_015:0615a15": "一句，而有成就如來一切種智。斯為十種",
    "T35n1735_015:0615a16": "智力，定無惑也。唯此一段望前不次，以內",
    "T35n1735_015:0615a17": "具種智、外具色相，此二同在果圓，前後無",
    "T35n1735_015:0615a18": "在，或譯者不迴。九於一切法無不自在",
    "T35n1735_015:0615a19": "故，能與物為依為救、為炬為明。十而為眾",
    "T35n1735_015:0615a20": "生第二導師，即是上文於眾超勝，上求第",
    "T35n1735_015:0615a21": "一唯佛一人，今纔發心則道亞至尊，故云",
    "T35n1735_015:0615a22": "第二。然舊經中亦云而為眾生第一尊導，故",
    "T35n1735_015:0615a23": "知第二，譯者意也。第二「佛子云何」下指事顯",
    "T35n1735_015:0615a24": "因。於中三：初總徵、次別顯、後總結成益。二",
    "T35n1735_015:0615a25": "別顯中，五門分別：一總明大意文中，總有",
    "T35n1735_015:0615a26": "一百四十一願。菩薩大願深廣如海，應如",
    "T35n1735_015:0615a27": "迴向，非止爾也。此蓋示於體式，餘皆倣此。",
    "T35n1735_015:0615a28": "又非無表。一百者，十信圓融，一一具十也。",
    "T35n1735_015:0615a29": "四十一者，即四十一位也。明此諸位所有惑",
    "T35n1735_015:0615b01": "障由此能淨，所有勝行由此能行故。二通",
    "T35n1735_015:0615b02": "顯文旨。然此諸願句雖有四，事但有三，義",
    "T35n1735_015:0615b03": "開為六。言三事者，謂初句願所依事，次句",
    "T35n1735_015:0615b04": "願所為境，後二句是願境成益。開為六者，",
    "T35n1735_015:0615b05": "初事有二：一者內，謂菩薩自身根識等，經",
    "T35n1735_015:0615b06": "云「菩薩等」故；二者外，謂他身或依正資具",
    "T35n1735_015:0615b07": "等，經云「在家等」故。次事亦二種：一能發願",
    "T35n1735_015:0615b08": "者；二所願眾生，經云「當願眾生」故。後事亦",
    "T35n1735_015:0615b09": "二：一者自益，由此諸願成前諸德故；二者益",
    "T35n1735_015:0615b10": "他，由此發願願眾生故。此後二句，或前",
    "T35n1735_015:0615b11": "句是因、後句是果，如云「所行無逆，成一切",
    "T35n1735_015:0615b12": "智」等；或二俱是因，如云「巧事師長，習行善",
    "T35n1735_015:0615b13": "法」等；或二俱佛果，如云「永離煩惱，究竟寂",
    "T35n1735_015:0615b14": "滅」等；或俱通因果，如云「以法自娛，了妓",
    "T35n1735_015:0615b15": "非實」等。或三四二句共成一句，如云「演說",
    "T35n1735_015:0615b16": "種種無乖諍法」等。亦可後二句中，初句所",
    "T35n1735_015:0615b17": "入法，如云「知家性空」等；後句所成益，「免逼",
    "T35n1735_015:0615b18": "迫」等，以不必具，故合為一。三別開義類。然",
    "T35n1735_015:0615b19": "上三事中，願所依事雖有多類，不出善惡",
    "T35n1735_015:0615b20": "依正內外，隨義準之。二願所為境，其一一",
    "T35n1735_015:0615b21": "願盡該法界，一切有情不同權小談有藏",
    "T35n1735_015:0615b22": "無故。又願即是行，成迴向故。一一皆成所",
    "T35n1735_015:0615b23": "行清淨善業行故，如云「知家性空」，則菩薩",
    "T35n1735_015:0615b24": "之心必詣空矣。三願所為境。成利益中，由",
    "T35n1735_015:0615b25": "願於他成種種德，自獲如前所說功德。然",
    "T35n1735_015:0615b26": "有二義：一通、二別。通則隨一一願成上諸",
    "T35n1735_015:0615b27": "德，斯為正意。二別顯者，如願於他得堅固",
    "T35n1735_015:0615b28": "身、心無所屈，則自必成十種三業離過成德",
    "T35n1735_015:0615b29": "之德也。二願於他具足成滿一切善法，則",
    "T35n1735_015:0615c01": "自成就堪傳法器。三願於他深入經藏智",
    "T35n1735_015:0615c02": "慧如海，則自成眾慧。四願於他具諸方便",
    "T35n1735_015:0615c03": "得最勝法，則自成就具道因緣。五願於他",
    "T35n1735_015:0615c04": "語業滿足巧能演說，則自成就十善巧德。六",
    "T35n1735_015:0615c05": "願於他得善意欲洗除惑垢，則自成七覺",
    "T35n1735_015:0615c06": "三空。七願於他所作皆辦具諸佛法，則自",
    "T35n1735_015:0615c07": "成滿菩薩行德。八願於他捨眾聚法成一",
    "T35n1735_015:0615c08": "切智，則自成就如來十種智力。九願於他",
    "T35n1735_015:0615c09": "皆如普賢端正嚴好，則自成就十王敬護。",
    "T35n1735_015:0615c10": "十願於他統理大眾一切無礙，則自成饒",
    "T35n1735_015:0615c11": "益為依救德。十一願他得第一位入不動",
    "T35n1735_015:0615c12": "法，則自成就超勝第一德。以斯十一配上",
    "T35n1735_015:0615c13": "答中總別十一段，文並可知。通別交絡，應",
    "T35n1735_015:0615c14": "成四句，謂一切願成一德、一切願成一切",
    "T35n1735_015:0615c15": "德等，以因願一多相即故，成德亦一多鎔",
    "T35n1735_015:0615c16": "融。四對辨成例。謂若以初後二事相對辨",
    "T35n1735_015:0615c17": "例，略有十例：一會事同理例，如菩薩在",
    "T35n1735_015:0615c18": "家，事也；性空，理也。二處染翻染例，如若得",
    "T35n1735_015:0615c19": "五欲，染也；拔除欲箭，翻染也。三相似類同",
    "T35n1735_015:0615c20": "例，如若有所施，令一切能捨等。四世同",
    "T35n1735_015:0615c21": "出世例，如上升樓閣，願升正法樓等。五以",
    "T35n1735_015:0615c22": "因同果例，如正出家時，願同佛出家等。六",
    "T35n1735_015:0615c23": "捨偽歸真例，如著瓔珞，願到真實處等。",
    "T35n1735_015:0615c24": "七以人同法例，如見病人，願離乖諍等。",
    "T35n1735_015:0615c25": "八以境成行例，如見涌泉，願善根無盡",
    "T35n1735_015:0615c26": "等。九以妄歸真例，如見婆羅門，願離惡",
    "T35n1735_015:0615c27": "等。十以近同遠例，如受和尚教，願到無",
    "T35n1735_015:0615c28": "依處等。五正釋經文。長分為十：初有十一",
    "T35n1735_015:0615c29": "願，明在家時願；二有十五願，出家受戒時",
    "T35n1735_015:0616a01": "願；三有七願，就坐禪觀時願；四有六願，",
    "T35n1735_015:0616a02": "明將行披挂時願；五有七願，澡漱盥洗時",
    "T35n1735_015:0616a03": "願；六有五十五願，明乞食道行時願；七有",
    "T35n1735_015:0616a04": "二十二願，明到城乞食時願；八有五願，明",
    "T35n1735_015:0616a05": "還歸洗浴時願；九有十願，明習誦旋禮時",
    "T35n1735_015:0616a06": "願；十有三願，明寤寐安息時願。今初，在家",
    "T35n1735_015:0616a07": "有十一願：初一總舉在家，以家是貪愛擊",
    "T35n1735_015:0616a08": "縛所故。若了性空，則雖處居家，家不能",
    "T35n1735_015:0616a09": "迫。次一在家行孝願，以是至德行本，故首",
    "T35n1735_015:0616a10": "而明之。《大集經》云「世若無佛，善事父母，事",
    "T35n1735_015:0616a11": "父母者即是事佛，父母於我為先覺故。」今",
    "T35n1735_015:0616a12": "翻令事佛者，生長法身故。護養一切者，一",
    "T35n1735_015:0616a13": "切眾生皆我子故護之，一切男女皆我父母",
    "T35n1735_015:0616a14": "故養之，生生無不從之受身故，平等敬之",
    "T35n1735_015:0616a15": "法身佛故。次四受家室等願。然五欲射心",
    "T35n1735_015:0616a16": "猶如箭中，王侯有宮，餘皆名室。次五在家",
    "T35n1735_015:0616a17": "所作事業等願。在頸曰瓔，在身曰珞。珞以",
    "T35n1735_015:0616a18": "持衣，瓔以繫冠。一切悉捨，亦捨心也。了聚",
    "T35n1735_015:0616a19": "無性，成佛智也。第二「捨居家」下，出家受戒",
    "T35n1735_015:0616a20": "時有十五願。初一正捨俗家。次三出家方",
    "T35n1735_015:0616a21": "便。僧伽藍者，此云眾園。眾有六和法則事",
    "T35n1735_015:0616a22": "理一味，故無諍也。大師謂佛，眾所宗故。小",
    "T35n1735_015:0616a23": "謂和尚，親所教故。若約末世，三師為大、",
    "T35n1735_015:0616a24": "七證為小。靡不有初，鮮克有終，故希不",
    "T35n1735_015:0616a25": "退。次四正落䰆出家。袈裟者，不正色衣也，",
    "T35n1735_015:0616a26": "亦云染色，表心染於法要，無所染方曰染",
    "T35n1735_015:0616a27": "也。然二乘之染亦非真染，必心染大乘，故",
    "T35n1735_015:0616a28": "云「具大仙道」。為於正法除其結使，方為究",
    "T35n1735_015:0616a29": "竟寂滅。落䰆披衣之後，為正出家。餘七受",
    "T35n1735_015:0616b01": "學戒時。初三自歸，佛在之日則五受之一，佛",
    "T35n1735_015:0616b02": "滅之後受五八戒必依三歸。歸要三者，翻",
    "T35n1735_015:0616b03": "彼外道邪師邪教及邪眾故。猶如良醫良藥",
    "T35n1735_015:0616b04": "及看病人，煩惱病愈故，為與眾生為緣念",
    "T35n1735_015:0616b05": "故。三寶之義，至下當釋。受學戒者，即十戒",
    "T35n1735_015:0616b06": "也。亦通五戒，《優婆塞戒經》云「欲受菩薩戒，",
    "T35n1735_015:0616b07": "先應遍受五戒、十戒、二百五十戒。若尼則受",
    "T35n1735_015:0616b08": "六事及五百戒。」受謂受戒，學即隨戒，願中即",
    "T35n1735_015:0616b09": "止作二持。闍梨者，此云正行。軌範教授，故云",
    "T35n1735_015:0616b10": "具足威儀。和尚，此云親教，亦云力生，道力",
    "T35n1735_015:0616b11": "自彼生故，故翻云入無生智。依之得戒，故",
    "T35n1735_015:0616b12": "翻無依。具足戒言，義含二種：一則大比丘",
    "T35n1735_015:0616b13": "戒、二則菩薩戒，亦制意地，方為具足。第三",
    "T35n1735_015:0616b14": "「若入堂」下七願，明就坐禪觀時願。初四為",
    "T35n1735_015:0616b15": "修方便，次二正修止觀，後一修行事訖。第",
    "T35n1735_015:0616b16": "四「下足住時」下，明將行披挂時六願。下衣蓋",
    "T35n1735_015:0616b17": "醜，故願得慚愧。上衣即衫襖之輩。前已辨",
    "T35n1735_015:0616b18": "袈裟，故此直云僧伽梨。僧伽梨者，義云和",
    "T35n1735_015:0616b19": "合，新者二種、故者四種，要以重成，故云和",
    "T35n1735_015:0616b20": "合，即是三衣中第一衣故。第五「手執楊枝」下，",
    "T35n1735_015:0616b21": "澡漱盥洗時有七願。楊枝五利，是曰妙法。去",
    "T35n1735_015:0616b22": "穢為淨。西域皆朝中嚼楊枝，淨穢不相雜，",
    "T35n1735_015:0616b23": "此為常規。凡欲習謂，別須用之。盥者，澡",
    "T35n1735_015:0616b24": "也。第六「手執錫杖」下，乞食道行時，總有五十",
    "T35n1735_015:0616b25": "五願，更分為三：初十二願游涉道路；次「見眾",
    "T35n1735_015:0616b26": "會」下十九願，所覩事境；後「見嚴飾」下二十四",
    "T35n1735_015:0616b27": "願，所遇人物。今初。錫者，輕也明也。執此杖",
    "T35n1735_015:0616b28": "者，輕煩惱故，明佛法故。更有多義，具如",
    "T35n1735_015:0616b29": "經辨。今略明二用：一執，為行道之儀；二振，",
    "T35n1735_015:0616c01": "以乞食故，發相似之願。無依之道，是真道也。",
    "T35n1735_015:0616c02": "向無餘法，真涅槃也。真淨法界，心所履也。險",
    "T35n1735_015:0616c03": "道有二：一多賊鬼毒獸、二陜徑阻絕。初惑",
    "T35n1735_015:0616c04": "業罪苦，凡夫之險道也；後自調滯寂，二乘之",
    "T35n1735_015:0616c05": "險道也，皆為難處。不斷生死而入涅槃，",
    "T35n1735_015:0616c06": "正法界也。二覩事境願。初覩眾會，謂眾聚",
    "T35n1735_015:0616c07": "多談無義故，願說深法。眾心易乖，故令和",
    "T35n1735_015:0616c08": "合。二大柱者，舊經云大樹，梵云薩擔婆",
    "T35n1735_015:0616c09": "去聲輕呼，此云樹也。薩擔婆入聲重呼，此云柱也。由",
    "T35n1735_015:0616c10": "茲二物呼聲相濫，古今譯殊。柱有荷重之",
    "T35n1735_015:0616c11": "能，一舍由之而立翻。此願離我能之諍，忿",
    "T35n1735_015:0616c12": "恨何由而生？三德猶叢林，森聳可敬。十一陂",
    "T35n1735_015:0616c13": "澤者，畜水曰陂，不集諸流，故願一味。十",
    "T35n1735_015:0616c14": "二《說文》曰：穿地通水曰池。沼即池也，取其",
    "T35n1735_015:0616c15": "盈滿引法流故，亦可巧思穿鑿能有說故。",
    "T35n1735_015:0616c16": "十三汲者取也，辯才演法猶綆汲水。無憂",
    "T35n1735_015:0616c17": "林者，處之忘憂故。三「見嚴飾」下二十四願，所",
    "T35n1735_015:0616c18": "遇人物。六云獲根本智滅眾苦者，若得見",
    "T35n1735_015:0616c19": "道無分別根本智，則斷惡道業無明故三塗",
    "T35n1735_015:0616c20": "苦滅，則三苦八苦亦皆隨滅。死及取蘊，直至",
    "T35n1735_015:0616c21": "金剛後根本智，則能永斷。七願入真實慧永",
    "T35n1735_015:0616c22": "無病惱者，此有二種：一約入真見道之慧",
    "T35n1735_015:0616c23": "斷身病之苦惱及煩惱病。謂一切惡趣諸煩",
    "T35n1735_015:0616c24": "惱品，所有麁重是分別起，亦為身病遠因。",
    "T35n1735_015:0616c25": "至歡喜地真見道中，一剎那斷，頓證三界四",
    "T35n1735_015:0616c26": "諦真如，身病及惑永不復有。二約金剛心慧",
    "T35n1735_015:0616c27": "頓斷一切諸煩惱病及習氣隨眠。證極圓滿",
    "T35n1735_015:0616c28": "真實勝義，諸惑永亡。依上解者，真實慧者",
    "T35n1735_015:0616c29": "即根本智，但約所滅惑苦不同耳。八四大乖",
    "T35n1735_015:0617a01": "違成病，知空則永無所乖。於佛菩薩能知",
    "T35n1735_015:0617a02": "恩德者，諸佛菩薩始自發心普緣眾生，難",
    "T35n1735_015:0617a03": "行苦行不顧自身，垂形六道隨逐眾生，見",
    "T35n1735_015:0617a04": "其造惡如割支體。迄成正覺隱其勝德，",
    "T35n1735_015:0617a05": "以貧所樂法誘攝拯救，見其憍恣示迹涅",
    "T35n1735_015:0617a06": "槃，留餘福教以濟危苦。故自頂至足、從生",
    "T35n1735_015:0617a07": "至死皆佛之蔭，斯之恩德何可報耶？得人",
    "T35n1735_015:0617a08": "小恩常懷大報，不知恩者多遭橫死。故經",
    "T35n1735_015:0617a09": "云「假使頂戴經塵劫，身為床座遍三千，若",
    "T35n1735_015:0617a10": "不傳法利眾生，畢竟無能申報者」，故唯自",
    "T35n1735_015:0617a11": "利利人如說修行為報佛恩耳。沙門，此云",
    "T35n1735_015:0617a12": "止息。畢竟止息，唯大涅槃。世之甲冑隨於師",
    "T35n1735_015:0617a13": "旋，進忍甲冑趣於無師。能離五邪方為正",
    "T35n1735_015:0617a14": "命，謂一詐現奇特、二自說功德、三占相吉",
    "T35n1735_015:0617a15": "凶、四高聲現威令他敬畏、五為他說法。行",
    "T35n1735_015:0617a16": "此五事若為利養，皆邪命也。第三句通願",
    "T35n1735_015:0617a17": "離五，第四句但離初一。明斷方稱長者，守",
    "T35n1735_015:0617a18": "王正法始曰大臣。第七「若見城郭」下二十二",
    "T35n1735_015:0617a19": "願，到城乞食時願。初三總，處王都則賢達",
    "T35n1735_015:0617a20": "輻輳，林藪則眾德攸歸。次三入家，未入則",
    "T35n1735_015:0617a21": "諸家差別，入已唯一無多，如入佛乘，無二",
    "T35n1735_015:0617a22": "三也。次八乞食得不得願。次七得食正食。",
    "T35n1735_015:0617a23": "後一食訖說法，亦為報施主之恩故。其中",
    "T35n1735_015:0617a24": "云藏護諸根者，《瑜伽》名善守根門，《淨名》云",
    "T35n1735_015:0617a25": "所見色與盲等，乃至云知諸法如幻相是",
    "T35n1735_015:0617a26": "也。第八「從舍出」下，還歸洗浴，時節炎涼。五願",
    "T35n1735_015:0617a27": "可知。第九「諷誦」下，習誦旋禮時有十願。右",
    "T35n1735_015:0617a28": "者，順義故。《普耀經》第二亦云「菩薩降神趣右",
    "T35n1735_015:0617a29": "脇者，所行無逆故。」佛功德者，謂如來十力",
    "T35n1735_015:0617b01": "等。第十「若洗足」下，寤寐安息時三願。一切智",
    "T35n1735_015:0617b02": "覺者，非唯三世齊明，抑亦十方洞曉。一日始",
    "T35n1735_015:0617b03": "終既爾，餘時類然。第三「若諸菩薩」下，結歎",
    "T35n1735_015:0617b04": "因所成益。若能如上為善用心。若此用心，",
    "T35n1735_015:0617b05": "則內德齊圓，外不能動。心游大智故，人天",
    "T35n1735_015:0617b06": "不能動；心冠大悲故，二乘不能動。不動",
    "T35n1735_015:0617b07": "有二：一修行時，此等不能惑亂故；二不希",
    "T35n1735_015:0617b08": "彼故。",
    "T35n1735_015:0617b09": "大方廣佛華嚴經疏卷第十五"
}