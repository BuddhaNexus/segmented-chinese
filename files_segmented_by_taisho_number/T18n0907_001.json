{
    "T18n0907_001:0914c21": "No. 907 [cf. No. 905]",
    "T18n0907_001:0914c22": "佛頂尊勝心破地獄轉業障出三",
    "T18n0907_001:0914c23": "界祕密陀羅尼",
    "T18n0907_001:0914c25": "中天竺國三藏善無畏奉　詔譯",
    "T18n0907_001:0914c26": "四名金剛鼓。二口開舌舉，震法界宮蓮華藏",
    "T18n0907_001:0914c27": "諸如來出定，即以摧破地獄，滅七遍之殃。起",
    "T18n0907_001:0914c28": "教菩薩善住天子也說五字祕密，執本授如法布字，",
    "T18n0907_001:0914c29": "人主頂戴乎冠中，萬國清泰；節度觀察旌旗",
    "T18n0907_001:0915a01": "上書寫真言，四方晏靜；專城太守鎮遏總",
    "T18n0907_001:0915a02": "戎，鼓角上題字，嚴警遠聞妖氣潛，熾盛布千",
    "T18n0907_001:0915a03": "里，苗稼洪潤，人無災疾，地土神祇風恬雨",
    "T18n0907_001:0915a04": "順。一瑜迦事法約有千條，略述少分。三念誦",
    "T18n0907_001:0915a05": "加持戰鼓上書，賊軍自降，一人不損焉。",
    "T18n0907_001:0915a06": "五佛言：「阿字金剛部主肝，鑁字蓮華部主肺，",
    "T18n0907_001:0915a07": "𮓔字寶部主心，唅字羯磨部主胃，欠字虛",
    "T18n0907_001:0915a08": "空部主脾。山海大地從阿字出，江河萬流從",
    "T18n0907_001:0915a09": "鑁字出，金玉珍寶日月星辰火珠光明從覽",
    "T18n0907_001:0915a10": "字成，五穀五果眾花開敷因唅字結，秀香",
    "T18n0907_001:0915a11": "美人天長養顏色滋味端正相貌福德富貴從",
    "T18n0907_001:0915a12": "欠字莊嚴。阿字是東方阿閦如來，鑁字西方",
    "T18n0907_001:0915a13": "阿彌陀如來，覽字是南方寶生如來，唅字",
    "T18n0907_001:0915a14": "北方不空成就如來，欠字是上方毘盧遮那",
    "T18n0907_001:0915a15": "大日如來。」阿字甚深空寂之體，取之不可取、",
    "T18n0907_001:0915a16": "捨之不可捨，萬法之母、大灌頂王，阿字是也。",
    "T18n0907_001:0915a17": "阿字是難信之法，小乘律師特勿令見。此本",
    "T18n0907_001:0915a18": "五部梵本四十萬言，出毘盧遮那經、金剛頂",
    "T18n0907_001:0915a19": "經，採集要妙最上福田，唯此五字真言。誦者",
    "T18n0907_001:0915a20": "所獲功德不可比量、不可思議、不可說也。金",
    "T18n0907_001:0915a21": "剛頂經五部真言，受持讀誦觀照理性，令人",
    "T18n0907_001:0915a22": "獲福，骨堅體健，永無災障及諸病苦，攝養長",
    "T18n0907_001:0915a23": "壽五藏曼荼羅是五部法身。阿，金剛地部，一阿字作地觀、金剛座觀鑁，",
    "T18n0907_001:0915a24": "金剛水部，二鑁字作水觀、蓮華觀覽，金剛火部，三覽字作日觀",
    "T18n0907_001:0915a25": "唅，金剛風部，四唅字作月觀欠字，金剛空部，五欠字",
    "T18n0907_001:0915a26": "作空觀。如來體性無生觀　右五部真言，是一",
    "T18n0907_001:0915a27": "切如來無生甘露之珍漿醍醐、佛性之妙藥，",
    "T18n0907_001:0915a28": "一字入於五藏，萬病不生，況修日觀月觀即",
    "T18n0907_001:0915a29": "時修得佛身空寂。五分法身義。阿鑁覽唅",
    "T18n0907_001:0915b01": "欠。　右上五法身真言，若日誦一遍或七遍、",
    "T18n0907_001:0915b02": "二十一遍或四十九遍者，挍量功德一遍福，",
    "T18n0907_001:0915b03": "如轉藏經一百萬遍，何況禪寂坐入定門，從",
    "T18n0907_001:0915b04": "阿字觀諦審分明如日照空，即是了見佛性，",
    "T18n0907_001:0915b05": "所獲福無有比量。祕藏文句實不思議，只恐",
    "T18n0907_001:0915b06": "聲聞法師、小乘持律者生疑不信反益其罪。",
    "T18n0907_001:0915b07": "譬如王有稚子偏最憐念，庫藏珍寶傾竭不",
    "T18n0907_001:0915b08": "惜，唯不與干將鏌鎁，恐不解運用故傷其體。",
    "T18n0907_001:0915b09": "是故如來密傳大菩薩，不與聲聞劣慧。已下",
    "T18n0907_001:0915b10": "三箇真言是三種悉地，成就法中立上中下",
    "T18n0907_001:0915b11": "品差別也。",
    "T18n0907_001:0915b12": "阿羅波遮那此是下品悉地真言是名出悉地，能生根",
    "T18n0907_001:0915b13": "莖遍滿四方，誦一遍如轉藏經一百遍。",
    "T18n0907_001:0915b14": "阿微羅𤙖佉此是中品悉地真言，大日經悉地品名降",
    "T18n0907_001:0915b15": "伏四魔解脫六趣滿足一切智智金剛字句",
    "T18n0907_001:0915b16": "也，是名入悉地，能生枝葉遍滿四方。光明",
    "T18n0907_001:0915b17": "晃曜入佛法界，名入悉地。若誦一遍，如轉藏",
    "T18n0907_001:0915b18": "經一千遍。",
    "T18n0907_001:0915b19": "阿鑁藍唅欠是上品悉地真言也。以前五三印真言順一遍逆一遍，次順旋轉四遍，次逆",
    "T18n0907_001:0915b20": "旋轉四遍，此即利益一切眾生皆以悉地義也是名祕密悉地，亦名成就",
    "T18n0907_001:0915b21": "悉地，亦名蘇悉地。蘇悉地者，遍法界也。成就",
    "T18n0907_001:0915b22": "佛果，證大菩提。法界祕密，言光明遍滿，唯",
    "T18n0907_001:0915b23": "佛與佛能入此門，緣覺聲聞不能照。此亦名",
    "T18n0907_001:0915b24": "祕密悉地。若誦一遍，當如轉藏經一百萬遍。",
    "T18n0907_001:0915b25": "出悉地從足至腰，入悉地從臍至心，祕密悉",
    "T18n0907_001:0915b26": "地從心至頂。如是三悉地，出悉地化身成就，",
    "T18n0907_001:0915b27": "入悉地報身成就，祕密悉地蘇悉地法身成",
    "T18n0907_001:0915b28": "就，即是三種常身正法藏，是故稽首禮毘盧",
    "T18n0907_001:0915b29": "遮那佛。",
    "T18n0907_001:0915c01": "稽首毘盧遮那佛，　　開敷淨眼如蓮華，",
    "T18n0907_001:0915c02": "三界調御天人師，　　大菩提心救世者，",
    "T18n0907_001:0915c03": "深妙真言加持法，　　流入無生阿字門，",
    "T18n0907_001:0915c04": "白毫無相正遍知，　　圓滿恒照如日月。",
    "T18n0907_001:0915c05": "阿閦寶生救世者，　　彌陀成就不空王，",
    "T18n0907_001:0915c06": "咸於悉地吉祥輪，　　傳斯妙法化諸有。",
    "T18n0907_001:0915c07": "慈心自在降三世，　　金剛薩埵不動尊，",
    "T18n0907_001:0915c08": "無違誓願應時期，　　瑜伽事畢還金剛。",
    "T18n0907_001:0915c09": "我依毘盧遮那佛，　　開心智印建標儀，",
    "T18n0907_001:0915c10": "無量功德普莊嚴，　　同入總持諸善逝，",
    "T18n0907_001:0915c11": "願共有緣修學者，　　安住無上清淨海。",
    "T18n0907_001:0915c12": "佛頂尊勝心破地獄法一卷以後雜要文也",
    "T18n0907_001:0915c14": "本批云：治歷二年六月一日，於肥前國以",
    "T18n0907_001:0915c15": "但石藏聖御房本書寫畢。僧靜暹。",
    "T18n0907_001:0915c16": "貞和二年丙戌七月十八日，自金剛王院",
    "T18n0907_001:0915c17": "僧正御房御手下賜之畢。權少僧都文海",
    "T18n0907_001:0915c18": "五十四歲。",
    "T18n0907_001:0915c19": "天明元年辛丑閏七月十七日，以宇治慧",
    "T18n0907_001:0915c20": "心院藏本寫得訖。慈忍。",
    "T18n0907_001:0915c21": "八家祕錄云：尊勝破地獄陀羅尼儀軌一",
    "T18n0907_001:0915c22": "卷是三種悉地法，應知所明法未顯題額，是故有此",
    "T18n0907_001:0915c23": "註記，蓋是此本乎。",
    "T18n0907_001:0915c24": "時享和改元秋七月，挍以上木。",
    "T18n0907_001:0915c25": "　　　　　　　　豐山輪下快道誌"
}