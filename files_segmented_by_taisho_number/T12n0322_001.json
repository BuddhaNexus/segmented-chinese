{
    "T12n0322_001:0015b02": "法鏡經",
    "T12n0322_001:0015b04": "後漢安息國騎都尉安玄譯",
    "T12n0322_001:0015b05": "聞如是：一時，眾祐遊於聞物國勝氏之樹給",
    "T12n0322_001:0015b06": "孤獨聚園，與大眾除饉千二百五十人俱，",
    "T12n0322_001:0015b07": "及五百開士，慈氏、敬首、始棄、闚音，開士",
    "T12n0322_001:0015b08": "之上首者也。彼時若干百眾圍累側塞眾",
    "T12n0322_001:0015b09": "祐而為說經。爾時，聞物城中有理家名甚，",
    "T12n0322_001:0015b10": "與五百眾從聞物城中出，往到勝樹給孤獨",
    "T12n0322_001:0015b11": "聚園，詣眾祐所，到以首禮眾祐足，便就座",
    "T12n0322_001:0015b12": "而坐。及理家有字愛遇、有字迺遇、有字善",
    "T12n0322_001:0015b13": "授、有字大威、有字給孤獨聚、有字龍威、有",
    "T12n0322_001:0015b14": "字諦思，斯一切五百眾等共往詣佛所，到以",
    "T12n0322_001:0015b15": "首禮眾祐足，皆於眾祐前就座而坐。其諸理",
    "T12n0322_001:0015b16": "家，一切以發求大道，皆與其眾共造德本，",
    "T12n0322_001:0015b17": "有決於無上正真道，惟給孤獨聚不耳。於是",
    "T12n0322_001:0015b18": "甚理家以見大眾理家集會坐定，避坐而起，",
    "T12n0322_001:0015b19": "整衣服，稽首長跪，叉手白言：「己欲有所問，",
    "T12n0322_001:0015b20": "要者眾祐豈有閑暇敷演己所問？」眾祐報甚",
    "T12n0322_001:0015b21": "理家言：「如來常為理家有閑暇敷演所問，理",
    "T12n0322_001:0015b22": "家汝便問，恣汝所求索於如來、應儀、正真道，",
    "T12n0322_001:0015b23": "吾當相為敷演所問，趣得汝意。」甚理家問佛",
    "T12n0322_001:0015b24": "言：「於是，要者眾祐！若族姓男女，發意求無",
    "T12n0322_001:0015b25": "上正真道、好喜大道、發行大道、欲致大道、",
    "T12n0322_001:0015b26": "欲下大道、欲知大道，請命一切眾生、安慰",
    "T12n0322_001:0015b27": "眾生、救護眾生，其誓曰：『未度者吾當度之；",
    "T12n0322_001:0015b28": "未脫者吾當脫之；不安隱者當慰安之；未",
    "T12n0322_001:0015b29": "滅度者吾當滅度之。』為受一切眾生重任，欲",
    "T12n0322_001:0015c01": "救護眾生故，而自誓發斯弘大之誓，知生死",
    "T12n0322_001:0015c02": "若干多惡惡，意如不勌，生死無數劫，意而不",
    "T12n0322_001:0015c03": "邂。彼，要者眾祐！或有開士去家為道，以致",
    "T12n0322_001:0015c04": "道品之法，或有居家者。善哉要者眾祐！愍",
    "T12n0322_001:0015c05": "傷眾生，亦加惠此大道者以興隆三寶，亦",
    "T12n0322_001:0015c06": "使一切敏典籍久在故，如來願說開士居家",
    "T12n0322_001:0015c07": "者學德之法。何謂，要者眾祐！開士居家而",
    "T12n0322_001:0015c08": "承用如來教誨者，以不虧亦不損其本所",
    "T12n0322_001:0015c09": "願，所謂無上正真道也；亦現世有無罪之行，",
    "T12n0322_001:0015c10": "後世往殊勝之道；亦被要者眾祐！開士去",
    "T12n0322_001:0015c11": "家為道者，捐棄憎愛、除鬄鬚髮、被服法",
    "T12n0322_001:0015c12": "衣，在家有信、離家為道，示其教誨，法式、正",
    "T12n0322_001:0015c13": "式、德式具現之。要者眾祐！開士去家為道者",
    "T12n0322_001:0015c14": "及居家者，修之云何？」於是眾祐歎甚理家",
    "T12n0322_001:0015c15": "曰：「善哉善哉，理家！今汝迺知問如來居家、",
    "T12n0322_001:0015c16": "去家開士之所施行。是以理家！且聽我所說，",
    "T12n0322_001:0015c17": "勉進善思念之，開士居家為道者修學德善",
    "T12n0322_001:0015c18": "之行。」甚理家受教而聽。眾祐言：「於是，理家！",
    "T12n0322_001:0015c19": "開士居家為道者，當以自歸於佛、自歸於法、",
    "T12n0322_001:0015c20": "自歸於眾。彼以自歸之德本，變為無上正真",
    "T12n0322_001:0015c21": "道。理家！自歸於佛、法、眾者云何？我當以成",
    "T12n0322_001:0015c22": "就佛身三十二大士之相以自嚴飾，亦以其",
    "T12n0322_001:0015c23": "諸德本而致三十二大士之相，以致彼諸德",
    "T12n0322_001:0015c24": "本，便而精進行之。開士居家者自歸於佛，",
    "T12n0322_001:0016a01": "為如是也。自歸於法者云何？謂為恭敬法、求",
    "T12n0322_001:0016a02": "法欲法，樂法之樂，法隆法依、法護法慎，如法",
    "T12n0322_001:0016a03": "住，隨法術，為法典，為法力、為求法財，為法",
    "T12n0322_001:0016a04": "靜治，為造法事，我亦當天上世間分布是",
    "T12n0322_001:0016a05": "法。開士居家者自歸於法為如是也。自歸",
    "T12n0322_001:0016a06": "於眾者云何？若開士居家或見溝港、或見",
    "T12n0322_001:0016a07": "頻來、或見不還、或見應儀、或見凡人求弟子",
    "T12n0322_001:0016a08": "道者，為恭敬彼，承事供養，師之尊之，以禮待",
    "T12n0322_001:0016a09": "之。若以承事彼正法正術者而以得是志，",
    "T12n0322_001:0016a10": "亦我當得無上正真道。以講授經，成就弟子",
    "T12n0322_001:0016a11": "之德，而為恭敬彼，不亦而羨彼。開士居家",
    "T12n0322_001:0016a12": "者自歸於眾，為如是也。",
    "T12n0322_001:0016a13": "「又復理家！開士以修治四法為自歸於佛。何",
    "T12n0322_001:0016a14": "謂四？一曰、道意者終而不離，二曰、所受者",
    "T12n0322_001:0016a15": "終而不犯，三曰、大悲哀者終而不斷，四曰、異",
    "T12n0322_001:0016a16": "道者終而不為也。是為四法。開士居家者",
    "T12n0322_001:0016a17": "自歸於佛，為如是也。「又復理家，修治四法為",
    "T12n0322_001:0016a18": "自歸於法。何謂四？一曰、諸法言之士，以承",
    "T12n0322_001:0016a19": "事追隨之；二曰、所聞法以恭敬之；三曰、已聞",
    "T12n0322_001:0016a20": "法本末思惟之；四曰、如其所聞法，隨其能為",
    "T12n0322_001:0016a21": "人分別說之。是為四法。開士居家者自歸",
    "T12n0322_001:0016a22": "於法，為如是也。「又復理家！修治四法為自",
    "T12n0322_001:0016a23": "歸於眾。何謂四？一曰、末下要生弟子之道，",
    "T12n0322_001:0016a24": "而意以喜一切敏；二曰、亦以為積聚物，以法",
    "T12n0322_001:0016a25": "積聚而化之；三曰、以有依恃有決之眾，而",
    "T12n0322_001:0016a26": "不依恃弟子之眾；四曰、求索弟子之德，不以",
    "T12n0322_001:0016a27": "其德度而度也。是為四法。開士居家者自",
    "T12n0322_001:0016a28": "歸於眾，為如是也。「又復理家！在家修道，以",
    "T12n0322_001:0016a29": "見如來則行思念佛，是為自歸於佛；已聞法",
    "T12n0322_001:0016b01": "則已思念法，是為自歸於法；若已見如來聖",
    "T12n0322_001:0016b02": "眾，猶思念其道意者，是為自歸於眾。",
    "T12n0322_001:0016b03": "「又復理家！在家修道，發求遭遇佛而以布施，",
    "T12n0322_001:0016b04": "為自歸於佛；若以擁護正法而已布施，是為",
    "T12n0322_001:0016b05": "自歸於法；若已其布施，為致無上正真道，",
    "T12n0322_001:0016b06": "為自歸於僧。「又復理家，在家修道者！若修",
    "T12n0322_001:0016b07": "賢夫之行，行不以凡夫之行，彼是賢夫之行",
    "T12n0322_001:0016b08": "也。而以法求財不以非法，以正不以邪，",
    "T12n0322_001:0016b09": "亦而為正命。不以嬈固人，以法致之。財多行",
    "T12n0322_001:0016b10": "非常想，以受其寶，是以恒隆。施而供養",
    "T12n0322_001:0016b11": "父母知識、臣下昆弟、親屬，為以敬之，奴客侍",
    "T12n0322_001:0016b12": "者瞻視調均，亦以教化。斯殊法亦以受",
    "T12n0322_001:0016b13": "重任，是謂眾生重任也。精進而不懈，不受之",
    "T12n0322_001:0016b14": "重任，而以不受之，謂是弟子各佛智之事。成",
    "T12n0322_001:0016b15": "就眾生而不勌，不慕身之樂，為致眾生樂。",
    "T12n0322_001:0016b16": "利衰毀譽、稱譏苦樂不以傾動，以殊越世間",
    "T12n0322_001:0016b17": "法，富有財不喜悅；又於三道，無利無稱、無譽",
    "T12n0322_001:0016b18": "聲、",
    "T12n0322_001:0016b19": "無賞。所行為熟慮，受正為喜悅，邪受見知",
    "T12n0322_001:0016b20": "要意而有正行。稱譽之兩，以除解已，得其",
    "T12n0322_001:0016b21": "所誓，以憂人事，不自忽其事。有恩在人訖，終",
    "T12n0322_001:0016b22": "不望其報，作恩施若干，知恩知反復，為造",
    "T12n0322_001:0016b23": "行恩德。貧者為施財，諸恐畏者為安隱之，",
    "T12n0322_001:0016b24": "憂慼者寬解其憂，無力者忍默之，諸豪強",
    "T12n0322_001:0016b25": "者損憍慢，以棄殊過慢尤慢。以恭敬尊長，",
    "T12n0322_001:0016b26": "承事多聞者，能問明知者。所現以直不虛",
    "T12n0322_001:0016b27": "飾眾人，而有方便行，德而可求哉！為多聞不",
    "T12n0322_001:0016b28": "厭無足，正修懃力，固與聖人相遭。追隨",
    "T12n0322_001:0016b29": "聖人而尊敬之，多聞者為事之，知者為問",
    "T12n0322_001:0016c01": "之，所以現直。不師秘眾經，如其所聞為現之，",
    "T12n0322_001:0016c02": "所聞而曉其義。「一切欲之嬉樂為計非常，不",
    "T12n0322_001:0016c03": "慕惜身，以自觀其壽如朝露之渧，計財產",
    "T12n0322_001:0016c04": "所有如幻雲也。家屬人客計為怨，妻子男",
    "T12n0322_001:0016c05": "女計為無擇之地獄，以其所有者計為一",
    "T12n0322_001:0016c06": "切苦，田地舍宅萬物所業者，常以計為疵",
    "T12n0322_001:0016c07": "也。所求致之德，為不敗壞想；家居者為危想；",
    "T12n0322_001:0016c08": "知識臣下昆弟親屬者，為地獄主者想；終日",
    "T12n0322_001:0016c09": "夜者，為之同想。以不實之身，為以受實",
    "T12n0322_001:0016c10": "想；以不實之壽，為受實想；以不實之財，",
    "T12n0322_001:0016c11": "為受實之想。彼若以禮節眾事敬事人者，",
    "T12n0322_001:0016c12": "是以不實之身，為受實也。若昔眾德之本",
    "T12n0322_001:0016c13": "而不毀，又復增殊者，是以不實之命，以為",
    "T12n0322_001:0016c14": "受實也。是若以制慳而布恩施德者，是以",
    "T12n0322_001:0016c15": "不實之財，為以受實也。是為開士居家修",
    "T12n0322_001:0016c16": "道者為賢夫之行，為事如是，而無罪也；為",
    "T12n0322_001:0016c17": "如來言說、為法說也；亦不毀而不損其本誓，",
    "T12n0322_001:0016c18": "是謂無上正真之道也。迺現世有無罪之行，",
    "T12n0322_001:0016c19": "後世亦墮殊勝之道也。「又復理家！開士居家",
    "T12n0322_001:0016c20": "修道者，當以自奉持戒事，謂是奉持五戒事",
    "T12n0322_001:0016c21": "也。是以為不好殺生，不加刀杖蠕動之類，",
    "T12n0322_001:0016c22": "不以嬈固人；是以不好盜竊人物，自有財",
    "T12n0322_001:0016c23": "而知足，他人財不以思，至於幾微草𤻀之",
    "T12n0322_001:0016c24": "屬，不與終而不取；是以為不好欲之邪行，",
    "T12n0322_001:0016c25": "自有妻而知足，他婦女不喜眼視也。意常",
    "T12n0322_001:0016c26": "以自患已，思念欲都為苦。如使生欲念，自",
    "T12n0322_001:0016c27": "於其妻，則以觀惡露，以恐怖之念，勞為欲",
    "T12n0322_001:0016c28": "之事，以無畏不苦，以慕戀不常，淨樂想達",
    "T12n0322_001:0016c29": "志，迺如是我當以自修。若以思想欲，我以",
    "T12n0322_001:0017a01": "不為之，何況數數有？是以為不當好妄言，",
    "T12n0322_001:0017a02": "以諦言誠言；以不偽詐性；以不敗心如有",
    "T12n0322_001:0017a03": "誠，如其所見聞而說之；慎護經法，不用軀",
    "T12n0322_001:0017a04": "命，故以不妄言。是以不當好飲酒，以不醉不",
    "T12n0322_001:0017a05": "迷惑不急疾，以無罰而順化，強志以正知。「如",
    "T12n0322_001:0017a06": "使復興布施意可，所有一切吾當與人，求",
    "T12n0322_001:0017a07": "食與食、求飲與飲、求車與車、求衣與衣，是以",
    "T12n0322_001:0017a08": "與人酒以建志，如是布施度無極。為是時若",
    "T12n0322_001:0017a09": "有人所索，則而為與。時我能以酒施，令從",
    "T12n0322_001:0017a10": "彼化志，如以自知為行不迷惑。所以然者何？",
    "T12n0322_001:0017a11": "夫開士者為眾生周滿其所願，布施度無極，",
    "T12n0322_001:0017a12": "一已如是。開士居家者以酒施人，而為不獲",
    "T12n0322_001:0017a13": "罪。是以理家！開士以其所修學之德本，變",
    "T12n0322_001:0017a14": "為無上正真道，若以善修，慎護斯五戒矣。又",
    "T12n0322_001:0017a15": "當有殊者，不當以相讒眾人，紛諍者而以",
    "T12n0322_001:0017a16": "和協之，以為不麁言，以柔軟之言，恒先",
    "T12n0322_001:0017a17": "與人言，亦不以綺語，為義說、為法說、為時",
    "T12n0322_001:0017a18": "說、為如事說；亦不有癡網，而以安隱加施",
    "T12n0322_001:0017a19": "眾生；意為不敗亂，恒以忍辱力而自嚴。以",
    "T12n0322_001:0017a20": "為用正見，去離邪見，猶為稽首諸佛眾祐，不",
    "T12n0322_001:0017a21": "為他天神也。「又復理家！居家修道者，或在",
    "T12n0322_001:0017a22": "墟聚郡縣國邑下，當於彼擁護經法，擁護經",
    "T12n0322_001:0017a23": "者為之奈何？夫不信者以信教化之；慳貪者",
    "T12n0322_001:0017a24": "以施教化之；惡戒者以戒教化之；亂意者",
    "T12n0322_001:0017a25": "以忍事教化之；懈怠者以精進教化之；失志",
    "T12n0322_001:0017a26": "者以思惟教化之；邪知以智事教化之；貧",
    "T12n0322_001:0017a27": "財者以富之；諸病者以藥施之；孤獨者以",
    "T12n0322_001:0017a28": "為家屬；無歸者以為歸；無依者以為依，為彼",
    "T12n0322_001:0017a29": "一切國邑壤者，擁護經法為若此。",
    "T12n0322_001:0017b01": "「理家！或彼開士至一至二至三至於百，教誨",
    "T12n0322_001:0017b02": "人民，皆使修眾德之法。彼開士便以悲哀加",
    "T12n0322_001:0017b03": "於眾生，以強其一切繁誓之。誓其辭曰：『至",
    "T12n0322_001:0017b04": "於斯難化之人民未得成就者，吾終不取無",
    "T12n0322_001:0017b05": "上正真道。』所以者何？今我以為斯故，以誓自",
    "T12n0322_001:0017b06": "誓也。吾不為質直者、不以不佞諂者、不以",
    "T12n0322_001:0017b07": "不為詐者、不以守者、不以誡有德者。諸",
    "T12n0322_001:0017b08": "此人故，以誓而自誓也，但為欲使斯人以聞",
    "T12n0322_001:0017b09": "經法者，以經化余。用此故，以誓而自誓也。我",
    "T12n0322_001:0017b10": "當恒以強其精進行所，我方便為不唐苦也。",
    "T12n0322_001:0017b11": "若人有見者，莫不以好信。若理家至於開士",
    "T12n0322_001:0017b12": "所在家居，止其不嗟，一切之人民墮殊異",
    "T12n0322_001:0017b13": "之惡道者，彼為開士之咎。理家！譬如鄉亭",
    "T12n0322_001:0017b14": "鄹邑郡縣國下，至於有良醫者，假使彼若",
    "T12n0322_001:0017b15": "有一人不以其壽命而終者，眾人皆為咎彼",
    "T12n0322_001:0017b16": "醫。如是理家！至於開士所居，止不嗟一",
    "T12n0322_001:0017b17": "切之人皆墮殊異之惡道者，如來、應儀、正真",
    "T12n0322_001:0017b18": "覺者為咎彼開士也。理家！是故居家開士",
    "T12n0322_001:0017b19": "為自誓如此也。設使我所往國邑下癡者相",
    "T12n0322_001:0017b20": "事，如不使一人有墮惡道者也。「又復理家！",
    "T12n0322_001:0017b21": "居家修道者當曉家之惡。在于家者，為害",
    "T12n0322_001:0017b22": "一切眾善之本，以家猶無出要，以害清淨",
    "T12n0322_001:0017b23": "之法，是故謂為家也。居家者謂為居于一切",
    "T12n0322_001:0017b24": "眾勞，為居眾惡之念，為居眾惡之行，不化不",
    "T12n0322_001:0017b25": "自守，愚凡人者為共居，與不諦人集會，是",
    "T12n0322_001:0017b26": "故謂為家也。家者為是名也，已在于彼，莫",
    "T12n0322_001:0017b27": "不作不軌之事者。以在于彼，則不恭敬，自",
    "T12n0322_001:0017b28": "於父母息心逝心尊長眾聖者，是故謂為家",
    "T12n0322_001:0017b29": "也。縣官牢獄，考掠搒笞罵詈數勉，至于死焉",
    "T12n0322_001:0017c01": "皆為由彼，是故謂為家也。以在于彼為入惡",
    "T12n0322_001:0017c02": "道，以在彼為墮諸欲、為墮瞋恚、為在諸畏、",
    "T12n0322_001:0017c03": "為在愚癡，是謂為家也。以不慎護彼戒事，遠",
    "T12n0322_001:0017c04": "離為定事，以不修慧之事、不得度之事、以不",
    "T12n0322_001:0017c05": "生度知見之事、是故謂為家也。以在于彼，",
    "T12n0322_001:0017c06": "即有父母愛、兄弟愛姊妹愛、婦愛子愛、舍宅",
    "T12n0322_001:0017c07": "愛財產愛、兒客愛、所有愛、不厭財求之愛、",
    "T12n0322_001:0017c08": "是故謂為家也。斯居家者難滿哉！譬若大海",
    "T12n0322_001:0017c09": "眾流歸之。斯居家者不知厭哉！譬若火以得",
    "T12n0322_001:0017c10": "薪。斯居家者多念無住息哉！譬若風以為無",
    "T12n0322_001:0017c11": "住止，猶為沈沒哉。若美飲食為糅毒，所有",
    "T12n0322_001:0017c12": "一切苦哉！譬若仇怨，為似知識，誤人之行哉！",
    "T12n0322_001:0017c13": "非聖經之所施行，為造變爭哉！更相因緣",
    "T12n0322_001:0017c14": "恒不和。為多疵哉！以行善惡之行，因緣之",
    "T12n0322_001:0017c15": "所在，恒為人所嫌疑。非人有哉！以為所有",
    "T12n0322_001:0017c16": "顛倒故。猶不善哉！雖善有權詐，猶見其性行。",
    "T12n0322_001:0017c17": "似如倡體哉！以速轉變故。似若幻師哉！初",
    "T12n0322_001:0017c18": "至者人為聚會，其行為不誠。似若夢哉！一切",
    "T12n0322_001:0017c19": "成敗終始故。似若朝露哉！以速離故。似若蜜",
    "T12n0322_001:0017c20": "渧哉！以為少味故。似若蒺䔧網哉！色聲香",
    "T12n0322_001:0017c21": "味細滑以為所害故。似若鍼孔虫哉！以非",
    "T12n0322_001:0017c22": "善念為食故。譬若違命者哉！為轉相欺故。",
    "T12n0322_001:0017c23": "恒懷恐怖哉！為意以亂故。為多共哉！以縣官",
    "T12n0322_001:0017c24": "盜賊怨家弊惡王者為害也。斯居家者，少味",
    "T12n0322_001:0017c25": "樂哉！以為多惡失。理家！開士居家者為曉",
    "T12n0322_001:0017c26": "家之惡若此。「又復理家！居家修道者以布施",
    "T12n0322_001:0017c27": "為寶施，若已施為我有，若在家非我有；若",
    "T12n0322_001:0017c28": "已施是為寶，若在家是為非寶；若已施為",
    "T12n0322_001:0017c29": "富財，若在家為無財；若已施為勞解，其",
    "T12n0322_001:0018a01": "在家為勞增；若已施為不我，若在家已為",
    "T12n0322_001:0018a02": "我；若已施為不有，若在家以為有；若以施",
    "T12n0322_001:0018a03": "為無盡，若在家為非常；若已施不復護，若在",
    "T12n0322_001:0018a04": "家為斯護；若已施為賢夫行，若在家為凡",
    "T12n0322_001:0018a05": "夫之意；若已施為依度道，若在家為依邪部；",
    "T12n0322_001:0018a06": "若已施為佛所稱，若在家為愚人所稱。理家！",
    "T12n0322_001:0018a07": "開士居家修道者以布施為寶若此。是以見",
    "T12n0322_001:0018a08": "人來有所求索者，為生三想。何謂三？善友",
    "T12n0322_001:0018a09": "想、依度道想、勉生富財想，為生是三想。為復",
    "T12n0322_001:0018a10": "造三想。何謂三？尊如來教誡想、降伏邪想、以",
    "T12n0322_001:0018a11": "不望福德想。所以者何？若此開士，若諸來",
    "T12n0322_001:0018a12": "有所索者，貪婬、瞋恚、愚癡則以為薄，薄者為",
    "T12n0322_001:0018a13": "之奈何？若所有物，一切不惜而以布施，斯為",
    "T12n0322_001:0018a14": "貪婬薄；若於彼來求物者，以慈哀加之，斯為",
    "T12n0322_001:0018a15": "瞋恚薄；若以布施變為此一切敏，謂為愚癡",
    "T12n0322_001:0018a16": "薄。「又復理家！已見來求物者，不久為成六度",
    "T12n0322_001:0018a17": "無極之行。又成彼者云何？若有來人從人索",
    "T12n0322_001:0018a18": "物，能不愛惜者，是為布施度無極；若意在",
    "T12n0322_001:0018a19": "道而布施者，是為以戒度無極；若不恚怒",
    "T12n0322_001:0018a20": "之，是為忍度無極；假令猶自思念，何用為食？",
    "T12n0322_001:0018a21": "自強其意，不釋其行，是為精進度無極；若",
    "T12n0322_001:0018a22": "欲施、若已施，而不欝毒、無有悔者，是為思惟",
    "T12n0322_001:0018a23": "度無極；若已施不望其福德者，是為以慧度",
    "T12n0322_001:0018a24": "無極。理家！開士以布施為成六度無極行若",
    "T12n0322_001:0018a25": "此。「又復理家！居在家者是以為去離順隨",
    "T12n0322_001:0018a26": "忿亂，以親別離法。若以得產、得財米穀、得",
    "T12n0322_001:0018a27": "男女，不以為喜悅；若一切敗亡，不以下意",
    "T12n0322_001:0018a28": "為愁慼；已觀如是萬物如幻，為不住止想也。",
    "T12n0322_001:0018a29": "斯幻之行以致是，是以父母、妻子、奴婢、兒、",
    "T12n0322_001:0018b01": "客，是非我之有，我亦不是有，亦我是不有，",
    "T12n0322_001:0018b02": "我不應是有，以不我是有。今我為彼故，",
    "T12n0322_001:0018b03": "而為作罪惡，但現世是有，非是為後世。是",
    "T12n0322_001:0018b04": "昔之有，非是我當護。又夫我之有，彼我當",
    "T12n0322_001:0018b05": "以護。何謂我之有？謂是布施教化，恬淡自守",
    "T12n0322_001:0018b06": "道之根原，亦藏隱之德本，是為我有也。至",
    "T12n0322_001:0018b07": "於我所住，是則為追我，彼亦不用軀命、不",
    "T12n0322_001:0018b08": "為男女妻子故，為造惡行也。是以居在家，自",
    "T12n0322_001:0018b09": "有婦者，當造三想。何謂三？非常想、不久想、",
    "T12n0322_001:0018b10": "別離想，是三想當為造想。當復造三想。何",
    "T12n0322_001:0018b11": "謂三？若在喜樂為求後世在苦、若在飲食為",
    "T12n0322_001:0018b12": "求在殃罪、若在樂者為求在苦，當為造是三",
    "T12n0322_001:0018b13": "想。當復造三想。何謂三？重累想、費耗想、俗",
    "T12n0322_001:0018b14": "所有想，當為造是三想。當復造三想。何謂",
    "T12n0322_001:0018b15": "三？為入地獄想、入畜生想、入神鬼想，當為造",
    "T12n0322_001:0018b16": "是三想。當復造三想。何謂三？魑魅想、臼注",
    "T12n0322_001:0018b17": "想、色像想，為造是三想。當復造三想。何謂",
    "T12n0322_001:0018b18": "三？不我想、無主想、假借喻想，當為造是三",
    "T12n0322_001:0018b19": "想。理家！思念若此眾事想開士居家者，當自",
    "T12n0322_001:0018b20": "觀身其妻若此也。是以不當愛其子，設使",
    "T12n0322_001:0018b21": "無生子愛，不加於天下人。是以當以三數",
    "T12n0322_001:0018b22": "諫，自諫其意。何等為三？等意者為道，不以",
    "T12n0322_001:0018b23": "邪意也；正行者為道，不以邪行；不多行者為",
    "T12n0322_001:0018b24": "道，多行者非矣。是以三數諫，自數諫其意，",
    "T12n0322_001:0018b25": "自造其子怨仇想，是我怨仇非我友。所以",
    "T12n0322_001:0018b26": "者何？我以由彼違失慈哀佛之教誡，使我甚",
    "T12n0322_001:0018b27": "益生彼愛。人自磋切其意，如愛在其子，以",
    "T12n0322_001:0018b28": "愛加眾生；若其自愛身，以慈哀加眾生。是",
    "T12n0322_001:0018b29": "以當觀其本末斯所從來異，我所從來亦異。",
    "T12n0322_001:0018c01": "眾生先世亦曾為我子，吾亦曾為眾生子，",
    "T12n0322_001:0018c02": "是生死之愆，無可適莫者。所以者何？所",
    "T12n0322_001:0018c03": "往來道輒有離行，轉復為仇怨。我今當自修，",
    "T12n0322_001:0018c04": "都使我無友，亦我無怨仇。所以然者何？",
    "T12n0322_001:0018c05": "以造有知識，為復欲多作，以造有怨仇，都以",
    "T12n0322_001:0018c06": "欲為惡。一切眾生彼非我，汝意不可以可",
    "T12n0322_001:0018c07": "不可之意可，以悉通眾經。所以者何？正行",
    "T12n0322_001:0018c08": "者得正道，邪行者得邪道。今我不有邪行，",
    "T12n0322_001:0018c09": "於眾生有正意行，乃可得一切敏故。",
    "T12n0322_001:0018c10": "「理家！開士居家者都物無可戀、無可慕、",
    "T12n0322_001:0018c11": "無可適、無可愛、無可可，為若此也。又復理",
    "T12n0322_001:0018c12": "家！居家者設使人來有所索，假使為不欲與",
    "T12n0322_001:0018c13": "彼物，猶當以自諫數其意；假令我不以是物",
    "T12n0322_001:0018c14": "施者，我會當與此物離也；若欲不欲，至於",
    "T12n0322_001:0018c15": "死時，是物亦當捐棄我，我亦當捐棄是。其",
    "T12n0322_001:0018c16": "施寶而終，我而施是物，死時意除止。設使",
    "T12n0322_001:0018c17": "思惟若此，而不能施彼物者，是以四辭謝辭",
    "T12n0322_001:0018c18": "謝來索物者。何謂四？我以無力、眾德未成",
    "T12n0322_001:0018c19": "就；我在大道為初始，布施意而不自由；我",
    "T12n0322_001:0018c20": "有受見，在於我余之行，且相假原，賢者勿相",
    "T12n0322_001:0018c21": "逼迫；我所施行能奉行之，如其所受，爾迺",
    "T12n0322_001:0018c22": "能滿卿所願及天下人。辭謝彼來索物者，為",
    "T12n0322_001:0018c23": "若此也。「又復理家！居家修道者，假使為離師",
    "T12n0322_001:0018c24": "者之教誨，時世無佛、無見經者、不與聖眾相",
    "T12n0322_001:0018c25": "遭遇，是以當稽首十方諸佛，亦彼前世求道",
    "T12n0322_001:0018c26": "所行，志願之弘，願者其一切成就佛法之德，",
    "T12n0322_001:0018c27": "以思念之以代其喜。於是晝三亦夜三，以",
    "T12n0322_001:0018c28": "論三品經事。一切前世所施行惡，以自首",
    "T12n0322_001:0018c29": "誨，改往修來，為求哀於一切佛，以法故愍",
    "T12n0322_001:0019a01": "傷之；亦以無央數無極之法愍傷之。「又復理",
    "T12n0322_001:0019a02": "家！居家修道者，當以曉息心之儀式，是以若",
    "T12n0322_001:0019a03": "見除饉、殊越、息心之儀式，當為敬其法衣，彼",
    "T12n0322_001:0019a04": "為眾祐、如來、應儀、正真、佛戒定慧所行之法",
    "T12n0322_001:0019a05": "服也。以無惡為離一切惡，彼是眾聖仙者之",
    "T12n0322_001:0019a06": "表式也。是以又當為敬彼也，亦當加愍傷",
    "T12n0322_001:0019a07": "於彼除饉，斯非賢為此不軌行。「至於被服，",
    "T12n0322_001:0019a08": "斯名：靜者、調者、神通者、如來者，表識而為不",
    "T12n0322_001:0019a09": "調淨之行。又如來復曰：『未學者不當忽易，",
    "T12n0322_001:0019a10": "非此彼遇勞過也，以從斯勞為有失；若此彼",
    "T12n0322_001:0019a11": "亦見佛憲教之要，如所謂事次應有之；若",
    "T12n0322_001:0019a12": "此捐棄是勞，觀其本末為護第一德，必為在",
    "T12n0322_001:0019a13": "正以知乎將斷勞之智。』「如眾祐所謂：『又士",
    "T12n0322_001:0019a14": "不可以相忽蔑，是非時。如來有是知非我",
    "T12n0322_001:0019a15": "有，是以不瞋、不怒、不恚為加彼。若以入廟",
    "T12n0322_001:0019a16": "者，以住廟門外，以五體而稽首，迺却入廟，",
    "T12n0322_001:0019a17": "彼是空廟之居、彼是慈哀喜護廟之居、彼是",
    "T12n0322_001:0019a18": "正住在正次者之居，為彼得斯，使我得廟",
    "T12n0322_001:0019a19": "居，為若此。以遠去官位家者，為彼得斯。我以",
    "T12n0322_001:0019a20": "齋戒罪迺禁制，制以若此。』為與去家之意，",
    "T12n0322_001:0019a21": "未曾有開士在家為得道者，皆去家，入山澤，",
    "T12n0322_001:0019a22": "以往山澤為得道，以譏家居者。夫去家，智者",
    "T12n0322_001:0019a23": "所稱譽，如江河沙，我一日之祠禮，一切彼",
    "T12n0322_001:0019a24": "布施以去家之意為殊勝。所以者何？以",
    "T12n0322_001:0019a25": "施下劣故，何況布施不信無反復，盜賊弊",
    "T12n0322_001:0019a26": "惡、王者及大臣？非彼布施以為實、以得足，",
    "T12n0322_001:0019a27": "以我有戒聞之行。「是以入廟者，當以觀視",
    "T12n0322_001:0019a28": "一切除饉之眾所施行，何等除饉為多聞？何",
    "T12n0322_001:0019a29": "為明經者？何為奉律者？何為奉使者？何為",
    "T12n0322_001:0019b01": "開士奉藏者？何為山澤者？何為行受供者？何",
    "T12n0322_001:0019b02": "為思惟者？何為道行者？何為開士道者？何",
    "T12n0322_001:0019b03": "為佐助者？何為主事者？以觀視彼一切除",
    "T12n0322_001:0019b04": "饉之眾所施行。如其所施行行，以隨效為",
    "T12n0322_001:0019b05": "之為行，不當轉相嫉。若於虛聚言有及廟；",
    "T12n0322_001:0019b06": "若於廟言及虛聚，是以當慎守言行，不",
    "T12n0322_001:0019b07": "當以廟中言說於虛聚，亦不當以虛聚言",
    "T12n0322_001:0019b08": "說於廟也。「是以承事多聞者，以為修治聞，",
    "T12n0322_001:0019b09": "奉事明經者，為解經之決事。承事奉律者，",
    "T12n0322_001:0019b10": "為解度殃罪之事。承事開士奉奧藏者，",
    "T12n0322_001:0019b11": "為明六度無極方便之事。若有除饉者，為乏",
    "T12n0322_001:0019b12": "應器、或乏法衣者，當以給施之，莫使生嫉於",
    "T12n0322_001:0019b13": "人也。所以者何？夫人以嫉妬為結，是以當",
    "T12n0322_001:0019b14": "力護凡人不應儀者。所以者何？凡人者為",
    "T12n0322_001:0019b15": "有失，應儀者為無失。若有除饉者，未下正",
    "T12n0322_001:0019b16": "道，或積聚法衣、或積聚應器。是以彼除饉，用",
    "T12n0322_001:0019b17": "無上正真道開導之。所以者何？其事有應，",
    "T12n0322_001:0019b18": "是以積聚物為致道，積若息心有不和者，",
    "T12n0322_001:0019b19": "當和解之；若正法欲衰微者，自危殆其身命，",
    "T12n0322_001:0019b20": "以營護正法；若見除饉疾苦者，以血肉使",
    "T12n0322_001:0019b21": "其病者得除愈。「理家！若居家開士，若不布",
    "T12n0322_001:0019b22": "施，不以禁止人；若以施，終不悔恨；若有眾",
    "T12n0322_001:0019b23": "德本，以是意為端首。理家！若此諸事、諸類、",
    "T12n0322_001:0019b24": "諸應，開士居家修道者，為若此也。」又眾祐",
    "T12n0322_001:0019b25": "當說此居家開士所施行教誨法憲時，有千",
    "T12n0322_001:0019b26": "人皆發意求無上正真道；復有天與人二千",
    "T12n0322_001:0019b27": "人，遠塵離垢諸法，法眼生。於是甚理家",
    "T12n0322_001:0019b28": "白眾祐言：「要者眾祐！如來以敷演居家開",
    "T12n0322_001:0019b29": "士者家善惡之地；亦布施、持戒、忍辱、精進、思",
    "T12n0322_001:0019c01": "惟、智慧，於是大道當所施行。要者眾祐！去",
    "T12n0322_001:0019c02": "家修道開士者之所施行，願復幾微現之為",
    "T12n0322_001:0019c03": "善。要者眾祐！開士去家者，為之奈何？其",
    "T12n0322_001:0019c04": "所施行亦云何？」眾祐告甚理家曰：「善哉理家！",
    "T12n0322_001:0019c05": "今汝迺以問如來，開士去家修道者之所施",
    "T12n0322_001:0019c06": "行？善哉理家！當為汝說開士去家之事，其",
    "T12n0322_001:0019c07": "所施行，汝勉進善思念之。」甚理家受教，從",
    "T12n0322_001:0019c08": "眾祐而聽。眾祐曰：「理家！開士去家修道者，若",
    "T12n0322_001:0019c09": "頭燒然，譬若鎧為精進以求智。去家者其",
    "T12n0322_001:0019c10": "初始為若此，次修治為聖典。又何謂去家",
    "T12n0322_001:0019c11": "者之聖典？所謂趣得一衣為足，亦以善之；",
    "T12n0322_001:0019c12": "一食一床，病瘦一醫藥為足，亦以善之。是為",
    "T12n0322_001:0019c13": "聖典。何以故謂之為聖典？以為修治彼一切",
    "T12n0322_001:0019c14": "道品法，是故謂之為聖典。「又開士去家修",
    "T12n0322_001:0019c15": "道者，為有十知足之德，身以服法衣。何等",
    "T12n0322_001:0019c16": "為十？以為羞慚故，身服法衣；以避風暑故，",
    "T12n0322_001:0019c17": "身服法衣；以辟蚊虻蟆子故，身服法衣；",
    "T12n0322_001:0019c18": "欲以見息心形狀故，身服法衣；亦是法衣",
    "T12n0322_001:0019c19": "之神為十方之神故，身以服法衣；以患離",
    "T12n0322_001:0019c20": "婬樂，是以不樂婬之樂；以樂安得淨，是以",
    "T12n0322_001:0019c21": "除斷眾勞之樂；不以肥𫆚，為是道行；行在",
    "T12n0322_001:0019c22": "聖道重任，我亦以自修；如以一時有法衣，",
    "T12n0322_001:0019c23": "如被服法衣故。以是十德自觀，至于壽終，",
    "T12n0322_001:0020a01": "閑居靜處，以不行匃。何等為十？我自以我",
    "T12n0322_001:0020a02": "業而為命，不以非異業；若有人來施我者，",
    "T12n0322_001:0020a03": "以先修治三寶，後乃而受其施；我若欲從人",
    "T12n0322_001:0020a04": "乞匃，若不欲施人者，以非哀加彼己也；我",
    "T12n0322_001:0020a05": "當自食所修行之食，以為不違如來之言誨、",
    "T12n0322_001:0020a06": "以得成知足重任之本、以降憍慢、以得成",
    "T12n0322_001:0020a07": "無見頂之德本；我亦見布施，亦如以自教；",
    "T12n0322_001:0020a08": "若往行乞匃，我亦不得有所適莫於男女，",
    "T12n0322_001:0020a09": "以我等意於天下人、以得成一切敏智之重",
    "T12n0322_001:0020a10": "任。是，理家！十德，去家開士者以自觀，至于壽",
    "T12n0322_001:0020a11": "終，閑居靜處，以不行匃。若有人來請者所",
    "T12n0322_001:0020a12": "住處，其人志意信喜道者，我不宜當彼往；",
    "T12n0322_001:0020a13": "設使往食，若能以自益亦能益人者，可往受",
    "T12n0322_001:0020a14": "施。我教開士可彼索。是為十德，以自觀可",
    "T12n0322_001:0020a15": "以處於樹下坐宿止。何等為十？以其自由",
    "T12n0322_001:0020a16": "為往；彼以不名有；彼床臥以不閉門；於山澤",
    "T12n0322_001:0020a17": "以去離愛為彼居；以少欲少事為成德；捐",
    "T12n0322_001:0020a18": "棄軀命以不自惜；樂獨靜以遠離戀聚會；以",
    "T12n0322_001:0020a19": "行修身不食；以定意為安靜一意；閑處思",
    "T12n0322_001:0020a20": "惟為無益。是，理家！十德以自觀，開士去家者",
    "T12n0322_001:0020a21": "為可處於樹下居止。「又復理家！或彼開士",
    "T12n0322_001:0020a22": "去家修道遊於山澤者，若欲修治經，若用",
    "T12n0322_001:0020a23": "誦利經，故為入廟。若居廟者，意向以山澤為",
    "T12n0322_001:0020a24": "居，是猶為彼山澤居也。求法之行者，為一",
    "T12n0322_001:0020a25": "切物不我想，一切諸法為他人有想。又開",
    "T12n0322_001:0020a26": "士去家修道者若遊在山澤，當自省察，我",
    "T12n0322_001:0020a27": "今何以遊此山澤中？不但以山澤居，謂之",
    "T12n0322_001:0020a28": "息心也。所以者何？此間多有不化、不守、不度、",
    "T12n0322_001:0020a29": "不應、不修行者，皆遊山澤，所謂：禽獸、眾鳥、",
    "T12n0322_001:0020b01": "獼猴、㹢玃、惡人賊盜，皆遊於山澤，亦不謂",
    "T12n0322_001:0020b02": "彼為息心也。至於我所求山澤居者，當以成",
    "T12n0322_001:0020b03": "我，彼所求為是息心求。亦又何故開士息",
    "T12n0322_001:0020b04": "心？所謂志以為不亂，為以得是持周滿達事",
    "T12n0322_001:0020b05": "故；以聞為無足；以得辯辭；以慈心不虧大哀；",
    "T12n0322_001:0020b06": "以不離專由于五通，興隆六度無極，却一",
    "T12n0322_001:0020b07": "切敏之，意不擇捨，為行權謀之慧；以法施",
    "T12n0322_001:0020b08": "合聚人民，成就人民四合聚之事，為不擇",
    "T12n0322_001:0020b09": "捨六可思念之；以聞精進不虧損，為擇",
    "T12n0322_001:0020b10": "法本末正度之道因緣，智亦不入正道之事，",
    "T12n0322_001:0020b11": "為護正法之事；以信罪福為正見思慮所務；",
    "T12n0322_001:0020b12": "以虧斷為正思，隨所喜為說法、為正言，隨",
    "T12n0322_001:0020b13": "行盡之，備足為正業、瘕疵之續；以除斷為",
    "T12n0322_001:0020b14": "正命；以道臻到為正方便；以不忘忽為正",
    "T12n0322_001:0020b15": "志，一切敏智之臻到為正定。若以空為不",
    "T12n0322_001:0020b16": "想之行喜；若以得不顧為斷俗，所有依其",
    "T12n0322_001:0020b17": "義不以文，依其法不以人，依其智不以識。",
    "T12n0322_001:0020b18": "本文演義歸，不以末敘義，斯理家謂為開士",
    "T12n0322_001:0020b19": "去家者息心求也。「又去家修道者，不當以多",
    "T12n0322_001:0020b20": "從事，若此思惟其本末故，當為一切眾生不",
    "T12n0322_001:0020b21": "與之從事，明哲不但與一人不從事也。又有",
    "T12n0322_001:0020b22": "四，是去家開士者之從事也，如來之所教。",
    "T12n0322_001:0020b23": "何謂四？一曰、與講經者從事；二曰、與就人",
    "T12n0322_001:0020b24": "者從事；三曰、與供養如來者從事；四曰、與",
    "T12n0322_001:0020b25": "發一切敏意不亂者從事，離彼不當以多從",
    "T12n0322_001:0020b26": "事。又開士遊於山澤者當自揆察，我為何",
    "T12n0322_001:0020b27": "故來至於此？彼是思惟，我以恐畏來至此。",
    "T12n0322_001:0020b28": "何謂恐畏？此群聚，恐畏與人從事婬、怒、癡、",
    "T12n0322_001:0020b29": "憍慢、自恣，恐畏惡友，恐畏嫉慳，恐畏色聲香",
    "T12n0322_001:0020c01": "味細滑，恐畏功稱恭敬利，恐畏不見言見、",
    "T12n0322_001:0020c02": "不聞言聞、不知言知、不解言解，恐畏息心",
    "T12n0322_001:0020c03": "垢，恐畏更相嫉妬，恐畏生死五道往來所",
    "T12n0322_001:0020c04": "墮，恐畏欲界、色界、無色界，恐畏陰耶、死",
    "T12n0322_001:0020c05": "耶、勞耶、天子耶，恐畏惡道地獄、畜生、鬼",
    "T12n0322_001:0020c06": "神，恐畏倉卒一切是眾惡之念；我來到此不",
    "T12n0322_001:0020c07": "可以此居在於家。若在群聚之中，行不應道",
    "T12n0322_001:0020c08": "之行，不得免彼眾恐之事。亦彼昔開士得",
    "T12n0322_001:0020c09": "免度眾畏者，彼一切已居山澤之力勢，得",
    "T12n0322_001:0020c10": "臻到無畏，是謂自然。是故我以恐畏，欲越",
    "T12n0322_001:0020c11": "度眾畏，為居山澤矣。又一切是畏皆由身",
    "T12n0322_001:0020c12": "之生，以慕戀身以修身；以是身以愛身；以",
    "T12n0322_001:0020c13": "盛身以思身；以見身以處身；以想身以護身",
    "T12n0322_001:0020c14": "之所生也。假使由於山澤居，為以有由身",
    "T12n0322_001:0020c15": "之意，慕戀身修身，是身愛身、思身、見身、",
    "T12n0322_001:0020c16": "處身、想身、有身、護身之意者，我空為居山",
    "T12n0322_001:0020c17": "澤耳。又居山澤者為無身想；居山澤者無",
    "T12n0322_001:0020c18": "異想；居山澤者不見論義，不修自見身，無",
    "T12n0322_001:0020c19": "在顛倒，無有無為想，何況有勞想？居山",
    "T12n0322_001:0020c20": "澤者名曰：一切諸法寂然哉！諸法無所著",
    "T12n0322_001:0020c21": "哉！諸樂亦無所著哉！諸想以不愛哉！色聲",
    "T12n0322_001:0020c22": "香味細滑不與錯忤哉！諸定不以怙哉！意",
    "T12n0322_001:0021a01": "以自整不亂哉！以下諸重擔之畏哉！以度",
    "T12n0322_001:0021a02": "夫汪洋之澤哉！夫聖之典以造哉！姦惡之",
    "T12n0322_001:0021a03": "屬悉知足哉！為重任少欲哉！以智慧知足",
    "T12n0322_001:0021a04": "哉！為知足哉！為知足哉！為重任少欲哉！為",
    "T12n0322_001:0021a05": "應哉！本末行以解哉！為一切獄斷所修事",
    "T12n0322_001:0021a06": "訖哉！以為永解除。「理家！譬如山澤中有樹木",
    "T12n0322_001:0021a07": "草穢之屬，都無可畏、都無可恐。如是理家！開",
    "T12n0322_001:0021a08": "士遊於山澤者，執志當如草木牆石之喻，",
    "T12n0322_001:0021a09": "身以受行之，彼誰畏者？彼以恐怖思惟身",
    "T12n0322_001:0021a10": "本末，我都無身，非人、非命、非丈夫、非類、非",
    "T12n0322_001:0021a11": "女、非先、無先、無造者、無教造者、無與者、",
    "T12n0322_001:0021a12": "無興起者。諸是之畏，但以不成之想有",
    "T12n0322_001:0021a13": "是畏耳！今我宜不造不成之想有是畏耳！",
    "T12n0322_001:0021a14": "今我不宜造不成之想，當如樹木草穢之屬，",
    "T12n0322_001:0021a15": "亦為若此無響，以解一切彼法以具行之。",
    "T12n0322_001:0021a16": "以響斷山澤居，去離婬塵。無諸響山澤居，非",
    "T12n0322_001:0021a17": "我非有物者。又遊於山澤者以復思惟，是",
    "T12n0322_001:0021a18": "通達道品之法者，以居山澤。居山澤者為",
    "T12n0322_001:0021a19": "合聚十二精；居山澤者解諸諦；居山澤者知",
    "T12n0322_001:0021a20": "諸陰，以滑制諸情，以禽諸進入，不忘忽",
    "T12n0322_001:0021a21": "道之意；諸佛所讚，眾聖所稱譽，欲度世者",
    "T12n0322_001:0021a22": "所事也。居山澤者以解一切敏智之方術",
    "T12n0322_001:0021a23": "也。又遊於山澤者，以為不久周滿六度無極",
    "T12n0322_001:0021a24": "之行。得彼者云何？遊於山澤者若不自惜其",
    "T12n0322_001:0021a25": "軀命者，是為布施度無極；若以依精之德，",
    "T12n0322_001:0021a26": "為成三慎者，是為戒度無極；若意不亂，亦",
    "T12n0322_001:0021a27": "可是一切敏不異道者，是為忍辱度無極行；",
    "T12n0322_001:0021a28": "至於未得忍終而不起者，是為精進度無極；",
    "T12n0322_001:0021a29": "若以得一心不以從致敏哉，但以隆德本，",
    "T12n0322_001:0021b01": "是為一心度無極；若見如山澤道亦為若此，",
    "T12n0322_001:0021b02": "以分別眾事者，是為以智慧度無極，開士",
    "T12n0322_001:0021b03": "以道得。「又復理家！修治四法，我以教開士居",
    "T12n0322_001:0021b04": "山澤。何謂四？或有開士，多聞明於法決者，若",
    "T12n0322_001:0021b05": "以其聞行在本末法，可居於山澤；又開士以",
    "T12n0322_001:0021b06": "得五通，欲以成就天龍鬼神者，可居於山澤；",
    "T12n0322_001:0021b07": "或有開士勞盛者，彼以不從事勞即為薄，",
    "T12n0322_001:0021b08": "可居於山澤；亦欲抑制勞，以自勸勵，是以",
    "T12n0322_001:0021b09": "皆由聞。夫遊彼者，以得周滿一切清淨法，迺",
    "T12n0322_001:0021b10": "後以下墟聚郡縣國邑，下為眾人講授",
    "T12n0322_001:0021b11": "法、修治法。若此也，理家！我教開士居山澤",
    "T12n0322_001:0021b12": "也。「又去家修道者遊於山澤，以修治經、",
    "T12n0322_001:0021b13": "誦習經故入眾者，以執恭敬亦謙遜。夫師友",
    "T12n0322_001:0021b14": "講授者、倀中少年者，為以尊之，不以懈怠；",
    "T12n0322_001:0021b15": "自所修，以不廢人所修，亦不以求承事恭敬。",
    "T12n0322_001:0021b16": "若此當以觀察如來、應儀、正真佛者，為諸梵",
    "T12n0322_001:0021b17": "釋天人眾生所供養；為天上天下尊者福田，",
    "T12n0322_001:0021b18": "彼尚不求人承事也，自作事不欲煩人，何",
    "T12n0322_001:0021b19": "況餘者？未以學、甫欲學，反欲人承事耶！又",
    "T12n0322_001:0021b20": "我當為天下人養者，我當以供養人，都不我",
    "T12n0322_001:0021b21": "從人求供養。所以者何？以供養重者，理家！",
    "T12n0322_001:0021b22": "除饉者，不得法之助供養故，為助我不以法",
    "T12n0322_001:0021b23": "故。夫欲以為法助人者，以為若此。以是供",
    "T12n0322_001:0021b24": "養故，為助我不以法故，彼以自懷已正信，",
    "T12n0322_001:0021b25": "以為有供養，彼即與世物雜為，不是大祐",
    "T12n0322_001:0021b26": "人者。是以若欲往詣佛、師友者，所以身意",
    "T12n0322_001:0021b27": "行有決，乃可往慕。我教者師友以異之行",
    "T12n0322_001:0021b28": "無過，以不訶問諷起誦習，為教誨之積聚。",
    "T12n0322_001:0021b29": "是以欲諷起經，為不用軀命，慕樂法隨順師",
    "T12n0322_001:0021c01": "意，以求法利，不為求一切恭敬稱譽之利。",
    "T12n0322_001:0021c02": "若以從師受幾微四句之頌，以諷誦之；若以",
    "T12n0322_001:0021c03": "在布施、持戒、忍辱、精進、思惟、智慧，而以彼供",
    "T12n0322_001:0021c04": "養師者，如其所修，四句頌之字數，為劫之",
    "T12n0322_001:0021c05": "數，以供養彼師者，尚未為卒師之敬，亦以",
    "T12n0322_001:0021c06": "質直不虛飾不佞諂一切行之供養，豈復",
    "T12n0322_001:0021c07": "謂法之敬？「又理家！若斯意念生，以有德之",
    "T12n0322_001:0021c08": "意、有佛亦法之意、有自患離婬之意、有寂",
    "T12n0322_001:0021c09": "靜之意。若以修治四句之頌，遵而行之，如",
    "T12n0322_001:0021c10": "其劫數，彼以供養其師者，尚未為卒法之",
    "T12n0322_001:0021c11": "敬。理家！當以知此之事。若此也，法之福",
    "T12n0322_001:0021c12": "德如無數，獲智亦無量。是故開士欲以擇",
    "T12n0322_001:0021c13": "上法，猶以無數為敬正法。若彼思惟，若此",
    "T12n0322_001:0021c14": "以聞淨戒事。何謂是淨戒事？去家開士者",
    "T12n0322_001:0021c15": "有四淨戒事。一曰、造聖之典；二曰、慕樂精",
    "T12n0322_001:0021c16": "進德；三曰、不與家居去家者從事；四曰、不",
    "T12n0322_001:0021c17": "諛諂山澤居。是為去家開士者四淨戒事也。",
    "T12n0322_001:0021c18": "復有四淨戒事。何謂四？以守慎身身無罣",
    "T12n0322_001:0021c19": "礙；以守慎言言無罣礙；以守慎心心無罣",
    "T12n0322_001:0021c20": "礙；去離邪疑造一切敏意。是為去家開士者",
    "T12n0322_001:0021c21": "四淨戒事。復有四淨戒事。何等為四？一曰、以",
    "T12n0322_001:0021c22": "自識知；二曰、以不自貢高；三曰、以不形相",
    "T12n0322_001:0021c23": "人；四曰、以不謗毀人。是為去家開士者四淨",
    "T12n0322_001:0022a01": "戒事也。復有四淨戒事。何謂四？一曰、已",
    "T12n0322_001:0022a02": "可諸陰為幻法；二曰、以可諸情為法情；三曰、",
    "T12n0322_001:0022a03": "以可諸入為虛聚；四曰、不隨方俗之儀式。",
    "T12n0322_001:0022a04": "是為理家去家開士者四淨戒事。復有四淨",
    "T12n0322_001:0022a05": "戒事。何等四？一曰、以不自計我；二曰、遠離",
    "T12n0322_001:0022a06": "是我有；三曰、斷絕常在除；四曰、以下因緣法。",
    "T12n0322_001:0022a07": "是為去家開士者四淨戒事。復有四淨戒事。",
    "T12n0322_001:0022a08": "何謂四？一曰、以解空；二曰、以無想不怖；三",
    "T12n0322_001:0022a09": "曰、以大悲眾人；四曰、以為可非身。是為去家",
    "T12n0322_001:0022a10": "開士者四淨戒事。「彼以為常聞淨定以故，",
    "T12n0322_001:0022a11": "以若此觀之。何謂此淨定？以通一切法，不",
    "T12n0322_001:0022a12": "為餘事意行，為有決意、為一端意、為不錯",
    "T12n0322_001:0022a13": "忤意、為以不住意、為不馳意、為自身住止",
    "T12n0322_001:0022a14": "意，不與情欲從事意、為以觀幻之法，我若",
    "T12n0322_001:0022a15": "幻法情亦然，以無復行，便無可存，已履彼",
    "T12n0322_001:0022a16": "正，是謂正定。若法在如法，若此亦謂定，",
    "T12n0322_001:0022a17": "為觀若此。彼常聞淨慧。何謂斯慧者？諸法",
    "T12n0322_001:0022a18": "之擇智，謂彼為慧也。不受之相無相行，",
    "T12n0322_001:0022a19": "不造之相無存矣，無為之相不馳騁矣。是以",
    "T12n0322_001:0022a20": "理家！以觀法若此者，是謂去家開士之所施",
    "T12n0322_001:0022a21": "行也。」又以說是經時，有五百人造起無上",
    "T12n0322_001:0022a22": "正真之道意。又甚理家及其等，同出聲",
    "T12n0322_001:0022a23": "言：「未曾有，要者眾祐！至於如來之善言迺",
    "T12n0322_001:0022a24": "如是！亦家之惡德重任之行；亦去家諸德",
    "T12n0322_001:0022a25": "善斯。尊者眾祐！已為明彼居家人多惡德，",
    "T12n0322_001:0022a26": "至於去家無數之德善已，寧可得從眾祐，受",
    "T12n0322_001:0022a27": "去家之誡，就除饉之行？」眾祐報言：「去家者，",
    "T12n0322_001:0022a28": "理家難堪，能究暢淳德，善奉持教誨。」理家",
    "T12n0322_001:0022a29": "復白佛言：「眾祐！去家者雖難堪任，如來猶",
    "T12n0322_001:0022b01": "當可己等去家為道也。」眾祐便使慈氏開士",
    "T12n0322_001:0022b02": "及一切行淨開士聽，舉彼理家等。慈氏開士",
    "T12n0322_001:0022b03": "舉二百理家，一切行淨開士舉三百理家，",
    "T12n0322_001:0022b04": "去家修道。爾時賢者阿難謂甚理家言：「卿",
    "T12n0322_001:0022b05": "何見居國居家，有能樂於法去家之聖道",
    "T12n0322_001:0022b06": "者？」甚理家報阿難曰：「我不以為貪慕身樂、",
    "T12n0322_001:0022b07": "欲致眾生樂，故我以居家耳！又如來者自明",
    "T12n0322_001:0022b08": "我，彼以所受堅固而居家。」彼時眾祐告阿",
    "T12n0322_001:0022b09": "難言：「阿難！汝已見甚理家？」「如是眾祐！見甚",
    "T12n0322_001:0022b10": "理家。」「阿難！於是賢劫中，以所成就人多於",
    "T12n0322_001:0022b11": "去家開士者，以百劫中不若此。所以者何？",
    "T12n0322_001:0022b12": "阿難！又去家修道開士者，千人之中不能",
    "T12n0322_001:0022b13": "有德乃爾，此理家者而有是德。」爾時阿難白",
    "T12n0322_001:0022b14": "佛言：「要者眾祐！當何名斯經法？亦當以何奉",
    "T12n0322_001:0022b15": "持之？」眾祐言：「是故汝阿難！斯經法名為『居家",
    "T12n0322_001:0022b16": "去家之變』，奉持之；亦名為『內性德之變』，奉持",
    "T12n0322_001:0022b17": "之；亦名為『甚所問』，奉持之。及以聞此經法者，",
    "T12n0322_001:0022b18": "阿難！為周滿法精進殊彊，於一切威儀下精",
    "T12n0322_001:0022b19": "進行道者，不若此也。是故阿難！若欲以興",
    "T12n0322_001:0022b20": "精進者、若欲勸勵者、欲立一功德者、欲",
    "T12n0322_001:0022b21": "造立人眾德者，由當以斯經法以聞之、以",
    "T12n0322_001:0022b22": "受之、以行之。我以囑累汝阿難，此經法數",
    "T12n0322_001:0022b23": "用布見眾人。所以者何？眾德法之正行也。",
    "T12n0322_001:0022b24": "阿難！斯經法者正應也。」眾祐以說是，阿難",
    "T12n0322_001:0022b25": "歡喜，及甚理家、天與人，亦質諒王，眾祐說",
    "T12n0322_001:0022b26": "已，皆思惟也。",
    "T12n0322_001:0022b27": "法鏡經",
    "T12n0322_001:0022c02": "後序法鏡經後序",
    "T12n0322_001:0022c04": "序曰：夫不照明鏡，不見己之形，不讚聖經，不",
    "T12n0322_001:0022c05": "見己之情。情有真偽，性有柔剛，志有純猛，意",
    "T12n0322_001:0022c06": "有闇明，識有淺深，不能一同。不覩聖典，無以",
    "T12n0322_001:0022c07": "自明，佛故著經，名曰《法鏡》，以授某等。開士之",
    "T12n0322_001:0022c08": "上，傳教天下，有識賢良，學者通達，行者",
    "T12n0322_001:0022c09": "志正，疾得無上之聖。康氏穀德，博達心聰，",
    "T12n0322_001:0022c10": "為作註解，敷演義方，辭語雅美，粲然煥炳，",
    "T12n0322_001:0022c11": "遺誨後進，以開童蒙。於學有益，以為獻呈，",
    "T12n0322_001:0022c12": "乘意綢繆，誠可嘉也。然夫上聖之妙旨，厥",
    "T12n0322_001:0022c13": "趣幽奧，難可究息。余察其大義，頗有乖",
    "T12n0322_001:0022c14": "異，懼晚學者，以此為真，而失於正義，彼此俱",
    "T12n0322_001:0022c15": "獲其愆矣。余反覆歷思，理其闕者，有七十",
    "T12n0322_001:0022c16": "八事，謹引眾經，比定其義，庶令合應，不為",
    "T12n0322_001:0022c17": "肬腨；又經本字句，多漸滅除去，改易其字，",
    "T12n0322_001:0022c18": "而令句讀不偶，音聲不比，義理乖錯，不相連",
    "T12n0322_001:0022c19": "繼，甚失其宜也。夫聖上制經，言要義正，",
    "T12n0322_001:0022c20": "以為具備，無所玷玦，不可復增減矣。猶人",
    "T12n0322_001:0022c21": "之四體受之二親，長短好醜各宿本耳！豈可",
    "T12n0322_001:0022c22": "復改更乎？所謂增之為肬腨，減之為槃瘡",
    "T12n0322_001:0022c23": "者也。且夫世俗詩書禮樂，古之遺字，雖非",
    "T12n0322_001:0022c24": "正體，後學之徒，莫敢改易，皆尊敬古典，轉",
    "T12n0322_001:0022c25": "相承順矣，況乎斯經之昭昭，神聖之所制？天",
    "T12n0322_001:0022c26": "上天下群聖仙者，靡不稽首奉受以為明式，",
    "T12n0322_001:0022c27": "學者益智，行者得度，其無數焉。而斯末俗，",
    "T12n0322_001:0022c28": "晚學之人，見聞未廣，而以其私意，毀損正",
    "T12n0322_001:0022c29": "言，違戾經典，豈不快哉！名言學佛，而違佛",
    "T12n0322_001:0023a01": "教，斯復何求也？昔惟衛佛時，有人反佛名一",
    "T12n0322_001:0023a02": "字，後獲其罪，五百世盲，矇矇冥冥，其㑁久",
    "T12n0322_001:0023a03": "也。至釋迦文佛！時其人聞聖德，故來自歸，",
    "T12n0322_001:0023a04": "謶得救濟。佛遙見呼之！其目即開，投身悔",
    "T12n0322_001:0023a05": "過，乞得除愈，佛言：「汝罪畢矣！今無他尤，觀之",
    "T12n0322_001:0023a06": "不可不慎哉！」夫人若能復心首悔，改往修來，",
    "T12n0322_001:0023a07": "斯亦賢者之意焉！",
    "T12n0322_001:0023a08": "法鏡經後序"
}