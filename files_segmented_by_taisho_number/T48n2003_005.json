{
    "T48n2003_005:0178c09": "4佛果圜悟禪師碧巖錄卷第五",
    "T48n2003_005:0178c11": "垂示云。是非交結處。聖亦不能知。逆順縱橫",
    "T48n2003_005:0178c12": "時。佛亦不能辨。為絕世超倫之士。顯逸群",
    "T48n2003_005:0178c13": "大士之能。向氷凌上行。劍刃上走。直下如麒",
    "T48n2003_005:0178c14": "麟頭角。似火裏蓮花。宛見超方。始知同道。誰",
    "T48n2003_005:0178c15": "是好手者。試舉看。",
    "T48n2003_005:0178c16": "【四一】舉。趙州問投子。大死底人却活時如何有恁",
    "T48n2003_005:0178c17": "麼事賊不打貧兒家。慣曾作客方憐客投子云。不許夜行。投明",
    "T48n2003_005:0178c18": "須到看樓打樓。是賊識賊。若不同床臥。焉知被底穿。",
    "T48n2003_005:0178c19": "趙州問投子。大死底人却活時如何。投子對",
    "T48n2003_005:0178c20": "他道。不許夜行。投明須到。且道是什麼時",
    "T48n2003_005:0178c21": "節。無孔笛撞著氈拍版。此謂之驗主問。亦謂",
    "T48n2003_005:0178c22": "之心行問。投子趙州諸方皆美之得逸群之",
    "T48n2003_005:0178c23": "辯。二老雖承嗣不同。看他機鋒相投一船。投",
    "T48n2003_005:0178c24": "子一日為趙州。置茶筵相待。自過蒸餅與趙",
    "T48n2003_005:0178c25": "州。州不管。投子令行者過胡餅與趙州。州禮",
    "T48n2003_005:0178c26": "行者三拜。且道他意是如何。看他盡是向根",
    "T48n2003_005:0178c27": "本上。提此本分事為人。有僧問。如何是道。答",
    "T48n2003_005:0178c28": "云。道。如何是佛。答云。佛。又問。金鎖未開時",
    "T48n2003_005:0178c29": "如何。答云。開。金雞未鳴時如何。答云。無這",
    "T48n2003_005:0179a01": "箇音響。鳴後如何。答云。各自知時。投子平生",
    "T48n2003_005:0179a02": "問答總如此。看趙州問。大死底人却活時如",
    "T48n2003_005:0179a03": "何。他便道。不許夜行。投明須到。直下如擊石",
    "T48n2003_005:0179a04": "火。似閃電光。還他向上人始得。大死底人。都",
    "T48n2003_005:0179a05": "無佛法道理玄妙得失是非長短。到這裏只",
    "T48n2003_005:0179a06": "恁麼休去。古人謂之平地上死人無數。過得",
    "T48n2003_005:0179a07": "荊棘林是好手。也須是透過那邊始得。雖然",
    "T48n2003_005:0179a08": "如是。如今人到這般田地。早是難得。或若",
    "T48n2003_005:0179a09": "有依倚有解會。則沒交涉。喆和尚謂之見不",
    "T48n2003_005:0179a10": "淨潔。五祖先師。謂之命根不斷。須是大死一",
    "T48n2003_005:0179a11": "番。却活始得。浙中永光和尚道。言鋒若差鄉",
    "T48n2003_005:0179a12": "關萬里。直須懸崖撒手。自肯承當。絕後再",
    "T48n2003_005:0179a13": "甦。欺君不得。非常之旨。人焉廋哉。趙州問",
    "T48n2003_005:0179a14": "意如此。投子是作家。亦不辜負他所問。只是",
    "T48n2003_005:0179a15": "絕情絕迹。不妨難會。只露面前些子。所以古",
    "T48n2003_005:0179a16": "人道。欲得親切。莫將問來問。問在答處。答在",
    "T48n2003_005:0179a17": "問處。若非投子。被趙州一問。也大難酬對。",
    "T48n2003_005:0179a18": "只為他是作家漢。舉著便知落處。頌云。廋",
    "T48n2003_005:0179a19": "所留反匿也。",
    "T48n2003_005:0179a20": "活中有眼還同死兩不相知。翻來覆去。若不蘊藉。爭辨得這漢緇素　　藥",
    "T48n2003_005:0179a21": "忌何須鑒作家若不驗過。爭辨端的。遇著試與一鑒。又且何妨。也要問過古",
    "T48n2003_005:0179a22": "佛尚言會未到賴是有伴。千聖也不傳。山僧亦不知不知誰解撒",
    "T48n2003_005:0179a23": "塵沙即今也不少。開眼也著。合眼也著。闍黎恁麼舉。落在什麼處",
    "T48n2003_005:0179a24": "活中有眼還同死。雪竇是知有底人。所以敢",
    "T48n2003_005:0179a25": "頌。古人道。他參活句。不參死句。雪竇道。活",
    "T48n2003_005:0179a26": "中有眼還同於死漢相似。何曾死死。中具眼",
    "T48n2003_005:0179a27": "如同活人。古人道。殺盡死人方見活人。活盡",
    "T48n2003_005:0179a28": "死人方見死人。趙州是活底人。故作死問。驗",
    "T48n2003_005:0179a29": "取投子。如藥性所忌之物。故將去試驗相似。",
    "T48n2003_005:0179b01": "所以雪竇道。藥忌何須鑒作家。此頌趙州問",
    "T48n2003_005:0179b02": "處。後面頌投子。古佛尚言曾未到。只這大",
    "T48n2003_005:0179b03": "死底人却活處。古佛亦不曾到。天下老和尚",
    "T48n2003_005:0179b04": "亦不曾到。任是釋迦老子。碧眼胡僧也須再",
    "T48n2003_005:0179b05": "參始得。所以道。只許老胡知。不許老胡會。",
    "T48n2003_005:0179b06": "雪竇道。不知誰解撒塵沙。不見僧問長慶。如",
    "T48n2003_005:0179b07": "何是善知識眼。慶云。有願不撒沙。保福云。不",
    "T48n2003_005:0179b08": "可更撒也。天下老和尚據曲彔木床上。行棒",
    "T48n2003_005:0179b09": "行喝竪拂敲床。現神通作主宰。盡是撒沙。且",
    "T48n2003_005:0179b10": "道如何免得。",
    "T48n2003_005:0179b11": "垂示云。單提獨弄帶水拕泥敲唱俱行。銀山",
    "T48n2003_005:0179b12": "鐵壁。擬議則髑髏前見鬼。尋思則黑山下打",
    "T48n2003_005:0179b13": "坐。明明杲日麗天。颯颯清風匝地。且道古人",
    "T48n2003_005:0179b14": "還有誵訛處麼。試舉看。",
    "T48n2003_005:0179b15": "【四二】舉。龐居士辭藥山這老漢作怪也山命十人禪客。",
    "T48n2003_005:0179b16": "相送至門首也不輕他。是什麼境界。也須是識端倪底衲僧始得居士指",
    "T48n2003_005:0179b17": "空中雪云。好雪片片不落別處無風起浪指頭。有眼。這老漢言",
    "T48n2003_005:0179b18": "中有響時有全禪客云。落在什麼處中也。相隨來也。果然",
    "T48n2003_005:0179b19": "上鈎來士打一掌著。果然。勾賊破家全云。居士也不得草",
    "T48n2003_005:0179b20": "草棺木裏瞠眼士云。汝恁麼稱禪客。閻老子未放",
    "T48n2003_005:0179b21": "汝在第二杓惡水潑了。何止閻老子。山僧這裏也不放過全云。居士作麼",
    "T48n2003_005:0179b22": "生󱍮心不改。又是要喫棒。這僧從頭到尾不著便士又打一掌果然。雪上加",
    "T48n2003_005:0179b23": "霜。喫棒了呈欵云眼見如盲。口說如啞更有斷和句。又與他讀判語",
    "T48n2003_005:0179b24": "雪竇別云。初問處但握雪團便打是則是。賊過後張",
    "T48n2003_005:0179b25": "弓。也漏逗不少。雖然如是要見箭鋒相拄。爭奈落在鬼窟裏了也。",
    "T48n2003_005:0179b26": "龐居士。參馬祖石頭兩處有頌。初見石頭。便",
    "T48n2003_005:0179b27": "問。不與萬法為侶。是什麼人。聲未斷。被石頭",
    "T48n2003_005:0179b28": "掩却口。有箇省處作頌道。日用事無別。唯",
    "T48n2003_005:0179c01": "吾自偶諧。頭頭非取捨。處處沒張乖。朱紫誰",
    "T48n2003_005:0179c02": "為號。青山絕點埃。神通并妙用。運水及搬柴",
    "T48n2003_005:0179c03": "後參馬祖。又問。不與萬法為侶。是什麼人。祖",
    "T48n2003_005:0179c04": "云。待爾一口吸盡西江水。即向汝道。士豁然",
    "T48n2003_005:0179c05": "大悟。作頌云。十方同聚會。箇箇學無為。此是",
    "T48n2003_005:0179c06": "選佛場。心空及第歸。為他是作家。後列剎相",
    "T48n2003_005:0179c07": "望。所至競譽。到藥山盤桓既久。遂辭藥山。山",
    "T48n2003_005:0179c08": "至重他。命十人禪客相送。是時值雪下。居",
    "T48n2003_005:0179c09": "士指雪云。好雪片片不落別處。全禪客云。落",
    "T48n2003_005:0179c10": "在什麼處。士便掌。全禪客既不能行令。居士",
    "T48n2003_005:0179c11": "令行一半。令雖行。全禪客恁麼酬對。也不是",
    "T48n2003_005:0179c12": "他不知落處。各有機鋒。卷舒不同。然有不到",
    "T48n2003_005:0179c13": "居士處。所以落他架下。難出他彀中。居士打",
    "T48n2003_005:0179c14": "了。更與說道理云。眼見如盲口說如啞。雪竇",
    "T48n2003_005:0179c15": "別前語云。初問處但握雪團便打。雪竇恁麼。",
    "T48n2003_005:0179c16": "要不辜他問端。只是機遲。慶藏主道。居士",
    "T48n2003_005:0179c17": "機如掣電。等爾握雪團。到幾時。和聲便應",
    "T48n2003_005:0179c18": "和聲打。方始勦絕。雪竇自頌他打處云。彀",
    "T48n2003_005:0179c19": "古豆切。張弓弩也。弓滿也。",
    "T48n2003_005:0179c20": "雪團打雪團打爭奈落在第二機。不勞拈出。頭上漫漫脚下漫漫　　龐老",
    "T48n2003_005:0179c21": "機關沒可把往往有人不知。只恐不恁麼天上人間不自",
    "T48n2003_005:0179c22": "知是什麼消息。雪竇還知麼眼裏耳裏絕瀟灑箭鋒相拄。眼見如盲。口說",
    "T48n2003_005:0179c23": "如啞瀟灑絕作麼生。向什麼處。見龐老與雪竇　　碧眼胡僧難辨",
    "T48n2003_005:0179c24": "別達磨出來。向爾道什麼。打云。闍𥠖道什麼。一坑理却",
    "T48n2003_005:0179c25": "雪團打雪團打。龐老機關沒可把雪竇要在",
    "T48n2003_005:0179c26": "居士頭上行。古人以雪明一色邊事。雪竇意",
    "T48n2003_005:0179c27": "道。當時若握雪團打時。居士縱有如何機關。",
    "T48n2003_005:0179c28": "亦難搆得。雪竇自誇他打處。殊不知有落節",
    "T48n2003_005:0180a01": "處。天上人間不自知。眼裏耳裏絕瀟灑。眼裏",
    "T48n2003_005:0180a02": "也是雪。耳裏也是雪。正住在一色邊。亦謂之",
    "T48n2003_005:0180a03": "普賢境界一色邊事。亦謂之打成一片。雲門",
    "T48n2003_005:0180a04": "道。直得盡乾坤大地無纖毫過患。猶為轉句。",
    "T48n2003_005:0180a05": "不見一色。始是半提。若要全提。須知有向上",
    "T48n2003_005:0180a06": "一路始得。到這裏須是大用現前。針劄不入。",
    "T48n2003_005:0180a07": "不聽他人處分。所以道。他參活句。不參死句。",
    "T48n2003_005:0180a08": "古人道。一句合頭語。萬劫繫驢橛。有什麼",
    "T48n2003_005:0180a09": "用處。雪竇到此頌殺了。復轉機道。只此瀟灑",
    "T48n2003_005:0180a10": "絕。直饒是碧眼胡僧也難辨別。碧眼胡僧尚",
    "T48n2003_005:0180a11": "難辨別。更教山僧說箇什麼。",
    "T48n2003_005:0180a12": "垂示云。定乾坤句。萬世共遵。擒虎兕機。千聖",
    "T48n2003_005:0180a13": "莫辨。直下更無纖翳。全機隨處齊彰。要明向",
    "T48n2003_005:0180a14": "上鉗鎚。須是作家爐韛。且道從上來還有恁",
    "T48n2003_005:0180a15": "麼家風也無。試舉看。",
    "T48n2003_005:0180a16": "【四三】舉。僧問洞山。寒暑到來如何迴避不是這箇時節。劈",
    "T48n2003_005:0180a17": "頭劈面在什麼處山云。何不向無寒暑處去天下人尋不得。藏",
    "T48n2003_005:0180a18": "身露影。蕭何賣却假銀城僧云。如何是無寒暑處賺殺一船人。隨他",
    "T48n2003_005:0180a19": "轉。也一釣便上山云。寒時寒殺闍黎。熱時熱殺闍",
    "T48n2003_005:0180a20": "黎真不掩偽。曲不藏直。臨崖看虎兕。特地一場愁。掀翻大海踢倒須彌。且道洞山在什麼處。",
    "T48n2003_005:0180a21": "黃龍新和尚拈云。洞山袖頭打領腋下󰦥襟。",
    "T48n2003_005:0180a22": "爭柰這僧不甘。如今有箇出來問黃龍。且道",
    "T48n2003_005:0180a23": "如何支遣。良久云。安禪不必須山水。滅却心",
    "T48n2003_005:0180a24": "頭火自涼。諸人且道。洞山圈繢落在什麼處。",
    "T48n2003_005:0180a25": "若明辨得。始知洞山下五位回互正偏接人。",
    "T48n2003_005:0180a26": "不妨奇特。到這向上境界。方能如此。不消安",
    "T48n2003_005:0180a27": "排。自然恰好。所以道。正中偏。三更初夜月明",
    "T48n2003_005:0180a28": "前。莫怪相逢不相識。隱隱猶懷舊日嫌。偏中",
    "T48n2003_005:0180b01": "正失。曉老婆逢古鏡。分明覿面更無真。休",
    "T48n2003_005:0180b02": "更迷頭還認影。正中來。無中有路出塵埃。但",
    "T48n2003_005:0180b03": "能不觸當今諱。也勝前朝斷舌才。偏中至。兩",
    "T48n2003_005:0180b04": "刃交鋒不須避。好手還同火裏蓮。宛然自有",
    "T48n2003_005:0180b05": "衝天氣。兼中到。不落有無誰敢和。人人盡",
    "T48n2003_005:0180b06": "欲出常流。折合還歸炭裏坐。浮山遠錄公。以",
    "T48n2003_005:0180b07": "此公案。為五位之格。若會得一則。餘者自然",
    "T48n2003_005:0180b08": "易會。巖頭道。如水上葫蘆子相似。捺著便轉。",
    "T48n2003_005:0180b09": "殊不消絲毫氣力。曾有僧問洞山。文殊普賢",
    "T48n2003_005:0180b10": "來參時如何。山云。趕向水牯牛群裏去。僧云。",
    "T48n2003_005:0180b11": "和尚入地獄如箭。山云。全得他力。洞山道。何",
    "T48n2003_005:0180b12": "不向無寒暑處去。此是偏中正。僧云。如何是",
    "T48n2003_005:0180b13": "無寒暑處。山云。寒時寒殺闍黎。熱時熱殺闍",
    "T48n2003_005:0180b14": "黎。此是正中偏。雖正却偏雖偏。却圓曹洞錄",
    "T48n2003_005:0180b15": "中。備載子細。若是臨濟下。無許多事。這般公",
    "T48n2003_005:0180b16": "案直下便會。有者道。大好無寒暑。有什麼巴",
    "T48n2003_005:0180b17": "鼻。古人道。若向劍刃上走則快。若向情識上",
    "T48n2003_005:0180b18": "見則遲。不見僧問翠微。如何是祖師西來意。",
    "T48n2003_005:0180b19": "微云。待無人來。向爾道。遂入園中行。僧云。",
    "T48n2003_005:0180b20": "此間無人。請和尚道。微指竹云。這一竿竹得",
    "T48n2003_005:0180b21": "恁麼長。那一竿竹得恁麼短其僧忽然大悟。",
    "T48n2003_005:0180b22": "又曹山問僧。恁麼熱。向什麼處迴避。僧云。鑊",
    "T48n2003_005:0180b23": "湯爐炭裏迴避。山云。鑊湯爐炭裏如何迴避。",
    "T48n2003_005:0180b24": "僧云。眾苦不能到。看他家裏人。自然會他家",
    "T48n2003_005:0180b25": "裏人說話。雪竇用他家裏事頌出。",
    "T48n2003_005:0180b26": "垂手還同萬仞崖不是作家。誰能辨得。何處不圓融。王勅既行諸侯避道",
    "T48n2003_005:0180b27": "正偏何必在安排若是安排。何處有今日。作麼生兩頭不涉。風行草傴。水到",
    "T48n2003_005:0180b28": "渠成琉璃古殿照明月圓陀陀地切忌認影。且莫當頭　　忍俊韓獹",
    "T48n2003_005:0180b29": "空上階不是這回。蹉過了也。逐塊作什麼。打云。爾與這僧同參獹龍都切通作盧。",
    "T48n2003_005:0180c01": "曹洞下有出世不出世。有垂手不垂手。若不",
    "T48n2003_005:0180c02": "出世目視雲霄。若出世便灰頭土面。目視雲",
    "T48n2003_005:0180c03": "霄即是萬仞峯頭。灰頭土面即是垂手邊事。",
    "T48n2003_005:0180c04": "有時灰頭土面即在萬仞峯頭。有時萬仞峯",
    "T48n2003_005:0180c05": "頭即是灰頭土面。其實入鄽垂手。與孤峯獨",
    "T48n2003_005:0180c06": "立一般。歸源了性與差別智無異。切忌作兩",
    "T48n2003_005:0180c07": "橛會。所以道。垂手還同萬仞崖。直是無爾湊",
    "T48n2003_005:0180c08": "泊處。正偏何必在安排。若到用時。自然如",
    "T48n2003_005:0180c09": "此。不在安排也。此頌洞山答處。後面道。琉璃",
    "T48n2003_005:0180c10": "古殿照明月。忍俊韓獹空上階。此正頌這僧",
    "T48n2003_005:0180c11": "逐言語走。洞下有此石女木馬無底籃。夜明",
    "T48n2003_005:0180c12": "珠。死蛇等十八般。大綱只明正位。如月照琉",
    "T48n2003_005:0180c13": "璃古殿。似有圓影。洞山答道。何不向無寒",
    "T48n2003_005:0180c14": "暑處去。其僧一似韓獹逐塊。連忙上階。捉其",
    "T48n2003_005:0180c15": "月影相似。又問。如何是無寒暑處。山云。寒時",
    "T48n2003_005:0180c16": "寒殺闍黎。熱時熱殺闍黎。如韓獹逐塊走到",
    "T48n2003_005:0180c17": "階上。又却不見月影。韓獹乃出戰國策。云韓",
    "T48n2003_005:0180c18": "氏之獹駿狗也。中山之兔狡兔也。是其獹",
    "T48n2003_005:0180c19": "方能尋其兔。雪竇引以喻這僧也。只如諸人。",
    "T48n2003_005:0180c20": "還識洞山為人處麼。良久云。討甚兔子。",
    "T48n2003_005:0180c21": "【四四】舉。禾山垂語云。習學謂之聞。絕學謂之",
    "T48n2003_005:0180c22": "隣天下衲僧跳不出。無孔鐵鎚一箇鐵橛子過此二者。是為真過頂門",
    "T48n2003_005:0180c23": "上具一隻眼作什麼僧出問。如何是真過道什麼。一筆勾下。有一箇鐵橛子",
    "T48n2003_005:0180c24": "山云。解打鼓鐵橛。鐵蒺藜。確確又問。如何是真諦道什",
    "T48n2003_005:0180c25": "麼。兩重公案。又有一箇鐵橛子山云。解打鼓鐵橛。鐵蒺藜。確確又問。",
    "T48n2003_005:0180c26": "即心即佛即不問。如何是非心非佛道什麼。這箇坵",
    "T48n2003_005:0180c27": "圾堆。三段不同。又一箇鐵蒺藜子山云。解打鼓鐵橛。鐵蒺藜。確確又問。",
    "T48n2003_005:0180c28": "向上人來時如何接道什麼。遭他第四杓惡水來也。又有一箇鐵橛子",
    "T48n2003_005:0181a01": "山云。解打鼓鐵橛。鐵蒺藜。確確。且道落在什麼處。朝到西天暮歸東土。",
    "T48n2003_005:0181a02": "禾山垂示云。習學謂之聞。絕學謂之隣。過此",
    "T48n2003_005:0181a03": "二者。是為真過。此一則語。出寶藏論。學至無",
    "T48n2003_005:0181a04": "學。謂之絕學。所以道。淺聞深悟。深聞不悟。",
    "T48n2003_005:0181a05": "謂之絕學。一宿覺道。吾早年來積學問。亦曾",
    "T48n2003_005:0181a06": "討疏尋經論。習學既盡。謂之絕學無為閑道",
    "T48n2003_005:0181a07": "人。及至絕學。方始與道相近。直得過此二學。",
    "T48n2003_005:0181a08": "是謂真過。其僧也不妨明敏。便拈此語問禾",
    "T48n2003_005:0181a09": "山。山云。解打鼓。所謂言無味語無味。欲明這",
    "T48n2003_005:0181a10": "箇公案。須是向上人方能見此語不涉理性。",
    "T48n2003_005:0181a11": "亦無議論處。直下便會。如桶底脫相似。方是",
    "T48n2003_005:0181a12": "衲僧安穩處。始契得祖師西來意。所以雲門",
    "T48n2003_005:0181a13": "道。雪峯輥毬。禾山打鼓。國師水碗。趙州喫",
    "T48n2003_005:0181a14": "茶。盡是向上拈提。又問。如何是真諦。山云。",
    "T48n2003_005:0181a15": "解打鼓。真諦更不立一法。若是俗諦萬物俱",
    "T48n2003_005:0181a16": "備。真俗無二。是聖諦第一義。又問。即心即佛",
    "T48n2003_005:0181a17": "即不問。如何是非心非佛。山云。解打鼓。即心",
    "T48n2003_005:0181a18": "即佛即易求。若到非心非佛即難。少有人到。",
    "T48n2003_005:0181a19": "又問。向上人來時如何接。山云。解打鼓。向上",
    "T48n2003_005:0181a20": "人即是透脫灑落底人。此四句語諸方以為",
    "T48n2003_005:0181a21": "宗旨。謂之禾山四打鼓。只如僧問鏡清。新年",
    "T48n2003_005:0181a22": "頭還有佛法也無。清云。有。僧云。如何是新年",
    "T48n2003_005:0181a23": "頭佛法。清云。元正啟祚萬物咸新。僧云。謝師",
    "T48n2003_005:0181a24": "答話。清云。老僧今日失利。似此答話。有十八",
    "T48n2003_005:0181a25": "般失利。又僧問淨果大師。鶴立孤松時如何。",
    "T48n2003_005:0181a26": "果云。脚底下一場懡㦬。又問雪覆千山時如",
    "T48n2003_005:0181a27": "何。果云。日出後一場懡㦬。又問。會昌沙汰",
    "T48n2003_005:0181a28": "時。護法神向什麼處去。果云。三門外兩箇漢",
    "T48n2003_005:0181a29": "一場懡㦬。諸方謂之三懡㦬。又保福問僧。殿",
    "T48n2003_005:0181b01": "裏是什麼佛。僧云。和尚定當看。福云。釋迦老",
    "T48n2003_005:0181b02": "子。僧云。莫瞞人好。福云。却是爾瞞我。又問",
    "T48n2003_005:0181b03": "僧云。爾名什麼。僧云。咸澤。福云。或遇枯涸",
    "T48n2003_005:0181b04": "時如何。僧云。誰是枯涸者。福云。我。僧云。和",
    "T48n2003_005:0181b05": "尚莫瞞人好。福云。却是爾瞞我。又問僧。爾作",
    "T48n2003_005:0181b06": "什麼業。喫得恁麼大。僧云。和尚也不小。福作",
    "T48n2003_005:0181b07": "蹲身勢。僧云。和尚莫瞞人好。福云。却是爾瞞",
    "T48n2003_005:0181b08": "我。又問浴主。浴鍋闊多少。主云。請和尚量",
    "T48n2003_005:0181b09": "看。福作量勢。主云。和尚莫瞞人好。福云。却",
    "T48n2003_005:0181b10": "是爾瞞我。諸方謂之保福四瞞人。又如雪峯",
    "T48n2003_005:0181b11": "四漆桶。皆是從上宗師。各出深妙之旨接人",
    "T48n2003_005:0181b12": "之機。雪竇後面引一落索。依雲門示眾。頌出",
    "T48n2003_005:0181b13": "此公案。",
    "T48n2003_005:0181b14": "一拽石寰中天子勅。癩兒牽伴。向上人恁麼來　　二般土塞外將軍令。兩箇",
    "T48n2003_005:0181b15": "一狀領過。同病相憐發機須是千鈞弩若是千鈞。也透不得。不可輕酬。豈",
    "T48n2003_005:0181b16": "為死蝦䗫象骨老師曾輥毬也有人曾恁麼來。有箇無孔鐵鎚。阿誰不知",
    "T48n2003_005:0181b17": "爭似禾山解打鼓鐵橛子。須還這老漢始得。一子親得　　報君知",
    "T48n2003_005:0181b18": "雪竇也未夢見。在雪上加霜。爾還知麼莫莽鹵也有些子。儱儱侗侗　　甜者甜",
    "T48n2003_005:0181b19": "兮苦者苦謝答話。錯下注脚。好與三十棒。喫棒得也未。便打。依舊黑漫漫",
    "T48n2003_005:0181b20": "歸宗一日。普請拽石。宗問維那。什麼處去。維",
    "T48n2003_005:0181b21": "那云。拽石去。宗云。石且從汝拽。即不得動著",
    "T48n2003_005:0181b22": "中心樹子。木平凡有新到至。先令般三轉土。",
    "T48n2003_005:0181b23": "木平有頌。示眾云。東山路窄西山低。新到莫",
    "T48n2003_005:0181b24": "辭三轉泥。嗟汝在途經日久。明明不曉却成",
    "T48n2003_005:0181b25": "迷。後來有僧問云。三轉內即不問。三轉外",
    "T48n2003_005:0181b26": "事作麼生。平云。鐵輪天子寰中勅。僧無語。平",
    "T48n2003_005:0181b27": "便打。所以道。一拽石二般土。發機須是千鈞",
    "T48n2003_005:0181b28": "弩。雪竇以千鈞之弩喻此話。要見他為人處。",
    "T48n2003_005:0181c01": "三十斤為一鈞。一千鈞則三萬斤。若是獰龍",
    "T48n2003_005:0181c02": "虎狼猛獸。方用此弩。若是鷦鷯小可之物。必",
    "T48n2003_005:0181c03": "不可輕發。所以千鈞之弩。不為鼷鼠而發機。",
    "T48n2003_005:0181c04": "象骨老師曾輥毬。即雪峯一日見玄沙來。三",
    "T48n2003_005:0181c05": "箇木毬一齊輥。玄沙便作斫牌勢。雪峯深肯",
    "T48n2003_005:0181c06": "之。雖然總是全機大用處。俱不如禾山解打",
    "T48n2003_005:0181c07": "鼓。多少徑截。只是難會。所以雪竇道。爭似禾",
    "T48n2003_005:0181c08": "山解打鼓。又恐人只在話頭上。作活計不知",
    "T48n2003_005:0181c09": "來由。莽莽鹵鹵。所以道。報君知莫莽鹵。也",
    "T48n2003_005:0181c10": "須是實到這般田地始得。若要不莽鹵。甜者",
    "T48n2003_005:0181c11": "甜兮。苦者苦。雪竇雖然如是拈弄。畢竟也跳",
    "T48n2003_005:0181c12": "不出。",
    "T48n2003_005:0181c13": "垂示云。要道便道。舉世無雙。當行即行。全機",
    "T48n2003_005:0181c14": "不讓。如擊石火。似閃電光。疾焰過風。奔流度",
    "T48n2003_005:0181c15": "刃。拈起向上鉗鎚。未免亡鋒結舌。放一線道。",
    "T48n2003_005:0181c16": "試舉看。",
    "T48n2003_005:0181c17": "【四五】舉。僧問趙州。萬法歸一。一歸何處拶著這老漢。",
    "T48n2003_005:0181c18": "堆山積嶽。切忌向鬼窟裏作活計州云。我在青州。作一領布衫。",
    "T48n2003_005:0181c19": "重七斤果然七縱八橫。拽却漫天網。還見趙州麼。衲僧鼻孔曾拈得。還知趙州落處麼。",
    "T48n2003_005:0181c20": "若這裏見得。便乃天上天下唯我獨尊。水到渠成。風行草偃。苟或未然。老僧在爾脚跟下。",
    "T48n2003_005:0181c21": "若向一擊便行處會去。天下老和尚鼻孔一",
    "T48n2003_005:0181c22": "時穿却。不奈爾何。自然水到渠成。苟或躊躇。",
    "T48n2003_005:0181c23": "老僧在爾脚跟下。佛法省要處。言不在多。語",
    "T48n2003_005:0181c24": "不在繁。只如這僧問趙州。萬法歸一。一歸何",
    "T48n2003_005:0181c25": "處。他却答道。我在青州作一領布衫重七斤。",
    "T48n2003_005:0181c26": "若向語句上辨。錯認定盤星。不向語句上辨。",
    "T48n2003_005:0181c27": "爭奈却恁麼道。這箇公案。雖難見却易會。雖",
    "T48n2003_005:0181c28": "易會却難見。難則銀山鐵壁。易則直下惺惺。",
    "T48n2003_005:0181c29": "無爾計較是非處。此話與普化道來日大悲",
    "T48n2003_005:0182a01": "院裏有齋話。更無兩般。一日僧問趙州。如何",
    "T48n2003_005:0182a02": "是祖師西來意。州云。庭前柏樹子。僧云。和尚",
    "T48n2003_005:0182a03": "莫將境示人。州云。老僧不曾將境示人。看他",
    "T48n2003_005:0182a04": "恁麼向極則轉不得處轉得。自然蓋天蓋地。",
    "T48n2003_005:0182a05": "若轉不得。觸途成滯。且道他有佛法商量也",
    "T48n2003_005:0182a06": "無。若道他有佛法。他又何曾說心說性。說玄",
    "T48n2003_005:0182a07": "說妙。若道他無佛法旨趣。他又不曾辜負爾",
    "T48n2003_005:0182a08": "問頭。豈不見。僧問木平和尚。如何是佛法大",
    "T48n2003_005:0182a09": "意。平云。這箇冬瓜如許大。又僧問古德。深山",
    "T48n2003_005:0182a10": "懸崖逈絕無人處。還有佛法也無。古德云。有。",
    "T48n2003_005:0182a11": "僧云。如何是深山裏佛法。古德云。石頭大底",
    "T48n2003_005:0182a12": "大小底小。看這般公案。誵訛在什麼處。雪竇",
    "T48n2003_005:0182a13": "知他落處。故打開義路。與爾頌出。",
    "T48n2003_005:0182a14": "編辟曾挨老古錐何必拶著這老漢。挨拶向什麼處去　　七斤衫重",
    "T48n2003_005:0182a15": "幾人知再來不直半分錢。直得口似匾擔。又却被他贏得一籌如今拋擲",
    "T48n2003_005:0182a16": "西湖裏還雪竇手脚始得。山僧也不要下載清風付與誰自古",
    "T48n2003_005:0182a17": "自今。且道雪竇與他酬唱。與他下注脚。一子親得",
    "T48n2003_005:0182a18": "十八問中。此謂之編辟問。雪竇道。編辟曾挨",
    "T48n2003_005:0182a19": "老古錐。編辟萬法。教歸一致。這僧要挨拶他",
    "T48n2003_005:0182a20": "趙州。州也不妨作家。向轉不得處有出身之",
    "T48n2003_005:0182a21": "路。敢開大口便道。我在青州作一領布衫。重",
    "T48n2003_005:0182a22": "七斤。雪竇道。這箇七斤布衫能有幾人知。如",
    "T48n2003_005:0182a23": "今拋擲西湖裏。萬法歸一。一亦不要。七斤布",
    "T48n2003_005:0182a24": "衫亦不要。一時拋在西湖裏。雪竇住洞庭翠",
    "T48n2003_005:0182a25": "峯。有西湖也。下載清風付與誰。此是趙州示",
    "T48n2003_005:0182a26": "眾。爾若向北來。與爾上載。爾若向南來。與爾",
    "T48n2003_005:0182a27": "下載。爾若從雪峯雲居來。也是箇擔板漢。雪",
    "T48n2003_005:0182a28": "竇道。如此清風堪付阿誰。上載者。與爾說心",
    "T48n2003_005:0182a29": "說性。說玄說妙。種種方便。若是下載。更無許",
    "T48n2003_005:0182b01": "多義理玄妙。有底擔一擔禪。到趙州處。一點",
    "T48n2003_005:0182b02": "也使不著。一時與他打疊。教灑灑落落無一",
    "T48n2003_005:0182b03": "星事。謂之悟了還同未悟時。如今人盡作無",
    "T48n2003_005:0182b04": "事會。有底道。無迷無悟。不要更求。只如佛未",
    "T48n2003_005:0182b05": "出世時。達磨未來此土時。不可不恁麼也。用",
    "T48n2003_005:0182b06": "佛出世作什麼。祖師更西來作什麼。總如此",
    "T48n2003_005:0182b07": "有什麼干涉。也須是大徹大悟了。依舊山是",
    "T48n2003_005:0182b08": "山水是水。乃至一切萬法悉皆成現。方始作。",
    "T48n2003_005:0182b09": "箇無事底人。不見龍牙道學道。先須有悟由。",
    "T48n2003_005:0182b10": "還如曾鬪快龍舟。雖然舊閣閑田地。一度贏",
    "T48n2003_005:0182b11": "來方始休。只如趙州這箇七斤布衫話子。看",
    "T48n2003_005:0182b12": "他古人恁麼道。如金如玉。山僧恁麼說。諸人",
    "T48n2003_005:0182b13": "恁麼聽。總是上載。且道作麼生是下載。三條",
    "T48n2003_005:0182b14": "椽下看取。",
    "T48n2003_005:0182b15": "垂示云。一槌便成超凡越聖。片言可折。去縛",
    "T48n2003_005:0182b16": "解粘。如氷凌上行。劍刃上走。聲色堆裏坐。聲",
    "T48n2003_005:0182b17": "色頭上行。縱橫妙用則且置。剎那便去時如",
    "T48n2003_005:0182b18": "何。試舉看。",
    "T48n2003_005:0182b19": "【四六】舉。鏡清問僧。門外是什麼聲等閑垂一釣。不患聾問什麼",
    "T48n2003_005:0182b20": "僧云。雨滴聲不妨實頭。也好箇消息清云。眾生顛倒迷",
    "T48n2003_005:0182b21": "己逐物事生也。慣得其便。鐃鈎搭索。還他本分手脚僧云。和尚作麼",
    "T48n2003_005:0182b22": "生果然納敗缺。轉槍來也。不妨難當。却把槍頭倒刺人清云。洎不迷己咄直得分",
    "T48n2003_005:0182b23": "疎不下僧云。洎不迷己意旨如何拶著這老漢。逼殺人。前箭",
    "T48n2003_005:0182b24": "猶輕後箭深清云。出身猶可易。脫體道應難養子之緣。雖",
    "T48n2003_005:0182b25": "然如是。德山臨濟向什麼處去。不喚作雨滴聲。喚作什麼聲。直得分疎不下洎巨至切及也。",
    "T48n2003_005:0182b26": "只這裏也好薦取。古人垂示一機一境。要接",
    "T48n2003_005:0182b27": "人。一日鏡清問僧。門外是什麼聲。僧云。雨滴",
    "T48n2003_005:0182b28": "聲。清云。眾生顛倒迷己逐物。又問。門外什麼",
    "T48n2003_005:0182c01": "聲。僧云。鵓鳩聲。清云。欲得不招為間業。莫",
    "T48n2003_005:0182c02": "謗如來正法輪。又問。門外什麼聲。僧云。蛇咬",
    "T48n2003_005:0182c03": "蝦䗫聲。清云。將謂眾生苦。更有苦眾生。此語",
    "T48n2003_005:0182c04": "與前頭公案。更無兩般。衲僧家於這裏透得",
    "T48n2003_005:0182c05": "去。於聲色堆裏不妨自由。若透不得。便被聲",
    "T48n2003_005:0182c06": "色所拘。這般公案。諸方謂之煅煉語。若是煅",
    "T48n2003_005:0182c07": "煉只成心行。不見他古人為人處。亦喚作透",
    "T48n2003_005:0182c08": "聲色。一明道眼。二明聲色。三明心宗。四明忘",
    "T48n2003_005:0182c09": "情。五明展演。然不妨子細。爭奈有窠臼在。鏡",
    "T48n2003_005:0182c10": "清恁麼問。門外什麼聲。僧云。雨滴聲。却道。",
    "T48n2003_005:0182c11": "眾生顛倒迷己逐物。人皆錯會。喚作故意轉",
    "T48n2003_005:0182c12": "人。且得沒交涉。殊不知鏡清有為人底手脚。",
    "T48n2003_005:0182c13": "膽大不抅一機一境。忒殺不惜眉毛。鏡清豈",
    "T48n2003_005:0182c14": "不知是雨滴聲。何消更問。須知古人以探竿",
    "T48n2003_005:0182c15": "影草。要驗這僧。這僧也善挨拶便道。和尚又",
    "T48n2003_005:0182c16": "作麼生直得。鏡清入泥入水向他道。洎不迷",
    "T48n2003_005:0182c17": "己。其僧迷己逐物。則故是鏡清為什麼也迷",
    "T48n2003_005:0182c18": "己。須知驗他句中便有出身處。這僧太懞懂",
    "T48n2003_005:0182c19": "要勦絕此話。更問道。只箇洎不迷己意旨如",
    "T48n2003_005:0182c20": "何。若是德山臨濟門下棒喝已行。鏡清通一",
    "T48n2003_005:0182c21": "線道。隨他打葛藤。更向他道。出身猶可易。脫",
    "T48n2003_005:0182c22": "體道應難。雖然恁麼。古人道。相續也大難。他",
    "T48n2003_005:0182c23": "鏡清只一句。便與這僧明脚跟下大事。雪竇",
    "T48n2003_005:0182c24": "頌云。",
    "T48n2003_005:0182c25": "虛堂雨滴聲從來無間斷。大家在這裏　　作者難酬對果然不知。山",
    "T48n2003_005:0182c26": "僧從來不是作者。有權有實有放有收。殺活擒縱若謂曾入流刺頭入膠盆。不喚",
    "T48n2003_005:0182c27": "作雨滿聲。喚作什麼聲依前還不會山僧幾曾問爾來。這漆桶。還我無孔鐵鎚來。",
    "T48n2003_005:0182c28": "曾不會兩頭坐斷。兩處不分。不在這兩邊　　南山北山轉𩃎霈頭上",
    "T48n2003_005:0182c29": "脚下。若喚作雨聲則瞎。不喚作雨聲。喚作什麼聲。到這裏須是脚踏實地始得",
    "T48n2003_005:0183a01": "虛堂雨滴聲。作者難酬對。若喚作雨聲。則是",
    "T48n2003_005:0183a02": "迷己逐物。不喚作雨聲。又如何轉物。到這裏。",
    "T48n2003_005:0183a03": "任是作者也難酬對。所以古人道。見與師齊",
    "T48n2003_005:0183a04": "減師半德。見過於師方堪傳授。又南院道。棒",
    "T48n2003_005:0183a05": "下無生忍。臨機不讓師。若謂曾入流。依前",
    "T48n2003_005:0183a06": "還不會。教中道。初於聞中。入流忘所。所入既",
    "T48n2003_005:0183a07": "寂。動靜二相了然不生。若道是雨滴聲。也不",
    "T48n2003_005:0183a08": "是。若道不是雨滴聲。也不是。前頭頌。兩喝與",
    "T48n2003_005:0183a09": "三喝作者知機變。正類此頌。若道是入聲色",
    "T48n2003_005:0183a10": "之流。也不是。若喚作聲色。依前不會他意。譬",
    "T48n2003_005:0183a11": "如以指指月。月不是指。會與不會。南山北山",
    "T48n2003_005:0183a12": "轉𩃎霈也。",
    "T48n2003_005:0183a13": "垂示云。天何言哉。四時行焉。地何言哉。萬物",
    "T48n2003_005:0183a14": "生焉。向四時行處。可以見體。於萬物生處。可",
    "T48n2003_005:0183a15": "以見用。且道向什麼處見得衲僧。離却言語",
    "T48n2003_005:0183a16": "動用行住坐臥。併却咽喉唇吻。還辨得麼。",
    "T48n2003_005:0183a17": "【四七】舉。僧問雲門。如何是法身多少人疑著。千聖跳不出。漏逗",
    "T48n2003_005:0183a18": "不少門云。六不收斬釘截鐵。八角磨盤空裏走。靈龜曳尾朕兆未分時薦得。已是第",
    "T48n2003_005:0183a19": "二頭。朕兆已生後薦得。又落第三首。若更向言語上辨得。且喜沒交涉。",
    "T48n2003_005:0183a20": "雲門道。六不收。直是難搆。若向朕兆未分時",
    "T48n2003_005:0183a21": "搆得。已是第二頭。若向朕兆已生後薦得。又",
    "T48n2003_005:0183a22": "落第三首。若向言句上辨明。卒摸索不著。且",
    "T48n2003_005:0183a23": "畢竟以何為法身。若是作家底。聊聞舉著。剔",
    "T48n2003_005:0183a24": "起便行。苟或佇思停機。伏聽處分。太原孚上",
    "T48n2003_005:0183a25": "座本為講師。一日登座講次。說法身云。竪窮",
    "T48n2003_005:0183a26": "三際。橫亘十方。有一禪客。在座下聞之失笑。",
    "T48n2003_005:0183a27": "孚下座云。某甲適來有甚短處。願禪者為說",
    "T48n2003_005:0183a28": "看。禪者云。座主只講得法身量邊事。不見法",
    "T48n2003_005:0183a29": "身。孚云。畢竟如何即是。禪者云。可暫罷講於",
    "T48n2003_005:0183b01": "靜室中坐。必得自見。孚如其言。一夜靜坐。忽",
    "T48n2003_005:0183b02": "聞打五更鐘。忽然大悟。遂敲禪者門云。我會",
    "T48n2003_005:0183b03": "也。禪者云。爾試道看。孚云。我從今日去。更",
    "T48n2003_005:0183b04": "不將父母所生鼻孔扭揑也。又教中道。佛真",
    "T48n2003_005:0183b05": "法身。猶若虛空。應物現形。如水中月。又僧問",
    "T48n2003_005:0183b06": "夾山。如何是法身。山云。法身無相。如何是",
    "T48n2003_005:0183b07": "法眼。山云。法眼。無瑕。雲門道。六不收。此公",
    "T48n2003_005:0183b08": "案有者道。只是六根六塵六識。此六皆從法",
    "T48n2003_005:0183b09": "身生。六根收他不得。若恁麼情解。且喜沒交",
    "T48n2003_005:0183b10": "涉。更帶累雲門。要見便見。無爾穿鑿處。不見",
    "T48n2003_005:0183b11": "教中道。是法非思量分別之所能解。他答話",
    "T48n2003_005:0183b12": "多惹人情解。所以一句中。須具三句。更不辜",
    "T48n2003_005:0183b13": "負爾問頭。應時應節。一言一句。一點一畫。不",
    "T48n2003_005:0183b14": "妨有出身處。所以道。一句透。千句萬句一時",
    "T48n2003_005:0183b15": "透。且道是法身。是祖師。放爾三十棒。雪竇頌",
    "T48n2003_005:0183b16": "云。",
    "T48n2003_005:0183b17": "一二三四五六周而復始。滴水滴凍。費許多工夫作什麼　　碧眼胡",
    "T48n2003_005:0183b18": "僧數不足三生六十劫。達磨何曾夢見。闍黎為什麼知而故犯少林謾道",
    "T48n2003_005:0183b19": "付神光一人傳虗萬人傳實。從頭來已錯了也卷衣又說歸天竺",
    "T48n2003_005:0183b20": "賺殺一船人。懡㦬不少天竺茫茫無處尋在什麼處。始是太平。如今在什",
    "T48n2003_005:0183b21": "麼處夜來却對乳峯宿刺破爾眼睛。也是無風起浪。且道是法身是佛身。",
    "T48n2003_005:0183b22": "放爾三十棒",
    "T48n2003_005:0183b23": "雪竇善能於無縫罅處。出眼目頌出教人見。",
    "T48n2003_005:0183b24": "雲門道。六不收。雪竇為什麼却道。一二三四",
    "T48n2003_005:0183b25": "五六。直是碧眼胡僧也數不足。所以道。只許",
    "T48n2003_005:0183b26": "老胡知。不許老胡會。須是還他屋裏兒孫始",
    "T48n2003_005:0183b27": "得。適來道。一言一句。應時應節。若透得去。",
    "T48n2003_005:0183b28": "方知道不在言句中。其或未然。不免作情解。",
    "T48n2003_005:0183c01": "五祖老師道。釋迦牟尼佛。下賤客作兒。庭前",
    "T48n2003_005:0183c02": "柏樹子。一二三四五。若向雲門言句下。諦當",
    "T48n2003_005:0183c03": "見得。相次到這境界。少林謾道付神光。二祖",
    "T48n2003_005:0183c04": "始名神光。及至後來。又道歸天竺。達磨葬於",
    "T48n2003_005:0183c05": "熊耳山之下。時宋雲奉使西歸。在西嶺見達",
    "T48n2003_005:0183c06": "磨手携隻履歸西天去。使回奏聖。開墳惟見",
    "T48n2003_005:0183c07": "遺下一隻履。雪竇道。其實此事。作麼生分付。",
    "T48n2003_005:0183c08": "既無分付。卷衣又說歸天竺。且道為什麼。此",
    "T48n2003_005:0183c09": "土却有二三。遞相恁麼傳來。這裏不妨誵訛。",
    "T48n2003_005:0183c10": "也須是搆得始可入作。天竺茫茫無處尋。夜",
    "T48n2003_005:0183c11": "來却對乳峯宿。且道即今在什麼處。師便打",
    "T48n2003_005:0183c12": "云。瞎。",
    "T48n2003_005:0183c13": "【四八】舉。王太傅入招慶煎茶作家相聚。須有奇特。等閑無事。大家著一隻",
    "T48n2003_005:0183c14": "眼。惹禍來也時朗上座與明招把銚一火弄泥團漢。不會煎茶。帶累",
    "T48n2003_005:0183c15": "別人朗翻却茶銚事生也。果然太傅見問上座。茶爐",
    "T48n2003_005:0183c16": "下是什麼果然禍事朗云。捧爐神果然中他箭了也。不妨奇特太",
    "T48n2003_005:0183c17": "傅云。既是捧爐神。為什麼翻却茶銚何不與他",
    "T48n2003_005:0183c18": "本分草料。事生也朗云。仕官千日失在一朝錯指注是什麼",
    "T48n2003_005:0183c19": "語話。杜撰禪和如麻似粟太傅拂袖便去灼然作家。許他具一隻眼明",
    "T48n2003_005:0183c20": "招云。朗上座喫却招慶飯了。却去江外。打",
    "T48n2003_005:0183c21": "野榸更與三十棒。這獨眼。龍只具一隻眼。也須是明眼人點破始得朗云。和尚",
    "T48n2003_005:0183c22": "作麼生拶著。也好與一拶。終不作這般死郎當見解招云。非人得其",
    "T48n2003_005:0183c23": "便果然只具一隻眼。道得一半。一手擡一手搦雪竇云。當時但踏倒",
    "T48n2003_005:0183c24": "茶爐爭奈賊過後張弓。雖然如是。也未稱德山門下客。一等是潑郎潑賴。就中奇特榸椿皆",
    "T48n2003_005:0183c25": "切枯木根。",
    "T48n2003_005:0183c26": "欲知佛性義。當觀時節因緣。王太傅知泉州。",
    "T48n2003_005:0183c27": "久參招慶。一日因入寺。時朗上座煎茶次。翻",
    "T48n2003_005:0184a01": "却茶銚。太傅也是箇作家。纔見他翻却茶銚。",
    "T48n2003_005:0184a02": "便問上座。茶爐下是什麼。朗云。捧爐神。不妨",
    "T48n2003_005:0184a03": "言中有響。爭柰首尾相違失却宗旨傷鋒犯",
    "T48n2003_005:0184a04": "手。不惟辜負自己。亦且觸忤他人。這箇雖是",
    "T48n2003_005:0184a05": "無得失底事。若拈起來。依舊有親疎有皂白。",
    "T48n2003_005:0184a06": "若論此事。不在言句上。却要向言句上辨箇",
    "T48n2003_005:0184a07": "活處。所以道。他參活句。不參死句。據朗上座",
    "T48n2003_005:0184a08": "恁麼道。如狂狗逐塊。太傅拂袖便去。似不肯",
    "T48n2003_005:0184a09": "他。明招云。朗上座喫却招慶飯了。却去江外",
    "T48n2003_005:0184a10": "打野榸。野榸即是荒野中。火燒底木橛。謂之",
    "T48n2003_005:0184a11": "野榸。用明朗上座不向正處行。却向外邊走。",
    "T48n2003_005:0184a12": "朗拶云。和尚又作麼生。招云。非人得其便。明",
    "T48n2003_005:0184a13": "招自然。有出身處。亦不辜負他所問。所以道。",
    "T48n2003_005:0184a14": "俊狗咬人不露牙。溈山哲和尚云。王太傅大",
    "T48n2003_005:0184a15": "似相如奪璧直得鬚鬢衡冠。蓋明招忍俊不",
    "T48n2003_005:0184a16": "禁難逢其便。大溈若作朗上座。見他太傅拂",
    "T48n2003_005:0184a17": "袖便行。放下茶銚。呵呵大笑。何故。見之不",
    "T48n2003_005:0184a18": "取。千載難逢。不見寶壽問胡釘鉸云。久聞胡",
    "T48n2003_005:0184a19": "釘鉸。莫便是否。胡云。是壽云。還釘得虛空",
    "T48n2003_005:0184a20": "麼。胡云。請師打破將來。壽便打。胡不肯。壽",
    "T48n2003_005:0184a21": "云。異日自有多口阿師。為爾點破在。胡後",
    "T48n2003_005:0184a22": "見趙州。舉似前話。州云爾因什麼被他打。胡",
    "T48n2003_005:0184a23": "云。不知過在什麼處。州云。只這一縫。尚不",
    "T48n2003_005:0184a24": "奈何。更教他打破虛空來。胡便休去。州代云。",
    "T48n2003_005:0184a25": "且釘這一縫。胡於是有省。京兆米七師行脚",
    "T48n2003_005:0184a26": "歸。有老宿問云。月夜斷井索。人皆喚作蛇。未",
    "T48n2003_005:0184a27": "審七師見佛時。喚作什麼。七師云。若有所見",
    "T48n2003_005:0184a28": "即同眾生。老宿云。也是千年桃核。忠國師問",
    "T48n2003_005:0184a29": "紫璘供奉。聞說供奉解註思益經。是否。奉云。",
    "T48n2003_005:0184b01": "是師云。凡當註經。須解佛意始得。奉云。若不",
    "T48n2003_005:0184b02": "會意。爭敢言註經。師遂令侍者將一椀水七",
    "T48n2003_005:0184b03": "粒米一隻筯在椀上送與供奉。問云。是什麼",
    "T48n2003_005:0184b04": "義。奉云。不會。師云。老師意尚不會。更說甚",
    "T48n2003_005:0184b05": "佛意。王太傅與朗上座。如此話會不一。雪竇",
    "T48n2003_005:0184b06": "末後却道。當時但與踏倒茶爐。明招雖是如",
    "T48n2003_005:0184b07": "此。終不如雪竇。雪峯在洞山會下作飯頭。一",
    "T48n2003_005:0184b08": "日淘米次。山問。作什麼。峯云。淘米。山云。淘",
    "T48n2003_005:0184b09": "米去沙。淘沙去米。峯云。沙米一時去。山云。",
    "T48n2003_005:0184b10": "大眾喫箇什麼。峯便覆却盆。山云。子因緣不",
    "T48n2003_005:0184b11": "在此。雖然恁麼。爭似雪竇云當時但踏倒茶",
    "T48n2003_005:0184b12": "爐。一等是什麼時節。到他用處。自然騰今煥",
    "T48n2003_005:0184b13": "古有活脫處。頌云。",
    "T48n2003_005:0184b14": "來問若成風箭不虛發偶爾成文。不妨要妙　　應機非善巧弄泥團漢",
    "T48n2003_005:0184b15": "有什麼限。方木逗圓孔。不妨撞著作家堪悲獨眼龍只具一雙眼。只得一橛",
    "T48n2003_005:0184b16": "曾未呈牙爪也無牙爪可呈。說什麼牙爪。也不得欺他　　牙爪開爾還見麼。",
    "T48n2003_005:0184b17": "雪竇却較些子。若有恁麼手脚踏倒茶爐生雲雷盡大地人一時喫棒。天下衲僧無著身處。",
    "T48n2003_005:0184b18": "旱天霹靂逆水之波經幾回七十二棒翻成一百五十",
    "T48n2003_005:0184b19": "來問。若成風。應機非善巧。太傅問處。似運斤",
    "T48n2003_005:0184b20": "成風。此出莊子。郢人泥壁餘一少竅。遂圓泥",
    "T48n2003_005:0184b21": "擲補之。時有少泥。落在鼻端。傍有匠者云。公",
    "T48n2003_005:0184b22": "補竅甚巧。我運斤。為爾取鼻端泥。其鼻端泥",
    "T48n2003_005:0184b23": "若蠅子翼。使匠者斵之。匠者運斤。成風而斵",
    "T48n2003_005:0184b24": "之。盡其泥而不傷鼻。郢人立不失容。所謂",
    "T48n2003_005:0184b25": "二俱巧妙。朗上座雖應其機。語無善巧。所以",
    "T48n2003_005:0184b26": "雪竇道。來問。若成風。應機非善巧。堪悲獨眼",
    "T48n2003_005:0184b27": "龍曾未呈牙爪。明招道得也太奇特。爭奈未",
    "T48n2003_005:0184b28": "有拏雲攫霧底爪牙。雪竇傍不肯。忍俊不禁。",
    "T48n2003_005:0184c01": "代他出氣。雪竇暗去合他意。自頌他踏倒茶",
    "T48n2003_005:0184c02": "爐語。牙爪開生雲雷。逆水之波經幾回。雲門",
    "T48n2003_005:0184c03": "道。不望爾有逆水之波。但有順水之意亦得。",
    "T48n2003_005:0184c04": "所以道。活句下薦得。永劫不妄。朗上座與明",
    "T48n2003_005:0184c05": "招語句似死。若要見活處。但看雪竇踏倒茶",
    "T48n2003_005:0184c06": "爐。",
    "T48n2003_005:0184c07": "垂示云。七穿八穴。攙鼓奪旗。百匝千重。瞻前",
    "T48n2003_005:0184c08": "顧後。踞虎頭收虎尾。未是作家。牛頭沒馬頭",
    "T48n2003_005:0184c09": "回。亦未為奇特。且道過量底人來時如何。試",
    "T48n2003_005:0184c10": "舉看。",
    "T48n2003_005:0184c11": "【四九】舉。三聖問雪峯。透網金鱗未審以何為",
    "T48n2003_005:0184c12": "食不妨縱橫自在。此問太高生。爾合只自知。何必更問峯云。待汝出網",
    "T48n2003_005:0184c13": "來。向汝道減人多少聲價。作家宗師天然自在聖云。一千五百",
    "T48n2003_005:0184c14": "人善知識。話頭也不識迅雷霹靂可殺驚群。一任𨁝跳峯云。",
    "T48n2003_005:0184c15": "老僧住持事繁不在勝負。放過一著。此語最毒。",
    "T48n2003_005:0184c16": "雪峯三聖。雖然一出一入一挨一拶。未分勝",
    "T48n2003_005:0184c17": "負在。且道這二尊宿具什麼眼目。三聖自臨",
    "T48n2003_005:0184c18": "濟受訣。遍歷諸方。皆以高賓待之。看他致箇",
    "T48n2003_005:0184c19": "問端。多少人摸索不著。且不涉理性佛法。却",
    "T48n2003_005:0184c20": "問道。透網金鱗以何為食。且道他意作麼生。",
    "T48n2003_005:0184c21": "透網金鱗尋常既不食他香餌。不知以什麼",
    "T48n2003_005:0184c22": "為食。雪峯是作家匹似閑。只以一二分酬他。",
    "T48n2003_005:0184c23": "却向他道。待汝出網來。向汝道。汾陽謂之",
    "T48n2003_005:0184c24": "呈解問。洞下謂之借事問。須是超倫絕類得",
    "T48n2003_005:0184c25": "大受用。頂門有眼方謂之透網金鱗。爭奈雪",
    "T48n2003_005:0184c26": "峯是作家。不妨減人聲價。却云。待汝出網",
    "T48n2003_005:0184c27": "來。向汝道。看他兩家。把定封疆。壁立萬仞。",
    "T48n2003_005:0184c28": "若不是三聖。只此一句便去不得。爭奈三聖",
    "T48n2003_005:0184c29": "亦是作家。方解向他道。一千五百人善知識。",
    "T48n2003_005:0185a01": "話頭也不識。雪峯却道。老僧住持事繁。此語",
    "T48n2003_005:0185a02": "得恁麼頑慢。他作家相見。一擒一縱。逢強即",
    "T48n2003_005:0185a03": "弱。遇賤即貴。爾若作勝負會。未夢見雪峯在。",
    "T48n2003_005:0185a04": "看他二人。最初孤危峭峻。末後二俱死郎當。",
    "T48n2003_005:0185a05": "且道還有得失勝負麼。他作家酬唱。必不知",
    "T48n2003_005:0185a06": "此。三聖在臨濟作院主。臨濟遷化垂示云。吾",
    "T48n2003_005:0185a07": "去後不得滅吾正法眼藏。三聖出云。爭敢滅",
    "T48n2003_005:0185a08": "却和尚正法眼藏。濟云。已後有人問爾。作麼",
    "T48n2003_005:0185a09": "生。三聖便喝。濟云。誰知吾正法眼藏。向這瞎",
    "T48n2003_005:0185a10": "驢邊滅却三聖便禮拜。他是臨濟真子。方敢",
    "T48n2003_005:0185a11": "如此酬唱。雪竇末後。只頌透網金鱗。顯他作",
    "T48n2003_005:0185a12": "家相見處。頌云。",
    "T48n2003_005:0185a13": "透網金鱗千兵易得。一將難求。何似生。千聖不奈何　　休云滯水向他",
    "T48n2003_005:0185a14": "雲外立。活潑潑地。且莫鈍置好搖乾蕩坤作家作家。未是他奇特處。放出又何妨",
    "T48n2003_005:0185a15": "振鬣擺尾誰敢辨端倪。做得箇伎倆。賣弄出來。不妨驚群　　千尺鯨噴",
    "T48n2003_005:0185a16": "洪浪飛轉過那邊去。不妨奇特。盡大地人一口吞盡一聲雷震清飈",
    "T48n2003_005:0185a17": "起有眼有耳。如聾如盲。誰不悚然清飈起在什麼處咄　　天上人間知",
    "T48n2003_005:0185a18": "幾幾雪峰牢把陣頭。三聖牢把陣脚。撒土撒沙作什麼。打云爾在什麼處",
    "T48n2003_005:0185a19": "透網金鱗。休云滯水。五祖道只此一句頌了",
    "T48n2003_005:0185a20": "也。既是透網金鱗。豈居滯水。必在洪波浩渺",
    "T48n2003_005:0185a21": "白浪滔天處。且道二六時中。以何為食。諸人",
    "T48n2003_005:0185a22": "且向三條椽下七尺單前。試定當看雪竇道。",
    "T48n2003_005:0185a23": "此事隨分拈弄。如金鱗之類。振鬣擺尾時。直",
    "T48n2003_005:0185a24": "得乾坤動搖。千尺鯨噴洪浪飛。此頌三聖道",
    "T48n2003_005:0185a25": "一千五百人善知識。話頭也不識。如鯨噴洪",
    "T48n2003_005:0185a26": "浪相似。一聲雷震清飈起。頌雪峯道老僧住",
    "T48n2003_005:0185a27": "持事繁。如一聲雷震清飈起相似。大綱頌他",
    "T48n2003_005:0185a28": "兩箇俱是作家。清飈起。天上人間知幾幾。且",
    "T48n2003_005:0185b01": "道這一句落在什麼處。飈者風也。當清飈起",
    "T48n2003_005:0185b02": "時。天上人間。能有幾人知。",
    "T48n2003_005:0185b03": "垂示云。度越階級超絕方便。機機相應。句句",
    "T48n2003_005:0185b04": "相投。儻非入大解脫門。得大解脫用。何以權",
    "T48n2003_005:0185b05": "衡佛祖。龜鑑宗乘。且道當機直截。逆順縱橫。",
    "T48n2003_005:0185b06": "如何道得出身句。試請舉看。",
    "T48n2003_005:0185b07": "【五〇】舉。僧問雲門。如何是塵塵三昧天下衲僧盡在這裏作窠",
    "T48n2003_005:0185b08": "窟。滿口含霜。撒沙撒土作什麼門云。鉢裏飯桶裏水布袋著盛錐。金沙",
    "T48n2003_005:0185b09": "混雜。將錯就錯。含元殿裏不問長安。",
    "T48n2003_005:0185b10": "還定當得麼。若定當得雲門鼻孔。在諸人手",
    "T48n2003_005:0185b11": "裏。若定當不得。諸人鼻孔。在雲門手裏。雲門",
    "T48n2003_005:0185b12": "有斬釘截鐵句。此一句中具三句。有底問著。",
    "T48n2003_005:0185b13": "便道鉢裏飯。粒粒皆圓。桶裏水。滴滴皆顯。若",
    "T48n2003_005:0185b14": "恁麼會。且不見雲門端的為人處。頌云。",
    "T48n2003_005:0185b15": "鉢裏飯桶裏水露也。撒沙撒土作什麼。漱口三年始得　　多口阿師",
    "T48n2003_005:0185b16": "難下嘴縮却舌頭。識法者懼。為什麼却恁麼舉北斗南星位不",
    "T48n2003_005:0185b17": "殊喚東作西作什麼。坐立儼然。長者長法身。短者短法身白浪滔天平地",
    "T48n2003_005:0185b18": "起脚下深數丈。賓主互換。驀然在爾頭上。爾又作麼生。打擬不擬蒼天蒼天咄",
    "T48n2003_005:0185b19": "止不止說什麼。更添怨苦箇箇無裩長者子郎當不少。傍觀者哂",
    "T48n2003_005:0185b20": "雪竇前面頌雲門對一說話道。對一說太孤",
    "T48n2003_005:0185b21": "絕。無孔鐵鎚重下楔。後面又頌馬祖離四句",
    "T48n2003_005:0185b22": "絕百非話道。藏頭白海頭黑。明眼衲僧會不",
    "T48n2003_005:0185b23": "得。若於此公案透得。便見這箇頌。雪竇當頭",
    "T48n2003_005:0185b24": "便道。鉢裏飯桶裏水。言中有響句裏呈機。多",
    "T48n2003_005:0185b25": "口阿師難下嘴。隨後便與爾下注脚也。爾若",
    "T48n2003_005:0185b26": "向這裏要求玄妙道理。計較轉難下嘴。雪竇",
    "T48n2003_005:0185b27": "只到這裏也得。他愛恁麼頭上先把定。恐眾",
    "T48n2003_005:0185b28": "中有具眼者覻破也。到後面須放過一著。俯",
    "T48n2003_005:0185c01": "為初機。打開頌出教人見。北斗依舊在北。南",
    "T48n2003_005:0185c02": "星依舊只在南。所以道。北斗南星位不殊。白",
    "T48n2003_005:0185c03": "浪滔天平地起。忽然平地上起波瀾。又作麼",
    "T48n2003_005:0185c04": "生若向事上覷則易。若向意根下尋。卒摸索",
    "T48n2003_005:0185c05": "不著。這箇如鐵橛子相似。擺撥不得。插嘴不",
    "T48n2003_005:0185c06": "得。爾若擬議欲會而不會。止而不止。亂呈懞",
    "T48n2003_005:0185c07": "袋。正是箇箇無裩長者子。寒山詩道。六極常",
    "T48n2003_005:0185c08": "嬰苦。九維徒自論。有才遺草澤。無勢閉蓬門。",
    "T48n2003_005:0185c09": "日上巖猶暗。煙消谷尚昏。其中長者子。箇箇",
    "T48n2003_005:0185c10": "總無裩。",
    "T48n2003_005:0185c11": "佛果圜悟禪師碧巖錄卷第五終",
    "T48n2003_005:0185c12": "此集自大慧一炬之後。而又重罹兵燹。世",
    "T48n2003_005:0185c13": "鮮善刻。今得蜀本。校正頗完。猶恐中間",
    "T48n2003_005:0185c14": "亥豕魯魚不無一二。四方具眼高人為是",
    "T48n2003_005:0185c15": "正之抄錄。見教當復改竄。俾成金美。禪宗",
    "T48n2003_005:0185c16": "幸甚。",
    "T48n2003_005:0185c17": "嵎中書隱白"
}