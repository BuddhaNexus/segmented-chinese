{
    "X60n1117_001:0212a03": "沙門日用序",
    "X60n1117_001:0212a05": "識心達本。名曰沙門。具足三千威儀。受持八萬細行。",
    "X60n1117_001:0212a06": "今此日用一書。乃三千之樞要。八萬之妙用。出家進",
    "X60n1117_001:0212a07": "修之階梯。菩薩利生之慈航。苟階梯失。慈航乏。則自",
    "X60n1117_001:0212a08": "利剎他何有哉。舊曰毗尼日用者。譌也。毗尼即律。是",
    "X60n1117_001:0212a09": "五藏中之律藏。惟明比丘二百五十戒法。不說諸真",
    "X60n1117_001:0212a10": "言呪語。其間偈頌。多出華嚴諸經。呪語載之密部。然",
    "X60n1117_001:0212a11": "經律真言。各有宗旨。寧容混濫。以毗尼而自目哉。今",
    "X60n1117_001:0212a12": "本師在和尚。誠末法之砥柱。救世之良醫。註釋經律",
    "X60n1117_001:0212a13": "百有餘卷。兼閒呪語。至於華梵胡言。無不洞貫。悲末",
    "X60n1117_001:0212a14": "法之頹風。愍後代之罔聞。遂為重訂。目曰沙門日用。",
    "X60n1117_001:0212a15": "名實俱當。事簡理詳。雖云沙門。而諸在家清信士女。",
    "X60n1117_001:0212a16": "有受歸戒。菩薩法者。咸須行之。意欲七眾。於二六時",
    "X60n1117_001:0212a17": "中。行住坐臥。有一毫之善。悉皆迴向法界有情。同出",
    "X60n1117_001:0212a18": "苦津。以圓菩薩六度萬行者也。今諸方毗尼日用篇",
    "X60n1117_001:0212a19": "末。復加古德警策之語。雖云不無少善。但古德之言。",
    "X60n1117_001:0212a20": "備載各傳。豈容渾入。自失毗尼之義。大違經律之旨。",
    "X60n1117_001:0212a21": "識者別之。",
    "X60n1117_001:0212a22": "康熈辛亥自恣日門人開定書于鼎湖之指月樓",
    "X60n1117_001:0212b06": "沙門日用卷上",
    "X60n1117_001:0212b08": "廣州南海寶象林沙門　弘贊在犙編",
    "X60n1117_001:0212b09": "夫為沙門者。勤行眾善。息諸妄慮。於二六時中。身",
    "X60n1117_001:0212b10": "被四儀。口持顯密。心存定慧。三密於是相應。萬行",
    "X60n1117_001:0212b11": "由斯漸備。故華嚴淨行品。令諸菩薩。凡有所作。皆",
    "X60n1117_001:0212b12": "悉發願回向。一切眾生。同成正覺。是則自利利佗。",
    "X60n1117_001:0212b13": "乃大士之本誓。雖曰現處凡地。而已具聖行矣。稽",
    "X60n1117_001:0212b14": "斯日用。原本非一。皆是此方編集。名號既多不同。",
    "X60n1117_001:0212b15": "條相不無差舛。其間偈頌。多出淨行品中。真言呪",
    "X60n1117_001:0212b16": "語。悉錄密部諸經。但其所集。廣略欠宜。今以揆中。",
    "X60n1117_001:0212b17": "刪補成帙。便學習者持誦焉。若夫菩薩輕重戒相。",
    "X60n1117_001:0212b18": "廣備經論。比丘五篇七聚。詳具律藏。自當討明。方",
    "X60n1117_001:0212b19": "知止作持犯。不可依斯便為事畢。比見近代阿師。",
    "X60n1117_001:0212b20": "不稽律典。不依所犯懺除。但令持呪爾許。全違說",
    "X60n1117_001:0212b21": "露。寧知顯密兩異。懺各有旨。不如律悔。罪不可逃。",
    "X60n1117_001:0212b22": "自悞悞他。過非小也。智者慎諸(雖云沙門日用。而在家菩薩同持)。",
    "X60n1117_001:0212b23": "上篇持誦門",
    "X60n1117_001:0212b24": "○睡醒",
    "X60n1117_001:0212c01": "(行者睡醒時。即宜正身端坐。默誦偈呪云)。",
    "X60n1117_001:0212c02": "　睡眠始寤　　當願眾生　　一切智覺　　周顧十方",
    "X60n1117_001:0212c03": "唵。地利日哩莎訶(七遍)",
    "X60n1117_001:0212c04": "○聞鍾",
    "X60n1117_001:0212c05": "(行者聞鐘聲。當誦偈呪云)。",
    "X60n1117_001:0212c06": "　聞鐘聲　　煩惱輕　　智慧長　　菩提生",
    "X60n1117_001:0212c07": "　離地獄　　出火坑　　願成佛　　度眾生",
    "X60n1117_001:0212c08": "唵。伽羅帝耶莎訶(七遍。凡聞鐘聲。即當起坐。若生懈怠。自招過咎。雜喻經云。聞鐘臥不",
    "X60n1117_001:0212c09": "起。護榻善神瞋。現世無福慧。死後墮蛇身。若病重。不起無過)。",
    "X60n1117_001:0212c10": "○擊鐘",
    "X60n1117_001:0212c11": "　願此鐘聲超法界　　鐵圍幽闇悉皆聞",
    "X60n1117_001:0212c12": "　聞塵清淨證圓通　　一念淨心成正覺(誦呪如前)",
    "X60n1117_001:0212c13": "○寤起",
    "X60n1117_001:0212c14": "(寤起下牀。當正立。誦云)。",
    "X60n1117_001:0212c15": "　下足住時　　當願眾生　　心得解脫　　安住不動",
    "X60n1117_001:0212c16": "　(次云)從朝寅旦直至暮　　一切眾生自迴護",
    "X60n1117_001:0212c17": "　若於足下喪身形　　願汝即時生淨土",
    "X60n1117_001:0212c18": "唵。逸地律尼莎訶(七遍)",
    "X60n1117_001:0212c19": "○著衣裳",
    "X60n1117_001:0212c20": "(下牀著衣裳時。應誦云)。",
    "X60n1117_001:0212c21": "　若著上衣　　當願眾生　　獲勝善根　　至法彼岸",
    "X60n1117_001:0212c22": "　著下裙時　　當願眾生　　服諸善根　　具足慚愧",
    "X60n1117_001:0212c23": "　整衣束帶　　當願眾生　　檢束善根　　不令散失",
    "X60n1117_001:0212c24": "○行步",
    "X60n1117_001:0213a01": "(若舉足行時。誦云)。",
    "X60n1117_001:0213a02": "　若舉於足　　當願眾生　　出生死海　　具眾善法",
    "X60n1117_001:0213a03": "(復誦行步不傷蟲蟻呪云)。",
    "X60n1117_001:0213a04": "唵。地利日利莎訶(七遍)",
    "X60n1117_001:0213a05": "○洗潄",
    "X60n1117_001:0213a06": "(早起洗面。當誦云)。",
    "X60n1117_001:0213a07": "　以水洗面　　當願眾生　　得淨法門　　永無垢染",
    "X60n1117_001:0213a08": "唵。囕(二十一遍)莎訶(早起洗面。須嚼楊枝。其偈呪如下)",
    "X60n1117_001:0213a09": "○飲水",
    "X60n1117_001:0213a10": "(佛觀一鉢水。八萬四千蟲。若不誦此呪。如食眾生肉。呪曰)。",
    "X60n1117_001:0213a11": "唵。嚩悉婆羅摩尼莎訶(七遍)",
    "X60n1117_001:0213a12": "○著五衣",
    "X60n1117_001:0213a13": "(應誦偈呪云)。",
    "X60n1117_001:0213a14": "　善哉解脫服　　無上福田衣　　我今頂戴受",
    "X60n1117_001:0213a15": "　世世不捨離",
    "X60n1117_001:0213a16": "唵。悉陀耶莎訶(七遍)",
    "X60n1117_001:0213a17": "○著七衣",
    "X60n1117_001:0213a18": "(應誦偈呪云)。",
    "X60n1117_001:0213a19": "　善哉解脫服　　無上福田衣　　我今頂戴受",
    "X60n1117_001:0213a20": "　世世常得披",
    "X60n1117_001:0213a21": "唵。度波度波。莎訶(七遍)",
    "X60n1117_001:0213a22": "○著大衣",
    "X60n1117_001:0213a23": "(應誦偈呪云)。",
    "X60n1117_001:0213a24": "　善哉解脫服　　無上福田衣　　我今頂戴受",
    "X60n1117_001:0213b01": "　廣度諸羣迷",
    "X60n1117_001:0213b02": "唵。摩訶迦。波波吒悉帝。莎訶(七遍。或可三衣用下一偈。亦得)",
    "X60n1117_001:0213b03": "　著袈裟衣　　當願眾生　　心無所染　　具大仙道",
    "X60n1117_001:0213b04": "○沙彌著縵衣",
    "X60n1117_001:0213b05": "(應誦偈云)。",
    "X60n1117_001:0213b06": "　大哉解脫服　　無相福田衣　　披奉如戒行",
    "X60n1117_001:0213b07": "　廣度諸羣迷",
    "X60n1117_001:0213b08": "(縵衣者。縵為一幅。並無壇隔割截之相。凡受十戒者。皆著此衣。今因法末人訛。不解沙門所應著服。謬傳",
    "X60n1117_001:0213b09": "既久。遞相踵習。至令沙彌披著比丘五條七條之衣。故根本羯磨云。求寂之徒。縵條是服。而有輙披五條。",
    "X60n1117_001:0213b10": "深為罪濫。神州之地。久扇斯風。此成非法。勿令披著也。根本羯磨。乃唐三藏義淨法師。親遊西域。傳譯此",
    "X60n1117_001:0213b11": "方。既云訛風久扇。敝非一日。至今未醒。其誰正之。特賴弘法大士。發千古之迷方。開將來之慧目。使正法",
    "X60n1117_001:0213b12": "而得久住。戒珠而獲長瑩者矣)。",
    "X60n1117_001:0213b13": "○禮佛",
    "X60n1117_001:0213b14": "(欲徃禮佛。應誦偈呪云)。",
    "X60n1117_001:0213b15": "　若得見佛　　當願眾生　　得無礙眼　　見一切佛",
    "X60n1117_001:0213b16": "唵。阿蜜栗帝。吽。癹吒(七遍。吒字半音)",
    "X60n1117_001:0213b17": "○入佛殿",
    "X60n1117_001:0213b18": "(若入殿宇及道場。應誦偈呪云)。",
    "X60n1117_001:0213b19": "　若入堂宇　　當願眾生　　昇無上堂　　安住不動",
    "X60n1117_001:0213b20": "唵。阿蜜栗帝。吽。癹吒(七遍。吒字半音)",
    "X60n1117_001:0213b21": "○觀佛",
    "X60n1117_001:0213b22": "(若見佛像。當至心諦觀。應誦偈云)。",
    "X60n1117_001:0213b23": "　諦觀佛時　　當願眾生　　皆如普賢　　端正嚴好",
    "X60n1117_001:0213b24": "○禮敬三寶",
    "X60n1117_001:0213c01": "(凡為禮拜。先須讚德。然其讚辭。須取經論中偈頌。讚已。稱名。然後五體投地。兩手承空。示接足之相。乃作",
    "X60n1117_001:0213c02": "文殊禮佛觀。運想云)。",
    "X60n1117_001:0213c03": "　能禮所禮性空寂　　感應道交難思議",
    "X60n1117_001:0213c04": "　我此道場如帝珠　　十方諸佛影現中",
    "X60n1117_001:0213c05": "　我身影現諸佛前　　頭面接足歸命禮",
    "X60n1117_001:0213c06": "(若禮別佛菩薩。但改諸佛二字。若禮僧。應云。十方賢聖影現中。若禮法。應云)。",
    "X60n1117_001:0213c07": "　真空法性如虗空　　常住法寶難思議",
    "X60n1117_001:0213c08": "　我身影現法寶前　　一心如法歸命禮",
    "X60n1117_001:0213c09": "禮三寶已。次當禮本師釋迦牟尼佛。阿彌陀佛。彌",
    "X60n1117_001:0213c10": "勒尊佛。文殊。普賢。觀音。勢至。諸大菩薩。并迦葉。優",
    "X60n1117_001:0213c11": "波離。阿難尊者。一一禮已。當至心懺悔。勸請。隨喜。",
    "X60n1117_001:0213c12": "迴向。發願。文備諸經。及行願品中。此不繁錄(其讚辭。禮",
    "X60n1117_001:0213c13": "佛儀式略備)。",
    "X60n1117_001:0213c14": "○禮敬佛塔",
    "X60n1117_001:0213c15": "(塔者。梵音具云塔婆。亦云窣堵波。又云浮圖。又云制底。此譯為聚相。謂如來眾德。俱聚於此也。或有舍利。",
    "X60n1117_001:0213c16": "或無舍利。無舍利者。當安法身偈。或安如來聖像。禮之滅無量罪。生無量福。若見塔時。應云)。",
    "X60n1117_001:0213c17": "　見佛塔時　　當願眾生　　尊重如塔　　受人天供",
    "X60n1117_001:0213c18": "(若作禮時。應誦偈云)。",
    "X60n1117_001:0213c19": "　頂禮於塔　　當願眾生　　一切人天　　無能見頂",
    "X60n1117_001:0213c20": "(禮已。當旋遶三帀。或七帀。十帀。百帀。千帀。須記帀數。各有所表。如三帀表滅三毒。圓三德。七帀淨七支戒。",
    "X60n1117_001:0213c21": "得七覺意。十帀斷十使。證十力。餘皆例知。若旋遶塔時。應誦云)。",
    "X60n1117_001:0213c22": "　右遶於塔　　當願眾生　　所行無逆　　成一切智",
    "X60n1117_001:0213c23": "(遶三帀時。應云)。",
    "X60n1117_001:0213c24": "　繞塔三帀　　當願眾生　　勤求佛道　　心無懈歇",
    "X60n1117_001:0214a01": "(次誦繞塔滅罪陀羅尼曰)。",
    "X60n1117_001:0214a02": "南謨勃陁夜　南謨達囉(上音)摩夜　南謨僧伽夜",
    "X60n1117_001:0214a03": "南謨阿唎耶　皤盧枳羝鑠(上音)皤囉夜。菩提娑(入音)跢",
    "X60n1117_001:0214a04": "婆夜　麼訶娑(入音)跢婆夜。摩訶迦嚕嬭迦夜　怛姪",
    "X60n1117_001:0214a05": "他。佉(上音)囉皤羝。殊訶(上音)皤羝。伽皤羝。娑(去音)婆訶(七遍然後",
    "X60n1117_001:0214a06": "右遶。若人能至心一念七日中遶塔行道。誦滿一萬二千一遍。面見觀世音菩薩威力。滅一切罪障。得一",
    "X60n1117_001:0214a07": "切所願。律制不得覆頭。通肩披衣。及著禪衣。革屣等。禮佛遶塔)。",
    "X60n1117_001:0214a08": "○誦經",
    "X60n1117_001:0214a09": "(若誦經時。先當誦偈云)。",
    "X60n1117_001:0214a10": "　諷誦經時　　當願眾生　　順佛所說　　總持不忘",
    "X60n1117_001:0214a11": "○持錫",
    "X60n1117_001:0214a12": "(若持錫時。先當誦偈呪云)。",
    "X60n1117_001:0214a13": "　執持錫杖　　當願眾生　　設大施會　　示如實道",
    "X60n1117_001:0214a14": "唵。那栗噆。那栗噆。那栗吒鉢底。那栗帝娜夜鉢寧。吽。",
    "X60n1117_001:0214a15": "癹吒(七遍。吒字半音)",
    "X60n1117_001:0214a16": "○乞食",
    "X60n1117_001:0214a17": "(欲入聚落乞食。先須誦偈云)。",
    "X60n1117_001:0214a18": "　發足向道　　當願眾生　　趣佛所行　　入無依處",
    "X60n1117_001:0214a19": "(在路行時。應云)。",
    "X60n1117_001:0214a20": "　若在於道　　當願眾生　　能行佛道　　向無餘法",
    "X60n1117_001:0214a21": "(入村應云)。",
    "X60n1117_001:0214a22": "　入里乞食　　當願眾生　　入深法界　　心無障礙",
    "X60n1117_001:0214a23": "(舊用準提呪。本無所出。故不錄。若到門時。應云)。",
    "X60n1117_001:0214a24": "　到人門戶　　當願眾生　　入於一切　　佛法之門",
    "X60n1117_001:0214b01": "(既入其家。應云)。",
    "X60n1117_001:0214b02": "　入其家已　　當願眾生　　得入佛乘　　三世平等",
    "X60n1117_001:0214b03": "(若其不捨。不應生嗔惱心。當云)。",
    "X60n1117_001:0214b04": "　見不捨人　　當願眾生　　常不捨離　　勝功德法",
    "X60n1117_001:0214b05": "(若見布施。不應貪著)。",
    "X60n1117_001:0214b06": "　見能捨人　　當願眾生　　永得捨離　　三惡道苦",
    "X60n1117_001:0214b07": "○見空鉢",
    "X60n1117_001:0214b08": "(若臨食時。見空鉢。當誦偈云)。",
    "X60n1117_001:0214b09": "　若見空鉢　　當願眾生　　其心清淨　　空無煩惱",
    "X60n1117_001:0214b10": "○食時展鉢",
    "X60n1117_001:0214b11": "(若未受食前。初展鉢令淨。當誦偈云)。",
    "X60n1117_001:0214b12": "　如來應量器　　我今得敷展　　願供一切眾",
    "X60n1117_001:0214b13": "　同證三輪空",
    "X60n1117_001:0214b14": "○見滿鉢",
    "X60n1117_001:0214b15": "(若見盛滿鉢食。當誦偈云)。",
    "X60n1117_001:0214b16": "　若見滿鉢　　當願眾生　　具足成滿　　一切善法",
    "X60n1117_001:0214b17": "(已上三偈。舊本強取別呪凑入。無所出。故不錄)。",
    "X60n1117_001:0214b18": "○得美食",
    "X60n1117_001:0214b19": "(若得美飲食時。當誦偈云)。",
    "X60n1117_001:0214b20": "　若得美食　　當願眾生　　滿足其願　　心無羨欲",
    "X60n1117_001:0214b21": "○得不美食",
    "X60n1117_001:0214b22": "(若得不美飲食。應誦偈云)。",
    "X60n1117_001:0214b23": "　得不美食　　當願眾生　　莫不獲得　　諸三昧味",
    "X60n1117_001:0214b24": "○持鉢",
    "X60n1117_001:0214c01": "(執持鉢時。應誦偈呪云)。",
    "X60n1117_001:0214c02": "　執持應器　　當願眾生　　成就法器　　受人天供",
    "X60n1117_001:0214c03": "唵。枳哩枳哩。嚩日囉。吽。癹吒(七遍。吒字半音)",
    "X60n1117_001:0214c04": "(受食時。左手捧鉢。右手扶緣。念供儀已。心存五觀。上座應唱云)三鉢羅佉多(三說自食",
    "X60n1117_001:0214c05": "亦應唱之。此即是僧跋。今時令唱佛制比丘等語。是古德所立。原非本制。唱已出生。念變食真言七遍。誦",
    "X60n1117_001:0214c06": "愒云)。",
    "X60n1117_001:0214c07": "　法力不思議　　大悲無障礙　　七粒遍十方",
    "X60n1117_001:0214c08": "　普施周沙界(或念偈云)",
    "X60n1117_001:0214c09": "　大鵬金翅鳥　　曠野鬼神眾　　羅剎鬼子母",
    "X60n1117_001:0214c10": "　甘露悉充滿(或誦汝等鬼神眾偈。亦得復念。無遮食真言)",
    "X60n1117_001:0214c11": "唵穆力陵莎訶(七遍)",
    "X60n1117_001:0214c12": "(律制食時。於大眾行末。設食一盤。以供鬼子母等。呼其名字。令皆飽滿。即用上偈呼之亦妙。今時行事。自",
    "X60n1117_001:0214c13": "是此方訛傳。非關佛制。以少許食。置不淨處。呼大鬼神名。不但無益。恐招禍咎矣。律中復制。受檀越請食",
    "X60n1117_001:0214c14": "畢時。以水略淨手口。右手持食一掬。向上座前。胡跪。上座乃以片水灑而呪曰)。",
    "X60n1117_001:0214c15": "　以今所修福　　普霑於鬼趣　　食已免極苦",
    "X60n1117_001:0214c16": "　捨身生樂處　　菩薩之福報　　無盡若虗空",
    "X60n1117_001:0214c17": "　施獲如是果　　增長無休息",
    "X60n1117_001:0214c18": "(然後持將出外。於幽僻處。林叢之下。或河池之所。以施先亡矣)。",
    "X60n1117_001:0214c19": "○正受食",
    "X60n1117_001:0214c20": "(若正受食時。應誦偈云)。",
    "X60n1117_001:0214c21": "　若受味時　　當願眾生　　得佛上味　　甘露滿足",
    "X60n1117_001:0214c22": "○食畢",
    "X60n1117_001:0214c23": "(若食訖時。當誦偈云)。",
    "X60n1117_001:0214c24": "　所謂布施者　　必獲其義利　　若為樂故施",
    "X60n1117_001:0215a01": "　後必得安樂(復云)",
    "X60n1117_001:0215a02": "　飯食已訖　　當願眾生　　所作皆辦　　具諸佛法",
    "X60n1117_001:0215a03": "(西國唯上座一人唱之。非眾同誦)。",
    "X60n1117_001:0215a04": "○受嚫",
    "X60n1117_001:0215a05": "(梵語達嚫拏。此云施。在法則曰法施。在財則曰財施。今食畢。檀越以衣物施。是也)。",
    "X60n1117_001:0215a06": "　財法二施　　等無差別　　檀波羅蜜　　具足圓滿",
    "X60n1117_001:0215a07": "(若是金銀錢。比丘不得自捉。唯令淨人知之。若無淨人。當作被人物想。與之貿淨衣鉢等)。",
    "X60n1117_001:0215a08": "○嚼楊枝",
    "X60n1117_001:0215a09": "(凡食訖。當嚼楊枝。應誦偈呪云)。",
    "X60n1117_001:0215a10": "　手執楊枝　　當願眾生　　皆得妙法　　究竟清淨",
    "X60n1117_001:0215a11": "(嚼時應云)。",
    "X60n1117_001:0215a12": "　嚼楊枝時　　當願眾生　　其心調淨　　噬諸煩惱",
    "X60n1117_001:0215a13": "唵藍(或七遍。或二十一遍)莎訶(楊枝制度附後)",
    "X60n1117_001:0215a14": "○洗鉢",
    "X60n1117_001:0215a15": "(食畢洗鉢已。棄水時。當離地半肘手。應誦偈呪云)。",
    "X60n1117_001:0215a16": "　以此洗鉢水　　如天甘露味　　施與含生類",
    "X60n1117_001:0215a17": "　悉令獲飽滿",
    "X60n1117_001:0215a18": "唵。摩休囉悉。莎訶(七遍)",
    "X60n1117_001:0215a19": "(舊本先洗鉢。後嚼楊枝。延時過午。口有餘津。咽之便犯非時之禁。又今時洗鉢在於食處案上。稽留防事。",
    "X60n1117_001:0215a20": "甚不如法。宜食畢於屏處。以水蕩滌。持將出外。棄於淨處。或河池林下。以施羣生。復用淨水內外洗之。方",
    "X60n1117_001:0215a21": "以巾拭之令燥。然後棄之)。",
    "X60n1117_001:0215a22": "○剃髮",
    "X60n1117_001:0215a23": "(若剃鬚髮時。應誦偈呪云)。",
    "X60n1117_001:0215a24": "　剃除鬚髮　　當願眾生　　遠離煩惱　　究竟寂滅",
    "X60n1117_001:0215b01": "唵。悉殿都漫哆囉。跋陁耶。娑婆訶(七遍)",
    "X60n1117_001:0215b02": "(應先剃鬚。後剃髮。當用文殊菩薩。剃頭日。每月初四日。至十一日。十四日至十六日。十九日。二十二日。至",
    "X60n1117_001:0215b03": "二十六日。二十九日)。",
    "X60n1117_001:0215b04": "○便利儀軌",
    "X60n1117_001:0215b05": "根本雜事律云。佛告諸苾芻。汝等當知。此是常行。",
    "X60n1117_001:0215b06": "恒須在意。如是洗淨。有大利益。令身清潔。諸天敬",
    "X60n1117_001:0215b07": "奉。是故汝等。從今以去。若苾芻。苾芻尼。學法女。求",
    "X60n1117_001:0215b08": "寂男。求寂女。鄔波索迦。鄔波斯迦。歸依於我。以我",
    "X60n1117_001:0215b09": "為師者。咸應洗淨。若不如是洗者。不應繞塔行道。",
    "X60n1117_001:0215b10": "不合禮佛讀經。自不禮他。亦不受他禮。不應噉食。",
    "X60n1117_001:0215b11": "不坐僧牀。亦不入眾。由身不淨。不如法故。令諸天",
    "X60n1117_001:0215b12": "神。見不生喜。所持呪法。皆無効驗。若有犯者。得惡",
    "X60n1117_001:0215b13": "作罪。若作齋供。書經造像。不洗淨者。由輕慢故。得",
    "X60n1117_001:0215b14": "福寡薄。汝等皆應依我言教。無得自欺。作不淨法。",
    "X60n1117_001:0215b15": "懈怠放逸。為下品行。當墮惡道。時諸苾芻。聞佛教",
    "X60n1117_001:0215b16": "誨。皆大歡喜。如法奉行。根本羯磨云。佛言。欲入廁",
    "X60n1117_001:0215b17": "時。或彈指。或謦欬。或蹈地作聲。若默然入者。得越",
    "X60n1117_001:0215b18": "法罪(凡至廁所。當彈指作聲。令內人覺知。既上廁已。復應彈指。令非人知)。雜寶藏經",
    "X60n1117_001:0215b19": "云。有一比丘。不彈指來大小便。濺污中鬼面上。魔",
    "X60n1117_001:0215b20": "鬼大嗔。欲殺比丘。比丘持戒。隨逐伺覔其短。不能",
    "X60n1117_001:0215b21": "得便(既知此禍。豈可默然。橫受其殃。復違聖教哉)。今按義淨法師。依雜",
    "X60n1117_001:0215b22": "事律。撰出其法云。便利之事。略出其儀。下著洗浴",
    "X60n1117_001:0215b23": "之裙。上披僧脚崎服。次取觸瓶添水令滿。持將上",
    "X60n1117_001:0215b24": "廁。閉戶遮身。土須二七塊。在其廁外。於甎石上。或",
    "X60n1117_001:0215c01": "小版上。而安置之。其甎版量長一肘。濶半肘。其土",
    "X60n1117_001:0215c02": "碎之為末。列作兩行。一一別聚。更安一塊。復將三",
    "X60n1117_001:0215c03": "丸入於廁內。安在一邊。一將拭體。一用洗身。洗身",
    "X60n1117_001:0215c04": "之法。須將左手。先以水洗。後兼土淨(母經云。應用二指頭洗之。",
    "X60n1117_001:0215c05": "謂無名指及小指。須用冷水。若用熱水。恐生腸風等疾。嚴冬氷手。煖水無妨)。餘有一丸。",
    "X60n1117_001:0215c06": "麤且一遍洗其左手。若有籌片。持入亦佳(雜律云。持籌片",
    "X60n1117_001:0215c07": "并三塊土入廁。籌用拭身。一土洗淨。一土洗小便處。一土洗左手)。如其用罷。須擲",
    "X60n1117_001:0215c08": "廁外。必用故紙。可棄廁中。既洗淨了。以右手牽下",
    "X60n1117_001:0215c09": "其衣。瓶安置一邊。右手撥開傍扂。還將右手提瓶",
    "X60n1117_001:0215c10": "而出。或以左臂抱瓶。拳其左手。可用右手關戶。而",
    "X60n1117_001:0215c11": "去。就彼土處。蹲坐一邊。若須坐物。隨時量處。置瓶",
    "X60n1117_001:0215c12": "右髀之上。可以右臂向下壓之(若有三叉木者。置瓶於上。極佳)。先",
    "X60n1117_001:0215c13": "取近身七土。別別洗其左手。後用餘七。一一兩手",
    "X60n1117_001:0215c14": "俱淨。其甎木上。必須淨洗。餘有一丸。將洗瓶器。次",
    "X60n1117_001:0215c15": "洗臂腨及足。並令清潔。然後隨情而去。此瓶之水。",
    "X60n1117_001:0215c16": "不入口唇。回至房中。以淨瓶水。潄口再三。若其事",
    "X60n1117_001:0215c17": "至。觸此瓶者。還須洗手潄口。方可執餘器具。斯乃",
    "X60n1117_001:0215c18": "大便之儀。麤說如此。小便。則一二之土。可用洗手",
    "X60n1117_001:0215c19": "洗身。此即清淨之先。為敬基本。或人將為小事。律",
    "X60n1117_001:0215c20": "教乃有大呵。若不洗淨。不合坐僧牀。亦不應禮三",
    "X60n1117_001:0215c21": "寶。此是身子伏外道法。佛因總制苾芻。修之則奉",
    "X60n1117_001:0215c22": "律福生。不作乃違教招罪。斯則東夏不傳。其來久",
    "X60n1117_001:0215c23": "矣。設令啟示。遂起嫌心。即道大乘虗通。何淨何穢。",
    "X60n1117_001:0215c24": "腹內恒滿。外洗寧益。詎知輕欺教檢。誣罔聖心。受",
    "X60n1117_001:0216a01": "禮禮他。俱招罪過。著衣噉食。天神共嫌。若不洗淨。",
    "X60n1117_001:0216a02": "五天同笑。所至之處。人皆見譏。弘紹之賓。特宜傳",
    "X60n1117_001:0216a03": "教。既而厭俗離塵。捨家趣於非家。即須慇懃用釋",
    "X60n1117_001:0216a04": "父之言。何得睚眥於毗尼之說。如其不信。幸可依",
    "X60n1117_001:0216a05": "此洗之五六日間。便知不洗之過。然而寒冬之月。",
    "X60n1117_001:0216a06": "須作煖湯。自外三時。事便隨意。凡是僧坊。先須淨",
    "X60n1117_001:0216a07": "治廁處。若自無力。教化為之。供十方僧。理通凡聖。",
    "X60n1117_001:0216a08": "無多所費。斯其要焉。是淨方業。固非虗矣。溪堂雜",
    "X60n1117_001:0216a09": "錄云。元祐中。有蜀僧智超法師。常誦華嚴經。已三",
    "X60n1117_001:0216a10": "十年。偶見一童子。丰貌清爽。舉手高揖。超曰。何來。",
    "X60n1117_001:0216a11": "曰。五臺來。超曰。何遠至此。曰。有小事欲相導故。超",
    "X60n1117_001:0216a12": "曰。願聞。曰。吾師誦經固可嘉矣。但失在登廁洗淨",
    "X60n1117_001:0216a13": "時。觸水淋於手背。而未嘗用灰土洗之。律制七度。",
    "X60n1117_001:0216a14": "今洗一二。緣此觸尚存。禮佛誦經。悉皆得罪。言訖",
    "X60n1117_001:0216a15": "不見。超慚而改過。此乃文殊菩薩化現。以警於超",
    "X60n1117_001:0216a16": "也。故知洗手洗淨。必須依法。淨水觸水。決要分別。",
    "X60n1117_001:0216a17": "言七度者。謂先用淨灰七遍。後用淨土七遍洗之。",
    "X60n1117_001:0216a18": "若不依法。反成穢觸。執捉淨器。悉招黑殃。故因果",
    "X60n1117_001:0216a19": "經云。觸手請經。當獲廁中蟲報。然入廁洗淨洗手",
    "X60n1117_001:0216a20": "等。一一須念偈呪。經云。若不持誦神呪者。縱用七",
    "X60n1117_001:0216a21": "恒河水。洗至金剛際。亦不得身器清淨(如無灰。用土亦得。但",
    "X60n1117_001:0216a22": "不得用傷生之物。如皂莢。茶麩之類也)。",
    "X60n1117_001:0216a23": "○登廁",
    "X60n1117_001:0216a24": "(至廁當默念偈呪云)。",
    "X60n1117_001:0216b01": "　大小便時　　當願眾生　　棄貪瞋癡　　蠲除罪法",
    "X60n1117_001:0216b02": "唵。狠嚕陁耶。娑訶(七遍)",
    "X60n1117_001:0216b03": "(三千威儀云。至舍後上廁。有二十五事。一欲大小便當行時。不得道上為上座作禮。二亦莫受人禮。三徃",
    "X60n1117_001:0216b04": "時當直低頭視地。四已住。當三彈指。五已有人彈指。不得逼。六已上正住。彈指乃踞。七正踞中。八不得一",
    "X60n1117_001:0216b05": "足前一足却。九不得令身倚。十斂衣。不得使垂圊中。十一不得大咽。使面赤。十二當直視前。不得顧聽。十",
    "X60n1117_001:0216b06": "三不得污壁。十四不得低頭視圊中。十五不得視陰。十六不得以手持陰。十七不得草畫地。十八不得持",
    "X60n1117_001:0216b07": "草畫壁作字。十九用水不得大費。二十不得污湔。二十一用水不得使前手著後手。二十二用土當二七",
    "X60n1117_001:0216b08": "過。二十三當用澡豆。二十四三過用水。二十五設見水土草盡。當語直日主者。若自手取為善)。",
    "X60n1117_001:0216b09": "○便利訖",
    "X60n1117_001:0216b10": "(便訖。就水洗淨時。應默念偈呪云)。",
    "X60n1117_001:0216b11": "　事訖就水　　當願眾生　　出世法中　　速疾而往",
    "X60n1117_001:0216b12": "唵。賀曩蜜栗帝。莎訶(七遍)",
    "X60n1117_001:0216b13": "(復默念去穢偈呪云)。",
    "X60n1117_001:0216b14": "　洗滌形穢　　當願眾生　　清淨調柔　　畢竟無垢",
    "X60n1117_001:0216b15": "唵。室利曳婆醯。莎訶(七遍)",
    "X60n1117_001:0216b16": "(復念洗手偈呪云)。",
    "X60n1117_001:0216b17": "　以水盥掌　　當願眾生　　得清淨手　　受持佛法",
    "X60n1117_001:0216b18": "唵。主迦囉耶。莎訶(七遍)",
    "X60n1117_001:0216b19": "(大智律師入廁垂訓云。摺疊衣裳。整齊鞋履。省約用籌。點滴使水。屏息語言。安詳進止。當念此身。滿中盛",
    "X60n1117_001:0216b20": "屎。臭不可聞。穢不可視。行廁革囊。誠為可鄙。云何於身。躭欲無恥。云何於食。樂著肥美。結習成因。果報必",
    "X60n1117_001:0216b21": "是。一入泥犁。窮劫不已。苦樂在心。昇沉由己。道豈遠哉。未知思爾)。",
    "X60n1117_001:0216b22": "○入浴",
    "X60n1117_001:0216b23": "雜事律云。苾芻應畜洗浴裙。不得兩重而作。恐有",
    "X60n1117_001:0216b24": "蟲入。若貧者必無此物。以繩繫葉前後遮障。於隱",
    "X60n1117_001:0216c01": "屏處。不令他見。浴時無犯。內法傳云。浴裙法。以[疊*毛]",
    "X60n1117_001:0216c02": "布長五肘。濶肘半。繞身使帀。抽出舊裙。迴兩頭令",
    "X60n1117_001:0216c03": "向前。取左邊上角。以右手牽向腰下。令使近身。併",
    "X60n1117_001:0216c04": "蹙右邊。擪入腰內。此謂著浴裙法。臥時著裙。其法",
    "X60n1117_001:0216c05": "亦爾(西國不著褲。臥時著短裙)。欲出池時。抖擻徐出。勿使蟲著。",
    "X60n1117_001:0216c06": "若不向池。寺中浴者。著裙同此。水遣人澆。隨處隨",
    "X60n1117_001:0216c07": "時。可為障蔽。世尊教為浴室。或作露地甎池。或作",
    "X60n1117_001:0216c08": "去病湯藥。或令油遍塗體。深為利益。皆有聖教。不",
    "X60n1117_001:0216c09": "遑具述。廣如律明。並須饑時。浴已方食。有其二益。",
    "X60n1117_001:0216c10": "一則身體清虗。無諸垢穢。二則痰癊消散。能餐飲",
    "X60n1117_001:0216c11": "食。飽食方浴。醫明所諱。故知饑沐飽浴之言。未是",
    "X60n1117_001:0216c12": "通方之論。若著三尺浴裙。徧小形露。或元不著。赤",
    "X60n1117_001:0216c13": "體而浴者。深乖教理也。應用四幅洗裙。遮身可愛。",
    "X60n1117_001:0216c14": "非直奉遵聖教。亦乃不愧人神。餘之可否。智者當",
    "X60n1117_001:0216c15": "悉。夜浴尚不改容。對人寧無掩蔽耳。僧祗律云。入",
    "X60n1117_001:0216c16": "浴。各以腰帶繫衣作識。安衣架上。入時不得掉兩",
    "X60n1117_001:0216c17": "臂。籌量用水。不得多。若池水。自恣無罪。不聽露地",
    "X60n1117_001:0216c18": "裸形而浴。若水齊腰腋。得用無罪。若坐水中至臍",
    "X60n1117_001:0216c19": "亦得。當念偈呪云。",
    "X60n1117_001:0216c20": "　洗浴身體　　當願眾生　　身心無垢　　內外光潔",
    "X60n1117_001:0216c21": "唵。跋折囉惱迦吒。莎訶(七遍。不得共人語笑。及小遺。違者得罪彌重)",
    "X60n1117_001:0216c22": "○洗足",
    "X60n1117_001:0216c23": "(洗足時。應念偈云)。",
    "X60n1117_001:0216c24": "　若洗足時　　當願眾生　　具足神力　　所行無礙",
    "X60n1117_001:0217a01": "(先洗左足。次洗右足)。",
    "X60n1117_001:0217a02": "○敷牀座",
    "X60n1117_001:0217a03": "(若敷牀座時。應念偈云)。",
    "X60n1117_001:0217a04": "　若敷牀座　　當願眾生　　開敷善法　　見真實相",
    "X60n1117_001:0217a05": "○坐禪",
    "X60n1117_001:0217a06": "(若坐禪時。應念偈呪云)。",
    "X60n1117_001:0217a07": "　正身端坐　　當願眾生　　坐菩提座　　心無所著",
    "X60n1117_001:0217a08": "　(復云)結跏趺坐　　當願眾生　　善根堅固　　得不動地",
    "X60n1117_001:0217a09": "那(上音)謨菩(上音)陀夜。那(上音)謨馱囉(上音)磨夜。那(上音)謨僧伽",
    "X60n1117_001:0217a10": "夜。哆(何可切)姪他。磨(上音)訶婆(上音)趺[口*(黍-禾+利)]。阿(上音)底(都你切)婆(上音)",
    "X60n1117_001:0217a11": "趺[口*(黍-禾+利)]。鼻(上音)。伽(上音)多曷囉闍西。磨訶鼻(上音)伽(上音)多曷囉",
    "X60n1117_001:0217a12": "闍西。娑婆訶",
    "X60n1117_001:0217a13": "(右坐禪安隱呪。若初坐未定。身心不安。先誦此呪七遍已。跏趺坐。則不驚動)。",
    "X60n1117_001:0217a14": "○出定",
    "X60n1117_001:0217a15": "(若出定時。應念偈呪云)。",
    "X60n1117_001:0217a16": "　捨跏趺坐　　當願眾生　　觀諸行法　　悉歸散滅",
    "X60n1117_001:0217a17": "唵。嚩[口*路]枳諦。娑嚩賀(七遍)",
    "X60n1117_001:0217a18": "○寢息",
    "X60n1117_001:0217a19": "(僧祗律云。不聽如餓鬼覆地臥。不聽如阿修羅仰面臥。不聽如貪欲人左脇臥。比丘應如獅子王順身右",
    "X60n1117_001:0217a20": "脇臥。頭向衣架。不得以兩足向二師及上座。不得初夜便言虗極而臥。當正思惟業。至中夜乃臥。以右脇",
    "X60n1117_001:0217a21": "著下。累兩足。合口。舌柱上齶。枕右手。舒左手順身上。不捨念慧。思惟起想。至後夜當起正坐。思惟己業。若",
    "X60n1117_001:0217a22": "老病。及右脇有瘡。無罪。比丘臥法應如是。若不如是。得罪。應誦偈云)。",
    "X60n1117_001:0217a23": "　以時寢息　　當願眾生　　身得安隱　　心無亂動",
    "X60n1117_001:0217a24": "(誦已。當依本分事中。繫念而臥。舊有教想念阿字。而臥。斯乃別取他法凑入。今此不錄。行者但各依己本",
    "X60n1117_001:0217b01": "分事繫念臥之。即為如法矣)。",
    "X60n1117_001:0217b03": "音釋",
    "X60n1117_001:0217b04": "俱胝此云百億。",
    "X60n1117_001:0217b05": "三輪空不見自能施不見他受施不見所施之",
    "X60n1117_001:0217b06": "物。",
    "X60n1117_001:0217b07": "噬音誓齧也。",
    "X60n1117_001:0217b08": "鄔波索迦舊云優婆塞此云近事男。",
    "X60n1117_001:0217b09": "鄔波斯迦舊云優婆夷此云近事女。",
    "X60n1117_001:0217b10": "學法女梵語式叉摩那尼謂於二年中學六法",
    "X60n1117_001:0217b11": "也。",
    "X60n1117_001:0217b12": "睚眥上音厓下音寨睚眥忤目相視也。",
    "X60n1117_001:0217b14": "沙門日用卷上"
}