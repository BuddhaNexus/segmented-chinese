{
    "T14n0563_001:0914b12": "佛說腹中女聽經",
    "T14n0563_001:0914b14": "北涼天竺三藏曇無讖譯",
    "T14n0563_001:0914b15": "佛在羅閱祇，與諸菩薩、比丘僧、比丘尼、優婆",
    "T14n0563_001:0914b16": "塞、優婆夷，及諸天人民無央數共會，聽佛說",
    "T14n0563_001:0914b17": "經。時，會中有迦羅婦懷妊在座，腹中子叉手",
    "T14n0563_001:0914b18": "聽經，佛欲使眾會見之，便現大光明，照迦",
    "T14n0563_001:0914b19": "羅婦。座中眾人，皆見腹中女叉手聽經，如",
    "T14n0563_001:0914b20": "照鏡無有異。佛持八種聲，問腹中女言：「汝",
    "T14n0563_001:0914b21": "叉手聽經，以何故爾？」女用佛威神，即答佛",
    "T14n0563_001:0914b22": "言：「以世間人皆行十惡，欲令行十善，是故",
    "T14n0563_001:0914b23": "叉手聽經；又以世間人貪婬、瞋恚、愚癡、生死",
    "T14n0563_001:0914b24": "不絕，是故叉手聽經；復用世間人不孝順父",
    "T14n0563_001:0914b25": "母，不供養沙門婆羅門道人，是故叉手聽經。」",
    "T14n0563_001:0914b26": "時女說是語竟，便生；譬如太子從右脇生，地",
    "T14n0563_001:0914b27": "為六反震動，虛空中有無央數天，自然有音",
    "T14n0563_001:0914b28": "樂聲。雨天眾華，有自然千葉蓮華，大如車",
    "T14n0563_001:0914b29": "輪，以寶作莖，狀如青琉璃，女即坐蓮華上。忉",
    "T14n0563_001:0914c01": "利天王釋持天衣，從虛空中來下，與女言：「裸",
    "T14n0563_001:0914c02": "形可取此衣著之。」女報言：「我不著此衣，汝",
    "T14n0563_001:0914c03": "欲裝挍我耶！汝為羅漢，我為菩薩，汝非我",
    "T14n0563_001:0914c04": "輩，不與我同類，我自當有衣來。」佛語拘翼：",
    "T14n0563_001:0914c05": "「此不為裝挍菩薩，發心為菩薩，自致得三",
    "T14n0563_001:0914c06": "十二相、八十種好，爾乃為裝挍菩薩耳！」舍",
    "T14n0563_001:0914c07": "利弗白佛言：「此女為從何國來？當送衣也。」",
    "T14n0563_001:0914c08": "佛言：「此女從東南方佛剎來，其國名清淨，",
    "T14n0563_001:0914c09": "去此十萬佛剎，女從本剎來欲見佛，自當有",
    "T14n0563_001:0914c10": "持衣來者。」本國衣便自然在虛空中來，肅肅",
    "T14n0563_001:0914c11": "有聲，女見衣來便著之，當得五通，又女本",
    "T14n0563_001:0914c12": "國人盡得五通。女得衣著訖，便從蓮華上，",
    "T14n0563_001:0914c13": "下行至佛前，女一舉足，地為六反震動，便",
    "T14n0563_001:0914c14": "頭面著地，為佛作禮，三言：「南無佛！」繞佛已",
    "T14n0563_001:0914c15": "訖，便長跪白佛：「今座中大有諸迦羅婦，願",
    "T14n0563_001:0914c16": "佛為說經，令得男子身。」佛言：「我亦不使汝",
    "T14n0563_001:0914c17": "作男子，亦不使汝作女人，皆自從身行得。」",
    "T14n0563_001:0914c18": "佛言：「有一事可疾得男子，何等為一？發心",
    "T14n0563_001:0914c19": "為菩薩道，是為一事；又女人身當內自觀，",
    "T14n0563_001:0914c20": "譬如機關骨節相柱，但筋皮上，女人常畏人，",
    "T14n0563_001:0914c21": "譬如鵄梟、蛇蚖、蝦蟇，不敢晝日出，常畏人。",
    "T14n0563_001:0914c22": "譬如婢使，常與惡露臭處俱，雖是國王女，",
    "T14n0563_001:0914c23": "猶復畏人，女人眾惡亦復如是。」時座中迦羅",
    "T14n0563_001:0914c24": "婦七十五人，聞佛說經歡喜踊躍，前以頭面",
    "T14n0563_001:0914c25": "著地，為佛作禮，白佛言：「我願發菩薩心作",
    "T14n0563_001:0914c26": "男子，我不得男子身終不起。」時七十五迦羅",
    "T14n0563_001:0914c27": "越，從舍衛國來至佛所，見諸婦皆在佛前，",
    "T14n0563_001:0914c28": "便心念言：「失我曹婦已。」便問舍利弗：「此女",
    "T14n0563_001:0914c29": "人悉是我曹婦，何為是間？」舍利弗答言：「欲作",
    "T14n0563_001:0915a01": "比丘尼，卿當聽不？」迦羅越答言：「若欲作比",
    "T14n0563_001:0915a02": "丘尼者，先使我曹作比丘僧。」舍利弗白佛言：",
    "T14n0563_001:0915a03": "「是七十五迦羅越，皆欲作比丘。」佛呼：「善男子",
    "T14n0563_001:0915a04": "來，皆作比丘。」頭髮自然墮，袈裟便著身，手",
    "T14n0563_001:0915a05": "持應器，皆前為佛作禮。時七十五婦，各脫",
    "T14n0563_001:0915a06": "珠環，皆以散佛上，便自然虛空中，化作七",
    "T14n0563_001:0915a07": "十五交露珠瓔帳，帳中有七寶床，床上有坐，",
    "T14n0563_001:0915a08": "佛邊有無央數菩薩聽經。七十五婦人見是",
    "T14n0563_001:0915a09": "變化，皆大歡喜，即用佛威神，飛住虛空，虛",
    "T14n0563_001:0915a10": "空中自然有華，雨散佛上，從虛空中來下，",
    "T14n0563_001:0915a11": "便得男子身，前白佛言：「我願作比丘。」佛語彌",
    "T14n0563_001:0915a12": "勒菩薩：「將去授戒。」彌勒菩薩即授戒。作比",
    "T14n0563_001:0915a13": "丘僧女，自然有化華蓋七重，其莖如蓮華莖，",
    "T14n0563_001:0915a14": "即持與母言：「佛是天上、天下度人之師，母以",
    "T14n0563_001:0915a15": "華蓋上佛，是天上、天下之師，蓋上之後，母",
    "T14n0563_001:0915a16": "亦當為天下之蓋。」女語母言：「今當發菩薩心。」",
    "T14n0563_001:0915a17": "母答女言：「我始懷汝時，於夢中常見佛及法、",
    "T14n0563_001:0915a18": "比丘僧，無復貪婬、瞋恚、愚癡心，身體安隱，",
    "T14n0563_001:0915a19": "知我腹中子，為是菩薩摩訶薩，以是令我安",
    "T14n0563_001:0915a20": "隱。」爾時發菩薩心已，母得華蓋便持上佛，",
    "T14n0563_001:0915a21": "地為六反震動。佛語舍利弗：「四天下星宿尚",
    "T14n0563_001:0915a22": "可知數，是女前後所度父母，不可知數。」女",
    "T14n0563_001:0915a23": "言：「一切人謂我是女，當作至誠行。」便化作",
    "T14n0563_001:0915a24": "如八歲沙彌身。當佛說經及女變化時，無央",
    "T14n0563_001:0915a25": "數人皆發無上正真道意。佛說經竟，皆大",
    "T14n0563_001:0915a26": "歡喜。",
    "T14n0563_001:0915a27": "佛說腹中女聽經"
}