{
    "T51n2073_005:0170c11": "華嚴經傳記卷第五",
    "T51n2073_005:0170c13": "京兆崇福寺僧沙門法藏集",
    "T51n2073_005:0170c14": "書寫第九雜述第十",
    "T51n2073_005:0170c15": "9 書寫書寫第九",
    "T51n2073_005:0170c17": "釋德圓釋法誠",
    "T51n2073_005:0170c18": "釋修德唐朝散大夫孫思邈",
    "T51n2073_005:0170c19": "居士康阿祿山",
    "T51n2073_005:0170c20": "魏安豐王延明中山王熙。竝以宗室。博古學",
    "T51n2073_005:0170c21": "文。俱立道場。齋講相續。以香汁和墨。寫華嚴",
    "T51n2073_005:0170c22": "經一百部。素書金字華嚴一部。皆五香厨。四",
    "T51n2073_005:0170c23": "寶函盛。靜夜良辰。清齋行道。每放五色神光。",
    "T51n2073_005:0170c24": "照耀臺宇。眾皆共觀。倍更發心。",
    "T51n2073_005:0170c25": "釋德圓。不知氏族。天水人也。少出家。常以華",
    "T51n2073_005:0170c26": "嚴為業。讀誦禪思。用為恒准。周遊講肆。妙",
    "T51n2073_005:0170c27": "該宗極。欽惟奧典。希展慇誠。遂修一淨園。",
    "T51n2073_005:0170c28": "樹諸穀楮。并種香草雜華。洗濯入園。溉灌香",
    "T51n2073_005:0170c29": "水。楮生三載。馥氣𣱦氳。別造淨屋。香泥壁",
    "T51n2073_005:0171a01": "地。潔檀淨器浴具新衣。匠人齊戒。易服入出。",
    "T51n2073_005:0171a02": "必盥𠻳熏香。剝楮取皮。浸以沈水。護淨造紙。",
    "T51n2073_005:0171a03": "畢歲方成。別築淨基。更造新室。乃至材梁椽",
    "T51n2073_005:0171a04": "瓦。竝濯以香湯。每事嚴潔。堂中安施文柏牙",
    "T51n2073_005:0171a05": "座。周布香華。上懸繒寶蓋。垂諸鈴珮。雜以流",
    "T51n2073_005:0171a06": "蘇白檀紫沈。以為經案。并充筆管。經生日受",
    "T51n2073_005:0171a07": "齋戒。香湯三浴。華冠淨服。狀類天人。將入經",
    "T51n2073_005:0171a08": "室。必夾路焚香。梵唄先引。圓亦形服嚴淨。",
    "T51n2073_005:0171a09": "執鑪恭導。散華供養。方乃書寫。圓跪運想。住",
    "T51n2073_005:0171a10": "目傾心。纔寫數行。每字皆放光明。照於一院。",
    "T51n2073_005:0171a11": "舉眾同見。莫不悲感。久之方歇。復感神人執",
    "T51n2073_005:0171a12": "戟現形警衛。圓與書生同見。餘人則不覩焉。",
    "T51n2073_005:0171a13": "又有青衣梵童子。無何而至。手執天華。忽申",
    "T51n2073_005:0171a14": "供養。前後靈感。雜沓相仍。迄經二歲。書寫方",
    "T51n2073_005:0171a15": "畢。盛以香函。置諸寶帳。安彼淨堂。每申頂",
    "T51n2073_005:0171a16": "謁。後因轉讀。函發異光。至於潔敬。事絕今",
    "T51n2073_005:0171a17": "古。若茲徵瑞蓋亦罕儔。此經遽相付授。至今",
    "T51n2073_005:0171a18": "五師。後人入淨轉讀。時有靈應。今在西大原",
    "T51n2073_005:0171a19": "寺僧賢首處。守護供養焉。",
    "T51n2073_005:0171a20": "釋法誠。俗姓焚氏。雍州萬年縣人。幼出家。每",
    "T51n2073_005:0171a21": "以誦華嚴為業。因遇慧超禪師。隱居藍谷。高",
    "T51n2073_005:0171a22": "山仰止。竊有庶幾。遂屏囂煩。披誠請益。後於",
    "T51n2073_005:0171a23": "寺南嶺。造華嚴堂。添潔中外。方就抄寫。其",
    "T51n2073_005:0171a24": "堂瓦及埿。并用香水。皆誠自𨀧踏。莊嚴既畢。",
    "T51n2073_005:0171a25": "乃潔淨圖畫七處八會之像。又訪召當時工",
    "T51n2073_005:0171a26": "書之人。弘文館學士張靜。每事清淨。敬寫此",
    "T51n2073_005:0171a27": "經。誠亦親執香鑪。專精供養。乃至一點一書。",
    "T51n2073_005:0171a28": "住目傾心。然施慧慇重。雨紙。酬錢五百。便",
    "T51n2073_005:0171a29": "感瑞鳥。形色非常。銜華入堂。徘徊旋繞。下至",
    "T51n2073_005:0171b01": "經案。復上香鑪。其經當寫未終。後方更續。",
    "T51n2073_005:0171b02": "更續之日。鳥又飛來。復造寶帳香函。瑩飾周",
    "T51n2073_005:0171b03": "修。自爾精心轉讀者。多蒙感祐矣。",
    "T51n2073_005:0171b04": "唐定州中山禪師釋修德者。不知氏族。苦節",
    "T51n2073_005:0171b05": "成性。守道山林。依華嚴經及起信論。安心結",
    "T51n2073_005:0171b06": "業。攝念修禪。於永徽四年。蹄誠方廣。因發",
    "T51n2073_005:0171b07": "大心。至精抄寫。故別於淨院。植楮樹凡歷三",
    "T51n2073_005:0171b08": "年。兼之華藥。灌以香水。潔淨造紙。復別築淨",
    "T51n2073_005:0171b09": "臺。於上起屋。召善書人媯州王恭。別院齋戒",
    "T51n2073_005:0171b10": "洗。浴淨衣。焚香布華。懸諸幡蓋。禮經懺悔。",
    "T51n2073_005:0171b11": "方昇座焉。下筆含香。舉筆吐氣。每日恒然",
    "T51n2073_005:0171b12": "精勤無怠。禪師躬自入淨。運想燒香。筆翰之",
    "T51n2073_005:0171b13": "間。并專心目。因修若是。迄于終始。每寫一",
    "T51n2073_005:0171b14": "卷。施縑十匹。迄成一部。總施六百餘段。恭因",
    "T51n2073_005:0171b15": "發心。并皆不受。勞誠竭慮。筋力都盡。寫經",
    "T51n2073_005:0171b16": "纔畢。俄從永化。德以經成。設齋慶集。大眾同",
    "T51n2073_005:0171b17": "請。希心禮見。禪師於眾前。燒香散華。發發弘",
    "T51n2073_005:0171b18": "誓願。纔開經藏。放大光明。周七十餘里。照定",
    "T51n2073_005:0171b19": "州城。城中士女。并皆同見。中山齋眾。既覩希",
    "T51n2073_005:0171b20": "奇。得未曾有。投身宛轉。悲嘷懺悔。禪師又勒",
    "T51n2073_005:0171b21": "石。寫涅槃法華經各一部。初移入龕之際。石",
    "T51n2073_005:0171b22": "涅槃法華。并放光明。滿十餘里。舉眾咸覩。感",
    "T51n2073_005:0171b23": "悟無涯。",
    "T51n2073_005:0171b24": "處士孫思邈。雍州永安人也。神彩高遠。儀貌",
    "T51n2073_005:0171b25": "魁梧。身長七尺。眉目疎朗。然學該內外。尤閑",
    "T51n2073_005:0171b26": "醫藥。陰陽術數星曆卜筮。無不該通。善養性",
    "T51n2073_005:0171b27": "好服食。嘗服流珠丹及雲母紛。肌膚光潤。齒",
    "T51n2073_005:0171b28": "髮不虧。耆老相傳云。百餘歲視其形狀。如年",
    "T51n2073_005:0171b29": "七八十許。義寧元年高祖。起義并州時。邈在",
    "T51n2073_005:0171c01": "境內。高祖知其宏達。以禮待之。命為軍頭。任",
    "T51n2073_005:0171c02": "之四品。固辭不受。後歷遊諸處。不恒所居。隨",
    "T51n2073_005:0171c03": "時利物。專以醫方。為事有來請問。無不拯療。",
    "T51n2073_005:0171c04": "常勸道俗諸人。寫華嚴經七百五十餘部。上",
    "T51n2073_005:0171c05": "元儀鳳之年。居長安萬年二縣之境。嘗與人",
    "T51n2073_005:0171c06": "談話。說齊魏人物及洛陽故都。城中朝士。并",
    "T51n2073_005:0171c07": "寺宇眾僧。宛然目擊。及將更問。便即不言。嘗",
    "T51n2073_005:0171c08": "撰古今名醫妙術。號曰孫氏千金方。凡六十",
    "T51n2073_005:0171c09": "卷。備窮時用。進上高祖。高祖賞以束帛。將授",
    "T51n2073_005:0171c10": "榮班。苦辭不受。時召入內。旬月不出待詔禁",
    "T51n2073_005:0171c11": "中。甚見優竉。帝嘗縱容顧問。修何功德。為最",
    "T51n2073_005:0171c12": "佳耶。邈對曰。天皇何不讀華嚴經。帝問何故。",
    "T51n2073_005:0171c13": "邈曰。天皇大人。須讀大典。譬如寶器函蓋宜",
    "T51n2073_005:0171c14": "相稱耳。帝曰。若論大經。近者玄奘法師所譯",
    "T51n2073_005:0171c15": "大般若凡六百卷。寧不大乎。邈曰。般若空宗。",
    "T51n2073_005:0171c16": "乃華嚴經中。枝條出矣。帝深信之。永淳前",
    "T51n2073_005:0171c17": "卒。邈有子曰行真又名元一。貞正該博。強記",
    "T51n2073_005:0171c18": "洽聞。深思法要。迴向一乘。繼習父風。亦以華",
    "T51n2073_005:0171c19": "嚴為業。知名當代。實為高信士焉。",
    "T51n2073_005:0171c20": "雍州萬年縣人。康阿祿山。以調露二年五月",
    "T51n2073_005:0171c21": "一日。染患遂亡。至五日將殯載至墓所。未及",
    "T51n2073_005:0171c22": "下車。聞棺中有聲。親里疑其重活。剖棺視之。",
    "T51n2073_005:0171c23": "祿山果蘇。起載至家中。自說被冥道誤追。在",
    "T51n2073_005:0171c24": "閻羅王前。總有三十五人。共作一行。其中有",
    "T51n2073_005:0171c25": "新豐果毅并祿山等十五人。先有戒行。同於",
    "T51n2073_005:0171c26": "王所。披訴得還。甞時見東市藥行人阿容師。",
    "T51n2073_005:0171c27": "師去調露元年患死。為生時煮鷄子。與七百",
    "T51n2073_005:0171c28": "人。入鑊湯地獄。先識祿山。遂憑屬曰。吾第四",
    "T51n2073_005:0171c29": "子行證。稍有仁慈。君為我語之。令寫華嚴經",
    "T51n2073_005:0172a01": "一部。餘不相當。若得為寫。此七百人。皆得解",
    "T51n2073_005:0172a02": "脫矣。山後休健。往新豐。尋覓果毅。相見悲",
    "T51n2073_005:0172a03": "喜。猶若故交。各說所由。暗相符會。又往東",
    "T51n2073_005:0172a04": "市賣藥阿家。以容師之言。具告行證。證大悲",
    "T51n2073_005:0172a05": "感。遂於西大原寺法藏師處。請華嚴經。令人",
    "T51n2073_005:0172a06": "書寫。初自容師亡後。家人寂無夢想。至初寫",
    "T51n2073_005:0172a07": "經之夕。合家同夢。其父來喜暢無已。到永隆",
    "T51n2073_005:0172a08": "元年八月。莊嚴周畢。請大德沙門慶經設供。",
    "T51n2073_005:0172a09": "祿山爾日亦在會中。乃見容師等七百鬼徒。",
    "T51n2073_005:0172a10": "并來齋處。禮敬三寶。同跪僧前。懺悔受戒。事",
    "T51n2073_005:0172a11": "畢而去。山既備矚冥司深信罪業。遂屏絕人",
    "T51n2073_005:0172a12": "事。永棄俗緣。入太白終南。專務栖隱。後不知",
    "T51n2073_005:0172a13": "所終。",
    "T51n2073_005:0172a14": "10 雜述雜述第十",
    "T51n2073_005:0172a15": "華嚴經中佛名二卷　菩薩名一卷",
    "T51n2073_005:0172a16": "右不知誰所集也。但鳩集闕略。未能備盡。",
    "T51n2073_005:0172a17": "今沙門賢首更廣其塵。頗為詳悉。",
    "T51n2073_005:0172a18": "普禮法一十五拜",
    "T51n2073_005:0172a19": "右天台山智顗禪師所撰。其拜首皆稱普",
    "T51n2073_005:0172a20": "禮。末皆稱盧舍那佛。其間具引寂滅道場",
    "T51n2073_005:0172a21": "等七處八會之名。今江表盛行。不復繁敘。",
    "T51n2073_005:0172a22": "顗仍判華嚴。為圓滿頓教云云。",
    "T51n2073_005:0172a23": "華嚴齋記一卷",
    "T51n2073_005:0172a24": "右竟陵文宣王撰。自齊梁已來。每多方廣",
    "T51n2073_005:0172a25": "齋集。皆依此修行也。今益州宏法師。亦以",
    "T51n2073_005:0172a26": "華嚴為志。勸其士俗。清信等或五十人或",
    "T51n2073_005:0172a27": "六十人。同為福社。人各誦華嚴一卷。以同",
    "T51n2073_005:0172a28": "經部。每十五日。一家設齋。嚴道場高座。供",
    "T51n2073_005:0172a29": "主昇座。餘徒復位。各誦其經畢而方散。斯",
    "T51n2073_005:0172b01": "亦齋集之流也。",
    "T51n2073_005:0172b02": "供養十門儀式",
    "T51n2073_005:0172b03": "右沙門智儼撰。",
    "T51n2073_005:0172b04": "善財童子諸知識錄",
    "T51n2073_005:0172b05": "右沙門彥琮撰。",
    "T51n2073_005:0172b06": "華嚴旨歸一卷十門。一說經處。二說經時。三",
    "T51n2073_005:0172b07": "說經佛。四說經眾。五說經義。六說經教。七顯",
    "T51n2073_005:0172b08": "經義。八釋經意。九辨經益。十示經圓。",
    "T51n2073_005:0172b09": "右於上十門。各以十義解釋。通并百門以",
    "T51n2073_005:0172b10": "顯經意。遂令浩污之旨。宛在目前。具如彼",
    "T51n2073_005:0172b11": "釋。沙門法藏所述。",
    "T51n2073_005:0172b12": "華嚴三昧觀一卷十門",
    "T51n2073_005:0172b13": "右於上十門。亦各以十義。辨其所要。務令",
    "T51n2073_005:0172b14": "修成普賢願行。結金剛種。作菩提因。當來",
    "T51n2073_005:0172b15": "得預華嚴海會。用於天台法華三昧觀。諸",
    "T51n2073_005:0172b16": "修行者。足為心鏡耳。沙門法藏所述。",
    "T51n2073_005:0172b17": "華嚴綱目一卷　華嚴玄義章一卷　華嚴教",
    "T51n2073_005:0172b18": "分記三卷",
    "T51n2073_005:0172b19": "右并大章疏之外。隨人所問。隨義而說。錄",
    "T51n2073_005:0172b20": "以成卷。竝顯此經意。法藏所述也。",
    "T51n2073_005:0172b21": "華嚴翻梵語一卷舊經華嚴梵語及音義一卷新經",
    "T51n2073_005:0172b22": "右新舊二經。所有梵語。及新經難字。悉具",
    "T51n2073_005:0172b23": "翻及音釋。讀經之士實所要焉。",
    "T51n2073_005:0172b24": "華嚴三寶禮十首",
    "T51n2073_005:0172b25": "右初禮云。南無第一會。菩提樹下師子座",
    "T51n2073_005:0172b26": "上。盧舍那佛廣。及十方遍周法界。一切諸",
    "T51n2073_005:0172b27": "佛所說。甚深果德法海。并普賢菩薩等。微",
    "T51n2073_005:0172b28": "塵數菩薩摩訶薩。一切三寶。後七會。稱處",
    "T51n2073_005:0172b29": "名法名菩薩名。別餘皆同上。其第九。禮",
    "T51n2073_005:0172c01": "中本經四十九萬八千八百偈華嚴經中三",
    "T51n2073_005:0172c02": "寶。第十。禮上本十大千界微塵數偈華嚴",
    "T51n2073_005:0172c03": "經中三寶。并但稱說彼經佛法及普賢等。",
    "T51n2073_005:0172c04": "可知。",
    "T51n2073_005:0172c05": "華嚴讚禮十卷十首",
    "T51n2073_005:0172c06": "右初禮云。至心歸命禮華嚴第一會。樹王",
    "T51n2073_005:0172c07": "登寶位。蓮界演華文。聖眾眉間出。神光發",
    "T51n2073_005:0172c08": "面門。座中流慧海。毛孔現慈雲。一塵含法",
    "T51n2073_005:0172c09": "界。九世念中分。願共諸眾生。同遊華藏界。",
    "T51n2073_005:0172c10": "其第二會讚云。龍堂信雲廣。海印法流深。",
    "T51n2073_005:0172c11": "輪光極空際。名諦盡圓音。賢初該六位。傳",
    "T51n2073_005:0172c12": "首十方臨。主伴恒文映。帝網理難尋。第三",
    "T51n2073_005:0172c13": "會云。聚日臨山頂。雲集滿虛空。覺樹初無",
    "T51n2073_005:0172c14": "起。天堂現金容。",
    "T51n2073_005:0172c15": "隋州司法狄仁󱡺事。調露二年。高宗將封",
    "T51n2073_005:0172c16": "嵩嶽諸州宰牧。各以六科舉人。隋州刺史",
    "T51n2073_005:0172c17": "臨真公。守節舉送。東都榱寄主人。宿於賣",
    "T51n2073_005:0172c18": "藥之室。夜夢有人引行遊觀入一大室。莫",
    "T51n2073_005:0172c19": "知邊際。仰視但見渏井垂蓮。圓泉䨱海。金",
    "T51n2073_005:0172c20": "花方鏡。殊勝莊嚴。幡上皆有諸佛菩薩形",
    "T51n2073_005:0172c21": "像。聞空中有聲曰。此是花嚴道場也。覺後",
    "T51n2073_005:0172c22": "慶懌兼倍。願造大幡。如夢所見。還至隋州。",
    "T51n2073_005:0172c23": "乃訪畫工。將事修造時。有安州范君及王",
    "T51n2073_005:0172c24": "生二人。來共圖畫。於興圓寺佛殿中。藻繪",
    "T51n2073_005:0172c25": "成就。長百餘尺。所用丹青。皆香水清潔。遂",
    "T51n2073_005:0172c26": "感一瑞鵲。每日飛來。馴擾畫處。曾無驚惕。",
    "T51n2073_005:0172c27": "凡經旬半後。欻不見。咸以為畫士清淨至",
    "T51n2073_005:0172c28": "誠之所致。",
    "T51n2073_005:0172c29": "華嚴經傳記卷第五",
    "T51n2073_005:0173a01": "文永十二年乙亥正月中旬之候。聽聞五教章",
    "T51n2073_005:0173a02": "三十講。暫經迴栂尾高山寺之處。自彼寺",
    "T51n2073_005:0173a03": "住侶惠日房辨清之手。借得華嚴傳五卷。",
    "T51n2073_005:0173a04": "點本之間。喜悅銘肝之餘。下向南都之後。",
    "T51n2073_005:0173a05": "誂能書之輩令書寫。此傳之內。當卷者。表",
    "T51n2073_005:0173a06": "誂當寺下野公膽惠令書寫之。假名并姓。",
    "T51n2073_005:0173a07": "誂同伴與伴與公慶性令付之。裏書者。同",
    "T51n2073_005:0173a08": "年四月晦日申時於東大寺尊勝院新學問所",
    "T51n2073_005:0173a09": "手自書寫之畢。已及八旬之齡。雖倦三餘",
    "T51n2073_005:0173a10": "之勤。為備生前之思出。愍勵老後之修學。",
    "T51n2073_005:0173a11": "後學披見之時。可哀其志矣。此假名姓裏",
    "T51n2073_005:0173a12": "書者。土御門大納言入道顯定卿三所記錄也。",
    "T51n2073_005:0173a13": "即以彼禪門自筆之點本寫之。可為無雙",
    "T51n2073_005:0173a14": "之證本也。",
    "T51n2073_005:0173a15": "建治元年乙亥六月五日午時於當院家新彌勒",
    "T51n2073_005:0173a16": "堂。合寫本等奉讀之畢。願以此五卷披讀",
    "T51n2073_005:0173a17": "之微功。必為彼三會得脫之良因耳。前權",
    "T51n2073_005:0173a18": "僧正宗性。聽眾。良曉得業。慶實法師。談義",
    "T51n2073_005:0173a19": "之後。即於當院家新學問所。為散後日之",
    "T51n2073_005:0173a20": "不審。委記當時之次第而已。右筆。華嚴宗",
    "T51n2073_005:0173a21": "末葉沙門釋宗性。年齡七十四。夏󰺢六十",
    "T51n2073_005:0173a22": "二。",
    "T51n2073_005:0173a23": "抑此料紙者。去文永三年之曆暮秋九月",
    "T51n2073_005:0173a24": "之候。後嵯峨天皇所降賜也。不慮之朝恩。",
    "T51n2073_005:0173a25": "面目頓餘身之間。漸漸取出之。以寫如此",
    "T51n2073_005:0173a26": "要書。以資前院之後菩提。以祈法皇之御",
    "T51n2073_005:0173a27": "得脫。冥眾必垂哀愍。所願畢得成就矣。"
}