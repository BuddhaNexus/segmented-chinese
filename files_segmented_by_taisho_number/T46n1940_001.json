{
    "T46n1940_001:0943a23": "方等三昧行法",
    "T46n1940_001:0943a25": "隋智者大師說",
    "T46n1940_001:0943a26": "門人灌頂記",
    "T46n1940_001:0943a27": "方等祕法具六緣第一",
    "T46n1940_001:0943a28": "方等祕法識遮障第二",
    "T46n1940_001:0943a29": "方等祕法禁法第三",
    "T46n1940_001:0943b01": "方等祕法內律要訣第四",
    "T46n1940_001:0943b02": "方等祕法修行第五",
    "T46n1940_001:0943b03": "方等祕法受戒第六",
    "T46n1940_001:0943b04": "1 具六緣者第一具六緣者一法緣。二善知識。三前方便。四辦衣。五行法。六供養",
    "T46n1940_001:0943b05": "1 法緣者一法緣者。依經有總有別。總法者。如第一卷",
    "T46n1940_001:0943b06": "末。七眾通行。七日要心行法。誦三篇呪。經",
    "T46n1940_001:0943b07": "云。爾時上首告恒伽言。若善男子善女人。願",
    "T46n1940_001:0943b08": "欲聞者。汝當夢中住其人前。當現汝身。是人",
    "T46n1940_001:0943b09": "若見汝身。當教行如是實法。若欲行時。七",
    "T46n1940_001:0943b10": "日長齋。日三時洗浴。著淨潔衣。坐佛形像作",
    "T46n1940_001:0943b11": "五色蓋。用月八日十五日。行此法時。若眾生",
    "T46n1940_001:0943b12": "犯五逆罪。身有白癩。若不除差。無有是處。若",
    "T46n1940_001:0943b13": "菩薩二十四戒。沙彌十戒。式叉摩那沙彌尼",
    "T46n1940_001:0943b14": "戒。比丘比丘尼戒。如是諸戒。若犯一一諸戒。",
    "T46n1940_001:0943b15": "當一心懺悔。若不還生。無有是處。除不至心。",
    "T46n1940_001:0943b16": "是名總相法也。言別相法者。如第四卷初。七",
    "T46n1940_001:0943b17": "眾行法階節各別。誦呪亦別。如經若有比丘。",
    "T46n1940_001:0943b18": "毀四重禁。至心憶念此陀羅尼呪。請一比丘",
    "T46n1940_001:0943b19": "為懺悔主。如經誦呪一千四百遍已。乃一懺",
    "T46n1940_001:0943b20": "悔。經八十七日。懺悔已。是諸戒根。若不還",
    "T46n1940_001:0943b21": "生。無有是處。若見比丘尼毀八重禁者。若欲",
    "T46n1940_001:0943b22": "滅八重禁罪。請一比丘為懺悔主。修行九十",
    "T46n1940_001:0943b23": "七日。誦呪四十九遍。乃一懺悔。隨師修行。是",
    "T46n1940_001:0943b24": "諸惡業若不除滅。無有是處。若有菩薩受八",
    "T46n1940_001:0943b25": "重禁然後毀德者。誦呪六百遍。乃一懺悔。當",
    "T46n1940_001:0943b26": "懺悔時應請一比丘。在前立口自陳罪。經六",
    "T46n1940_001:0943b27": "十七日。於其夢想如上所說。若下劣沙彌沙",
    "T46n1940_001:0943b28": "彌尼。優婆塞優婆夷。亦請一比丘。誦呪四百",
    "T46n1940_001:0943b29": "遍。乃一懺悔。如是次第四十七日已。如上",
    "T46n1940_001:0943c01": "所說。夢中得見二事者。當知是沙彌沙彌尼。",
    "T46n1940_001:0943c02": "優婆塞優婆夷。住清淨戒。是名別相行法。問",
    "T46n1940_001:0943c03": "第一卷末。上首七日要心通於七眾。十惡五",
    "T46n1940_001:0943c04": "逆並得消除。何故第四卷初。乃各別行法。日",
    "T46n1940_001:0943c05": "有延促。誦呪亦別。答文殊大悲重請世尊。佛",
    "T46n1940_001:0943c06": "去世後。若有比丘犯於四重。比丘尼犯八重",
    "T46n1940_001:0943c07": "乃至菩薩戒。又沙彌沙彌尼。優婆塞優婆夷",
    "T46n1940_001:0943c08": "犯重禁者。如是等罪當云何滅。佛言。因汝問",
    "T46n1940_001:0943c09": "故我今當說。汝若不問我終不說。今既明懺",
    "T46n1940_001:0943c10": "法各異。日數不同。故知上首七日要心。不可",
    "T46n1940_001:0943c11": "令犯重過者。修行此實法也。何以故。現生",
    "T46n1940_001:0943c12": "所犯業障尤重。若不加其功行。滅罪無由。是",
    "T46n1940_001:0943c13": "以世尊哀愍。文殊致問。濁惡世時救於七眾",
    "T46n1940_001:0943c14": "地獄衰惱。故立別相懺悔。",
    "T46n1940_001:0943c15": "八十七日懺悔法者八十七日懺悔法者此法唯大比丘應行",
    "T46n1940_001:0943c16": "呪曰。",
    "T46n1940_001:0943c17": "離婆離婆帝　仇呵仇呵帝　陀羅離帝",
    "T46n1940_001:0943c18": "　尼呵羅帝　毘摩離帝　莎訶懺四重禁誦。一千四百遍已",
    "T46n1940_001:0943c19": "乃一懺悔",
    "T46n1940_001:0943c20": "九十七日懺悔法九十七日懺悔法此唯大比丘尼應行懺八禁",
    "T46n1940_001:0943c21": "呪曰。",
    "T46n1940_001:0943c22": "阿隷離婆其羅帝　羅帝婆摩羅帝　阿摩",
    "T46n1940_001:0943c23": "羅帝　莎訶如上懺八重禁誦呪四十九遍乃一懺悔",
    "T46n1940_001:0943c24": "六十七日懺悔法六十七日懺悔法此唯受菩薩戒者應修行之",
    "T46n1940_001:0943c25": "呪曰。",
    "T46n1940_001:0943c26": "婆羅隷　仇那羅隷　其那羅隷　伽那隷",
    "T46n1940_001:0943c27": "阿隸那隸　阿帝那帝　阿帝那隸　莎",
    "T46n1940_001:0943c28": "訶懺八重禁誦呪六百遍。已乃一懺悔",
    "T46n1940_001:0943c29": "四十七日懺法四十七日懺法此唯沙彌沙彌尼。優婆塞優婆夷行。式又經雖不說。義亦應行",
    "T46n1940_001:0944a01": "呪曰。",
    "T46n1940_001:0944a02": "律伽羅帝　慕伽羅帝　阿帝摩羅帝　郁",
    "T46n1940_001:0944a03": "伽羅帝　婆羅帝婆座羅蝎帝　座羅蝎帝",
    "T46n1940_001:0944a04": "豆羅奢蝎帝　毘奢蝎帝　離婆蝎帝　婆",
    "T46n1940_001:0944a05": "羅隷阿隷　其羅隷阿隷持羅隷阿隷提蘭",
    "T46n1940_001:0944a06": "隷阿隷　毘羅阿隷莎訶如上懺犯重禁誦呪四百遍乃一懺悔",
    "T46n1940_001:0944a07": "如上懺悔。並請一比丘解內外律儀者謂大小乘律。",
    "T46n1940_001:0944a08": "及男女二部為懺悔。主也應自陳罪。向形像前令彼了聞。",
    "T46n1940_001:0944a09": "所求境界如經文說。道場之法。衣服道具。護",
    "T46n1940_001:0944a10": "淨洗浴。一依七日行法不求夢王相。不限人",
    "T46n1940_001:0944a11": "數多少。入道場亦無定曰。力辦即作。若有行",
    "T46n1940_001:0944a12": "者。自檢經文。此略不載如上所犯。各別行已。然始得行上首懺。",
    "T46n1940_001:0944a13": "七日要心上首悔懺法七日要心上首悔懺法亦名總相懺法",
    "T46n1940_001:0944a14": "呪曰。",
    "T46n1940_001:0944a15": "南無啒啒𭉐寫　㗣提易勤　那伽栘彌莎",
    "T46n1940_001:0944a16": "訶　哆𭉐咃　蒱耆廩婆　欝婆多毘耶",
    "T46n1940_001:0944a17": "　蒱耆廩婆　劣破羅　阿㝹那多𭉐咃　復",
    "T46n1940_001:0944a18": "得究追　蒱廩耆婆莎訶",
    "T46n1940_001:0944a19": "南無摩呵浮陀婢　南無摩呵離波浮陀呵",
    "T46n1940_001:0944a20": "　南無華聚陀羅尼　毘舍闍窒收　郁伽林",
    "T46n1940_001:0944a21": "　袒吒林　窮伽林　怛伽噤　阿隷　那隷",
    "T46n1940_001:0944a22": "那羅隷莎訶此呪不得用治病患。及為所求",
    "T46n1940_001:0944a23": "2 善知識緣二者善知識緣。有其三種。一者外護善知識。",
    "T46n1940_001:0944a24": "所謂能荷負眾事供給所須。將護行人加以",
    "T46n1940_001:0944a25": "善事。猶如慈母養護嬰兒。勿令行人心有所",
    "T46n1940_001:0944a26": "念。二者同行善知識。謂是舊行道人。同行",
    "T46n1940_001:0944a27": "一道。互相勸發離彼我人。若見同行者有情",
    "T46n1940_001:0944a28": "念過生。即應當起悲愍之心如法教導。如人",
    "T46n1940_001:0944a29": "被火燒頭燒衣。救令速滅火。若未滅心不得",
    "T46n1940_001:0944b01": "安。亦如自身為毒所害。更無餘念。但為利益",
    "T46n1940_001:0944b02": "安樂行人。資長法身策勤修進。善和諍訟如",
    "T46n1940_001:0944b03": "水乳合。如同一船得失共之。行者亦爾。勸發",
    "T46n1940_001:0944b04": "未聞同得甘露。乘方便船至薩婆若海。三教",
    "T46n1940_001:0944b05": "授善知識者。謂行道日久親行分明。勝人所",
    "T46n1940_001:0944b06": "印。解內外律相。識遮障知通塞。奉請為道場",
    "T46n1940_001:0944b07": "主。迎來送去日三時禮拜。百味飲食而供養",
    "T46n1940_001:0944b08": "之。當於此人如醫王想。於自己身作癕瘡想。",
    "T46n1940_001:0944b09": "當於此人作天人想。於自己身如三惡道想。",
    "T46n1940_001:0944b10": "當於此人如橋梁想。於自己身如墮溺想。當",
    "T46n1940_001:0944b11": "於此人如正路想。於自己身如迷路想。當於",
    "T46n1940_001:0944b12": "此人生安樂國想。於自己身如牢獄人想。以",
    "T46n1940_001:0944b13": "生重心故。令一切障道罪滅。若無如上之人。",
    "T46n1940_001:0944b14": "但使戒根清淨。浮囊所護。雖不能言詞辯了",
    "T46n1940_001:0944b15": "廣明法相。亦得為次善知識也。",
    "T46n1940_001:0944b16": "3 前方便緣三前方便緣者。七日行道。誦呪令利。至誠禮",
    "T46n1940_001:0944b17": "懺。請十二夢王。求乞見其形相。若感一一相",
    "T46n1940_001:0944b18": "者。方可得行如是懺法。經云。",
    "T46n1940_001:0944b19": "若有男女。於其夢中修通能飛。懸繒幡蓋從",
    "T46n1940_001:0944b20": "此人後。如是見者。即名祖茶羅。",
    "T46n1940_001:0944b21": "若有男女於其夢中若見形像舍利塔廟大眾",
    "T46n1940_001:0944b22": "僧聚。如是見者。即是䈥持羅。",
    "T46n1940_001:0944b23": "若有男女。於其夢中見國王大臣。著淨潔衣",
    "T46n1940_001:0944b24": "單乘白馬。如是見者。即是茂持羅。",
    "T46n1940_001:0944b25": "若有男女。於其夢中若見乘象渡於大江。如",
    "T46n1940_001:0944b26": "是見者。即是乾基羅。",
    "T46n1940_001:0944b27": "若有男女。於其夢中乘於骼駝上于高山。如",
    "T46n1940_001:0944b28": "是見者。即是多林羅此上五相。是家人相。",
    "T46n1940_001:0944b29": "若有比丘。求於此法。於其夢中上於高座轉",
    "T46n1940_001:0944c01": "于般若。如是見者。即是波林羅。",
    "T46n1940_001:0944c02": "若有比丘。於其夢中到一樹下。上於戒壇授",
    "T46n1940_001:0944c03": "具足戒。如是見者。即是檀林羅。",
    "T46n1940_001:0944c04": "若有比丘。於其夢中坐佛形像。請召眾僧施",
    "T46n1940_001:0944c05": "設供具。如是見者。即是禪多林羅。",
    "T46n1940_001:0944c06": "若有比丘。於其夢中見有一樹華果茂盛。於",
    "T46n1940_001:0944c07": "其樹下入禪三昧。如是見者。即是窮伽林羅",
    "T46n1940_001:0944c08": "此上四相。即是出家比丘相。",
    "T46n1940_001:0944c09": "若有大王。於其夢中帶持刀劍遊行四方。見",
    "T46n1940_001:0944c10": "如是者。即是迦林羅此是國王相。",
    "T46n1940_001:0944c11": "若有大臣。於其夢中見有諸人。持諸水瓶洗",
    "T46n1940_001:0944c12": "浴其身。坌種種香著淨潔衣。見如是者。即是",
    "T46n1940_001:0944c13": "窮伽林羅此是大臣相。",
    "T46n1940_001:0944c14": "若有夫人。於其夢中乘於白羊入於深水。於",
    "T46n1940_001:0944c15": "其水中有諸毒蛇。見如是者。即是波林羅",
    "T46n1940_001:0944c16": "此一國王大臣夫人之相也。問曰。經中但言是夫人相。據何得知是王大臣夫人之相。答曰。上初五相。但言男",
    "T46n1940_001:0944c17": "子女人。即攝一切俗人盡。然經中更別說。國王大臣之相。故知非前男子攝。今經既別言夫人。非前女人",
    "T46n1940_001:0944c18": "所攝理是國王大臣夫人也。又夫既別舉妻。亦應爾也。又此祖茶羅等十二夢。即魔王發心。護助受持大方等",
    "T46n1940_001:0944c19": "陀羅尼者。是大菩薩也。",
    "T46n1940_001:0944c20": "如是見者乃可為說七日行法。",
    "T46n1940_001:0944c21": "4 辦衣緣四辦衣緣者。出家在家皆須具備三種衣服。",
    "T46n1940_001:0944c22": "悉須新淨。若無新者。浣故令淨。以香湯渡之。",
    "T46n1940_001:0944c23": "亦得以布衣為上服。若三衣不具足者。應請",
    "T46n1940_001:0944c24": "一知法比丘。作捨墮懺悔。如法受持三衣六",
    "T46n1940_001:0944c25": "物。乃至突吉羅罪。皆須發露。則行成就。如上",
    "T46n1940_001:0944c26": "三種淨衣。一最上淨者。擬入道場中著。一衣",
    "T46n1940_001:0944c27": "次淨。擬從浴處趣道場時著。一衣擬常坐起",
    "T46n1940_001:0944c28": "時著。問在家人三衣。為是俗衣。為是出家衣",
    "T46n1940_001:0945a01": "耶。答經云。一是出家衣但單縫者為異此衣擬入道",
    "T46n1940_001:0945a02": "場時著。作三世諸佛法式。雖著出家衣服。然",
    "T46n1940_001:0945a03": "不應剃髮。亦須具楊枝澡豆水瓶食器坐具。",
    "T46n1940_001:0945a04": "如比丘法。將至道場。餘二是俗衣。用同前法。",
    "T46n1940_001:0945a05": "又須辦革屣兩量軟細者。又要須新作大小",
    "T46n1940_001:0945a06": "兩廁。與舊令別。",
    "T46n1940_001:0945a07": "5 行法緣五行法緣者。月八日十五日可入道場。行人",
    "T46n1940_001:0945a08": "極多數可至十人已還。不應過數。則違教法。",
    "T46n1940_001:0945a09": "行者若多即須別作道場。應作圓壇。縱廣一",
    "T46n1940_001:0945a10": "丈六尺。以香泥塗地。高座置上。請二十四像",
    "T46n1940_001:0945a11": "并座。各高一尺。繒旛二十四口。古鏡一面以",
    "T46n1940_001:0945a12": "鎮道場。作五色圓蓋懸於壇上。行人可作五",
    "T46n1940_001:0945a13": "寸下脚床。面向佛坐。氈褥薦席皆須新淨。盡",
    "T46n1940_001:0945a14": "世珍妙嚴飾道場。燒香散華如法供養。日日",
    "T46n1940_001:0945a15": "掃灑。以種種香熏陸棧沈塗末海渚岸香。及",
    "T46n1940_001:0945a16": "以香湯常置一盆。於其板上洗穢入淨。脫故",
    "T46n1940_001:0945a17": "衣及革屣遠置於外。必以新淨之衣入於內",
    "T46n1940_001:0945a18": "淨。無令淨觸混雜。",
    "T46n1940_001:0945a19": "6 供養緣六供養緣者。隨力所辦。種種飲食一切器物",
    "T46n1940_001:0945a20": "皆以香湯淨之。若如山間不可得處故。須初",
    "T46n1940_001:0945a21": "日一供養。後七日滿一供養。解道場日。請眾",
    "T46n1940_001:0945a22": "僧不限多少。隨力堪能並無妨也。若能廣設",
    "T46n1940_001:0945a23": "悲敬二田最為勝益。若有施主每日供養。故",
    "T46n1940_001:0945a24": "須別設隨有充供。",
    "T46n1940_001:0945a25": "2 識遮障有四調適第二識遮障有四調適一者洗浴調適。二者飲食調適。三者行道調適。四",
    "T46n1940_001:0945a26": "者坐禪調適",
    "T46n1940_001:0945a27": "1 洗浴調適一洗浴調適者。三時行法調。秋夏內既熱。於",
    "T46n1940_001:0945a28": "洗浴非妨。春冬二時既寒。善須調適。若行人",
    "T46n1940_001:0945a29": "身羸多以水澆腹。則發痢疾妨廢行道。若能",
    "T46n1940_001:0945b01": "將慎調適得所。則無患難不妨行道。若上廁",
    "T46n1940_001:0945b02": "別著不淨衣。宜以灰汁香湯熟洗三洗。浴時",
    "T46n1940_001:0945b03": "以手薄拭令淨。其浴室極須如法。若有力能",
    "T46n1940_001:0945b04": "辦者。當造四間好舍。悉令相連。間間密隔其",
    "T46n1940_001:0945b05": "內差互。皆安小門悉令相通。莊嚴一間以為",
    "T46n1940_001:0945b06": "道場。其次一間香泥塗地以為淨室。擬安上",
    "T46n1940_001:0945b07": "淨衣服。及供養灰火。其次一間亦以香泥塗",
    "T46n1940_001:0945b08": "治。擬安香湯火爐。一間作浴室及安次衣。行",
    "T46n1940_001:0945b09": "者若欲入道場時。先於浴室淨澡浴。以淨板",
    "T46n1940_001:0945b10": "承足。赤體入次淨室。入已却閉門。當以香湯",
    "T46n1940_001:0945b11": "灑身已。香烟熏身之足。然後入上淨室。入",
    "T46n1940_001:0945b12": "已還却閉門。當著衣服入於道場。若欲出道",
    "T46n1940_001:0945b13": "場時。先入淨室脫去衣服。赤身入於浴室。著",
    "T46n1940_001:0945b14": "次淨衣然後而出。每常如此。若行者要須行",
    "T46n1940_001:0945b15": "道。急時力未能辦如上室者。當近道場之側",
    "T46n1940_001:0945b16": "作一室。與道場相通。若猶不辦者。當以淨席",
    "T46n1940_001:0945b17": "淨縵幕等權時遮障作室。亦得通道場。結淨",
    "T46n1940_001:0945b18": "皆以香泥塗治。如道場無別。擬安上淨衣及",
    "T46n1940_001:0945b19": "以次淨衣。此二衣雖同一室。然須別處莫令",
    "T46n1940_001:0945b20": "相觸。又浴室中安新淨鞋履一緉。澡浴已香",
    "T46n1940_001:0945b21": "湯灌之。并須以楊枝淨口。著淨鞋履。赤身入",
    "T46n1940_001:0945b22": "次淨室。乃至上淨如上所說。雖不及前法護",
    "T46n1940_001:0945b23": "淨亦得行道。若不如是護淨則不如法。徒行",
    "T46n1940_001:0945b24": "無益。乃更招罪。是故行者努力護之。日三時",
    "T46n1940_001:0945b25": "浴者不可闕也。",
    "T46n1940_001:0945b26": "2 飲食調適二飲食調適者。行者以食為命。憑之進道。若",
    "T46n1940_001:0945b27": "過飽則身急。百脈不通。好多沈睡。若過饑則",
    "T46n1940_001:0945b28": "心懸不能觀行。身弱不能行道。若能調適饑",
    "T46n1940_001:0945b29": "飽得所。則身能行道。經云。有命有食。有身有",
    "T46n1940_001:0945c01": "道。依色報命而得法身慧命。若不宜身食不",
    "T46n1940_001:0945c02": "得食之。若強食則發宿病。若識其性。即知此",
    "T46n1940_001:0945c03": "性熱此性冷。此能發病則不可食。此能資補",
    "T46n1940_001:0945c04": "應可食之。若調適得所。七日行法得成。若先",
    "T46n1940_001:0945c05": "來腹內病患。護行法故。忍食白飲白餅即差。",
    "T46n1940_001:0945c06": "勝餘治也。是故行者應善知節度。勿令因食",
    "T46n1940_001:0945c07": "為患閡也。",
    "T46n1940_001:0945c08": "3 行道調適三行道調適者。行道必藉脚以進步。善須將",
    "T46n1940_001:0945c09": "護也。可作氈鞋蒲革。務令寬大細軟。勿使研",
    "T46n1940_001:0945c10": "脚生瘡。行若過急脚即楚痛。行若過緩法復",
    "T46n1940_001:0945c11": "不成。若先太急後則致患。故須初行道時三",
    "T46n1940_001:0945c12": "日徐行。漸調適已疾行非妨。若是寒時行疾",
    "T46n1940_001:0945c13": "風扇下分冷。則腹內脹滿發痢。即宜加坐令",
    "T46n1940_001:0945c14": "下分暖。治之即差。行者當須善識對治。為之",
    "T46n1940_001:0945c15": "利益。若對治睡眠可加行。行若散動可加坐",
    "T46n1940_001:0945c16": "為對治也。",
    "T46n1940_001:0945c17": "4 坐禪調適四坐禪調適者。加趺正坐。以左脚置右脚上。",
    "T46n1940_001:0945c18": "以左手置右手上。牽衣近身對臍。開口三吐",
    "T46n1940_001:0945c19": "胸中穢氣。開口吐熱氣。閉口內冷氣。然後閉",
    "T46n1940_001:0945c20": "口齒才相拄。閉眼才斷外光。然後平面而住",
    "T46n1940_001:0945c21": "以要言之。令身不寬不急。若寬則頭低垂。若",
    "T46n1940_001:0945c22": "急則胸背煩痛。故不寬不急是身調相。當調",
    "T46n1940_001:0945c23": "息令不澁不滑。若出入有聲及不細即是滑",
    "T46n1940_001:0945c24": "相。若結滯不通則是澁相。若隨息連綿微微",
    "T46n1940_001:0945c25": "然遍諸毛孔出入。則資補四大易得禪定。取",
    "T46n1940_001:0945c26": "要言之。可自耳聽不聞聲者。是息調相。當調",
    "T46n1940_001:0945c27": "心令不浮不沈。若覺觀攀緣則是浮相。若無",
    "T46n1940_001:0945c28": "所記錄即是沈相。浮則可以止攝歸心性。知",
    "T46n1940_001:0945c29": "性不動。沈則可以觀察起。令念慮明白。雖無",
    "T46n1940_001:0946a01": "能觀所觀。而法性平等非垢非淨。即是實性。",
    "T46n1940_001:0946a02": "然此實性。不為二十五有生死所垢。亦不為",
    "T46n1940_001:0946a03": "萬行所淨。是則垢淨雙泯。無垢無淨猶如虛",
    "T46n1940_001:0946a04": "空。名為畢竟清淨。亦名心性真如心性法界。",
    "T46n1940_001:0946a05": "諸佛之本源。一切眾生之實際。正觀了達無",
    "T46n1940_001:0946a06": "間現前。是名思惟諸佛一實。",
    "T46n1940_001:0946a07": "3 禁法者第三禁法者一者七日要心及誦呪。二者請師受戒及發露。三者見善惡業相。及法王子。不",
    "T46n1940_001:0946a08": "得向他人說也",
    "T46n1940_001:0946a09": "1 七日要心及誦呪一者七日要心及誦呪遍奉請三尊在。道場",
    "T46n1940_001:0946a10": "內。則有七日要期。無作戒法生起。更不得餘",
    "T46n1940_001:0946a11": "事。中途有廢一。則違前要心。作禁法不成。則",
    "T46n1940_001:0946a12": "令善心有間不得相續。二則行法不成。於後",
    "T46n1940_001:0946a13": "若更行道。還有障閡事起。行者必當慎之。行",
    "T46n1940_001:0946a14": "道法者有其三種。謂上中下。良為行人強羸",
    "T46n1940_001:0946a15": "不等行有遲速。上品行者二十一周。中品行",
    "T46n1940_001:0946a16": "者十六周。下品行者十二周。一周有一百二",
    "T46n1940_001:0946a17": "十匝。誦呪一百二十遍為一周。取角為誌。若",
    "T46n1940_001:0946a18": "始此角還終此角。行道及誦呪。齊始齊終。不",
    "T46n1940_001:0946a19": "得賸一步少一字。不得欠一步賸一字。常須",
    "T46n1940_001:0946a20": "行與呪俱以為數定。若唯數行道法亦不成。",
    "T46n1940_001:0946a21": "若唯數呪為遍。法亦不成。壞於禁法。若同行",
    "T46n1940_001:0946a22": "道人俱行俱誦。是則齊好。其中若遲駛不等",
    "T46n1940_001:0946a23": "禁法不成。若人人捉珠。各自數遍復不齊好。",
    "T46n1940_001:0946a24": "可預調習令熟遲駛齊等。從容共行一百二",
    "T46n1940_001:0946a25": "十遍。不高不下不緩不急。誦呪令自耳聽分",
    "T46n1940_001:0946a26": "明不得錯謬。但令用心為正。則作法成就。必",
    "T46n1940_001:0946a27": "不得生雜念間斷。遲亦無妨。但取二十一周",
    "T46n1940_001:0946a28": "為上次十六。下十二。",
    "T46n1940_001:0946a29": "2 奉請懺悔主受戒發露二奉請懺悔主受戒發露者。請一比丘解內",
    "T46n1940_001:0946b01": "外律者。為懺悔主。若受戒時師將至。大眾",
    "T46n1940_001:0946b02": "於佛像前。為受二十四重戒。行者起殷重心。",
    "T46n1940_001:0946b03": "如渴思飲。如饑遇食。如死得脫。若生此心。必",
    "T46n1940_001:0946b04": "能發方等淨戒。無作戒法任運增長。自要其",
    "T46n1940_001:0946b05": "心七日行法。受此戒時隨心遠志。乃至菩提",
    "T46n1940_001:0946b06": "受持此戒。皆須發究竟不退轉心。若欲行此",
    "T46n1940_001:0946b07": "法者。須識真偽可同行。不必是道伴。應當三",
    "T46n1940_001:0946b08": "呼共行此法。發大精進。勇猛不怯。能建大志。",
    "T46n1940_001:0946b09": "有大忍力。乃可共行。從今發心至妙菩提。修",
    "T46n1940_001:0946b10": "學此法。如不能發弘誓心。但為隨時小善。終",
    "T46n1940_001:0946b11": "不能以此實法相應。若於道場三尊前。不得",
    "T46n1940_001:0946b12": "委臥勒拄著地。不得語言調戲及睡。並作法",
    "T46n1940_001:0946b13": "不成。唯除道場主說法誠勸也。發露者可人",
    "T46n1940_001:0946b14": "各就師盡所憶者。急皆發露可條疏。依此判",
    "T46n1940_001:0946b15": "相。知罪滅盡不盡。故經云。懺悔有二種。一者",
    "T46n1940_001:0946b16": "真實懺悔。所謂發露向人。二者虛妄懺悔。謂",
    "T46n1940_001:0946b17": "不發露覆藏眾罪。罪轉益深禁法不成。如欲",
    "T46n1940_001:0946b18": "染衣不却垢膩。雖加水色外增其垢。如欲治",
    "T46n1940_001:0946b19": "癕不令決破。終身抱疾如人掘樹。更以糞壞",
    "T46n1940_001:0946b20": "壅根。終年茂盛。如是懺悔罪終不滅。",
    "T46n1940_001:0946b21": "3 見善惡業相及十法王子等不得向人說三者見善惡業相。及十法王子等。不得向人",
    "T46n1940_001:0946b22": "說。唯得向師一人說決疑。行者過去今生。雖",
    "T46n1940_001:0946b23": "造種種眾行。不出總別二業。一總相業現。二",
    "T46n1940_001:0946b24": "別相業現。總相業者。不出善惡兩業。若從",
    "T46n1940_001:0946b25": "來不行道。覺觀覆蔽心目。善惡業皆不現。經",
    "T46n1940_001:0946b26": "云。一切眾生如大富盲人。雖有種種法寶而",
    "T46n1940_001:0946b27": "不得見。行者不可以過去習因難知。若行道",
    "T46n1940_001:0946b28": "功成。行者罪垢除滅。心路清淨善惡皆現。喻",
    "T46n1940_001:0946b29": "如水鏡澄明眾像皆現。若善惡業現者。不出",
    "T46n1940_001:0946c01": "四恩。所謂過去今生。經負貸師僧父母國王。",
    "T46n1940_001:0946c02": "信施財物相現。或五逆相現。所謂殺父母。殺",
    "T46n1940_001:0946c03": "和尚阿闍梨。出佛身血。殺阿羅漢破轉法輪",
    "T46n1940_001:0946c04": "僧。現身白癩。若能至心懺悔業轉病除相現。",
    "T46n1940_001:0946c05": "或可侵犯三寶及經知事。互用三寶物相現。",
    "T46n1940_001:0946c06": "或可作三寶田不還稅直。或用三寶淨人及",
    "T46n1940_001:0946c07": "牛車力。或偷盜三寶園果等。如是等相現時。",
    "T46n1940_001:0946c08": "師自當別不可文載。問曰。用三寶物。花聚所",
    "T46n1940_001:0946c09": "不攝。云何現耶。答曰。經雖不說。因行道心淨",
    "T46n1940_001:0946c10": "故現。行人若見相知負三寶物。可迴心向三",
    "T46n1940_001:0946c11": "寶。懺悔求乞倍償。若許多少相不復現者。即",
    "T46n1940_001:0946c12": "知罪滅。若雖少猶相現者。將知行者過去今",
    "T46n1940_001:0946c13": "生負貸三寶過多不可備償。故救疾經云。佛",
    "T46n1940_001:0946c14": "物出手十倍。法物七倍。僧物五倍。若年淹積",
    "T46n1940_001:0946c15": "不可憶知。行者今生復無依報。廣更求乞則",
    "T46n1940_001:0946c16": "妨行道。復惱檀越。行人爾時須知。轉心從",
    "T46n1940_001:0946c17": "今生盡菩提際。當乞三寶申寬。誓當不負願",
    "T46n1940_001:0946c18": "勿障道。乃至成就法身。一時報償也。復次若",
    "T46n1940_001:0946c19": "能為三寶種得一千株果樹。滅一切罪。若直",
    "T46n1940_001:0946c20": "為三寶種此心則狹。後人取食即得大罪。若",
    "T46n1940_001:0946c21": "種時普願。一切眾生食者皆發菩提心。後人",
    "T46n1940_001:0946c22": "食者大得功德。復次若能教化。得一千人發",
    "T46n1940_001:0946c23": "菩提心。一切罪皆悉消滅。若不得化一百",
    "T46n1940_001:0946c24": "邪見人。亦得罪滅。若不得但教化。得一一闡",
    "T46n1940_001:0946c25": "提。發菩提心一切罪消滅二善相現者。善有",
    "T46n1940_001:0946c26": "二種。一者散善。二者定善。若散善者。多是行",
    "T46n1940_001:0946c27": "人過去今生習報兩業。若行人於行道及坐",
    "T46n1940_001:0946c28": "中。見解釋戒律篇聚輕重。即是過去習報業",
    "T46n1940_001:0946c29": "現。若定中念念欲清淨。護持禁戒思惟罪過。",
    "T46n1940_001:0947a01": "怖畏心生自識輕重。改往修來發露懺悔。即",
    "T46n1940_001:0947a02": "是習業現。或見今生行檀事報業現。欲心中",
    "T46n1940_001:0947a03": "念念欲行檀行布施。此是習業現。或見供養",
    "T46n1940_001:0947a04": "三寶父母師僧。營齋設會造塔造寺。並是習",
    "T46n1940_001:0947a05": "業相現。或見講說大小二乘聽學讀誦。此是",
    "T46n1940_001:0947a06": "習業現。或意欲聽習大小二乘。思義難問答",
    "T46n1940_001:0947a07": "無窮盡。此是過去今生聽學聞思修慧業現",
    "T46n1940_001:0947a08": "也。若定善相現者。或是行者過去今造坐禪",
    "T46n1940_001:0947a09": "懺悔。或修阿那般那。欲界散心得發欲界未",
    "T46n1940_001:0947a10": "到地。根本初禪定。善業相現。或根本淨禪特",
    "T46n1940_001:0947a11": "勝通明。過去定習定善業相現。或意欲修阿",
    "T46n1940_001:0947a12": "那般那。自然息道調適。身心輕微調和柔軟。",
    "T46n1940_001:0947a13": "此是今生習定善業相現。或見死屍狼藉。或",
    "T46n1940_001:0947a14": "見骨人自身及外人。皆悉是骨人。節節相拄。",
    "T46n1940_001:0947a15": "唯見不淨蟲膿。無有我人厭惡世間。此是過",
    "T46n1940_001:0947a16": "去習定善業相現。或心中念念欲繫心修九",
    "T46n1940_001:0947a17": "相八背捨等觀。能破貪欲念念相續。厭惡世",
    "T46n1940_001:0947a18": "間一切皆捨。安心修道更無餘念此是今生",
    "T46n1940_001:0947a19": "習定善業相現。此二甘露門。能破下地眾生",
    "T46n1940_001:0947a20": "利使。覺觀心。病鈍使貪欲心病既除。三昧",
    "T46n1940_001:0947a21": "現前慧解開發。此是三藏中世間出世間定",
    "T46n1940_001:0947a22": "善。習報兩業相現。若行者過去今生曾學菩",
    "T46n1940_001:0947a23": "薩藏。今因懺悔故。世間出世間。定慧善業皆",
    "T46n1940_001:0947a24": "現。或對治覺觀故。隨止分攝歸。或意念念自",
    "T46n1940_001:0947a25": "欲止心一緣。因此過去今生習定。功德善業",
    "T46n1940_001:0947a26": "開發相現。或對治沈惛故。隨觀分察起闇心。",
    "T46n1940_001:0947a27": "或意念念自欲隨觀。觀心明白。過去今生習",
    "T46n1940_001:0947a28": "慧功德善業現。或現在對治愛見兩惑。止觀",
    "T46n1940_001:0947a29": "俱隨。或意念念自欲修止觀。故名俱分。問曰。",
    "T46n1940_001:0947b01": "何故前止無觀次觀無止。俱分故止觀變明。",
    "T46n1940_001:0947b02": "答曰。為治見愛偏病。今為治見愛兩病故雙",
    "T46n1940_001:0947b03": "明。二分同類者。止觀調適互為方便。或如欲",
    "T46n1940_001:0947b04": "修觀。先以止為方便。息外麁心方便修觀。是",
    "T46n1940_001:0947b05": "則止為觀方便。如欲修止先以觀破惛闇心。",
    "T46n1940_001:0947b06": "了達心性明白。方便安心心性。是則觀為止",
    "T46n1940_001:0947b07": "方便。故名二分同類。此是菩薩藏世間定善。",
    "T46n1940_001:0947b08": "習報兩業相現。若行者因此調心。定力既強",
    "T46n1940_001:0947b09": "煩惱輕薄。能發一切禪一切禪有三種。一者",
    "T46n1940_001:0947b10": "現法樂住禪。二者出生三昧禪。三者利益眾",
    "T46n1940_001:0947b11": "生禪。此三種攝一切菩薩藏究竟無餘。何以",
    "T46n1940_001:0947b12": "故。如現法樂住禪。即攝中道第一義諦三昧。",
    "T46n1940_001:0947b13": "如利益眾生禪。即攝□諦三昧。出生三昧禪。",
    "T46n1940_001:0947b14": "即攝真諦三昧。得此三諦三昧。名三昧王。一",
    "T46n1940_001:0947b15": "切三昧悉入其中。具二十五三昧。亦名首楞",
    "T46n1940_001:0947b16": "嚴三昧。具足百八三昧。能見佛性住大涅槃。",
    "T46n1940_001:0947b17": "此是菩薩出世間定善業開發也。三者若於",
    "T46n1940_001:0947b18": "七日道場內。若見七日道場主。及見十法王",
    "T46n1940_001:0947b19": "子。隨見一王子等。並不得向他人說。即得障",
    "T46n1940_001:0947b20": "道罪青盲愚癡等病。從是上來法相並不得",
    "T46n1940_001:0947b21": "說。壞於禁法。唯除師一人決疑。問曰。何故有",
    "T46n1940_001:0947b22": "相可識。有不可識耶。答曰。相有二種。一者標",
    "T46n1940_001:0947b23": "相。二者現相。若是過去隔生忘却。多是標相",
    "T46n1940_001:0947b24": "現。才令覺知則不可識。若是現在相。多是現",
    "T46n1940_001:0947b25": "相則事近。行人亦見即識。如若不識師為判",
    "T46n1940_001:0947b26": "之。若著者懺悔即謝也。",
    "T46n1940_001:0947b27": "4 內律要決二意第四內律要決二意一明五篇戒滅不滅相。二明十惡十善業滅不滅相",
    "T46n1940_001:0947b28": "第二別明善惡業現者。行人繫心思惟諸佛",
    "T46n1940_001:0947b29": "實法。至心精勤加其功德。有種種善惡業現。",
    "T46n1940_001:0947c01": "1 明犯五篇戒滅不滅相一明犯五篇戒滅不滅相者。若業相現者。行",
    "T46n1940_001:0947c02": "者若於夢中及行坐中。若見無頭無手無脚。",
    "T46n1940_001:0947c03": "或見無衣深坑。及餘破器。當知是犯初篇戒",
    "T46n1940_001:0947c04": "相。行者若於夢中及坐中。若見人無耳鼻。身",
    "T46n1940_001:0947c05": "體缺破諸根不具。及諸穢器。或見多欲男女。",
    "T46n1940_001:0947c06": "生染污心共相抱持。當知是犯第二篇戒相",
    "T46n1940_001:0947c07": "現。行者若於夢中及行坐中。若見形容憔悴",
    "T46n1940_001:0947c08": "著垢膩衣。及乘破車畏身墮落。見已憂愁。或",
    "T46n1940_001:0947c09": "見身體無衣纜縷破壞。當知是犯第三篇戒",
    "T46n1940_001:0947c10": "相現。行者若於夢中及行坐中。若見破鉢空",
    "T46n1940_001:0947c11": "器黑色衣裳。或見酒漿非時食噉。更相排盪。",
    "T46n1940_001:0947c12": "當知是犯第三篇中九十事戒相現。行者若",
    "T46n1940_001:0947c13": "於夢中及行坐中。若見所有境界暯暯不能",
    "T46n1940_001:0947c14": "明淨。心不悅樂身體沈重於所行行不得滋",
    "T46n1940_001:0947c15": "味。當知是犯第四篇提舍尼戒。及前後方便。",
    "T46n1940_001:0947c16": "六聚及七聚破戒相現。善相現者。若見惡相",
    "T46n1940_001:0947c17": "已至心懺悔。破戒罪滅已善相即現。夫欲修",
    "T46n1940_001:0947c18": "道受法。先須淨戒。戒若清淨法得增長。隨輕",
    "T46n1940_001:0947c19": "重之相悉現在前。行者若於夢中及行坐中。",
    "T46n1940_001:0947c20": "若見頭戴寶冠。身被瓔珞。身相微妙。當知即",
    "T46n1940_001:0947c21": "是行者懺悔初篇戒淨相現。行者若於夢中",
    "T46n1940_001:0947c22": "及行坐中。若見寶鬘在行人頂上。或見端正",
    "T46n1940_001:0947c23": "之人諸根具足。當知懺悔第二篇淨戒相現",
    "T46n1940_001:0947c24": "行者若於夢中及行坐中。若見細滑薄衣。或",
    "T46n1940_001:0947c25": "見嚴整行人。執持衣鉢威儀清淨。當知行者",
    "T46n1940_001:0947c26": "懺悔第三篇戒淨相現。行者若於夢中及行",
    "T46n1940_001:0947c27": "坐中。若見完器鮮白。色衣僧事和合。或見",
    "T46n1940_001:0947c28": "清淨飯佛及僧。當知行者懺第三篇九十事",
    "T46n1940_001:0947c29": "戒淨相現。行者若於夢中及行坐中。若自覺",
    "T46n1940_001:0948a01": "身柔軟舉動輕利。於所學法心生歡悅。當知",
    "T46n1940_001:0948a02": "行者懺第四篇戒淨相現。及前後方便。第六",
    "T46n1940_001:0948a03": "第七戒淨相現。略示出五篇一翻善惡相。其",
    "T46n1940_001:0948a04": "間子細自非行證口決豈可文載。",
    "T46n1940_001:0948a05": "2 明十惡十善業滅不滅二明十惡十善業滅不滅者。行者業相雖復",
    "T46n1940_001:0948a06": "眾多。不出十善十惡。行者藉懺悔力故。皆現",
    "T46n1940_001:0948a07": "在前。十惡業者。行者若於夢中及行坐中。若",
    "T46n1940_001:0948a08": "見境界麁惡。眾人執持刀杖更相殘害。或見",
    "T46n1940_001:0948a09": "人畜來索命。或見斷道嗔罵。或見多病人壽",
    "T46n1940_001:0948a10": "命短促。當知是殺生業相現。行者於夢中。若",
    "T46n1940_001:0948a11": "見滓粕垢穢衣裳服飾。或見雜衣寶物來在",
    "T46n1940_001:0948a12": "脚下。或見倉庫破壞。或見自身荒怖處黑山",
    "T46n1940_001:0948a13": "巖穴。或見貧窮人來。或負他債。當知即是偷",
    "T46n1940_001:0948a14": "盜業相現。行者若於夢中及行坐中。若見大",
    "T46n1940_001:0948a15": "山巖青色崩頹墮落。斷遏道路。或見大水浩",
    "T46n1940_001:0948a16": "漫。或見染境掫臆。遮斷不得通。或見對境",
    "T46n1940_001:0948a17": "即起染心。或見眷屬非法。當知是淫欲相現。",
    "T46n1940_001:0948a18": "行者於夢中及行坐中。若見麁惡之事。更相",
    "T46n1940_001:0948a19": "誹謗。或被他誑惑迷失正路。雖自有理枉抑",
    "T46n1940_001:0948a20": "不申。當知是妄語業相現。行者若於夢中及",
    "T46n1940_001:0948a21": "行坐中。若見兩山障閡音信不通。或見親友",
    "T46n1940_001:0948a22": "離隔眷屬不和。當知是兩舌相現。行者若於",
    "T46n1940_001:0948a23": "夢中及行坐中。若聞惡聲振吼。心懷驚怖無",
    "T46n1940_001:0948a24": "處自容。或見有人罵言。汝欺我我今報汝。或",
    "T46n1940_001:0948a25": "見有人更相鬪諍。當知是惡罵相現。行者若",
    "T46n1940_001:0948a26": "於夢中及行坐中。若見吐氣出口下如糟粕。",
    "T46n1940_001:0948a27": "或見自口發言吃澁不出。設有音辭不自明",
    "T46n1940_001:0948a28": "了。以告前人人不信受。當知綺語業相現。行",
    "T46n1940_001:0948a29": "者若於夢中及行坐中。若見雲起猶如黑風。",
    "T46n1940_001:0948b01": "或見多欲之者貪著果報。或見五塵境界紛",
    "T46n1940_001:0948b02": "亂在前。或見自身陷沒不能自出。當知是貪",
    "T46n1940_001:0948b03": "欲相現。行者若於夢中及行坐中。若見七寶",
    "T46n1940_001:0948b04": "山雲霧覆蔽。變成土石。心生怖畏。或見有",
    "T46n1940_001:0948b05": "人揮手打捶忿恨恚怒。或見人來為作惱亂。",
    "T46n1940_001:0948b06": "或見有人來牽衣將去。悔謝不解。或見毒蛇",
    "T46n1940_001:0948b07": "遍地吐毒向人。當知即是嗔恚相現。行者若",
    "T46n1940_001:0948b08": "於夢中若行坐中。若見雜砂礫石坌污行人。",
    "T46n1940_001:0948b09": "若見前境覆如斷雲來闇。行人令心路冥塞",
    "T46n1940_001:0948b10": "不知趣向。或見黑象交橫。或見邊地之人不",
    "T46n1940_001:0948b11": "信三寶。心懷諂曲猶豫。或見退戒還俗。當知",
    "T46n1940_001:0948b12": "即是邪見相現。此略出十種麁事。十惡業相",
    "T46n1940_001:0948b13": "現。行者若見如是惡已。若能至心懺悔。十惡",
    "T46n1940_001:0948b14": "業滅。爾時善相自現。行者若見黑色變為白",
    "T46n1940_001:0948b15": "黃色。眾生相視其心悅樂敬愛無厭。當知是",
    "T46n1940_001:0948b16": "懺殺生業滅相現。若見寶樹華果具足。或見",
    "T46n1940_001:0948b17": "諸財物。眾人互相賞遺。當知是懺盜業滅相",
    "T46n1940_001:0948b18": "現。若見蓮華滿閻浮提。或見眾人皆從華化",
    "T46n1940_001:0948b19": "生。或見前人為說清白之法。當知懺淫業滅",
    "T46n1940_001:0948b20": "相現。若見有人示七寶城。城內人民示其精",
    "T46n1940_001:0948b21": "妙堂舍。其心歡喜轉面餘方亦見。當知是懺",
    "T46n1940_001:0948b22": "妄語業滅相現。行者若見眾集聚說和合法。",
    "T46n1940_001:0948b23": "聚會歡娛慶樂。當知是懺兩舌罪業滅相現。",
    "T46n1940_001:0948b24": "若見大路淨潔。遠行人歸慈心慰問。如父如",
    "T46n1940_001:0948b25": "母。或聞稱讚三寶音聲。當知是惡罵業滅相",
    "T46n1940_001:0948b26": "現。行者若見善知識誡勸精進。說真法要心",
    "T46n1940_001:0948b27": "生信樂。如說修行。當知是綺語業滅相現。行",
    "T46n1940_001:0948b28": "者若見身受大苦惱。忽自警悟。皆是計有身",
    "T46n1940_001:0948b29": "心。為眾苦之本。骨節虛假種種諸蟲。自見己",
    "T46n1940_001:0948c01": "身。如大地獄一切火然。焚燒淨盡。當知是",
    "T46n1940_001:0948c02": "貪欲業滅相現。行者若見一切憔悴眾生。變",
    "T46n1940_001:0948c03": "成端正和顏相向。天開日現一切光明。或見",
    "T46n1940_001:0948c04": "枯木茂盛。當知是瞋恚業滅相現。行者若見",
    "T46n1940_001:0948c05": "如意寶珠雨一切寶。眾生採用無盡或見比",
    "T46n1940_001:0948c06": "丘執持應器愛樂心生。或見比丘為說勝法。",
    "T46n1940_001:0948c07": "呼之共入三昧。當知是邪見業滅相現。良由",
    "T46n1940_001:0948c08": "行人懺悔功成十善標相現已無量。何況其",
    "T46n1940_001:0948c09": "中現相百千萬品不可具述。問曰。相貌無量。",
    "T46n1940_001:0948c10": "行者修行各別。得法亦異。何一類耶。答曰。",
    "T46n1940_001:0948c11": "初云略示。行者令知行道有此境界。直明五",
    "T46n1940_001:0948c12": "篇中一戒七支犯相。或緣貪起。或緣瞋起。或",
    "T46n1940_001:0948c13": "緣癡起。三七二十一犯相。有二十一持相。亦",
    "T46n1940_001:0948c14": "二十一初受戒時。始從阿鼻獄上至佛身。遍",
    "T46n1940_001:0948c15": "三千大千世界有情無情。皆發無作戒。約一",
    "T46n1940_001:0948c16": "戒明持犯眾多。乃至大小乘不可說不可計",
    "T46n1940_001:0948c17": "微塵無邊故。持犯相亦無邊。或標相。或現相。",
    "T46n1940_001:0948c18": "不可文載。行者若自久行。或教人行。如上方",
    "T46n1940_001:0948c19": "法一一成就。自他既明。與經中皆合。佛不",
    "T46n1940_001:0948c20": "虛說。唯除不至心及緣不具。非可如何。若此",
    "T46n1940_001:0948c21": "救急之法。定能滅罪增壽長福。若無如是知",
    "T46n1940_001:0948c22": "識。及新學三昧心強行者。此則如經中明得",
    "T46n1940_001:0948c23": "遮道法。如不善呪捉於毒蛇。十惡十善及障",
    "T46n1940_001:0948c24": "道法。亦不可計。行者爾時自以智力斟酌。或",
    "T46n1940_001:0948c25": "他為決疑。莫見一相應生邪見。何以故。相",
    "T46n1940_001:0948c26": "相不同隱顯輕重有異心。若明了如鏡淨好",
    "T46n1940_001:0948c27": "醜自現。問曰。諸法實相無有善惡之相。云何",
    "T46n1940_001:0948c28": "行諸佛實法而有相現。答曰。諸法實相無相。",
    "T46n1940_001:0948c29": "能示世間之相。行者行道不念相不念無相。",
    "T46n1940_001:0949a01": "但觀心實性。心淨則一切法淨。心盡則一切",
    "T46n1940_001:0949a02": "法盡。但心心增上功成相現。喻如水盆處之",
    "T46n1940_001:0949a03": "密室。雖無心分別而眾相自現。問曰。相現之",
    "T46n1940_001:0949a04": "時真偽難知。云何可得別識而取捨耶。答曰。",
    "T46n1940_001:0949a05": "真偽實自難識。若好知識自為決定。雖然行",
    "T46n1940_001:0949a06": "者四儀一切相不得取。不得捨。若念想觀除",
    "T46n1940_001:0949a07": "能見般若。若取如人取虛空。若捨如人捨虛",
    "T46n1940_001:0949a08": "空。平等法界亦復如是。修行分中廣明條教。",
    "T46n1940_001:0949a09": "此不可載矣。",
    "T46n1940_001:0949a10": "方等三昧行法終"
}