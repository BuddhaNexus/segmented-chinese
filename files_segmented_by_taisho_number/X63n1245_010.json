{
    "X63n1245_010:0549c17": "重雕補註禪苑清規第十卷",
    "X63n1245_010:0549c19": "勸檀信",
    "X63n1245_010:0549c20": "在家菩薩先當事佛。務極嚴謹。永斷葷酒。堅守齋法。",
    "X63n1245_010:0549c21": "於諸慾染誓不擬犯。親近知識發明己見。隨其悟入",
    "X63n1245_010:0549c22": "如理修行。若初心之士。未能頓除葷酒。且食早素。一",
    "X63n1245_010:0549c23": "月之間已能減半。久習淳熟自能永斷長齋。及欲障",
    "X63n1245_010:0549c24": "厚者。先且奉行五戒。然後進登菩薩清淨大戒。若未",
    "X63n1245_010:0550a01": "能親近知識者。但應讀誦大乘助發正見。若未悟摩",
    "X63n1245_010:0550a02": "訶般若者。但依佛語修行。時中亦不虗棄。學般若菩",
    "X63n1245_010:0550a03": "薩。應當勤發願云。南無佛。南無法。南無僧。願身心安",
    "X63n1245_010:0550a04": "樂。進道無魔。般若光中念念之間。常以般若發悟一",
    "X63n1245_010:0550a05": "切眾生。普願一切眾生頓悟摩訶般若波羅密多。同",
    "X63n1245_010:0550a06": "成無上正遍知覺。",
    "X63n1245_010:0550a07": "齋僧儀",
    "X63n1245_010:0550a08": "齋僧之法以敬為宗。但依僧次延迎。不得妄生輕重。",
    "X63n1245_010:0550a09": "凡夫肉眼誰辨聖賢。誤起輕心定招薄福。或有親臨",
    "X63n1245_010:0550a10": "梵剎就設齋筵。此人來世之中必感自然之報。然而",
    "X63n1245_010:0550a11": "清淨福田理應專一。不宜多招賓客雜亂正因。設携",
    "X63n1245_010:0550a12": "親友隨喜勝緣。但可飲食均平請各隨眾。不可容居",
    "X63n1245_010:0550a13": "高位倍享精豐。僧在下流隨緣澹薄。設齋之日亦應",
    "X63n1245_010:0550a14": "慎護三業。不得飲酒食肉。若能如此。福德無量。",
    "X63n1245_010:0550a15": "百丈規繩頌",
    "X63n1245_010:0550a16": "按百丈大智禪師以禪宗肇自少室。至曹溪已來多",
    "X63n1245_010:0550a17": "居律寺。雖則別院。然於說法住持未合軌度。故常爾",
    "X63n1245_010:0550a18": "介懷。乃曰。祖宗之道欲誕布化。冀其將來永不泯者。",
    "X63n1245_010:0550a19": "豈當與諸部阿笈摩教為隨行耶(舊梵語阿含。新云阿笈摩。即小乘教",
    "X63n1245_010:0550a20": "也)。或曰瑜伽論．瓔珞經．大乘戒律何不依隨耶。師曰。",
    "X63n1245_010:0550a21": "吾所宗非局大小乘。非異大小乘。當愽約折中。設於",
    "X63n1245_010:0550a22": "制範。務其宜也。於是創意。別立禪居。",
    "X63n1245_010:0550a23": "　昔時居律寺　　別院啟禪門　　大智禪師後",
    "X63n1245_010:0550a24": "　方知祖道尊",
    "X63n1245_010:0550b01": "凡具道眼有可遵之德者。號曰長老。如西域道高臘",
    "X63n1245_010:0550b02": "長。呼須菩提等之謂也。既為化主。即處于方丈。同淨",
    "X63n1245_010:0550b03": "名之室。非私寢之室也。",
    "X63n1245_010:0550b04": "　道德兼隆者　　方能嗣祖宗　　須菩提雅號",
    "X63n1245_010:0550b05": "　無垢稱家風",
    "X63n1245_010:0550b06": "不立佛殿。唯搆法堂者。表佛祖親受。當代為尊也。",
    "X63n1245_010:0550b07": "　入門無佛殿　　陞座有虗堂　　即此傳心印",
    "X63n1245_010:0550b08": "　當知是法王",
    "X63n1245_010:0550b09": "所裒學眾無多少。二無高下。盡入僧堂中。依夏次安",
    "X63n1245_010:0550b10": "排。設長連牀椸架掛搭道具。",
    "X63n1245_010:0550b11": "　學徒無眾寡　　高下入僧堂　　道具安椸架",
    "X63n1245_010:0550b12": "　周圍設廣牀",
    "X63n1245_010:0550b13": "臥必斜枕牀脣。右脇吉祥睡者。以其坐禪既久。略偃",
    "X63n1245_010:0550b14": "息而已。具四威儀也。",
    "X63n1245_010:0550b15": "　斜枕牀脣臥　　安祥右脇眠　　暫時調四大",
    "X63n1245_010:0550b16": "　敷坐復安禪",
    "X63n1245_010:0550b17": "除入室請益。任學者勤怠。或上或下。不拘常準。",
    "X63n1245_010:0550b18": "　入室參玄理　　摳衣請益時　　任他勤與怠",
    "X63n1245_010:0550b19": "　上下勿常儀",
    "X63n1245_010:0550b20": "其闔院大眾朝參夕聚。長老上堂陞座。主事徒眾鴈",
    "X63n1245_010:0550b21": "立側聆。賓主問酬激揚宗要者。示依法而住也。",
    "X63n1245_010:0550b22": "　夕聚晨參處　　師徒集會時　　陞堂須鴈立",
    "X63n1245_010:0550b23": "　側耳聽玄微",
    "X63n1245_010:0550b24": "齋粥隨宜。二時均平。其節儉者表法食雙運也。行普",
    "X63n1245_010:0550c01": "請法者上下均力也。置十務謂之寮舍。每用首領一",
    "X63n1245_010:0550c02": "人管。多人營事。令各司其局也(主飰者自為飯頭。主菜者自為菜領。餘皆",
    "X63n1245_010:0550c03": "倣此)。",
    "X63n1245_010:0550c04": "　法食宜雙運　　精麤且過時　　諸頭分局務",
    "X63n1245_010:0550c05": "　普請貴勻齊",
    "X63n1245_010:0550c06": "或有假號竊形。混于清眾。竝別致喧撓之事。即堂司",
    "X63n1245_010:0550c07": "維那撿舉。抽下本位掛搭。擯令出院者。貴安清眾也。",
    "X63n1245_010:0550c08": "　不信天真佛　　來為假比丘　　即時抽掛搭",
    "X63n1245_010:0550c09": "　去矣莫迴頭",
    "X63n1245_010:0550c10": "或有所犯。即須集眾以拄杖杖之。焚燒道具。逐從偏",
    "X63n1245_010:0550c11": "門而出者。示耻辱也。",
    "X63n1245_010:0550c12": "　犯重焚衣鉢　　應當集眾人　　山藤聊示耻",
    "X63n1245_010:0550c13": "　驅擯出偏門",
    "X63n1245_010:0550c14": "詳此條制有四種益。一不污清眾生恭信心故。三業",
    "X63n1245_010:0550c15": "不善不可共住。準律合用梵壇治之。當驅出院。清眾",
    "X63n1245_010:0550c16": "既安。恭信生矣。二不毀僧形徇佛制故。隨宜懲罰得",
    "X63n1245_010:0550c17": "留法服。後必悔之。三不擾公門省獄訟故。四不洩于",
    "X63n1245_010:0550c18": "外護綱宗故。四來同居凡聖孰辨。且如來應世尚有",
    "X63n1245_010:0550c19": "六群之黨。況今像末豈得全無。向見有輩但見一僧",
    "X63n1245_010:0550c20": "有過便雷同譏誚。殊不知以輕眾慢法。其損甚大。今",
    "X63n1245_010:0550c21": "禪門若無妨害者。宜依百丈叢林格式量事區分。雖",
    "X63n1245_010:0550c22": "立法防姦未為賢士。然寧可有法而無犯。不可有犯",
    "X63n1245_010:0550c23": "而無教。推百丈禪師護法之益。其為大矣。",
    "X63n1245_010:0550c24": "　擯逐成何益　　安禪不毀僧　　公門無獄訟",
    "X63n1245_010:0551a01": "　祖蓆播嘉聲",
    "X63n1245_010:0551a02": "今禪門別行。由百丈之始。略敘大要。徧示後來。學者",
    "X63n1245_010:0551a03": "貴不忘其本也。諸方自古共遵。所濟眾務急。救弊之",
    "X63n1245_010:0551a04": "要者。凡三十件。用示方來。切在詳稟。確志維衛。永成",
    "X63n1245_010:0551a05": "軌範。俾醜迹穢聲無流外聽。不唯叔世禪林之光茂。",
    "X63n1245_010:0551a06": "亦乃護法之一端耳。其事件名數條牒如左。",
    "X63n1245_010:0551a07": "　百丈存綱領　　諸方酌古今　　始終三十事",
    "X63n1245_010:0551a08": "　一一護叢林",
    "X63n1245_010:0551a09": "一堂司凡掛搭僧人。須依六念上戒臘資次安掛。或",
    "X63n1245_010:0551a10": "寺門主執及化導迴。只可移上三五位。如經坐次已",
    "X63n1245_010:0551a11": "高不可更移。或監收及小頭首不用移改。或諸方僧",
    "X63n1245_010:0551a12": "或輔弼叢席道德名望者。先掛搭畢。後白住持人。高",
    "X63n1245_010:0551a13": "低移上切在臨時。",
    "X63n1245_010:0551a14": "　安僧排戒臘　　執事略推移　　小小諸頭首",
    "X63n1245_010:0551a15": "　還應似舊時　　輔弼叢林者　　名高道德高",
    "X63n1245_010:0551a16": "　到時先掛搭　　方稟住持人",
    "X63n1245_010:0551a17": "一參時巡堂。須依掛搭次第入堂。及晚參巡堂罷。各",
    "X63n1245_010:0551a18": "歸寮舍問訊後却來展單。",
    "X63n1245_010:0551a19": "　晚參逢念誦　　寮舍暫須還　　問訊竝湯罷",
    "X63n1245_010:0551a20": "　迴來却展單",
    "X63n1245_010:0551a21": "一新到三日內且於堂中候赴茶湯未。可便歸寮舍。",
    "X63n1245_010:0551a22": "及粥後偃息。須當早起。免見堂中尋請借問。喧動清",
    "X63n1245_010:0551a23": "眾。",
    "X63n1245_010:0551a24": "　初來三日內　　祇候赴茶湯　　粥後宜先起",
    "X63n1245_010:0551b01": "　時中且在堂",
    "X63n1245_010:0551b02": "一新到山門時特為點茶。其禮至重。凡接送盞槖切",
    "X63n1245_010:0551b03": "在恭謹。祇揖上下不可慢易有失禮儀。",
    "X63n1245_010:0551b04": "　山門如特為　　禮意重於山　　趂赴依時節",
    "X63n1245_010:0551b05": "　身心莫等閑",
    "X63n1245_010:0551b06": "一請假遊山只可半月。或過限者須呈祠部再守堂",
    "X63n1245_010:0551b07": "儀。如違。則準院施行。",
    "X63n1245_010:0551b08": "　請假遊山者　　還將半月期　　過時重掛搭",
    "X63n1245_010:0551b09": "　依舊守堂儀",
    "X63n1245_010:0551b10": "一新到掛搭後或起他遊。須候十五日堂儀滿。仍白",
    "X63n1245_010:0551b11": "堂司方可前去。貴消落牀曆。",
    "X63n1245_010:0551b12": "　堂儀經半月　　起必報堂司　　所貴消牀曆",
    "X63n1245_010:0551b13": "　如今去不辭",
    "X63n1245_010:0551b14": "一遇開啟聖節道場。或欲起離雲遊。須□一□上殿",
    "X63n1245_010:0551b15": "看經方可前去。無自輕易。",
    "X63n1245_010:0551b16": "　福田衣下客　　自古免征徭　　不是因祈禱",
    "X63n1245_010:0551b17": "　何緣等聖朝　　叢林逢聖節　　輪次預看經",
    "X63n1245_010:0551b18": "　事訖方前去　　酬恩勿自輕",
    "X63n1245_010:0551b19": "二時齋粥須依掛搭資次坐。不得過越高位。仍須候",
    "X63n1245_010:0551b20": "長版鳴方可下鉢。食時不得匙筯刮鉢作聲。動其無",
    "X63n1245_010:0551b21": "福鬼神生飢渴想。罪不可量。切宜低細。",
    "X63n1245_010:0551b22": "　巡堂依掛搭　　粥飯亦如之　　鵽鵰獼猴象",
    "X63n1245_010:0551b23": "　猶能識禮儀　　下鉢依時節　　安排應上肩",
    "X63n1245_010:0551b24": "　寅時長版後　　三下午齋前　　粥飯宜低細",
    "X63n1245_010:0551c01": "　無令鉢有聲　　鬼神生熱惱　　自損亦非輕",
    "X63n1245_010:0551c02": "一掛搭後臥具衣服常須齊整。非己單蓆不得擅意",
    "X63n1245_010:0551c03": "自移几開單。切須低細。亦不得於床上立地拽揲被",
    "X63n1245_010:0551c04": "服。及不得背面上床。",
    "X63n1245_010:0551c05": "　自己衣單下　　尋常要整齊　　他人安被處",
    "X63n1245_010:0551c06": "　不得擅遷移　　欲上長連榻　　常應面聖僧",
    "X63n1245_010:0551c07": "　展單心欲細　　開被手宜輕　　後夜聞開靜",
    "X63n1245_010:0551c08": "　方容疊寢衣　　莫於床上立　　禮度太乖違",
    "X63n1245_010:0551c09": "一臥袈裟不得推搭版頭及聖僧龕所。只得揲以淨",
    "X63n1245_010:0551c10": "巾襯蓋。安於枕前。次安上衫等衣。",
    "X63n1245_010:0551c11": "　佛制離衣宿　　安排向枕前　　版頭竝[木*案]上",
    "X63n1245_010:0551c12": "　疑悞涉瓜田　　莫卸裙衫睡　　堂中免衩衣",
    "X63n1245_010:0551c13": "　先賢令解帶　　權且為初機",
    "X63n1245_010:0551c14": "一粥前竝放參後不得開函櫃。及堂中不得聚頭說",
    "X63n1245_010:0551c15": "話。不得坐靠版頭。如出三門外遊處及爐中向火。不",
    "X63n1245_010:0551c16": "得高聲語笑及撥火等。或遇下帳簾。須當候鐘鳴。須",
    "X63n1245_010:0551c17": "至整齊。",
    "X63n1245_010:0551c18": "　放參同下帳　　鐘動各垂簾　　及早開函櫃",
    "X63n1245_010:0551c19": "　當知避眾嫌　　堂下勤宴坐　　廓下少閑遊",
    "X63n1245_010:0551c20": "　第一宜深戒　　全身靠版頭　　經行由靜默",
    "X63n1245_010:0551c21": "　況復在圍爐　　撥火竝閑話　　知君行業麤",
    "X63n1245_010:0551c22": "一後夜及版鐘未鳴。或先起。切須低聲。揭簾出入不",
    "X63n1245_010:0551c23": "得拖拽鞋靸。及洗面處不得高聲涕唾敲礚桶杓。驚",
    "X63n1245_010:0551c24": "動清眾。",
    "X63n1245_010:0552a01": "　涕唾拖鞋履　　清宵必共嫌　　輕輕拈桶杓",
    "X63n1245_010:0552a02": "　欵欵放門簾",
    "X63n1245_010:0552a03": "一掛牌接官須至齊赴。貴令整肅。生外護心。",
    "X63n1245_010:0552a04": "　尊官臨梵剎　　迎送動禪林　　去就應齊整",
    "X63n1245_010:0552a05": "　令生外護心",
    "X63n1245_010:0552a06": "一凡普請處。著五條衣。闔寮齊赴。除寮主外。及至普",
    "X63n1245_010:0552a07": "請處。不得聚頭說話。",
    "X63n1245_010:0552a08": "　普請除寮主　　應當掛五條　　作時須靜默",
    "X63n1245_010:0552a09": "　不得閙嘈嘈",
    "X63n1245_010:0552a10": "一諸寮舍命寮主者。須掛搭前後輪次主執一月日。",
    "X63n1245_010:0552a11": "貴上下均齊。彼此承奉。不得雜亂。免有橫譏。",
    "X63n1245_010:0552a12": "　若命寮中主　　須依掛搭推　　不唯消謗議",
    "X63n1245_010:0552a13": "　所貴在均齊",
    "X63n1245_010:0552a14": "一尊殿上只可焚香瞻禮。不可倚靠欄楯聚頭語笑。",
    "X63n1245_010:0552a15": "或披作衣時不得上殿而過。免有輕觸聖像。",
    "X63n1245_010:0552a16": "　殿塔焚修地　　龍神暗護持　　凭欄竝語笑",
    "X63n1245_010:0552a17": "　損福定無疑　　梵語安他會　　經言作務衣",
    "X63n1245_010:0552a18": "　若從尊殿過　　崇奉禮還虧",
    "X63n1245_010:0552a19": "一諸寮舍只得寮主及寮中上座一人寮內睡臥。如",
    "X63n1245_010:0552a20": "堂司請人睡。不在此限。",
    "X63n1245_010:0552a21": "　伴寮唯首座　　此外聽堂司　　大眾衣盂地",
    "X63n1245_010:0552a22": "　閑人總不宜",
    "X63n1245_010:0552a23": "一堂中及寮內去失衣物等。須具衣物色數時節處",
    "X63n1245_010:0552a24": "所聞白主首。驗認有無虗實。如情理重者白堂司集",
    "X63n1245_010:0552b01": "眾搜堂及寮。犯者公行。妄者弃眾。",
    "X63n1245_010:0552b02": "　眾中如去失　　色件要分明　　物重須搜撿",
    "X63n1245_010:0552b03": "　情輕事可評",
    "X63n1245_010:0552b04": "一浴時聞皷聲須得早赴。遲則有妨。行者澡洗。第一",
    "X63n1245_010:0552b05": "通皷第二通皷眾僧入浴。第三通皷山門主執者浴。",
    "X63n1245_010:0552b06": "煞皷行者浴。無令混雜。浴室內須用浴巾蓋體。各避",
    "X63n1245_010:0552b07": "眾眼。",
    "X63n1245_010:0552b08": "　兩會堂僧浴　　三通執事來　　淨人聞煞皷",
    "X63n1245_010:0552b09": "　次第勿相乖　　浴久妨清眾　　來遲礙淨人",
    "X63n1245_010:0552b10": "　裙衫須蓋體　　語笑莫紛紛",
    "X63n1245_010:0552b11": "一諸寮舍不得高聲讀誦經典竝閑雜文字。自己案",
    "X63n1245_010:0552b12": "分禪策文字常蓋齊整。或把針剃頭剪紙合藥或曬",
    "X63n1245_010:0552b13": "鞋靸。觸衣浴具皆於屋後僻處。仍逐時打疊。免有狼",
    "X63n1245_010:0552b14": "藉眾人處所。",
    "X63n1245_010:0552b15": "　几案宜瀟洒　　看常貴悄然　　慎言如不語",
    "X63n1245_010:0552b16": "　處眾似居山　　把針竝合藥　　剪紙剃頭時",
    "X63n1245_010:0552b17": "　作務喧清眾　　寮中總不宜　　晒鞋安浴具",
    "X63n1245_010:0552b18": "　乃至觸衣裳　　僻處竝寮後　　收時要審詳",
    "X63n1245_010:0552b19": "一聖眾內或有盜竊酒色及鬪諍污眾喧亂不律等",
    "X63n1245_010:0552b20": "事。皆集眾弃逐出院。不從即聞公。",
    "X63n1245_010:0552b21": "　盜財竝鬪諍　　酒色污僧倫　　速遣離清眾",
    "X63n1245_010:0552b22": "　容留即敗群",
    "X63n1245_010:0552b23": "一頭首等不安。輕可只於寮中將息三日。如病重者",
    "X63n1245_010:0552b24": "當白維那。移入延壽寮。",
    "X63n1245_010:0552c01": "　疾病經三日　　須歸延壽堂　　叢林知事者",
    "X63n1245_010:0552c02": "　到此勿彷徨",
    "X63n1245_010:0552c03": "一堂內清眾如不充主首掌握山門。但隨眾作務。齋",
    "X63n1245_010:0552c04": "粥參請外。當自省己。各守分業。積德隆道。用光叢席。",
    "X63n1245_010:0552c05": "不可已外干管院務。擅自更張生事。走扇是非。有撓",
    "X63n1245_010:0552c06": "清眾無令安靜。違者即准院令。",
    "X63n1245_010:0552c07": "　三條椽下客　　自了一身休　　幸有僧知事",
    "X63n1245_010:0552c08": "　何須強出頭",
    "X63n1245_010:0552c09": "一堂中凡坐時不得臨床前。須斂衣服近後穩坐。離",
    "X63n1245_010:0552c10": "牀脣五寸。貴無參差。發瞻敬意。",
    "X63n1245_010:0552c11": "　莫據牀脣坐　　衣裳直下垂　　應留展鉢地",
    "X63n1245_010:0552c12": "　前後勿參差",
    "X63n1245_010:0552c13": "一送亡僧不可語笑作樂。宜懷追慘。恐他道業未明",
    "X63n1245_010:0552c14": "虗生浪死。各自省究。或估唱衣物之時。本與清眾結",
    "X63n1245_010:0552c15": "緣共破慳貪。切不可輕唱貴賣剝削餘直。非為十方",
    "X63n1245_010:0552c16": "義聚。收唱衣錢除支使外。均俵清眾看經。或暫到見",
    "X63n1245_010:0552c17": "送及唱衣。三分得一分。或施主看經錢亦准此。",
    "X63n1245_010:0552c18": "　送死宜追慘　　防伊道未成　　遺財津送外",
    "X63n1245_010:0552c19": "　分俵為看經　　為破慳貪業　　僧亡必唱衣",
    "X63n1245_010:0552c20": "　標心圖世利　　不是出家兒　　見估亡僧物",
    "X63n1245_010:0552c21": "　三分得一分　　看經如後到　　折利亦同論",
    "X63n1245_010:0552c22": "一首座凡早晚坐堂竝早參及二時齋粥須至。先赴",
    "X63n1245_010:0552c23": "堂。或聖眾參差不合宜事。粥前大眾集當。須告白勸",
    "X63n1245_010:0552c24": "勉。貴得整齊。",
    "X63n1245_010:0553a01": "　首座為標準　　朝晡合坐堂　　早參竝粥飯",
    "X63n1245_010:0553a02": "　先到是尋常　　欲白堂中事　　寅朝眾集時",
    "X63n1245_010:0553a03": "　一言如當理　　何必在繁辭",
    "X63n1245_010:0553a04": "一知事職局臨事須以至公。各守法度。力荷叢席。至",
    "X63n1245_010:0553a05": "於內外事迹或未深通曉。須當上下通議。早晚參及",
    "X63n1245_010:0553a06": "動眾所如急幹竝須齊赴。貴率於眾。凡行者人工有",
    "X63n1245_010:0553a07": "過。但晚參庫堂內指約戒勵。或遇官客齋粥。二時不",
    "X63n1245_010:0553a08": "得行遣。慮動眾念。",
    "X63n1245_010:0553a09": "　職事宜通曉　　公清務保任　　赤心弘大眾",
    "X63n1245_010:0553a10": "　竭力荷叢林　　事有疑難處　　商量勿異心",
    "X63n1245_010:0553a11": "　相和如水乳　　握土變黃金　　庫堂懲有罪",
    "X63n1245_010:0553a12": "　須是晚參時　　粥飯竝官客　　聞之必皺眉",
    "X63n1245_010:0553a13": "一主首分司列局。主執山門大小事務。各有自來規",
    "X63n1245_010:0553a14": "式條目。當修本局務成事業。不可局外生事。貴當安",
    "X63n1245_010:0553a15": "靜。無至亂倫。",
    "X63n1245_010:0553a16": "　叢林分主首　　各自有司存　　守己都無事",
    "X63n1245_010:0553a17": "　侵權即亂倫",
    "X63n1245_010:0553a18": "一五日一參。三八日晚參。奉為四恩三有念誦。每月",
    "X63n1245_010:0553a19": "六為准。",
    "X63n1245_010:0553a20": "　念誦逢三八　　陞堂五日期　　昔賢垂懿範",
    "X63n1245_010:0553a21": "　後代莫相違",
    "X63n1245_010:0553a22": "一住持人每遇月旦須巡寮舍。安存清眾。詢及寮中",
    "X63n1245_010:0553a23": "或有欠闕動用等。及時應副。凡二時齋粥。住持人赴",
    "X63n1245_010:0553a24": "堂。兩通皷聲堂前鍾鳴入堂。如聲絕入堂。即當首座",
    "X63n1245_010:0553b01": "撿舉。或動眾普請及送亡僧估唱衣物等。竝須躬赴。",
    "X63n1245_010:0553b02": "如違盡當撿舉。仍無宦客乃無疾病。須當赴堂。不得",
    "X63n1245_010:0553b03": "別置粥食。山門知事亦皆准此。",
    "X63n1245_010:0553b04": "　自古巡寮法　　安存眾比丘　　有無應借問",
    "X63n1245_010:0553b05": "　應副莫遲留　　兩會厨前皷　　來時莫太遲",
    "X63n1245_010:0553b06": "　堂前鐘響處　　便是入堂時　　唱衣竝普請",
    "X63n1245_010:0553b07": "　粥飯送亡僧　　第一宜親赴　　叢林事不輕",
    "X63n1245_010:0553b08": "　住持竝執事　　粥飯勿乖常　　無病無官客",
    "X63n1245_010:0553b09": "　應須總赴堂",
    "X63n1245_010:0553b10": "前件規矩。先德垂範。十方清眾。宜各遵行。",
    "X63n1245_010:0553b12": "越州比丘　善祥　同集",
    "X63n1245_010:0553b13": "溫州比丘　法貴　校勘",
    "X63n1245_010:0553b14": "真定比丘　法深　管勾",
    "X63n1245_010:0553b15": "文林郎寧國軍節度推官　吳時　校勘",
    "X63n1245_010:0553b16": "朝奉大夫權知邵武軍管勸農公事　周玭　再",
    "X63n1245_010:0553b17": "校正",
    "X63n1245_010:0553b18": "朝請大夫新知郴州軍州主管學事兼管內勸農",
    "X63n1245_010:0553b19": "營田事借紫金魚袋　虞翔　刊行",
    "X63n1245_010:0553b21": "重雕補註禪苑清規第十卷(終)",
    "X63n1245_010:0553c03": "新添濾水法(並頌)",
    "X63n1245_010:0553c06": "菩薩戒經十八種物中濾水囊第九。常隨其身。如鳥",
    "X63n1245_010:0553c07": "二翼。　頌曰。",
    "X63n1245_010:0553c08": "　頭陀結夏遊方日　　濾水囊皆不可離",
    "X63n1245_010:0553c09": "　恰似飛禽生兩翼　　東西南北自相隨",
    "X63n1245_010:0553c10": "大集經云。畜生身細。猶如微塵十分之一。大者百萬",
    "X63n1245_010:0553c11": "由延。故知濾水是大慈悲乃成佛之因也。　頌曰。",
    "X63n1245_010:0553c12": "　十分去微蟲取一　　教中將喻水蟲身",
    "X63n1245_010:0553c13": "　慇懃濾水存悲濟　　便是將來成佛因",
    "X63n1245_010:0553c14": "菩薩多論云。舍利弗以淨天眼見水中空中蟲。如水",
    "X63n1245_010:0553c15": "邊沙器中粟無處不有。遂斷食。佛言。肉眼所見。濾羅",
    "X63n1245_010:0553c16": "所得。義淨三藏放生儀云。濾食水之人。來世當生淨",
    "X63n1245_010:0553c17": "土。　頌曰。",
    "X63n1245_010:0553c18": "　器中粟米水邊沙　　空水微塵量不差",
    "X63n1245_010:0553c19": "　濾水若能依聖制　　寶蓮金地樂無涯",
    "X63n1245_010:0553c20": "鼻柰耶律說二比丘欲向佛所。一人不飲蟲水。渴死",
    "X63n1245_010:0553c21": "生天。見佛得道。　頌曰。",
    "X63n1245_010:0553c22": "　比丘來見法中王　　忘却將行濾水囊",
    "X63n1245_010:0553c23": "　寧死不虧蟲水戒　　剎那成道澄真常",
    "X63n1245_010:0553c24": "一比丘飲水後至佛所。佛問其故。已脫憂多羅。僧示",
    "X63n1245_010:0554a01": "黃金身。云。汝癡人。用觀是四大身為幼成臭處。其見",
    "X63n1245_010:0554a02": "法者。即見我身。　頌曰。",
    "X63n1245_010:0554a03": "　飲水傷蟲行業疎　　可怜同伴不同塗",
    "X63n1245_010:0554a04": "　雖然得到祇園會　　只見黃金丈六軀",
    "X63n1245_010:0554a05": "宣律師云。濾水袋物雖輕小。所為極大。出家慈濟厥",
    "X63n1245_010:0554a06": "意在此。今上品高行尚飲用蟲水。況諸不肖。為可言",
    "X63n1245_010:0554a07": "哉。　頌曰。",
    "X63n1245_010:0554a08": "　濾羅雖小事非輕　　的的真慈護有情",
    "X63n1245_010:0554a09": "　大覺世尊明有敕　　上流何故不遵行",
    "X63n1245_010:0554a10": "義淨三藏寄歸傳云。西方用上白氎。冬夏宜將密絹",
    "X63n1245_010:0554a11": "或以米搡或可微煑。又六月七月其蟲更細不同餘",
    "X63n1245_010:0554a12": "時。生絹十重。蟲亦直過。樂護生者。理應念取緻練作",
    "X63n1245_010:0554a13": "袋。濾之方盡。　頌曰。",
    "X63n1245_010:0554a14": "　細氎作囊長一肘　　西天濾水舊家風",
    "X63n1245_010:0554a15": "　此方緻練方如法　　薄絹生疎盡不中",
    "X63n1245_010:0554a16": "寄歸傳云。可取熟絹笏尺四尺。挽襵兩頭刺使相著。",
    "X63n1245_010:0554a17": "兩角施帶兩畔橫杖。張開尺六兩邊繫柱。下以盆承。",
    "X63n1245_010:0554a18": "傾時鑵底須入羅內。水既足已即可翻羅。兩人各捉",
    "X63n1245_010:0554a19": "一頭。令入放生器內。上以水洗三遍。外邊更以水淋。",
    "X63n1245_010:0554a20": "度無蟲方罷。　頌曰。",
    "X63n1245_010:0554a21": "　兩邊羅樣要寬容　　攙攝縫來繫柱中",
    "X63n1245_010:0554a22": "　汲器竝須連底瀉　　翻時洗蕩要全功",
    "X63n1245_010:0554a23": "四分律云。作濾水囊如杓形。若三角。若作宏槨。若作",
    "X63n1245_010:0554a24": "漉瓶。寄歸傳云。河池之處或可安棬。用陰陽瓶。權時",
    "X63n1245_010:0554b01": "濟事。或作瓦盆子羅亦是省要。西方寺家多月銅作。",
    "X63n1245_010:0554b02": "　頌曰。",
    "X63n1245_010:0554b03": "　羅樣安棬或作瓶　　任從三角杓頭形",
    "X63n1245_010:0554b04": "　銅盆瓦缶竝宏槨　　得用隨緣到處精",
    "X63n1245_010:0554b05": "寄歸傳云。傾水之時罐底須入羅內。如其不爾。隨水",
    "X63n1245_010:0554b06": "落墜地墮盆。還不免殺。　頌曰。",
    "X63n1245_010:0554b07": "　濾水僧童欵欵傾　　細蟲迷悶可傷情",
    "X63n1245_010:0554b08": "　若教羅外遺涓滴　　不免依前是殺生",
    "X63n1245_010:0554b09": "薩婆多論云。今持戒審悉者。漉水竟著淨器中。向日",
    "X63n1245_010:0554b10": "群視。故有者如前更濾。　頌曰。",
    "X63n1245_010:0554b11": "　濾已應須子細觀　　有蟲重濾更重看",
    "X63n1245_010:0554b12": "　直須盡淨方隨意　　使用如今信者難",
    "X63n1245_010:0554b13": "寄歸傳云。亦既天明先觀缾水。可於白淨銅盞或螺",
    "X63n1245_010:0554b14": "盃漆器中頎取掬許。安竪甎上。或可別作觀水之水。",
    "X63n1245_010:0554b15": "以手掩口。良久視之。或於盆中看之。亦得蟲若毛端。",
    "X63n1245_010:0554b16": "必須存念。若見蟲者。倒瀉瓶中。更於餘水再三滌器。",
    "X63n1245_010:0554b17": "無蟲方罷。　頌曰。",
    "X63n1245_010:0554b18": "　銅盞螺盃漆器通　　日中觀水驗微蟲",
    "X63n1245_010:0554b19": "　應須洗滌存方便　　始盡毗尼救物功",
    "X63n1245_010:0554b20": "義淨三藏述護命放生儀。說放生器甚詳。器以銅鐵",
    "X63n1245_010:0554b21": "瓦木為之。底下安細。以雙繩放之。放下至水。㧞繩令",
    "X63n1245_010:0554b22": "覆。再三下濯方牽出。竝乞食時以小銅瓶子穿在左",
    "X63n1245_010:0554b23": "臂。以衣蓋之。宣律師云。損生妨道者。由不畜漉水袋。",
    "X63n1245_010:0554b24": "縱畜而不用。雖用而不漉蟲。雖瀉而損蟲命。寄歸云。",
    "X63n1245_010:0554c01": "在缾口之上翻羅。未曉放生之器。設令到水。蟲死何",
    "X63n1245_010:0554c02": "疑。　頌曰。",
    "X63n1245_010:0554c03": "　放生器下安雙細　　到水牽繩勢自翻",
    "X63n1245_010:0554c04": "　渴死羅中真可罪　　翻羅井上亦無端",
    "X63n1245_010:0554c05": "僧祇律云。濾已蟲水著器中。還送來處瀉。中若來處",
    "X63n1245_010:0554c06": "遠者。近有池七日不消者。以蟲著中。義淨三藏云。若",
    "X63n1245_010:0554c07": "井深處。或可別為盆貯。或可送往河池。瀉水竟時還",
    "X63n1245_010:0554c08": "濾滌器。奧法師菩薩戒鈔。既濾得已別置一放生盆。",
    "X63n1245_010:0554c09": "而令安詳置之於水。以護生命。　頌曰。",
    "X63n1245_010:0554c10": "　井遠泉深若厭煩　　護生宜用放生盆",
    "X63n1245_010:0554c11": "　安詳瀉向常流水　　俟入池中粗可論",
    "X63n1245_010:0554c12": "薩娑多論云。如法濾水。置一器中。足一日用。寄歸傳",
    "X63n1245_010:0554c13": "云。凡是經宿之水且不看者。有蟲無蟲。用皆招罪。",
    "X63n1245_010:0554c14": "頌曰。",
    "X63n1245_010:0554c15": "　濾水要期終日用　　來朝重濾恐重生",
    "X63n1245_010:0554c16": "　因思九夏多螻蟻　　舉足常應觀地行",
    "X63n1245_010:0554c17": "寄歸傳云。時有作小圓羅。纔受一升兩合。生疎薄絹",
    "X63n1245_010:0554c18": "元不觀蟲。懸著鉢邊。令他知見。無心護命日日招愆。",
    "X63n1245_010:0554c19": "師弟相承用為傳法。誠哉可歎。　頌曰。",
    "X63n1245_010:0554c20": "　去聖時遙律行衰　　小羅疎絹事堪悲",
    "X63n1245_010:0554c21": "　鉢邊掛去從人見　　堂上懸來備禮儀",
    "X63n1245_010:0554c22": "奧法師菩薩戒經鈔云。今見寺中常以麤布為之。乖",
    "X63n1245_010:0554c23": "角極甚。　頌曰。",
    "X63n1245_010:0554c24": "　麤布縫羅釜上安　　細蟲微命剎那間",
    "X63n1245_010:0555a01": "　鑊湯不是天然熱　　因果門中事好還",
    "X63n1245_010:0555a02": "義淨三藏云。神州之地四百餘城。出家之人動有萬",
    "X63n1245_010:0555a03": "計。於濾水事存心者寡。　頌曰。",
    "X63n1245_010:0555a04": "　神州四百有餘城　　多少名圓德行僧",
    "X63n1245_010:0555a05": "　赴火墮崖人易得　　濾蟲觀水却難能",
    "X63n1245_010:0555a06": "義淨三藏云。設使學通三藏。坐證四禪。鎮想無生。證",
    "X63n1245_010:0555a07": "心空理。若不護命依教奉持。終亦未免佛所呵責。十",
    "X63n1245_010:0555a08": "惡初罪誰代受之。　頌曰。",
    "X63n1245_010:0555a09": "　妙入三空談般若　　功圓八定證禪那",
    "X63n1245_010:0555a10": "　不於濾水存悲願　　未免如來一例呵",
    "X63n1245_010:0555a11": "寄歸傳云。若知寺不濾水。不合餐食。渴死長塗足為",
    "X63n1245_010:0555a12": "龜鏡。僧祇律云。若施主請比丘食。應問濾水未。若未",
    "X63n1245_010:0555a13": "濾者。自著濾之。　頌曰。",
    "X63n1245_010:0555a14": "　寺家不濾厨中水　　僧飯由來不合飡",
    "X63n1245_010:0555a15": "　俗舍有齋應借問　　濾時還復自家看",
    "X63n1245_010:0555a16": "菩薩戒經十重戒中殺戒最居第一。言菩薩以慈為",
    "X63n1245_010:0555a17": "本。眾生以命為貴也。又四分律云。九十波逸提用蟲",
    "X63n1245_010:0555a18": "水戒第九十。飲蟲水戒第六十二也。五分律云。墮用",
    "X63n1245_010:0555a19": "蟲。一一隨。宣律師云。性戒無懺。終須酬報。義淨三藏",
    "X63n1245_010:0555a20": "云。斯之罪咎欲如之何。直知束手泉門。任佗處分。經",
    "X63n1245_010:0555a21": "云。殺生之人當墮地獄餓鬼畜生。設得為人。短命仍",
    "X63n1245_010:0555a22": "多病故也。　頌曰。",
    "X63n1245_010:0555a23": "　殺戒偏居十重前　　一蟲一墮理照然",
    "X63n1245_010:0555a24": "　麤心飲用無慚愧　　束手泉門被業牽",
    "X63n1245_010:0555b01": "義淨三藏云。且如有屠牽羊入寺不過數口。放作長",
    "X63n1245_010:0555b02": "生。眾共聚看。彈指稱善。寧知房內用水。日殺千生。",
    "X63n1245_010:0555b03": "頌曰。",
    "X63n1245_010:0555b04": "　盡歎屠兒有道情　　施羊僧寺作長生",
    "X63n1245_010:0555b05": "　不知房內日用水　　殺業無過罪不輕",
    "X63n1245_010:0555b06": "元豐中衛州壇山六度寺濟律師增戒會不曾濾水。",
    "X63n1245_010:0555b07": "太閑和尚云。雖云增戒。却是增罪。慈悲之言。誰不警",
    "X63n1245_010:0555b08": "悟也。　頌曰。",
    "X63n1245_010:0555b09": "　記得壇山增戒會　　濟師全闕濾蟲緣",
    "X63n1245_010:0555b10": "　太閑和尚深呵責　　聚集僧徒長罪愆",
    "X63n1245_010:0555b11": "義淨三藏云。懷生者皆愛其生。上通賢智。有死者咸",
    "X63n1245_010:0555b12": "畏其死。下洎昆蟲。佛以大悲宣揚法化。於護生處極",
    "X63n1245_010:0555b13": "致慇懃。是佛弟子理應隨作。　頌曰。",
    "X63n1245_010:0555b14": "　任是昆蟲須惡死　　假如賢聖亦全生",
    "X63n1245_010:0555b15": "　若推此意觀蟲水　　何慮慈悲行不成",
    "X63n1245_010:0555b16": "古云。吾觀一滴水。八萬四千生。凡夫目不見。天眼自",
    "X63n1245_010:0555b17": "分明。　頌曰。",
    "X63n1245_010:0555b18": "　蠢動皆含佛性靈　　再三撈漉是修行",
    "X63n1245_010:0555b19": "　君看一掬尋常水　　何啻千生與萬生",
    "X63n1245_010:0555b20": "傳燈錄第五。智巖禪師未出家時。曾為郎將。雖在軍",
    "X63n1245_010:0555b21": "陣之中。弓上常懸濾水囊也。　頌曰。",
    "X63n1245_010:0555b22": "　昔時郎將在沙場　　弓上猶懸濾水囊",
    "X63n1245_010:0555b23": "　為報金田諸上士　　出家悲濟是尋常",
    "X63n1245_010:0555b24": "奧法師云。印度法則。僧徒出入乃至乞食。漉袋常須",
    "X63n1245_010:0555c01": "隨身。此物此方停來久矣。苦哉苦哉。故律云。寧可忍",
    "X63n1245_010:0555c02": "渴死。終死不飲蟲水。何以故。一飲水時損無量命。一",
    "X63n1245_010:0555c03": "日飲蟲水。罪過屠一生。特須誡之也。又賢愚經載尸",
    "X63n1245_010:0555c04": "毗國王割肉救鷹。金光明經說薩埵太子投身飼虎。",
    "X63n1245_010:0555c05": "　頌曰。",
    "X63n1245_010:0555c06": "　傷嗟濾水停來久　　珍重吾曹勉力行",
    "X63n1245_010:0555c07": "　飼虎餧鷹猶不[(厂@((既-旡)-日+口))*頁]　　一羅何惜為眾生",
    "X63n1245_010:0555c08": "涅槃經喻乘浮囊渡海。如持戒欲出生死。義淨三藏",
    "X63n1245_010:0555c09": "云。若能依教作者。現在得長命果報。是知沙彌救蟻",
    "X63n1245_010:0555c10": "不過數萬。尚感長命。況於濾水能護無數眾生也。殺",
    "X63n1245_010:0555c11": "生既墮三惡道。護生應得人天善趣。明矣。　頌曰。",
    "X63n1245_010:0555c12": "　欲趣菩提之道場　　濾囊今日是浮囊",
    "X63n1245_010:0555c13": "　人間天上莊嚴福　　此世他生壽命長",
    "X63n1245_010:0555c14": "宣律師云。水中細蟲無數。同水塵量。故涅槃經云。塵",
    "X63n1245_010:0555c15": "耶蟲耶。此言信矣。取緻[糸*表]作袋濾也萬盡。義淨三藏",
    "X63n1245_010:0555c16": "云。依教作者。來世當生淨土。又云。釋迦末法共結慈",
    "X63n1245_010:0555c17": "念之因。彌勒初成俱證無生之果。　頌曰。",
    "X63n1245_010:0555c18": "　擾擾塵蟲竟莫分　　好修因果濟沈淪",
    "X63n1245_010:0555c19": "　龍華會上無生記　　淨土光中不死人",
    "X63n1245_010:0555c20": "凡濾水者。應願諸蟲往生淨土。當來作佛。非但一朝",
    "X63n1245_010:0555c21": "免死。　頌曰。",
    "X63n1245_010:0555c22": "　菩薩興悲寄遠懷　　濾生當願託蓮臺",
    "X63n1245_010:0555c23": "　他年淨土微塵佛　　盡是羅中漉出來",
    "X63n1245_010:0555c24": "古清涼傳下卷。有清信士不詳其氏諱。年可二十。衣",
    "X63n1245_010:0556a01": "服襤褸。自云從抱腹山來。識者相傳云。每在并州巡",
    "X63n1245_010:0556a02": "市乞丐。以所乞得造濾水囊。可七八寸。造訖隨處勸",
    "X63n1245_010:0556a03": "人令用。凡造數千餘。信士神容簡暢。語論入微。皆謂",
    "X63n1245_010:0556a04": "不測之人也。　頌曰。",
    "X63n1245_010:0556a05": "　清涼信士行悲憫　　乞絹縫羅滿數千",
    "X63n1245_010:0556a06": "　隨乞隨縫隨布施　　勸人同結濾生緣",
    "X63n1245_010:0556a07": "世云。濾羅難安。多眾宗賾。崇寧元年於洪濟院厨前",
    "X63n1245_010:0556a08": "井邊安大水檻。上近檻唇別安小檻。穿角傍出。下安",
    "X63n1245_010:0556a09": "濾羅。傾水之時全無迸溢。亦五大眾沾足。浴院後架",
    "X63n1245_010:0556a10": "倣此。僧行東司亦皆濾水。出家之本道也。後住長蘆",
    "X63n1245_010:0556a11": "諸井濾水二十餘處。常住若不濾水。罪歸主執之人。",
    "X63n1245_010:0556a12": "普冀勉而行之。",
    "X63n1245_010:0556a14": "新添濾水法(竝頌終)"
}