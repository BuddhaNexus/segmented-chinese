{
    "T38n1780_005:0883a11": "淨名玄論卷第五(宗旨中)",
    "T38n1780_005:0883a13": "慧日道場沙門胡吉藏撰",
    "T38n1780_005:0883a14": "三論境智門",
    "T38n1780_005:0883a15": "智非孤生。必由境發。故境為智本。境非獨立。",
    "T38n1780_005:0883a16": "因智受名。故之智為境本。非境無以發智。",
    "T38n1780_005:0883a17": "非智無以照境。非境無以發智。故境為能發。",
    "T38n1780_005:0883a18": "智為所發。非智無以照境。故智為能照。境為",
    "T38n1780_005:0883a19": "所照。以境為能發。為智所照。即境能為智所。",
    "T38n1780_005:0883a20": "智為能照。為境所發。即智能為境所。境之所",
    "T38n1780_005:0883a21": "照。能發於智。故境所為智能。智之所發。能照",
    "T38n1780_005:0883a22": "於境。故智所為境能。不得言境前智後。亦非",
    "T38n1780_005:0883a23": "智前境後。亦非一時。唯得名因緣境智也。",
    "T38n1780_005:0883a24": "問。以何為境。而能發智。答。如來常依二諦說",
    "T38n1780_005:0883a25": "法。故二諦名教。能生二智。故二諦名境。關",
    "T38n1780_005:0883a26": "中曇影法師注中論。親承什公音旨。什師",
    "T38n1780_005:0883a27": "云。傳吾業者。寄在道融曇影僧叡乎。影公序",
    "T38n1780_005:0883a28": "二諦云。以真諦故無有。以俗諦故無無。真故",
    "T38n1780_005:0883a29": "無有。雖無而有。俗故無無。雖有而無。雖無而",
    "T38n1780_005:0883b01": "有。不滯於無。雖有而無。不累於有。不滯於",
    "T38n1780_005:0883b02": "無。故斷無見滅。不累於有。故常著氷消。寂此",
    "T38n1780_005:0883b03": "諸邊。故名為中。詳此意者。真故無有。雖無而",
    "T38n1780_005:0883b04": "有。即是不動真際而建立諸法。俗故無無。雖",
    "T38n1780_005:0883b05": "有而無。即是不壞假名而說實相。以不壞假",
    "T38n1780_005:0883b06": "名而說實相。雖曰假名。宛然實相。不動真際。",
    "T38n1780_005:0883b07": "建立諸法。雖曰真際。宛然諸法。以真際宛然",
    "T38n1780_005:0883b08": "諸法。故不滯於無。諸法宛然實相。則不累於",
    "T38n1780_005:0883b09": "有。不累於有故不常。不滯於無故非斷。即中",
    "T38n1780_005:0883b10": "道也。由斯二諦。發生二智。以了諸法實相故。",
    "T38n1780_005:0883b11": "生漚和波若。以悟實相諸法故。生般若漚和。",
    "T38n1780_005:0883b12": "漚和般若而宛然漚和。般若漚和而宛然般",
    "T38n1780_005:0883b13": "若。以漚和宛然般若故。不著於有。般若宛然",
    "T38n1780_005:0883b14": "漚和故。不滯於無。不累於有。故常著氷消。不",
    "T38n1780_005:0883b15": "滯於無。故斷無見滅。寂此諸邊。故名中觀。是",
    "T38n1780_005:0883b16": "以二諦中道。還發生二智中觀。觀二智中觀。",
    "T38n1780_005:0883b17": "還照二諦中道。故境稱於智。智稱於境。境名",
    "T38n1780_005:0883b18": "智境。故智名境智也。二境既正。則二智義明。",
    "T38n1780_005:0883b19": "故須幻境以明智也。二乘不得二智。良由不",
    "T38n1780_005:0883b20": "見此二諦。不得正觀。亦由不見二諦即是中",
    "T38n1780_005:0883b21": "道故也。",
    "T38n1780_005:0883b22": "問。般若照諸法實相。漚和照實相諸法。則般",
    "T38n1780_005:0883b23": "若不照諸法。漚和不照實相。將非限局聖心",
    "T38n1780_005:0883b24": "失無礙妙用。答。般若為漚和之體。漚和是般",
    "T38n1780_005:0883b25": "若之用。體鑒實相。用照諸法。故開此二門。智",
    "T38n1780_005:0883b26": "無不圓。照無不盡。若同照實相。並鑒諸法。則",
    "T38n1780_005:0883b27": "二境不分。兩慧無別。問。舊說亦然。與今何",
    "T38n1780_005:0883b28": "異。答。般若體非不能照諸法。但用既照。不煩",
    "T38n1780_005:0883b29": "般若照耳。若用既照諸法。而體復照者。則一",
    "T38n1780_005:0883c01": "境二照。既一境二照。亦應二境一智生。是故",
    "T38n1780_005:0883c02": "但明般若照實相。漚和照諸法。舊義般若不",
    "T38n1780_005:0883c03": "能照諸法。漚和不能知實相。雖復並觀。智用",
    "T38n1780_005:0883c04": "恒別。則是格局聖心。封執二見也。",
    "T38n1780_005:0883c05": "問。前云般若不著有。方便不證空。何故。復云",
    "T38n1780_005:0883c06": "漚和涉有不著。般若照空無滯。答。不著空者。",
    "T38n1780_005:0883c07": "凡有二義。一者般若照實相。實相既無所依。",
    "T38n1780_005:0883c08": "則般若亦無所著。此是般若之力。二者不證",
    "T38n1780_005:0883c09": "空名為不著。此方便力也。不著有者。亦具二",
    "T38n1780_005:0883c10": "義。一者般若入空故。言不著有。二者方便為",
    "T38n1780_005:0883c11": "般若所道故。能涉有不著。是般若力。是故。經",
    "T38n1780_005:0883c12": "中或言般若不著空。方便不著有。或言般若",
    "T38n1780_005:0883c13": "不著有。方便不證空。各舉一門。義無二也。",
    "T38n1780_005:0883c14": "問。若般若照空。漚和鑒有。則二智俱照。云何",
    "T38n1780_005:0883c15": "言般若無知。答。般若雖知而無所知。雖無所",
    "T38n1780_005:0883c16": "知。而無所不知。問。般若知實相。故言無知。",
    "T38n1780_005:0883c17": "亦則知般若。故言無知。答。既約二境。分於二",
    "T38n1780_005:0883c18": "智。般若但知實相。故言無知。不得云知般若",
    "T38n1780_005:0883c19": "故無知。若知般若。則是方便知。問。般若契",
    "T38n1780_005:0883c20": "實相。則內外並[穴/俱]。緣觀俱寂。方便照俗。何",
    "T38n1780_005:0883c21": "能知此般若。答。般若無知而知。為方便所知。",
    "T38n1780_005:0883c22": "知而無知。則方便不知。問。般若無知而知。知",
    "T38n1780_005:0883c23": "而無知。方便亦得爾不。答。指實為權。指權為",
    "T38n1780_005:0883c24": "實。權實不二。亦得爾也。不二而二。則無知而",
    "T38n1780_005:0883c25": "知。名為方便。二而不二。則知而無知。名為般",
    "T38n1780_005:0883c26": "若。問。般若照空。具知無知。方便鑒有。何故",
    "T38n1780_005:0883c27": "不具知無知耶。答。二而不二。皆具二也。不二",
    "T38n1780_005:0883c28": "而二。般若所知之境是空。能知之慧為有。故",
    "T38n1780_005:0883c29": "具知無知。而亦便能知所知境。智皆有。故波",
    "T38n1780_005:0884a01": "若有知有無知。而方便但有知也。問。云何般",
    "T38n1780_005:0884a02": "若具知無知。答般若知實相。是故名知。既契",
    "T38n1780_005:0884a03": "實相。則內外並[穴/俱]。緣觀俱寂。故名無知。雖緣",
    "T38n1780_005:0884a04": "觀俱寂。而境智宛然。故知無所知。無知而知。",
    "T38n1780_005:0884a05": "問。此與開善至忌彌存義何異耶。答。彼彌存",
    "T38n1780_005:0884a06": "之義。終非至忌。至忌之義。終非彌存。今以彌",
    "T38n1780_005:0884a07": "存為至忌。至忌為彌存。是故為異。問。舊亦如",
    "T38n1780_005:0884a08": "是。與今何異。答。彼至忌之義。知終不作境。",
    "T38n1780_005:0884a09": "境終不成智。則是境智二見。何名至忌。若智",
    "T38n1780_005:0884a10": "則是境。境既無智。無智亦無知。若境則是智。",
    "T38n1780_005:0884a11": "智既無所不知。則境亦無所不知。而實不爾。",
    "T38n1780_005:0884a12": "故終是二見。今對此一門。略敘大乘樞要觀",
    "T38n1780_005:0884a13": "行淵府。經云。貪欲則是道。恚癡亦復然。如是",
    "T38n1780_005:0884a14": "三法中。具無量諸佛道。貪欲則是道者。求貪",
    "T38n1780_005:0884a15": "欲。四句內外畢竟無從。貪欲本來自性清淨。",
    "T38n1780_005:0884a16": "則是實相。如此了悟。便名般若。豈有實相之",
    "T38n1780_005:0884a17": "境異般若觀耶。故境智不二。雖四句內外求",
    "T38n1780_005:0884a18": "貪不得。而則見於眾生宛然有貪欲。便是方",
    "T38n1780_005:0884a19": "便。傷眾生無貪謂貪。而欲拔之。故則此方便。",
    "T38n1780_005:0884a20": "復名大悲。欲令悟貪無貪。與無貪之樂。則此",
    "T38n1780_005:0884a21": "大悲。復名大慈。無故一句觀行。具足境智及",
    "T38n1780_005:0884a22": "慈悲等萬行。初信此法為十信。解此法為十",
    "T38n1780_005:0884a23": "解。乃至證悟此法為十地。究竟了達為佛果。",
    "T38n1780_005:0884a24": "豈非一貪中具無量諸佛道耶。故無不同。舊",
    "T38n1780_005:0884a25": "宗別有真境。會之而生慈悲。起境智至忌",
    "T38n1780_005:0884a26": "就。就一貪作既爾。歷一切法例然。",
    "T38n1780_005:0884a27": "問。大品明實相不生不滅能生般若。涅槃云。",
    "T38n1780_005:0884a28": "十二因緣不生不滅。乃至非因非果。能發觀",
    "T38n1780_005:0884a29": "智。此二同明境智。有何異耶。答。開合不同。",
    "T38n1780_005:0884b01": "略有四句。一開因果開境智。二合因果合境",
    "T38n1780_005:0884b02": "智。三合因果開境智。四開因果合境智也。開",
    "T38n1780_005:0884b03": "因果開境智者。則般若所明。因有道慧道種",
    "T38n1780_005:0884b04": "慧。果則一切智一切種智。謂開因果也。實相",
    "T38n1780_005:0884b05": "能生般若。則實智之境。世諦能生方便。為權",
    "T38n1780_005:0884b06": "智之境。謂開境智也。次合因果合境智者。如",
    "T38n1780_005:0884b07": "涅槃五性之義。一者因性。二者因因性。三者",
    "T38n1780_005:0884b08": "果性。四者果果性。五者非因非果性。此之五",
    "T38n1780_005:0884b09": "性。更無二體。十二因緣能生之義。則名為境。",
    "T38n1780_005:0884b10": "所發之義。便名觀智。觀明了故稱菩提。菩",
    "T38n1780_005:0884b11": "提無累。即是果果。然十二因緣。本性清淨。未",
    "T38n1780_005:0884b12": "曾因果。亦非境智。故名非因非果。然此五性。",
    "T38n1780_005:0884b13": "既無二體。但轉境為智。變因為果。如此因果。",
    "T38n1780_005:0884b14": "未曾因果。故五性一體。名合因果合境智也。",
    "T38n1780_005:0884b15": "三合因果開境智者。亦如大品。以般若為因。",
    "T38n1780_005:0884b16": "薩婆若為果。因果更無有二。般若之因。變名",
    "T38n1780_005:0884b17": "薩婆若果。如什公云。薩婆若則老般若。此名",
    "T38n1780_005:0884b18": "合因果也。開境智者。實相雖能生般若。而不",
    "T38n1780_005:0884b19": "轉實相之境為般若。世諦雖生方便。不轉世",
    "T38n1780_005:0884b20": "諦之境。為方便之智。故名開境智也。開因果",
    "T38n1780_005:0884b21": "合境智者。亦如涅槃以轉境為智。故言合境",
    "T38n1780_005:0884b22": "智。而有因與因因。果與果果。故言開因果。",
    "T38n1780_005:0884b23": "問。涅槃既轉境為智。言合境智者。亦轉因為",
    "T38n1780_005:0884b24": "果。何故非合因果耶。答。文開因與因因果與",
    "T38n1780_005:0884b25": "果果。故言開因果。而取境智。並作因因之名。",
    "T38n1780_005:0884b26": "沒境智之稱。故言合境智也。問。涅槃般若何",
    "T38n1780_005:0884b27": "故開合。答。涅槃就十二因緣。辨境智義。欲明",
    "T38n1780_005:0884b28": "一切眾生皆有佛性。眾生則是十二因緣。十",
    "T38n1780_005:0884b29": "二因緣。能生則境。所生則智。更無二體。故明",
    "T38n1780_005:0884c01": "合境智也。大品辨實相能生般若。所生即菩",
    "T38n1780_005:0884c02": "薩觀智。是有為般若。能生實相即無為般若。",
    "T38n1780_005:0884c03": "故不轉無為般若成有為般若。故開境智。故",
    "T38n1780_005:0884c04": "般若明不二二。涅槃辨二不二。故二經同明",
    "T38n1780_005:0884c05": "境智。境智不同。",
    "T38n1780_005:0884c06": "四同異門",
    "T38n1780_005:0884c07": "問曰。凡有五時二智。一照事中之法為權。鑒",
    "T38n1780_005:0884c08": "四諦之理為實。謂三藏教二智也。二照真空",
    "T38n1780_005:0884c09": "為實。鑒俗有為權。大品教二智也。三知病識",
    "T38n1780_005:0884c10": "藥為實。應病授藥為權。淨名教二智也。四照",
    "T38n1780_005:0884c11": "一無乘為實。鑒三乘為權。法華教二智也。",
    "T38n1780_005:0884c12": "五照常住為實。鑒生死無常為權。涅槃教二",
    "T38n1780_005:0884c13": "智也。如上所明者。乃是釋大品教意。云何乃",
    "T38n1780_005:0884c14": "以解淨名經宗。答。五時之說。四宗之論。人師",
    "T38n1780_005:0884c15": "自心乖文傷義。昔已具詳。今當略說。尋一經",
    "T38n1780_005:0884c16": "之內。具有五文。不待始終。方備諸智。如大品",
    "T38n1780_005:0884c17": "明。廣說三乘之教。則菩薩遍學諸道。即識照",
    "T38n1780_005:0884c18": "四諦之理為實。鑒事中之法為權。故大品教",
    "T38n1780_005:0884c19": "中。有三藏二智也。般若鑒空。漚和涉有。九十",
    "T38n1780_005:0884c20": "章經。盛談此法。則空有二智。釋畢定品。引法",
    "T38n1780_005:0884c21": "華之意。即三一二智也。法尚品說。諸佛色身",
    "T38n1780_005:0884c22": "有去來。法身無去來。即常無常二智也。知病",
    "T38n1780_005:0884c23": "識藥。眾經皆具。不待言之。故大品一經具五",
    "T38n1780_005:0884c24": "二智。何得言但約空有權實。淨名經中。具諸",
    "T38n1780_005:0884c25": "智者。問疾品云。三空自調為慧。嚴土化人為",
    "T38n1780_005:0884c26": "方便。則空有二智。弟子品明。佛身無為不墮",
    "T38n1780_005:0884c27": "諸數。謂本常住。但為出五濁。方便示疾。即迹",
    "T38n1780_005:0884c28": "無常。照此本跡。則常無常二智也。不二法門",
    "T38n1780_005:0884c29": "明。聲聞心菩薩心不二。則是一乘。明大小為",
    "T38n1780_005:0885a01": "二。名為三乘。謂三一二智也。",
    "T38n1780_005:0885a02": "問。不二法門云何則一乘耶。答。不二之理。則",
    "T38n1780_005:0885a03": "是一乘本。由體不二之理。故生不二之觀。依",
    "T38n1780_005:0885a04": "不二觀能導引眾行。出於生死。到彼薩雲。故",
    "T38n1780_005:0885a05": "十二門論云。大分深義。所謂定空也。以通",
    "T38n1780_005:0885a06": "達是義。則通達大乘。具六波羅蜜。無所障礙。",
    "T38n1780_005:0885a07": "問。不二之理。通為三乘之本。豈但一乘本耶。",
    "T38n1780_005:0885a08": "答。理既無二。乘豈三哉。但唱此言。則知歸",
    "T38n1780_005:0885a09": "一。又尚明常住。豈未顯一乘。故知淨名經亦",
    "T38n1780_005:0885a10": "具五二智。法華具五者。方便品云。我雖說涅",
    "T38n1780_005:0885a11": "槃。是亦非真滅。諸法從本來。常自寂滅相。昔",
    "T38n1780_005:0885a12": "涅槃非真滅。今涅槃為真滅。則昔無涅槃非",
    "T38n1780_005:0885a13": "真常。今涅槃為真常。天親之論釋壽量品。具",
    "T38n1780_005:0885a14": "明三身。化身有始有終。報身有始無終。法身",
    "T38n1780_005:0885a15": "無始無終。故知具有常無常義。又若一乘之",
    "T38n1780_005:0885a16": "果。猶是無常。則果同灰斷。云何得因異聲聞。",
    "T38n1780_005:0885a17": "故有常無常二智。安樂行品。明知一切法空",
    "T38n1780_005:0885a18": "如實相。則是實慧。知因緣生。謂方便慧。亦具",
    "T38n1780_005:0885a19": "空有二慧。歎聲聞德。猶依小乘。故知亦有三",
    "T38n1780_005:0885a20": "藏二智。涅槃具五。不復待言。",
    "T38n1780_005:0885a21": "問。若一教之中。具含諸智。即但是一經。何有",
    "T38n1780_005:0885a22": "諸部。答。諸大乘經。通為顯道。道既無二。教",
    "T38n1780_005:0885a23": "豈異哉。故亦得名為一部。所以諸大乘經。通",
    "T38n1780_005:0885a24": "稱方廣。但顯道多門。故有眾經之異。又雖一",
    "T38n1780_005:0885a25": "經之內具明五種。但一義有傍正。故諸部不",
    "T38n1780_005:0885a26": "同。三藏教則但明事理權實。未辨餘門。故大",
    "T38n1780_005:0885a27": "品以空有為正。餘義為傍。法華三一為端。餘",
    "T38n1780_005:0885a28": "皆汎辨。涅槃以常無常為旨。餘悉並明。問。眾",
    "T38n1780_005:0885a29": "經何故有此傍正。答。有二種菩薩。一直往菩",
    "T38n1780_005:0885b01": "薩。二迴小入大之人。般若為直往菩薩。說方",
    "T38n1780_005:0885b02": "便實慧。令不著三界。實慧方便。令不墮二乘。",
    "T38n1780_005:0885b03": "有兩健人。各扶一腋。直至佛道。不須明三乘",
    "T38n1780_005:0885b04": "為方便。一乘為真實。故法華云。有佛子心淨",
    "T38n1780_005:0885b05": "柔軟亦利根。我記如是人。來世得作佛。是等",
    "T38n1780_005:0885b06": "聞得佛。大喜充遍身。則般若時事也。而迴小",
    "T38n1780_005:0885b07": "入大之人。大品之時。根猶未熟。故不正明三",
    "T38n1780_005:0885b08": "一之義。而畢定品。引法華經明退不退者。蓋",
    "T38n1780_005:0885b09": "是般若後分傍及之耳。三明無常之執。至大",
    "T38n1780_005:0885b10": "品時。其根未傾。故不廣說常住。但般若謳和",
    "T38n1780_005:0885b11": "既是因行。復須識果法。是故。大品後分。略明",
    "T38n1780_005:0885b12": "法身常住。迹有去來。又常啼本求般若。故",
    "T38n1780_005:0885b13": "以二慧為正。中路疑佛去來。故傍明本跡。",
    "T38n1780_005:0885b14": "問。大品明有為般若無為般若。豈不正辨常",
    "T38n1780_005:0885b15": "無常耶。答。無為般若。凡有二種。一者以實相",
    "T38n1780_005:0885b16": "境名無為般若。所生觀智名有為般若。二者",
    "T38n1780_005:0885b17": "以佛果法身名無為般若。菩薩因慧名有為",
    "T38n1780_005:0885b18": "般若。大品中。正明境智。為無為義。傍明因",
    "T38n1780_005:0885b19": "果。為無為義。是以論云。欲得有為般若。當學",
    "T38n1780_005:0885b20": "無為。此明欲得觀智。當觀實相境。若言欲得",
    "T38n1780_005:0885b21": "於因當學果者。於義不便也。又實相能生般",
    "T38n1780_005:0885b22": "若。正是以境生智。若言以果生因。義非便也。",
    "T38n1780_005:0885b23": "若以實相則是法身。以如為佛者。則此境智",
    "T38n1780_005:0885b24": "便是因果。上五句中。已詳此意。法華經。正為",
    "T38n1780_005:0885b25": "迴小入大之人。故明三乘為方便。令其捨小",
    "T38n1780_005:0885b26": "乘。一乘為真實。勸其取大。故正明三一二慧",
    "T38n1780_005:0885b27": "也。既捨小求大。則發菩提心。修菩薩行。復學",
    "T38n1780_005:0885b28": "空有權實。不著三界。不墮二乘。直至佛道。但",
    "T38n1780_005:0885b29": "大品既已廣明。故法華但略說也。三根聲聞。",
    "T38n1780_005:0885c01": "當法華之席。不執無常。未明常樂。但既說一",
    "T38n1780_005:0885c02": "乘之因。須辨法身之果。是故。後分略辨常與",
    "T38n1780_005:0885c03": "無常。又說常住。成其一乘。若是無常。應同灰",
    "T38n1780_005:0885c04": "斷。既異昔三。則知常住。皆是傍明。非正宗",
    "T38n1780_005:0885c05": "也。",
    "T38n1780_005:0885c06": "問。大品明境智為無為。云何傍正。答。實相境",
    "T38n1780_005:0885c07": "雖是般若本。而大品始終正明二慧。二慧則",
    "T38n1780_005:0885c08": "所生。是有為般若。故以有為是正也。故不得",
    "T38n1780_005:0885c09": "以境為宗。",
    "T38n1780_005:0885c10": "問。大品若正明有為般若者。不住法。住般若。",
    "T38n1780_005:0885c11": "具足六度萬行。為是有為。為是無為。答。不住",
    "T38n1780_005:0885c12": "法者。謂不住一切有所得法以不住一切法。",
    "T38n1780_005:0885c13": "故住般若。此則實相般若。以下具足六度。六",
    "T38n1780_005:0885c14": "波羅蜜中第六般若。則是有為般若。由不住",
    "T38n1780_005:0885c15": "一切法故。住實相般若。故生觀智。便具足有",
    "T38n1780_005:0885c16": "為波若。由有為波若故。導成萬行。故明三",
    "T38n1780_005:0885c17": "法。一者實相般若。二觀智般若。三導成因果",
    "T38n1780_005:0885c18": "諸行。問。何以知此是實相般若。答。二義論",
    "T38n1780_005:0885c19": "之。一者前六家解中。第五名無為。第六非有",
    "T38n1780_005:0885c20": "為非無為。則是實相。又若言不住法住般若",
    "T38n1780_005:0885c21": "非實相般若。下六度中。第六復是何般若耶。",
    "T38n1780_005:0885c22": "以第六是觀智有為般若。故知初是實相無",
    "T38n1780_005:0885c23": "為波若。",
    "T38n1780_005:0885c24": "問。大品何故以境智為無為是正。涅槃以因",
    "T38n1780_005:0885c25": "果為無為是正耶。答。大品說菩薩行。實相生",
    "T38n1780_005:0885c26": "於般若。般若故有區和。是故。以境智無正。",
    "T38n1780_005:0885c27": "涅槃正明果得。故生死因位以來。皆是無常。",
    "T38n1780_005:0885c28": "如來法身。始是常住。涅槃正辨果法。故以因",
    "T38n1780_005:0885c29": "果為無為。是正宗也。涅槃教起。正為無常之",
    "T38n1780_005:0886a01": "執。故開常住。三一空有。前教已明。故但略說。",
    "T38n1780_005:0886a02": "問。般若等經。為直往菩薩。法華之教。為迴小",
    "T38n1780_005:0886a03": "入大之人。則攝緣已周。涅槃教興。復何取",
    "T38n1780_005:0886a04": "為哉。答。設教多意。不可一途。大品十九因",
    "T38n1780_005:0886a05": "緣。涅槃所為非一。依法華意釋此同者。諸",
    "T38n1780_005:0886a06": "子有二。一者失心。則鈍根之人。二不失心。謂",
    "T38n1780_005:0886a07": "利根人也。雖有直往之與迴小。聞般若法華。",
    "T38n1780_005:0886a08": "並皆領悟。謂不失心子。利根人也。餘失心鈍",
    "T38n1780_005:0886a09": "根。猶未服藥。故入雙林唱滅。為說涅槃。方乃",
    "T38n1780_005:0886a10": "取信。若然者。始蓮華藏。終跋提河。但有利鈍",
    "T38n1780_005:0886a11": "二種緣也。又般若法華之座。皆已得道。今聞",
    "T38n1780_005:0886a12": "涅槃更復進悟。故云為人中象王迦葉菩薩",
    "T38n1780_005:0886a13": "說是經也。又有二緣。一歷教已得悟緣。二直",
    "T38n1780_005:0886a14": "聞涅槃則便受道。故波若法華。雖為二人。更",
    "T38n1780_005:0886a15": "說涅槃二智也。別論二經。",
    "T38n1780_005:0886a16": "問。大品二智與淨名二智何異。答。凡有三說。",
    "T38n1780_005:0886a17": "辨五時義。如上所明。大品鑒空有為二慧。淨",
    "T38n1780_005:0886a18": "名知病識藥。應病授藥。無為權實。用四時。義",
    "T38n1780_005:0886a19": "云大品淨名。同為第二教。但大品通說淺深。",
    "T38n1780_005:0886a20": "淨名徧明八地以上然同辨照空為實鑒有",
    "T38n1780_005:0886a21": "為權也。此二南土人釋也。有人言。維摩是圓",
    "T38n1780_005:0886a22": "教。非染非淨。染淨雙遊。此北土論師釋也。今",
    "T38n1780_005:0886a23": "謂不然。智度菩薩母。方便以為父。一切眾導",
    "T38n1780_005:0886a24": "師。無不由是生。豈得局在波若。不通淨名。又",
    "T38n1780_005:0886a25": "鑒空照有。故名般若漚和。此多明菩薩自行。",
    "T38n1780_005:0886a26": "知病識藥。應病授藥。蓋明大士化他之法。夫",
    "T38n1780_005:0886a27": "為菩薩。皆具斯二。何得以化他而呈淨名。自",
    "T38n1780_005:0886a28": "行以局大品。故前釋為非也。釋論列法華等",
    "T38n1780_005:0886a29": "十種大經。而般若最大。豈言大品通說淺深。",
    "T38n1780_005:0886b01": "淨名獨明妙道。若言淨名是八地以上之人。",
    "T38n1780_005:0886b02": "故法深者。如來為究竟果地。於般若應為宗",
    "T38n1780_005:0886b03": "妙。又身子善吉小人說之。便非大法。若云淨",
    "T38n1780_005:0886b04": "名辨不思議。巨細容入。復為深者。般若明指",
    "T38n1780_005:0886b05": "障風力。毛舉大千。豈不明耶。又般若謳和。不",
    "T38n1780_005:0886b06": "思議之本也。借座請飯。不思議之迹也。大品",
    "T38n1780_005:0886b07": "盛明二慧。則辨不思議本。淨名現通。乃顯不",
    "T38n1780_005:0886b08": "思議迹。何得本通淺深。而跡謂為妙。若三乘",
    "T38n1780_005:0886b09": "通學般若。故復般若通淺深。淨名釋於智度",
    "T38n1780_005:0886b10": "菩薩母。則是般若。豈不通。又云。是圓頓教",
    "T38n1780_005:0886b11": "者。是亦不然。般若等亦廣歎菩薩權道方便。",
    "T38n1780_005:0886b12": "何故獨以淨名為圓頓教耶。今明。大品淨名",
    "T38n1780_005:0886b13": "明二惠有同異。所言同者。智度菩薩母。方便",
    "T38n1780_005:0886b14": "以為父。則知二經。皆照空為實。涉有為權也。",
    "T38n1780_005:0886b15": "所言異者。大品先明實慧。後明方便。九十章",
    "T38n1780_005:0886b16": "經。開為二道。六十六品。明般若道。餘二十四",
    "T38n1780_005:0886b17": "品。辨方便道。所以先明實慧。後辨方便者。實",
    "T38n1780_005:0886b18": "相為本。諸法為末。般若照實相。故波若為本。",
    "T38n1780_005:0886b19": "方便照諸法。故方便為末。此示二本二末。從",
    "T38n1780_005:0886b20": "本至末。從體起用。故先明實慧。後辨方便也。",
    "T38n1780_005:0886b21": "又一切諸見。凡有二種。一者有見。二者無見。",
    "T38n1780_005:0886b22": "般若破其有見。方便破其無見。則顯中道。遠",
    "T38n1780_005:0886b23": "離二邊。故先明實慧。後明方便。則破見次第",
    "T38n1780_005:0886b24": "也。又菩薩退有二事。一貪三界。二取小乘。方",
    "T38n1780_005:0886b25": "便實慧故不著三界。實慧方便故不墮二乘。",
    "T38n1780_005:0886b26": "故入菩薩位。得至佛道。要須先離三界。後離",
    "T38n1780_005:0886b27": "二乘。故先明實慧。後辨方便。此如法華五百",
    "T38n1780_005:0886b28": "由旬嶮難惡道。三界為三百。二乘為二百。先",
    "T38n1780_005:0886b29": "離三百。後離二百。故先明實慧。後辨權慧。故",
    "T38n1780_005:0886c01": "大品中。以二乘合為一百。但明四百。開合為",
    "T38n1780_005:0886c02": "異。與法華大同。如彼廣說。又叡公釋論序云。",
    "T38n1780_005:0886c03": "正覺知邪思之自起故。阿含為之作。鑒滯有",
    "T38n1780_005:0886c04": "之由惑故。般若為之內照。若然者。波若則",
    "T38n1780_005:0886c05": "明破小乘之有。故先明實慧。雖破著有。復恐",
    "T38n1780_005:0886c06": "證空。故方便破空。此約教之先後。為次第也。",
    "T38n1780_005:0886c07": "次就位明者。前明般若道。謂六地以還法門。",
    "T38n1780_005:0886c08": "次明方便。則七地以上無生忍。此皆大判為",
    "T38n1780_005:0886c09": "言。龍樹云。般若中非無方便。方便中非無般",
    "T38n1780_005:0886c10": "若。但前多明般若。後多明方便。次淨名經辨",
    "T38n1780_005:0886c11": "二慧者。先明方便。後辨於實。所以然者。此教",
    "T38n1780_005:0886c12": "所興。正起於疾。故云其以方便現身有疾。以",
    "T38n1780_005:0886c13": "有疾故。便有方丈二集菴薗兩會。故前明方",
    "T38n1780_005:0886c14": "便。後辨實也。又成就眾生。淨佛國土。此是菩",
    "T38n1780_005:0886c15": "薩方便之用。故佛國一品。明淨佛國土。方便",
    "T38n1780_005:0886c16": "以去。辨成就眾生。是以此經多明方便也。又",
    "T38n1780_005:0886c17": "大品多明自行二慧。淨名多辨外化權實。何",
    "T38n1780_005:0886c18": "以知然。大品明。般若不著有。漚和不證空。此",
    "T38n1780_005:0886c19": "多是菩薩自行二慧。淨名經。內靜鑒根藥。外",
    "T38n1780_005:0886c20": "則廣現神通。故多明化他二慧。又大品多明",
    "T38n1780_005:0886c21": "實慧方便慧。淨名經多明權實二慧。",
    "T38n1780_005:0886c22": "問權與方便。有何異耶。答。通則無別。皆是善",
    "T38n1780_005:0886c23": "巧之義也。別而為言之。方便則長。權義則短。",
    "T38n1780_005:0886c24": "今總明三意。一者明實相為實。鑒萬法為權。",
    "T38n1780_005:0886c25": "二靜鑒萬法為實。外變動為權。三就動用。以",
    "T38n1780_005:0886c26": "不疾之身為實。託疾方丈為權。初照實相名",
    "T38n1780_005:0886c27": "為實慧。自餘三門。皆屬方便。故方便長也。權",
    "T38n1780_005:0886c28": "義短者。但取靜鑒根藥為實。外示變動以去。",
    "T38n1780_005:0886c29": "皆屬於權。故權智是方便中之別用。所以言",
    "T38n1780_005:0887a01": "短。問。權與方便。既有短長。兩實亦得爾不。",
    "T38n1780_005:0887a02": "答。方便之實。此實則長。以方便既無所不為。",
    "T38n1780_005:0887a03": "實慧亦無所不為。照無爾為。而實無所為。",
    "T38n1780_005:0887a04": "是故長也。權智但是有智中外變動用。則實",
    "T38n1780_005:0887a05": "智但是有智中靜鑒之功。故權實俱短也問。",
    "T38n1780_005:0887a06": "外示變動為權則迹。動無所動為實。但立此",
    "T38n1780_005:0887a07": "二。成權實義不。答。外示變動為權。此是應病",
    "T38n1780_005:0887a08": "授藥。必須內靜鑒根藥為實。方成二慧。空慧",
    "T38n1780_005:0887a09": "不知根藥知故。不成二慧也。",
    "T38n1780_005:0887a10": "五短長門",
    "T38n1780_005:0887a11": "總攝眾經。具有四句。一實智長權智短。二權",
    "T38n1780_005:0887a12": "智長實智短。三者俱長。四者俱短。實智長權",
    "T38n1780_005:0887a13": "智短者。此約動靜分二智。靜鑒空有為實。實",
    "T38n1780_005:0887a14": "則通照空有。所以為長。外變動之用為權。權",
    "T38n1780_005:0887a15": "但是有用。所以為短。問。內靜鑒空有實智既",
    "T38n1780_005:0887a16": "長。外變動用雙說空有。如說二諦。又雙現空",
    "T38n1780_005:0887a17": "有。如文殊為世王現虛空之身。是為現空。示",
    "T38n1780_005:0887a18": "丈六千尺。是為示有。若爾動用亦通空有。則",
    "T38n1780_005:0887a19": "二智俱應是長。答。外雖說空有及示空有。但",
    "T38n1780_005:0887a20": "從鑒有智起。以內鑒知病識藥故。外示空有。",
    "T38n1780_005:0887a21": "所以為短。所言權長實短者。此約鑒空為實。",
    "T38n1780_005:0887a22": "照有為權。分於二智。照空為實。實智唯是靜",
    "T38n1780_005:0887a23": "鑒而非變動。故名為短。照有為權。權備動靜。",
    "T38n1780_005:0887a24": "先照根藥為靜。外應病授藥為動。權通動靜。",
    "T38n1780_005:0887a25": "所以長也。此二句。皆取動靜。分其長短。三者",
    "T38n1780_005:0887a26": "二智俱長者。但就空有為判。實智照空。權智",
    "T38n1780_005:0887a27": "鑒有。鑒有之中。明動靜二有。實智照空。明動",
    "T38n1780_005:0887a28": "靜皆空。是則二智無有短長也。第四句二智",
    "T38n1780_005:0887a29": "俱短者。俱就有智中分二智故。二智俱短。如",
    "T38n1780_005:0887b01": "以知病識藥為實。應病授藥為權。此二智皆",
    "T38n1780_005:0887b02": "有門所攝。是故俱短。要淨名不病之身為實。",
    "T38n1780_005:0887b03": "示病之義為權也。問。但約有智開權實。明其",
    "T38n1780_005:0887b04": "俱短。亦就空智具於權實。有短長耶。答。實智",
    "T38n1780_005:0887b05": "明二不二義。又當其體。故不開權實。權智是",
    "T38n1780_005:0887b06": "不二二義。又為其用。是故所開。若欲開之。義",
    "T38n1780_005:0887b07": "亦為類。照生空之淺為權。照法空之深為實。",
    "T38n1780_005:0887b08": "又照二乘之空名之為權。所以然者。實無二",
    "T38n1780_005:0887b09": "乘所見之空。昭此權空。故名為權。照菩薩",
    "T38n1780_005:0887b10": "之空。名之為實。以菩薩所智之空是實空。以",
    "T38n1780_005:0887b11": "照實空故。名為實也。",
    "T38n1780_005:0887b12": "六六智門",
    "T38n1780_005:0887b13": "興皇和上講此經。明六種二智為三雙。謂方",
    "T38n1780_005:0887b14": "便實權實。實方便權方便。方便權實權。故有",
    "T38n1780_005:0887b15": "兩實兩權兩方便。方便實者。對方便以辨於",
    "T38n1780_005:0887b16": "實。以明知諸法實相。故名為實也。權實者。凡",
    "T38n1780_005:0887b17": "有二義。一就菩薩辨之。如照有為權。就此權",
    "T38n1780_005:0887b18": "中。更復明實。如內靜鑒根藥為實。外變動為",
    "T38n1780_005:0887b19": "權。故名權實。又如不病之身。為權中之實。亦",
    "T38n1780_005:0887b20": "名權實也。二約聲聞明權實者。二乘照事之",
    "T38n1780_005:0887b21": "智為權。照苦空之理為實。今以大望小。明一",
    "T38n1780_005:0887b22": "乘之實者。蓋是權名實耳。非究竟實也。次雙",
    "T38n1780_005:0887b23": "云。實方便權方便者。實方便。謂照實相諸法",
    "T38n1780_005:0887b24": "之智故云名實方便。權方便權方便者。則",
    "T38n1780_005:0887b25": "對上二乘之實。明二乘方便。此是權方便耳。",
    "T38n1780_005:0887b26": "三雙云。實權方便權。實權者。從實起權。故名",
    "T38n1780_005:0887b27": "實權。則照空照有。此皆是實。但取外用。名之",
    "T38n1780_005:0887b28": "為權。又實權者。二乘之權是虛。權菩薩權是",
    "T38n1780_005:0887b29": "實權也。方便權者。此以照空為實。照有為方",
    "T38n1780_005:0887c01": "便。就方便中。更復起權。如內照有知於根藥。",
    "T38n1780_005:0887c02": "及外現淨名長者之身。皆名方便。於此方便",
    "T38n1780_005:0887c03": "中。更起權用。如示病等。此六門成上長短之",
    "T38n1780_005:0887c04": "義。",
    "T38n1780_005:0887c05": "七開合門",
    "T38n1780_005:0887c06": "二智具有開合四句。一者開於二慧。如前所",
    "T38n1780_005:0887c07": "明。照諸法實相。故名般若。照實相諸法。稱為",
    "T38n1780_005:0887c08": "謳和。如來內照此二。故有二慧。佛從此二生。",
    "T38n1780_005:0887c09": "故有父有母。外為眾生直說此二。如釋論云。",
    "T38n1780_005:0887c10": "初說波若道。次明方便道。初明佛母。次明佛",
    "T38n1780_005:0887c11": "父。經所以般若為十方三世諸佛父母尊經。",
    "T38n1780_005:0887c12": "信之而得大福。毀之而招大罪。問。既以二慧",
    "T38n1780_005:0887c13": "為父母。何者為祖父母耶。答。約境智分之。初",
    "T38n1780_005:0887c14": "實相及諸法二境。能發生二慧則祖父母義。",
    "T38n1780_005:0887c15": "是故爾炎名為智母。若據眾行為論。由大悲",
    "T38n1780_005:0887c16": "故。方有般若。則大悲為波若母。亦由大悲故",
    "T38n1780_005:0887c17": "有方便。是方便之母。則是父義。但合說之耳。",
    "T38n1780_005:0887c18": "此則是開二慧也。問。若以般若為母。方便為",
    "T38n1780_005:0887c19": "父。何故云般若為母般舟三昧為父。又云般",
    "T38n1780_005:0887c20": "若為母五度為父。答。般若舟翻為現前。現",
    "T38n1780_005:0887c21": "前者現前見佛。此是有行。故屬方便。名之為",
    "T38n1780_005:0887c22": "父。五度有行。亦屬方便也。次第二句合二慧",
    "T38n1780_005:0887c23": "者。明般若與謳和皆是般若。所以然者。波若",
    "T38n1780_005:0887c24": "為體。謳和為用。體則般若之體。用是般若之",
    "T38n1780_005:0887c25": "用。故皆名般若。故如來雖說大品九十章。開",
    "T38n1780_005:0887c26": "於二道。皆稱摩訶般若經。不以復為方便經",
    "T38n1780_005:0887c27": "故知二慧皆名般若。又如論云。以金為種種",
    "T38n1780_005:0887c28": "物而物則是金。更無別體。又如云六度中合",
    "T38n1780_005:0887c29": "方便與實慧皆名般若。問。何以知然。答。餘五",
    "T38n1780_005:0888a01": "度。但明五種有行。不辨照知空有。今照空義",
    "T38n1780_005:0888a02": "屬般若。知有義亦屬般若。故知二慧皆名波",
    "T38n1780_005:0888a03": "若。則是合權實。皆名實義也。第三合權實皆",
    "T38n1780_005:0888a04": "名權者。照有巧用既名為方便。照空之巧亦",
    "T38n1780_005:0888a05": "是方便故。二照同巧。則兩皆方便。又如七地",
    "T38n1780_005:0888a06": "中名方便波羅蜜者。釋論云。是時般若清淨。",
    "T38n1780_005:0888a07": "變名方便。以至於六地時般若用猶未妙。故",
    "T38n1780_005:0888a08": "不名方便。至七地則波若用妙。故名方便。如",
    "T38n1780_005:0888a09": "七地文。從方便慧起十妙行。始知三界空。而",
    "T38n1780_005:0888a10": "莊嚴三界等。故知二慧皆名方便。對此義。亦",
    "T38n1780_005:0888a11": "得六地有方便與波若。皆名波若。又如勝鬘",
    "T38n1780_005:0888a12": "經云一乘大方便。一乘之中。若照空照有。說",
    "T38n1780_005:0888a13": "空說有。皆名方便。以悉是諸佛大善巧故。亦",
    "T38n1780_005:0888a14": "是合二慧為方便也。四者二智不開不合。則",
    "T38n1780_005:0888a15": "泯上三句。明諸佛正觀未曾有實。亦未曾是",
    "T38n1780_005:0888a16": "權。亦未曾開。亦未曾合。故云是法不可示。言",
    "T38n1780_005:0888a17": "辭相寂滅。佛不能行。佛不能倒。而今有開合",
    "T38n1780_005:0888a18": "實權者。皆是無名相中。為出處眾生。明開合",
    "T38n1780_005:0888a19": "不同。",
    "T38n1780_005:0888a20": "八斷伏門",
    "T38n1780_005:0888a21": "問。二智云何斷煩惱耶。答。此經云。佛為增上",
    "T38n1780_005:0888a22": "慢人。說斷煩惱。實不斷也。問。大小經論。皆",
    "T38n1780_005:0888a23": "明斷惑。云何不斷。答。若言斷者。今請問之。",
    "T38n1780_005:0888a24": "為有惑可斷。為無惑可斷耶。如其實有。則不",
    "T38n1780_005:0888a25": "可斷。又經云。若法先有後無。諸佛菩薩。則有",
    "T38n1780_005:0888a26": "過罪。云何言斷。如其無惑。云何所斷。又有惑",
    "T38n1780_005:0888a27": "則是有見。無惑名為無見。亦有亦無。非有非",
    "T38n1780_005:0888a28": "無。並是煩惱。云何煩惱斷煩惱耶。又縱有煩",
    "T38n1780_005:0888a29": "惱為所斷。慧為能斷。為見惑故斷。不見惑斷",
    "T38n1780_005:0888b01": "耶。如其見者。則明暗竝立。云何斷耶。若不相",
    "T38n1780_005:0888b02": "見。復何所斷。經若言解惑相違而懸斷者。",
    "T38n1780_005:0888b03": "則天竺燃燈破振旦暗。一品之解除一切惑。",
    "T38n1780_005:0888b04": "又慧獨能斷。借伴共斷。若獨能斷者。菩薩何",
    "T38n1780_005:0888b05": "故修八聖道獨慧不斷。雖復假伴。亦不能斷。",
    "T38n1780_005:0888b06": "如一盲不見眾盲亦然。又為一念斷。相續斷",
    "T38n1780_005:0888b07": "耶。若一念者。惑亦一念則相與俱。與俱謝何",
    "T38n1780_005:0888b08": "能斷耶。若相續斷者。為滅故續爾滅續耶。",
    "T38n1780_005:0888b09": "滅則取無所續。不滅無復能續。云何續耶。以",
    "T38n1780_005:0888b10": "是推之則無所斷。是故不應言智斷惑。問。若",
    "T38n1780_005:0888b11": "爾則應無斷。何故經云一念相應慧斷煩惱",
    "T38n1780_005:0888b12": "耶。答。如上推之。則畢竟無斷。如此了悟。則",
    "T38n1780_005:0888b13": "是斷也。所以然者。於一切處。求解惑從。則",
    "T38n1780_005:0888b14": "知心無所依。心無所依。則眾累清淨。故名為",
    "T38n1780_005:0888b15": "斷。與爾斷義無相違。",
    "T38n1780_005:0888b16": "問。以所依名為斷者。為般若斷。為方便斷。",
    "T38n1780_005:0888b17": "答。舊云般若是空慧故斷。方便照有義不斷。",
    "T38n1780_005:0888b18": "今明有得出有二慧俱不能斷。無所得空有",
    "T38n1780_005:0888b19": "俱能斷也。但不二而二。開二慧不同。方便實",
    "T38n1780_005:0888b20": "慧。則不斷而斷。實慧方便。斷而不斷。問。何",
    "T38n1780_005:0888b21": "故爾耶。答。有所依著。是諸煩惱根。實法實相",
    "T38n1780_005:0888b22": "是無著之本。由實相無所依。故生般若。般若",
    "T38n1780_005:0888b23": "則無所著。故眾惑清淨。故名斷也。",
    "T38n1780_005:0888b24": "問。若會境生智。然後斷惑。與舊何異。答。不言",
    "T38n1780_005:0888b25": "惑外別有實相。但了煩惱本自不生今亦無",
    "T38n1780_005:0888b26": "滅。則是實相。故名會實相斷。問。為但般若",
    "T38n1780_005:0888b27": "斷。薩婆若亦斷。答。此義舊有二師。或言金剛",
    "T38n1780_005:0888b28": "心斷。則是般若也。斷或言佛智所斷。則薩",
    "T38n1780_005:0888b29": "婆若斷。今明。大品云。菩薩無礙道中行。佛在",
    "T38n1780_005:0888c01": "解脫道中行。無一切暗弊。詳此文意。無礙解",
    "T38n1780_005:0888c02": "脫。俱有斷不斷義。若一念正觀。惑不現前。則",
    "T38n1780_005:0888c03": "無礙正斷。解脫出居累外。故解脫不斷。故云",
    "T38n1780_005:0888c04": "佛在解脫道中行。無一切暗穀也。若言解脫",
    "T38n1780_005:0888c05": "續於無礙。鎮前無惑之處。遮未來惑。令不得",
    "T38n1780_005:0888c06": "續生。則有遮斷。故名斷。無礙正斷。故得言金",
    "T38n1780_005:0888c07": "剛惑盡。未有解脫。遮未來惑。得言不盡。故盡",
    "T38n1780_005:0888c08": "與不盡。二說不違。",
    "T38n1780_005:0888c09": "問。般若為無礙。薩婆若為解脫者。得言地前",
    "T38n1780_005:0888c10": "為無礙。初地為解脫不。答。有人言。亦得如",
    "T38n1780_005:0888c11": "此。小乘則苦忍之前。習行未久。但伏非斷。大",
    "T38n1780_005:0888c12": "乘地前明行積時。是故能斷也。今謂不然。大",
    "T38n1780_005:0888c13": "小乘義。乃優劣懸殊。如來制立。大格相似。小",
    "T38n1780_005:0888c14": "乘則七方便伏。苦忍斷之。大乘三十心伏。初",
    "T38n1780_005:0888c15": "地斷也。初地中。自開無礙正斷解脫遮斷。如",
    "T38n1780_005:0888c16": "上釋。問。為封無礙為解脫。為無礙謝解脫生",
    "T38n1780_005:0888c17": "耶。答。毘曇則謝。成論則轉斥此二說。餘處已",
    "T38n1780_005:0888c18": "明。今略陳之。金剛若謝有佛果。云何般若變",
    "T38n1780_005:0888c19": "名薩雲若。轉金剛而成佛者。云何轉無常之",
    "T38n1780_005:0888c20": "法而作常耶。今所明者。具有轉謝不轉謝。了",
    "T38n1780_005:0888c21": "悟金剛本不生滅。故金剛是佛。故不轉不謝。",
    "T38n1780_005:0888c22": "是故。經云一切眾生本來寂滅。不復更滅也。",
    "T38n1780_005:0888c23": "於妄謂之心。息生滅之見。故名為謝。約了悟",
    "T38n1780_005:0888c24": "之者。前謂生滅。今悟無生滅。是故名轉三文",
    "T38n1780_005:0888c25": "一會義無所違。",
    "T38n1780_005:0888c26": "問。若地前伏。初地斷者。何故。釋論云。初地",
    "T38n1780_005:0888c27": "時未捨結。七地方斷。答。眾師不同。生公用大",
    "T38n1780_005:0888c28": "頓悟義。唯佛斷惑。爾前未斷。故佛名為覺。爾",
    "T38n1780_005:0888c29": "前未覺。瑤師用小頓悟義。七地方斷。引向文",
    "T38n1780_005:0889a01": "證之。今明皆無所妨。大經云。唯佛名眼見佛",
    "T38n1780_005:0889a02": "性。十地以還。皆稱聞見。則唯佛斷惑。爾前不",
    "T38n1780_005:0889a03": "斷也。初地以來。但斷麁累。未除細惑。故言不",
    "T38n1780_005:0889a04": "斷。七地除細。故言斷耳。故各有得義。不應",
    "T38n1780_005:0889a05": "徧執也。",
    "T38n1780_005:0889a06": "問。為中伏假斷。為假中斷。答。適緣取悟。無",
    "T38n1780_005:0889a07": "有定也。自有中伏假斷。如求性有無不可得。",
    "T38n1780_005:0889a08": "故名非有非無。目之為中。此但伏性有無。猶",
    "T38n1780_005:0889a09": "未斷也。次明假有假無。則性有無始斷。所以",
    "T38n1780_005:0889a10": "然者。既識假有假無。則知畢竟無有定性有",
    "T38n1780_005:0889a11": "無故。定性有無故。名假名斷也。次言假伏中",
    "T38n1780_005:0889a12": "斷者。對性有無。說假有無。以伏性有無。故言",
    "T38n1780_005:0889a13": "假伏。次明悟假有不有。假無不無。非有非無。",
    "T38n1780_005:0889a14": "名為中道。前性有無始得永斷。故云假伏中",
    "T38n1780_005:0889a15": "斷也。問。亦得假伏假斷中伏中斷次不。答。亦",
    "T38n1780_005:0889a16": "有此義。如識假有無。則性有無永斷。名為假",
    "T38n1780_005:0889a17": "斷也。自有識假有無。但伏性有無。猶未斷也。",
    "T38n1780_005:0889a18": "自有悟非有無。伏但性於。自有悟非有無性",
    "T38n1780_005:0889a19": "惑永斷。不須說假也。",
    "T38n1780_005:0889a20": "問。云何名假名惑實法惑耶。答。成論師云。緣",
    "T38n1780_005:0889a21": "假迷假。稱假名惑。則迷假人法等。緣實迷實。",
    "T38n1780_005:0889a22": "名實法惑。如迷五塵等。今明此是三藏一部",
    "T38n1780_005:0889a23": "之義耳。大乘假實惑者。則向所明之假名為",
    "T38n1780_005:0889a24": "假惑。則前之實名為實惑。所以者。諸法未曾",
    "T38n1780_005:0889a25": "假實。今既有此假實。寧非惑耶。問。大乘亦有",
    "T38n1780_005:0889a26": "假名實法義不。答。二諦是假名。不二為中道。",
    "T38n1780_005:0889a27": "則是實相。故名實法。迷因緣假名二諦。稱為",
    "T38n1780_005:0889a28": "假惑。迷不二實相。目為實惑也。問。云何迷",
    "T38n1780_005:0889a29": "耶。答。不二二。名為二諦。二不為中道。謂二",
    "T38n1780_005:0889b01": "諦定二。故名迷假。不二定不二。稱為迷實。又",
    "T38n1780_005:0889b02": "二不二。法名為假。非二不二。方名為實。迷",
    "T38n1780_005:0889b03": "此假實名惑也。",
    "T38n1780_005:0889b04": "九攝智門",
    "T38n1780_005:0889b05": "問。權實二智。攝智盡不。答。攝智皆盡。經有",
    "T38n1780_005:0889b06": "一智二智三智五智乃至七十七智。皆二智",
    "T38n1780_005:0889b07": "攝。言一智者。則如實智。如實則是佛眼。佛眼",
    "T38n1780_005:0889b08": "無法不見。名權智。而無所見。名為實智。問。",
    "T38n1780_005:0889b09": "如實智但是照實相智。唯應是實智。云何有",
    "T38n1780_005:0889b10": "權智能。答。此明佛眼如實而知。名如實。故是",
    "T38n1780_005:0889b11": "二智也。",
    "T38n1780_005:0889b12": "次攝二智者。則一切智一切種智。但此二智。",
    "T38n1780_005:0889b13": "凡有六門。一以空有分二。一切智為空智。一",
    "T38n1780_005:0889b14": "切種智為有智。此則權實攝也。次總別分二。",
    "T38n1780_005:0889b15": "總相知為一切智。別相知為一切種智。但總",
    "T38n1780_005:0889b16": "別有三門。一以苦無常為總相。陰界入為別",
    "T38n1780_005:0889b17": "相。二以無生滅為總相。知諸法差別為別相。",
    "T38n1780_005:0889b18": "三以菩諦為總相。分別苦有無量相為別相。",
    "T38n1780_005:0889b19": "三義中。初義第二義。猶是空有。第三義屬後",
    "T38n1780_005:0889b20": "廣略也。三者略說為一切智。廣說為一切種",
    "T38n1780_005:0889b21": "智。猶是向苦諦總別義耳。四者因為一切智。",
    "T38n1780_005:0889b22": "果為一切種智。問。二智俱是果門。云何分因",
    "T38n1780_005:0889b23": "果耶。答。例如菩提涅槃為果及果果。涅槃既",
    "T38n1780_005:0889b24": "是果果。則菩提亦得為因。此義論因果。今亦",
    "T38n1780_005:0889b25": "然矣。五者小乘名一切智。大乘名一切種智。",
    "T38n1780_005:0889b26": "此明小乘總相智十二入苦空無常。名一切",
    "T38n1780_005:0889b27": "智。大乘別智一切法。名一切種智。六者一",
    "T38n1780_005:0889b28": "切種智為空智。一切智為有智。以種種性則",
    "T38n1780_005:0889b29": "實相理為諸法根本相名為一切智。知一切",
    "T38n1780_005:0889c01": "法為有智也。雖有六門。不離空有。攝入二智",
    "T38n1780_005:0889c02": "中也。",
    "T38n1780_005:0889c03": "次攝三智門者。三智義門。涅槃云。一者般若。",
    "T38n1780_005:0889c04": "一切眾生之慧。所謂下智也。二毘婆舍那。謂",
    "T38n1780_005:0889c05": "二乘智。則中智也。三闍那。佛菩薩智。謂上智",
    "T38n1780_005:0889c06": "也。又云。般若別相智。別知諸法。毘婆舍那總",
    "T38n1780_005:0889c07": "相智。總知諸法。闍那為破相。破明者。般若",
    "T38n1780_005:0889c08": "知有。毘婆舍那照空。闍那捨於空有。則中道",
    "T38n1780_005:0889c09": "智也。又如般若三慧品說。二乘為一切智。菩",
    "T38n1780_005:0889c10": "薩道種智。佛一切種智。二乘名為一切智者。",
    "T38n1780_005:0889c11": "十二入攝一切法。二乘知十二苦空無常。名",
    "T38n1780_005:0889c12": "一切智。論云。此但有一切智名。而無一切智",
    "T38n1780_005:0889c13": "用。猶如盡燈。但有燈名。而無燈用。問。云何",
    "T38n1780_005:0889c14": "無。答。佛具知一切法別相。然後能知一切總",
    "T38n1780_005:0889c15": "相。二乘但總相知。不能二別相知。如涅槃云。",
    "T38n1780_005:0889c16": "二乘但知於苦。不能分別是苦有無量相。我",
    "T38n1780_005:0889c17": "於彼經竟不說之。故二乘不能別知。故但有",
    "T38n1780_005:0889c18": "一切智名。而無一切智用也。菩薩名道種慧",
    "T38n1780_005:0889c19": "者。菩薩知四種道。人天乘為福樂道。及三乘",
    "T38n1780_005:0889c20": "道。知佛道。自度度他。餘三但度他也。佛名一",
    "T38n1780_005:0889c21": "切種智者。此一切種智。異前一切種智。前一",
    "T38n1780_005:0889c22": "切種智。但知有法。今合空有。名一切種智。經",
    "T38n1780_005:0889c23": "云。知一切相故一切種智。又云。知一切法行",
    "T38n1780_005:0889c24": "類相自。名一切種智也。此三智中。二皆具",
    "T38n1780_005:0889c25": "照空有。皆有權實二智也。次地持論有三智。",
    "T38n1780_005:0889c26": "一清淨智。斷五住惑盡。故云清淨。則第一義",
    "T38n1780_005:0889c27": "空智也。二一切智。則有智也。三無礙智。無功",
    "T38n1780_005:0889c28": "用智。知一切法無復功用。故名無礙。初是實",
    "T38n1780_005:0889c29": "智。後二為權智。次攝大乘論有三智。一加行",
    "T38n1780_005:0890a01": "智。則進求上地心。二正體智。證如之智。謂實",
    "T38n1780_005:0890a02": "智也。三後得智。則寂而動。謂權智也。此三智",
    "T38n1780_005:0890a03": "則為次第。前有進求之智。次正得實觀。後從",
    "T38n1780_005:0890a04": "實起用。",
    "T38n1780_005:0890a05": "四智攝入二智者。攝大乘論云。一切智。一切",
    "T38n1780_005:0890a06": "種智。無相智。無功用智。前二空有。次一不從",
    "T38n1780_005:0890a07": "師得。後一無功用。則法華經佛智一切智自",
    "T38n1780_005:0890a08": "然智無師智也。前二別分空有。後二通空有",
    "T38n1780_005:0890a09": "也。次四無礙智。此有多門。今略舉一義。知世",
    "T38n1780_005:0890a10": "諦為知法。知第一義為知義。此則二智。樂說",
    "T38n1780_005:0890a11": "及辭。皆世諦智也。次明四知。我生已盡。梵行",
    "T38n1780_005:0890a12": "已立。所作已辦。不受後有。釋此不同。婆娑",
    "T38n1780_005:0890a13": "云。我生已盡者。斷集智。集因能生未來苦果。",
    "T38n1780_005:0890a14": "名之為生。無學斷竟。名我生已盡。梵行已立。",
    "T38n1780_005:0890a15": "是段道智。梵名為淨。無漏聖道。能除恬染。",
    "T38n1780_005:0890a16": "離障清淨。名為梵。無學聖人。道行成滿。名為",
    "T38n1780_005:0890a17": "已立。所作已辦。是證滅智。斷惑證滅。名為所",
    "T38n1780_005:0890a18": "作。無學證果功成。名為已辦。不受後有。則斷",
    "T38n1780_005:0890a19": "苦智。後世在報。名以後有。無學道。於此後",
    "T38n1780_005:0890a20": "有。不復更受。名不受後有。問。經說四諦。先",
    "T38n1780_005:0890a21": "明苦集。後明滅道。今何故前斷集修道。後證",
    "T38n1780_005:0890a22": "滅斷苦。答。四諦示欣厭門。先苦集。後滅道。",
    "T38n1780_005:0890a23": "於[丘*頁]厭門。逆觀次第。故先果後因。四智是順",
    "T38n1780_005:0890a24": "觀門。故先因後果。故先集道。後明滅苦。又要",
    "T38n1780_005:0890a25": "除障。然後善成。故先斷集後明道。後果中先",
    "T38n1780_005:0890a26": "滅現過。然後不受未來苦報。故先滅後苦。勝",
    "T38n1780_005:0890a27": "鬘涅槃釋四智又異。今不述之。四智皆入大",
    "T38n1780_005:0890a28": "乘權智。是小乘之實智。",
    "T38n1780_005:0890a29": "次五智攝入二智者。一法住智。二泥洹智。",
    "T38n1780_005:0890b01": "三無淨智。四願智。五邊際智。依小乘法。法",
    "T38n1780_005:0890b02": "住智者。知苦集相生諸法存立。名法住智。知",
    "T38n1780_005:0890b03": "道及滅。名泥洹智。又云。知苦集道。名法住",
    "T38n1780_005:0890b04": "智。知於滅諦。名泥洹智。令物不起諍。名為無",
    "T38n1780_005:0890b05": "諍智。願智未來一切事則便得知。名為願",
    "T38n1780_005:0890b06": "智。邊際智者。報身最後名邊際。聖人縱得自",
    "T38n1780_005:0890b07": "在智。故於報身延促自在。名邊際智。小乘。前",
    "T38n1780_005:0890b08": "二智通利能羅漢皆有。後三但利根羅漢有",
    "T38n1780_005:0890b09": "之。又前二通一切定皆能起。後三但第四禪",
    "T38n1780_005:0890b10": "起。前二通漏無漏。後三但有漏。前二三界身",
    "T38n1780_005:0890b11": "得起。後三但欲界三天下身起。前二以三界",
    "T38n1780_005:0890b12": "法為所緣境。無諍智。但以欲界體心為境。",
    "T38n1780_005:0890b13": "大乘五智。一切處一切方五十二位皆得起。",
    "T38n1780_005:0890b14": "通漏無漏也。小乘五智。皆為大乘權智攝。大",
    "T38n1780_005:0890b15": "乘五智。泥洹則實相正法。屬實智。餘四屬權",
    "T38n1780_005:0890b16": "智也。",
    "T38n1780_005:0890b17": "十一智攝入二智者。十智照四諦。是差別智。",
    "T38n1780_005:0890b18": "屬權智攝。如實智照一實諦。則是實相。謂無",
    "T38n1780_005:0890b19": "差別智故。屬實智也。又論云。十智在四眼。如",
    "T38n1780_005:0890b20": "實智為佛眼。若爾四眼中具二智。佛眼中亦",
    "T38n1780_005:0890b21": "具二智。問。菩提與薩婆若。十智何智攝。答",
    "T38n1780_005:0890b22": "云。并是十智。則是有智。薩婆若為如實智。謂",
    "T38n1780_005:0890b23": "空智也。三十四智者。約十二因緣作之。如老",
    "T38n1780_005:0890b24": "死苦老死集老死滅老死滅道。具四諦觀。七",
    "T38n1780_005:0890b25": "十七智者。生緣老死不離生緣老死。初是正",
    "T38n1780_005:0890b26": "觀智。次審法智。又正觀智簡無因。審法智簡",
    "T38n1780_005:0890b27": "邪因。三世各二為六。此六是法住智。次一智",
    "T38n1780_005:0890b28": "是泥洹智。法住為明生死因果故。多泥洹滅",
    "T38n1780_005:0890b29": "之故。三世合一。此皆小乘之義。皆屬大乘權",
    "T38n1780_005:0890c01": "智攝之。若大乘泥洹智。則是實知如上也。如",
    "T38n1780_005:0890c02": "此皆是無分別中。善巧分別。雖分別。不動無",
    "T38n1780_005:0890c03": "分別。不同數論有所得報。此是名教不得不",
    "T38n1780_005:0890c04": "知。問。四十四及七十七。同從老死起。有何異",
    "T38n1780_005:0890c05": "耶。答。四十四觀果由因。其觀易成。故為鈍根",
    "T38n1780_005:0890c06": "人。觀果由因者。初觀老死是果。次明老死集",
    "T38n1780_005:0890c07": "者。觀果由因也。七十七智。則觀因生果。如云",
    "T38n1780_005:0890c08": "生緣老死。生是因。為老死之緣。不離生緣老",
    "T38n1780_005:0890c09": "死亦爾。觀因生果者。事既難知。為利根人。四",
    "T38n1780_005:0890c10": "十四。成論文云。在方便中。七十七。文不判",
    "T38n1780_005:0890c11": "位。眾師云。在四現忍中也。問。何故不從無明",
    "T38n1780_005:0890c12": "起耶。答。尋未至本。此觀易成。又四十四。但",
    "T38n1780_005:0890c13": "得從果起。以具四諦故。若從無明起。無因緣。",
    "T38n1780_005:0890c14": "復因云何得具四諦耶。七十七。應得從無明",
    "T38n1780_005:0890c15": "起。但從老死起。觀易成故。不從無明起也。",
    "T38n1780_005:0890c16": "問。菩薩觀十二。何阿智耶。答。菩薩無方妙",
    "T38n1780_005:0890c17": "用。不可定判。釋論云。菩薩為示眾生故。從果",
    "T38n1780_005:0890c18": "觀十二因緣。",
    "T38n1780_005:0890c19": "淨名玄論卷第五(宗旨中)"
}