{
    "X11n0270_004:0792c01": "大佛頂如來密因修證了義諸菩薩萬行首楞嚴經",
    "X11n0270_004:0792c02": "要解卷第四",
    "X11n0270_004:0792c03": "唐天竺沙門般剌蜜諦譯",
    "X11n0270_004:0792c04": "烏萇國沙門彌伽釋迦譯語",
    "X11n0270_004:0792c05": "菩薩戒弟子前正議大夫同中書",
    "X11n0270_004:0792c06": "門下平章事清河房融筆受",
    "X11n0270_004:0792c07": "溫陵開元蓮寺比丘戒環解",
    "X11n0270_004:0792c08": "△八辨明真說甄別疑濫二。初阿難通難。",
    "X11n0270_004:0792c09": "阿難白佛言。世尊。誠如法王所說。覺緣徧十方界。湛",
    "X11n0270_004:0792c10": "然常住。性非生滅。與先梵志娑毗迦羅所談冥諦。及",
    "X11n0270_004:0792c11": "投灰等諸外道種。說有真我徧滿十方。有何差別。",
    "X11n0270_004:0792c12": "覺緣。即覺性遍緣無乎不在者也。前云見性周遍",
    "X11n0270_004:0792c13": "非汝而誰。又云即心圓明遍含國土。即所謂覺緣",
    "X11n0270_004:0792c14": "遍十方界常住不滅也。然黃髮之流。亦說真我遍",
    "X11n0270_004:0792c15": "界。及所立冥諦。謂真性冥冥。體非生滅。則與佛說",
    "X11n0270_004:0792c16": "何異。葢外道不見性真。但依賴耶妄計。混濫真說。",
    "X11n0270_004:0792c17": "故此問難冀佛甄別也。外道通稱梵志。投灰苦行",
    "X11n0270_004:0792c18": "外道也。△二問答質疑四。一疑同自然二。一疑。",
    "X11n0270_004:0792c19": "世尊亦曾於楞伽山。為大慧等。敷演斯義。彼外道等",
    "X11n0270_004:0792c20": "常說自然。我說因緣。非彼境界。",
    "X11n0270_004:0792c21": "先引佛語起疑也。楞伽會上。為大慧菩薩。說因緣",
    "X11n0270_004:0792c22": "義。以破外道自然之執。非彼境界者。非同外道所",
    "X11n0270_004:0792c23": "見也。",
    "X11n0270_004:0792c24": "我今觀此覺性自然。非生非滅。遠離一切虗妄顛倒。",
    "X11n0270_004:0793a01": "似非因緣與彼自然。云何開示。不入群邪。獲真實心",
    "X11n0270_004:0793a02": "妙覺明性。",
    "X11n0270_004:0793a03": "楞伽雖說因緣。破彼妄執。今觀覺性。有真自然體。",
    "X11n0270_004:0793a04": "遠離倒妄。則似非因緣。及異彼妄執之自然也。阿",
    "X11n0270_004:0793a05": "難意。以今經所談覺性。既非生滅。則似乎自然。既",
    "X11n0270_004:0793a06": "非自然。則似乎因緣。恐末學濫解。故特與質問。△",
    "X11n0270_004:0793a07": "二釋。",
    "X11n0270_004:0793a08": "佛告阿難。我今如是開示方便真實告汝。汝猶未悟。",
    "X11n0270_004:0793a09": "惑為自然。阿難。若必自然。自須甄明有自然體。汝且",
    "X11n0270_004:0793a10": "觀此妙明見中。以何為自。此見為復以明為自。以暗",
    "X11n0270_004:0793a11": "為自。以空為自。以塞為自。阿難。若明為自。應不見暗。",
    "X11n0270_004:0793a12": "若復以空為目體者。應不見塞。如是乃至諸暗等相",
    "X11n0270_004:0793a13": "以為自者。則於明時見性斷滅。云何見明。",
    "X11n0270_004:0793a14": "釋非自然也。真實之告。即自住三摩地中等文也。",
    "X11n0270_004:0793a15": "自然謂自體本然也。自體本然則不隨境變。今皆",
    "X11n0270_004:0793a16": "隨變。非自然矣。△二疑同因緣二。一疑。",
    "X11n0270_004:0793a17": "阿難言。必此妙見性非自然。我今發明是因緣生。心",
    "X11n0270_004:0793a18": "猶未明。諮詢如來。是義云何合因緣性。",
    "X11n0270_004:0793a19": "捨一執一。迷者皆然。△二釋。",
    "X11n0270_004:0793a20": "佛言。汝言因緣。吾復問汝。汝今因見。見性現前。此見",
    "X11n0270_004:0793a21": "為復因明有見。因暗有見。因空有見。因塞有見。阿難",
    "X11n0270_004:0793a22": "若因明有。應不見暗。如因暗有。應不見明。如是乃至",
    "X11n0270_004:0793a23": "因空因塞同於明暗。復次阿難。此見又復緣明有見。",
    "X11n0270_004:0793a24": "緣暗有見。緣空有見。緣塞有見。阿難。若緣空有。應不",
    "X11n0270_004:0793b01": "見塞。若緣塞有。應不見空。如是乃至緣明緣暗同於",
    "X11n0270_004:0793b02": "空塞。",
    "X11n0270_004:0793b03": "釋非因緣也。假物為因。循物為緣。既無定趣。非因",
    "X11n0270_004:0793b04": "緣矣。△三疊拂直示。",
    "X11n0270_004:0793b05": "當知如是精覺妙明。非因非緣。亦非自然。非不自然。",
    "X11n0270_004:0793b06": "無非不非。無是非是。離一切相。即一切法。",
    "X11n0270_004:0793b07": "疊拂徧計。直示精覺也。因緣自然是非等相。皆是",
    "X11n0270_004:0793b08": "妄情徧計分別。精覺妙明本無是事。故曰離一切",
    "X11n0270_004:0793b09": "相。徧計既離。則圓成實體。觸處現前。故曰即一切",
    "X11n0270_004:0793b10": "法。祖師所謂但離妄緣即如如佛。又曰是非已去",
    "X11n0270_004:0793b11": "了。是非裏薦取。此離一切相即一切法之意也。",
    "X11n0270_004:0793b12": "汝今云何於中措心。以諸世間戲論名相而得分別。",
    "X11n0270_004:0793b13": "如以手掌撮摩虗空。秪益自勞。虗空云何隨汝執捉。",
    "X11n0270_004:0793b14": "結上文而責滯情也。精覺不可措心。如虗空不可",
    "X11n0270_004:0793b15": "措手。△四引經再辯四。初引經問難。",
    "X11n0270_004:0793b16": "阿難白佛言。世尊。必妙覺性。非因非緣。世尊云何常",
    "X11n0270_004:0793b17": "與比丘宣說。見性具四種緣。所謂因空。因明。因心。因",
    "X11n0270_004:0793b18": "眼。是義云何。佛言阿難。我說世間諸因緣相。非第一",
    "X11n0270_004:0793b19": "義。",
    "X11n0270_004:0793b20": "緣生之法。因空而有。因明而顯。因心而知。因眼而",
    "X11n0270_004:0793b21": "見。是乃世間名相。於第一義皆為戲論。△二委曲",
    "X11n0270_004:0793b22": "辯覈。",
    "X11n0270_004:0793b23": "阿難。吾復問汝。諸世間人說我能見。云何名見。云何",
    "X11n0270_004:0793b24": "不見。阿難言。世人因於日月燈光見種種相。名之為",
    "X11n0270_004:0793c01": "見。若復無此三種光明。則不能見。",
    "X11n0270_004:0793c02": "因三種光。而後能見。名和合相。非真見體。當知真",
    "X11n0270_004:0793c03": "見非和合相。不逐緣生。不隨境滅。",
    "X11n0270_004:0793c04": "阿難。若無明時名不見者。應不見暗。若必見暗。此但",
    "X11n0270_004:0793c05": "無明。云何無見。",
    "X11n0270_004:0793c06": "漸覈真見也。",
    "X11n0270_004:0793c07": "阿難。若在暗時。不見明故名為不見。今在明時。不見",
    "X11n0270_004:0793c08": "暗相還名不見。如是二相。俱名不見。",
    "X11n0270_004:0793c09": "逆質俗情也。",
    "X11n0270_004:0793c10": "若復二相自相凌奪。非汝見性於中暫無。如是則知",
    "X11n0270_004:0793c11": "二俱名見。云何不見。",
    "X11n0270_004:0793c12": "順顯真見也。明暗自奪。見不暫無。此即不逐緣生",
    "X11n0270_004:0793c13": "不隨境滅者也。△三正明見體二。初明離緣。",
    "X11n0270_004:0793c14": "是故阿難。汝今當知。見明之時見非是明。見暗之時",
    "X11n0270_004:0793c15": "見非是暗。見空之時見非是空。見塞之時見非是塞。",
    "X11n0270_004:0793c16": "明暗空塞皆屬緣塵。各非見體。△二明離相。",
    "X11n0270_004:0793c17": "四義成就。汝復應知。見見之時。見非是見。",
    "X11n0270_004:0793c18": "四義成就汝復應知者。結成上義。復起下文也。上",
    "X11n0270_004:0793c19": "明見非是明乃至見非是塞。義既成就。次復應知。",
    "X11n0270_004:0793c20": "見見之時見非是見。葢知明暗之非見。則雖悟見",
    "X11n0270_004:0793c21": "體離緣。而未見見體。知見見之非見。則悟見體離",
    "X11n0270_004:0793c22": "相。而真見見體矣。△四結責勉進。",
    "X11n0270_004:0793c23": "見猶離見。見不能及。云何復說因緣自然及和合相。",
    "X11n0270_004:0793c24": "汝等聲聞。狹劣無識。不能通達清淨實相。吾今誨汝。",
    "X11n0270_004:0794a01": "當善思惟。無得疲怠妙菩提路。",
    "X11n0270_004:0794a02": "見體尚猶離見。而見不能及。況諸言說能及哉。離",
    "X11n0270_004:0794a03": "緣離相。言說不及。是謂清淨實相妙菩提路。而聲",
    "X11n0270_004:0794a04": "聞但局名相不能通達。故勉令善思勿疲怠也。前",
    "X11n0270_004:0794a05": "文躡迹。廣明身心真妄。意在發正知見顯如來藏。",
    "X11n0270_004:0794a06": "而學者見見未明。覺心未淨。故下文重開慧目。再",
    "X11n0270_004:0794a07": "淨餘塵。使真精瞭然。則如來藏存於目擊矣。△九",
    "X11n0270_004:0794a08": "廣明眚妄重開慧目三。初阿難牒請。",
    "X11n0270_004:0794a09": "阿難白佛言。世尊。如佛世尊為我等輩宣說因緣及",
    "X11n0270_004:0794a10": "與自然諸和合相與不和合。心猶未開。而今更聞見",
    "X11n0270_004:0794a11": "見非見。重增迷悶。伏願弘慈。施大慧目。開示我等覺",
    "X11n0270_004:0794a12": "心明淨。作是語已。悲淚頂禮。承受聖旨。",
    "X11n0270_004:0794a13": "牒前重請也。諸和合相。即因日月燈然後有見者",
    "X11n0270_004:0794a14": "也。不和合相。即非明非暗非通非塞者也。△二佛",
    "X11n0270_004:0794a15": "與開示三。初愍眾敕聽。",
    "X11n0270_004:0794a16": "爾時世尊。憐愍阿難及諸大眾。將欲敷演大陀羅尼",
    "X11n0270_004:0794a17": "諸三摩提妙修行路。告阿難言。汝雖強記。但益多聞。",
    "X11n0270_004:0794a18": "於奢摩他微密觀照心猶未了。汝今諦聽。吾當為汝",
    "X11n0270_004:0794a19": "分別開示。亦令將來諸有漏者獲菩提果。",
    "X11n0270_004:0794a20": "憐愍者。愍諸有學空溺多聞不開慧目而迷倒輪",
    "X11n0270_004:0794a21": "轉也。大陀羅尼等者。即首楞正觀也。於此能了。則",
    "X11n0270_004:0794a22": "顛倒見妄無復發生。遂盡諸漏。獲菩提果矣。△二",
    "X11n0270_004:0794a23": "辯妄開示二。初總標妄本。",
    "X11n0270_004:0794a24": "阿難。一切眾生。輪迴世間。由二顛倒分別見妄。當處",
    "X11n0270_004:0794b01": "發生。當業輪轉。云何二見。一者眾生別業妄見。二者",
    "X11n0270_004:0794b02": "眾生同分妄見。",
    "X11n0270_004:0794b03": "二倒見妄。即同別二見也。別業。言起惑之異。妄逐",
    "X11n0270_004:0794b04": "緣影。迷失正見。同業。言感妄所同。妄隨生死。淪替",
    "X11n0270_004:0794b05": "本覺。由此見妄。循造妄業。故云當處發生。隨業受",
    "X11n0270_004:0794b06": "報人天諸趣。故云當業輪轉。△二別釋妄相二。一",
    "X11n0270_004:0794b07": "喻明二。一喻別業四。一舉喻。",
    "X11n0270_004:0794b08": "云何名為別業妄見。阿難。如世間人。目有赤眚。夜見",
    "X11n0270_004:0794b09": "燈光。別有圓影五色重疊。",
    "X11n0270_004:0794b10": "目有赤眚。則於燈見重疊之色。見有妄病。故於境",
    "X11n0270_004:0794b11": "起差別之惑。△二明妄二一即燈見明妄。",
    "X11n0270_004:0794b12": "於意云何。此夜燈明所現圓光。為是燈色。為當見色。",
    "X11n0270_004:0794b13": "阿難。此若燈色。則非眚人何不同見。而此圓影唯眚",
    "X11n0270_004:0794b14": "之觀。若是見色。見已成色。則彼眚人見圓影者。名為",
    "X11n0270_004:0794b15": "何等。",
    "X11n0270_004:0794b16": "重疊影光。既非燈色。又非見色。唯彼見者目眚所",
    "X11n0270_004:0794b17": "成。喻差別妄見非由境起亦非根起。皆是眾生見",
    "X11n0270_004:0794b18": "病所成也。唯眚之觀。謂唯有眚者見之也。名字何",
    "X11n0270_004:0794b19": "等。謂色若在根。則燈之圓影。不得名色矣。△二離",
    "X11n0270_004:0794b20": "燈見明妄。",
    "X11n0270_004:0794b21": "復次阿難。若此圓影。離燈別有。則合傍觀屏帳几筵",
    "X11n0270_004:0794b22": "有圓影出。離見別有。應非眼矚。云何眚人目見圓影。",
    "X11n0270_004:0794b23": "上即燈見既無實體。此離燈見又無定處。足知其",
    "X11n0270_004:0794b24": "妄矣。△三結顯妄源。",
    "X11n0270_004:0794c01": "是故當知。色實在燈。見病為影。",
    "X11n0270_004:0794c02": "燈有色而無影。影由目眚之為。智有照而無妄。妄",
    "X11n0270_004:0794c03": "由見病所起。△四了妄無體。",
    "X11n0270_004:0794c04": "影見俱眚見眚非病。終不應言是燈是見。於是中有",
    "X11n0270_004:0794c05": "非燈非見。如第二月非體非影。何以故。第二之觀揑",
    "X11n0270_004:0794c06": "所成故。諸有智者。不應說言此揑根元是形非形離",
    "X11n0270_004:0794c07": "見非見。",
    "X11n0270_004:0794c08": "知影由見病之為。則影與見俱眚病耳。而見眚者",
    "X11n0270_004:0794c09": "自非病也。見眚者即見體也。見體本自無病。則影",
    "X11n0270_004:0794c10": "見之眚皆為浮妄。了不相涉。故不應執言是燈是",
    "X11n0270_004:0794c11": "見。亦不應執非燈非見。如第二月非體非影全即",
    "X11n0270_004:0794c12": "虗妄。故不應窮詰也。體謂真月。影謂水月。",
    "X11n0270_004:0794c13": "此亦如是。目眚所成。今欲名誰是燈是見。何況分別",
    "X11n0270_004:0794c14": "非燈非見。",
    "X11n0270_004:0794c15": "既了無體。何用擬心。△二喻同分二。一廣舉。",
    "X11n0270_004:0794c16": "云何名為同分妄見。阿難。此閻浮提。除大海水。中間",
    "X11n0270_004:0794c17": "平陸有三千洲。正中大洲。東西括量。大國凡有二千",
    "X11n0270_004:0794c18": "三百。其餘小洲在諸海中。其間或有三兩百國。或一",
    "X11n0270_004:0794c19": "或二。至于三十四十五十。",
    "X11n0270_004:0794c20": "△二局喻。",
    "X11n0270_004:0794c21": "阿難。若復此中有一小洲。秪有兩國。唯一國人同感",
    "X11n0270_004:0794c22": "惡緣。則彼小洲當土眾生。覩諸一切不祥境界。或見",
    "X11n0270_004:0794c23": "二日。或見兩月。其中乃至暈適珮玦。彗孛飛流。負耳",
    "X11n0270_004:0794c24": "虹蜺。種種惡相但此國見。彼國眾生本所不見。亦復",
    "X11n0270_004:0795a01": "不聞。",
    "X11n0270_004:0795a02": "不祥氣現。唯災地見之。乃同業妄感也。彼無災地。",
    "X11n0270_004:0795a03": "不見不聞。喻有漏境界唯妄覺見之。即同業妄見",
    "X11n0270_004:0795a04": "也。彼無漏者。見本清淨故。釋迦化土。現淨穢之不",
    "X11n0270_004:0795a05": "同。諸天飯食。隨福德而有異也。暈適珮玦。日月之",
    "X11n0270_004:0795a06": "災象也。彗孛飛流。星辰之災象也。負耳虹蜺。陰陽",
    "X11n0270_004:0795a07": "之災象也。惡氣環日為暈。日食曰適。所謂適見于",
    "X11n0270_004:0795a08": "日月之災也。珮玦謂妖氣近日如環珮之狀。星芒",
    "X11n0270_004:0795a09": "偏指曰彗。如彗箒也。芒氣四出曰孛。孛孛然也。絕",
    "X11n0270_004:0795a10": "迹而去曰飛。光迹相連曰流。陰陽之氣。或背日如",
    "X11n0270_004:0795a11": "負。旁日如耳。或明而為虹。暗而為霓。△二法合二。",
    "X11n0270_004:0795a12": "一合別業五。一標告。",
    "X11n0270_004:0795a13": "阿難。吾今為汝。以此二事進退合明。",
    "X11n0270_004:0795a14": "二事者。別業眚見同分不祥也。法喻互顯。曰進退",
    "X11n0270_004:0795a15": "合明。△二牒喻。",
    "X11n0270_004:0795a16": "阿難。如彼眾生別業妄見。矚燈光中所現圓影。雖似",
    "X11n0270_004:0795a17": "前境。終彼見者目眚所成。眚即見勞。非色所造。然見",
    "X11n0270_004:0795a18": "眚者終無見咎。",
    "X11n0270_004:0795a19": "圓影無實。則似境而已。乃見勞目眚所成。非燈色",
    "X11n0270_004:0795a20": "所造。喻別業之妄咎由根起非由境也。雖由根起。",
    "X11n0270_004:0795a21": "特根之妄。非見之妄。故曰然見眚者終無見咎也。",
    "X11n0270_004:0795a22": "前云見眚非病。此云見眚者無見咎。次云本覺明",
    "X11n0270_004:0795a23": "心覺緣非眚。後云皆即見眚非見眚者。又云彼見",
    "X11n0270_004:0795a24": "精真性非眚者。皆指見體也。△三正合。",
    "X11n0270_004:0795b01": "例汝今日以目觀見山河國土及諸眾生。皆是無始",
    "X11n0270_004:0795b02": "見病所成。見與見緣似現前境。元我覺明見所緣眚。",
    "X11n0270_004:0795b03": "覺見即眚。本覺明心。覺緣非眚。",
    "X11n0270_004:0795b04": "器界無實。亦似境而已。乃無始見病所成。非前境",
    "X11n0270_004:0795b05": "所造。故曰元我覺明覺所緣眚也。見與見緣。指妄",
    "X11n0270_004:0795b06": "根妄境也。雖似有而無實。元則我之覺明。見所緣",
    "X11n0270_004:0795b07": "眚而已。此眚非他。但有覺有見。即為眚病。所謂知",
    "X11n0270_004:0795b08": "見立知即無明本也。然此特覺明之妄。非本覺之",
    "X11n0270_004:0795b09": "妄。故曰本覺明心覺緣非眚也。△四牒答。",
    "X11n0270_004:0795b10": "覺所覺眚。覺非眚中。此實見見。云何復名覺聞知見。",
    "X11n0270_004:0795b11": "所覺即一切可見之境也。覺可見之境皆為眚病。",
    "X11n0270_004:0795b12": "而此覺性非墮眚中。即非可見之境矣。見此非可",
    "X11n0270_004:0795b13": "見者。即實見見也。真見如是。云何復以覺聞知見",
    "X11n0270_004:0795b14": "眚中之事而名之哉。△五結告。",
    "X11n0270_004:0795b15": "是故汝今見我及汝并諸世間十類眾生。皆即見眚",
    "X11n0270_004:0795b16": "非見眚者。彼見真精性非眚者。故不名見。",
    "X11n0270_004:0795b17": "皆即見眚非見眚者。言可見之法皆即眚病非是",
    "X11n0270_004:0795b18": "見體。彼見真體本非眚類。故不名見。此結見非是",
    "X11n0270_004:0795b19": "見也。△二合同分二。一牒喻。",
    "X11n0270_004:0795b20": "阿難。如彼眾生同分妄見。例彼妄見別業一人。一病",
    "X11n0270_004:0795b21": "目人同彼一國。彼見圓影。眚妄所生。此眾同分所現",
    "X11n0270_004:0795b22": "不祥。同見業中瘴惡所起。俱是無始見妄所生。",
    "X11n0270_004:0795b23": "引別業例同分。引眚妄例瘴惡。以明妄業雖異妄",
    "X11n0270_004:0795b24": "本不殊。故曰俱是無始見妄所生。△二正合。",
    "X11n0270_004:0795c01": "例閻浮提三千洲中兼四大海。娑婆世界并洎十方",
    "X11n0270_004:0795c02": "諸有漏國及諸眾生。同是覺明無漏妙心。見聞覺知",
    "X11n0270_004:0795c03": "虗妄病緣。和合妄生。和合妄死。",
    "X11n0270_004:0795c04": "上以一人例一國。此以一國例大千。合顯器界根",
    "X11n0270_004:0795c05": "身無非見病和合妄起也。覺明無漏妙心即依真",
    "X11n0270_004:0795c06": "起妄者。△三舉要結答。",
    "X11n0270_004:0795c07": "若能遠離諸和合緣及不和合。則復滅除諸生死因。",
    "X11n0270_004:0795c08": "圓滿菩提不生滅性。清淨本心。本覺常住。",
    "X11n0270_004:0795c09": "諸和合緣。即因境而起妄念麤相。不和合者。即離",
    "X11n0270_004:0795c10": "緣獨證法執細相。此皆諸生死因。能虧菩提。起生",
    "X11n0270_004:0795c11": "滅。汙淨心。淪本覺。故能遠離則圓滿清淨。而本覺",
    "X11n0270_004:0795c12": "常住。此章始於阿難請開慧目。使覺心明淨故。此",
    "X11n0270_004:0795c13": "結答乃開慧目淨覺心之要也。△三再淨餘塵二。",
    "X11n0270_004:0795c14": "一牒疑。",
    "X11n0270_004:0795c15": "阿難。汝雖先悟本覺妙明性非因緣非自然性。而猶",
    "X11n0270_004:0795c16": "未明如是覺元非和合生及不和合。",
    "X11n0270_004:0795c17": "覺元自本覺而出即始覺也。下所謂證菩提心者",
    "X11n0270_004:0795c18": "是也。前於妙明本覺。疑同因緣自然。既與辯質。而",
    "X11n0270_004:0795c19": "未明證道始覺非和合生及不和合。是為覺心餘",
    "X11n0270_004:0795c20": "塵故。再與辯之。使明淨也。△二辯淨二。一舉妄情。",
    "X11n0270_004:0795c21": "阿難。吾今復以前塵問汝。汝今猶以一切世間妄想",
    "X11n0270_004:0795c22": "和合諸因緣性。而自疑惑證菩提心和合起者。",
    "X11n0270_004:0795c23": "△二正與辯四。一辯非和五。初總問。",
    "X11n0270_004:0795c24": "則汝今者妙淨見精。為與明和。為與暗和。為與通和。",
    "X11n0270_004:0796a01": "為與塞和。",
    "X11n0270_004:0796a02": "設有所和。即涉妄塵。不名妙淨。△二別辯。",
    "X11n0270_004:0796a03": "若明和者。且汝觀明。當明現前。何處雜見。見相可辯。",
    "X11n0270_004:0796a04": "雜何形像。",
    "X11n0270_004:0796a05": "見相謂見與明相。△三反辯。",
    "X11n0270_004:0796a06": "若非見者。云何見明。若即見者。云何見見。",
    "X11n0270_004:0796a07": "明若非見。不能見明。此疑若相雜也。明若即見。誰",
    "X11n0270_004:0796a08": "為能見。又非雜矣。此章皆明浮塵幻相。一無實體",
    "X11n0270_004:0796a09": "不容窮詰。",
    "X11n0270_004:0796a10": "必見圓滿。何處和明。若明圓滿。不合見和。",
    "X11n0270_004:0796a11": "惟見與明。體必圓滿。不合相和。葢和則間雜。非圓",
    "X11n0270_004:0796a12": "滿矣。△四結成。",
    "X11n0270_004:0796a13": "見必異明。雜則失彼性明名字。雜失明性。和明非義。",
    "X11n0270_004:0796a14": "牒上結成非和也。見既異明。若和而雜之。則失彼",
    "X11n0270_004:0796a15": "妙淨性名。定非與明和矣。△五例明。",
    "X11n0270_004:0796a16": "彼暗與通及諸群塞。亦復如是。",
    "X11n0270_004:0796a17": "知非與明和。餘皆非也。△二辯非合四。初總問。",
    "X11n0270_004:0796a18": "復次阿難。又汝今者妙淨見精。為與明合。為與暗合。",
    "X11n0270_004:0796a19": "為與通合。為與塞合。",
    "X11n0270_004:0796a20": "和者雜而不辨。合則附而不離。△二別辯。",
    "X11n0270_004:0796a21": "若明合者。至於暗時明相已滅。此見即不與諸暗合。",
    "X11n0270_004:0796a22": "云何見暗。",
    "X11n0270_004:0796a23": "合則不離故。明相滅時見亦隨滅。不復合暗。△三",
    "X11n0270_004:0796a24": "反辯。",
    "X11n0270_004:0796b01": "若見暗時不與暗合。與明合者應非見明。既不見明。",
    "X11n0270_004:0796b02": "云何明合。了明非暗。",
    "X11n0270_004:0796b03": "若不合暗而能見暗。則與明合時應不見明。然既",
    "X11n0270_004:0796b04": "不見明。云何言與明合。云何了明非暗耶。合義不",
    "X11n0270_004:0796b05": "成。則證菩提心非和合起明矣。△四例明。",
    "X11n0270_004:0796b06": "彼暗與通及諸群塞。亦復如是。",
    "X11n0270_004:0796b07": "△二辯非非和二。初起疑。",
    "X11n0270_004:0796b08": "阿難白佛言。世尊。如我思惟。此妙覺元。與諸緣塵及",
    "X11n0270_004:0796b09": "心念慮。非和合耶。",
    "X11n0270_004:0796b10": "此又捨一執一也。△二正辯四。初總問。",
    "X11n0270_004:0796b11": "佛言。汝今又言覺非和合。吾復問汝。此妙見精非和",
    "X11n0270_004:0796b12": "合者。為非明和。為非暗和。為非通和。為非塞和。",
    "X11n0270_004:0796b13": "△二別辯。",
    "X11n0270_004:0796b14": "若非明和。則見與明必有邊畔。汝且諦觀。何處是明。",
    "X11n0270_004:0796b15": "何處是見。在見在明自何為畔。",
    "X11n0270_004:0796b16": "和則同而無畔。非和則異。故必有畔。且求畔不得",
    "X11n0270_004:0796b17": "非非和矣。△三反辯。",
    "X11n0270_004:0796b18": "阿難。若明際中必無見者。則不相及。自不知其明相",
    "X11n0270_004:0796b19": "所在。畔云何成。",
    "X11n0270_004:0796b20": "相及乃有畔。畔義不成。非非和也。△四例明。",
    "X11n0270_004:0796b21": "彼暗與通及諸群塞。亦復如是。",
    "X11n0270_004:0796b22": "△四辯非非合三。初總問。",
    "X11n0270_004:0796b23": "又妙見精非和合者。為非明合。為非暗合。為非通合。",
    "X11n0270_004:0796b24": "為非塞合。",
    "X11n0270_004:0796c01": "△二別辯。",
    "X11n0270_004:0796c02": "若非明合。則見與明性相乖角。如耳與明。了不相觸。",
    "X11n0270_004:0796c03": "見且不知明相所在。云何甄明合非合理。",
    "X11n0270_004:0796c04": "以為非合。則根境乖背。既不知明。亦不顯見。二體",
    "X11n0270_004:0796c05": "既無。從何甄別合與非合之理耶。△三例明。",
    "X11n0270_004:0796c06": "彼暗與通及諸群塞。亦復如是。",
    "X11n0270_004:0796c07": "上皆依淨妙見精遣拂情塵也。自卷初發明覺性",
    "X11n0270_004:0796c08": "廣辯真妄。乃至重開慧目。再淨餘塵。至此身心洒",
    "X11n0270_004:0796c09": "落。真妄兩亡。斯可顯示如來藏性。使知根塵處界",
    "X11n0270_004:0796c10": "法法圓明物物顯現。是為造悟修證大本也。△十",
    "X11n0270_004:0796c11": "即諸根塵顯如來藏二。初括前總顯。",
    "X11n0270_004:0796c12": "阿難。汝猶未明一切浮塵諸幻化相。當處出生。隨處",
    "X11n0270_004:0796c13": "滅盡。幻妄稱相。其性真為妙覺明體。如是乃至五陰",
    "X11n0270_004:0796c14": "六入。從十二處至十八界。因緣和合虗妄有生。因緣",
    "X11n0270_004:0796c15": "別離虗妄名滅。殊不能知生滅去來本如來藏。常住",
    "X11n0270_004:0796c16": "妙明。不動周圓妙真如性。性真常中。求於去來迷悟",
    "X11n0270_004:0796c17": "生死。了無所得。",
    "X11n0270_004:0796c18": "明暗通塞合非合理。皆所謂浮塵幻相。和合妄起。",
    "X11n0270_004:0796c19": "和合妄滅。故曰當處出生隨處滅盡。本無有生。亦",
    "X11n0270_004:0796c20": "無和合。則幻妄稱相而已。幻無自性。依真而立。如",
    "X11n0270_004:0796c21": "華起空全體即空。如泡生水全體即水。故曰其性",
    "X11n0270_004:0796c22": "真為妙覺明體。近取諸身。遠取諸物。莫不皆然。故",
    "X11n0270_004:0796c23": "曰如是乃至等也。如來藏者。當人法身妙性也。依",
    "X11n0270_004:0796c24": "果而稱曰如來。含攝眾德曰藏。未甞去來曰常住。",
    "X11n0270_004:0797a01": "暗不能昏曰妙明。不隨生滅曰不動。無不遍足曰",
    "X11n0270_004:0797a02": "周圓。妙萬物而至神。性一切而不異。曰妙真如性。",
    "X11n0270_004:0797a03": "能見是性。則迷悟生死。了不可得矣。問真常之性",
    "X11n0270_004:0797a04": "人人本具。既無去來生死。奈何今之實有耶。曰不",
    "X11n0270_004:0797a05": "真常則有。真常則不有矣。譬之空水。目病則華。風",
    "X11n0270_004:0797a06": "擊則泡。豈其真常哉。若晴明澄湛。乃謂真常。於明",
    "X11n0270_004:0797a07": "湛中。靜求華泡。夫何所得。能審乎此。則不疑聖言。",
    "X11n0270_004:0797a08": "惟務在了幻妄而復真常也。△二隨事別明四。初",
    "X11n0270_004:0797a09": "即五陰明二。初總徵。",
    "X11n0270_004:0797a10": "阿難。云何五陰本如來藏妙真如性。",
    "X11n0270_004:0797a11": "色受想行識五者成體蔭蔽妙明曰五陰。△二別",
    "X11n0270_004:0797a12": "明五。一色陰三。一依真起妄。",
    "X11n0270_004:0797a13": "阿難。譬如有人。以清淨目。觀晴明空。唯一晴虗。逈無",
    "X11n0270_004:0797a14": "所有。其人無故不動目睛。瞪以發勞。則於虗空別見",
    "X11n0270_004:0797a15": "狂華。復有一切狂亂非相。色陰當知亦復如是。",
    "X11n0270_004:0797a16": "淨目晴空。喻淨智。觀妙性故逈無所有。勞目華空。",
    "X11n0270_004:0797a17": "喻妄因緣幻色故。別見狂相。此色陰所起也。空華",
    "X11n0270_004:0797a18": "喻色陰。狂相喻色境。皆妄感也。△二辯妄無實。",
    "X11n0270_004:0797a19": "阿難。是諸狂華。非從空來。非從目出。如是阿難。若空",
    "X11n0270_004:0797a20": "來者。既從空來還從空入。若有出入即非虗空。空若",
    "X11n0270_004:0797a21": "非空。自不容其華相起滅。如阿難體不容阿難。",
    "X11n0270_004:0797a22": "辯狂華不因空生。明色陰不因境有也。有出入則",
    "X11n0270_004:0797a23": "有實體。故非虗空。非空則實。故如阿難體更無所",
    "X11n0270_004:0797a24": "容。",
    "X11n0270_004:0797b01": "若目出者。既從目出還從目入。即此華性從目出故",
    "X11n0270_004:0797b02": "當合有見。若有見者。去既華空。旋合見眼。若無見者。",
    "X11n0270_004:0797b03": "出既翳空。旋當翳眼。又見華時。目應無翳。云何晴空",
    "X11n0270_004:0797b04": "號清明眼。",
    "X11n0270_004:0797b05": "辯狂華不因目出。明色陰不因根生也。華從目出。",
    "X11n0270_004:0797b06": "則得目之性故應有見。今旋時既不見眼。又不翳",
    "X11n0270_004:0797b07": "眼。非目出矣。又見華時。目應無翳。乃成出義。云何",
    "X11n0270_004:0797b08": "見華。目尚有翳。必見晴空乃號清明眼。則目出之",
    "X11n0270_004:0797b09": "義了無定也。△三了妄即真。",
    "X11n0270_004:0797b10": "是故當知。色陰虗妄。本非因緣。非自然性。",
    "X11n0270_004:0797b11": "既了幻華無因。當知色陰虗妄。本非因緣自然。即",
    "X11n0270_004:0797b12": "如來藏妙真如性。餘四例此。△二受陰三。一依真",
    "X11n0270_004:0797b13": "起妄。",
    "X11n0270_004:0797b14": "阿難。譬如有人。手足宴安。百骸調適。忽如忘生。性無",
    "X11n0270_004:0797b15": "違順。其人無故。以二手掌於空相摩。於二手中。妄生",
    "X11n0270_004:0797b16": "澁滑冷熱諸相。受陰當知亦復如是。",
    "X11n0270_004:0797b17": "觸情於境納境於心曰受。宴安調適。性無違順。喻",
    "X11n0270_004:0797b18": "藏性本無諸受也。二手空摩。妄生澁滑。喻妄觸引",
    "X11n0270_004:0797b19": "起諸受也。忘生如圓覺所謂忽忘我身。言調適之",
    "X11n0270_004:0797b20": "至也。△二辯妄無實。",
    "X11n0270_004:0797b21": "阿難。是諸幻觸。不從空來。不從掌出。如是。阿難。若空",
    "X11n0270_004:0797b22": "來者。既能觸掌。何不觸身。不應虗空選擇來觸。若從",
    "X11n0270_004:0797b23": "掌出。應非待合。",
    "X11n0270_004:0797b24": "空體常遍。不應有擇。掌當自出。不應有待。",
    "X11n0270_004:0797c01": "又掌出故。合則掌知。離則觸入。臂腕骨髓應亦覺知",
    "X11n0270_004:0797c02": "入時蹤跡。必有覺心知出知入。自有一物身中往來。",
    "X11n0270_004:0797c03": "何待合知要名為觸。",
    "X11n0270_004:0797c04": "若從掌出。出必有入。然合而出時掌雖有知。離而",
    "X11n0270_004:0797c05": "入時臂且不覺。既無定實。全一虗妄耳。△三了妄",
    "X11n0270_004:0797c06": "即真。",
    "X11n0270_004:0797c07": "是故當知。受陰虗妄。本非因緣。非自然性。",
    "X11n0270_004:0797c08": "△三想陰三。一依真起妄。",
    "X11n0270_004:0797c09": "阿難。譬如有人。談說酢梅。口中水出。思蹋懸崖。足心",
    "X11n0270_004:0797c10": "酸澁。想陰當知亦復如是。",
    "X11n0270_004:0797c11": "想無實相。由心成相。說梅思崖無實相也。口水足",
    "X11n0270_004:0797c12": "酸由心成相也。凡想如之。△二辯妄無實。",
    "X11n0270_004:0797c13": "阿難。如是酢說。不從梅生。非從口入。如是。阿難。若梅",
    "X11n0270_004:0797c14": "生者。梅合自談。何待人說。若從口入。自合口聞。何須",
    "X11n0270_004:0797c15": "待耳。若獨耳聞。此水何不耳中而出。",
    "X11n0270_004:0797c16": "人談梅而口水。梅不能談。則計梅出者妄也。耳聞",
    "X11n0270_004:0797c17": "梅而心想。口不能聞。則計口入者妄也。耳聞梅而",
    "X11n0270_004:0797c18": "耳無水。則計說計聞皆妄也。",
    "X11n0270_004:0797c19": "想蹋懸崖。與說相類。",
    "X11n0270_004:0797c20": "類例上義全上妄耳。△三了妄即真。",
    "X11n0270_004:0797c21": "是故當知。想陰虗妄。本非因緣。非自然性。",
    "X11n0270_004:0797c22": "△四行陰三。一依真起妄。",
    "X11n0270_004:0797c23": "阿難。譬如瀑流。波浪相續。前際後際不相踰越。行陰",
    "X11n0270_004:0797c24": "當知亦復如是。",
    "X11n0270_004:0798a01": "妙湛妄動。隨境轉徙。念念遷謝。新新不停。故名行",
    "X11n0270_004:0798a02": "陰。而譬瀑流也。以念念生滅後不至前。故曰不相",
    "X11n0270_004:0798a03": "踰越。△二辯妄無實。",
    "X11n0270_004:0798a04": "阿難。如是流性。不因空生。不因水有。亦非水性。非離",
    "X11n0270_004:0798a05": "空水。如是。阿難。若因空生。則諸十方無盡虗空成無",
    "X11n0270_004:0798a06": "盡流。世界自然俱受淪溺。若因水有。則此瀑流性應",
    "X11n0270_004:0798a07": "非水。有所有相。今應現在。若即水性。則澄清時應非",
    "X11n0270_004:0798a08": "水體。若離空水。空非有外。水外無流。",
    "X11n0270_004:0798a09": "牒釋流性。不因空水。非即非離。以明行陰無實體",
    "X11n0270_004:0798a10": "也。有所有相。謂流應離水別有體相也。空非有外。",
    "X11n0270_004:0798a11": "水流其間。水外無流。流終依水。則非離空水矣。△",
    "X11n0270_004:0798a12": "三了妄即真。",
    "X11n0270_004:0798a13": "是故當知。行陰虗妄。本非因緣。非自然性。",
    "X11n0270_004:0798a14": "△五識陰三一依真起妄。",
    "X11n0270_004:0798a15": "阿難。譬如有人。取頻伽缾。塞其兩孔。滿中擎空。千里",
    "X11n0270_004:0798a16": "遠行。用餉他國。識陰當知亦復如是。",
    "X11n0270_004:0798a17": "缾作頻伽鳥形。有形無實。譬眾生妄身也。滿中之",
    "X11n0270_004:0798a18": "空。譬識陰也。性空真覺。周遍法界。一迷為識。故局",
    "X11n0270_004:0798a19": "在妄身之內。如瓶中之空耳。內外一空。喻性識一",
    "X11n0270_004:0798a20": "體。塞其兩孔。喻妄分同異也。空無往來。不可擎餉。",
    "X11n0270_004:0798a21": "以隨頻伽瓶故。妄有千里之行他國之餉。喻性無",
    "X11n0270_004:0798a22": "生滅無捨受以依幻妄身故。逃形於此。托生於彼。",
    "X11n0270_004:0798a23": "比迷性成識妄隨流轉之狀也。△二辯妄無實。",
    "X11n0270_004:0798a24": "阿難。如是虗空。非彼方來。非此方入。",
    "X11n0270_004:0798b01": "明性無往來無出入也。",
    "X11n0270_004:0798b02": "如是。阿難。若彼方來。則本瓶中既貯空去。於本瓶地",
    "X11n0270_004:0798b03": "應少虗空。若此方入。開孔倒瓶。應見空出。",
    "X11n0270_004:0798b04": "計有出入。皆為虗妄。△三了妄即真。",
    "X11n0270_004:0798b05": "是故當知。識陰虗妄。本非因緣。非自然性。",
    "X11n0270_004:0798b06": "身心萬法。即如來藏妙真如性。道嫌揀擇。理忘情",
    "X11n0270_004:0798b07": "謂。凡有言說皆為戲論。擬心動念盡涉迷倒。大覺",
    "X11n0270_004:0798b08": "將與覺之。故此卷之初。權且明正倒。辨緣影。擇見",
    "X11n0270_004:0798b09": "精。示真量。一就其迷倒情計為之。拂心眼之塵翳。",
    "X11n0270_004:0798b10": "洗肺腸之垢濁。使心境洒落真妄兩忘。然後融會",
    "X11n0270_004:0798b11": "入如來藏。遂知根塵處界法法無非妙真如性。此",
    "X11n0270_004:0798b12": "第二及第三卷大旨也。",
    "X11n0270_004:0798b14": "大佛頂如來密因修證了義諸菩薩萬行首楞嚴經",
    "X11n0270_004:0798b15": "要解卷第四",
    "X11n0270_004:0798b17": "音切",
    "X11n0270_004:0798b18": "甄(音堅)。措(音醋)。撮(倉括切)。奪(徒活切)。狹(音洽)。眚(所景切)。揑(音涅)。秪(音質)。",
    "X11n0270_004:0798b19": "暈(音運)。適(陟草切)。珮(音佩)。玦(音決)。虹(音紅)。蜺(五雞切)。酢(音醋)。腕(烏貫切)。",
    "X11n0270_004:0798b20": "瀑(薄報切)。蹋(徒合切)。崖(疑皆切)。餉(式亮切)。"
}