{
    "T21n1255b_001:0260b02": "佛說摩利支天經",
    "T21n1255b_001:0260b04": "唐三藏沙門大廣智",
    "T21n1255b_001:0260b05": "不空奉　詔譯",
    "T21n1255b_001:0260b06": "如是我聞。一時薄伽梵。在室羅筏城逝多",
    "T21n1255b_001:0260b07": "林給孤獨園。爾時世尊告諸苾芻有天女",
    "T21n1255b_001:0260b08": "名摩利支。有大神通自在之力。常行日月",
    "T21n1255b_001:0260b09": "天前。日天月天不能見彼。彼能見日。無",
    "T21n1255b_001:0260b10": "人能見無人能知。無人能捉無人能縛。無",
    "T21n1255b_001:0260b11": "人能害無人能欺誑。無人能債其財物。無",
    "T21n1255b_001:0260b12": "人能責罰。不為怨家能得其便。佛告諸苾",
    "T21n1255b_001:0260b13": "芻。若有知彼摩利支天名常憶念者。彼人",
    "T21n1255b_001:0260b14": "亦不可見亦不可知。亦不可捉亦不可縛。",
    "T21n1255b_001:0260b15": "亦不可害亦不可欺誑。亦不為人債其財",
    "T21n1255b_001:0260b16": "物。亦不為人之所責罰。亦不為怨家能得",
    "T21n1255b_001:0260b17": "其便。若有善男子善女人。知彼摩利支天",
    "T21n1255b_001:0260b18": "名求加護者。應作是言。我某甲知摩利支天",
    "T21n1255b_001:0260b19": "母有大神力。我今歸命願護我身。無人能",
    "T21n1255b_001:0260b20": "見我。無人能知我。無人能捉我。無人能縛",
    "T21n1255b_001:0260b21": "我。無人能害我。無人能欺誑我。無人能債",
    "T21n1255b_001:0260b22": "我財物。無人能責罰我。亦不為怨家能得",
    "T21n1255b_001:0260b23": "其便。爾時世尊說陀羅尼曰。",
    "T21n1255b_001:0260b24": "曩謨引囉怛曩二合怛囉二合夜野一怛儞也",
    "T21n1255b_001:0260b25": "二合他去聲引二遏迦麼枲鼻聲已下同三沫迦麼枲四",
    "T21n1255b_001:0260b26": "阿上聲度引麼枲五紫精以切引鉢囉麼枲六摩",
    "T21n1255b_001:0260b27": "訶紫鉢囉麼枲七頞怛馱引曩麼枲八麼鼻聲",
    "T21n1255b_001:0260b28": "引哩引紫野麼枲九曩謨引娑覩二合帝十囉",
    "T21n1255b_001:0260b29": "轉舌乞灑二合囉乞灑二合𤚥引十一薩嚩薩怛嚩",
    "T21n1255b_001:0260c01": "二合引難上聲左十二薩嚩怛囉二合十三薩嚩婆去聲",
    "T21n1255b_001:0260c02": "喻引鉢捺囉二合吠引毘藥二合娑嚩二合引賀引十",
    "T21n1255b_001:0260c03": "四",
    "T21n1255b_001:0260c04": "心真言曰。",
    "T21n1255b_001:0260c05": "娜莫三去聲滿多沒馱引南一唵引二摩鼻聲引哩",
    "T21n1255b_001:0260c06": "引唧引娑嚩二合賀引三",
    "T21n1255b_001:0260c07": "爾時世尊說此陀羅尼已。告諸苾芻。若有",
    "T21n1255b_001:0260c08": "受持此經法者。應作是願。王難中護我賊",
    "T21n1255b_001:0260c09": "難中護我。行路難中護我於失道曠野中",
    "T21n1255b_001:0260c10": "護我。水火難中護我刀兵軍陣難中護我。",
    "T21n1255b_001:0260c11": "鬼神難中護我毒藥難中護我。惡獸難中",
    "T21n1255b_001:0260c12": "護我毒蟲難中護我。一切怨家惡人難中",
    "T21n1255b_001:0260c13": "護我。佛實語護我法實語護我僧實語護",
    "T21n1255b_001:0260c14": "我。天實語護我仙人實語護我。一切處一",
    "T21n1255b_001:0260c15": "切時。願常護我弟子某甲莎嚩二合引賀引。",
    "T21n1255b_001:0260c16": "佛告諸苾芻若善男子善女人苾芻苾芻",
    "T21n1255b_001:0260c17": "尼。鄔波索迦鄔波斯迦。國王大臣一切人",
    "T21n1255b_001:0260c18": "等有諸難時。但當至心誦此摩利支陀羅",
    "T21n1255b_001:0260c19": "尼。不待加功隨誦隨成。遠離諸難除不至",
    "T21n1255b_001:0260c20": "心。持誦之時并結本印。以香塗手先結三",
    "T21n1255b_001:0260c21": "部心印。二手內相叉為拳並竪二大拇指。",
    "T21n1255b_001:0260c22": "是一切如來心印真言曰。",
    "T21n1255b_001:0260c23": "唵引一爾惹以切曩爾迦半音二",
    "T21n1255b_001:0260c24": "次結蓮部心印。即前印以左大拇指屈入",
    "T21n1255b_001:0260c25": "掌。直竪右大拇指真言曰。",
    "T21n1255b_001:0260c26": "唵引一阿去聲引嚕引力迦半音二",
    "T21n1255b_001:0260c27": "次結金剛部心印。即前印以右大拇指屈",
    "T21n1255b_001:0260c28": "入掌直竪左大拇指真言曰。",
    "T21n1255b_001:0260c29": "唵引一嚩日囉二合地力二合迦半音二",
    "T21n1255b_001:0261a01": "次結護身如來拳印。以右手屈大拇指橫",
    "T21n1255b_001:0261a02": "於掌中。便以四指握大拇指為拳。以此拳",
    "T21n1255b_001:0261a03": "印加持自身五處。先額右肩左肩心喉每",
    "T21n1255b_001:0261a04": "處各誦真言一遍真言曰。",
    "T21n1255b_001:0261a05": "唵引一僕引入嚩二合羅吽引二",
    "T21n1255b_001:0261a06": "次結摩利支菩薩根本印。二小指二無名",
    "T21n1255b_001:0261a07": "指。右押左內相叉。直竪二頭指相捻。以",
    "T21n1255b_001:0261a08": "二中指各繳頭指背。向前頭相拄。二大指",
    "T21n1255b_001:0261a09": "並竪即成。結印當心。誦前摩利支身陀羅",
    "T21n1255b_001:0261a10": "尼及心各七遍。每遍屈二大拇指招之。亦",
    "T21n1255b_001:0261a11": "名迎請印。兼以此印加持身五處。頂上散",
    "T21n1255b_001:0261a12": "印。",
    "T21n1255b_001:0261a13": "次結大三昧耶印。辟除結界。以右手大指",
    "T21n1255b_001:0261a14": "捻小指甲上。餘三指直竪如三股杵形。左",
    "T21n1255b_001:0261a15": "手作金剛拳按於心上。隨誦真言以右手",
    "T21n1255b_001:0261a16": "印於頂上。左轉三匝辟除一切作障難者。",
    "T21n1255b_001:0261a17": "便右旋三匝并揮上下。即成結十方界。一",
    "T21n1255b_001:0261a18": "切天龍人非人等不能附近真言曰。",
    "T21n1255b_001:0261a19": "唵引一商迦㘑輕舌二摩訶引三去聲麼鼻聲琰娑",
    "T21n1255b_001:0261a20": "嚩賀",
    "T21n1255b_001:0261a21": "次結摩利支安怛袒那印此言隱形以左手虛掌",
    "T21n1255b_001:0261a22": "作拳。大指微捻頭指甲如環。已下三指握",
    "T21n1255b_001:0261a23": "拳令密。又令掌中作孔。安自心前。想自身",
    "T21n1255b_001:0261a24": "入此印孔中藏。以右手平掌。右旋摩此印",
    "T21n1255b_001:0261a25": "便蓋孔上。想此印即是摩利支天菩薩身。",
    "T21n1255b_001:0261a26": "我自身隱藏於摩利支天菩薩心中。一心",
    "T21n1255b_001:0261a27": "專注不間斷。誦前根本及心真言。不限遍",
    "T21n1255b_001:0261a28": "數但虔誠至心。必獲菩薩威神加護。一切",
    "T21n1255b_001:0261a29": "怨家惡人悉不能見。一切災難皆得解脫。",
    "T21n1255b_001:0261b01": "若欲供養摩利支菩薩者。應用金或銀或",
    "T21n1255b_001:0261b02": "赤銅。或白檀香木或紫檀木等。刻作摩利",
    "T21n1255b_001:0261b03": "支菩薩像。如天女形可長半寸。或一寸二",
    "T21n1255b_001:0261b04": "寸已下。於蓮花上或立或坐。頭冠瓔珞種",
    "T21n1255b_001:0261b05": "種莊嚴極令端正。左手把天扇。其扇如維",
    "T21n1255b_001:0261b06": "摩詰前天女扇。右手垂下揚掌向外。展五",
    "T21n1255b_001:0261b07": "指作與願勢。有二天女各執白拂侍立左",
    "T21n1255b_001:0261b08": "右。作此像成。戴於頂上或戴臂上或置",
    "T21n1255b_001:0261b09": "衣中。以菩薩威神之力不逢災難。於怨家",
    "T21n1255b_001:0261b10": "處決定得勝。鬼神惡人無得便。若欲成驗",
    "T21n1255b_001:0261b11": "願見摩利支天真身求勝願者。誦此陀羅",
    "T21n1255b_001:0261b12": "尼滿十萬遍。依法建立曼荼羅。畫摩利支",
    "T21n1255b_001:0261b13": "菩薩像。安置壇中種種供養。并作護摩火",
    "T21n1255b_001:0261b14": "壇。摩利支天女必現其身。所求勝願決定",
    "T21n1255b_001:0261b15": "成就除不至心。佛告諸苾芻。我為當來惡",
    "T21n1255b_001:0261b16": "世苦難恐怖有情。略說摩利支天法。此菩",
    "T21n1255b_001:0261b17": "薩有大悲願。常於苦難恐怖之處。護諸有",
    "T21n1255b_001:0261b18": "情不令天龍鬼神人及非人怨家惡獸所能",
    "T21n1255b_001:0261b19": "為害。汝當受持廣宣流布饒益。有情諸苾",
    "T21n1255b_001:0261b20": "芻等及天龍。八部一切大眾聞佛所說。皆",
    "T21n1255b_001:0261b21": "大歡喜信受奉行。",
    "T21n1255b_001:0261b22": "佛說摩利支天經"
}