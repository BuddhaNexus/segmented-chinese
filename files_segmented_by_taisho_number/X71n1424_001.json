{
    "X71n1424_001:0752b06": "舒州投子山妙續大師語錄",
    "X71n1424_001:0752b08": "住芙蓉山嗣法小師　道楷　編",
    "X71n1424_001:0752b09": "上堂示徒曰。正正時非圓。圓中還有徧。徧徧時不色。",
    "X71n1424_001:0752b10": "色裡却存圓。更深催曉氣。日闌洞曉天。兩墀和融處。",
    "X71n1424_001:0752b11": "貴所得玄玄。汝等諸人到這裡如何安身立命。得恁",
    "X71n1424_001:0752b12": "麼相應去。良久曰。夜明簾外主。今古無人知。須是傍",
    "X71n1424_001:0752b13": "參手。樹宗乘一枝。山僧此四句。諸禪德又作麼生商",
    "X71n1424_001:0752b14": "量。時有僧出眾問。承和尚有言。圓中還有徧。色裡却",
    "X71n1424_001:0752b15": "存圓。斯理如何。師云。正不立玄。偏不附物。僧云。可謂",
    "X71n1424_001:0752b16": "暗中有明。明中有暗。師云汝道是何道理。僧云共難",
    "X71n1424_001:0752b17": "其諱。師曰是須恁麼會。僧乃禮拜。師乃云。泉洗檻前",
    "X71n1424_001:0752b18": "月。天橫雨外山。夜來少室睡佛祖。大難大難。便下座。",
    "X71n1424_001:0752b19": "上堂因示徒云。妙道通心離語言。玄途溫體不清痕。",
    "X71n1424_001:0752b20": "龍巢鳳子豈常種。了了一機誰得論。諸禪德。且道這",
    "X71n1424_001:0752b21": "箇是滿眼滿耳底樣子。正與麼時還知落處。雲巒崇",
    "X71n1424_001:0752b22": "聳青山頂。喬嶽東邊萬象靜。天上人間一樣春。誰迎",
    "X71n1424_001:0752b23": "景色到江上。卓拄杖一下云。直饒十成去。猶是爭半",
    "X71n1424_001:0752b24": "提。時有僧出眾問。如何是全提時節。師云釋迦老子",
    "X71n1424_001:0752c01": "建立化城。僧云權化消息為孰說。師云。寶所在近。更",
    "X71n1424_001:0752c02": "進一步。僧云。已是寶處。豈得去乎。師云是須與麼去。",
    "X71n1424_001:0752c03": "僧云出他屋裡作什麼活計。師云。雖無活計。甚勝富",
    "X71n1424_001:0752c04": "貴。僧云如何是密處活計。師云。劫外儼然。無物惱師。",
    "X71n1424_001:0752c05": "僧云容顏甚奇妙。乃作禮。師乃云。鷲嶺咲昌。香色芬",
    "X71n1424_001:0752c06": "芳。列聖叢裡。獨沒商量。乃下座。",
    "X71n1424_001:0752c07": "上堂因示徒云。一處妙時萬處空。三世了時千世同。",
    "X71n1424_001:0752c08": "寂寂寥寥得後事。颯颯凄凄風樹松。這箇無人著道",
    "X71n1424_001:0752c09": "理。那箇有深見異中。體處用時無別處。一段活心得",
    "X71n1424_001:0752c10": "妙通。拈拄杖云。看看。此是田地隱密底人。此是神通",
    "X71n1424_001:0752c11": "遊戲底漢。要見乃見。眾中誰是見得底之禪和子。試",
    "X71n1424_001:0752c12": "與老僧出氣看。時出毫氣。吾為汝證明去。時有僧出",
    "X71n1424_001:0752c13": "眾問。作麼生是大道心源之妙理。師云。一月普含一",
    "X71n1424_001:0752c14": "切水。一切水月一月攝。僧云恁麼為同為別乎。師云",
    "X71n1424_001:0752c15": "汝不見華嚴六相義耶。僧云總別同異成壞是何所",
    "X71n1424_001:0752c16": "作。師云一圓相之中有一佛。僧云佛是何物。師云諱",
    "X71n1424_001:0752c17": "不得。僧乃禮拜。師云用禮為什麼。師乃云。同中有異",
    "X71n1424_001:0752c18": "異中同。總別壞成一樹風。天下陰凉人悉在。何須熟",
    "X71n1424_001:0752c19": "處覓真宗。便下座。",
    "X71n1424_001:0752c20": "上堂因示徒云。劫前一氣。密密現成。那箇一印。堂堂",
    "X71n1424_001:0752c21": "記盛。有時瑠璃殿上玉女回首。有時古鏡臺前石人",
    "X71n1424_001:0752c22": "撫掌。还有人識取伊麼。若能認得。許你有。今安樂處",
    "X71n1424_001:0752c23": "獨以平等無差法味。穩知甘露洒落之妙文。今日一",
    "X71n1424_001:0752c24": "會雲客。蹈破草鞋入吾門來。志究何處去。一句了然",
    "X71n1424_001:0753a01": "超百億。是什麼一句。試道看。道了而儼然坐。時有僧",
    "X71n1424_001:0753a02": "出眾問。學人不會。請師舉揚。師默然坐。僧云。承聞維",
    "X71n1424_001:0753a03": "摩有入不二門是也無。師呵呵大咲云。這顛言倒語",
    "X71n1424_001:0753a04": "漢。僧便微咲休去。師云老僧罪過。僧便禮拜。師云喫",
    "X71n1424_001:0753a05": "茶去。僧云和尚恐是白拈賊。師云與汝盜箇什麼。僧",
    "X71n1424_001:0753a06": "云堦前有下馬臺。師便休。師乃曰。或說玄妙一理所",
    "X71n1424_001:0753a07": "宜。或說了然三乘歸處。共是八九成。今日投子為諸",
    "X71n1424_001:0753a08": "禪德說了也。且道是凡是聖。於此商量。雲抱青岑。水",
    "X71n1424_001:0753a09": "迴寒林。不如此者。誰是陶金。乃下座。",
    "X71n1424_001:0753a10": "上堂因示徒云。火氣寒然。雪心熟爾。陽佛去來。陰魔",
    "X71n1424_001:0753a11": "出沒。畢竟作麼生。天台山上南岳眠。少室峯頂熊耳",
    "X71n1424_001:0753a12": "坐。顧視左右曰。高著眼。休盡是非田地虗。拂除好惡",
    "X71n1424_001:0753a13": "家風妙。自斯不用閑空章。未有一絲掛九竅。諸大德。",
    "X71n1424_001:0753a14": "且道如何一生得底人而相去。時有僧出眾問。和尚",
    "X71n1424_001:0753a15": "是得底不得底。師云眉毛在眼睫上。僧云鼻孔何處",
    "X71n1424_001:0753a16": "在。師云汝不盲看。僧呵呵大咲。師云汝何得自瞞。僧",
    "X71n1424_001:0753a17": "乃去。師乃云。拂子頭上薦得。主丈頭上提取。若能如",
    "X71n1424_001:0753a18": "斯。半開又得。半合又得。恁麼不恁麼總得。驀擲丈子",
    "X71n1424_001:0753a19": "曰。猶是聻。便下座。",
    "X71n1424_001:0753a20": "上堂因示徒云。扣聲入耳風無意。梅影橫窓月不痕。",
    "X71n1424_001:0753a21": "一輪所照是何物。看取人人弄精魂。畢竟歸去到甚",
    "X71n1424_001:0753a22": "麼處。落處急急著眼看。如能一朝撥轉。管取一員無",
    "X71n1424_001:0753a23": "事道人。未然。閻老子不許汝在。还會麼。時有僧出眾",
    "X71n1424_001:0753a24": "問。如何是一員無事道人。師云。要行便行。要座便坐。",
    "X71n1424_001:0753b01": "師僧如何。僧云行止分明無物妨我。師云汝是何物。",
    "X71n1424_001:0753b02": "僧云苦屈苦屈。師便打。師乃云。寂寂寥寥。妙妙玄玄。",
    "X71n1424_001:0753b03": "是何麼機用。清清黯黯。默默堂堂。是什麼作略。試請",
    "X71n1424_001:0753b04": "道看。終日安然座一堂。通宵寂寞絕商量。欽光正脉",
    "X71n1424_001:0753b05": "付傳後。咲暖機前點異芳。便下座。",
    "X71n1424_001:0753b06": "上堂因示徒曰。昨夜木人眠室中。今朝石女倚孤松。",
    "X71n1424_001:0753b07": "如何是祖師來機。脚下黃金超玉鳳。一機歷歷。密路",
    "X71n1424_001:0753b08": "堂堂。彌滿洞輝。日夜分明。神珠一光暗裏抽橫骨。蟻",
    "X71n1424_001:0753b09": "絲曲道明中座舌頭。是衲僧行履處。諸大德。如何領",
    "X71n1424_001:0753b10": "覧。時僧出眾云。更深無夜色。如何是木人室中睡。師",
    "X71n1424_001:0753b11": "云深。僧云。天明無日氣。如何是石女倚孤松。師云淺。",
    "X71n1424_001:0753b12": "僧云。一機了然處。如何是祖師意。師云動。僧云萬里",
    "X71n1424_001:0753b13": "無盡處。如何是黃金鳳。師云靜。僧作禮拜云畢竟又",
    "X71n1424_001:0753b14": "如何。師云內外虗玄徹底空寂。僧乃去。師乃云。一法",
    "X71n1424_001:0753b15": "含多法。一佛印諸佛。一心合千心。一念超萬念。豈不",
    "X71n1424_001:0753b16": "見道。栴檀移來一樹植。春風秋葉色相同。投子恁麼",
    "X71n1424_001:0753b17": "說義。諸人與麼聽法。畢竟無有二相。具眼者自看。便",
    "X71n1424_001:0753b18": "下座。",
    "X71n1424_001:0753b19": "上堂因示徒曰。心佛無住居覺位。放光雨花動人天。",
    "X71n1424_001:0753b20": "非真非虗梵音質。這者萬萬具足玄。还見麼。前面孤",
    "X71n1424_001:0753b21": "明歷歷地曾無形影者。是你一心之法也。故古德云。",
    "X71n1424_001:0753b22": "新羅國裡有一佛子。纔入三昧十方相隨。是箇此也。",
    "X71n1424_001:0753b23": "且道汝等諸禪德。畢竟入三昧時以何相見。还有答",
    "X71n1424_001:0753b24": "話分麼。時有僧出眾問。不動身心入三昧。此理如何。",
    "X71n1424_001:0753c01": "師云只是人人底。僧云恁麼則用入三昧為什麼。師",
    "X71n1424_001:0753c02": "云汝道如何是深入三昧。僧云座具即不無。未曾用",
    "X71n1424_001:0753c03": "禮拜。師云是々。僧乃作禮。師乃云。妙悟妙到直須一",
    "X71n1424_001:0753c04": "如。或示棒或(下示)喝。或論道或談禪。自本無異法。即今",
    "X71n1424_001:0753c05": "自性不即不離。是々何物。若實合頭。與諸佛何殊別",
    "X71n1424_001:0753c06": "乎。吾門兒孫不要犯鋒傷手。宛轉一氣旁參妙旨。共",
    "X71n1424_001:0753c07": "是好手段。便下座。",
    "X71n1424_001:0753c08": "上堂因示徒曰。豁開甘露解脫之法門。透入華嚴莊",
    "X71n1424_001:0753c09": "嚴之心源。妙哉遊戲三昧而現神通。切哉出頭妙界",
    "X71n1424_001:0753c10": "而成聖道。衲僧家脫盡光影而透出肚皮。正當恁麼",
    "X71n1424_001:0753c11": "十成時。还有相委底漢麼。出來與老僧商量看。時有",
    "X71n1424_001:0753c12": "僧出眾問。如何是甘露門。師云看看山前幸有真消",
    "X71n1424_001:0753c13": "息。僧云和尚何如是漏泄。師云曲為汝等。僧云还轉",
    "X71n1424_001:0753c14": "無上法輪也否。師云道什麼。僧便喝。師乃打。僧云此",
    "X71n1424_001:0753c15": "恩難報。師云此怨難酬。師乃云。歸座田地妙玄難臻。",
    "X71n1424_001:0753c16": "衲僧做處曠遠自親。如來頓教祖師心傳。山岳高低",
    "X71n1424_001:0753c17": "皆是付事。还見麼。竪起拂子高聲喚云。諸大德。是甚",
    "X71n1424_001:0753c18": "麼。便下座。",
    "X71n1424_001:0753c19": "上堂因示徒云。海門秋靜雁音稀。江水澄澄萬萬微。",
    "X71n1424_001:0753c20": "好箇人間金葉色。黃楓片片一時飛。此箇田地明明",
    "X71n1424_001:0753c21": "歷歷。處處堂堂。雖然如是。實知人少。諸禪德。还會麼。",
    "X71n1424_001:0753c22": "君臣徧正共不用。體用賓主皆是按排。唯是尋常。亦",
    "X71n1424_001:0753c23": "是大難。若密著華戈。不須一字脚。若卒作模索。未見",
    "X71n1424_001:0753c24": "三空旨。投子恁麼告報。早是琳上添玉土上加泥。何",
    "X71n1424_001:0754a01": "故如此。皎玉無瑕。彫紋喪德。大眾如何若當。時有僧",
    "X71n1424_001:0754a02": "出眾問。即是自知。為什麼不疑。師打云孰免箇窠窟。",
    "X71n1424_001:0754a03": "僧云和尚莫謾打某甲去。師擲下棒曰你又作麼生。",
    "X71n1424_001:0754a04": "僧呵呵大咲出去。師云且來闍梨。僧不顧。師云獅子",
    "X71n1424_001:0754a05": "以一滴乳。迸散(十六)斛驢乳。師乃云。老僧適來為眾漏",
    "X71n1424_001:0754a06": "逗不少。还知落處麼。西天四七未知處。東土二三不",
    "X71n1424_001:0754a07": "受時。峯下源泉聲一澗。山頂嵐樹裊風枝。諸禪德。山",
    "X71n1424_001:0754a08": "僧這四句畢竟如何。久參上士道看。便下座。",
    "X71n1424_001:0754a09": "師因謂眾云。投子有三器。今日舉似。汝等子細聽。直",
    "X71n1424_001:0754a10": "須以格調妙奏奇曲。上正之器。汝等諸人如何見。絃",
    "X71n1424_001:0754a11": "以妙手將彈玉調。中當之器。汝等諸人如何見。實以",
    "X71n1424_001:0754a12": "活眼見破天容。下偏之器。汝等諸人如何見。眾皆默",
    "X71n1424_001:0754a13": "然。師又云。上正之人而可向上。中當之人而可自已。",
    "X71n1424_001:0754a14": "下偏之人而可今時。若又三位共到了。是可無位真",
    "X71n1424_001:0754a15": "人。珍重。",
    "X71n1424_001:0754a16": "師因謂眾曰。今日憶得先師道平常無生句。妙玄無",
    "X71n1424_001:0754a17": "私句。體明無盡句。汝等諸人一一商量看。又云。透得",
    "X71n1424_001:0754a18": "無生句方得法身。透得無私句方得那邊。透得無盡",
    "X71n1424_001:0754a19": "句方得目前。三句畢竟得時。一一了時。衲僧珍重。",
    "X71n1424_001:0754a20": "師因謂眾云。華嚴經有六種之因緣。有時總。有時別。",
    "X71n1424_001:0754a21": "有時同。有時異。有時成。有時壞。諸禪德。畢竟如何領",
    "X71n1424_001:0754a22": "會。此六相唯是一相。總佛。別心。同法。異念。成僧。壞情。",
    "X71n1424_001:0754a23": "全一佛之所印。珍重。",
    "X71n1424_001:0754a24": "師因謂眾云。經云。三界唯一心。心外無別法。心佛及",
    "X71n1424_001:0754b01": "眾生。是三無差別。此意何處下觜。拈一雙火筯云。這",
    "X71n1424_001:0754b02": "箇还有心有佛有眾生耶。若無。為什麼唯一心。於此",
    "X71n1424_001:0754b03": "如何道取。先師云。三界唯一心。你还見我麼。此理甚",
    "X71n1424_001:0754b04": "希有。試道看。珍重。",
    "X71n1424_001:0754b05": "師因謂眾云。妙有妙用。其非功勳邊事。豈世理所到",
    "X71n1424_001:0754b06": "乎。何故如此。如來未出世西天轉法輪。祖師不西來",
    "X71n1424_001:0754b07": "茲土傳心印。且道何物轉何物傳。山雲冉冉。江水滔",
    "X71n1424_001:0754b08": "滔。良久云。野菊含金。漢泉[口*賴]玉。君看消息別。早是不",
    "X71n1424_001:0754b09": "可得。珍重。",
    "X71n1424_001:0754b10": "師因謂眾云。見色見心聞聲悟道。絕色絕心見色明",
    "X71n1424_001:0754b11": "心。且道以什麼商量。竪起團扇云。這箇是見色見心。",
    "X71n1424_001:0754b12": "投子恁麼說破。既是剩語。諸禪德。还道取得麼。放下",
    "X71n1424_001:0754b13": "團扇云。是亦什麼心行。珍重。",
    "X71n1424_001:0754b14": "師因謂眾云。止止不須說。我法妙難思。黃面老子驚",
    "X71n1424_001:0754b15": "殺。鶖子誑謼眾人。雖然如是。實到此田地始得。如是",
    "X71n1424_001:0754b16": "相。如是性。是什麼道理。畢竟實相真性施為運動。珍",
    "X71n1424_001:0754b17": "重。",
    "X71n1424_001:0754b18": "師因謂眾云。曩祖達磨大師單傳心印。開示迷途。教",
    "X71n1424_001:0754b19": "外別傳。不立文字。还有知落處者麼。誰知还有。教中",
    "X71n1424_001:0754b20": "語。理孰識。談言表意外。且道為什麼對朕曰不識。山",
    "X71n1424_001:0754b21": "僧太無端。珍重。",
    "X71n1424_001:0754b22": "師因謂眾云。禪不在意會。道豈以情覓乎。吾得逢遠",
    "X71n1424_001:0754b23": "公。方知有大事。不是容易變弄。一眾試取心中寶珠",
    "X71n1424_001:0754b24": "來呈我看。珍重。",
    "X71n1424_001:0754c01": "師因謂眾曰。吾今日向汝等舉似洞山師翁五位。一",
    "X71n1424_001:0754c02": "一領覽看。真中有偽正中徧。偽中有真徧中正。圓中",
    "X71n1424_001:0754c03": "有圓正中來。色中有色徧中至。妙中有妙兼中到。畢",
    "X71n1424_001:0754c04": "竟五位一位。一位無位。現空妙顯真。真底是什麼物。",
    "X71n1424_001:0754c05": "珍重。有偈云。却來元是正中徧。向去正親徧裏正。不",
    "X71n1424_001:0754c06": "來難辨正中來。不去難知兼中至。徧正遙絕兼中到。",
    "X71n1424_001:0754c07": "了然一氣大極前。雨過雲披天若洗。鐘聲何入古松",
    "X71n1424_001:0754c08": "風。又云。諸人还知麼。若能邈得分得去。許汝有。避遮",
    "X71n1424_001:0754c09": "生死冥符一舉。却知隙避不及處。且道新豐老子意。",
    "X71n1424_001:0754c10": "唯顧小兒鳴。却忘自己醜。投子今日重露醜拙。向人",
    "X71n1424_001:0754c11": "莫道好。雖然與麼。誰是真得實到漢。出來共商量。珍",
    "X71n1424_001:0754c12": "重。",
    "X71n1424_001:0754c13": "師初到圓鑑禪師處。鑑迎而致禮。師唯默然。鑑令見",
    "X71n1424_001:0754c14": "外道問佛不問有言不問無言話。師受教坐堂中三",
    "X71n1424_001:0754c15": "年。鑑時致問你還記得話頭麼。師擬分踈。鑑驀掩師",
    "X71n1424_001:0754c16": "口云。汝向良久處會也。師於言下忽然大悟。乃作禮。",
    "X71n1424_001:0754c17": "鑑曰你妙悟玄機耶。師曰設有也須吐却。時質侍者",
    "X71n1424_001:0754c18": "在傍見之乃云。青華嚴宛如病得汗相似。師回顧云。",
    "X71n1424_001:0754c19": "合取狗口。著若更忉忉。吾乃嘔。自此復經三載。鑑時",
    "X71n1424_001:0754c20": "出洞下宗旨示之。悉皆妙契付。便以大陽和尚頂相",
    "X71n1424_001:0754c21": "皮履布直裰一十八般妙悟而囑云。代吾續其宗風。",
    "X71n1424_001:0754c22": "莫久滯此。善宜護持。遂書一偈送云。須彌立大虗。日",
    "X71n1424_001:0754c23": "月輔而轉。群峯漸倚他。白雲方改變。小林風起叢。曹",
    "X71n1424_001:0754c24": "溪洞捲簾。金鳳宿龍巢。宸苔豈車碾。乃令依圓通秀",
    "X71n1424_001:0755a01": "禪師處。師至彼無所參問。唯嗜睡而已。執事白秀云。",
    "X71n1424_001:0755a02": "堂中有僧日睡。當行規法。秀云是誰。執事云青上座。",
    "X71n1424_001:0755a03": "秀云。未可。待與按過。秀乃拽杖而入堂。見師正睡乃",
    "X71n1424_001:0755a04": "擊牀頭呵云。我這裡無閑飯與上座喫了合打睡。師",
    "X71n1424_001:0755a05": "云和尚教某甲何為。秀云何不參禪去。師云美食不",
    "X71n1424_001:0755a06": "中飽人喫。秀云爭柰大有人不肯上座。師云待肯堪",
    "X71n1424_001:0755a07": "作什麼。秀云上座曾見何人來。師云浮山遠和尚。秀",
    "X71n1424_001:0755a08": "云怪得恁麼頑賴。握手相笑歸方丈。由是道聲藉甚",
    "X71n1424_001:0755a09": "兮。",
    "X71n1424_001:0755a10": "師一日坐次。有一僧諱曰道楷。乃來致問。佛祖言句",
    "X71n1424_001:0755a11": "如家常茶飯。離此外別有為人處麼。師云。汝道寰中",
    "X71n1424_001:0755a12": "天子勑。还假禹湯堯舜也無。楷擬進語。師以拂子撼",
    "X71n1424_001:0755a13": "楷口上云。汝發意來早有三十棒分。楷乃於言下大",
    "X71n1424_001:0755a14": "悟。師云汝見何道理。楷作禮而去。師云汝曾到不疑",
    "X71n1424_001:0755a15": "之地乎。楷掩耳而出去。師大悅許之。",
    "X71n1424_001:0755a16": "師一日坐次。索門人云。吾有一句子。諸禪德下語。自",
    "X71n1424_001:0755a17": "代云。不辭向諸人道。恐帶累吾兒孫。乃有偈云。巍巍",
    "X71n1424_001:0755a18": "作王容。堂堂現妙道。吾有一句子。驢載舉宗風。又云。",
    "X71n1424_001:0755a19": "同。",
    "X71n1424_001:0755a20": "師一日入堂。因有一僧眠。師云。宛如老僧在圓通禪",
    "X71n1424_001:0755a21": "師處對話相似。僧默然。師云你还邈得耶。僧擬分踈。",
    "X71n1424_001:0755a22": "師乃打。僧於此豁然大悟。乃作禮。師云。你見什麼乃",
    "X71n1424_001:0755a23": "禮拜。僧云。今日如貧人獲明珠。師忻然而去。其僧徑",
    "X71n1424_001:0755a24": "上方丈正宣前事。師呵責云。且去。",
    "X71n1424_001:0755b01": "舒州投子山妙續大師語錄(終)"
}