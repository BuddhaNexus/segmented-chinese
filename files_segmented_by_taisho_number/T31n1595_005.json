{
    "T31n1595_005:0181b06": "攝大乘論釋卷第五",
    "T31n1595_005:0181b08": "世親菩薩釋",
    "T31n1595_005:0181b09": "陳天竺三藏真諦譯",
    "T31n1595_005:0181b10": "2 釋應知勝相品釋應知勝相第二之一",
    "T31n1595_005:0181b11": "此義有四章：一相、二差別、三分別、四顯了",
    "T31n1595_005:0181b12": "意依。",
    "T31n1595_005:0181b13": "論曰：如此已說應知依止勝相。云何應知應",
    "T31n1595_005:0181b14": "知勝相？釋曰：前說次第有十義，已釋第一",
    "T31n1595_005:0181b15": "依止勝相，次應釋第二應知勝相。此義有幾",
    "T31n1595_005:0181b16": "數？有何名？有何相？此三云何可見？",
    "T31n1595_005:0181b17": "論曰：此應知相，略說有三種。釋曰：此下答",
    "T31n1595_005:0181b18": "前三問，明略說第二勝相數有三，即是三名",
    "T31n1595_005:0181b19": "三相。何等為三？",
    "T31n1595_005:0181b20": "論曰：一依他性相、二分別性相、三真實性相。",
    "T31n1595_005:0181b21": "釋曰：此語先顯數三及三數所目之名，三",
    "T31n1595_005:0181b22": "相次後文別解。一二三是數，依他、分別、真實",
    "T31n1595_005:0181b23": "是名。",
    "T31n1595_005:0181b24": "論曰：依他性相者。釋曰：此下釋三相。",
    "T31n1595_005:0181b25": "論曰：本識為種子，虛妄分別所攝諸識差別。",
    "T31n1595_005:0181b26": "釋曰：由本識能變異作十一識，本識即是",
    "T31n1595_005:0181b27": "十一識種子。十一識既異，故言差別。分別是",
    "T31n1595_005:0181b28": "識性。識性何所分別？分別無為有，故言虛妄。",
    "T31n1595_005:0181b29": "分別為因，虛妄為果，由虛妄果得顯分別",
    "T31n1595_005:0181c01": "因，以此分別性攝一切諸識皆盡。",
    "T31n1595_005:0181c02": "論曰：何者為差別？釋曰：此不問通性，但問",
    "T31n1595_005:0181c03": "諸識差別。",
    "T31n1595_005:0181c04": "論曰：謂身識、身者識、受者識、應受識、正受",
    "T31n1595_005:0181c05": "識、世識、數識、處識、言說識、自他差別識、善惡",
    "T31n1595_005:0181c06": "兩道生死識。身識、身者識、受者識、應受識、正",
    "T31n1595_005:0181c07": "受識、世識、數識、處識、言說識，如此等識因言",
    "T31n1595_005:0181c08": "說熏習種子生。自他差別識，因我見熏習種",
    "T31n1595_005:0181c09": "子生。善惡兩道生死識，因有分熏習種子生。",
    "T31n1595_005:0181c10": "釋曰：身識謂眼等五界，身者識謂染污識，",
    "T31n1595_005:0181c11": "受者識謂意界，應受識謂色等六外界，正受",
    "T31n1595_005:0181c12": "識謂六識界，世識謂生死相續不斷識，數識",
    "T31n1595_005:0181c13": "謂從一乃至阿僧祇數識，處識謂器世界識，",
    "T31n1595_005:0181c14": "言說識謂見聞覺知識，如此九識是應知依",
    "T31n1595_005:0181c15": "止，言說熏習差別為因。自他差別識者，謂自",
    "T31n1595_005:0181c16": "他依止差別識，我見熏習為因。善惡兩道生",
    "T31n1595_005:0181c17": "死識者，謂生死道多種差別識，有分熏習",
    "T31n1595_005:0181c18": "為因。",
    "T31n1595_005:0181c19": "論曰：由如此等識，一切界道煩惱所攝。釋",
    "T31n1595_005:0181c20": "曰：一切界即三界、十八界，一切道即六道。於",
    "T31n1595_005:0181c21": "此界此道中有三煩惱，即惑、業、果報，此三亦",
    "T31n1595_005:0181c22": "名煩惱亦名為濁，俗諦不出此等法。即以前",
    "T31n1595_005:0181c23": "十一識攝此等法，以其同性故得相攝。",
    "T31n1595_005:0181c24": "論曰：依他性為相，虛妄分別即得顯現。釋",
    "T31n1595_005:0181c25": "曰：欲顯虛妄分別但以依他性為體相。亂識",
    "T31n1595_005:0181c26": "及亂識變異，即是虛妄分別。分別即是亂識，",
    "T31n1595_005:0181c27": "虛妄即是亂識變異。虛妄分別若廣說有十",
    "T31n1595_005:0181c28": "一種識，若略說有四種識，一似塵識、二似根",
    "T31n1595_005:0181c29": "識、三似我識、四似識識。一切三界中所有",
    "T31n1595_005:0182a01": "虛妄分別不出此義，由如此識即得顯現。雖",
    "T31n1595_005:0182a02": "說如此識攝一切虛妄分別皆盡，執此虛妄",
    "T31n1595_005:0182a03": "分別中，何者為依他性？何者為分別性？",
    "T31n1595_005:0182a04": "論曰：如此等識，虛妄分別所攝，唯識為體。",
    "T31n1595_005:0182a05": "釋曰：如此等識即顯十一識及四識。一切法",
    "T31n1595_005:0182a06": "中唯有識更無餘法，故唯識為體。此體由",
    "T31n1595_005:0182a07": "有故異分別性，由虛妄分別性攝故異真實",
    "T31n1595_005:0182a08": "性。此性非實有實非無故，不免虛妄。此虛",
    "T31n1595_005:0182a09": "妄是其性故，說虛妄分別所攝。",
    "T31n1595_005:0182a10": "論曰：非有虛妄塵顯現依止，是名依他性相。",
    "T31n1595_005:0182a11": "釋曰：定無所有，故言非有。非有物而為六",
    "T31n1595_005:0182a12": "識緣緣，故言虛妄塵。似根塵我識生住滅等",
    "T31n1595_005:0182a13": "心變異明了，故言顯現。此顯現以依他性為",
    "T31n1595_005:0182a14": "因，故言依止。譬如執我為塵，此塵實無所有，",
    "T31n1595_005:0182a15": "以我非有故，由心變異顯現似我故，說非有",
    "T31n1595_005:0182a16": "虛妄塵。顯現此事，因依他性起故，依他性為",
    "T31n1595_005:0182a17": "虛妄塵顯現依止，說此為依他性相。",
    "T31n1595_005:0182a18": "論曰：分別性相者，實無有塵，唯有識體顯現",
    "T31n1595_005:0182a19": "為塵，是名分別性相。釋曰：如無我等塵無",
    "T31n1595_005:0182a20": "有別體，唯識為體，不以識為分別性。識所變",
    "T31n1595_005:0182a21": "異顯現為我等，塵無而似有，為識所取，名分",
    "T31n1595_005:0182a22": "別性。",
    "T31n1595_005:0182a23": "論曰：真實性相者，是依他性。由此塵相永無",
    "T31n1595_005:0182a24": "所有，此實不無，是名真實性相。釋曰：虛妄",
    "T31n1595_005:0182a25": "義永不有顯現因，由顯現體不有故，亦不可",
    "T31n1595_005:0182a26": "得。譬如我等塵顯現似實有，由此顯現依證、",
    "T31n1595_005:0182a27": "比、聖言三量尋求其體實不可得。如我塵，法",
    "T31n1595_005:0182a28": "塵亦爾，永無有體故，人法皆無我。如此無我",
    "T31n1595_005:0182a29": "實有不無，由此二種塵無有體故，依他性不",
    "T31n1595_005:0182b01": "可得亦實有不無，是名真實性相。",
    "T31n1595_005:0182b02": "論曰：由身識，身者識，受者識，應知攝眼等六",
    "T31n1595_005:0182b03": "內界。以應受識，應知攝色等六外界。以正",
    "T31n1595_005:0182b04": "受識，應知攝眼等六識界。由如此等識為本，",
    "T31n1595_005:0182b05": "其餘諸識是此識差別。釋曰：此言欲顯何",
    "T31n1595_005:0182b06": "義？欲顯真實性義。若不定明一切法唯有識，",
    "T31n1595_005:0182b07": "真實性則不得顯現。若不具說十一識，說俗",
    "T31n1595_005:0182b08": "諦不盡。若止說前五識，唯得俗諦根本，不得",
    "T31n1595_005:0182b09": "俗諦差別義。若說俗諦不遍，真諦則不明了，",
    "T31n1595_005:0182b10": "真不明了則遣俗不盡，是故具說十一識通",
    "T31n1595_005:0182b11": "攝俗諦。為如十八界具有根塵識、為不爾？",
    "T31n1595_005:0182b12": "論曰：如此眾識唯識，以無塵等故。釋曰：識",
    "T31n1595_005:0182b13": "所變異雖有內外事相不同，實唯一識，無有",
    "T31n1595_005:0182b14": "塵等別體，故皆以識為名。若無塵，此識離塵，",
    "T31n1595_005:0182b15": "愛憎等受用云何得成？",
    "T31n1595_005:0182b16": "論曰：譬如夢等，於夢中離諸外塵一向唯識，",
    "T31n1595_005:0182b17": "種種色聲香味觸、舍林地山等諸塵如實顯",
    "T31n1595_005:0182b18": "現，此中無一塵是實有。",
    "T31n1595_005:0182b19": "釋曰：夢中所見有種種差別，並無實塵，悉是",
    "T31n1595_005:0182b20": "識之所作。愛憎等受用，此義亦成。",
    "T31n1595_005:0182b21": "論曰：由如此譬，一切處應知唯有識。由此等",
    "T31n1595_005:0182b22": "言，應知幻事、鹿渴、瞖闇等譬。若覺人所見塵，",
    "T31n1595_005:0182b23": "一切處唯有識，譬如夢塵。如人夢覺，了別夢",
    "T31n1595_005:0182b24": "塵但唯有識，於覺時何故不爾？不無此義。若",
    "T31n1595_005:0182b25": "人已得真如智覺，不無此覺。譬如人正在夢",
    "T31n1595_005:0182b26": "中未覺，此覺不生；若人已覺，方有此覺。如此",
    "T31n1595_005:0182b27": "若人未得真如智覺亦無此覺，若人已得真",
    "T31n1595_005:0182b28": "如智覺必有此覺。若人未得真如智覺，於唯",
    "T31n1595_005:0182b29": "識中云何得起比智？由聖教及真理可得比",
    "T31n1595_005:0182c01": "度。聖教者，如《十地經》中佛世尊言：佛子！三界",
    "T31n1595_005:0182c02": "者唯有識。又如《解節經》中說。釋曰：由此夢",
    "T31n1595_005:0182c03": "譬於十八界等處，應知唯識無塵等。何故引",
    "T31n1595_005:0182c04": "二阿含明聖教？前是略說，後是廣說，即以前",
    "T31n1595_005:0182c05": "證後。",
    "T31n1595_005:0182c06": "論曰：是時彌勒菩薩摩訶薩問佛世尊：世尊！",
    "T31n1595_005:0182c07": "此色相是定心所緣境，為與心異、為與心不",
    "T31n1595_005:0182c08": "異？釋曰：是時有三義，一平等時，謂無沈浮",
    "T31n1595_005:0182c09": "顛倒；二和合時，謂令聞能聞正聞；三轉法",
    "T31n1595_005:0182c10": "輪時，謂正說正受。色相者，謂十一切入中前",
    "T31n1595_005:0182c11": "八入等。此色相是定心所緣境，為心別境",
    "T31n1595_005:0182c12": "別、為是心是境？",
    "T31n1595_005:0182c13": "論曰：佛世尊言：彌勒！與心不異。何以故？我",
    "T31n1595_005:0182c14": "說唯有識，此色相境界識所顯現。釋曰：佛",
    "T31n1595_005:0182c15": "說唯有識，無塵故。若爾，此色是觀行人所見，",
    "T31n1595_005:0182c16": "為是何法？如經言：此色相境界，識所顯現。實",
    "T31n1595_005:0182c17": "無境界，是識變異所作。先說唯識，後說境界",
    "T31n1595_005:0182c18": "識，此二識有何異？欲顯有兩分，前識是定體，",
    "T31n1595_005:0182c19": "後識是定境。此體及境本是一識，一似能分",
    "T31n1595_005:0182c20": "別起，一似所分別起。",
    "T31n1595_005:0182c21": "論曰：彌勒菩薩言：世尊！若定境界色相與定",
    "T31n1595_005:0182c22": "心不異，云何此識取此識為境？釋曰：若有",
    "T31n1595_005:0182c23": "別識為識境，則唯識義不成。若緣自體為境",
    "T31n1595_005:0182c24": "事亦不成，以世間無此類故。",
    "T31n1595_005:0182c25": "論曰：佛世尊言：彌勒！無有法能取餘法。雖",
    "T31n1595_005:0182c26": "不能取，此識如此變生，顯現如塵。釋曰：此",
    "T31n1595_005:0182c27": "識如此相貌生，於定中起二種相：一由能取",
    "T31n1595_005:0182c28": "相起不同、二所取相起不同，此二相從一識",
    "T31n1595_005:0182c29": "俱時顯現。此青等色相是定境，非所憶持識，",
    "T31n1595_005:0183a01": "由此色不在定處，如前所證後更憶持，無有",
    "T31n1595_005:0183a02": "此義。塵起現前分明顯現，此憶持識有染污，",
    "T31n1595_005:0183a03": "此起現前所見分明清淨。若汝言聞思二境",
    "T31n1595_005:0183a04": "數數所習，今時已過追更思惟，如昔所見今",
    "T31n1595_005:0183a05": "時重見。是義不然。何以故？此聞思二境，由過",
    "T31n1595_005:0183a06": "去故今則非有，此非有時，若似昔起非昔所",
    "T31n1595_005:0183a07": "見，則唯識之旨於此彌彰，是故唯識義及塵",
    "T31n1595_005:0183a08": "無所有義得成。",
    "T31n1595_005:0183a09": "論曰：譬如依面見面，謂我見影，此影顯現相",
    "T31n1595_005:0183a10": "似異面。釋曰：此譬為顯但有自面無有別",
    "T31n1595_005:0183a11": "影。何以故？諸法和合道理難可思議，不可見",
    "T31n1595_005:0183a12": "法而令得見。猶如水鏡等影實無別法，還",
    "T31n1595_005:0183a13": "見自面謂有別影。",
    "T31n1595_005:0183a14": "論曰：定心亦爾，顯現似塵，謂異定心。釋曰：",
    "T31n1595_005:0183a15": "定心有二分，一分似識、二分似塵，此二種實",
    "T31n1595_005:0183a16": "唯是識。",
    "T31n1595_005:0183a17": "論曰：由此阿含及所成道理，唯識義顯現。",
    "T31n1595_005:0183a18": "釋曰：阿含即前二經，道理謂憶持識過去色",
    "T31n1595_005:0183a19": "及面影譬等道理，顯唯識義。",
    "T31n1595_005:0183a20": "論曰：云何如此？釋曰：此問云何言唯有識？",
    "T31n1595_005:0183a21": "論曰：是時觀行人心正在觀中，若見青黃等",
    "T31n1595_005:0183a22": "遍入色相，即見自心不見餘境青黃等色。",
    "T31n1595_005:0183a23": "釋曰：若在散心五識可言緣現在外塵起，",
    "T31n1595_005:0183a24": "若散心意識緣過去塵起，若在觀中必不得",
    "T31n1595_005:0183a25": "緣外色為境。色在現前又非緣過去境，當知",
    "T31n1595_005:0183a26": "定心所緣色即見自心不見別境。",
    "T31n1595_005:0183a27": "論曰：由此道理，一切識中菩薩於唯識應作",
    "T31n1595_005:0183a28": "如此比知。於青黃等識非憶持識，以見境",
    "T31n1595_005:0183a29": "在現前故，於聞思兩位憶持意識，此識緣",
    "T31n1595_005:0183b01": "過去境似過去境起，是故得成唯識義。由",
    "T31n1595_005:0183b02": "此比知，菩薩若未得真如智覺，於唯識義得",
    "T31n1595_005:0183b03": "生比智。釋曰：前明十一識通說十八界，",
    "T31n1595_005:0183b04": "十八界中有根有塵。菩薩於唯識義中應觀，",
    "T31n1595_005:0183b05": "定中色既無別境，以定中色比定外色，應知",
    "T31n1595_005:0183b06": "亦無別境。",
    "T31n1595_005:0183b07": "論曰：是種種識前已說。釋曰：十一識前已",
    "T31n1595_005:0183b08": "具說。將欲立難故，須先明前已說十一識。",
    "T31n1595_005:0183b09": "論曰：譬如幻事夢等，於中眼識等識，唯識義",
    "T31n1595_005:0183b10": "可成。釋曰：前舉幻等以譬無別根塵，今欲",
    "T31n1595_005:0183b11": "難唯識有成不成故，須引前所舉譬。於十一",
    "T31n1595_005:0183b12": "識中具十八界，前明正受識即六識界，可說",
    "T31n1595_005:0183b13": "唯識義。",
    "T31n1595_005:0183b14": "論曰：眼色等識有色，唯識義云何可見？釋",
    "T31n1595_005:0183b15": "曰：此難餘十界不應說唯識。前明身識即是",
    "T31n1595_005:0183b16": "五根，謂眼識乃至身識；前明應受識即是五",
    "T31n1595_005:0183b17": "塵，謂色識乃至觸識，故言眼色等識。有色有",
    "T31n1595_005:0183b18": "三義，一眼識未生時先已有色；二識變異為",
    "T31n1595_005:0183b19": "色亦是有色；三由有色境，眼識似色起，名",
    "T31n1595_005:0183b20": "了別色。若無色境，何所了別？約此十界，唯識",
    "T31n1595_005:0183b21": "義應不成。",
    "T31n1595_005:0183b22": "論曰：此等識，由阿含及道理，如前應知。釋",
    "T31n1595_005:0183b23": "曰：此答向問。由前二經及前所引譬等道理，",
    "T31n1595_005:0183b24": "應作如此知。",
    "T31n1595_005:0183b25": "論曰：若色是識，云何顯現似色？釋曰：此問",
    "T31n1595_005:0183b26": "若言無別色塵唯是本識，何故顯現似色等。",
    "T31n1595_005:0183b27": "論曰：云何相續堅住，前後相似？釋曰：此問",
    "T31n1595_005:0183b28": "若是識變異所作，則應乍起乍滅改轉不定，",
    "T31n1595_005:0183b29": "云何一色於多時中相續久住，前後一類無",
    "T31n1595_005:0183c01": "有改轉？故知應有別色。",
    "T31n1595_005:0183c02": "論曰：由顛倒等煩惱依止故。釋曰：顛倒",
    "T31n1595_005:0183c03": "是煩惱根本。由識變異起諸分別，分別即是",
    "T31n1595_005:0183c04": "顛倒，顛倒故生諸煩惱。依他性與分別性相",
    "T31n1595_005:0183c05": "應，即是顛倒煩惱所依止處。由顛倒煩惱，令",
    "T31n1595_005:0183c06": "依他性與分別性相應，顛倒煩惱又是識變",
    "T31n1595_005:0183c07": "異所依止處。",
    "T31n1595_005:0183c08": "論曰：若不爾，於非義義顛倒不得成。釋曰：",
    "T31n1595_005:0183c09": "若無互為依止義，則識無變異，於非物中分",
    "T31n1595_005:0183c10": "別為物不應有此顛倒。",
    "T31n1595_005:0183c11": "論曰：若無義顛倒，惑障及智障二種煩惱則",
    "T31n1595_005:0183c12": "不得成。釋曰：若識不變異分別非義為義，",
    "T31n1595_005:0183c13": "豈有顛倒？若無顛倒則不生煩惱，若無煩惱，",
    "T31n1595_005:0183c14": "聲聞無解脫障、菩薩無一切智障。",
    "T31n1595_005:0183c15": "論曰：若無二障，清淨品亦不得成。是故諸識",
    "T31n1595_005:0183c16": "如此生起，可信是實。釋曰：若無煩惱，豈有",
    "T31n1595_005:0183c17": "聖道？故此義亦不成。是故應信離識無別",
    "T31n1595_005:0183c18": "法。",
    "T31n1595_005:0183c19": "論曰：此中說偈：",
    "T31n1595_005:0183c20": "亂因及亂體，　　色識無色識，",
    "T31n1595_005:0183c21": "若前識不有，　　後識不得生。",
    "T31n1595_005:0183c22": "釋曰：無中執有名亂。此亂識因何法生？因色",
    "T31n1595_005:0183c23": "識生。何者為色識？若約五識，五根五塵名為",
    "T31n1595_005:0183c24": "色識。此色識能生眼等識，識此色識即是亂",
    "T31n1595_005:0183c25": "因。若此識不起，不得於無中執有。何法名",
    "T31n1595_005:0183c26": "亂體？謂無色識。若約五根即是五識，若約意",
    "T31n1595_005:0183c27": "根但是意識。非法識、法識及色識、無色識，悉",
    "T31n1595_005:0183c28": "是亂因。",
    "T31n1595_005:0183c29": "論曰：若前識不有，後識不得生。釋曰：前識",
    "T31n1595_005:0184a01": "是亂因，若本不有，亂體是果即是後識，無因",
    "T31n1595_005:0184a02": "則不得生。",
    "T31n1595_005:0184a03": "2 差別章差別章第二",
    "T31n1595_005:0184a04": "論曰：云何身識、身者識、受者識、應受識、正受",
    "T31n1595_005:0184a05": "識於一切生處更互密合生？釋曰：此五識",
    "T31n1595_005:0184a06": "即十八界，於三界六道四生一切生處。此十",
    "T31n1595_005:0184a07": "八種云何得更互密合生？",
    "T31n1595_005:0184a08": "論曰：具足受生所顯故。釋曰：於一切生處",
    "T31n1595_005:0184a09": "一剎那中具足有十八界。十八界既不相離",
    "T31n1595_005:0184a10": "能為顯因，顯更互密合生。又根塵識必不相",
    "T31n1595_005:0184a11": "離，無有受生有根而無塵及識受，餘二亦爾。",
    "T31n1595_005:0184a12": "受一必具餘二，用餘二以顯此一，為不相離",
    "T31n1595_005:0184a13": "故得更互密合生。",
    "T31n1595_005:0184a14": "論曰：云何世識等如前說有種種差別生？",
    "T31n1595_005:0184a15": "釋曰：此更問前五識。即十八界攝法已盡，何",
    "T31n1595_005:0184a16": "用更說生後六識？",
    "T31n1595_005:0184a17": "論曰：無始生死相續不斷絕故。釋曰：為明",
    "T31n1595_005:0184a18": "眾生果報無始以來三世生死相續不斷故，",
    "T31n1595_005:0184a19": "須立世識。",
    "T31n1595_005:0184a20": "論曰：無量眾生界所攝故。釋曰：為明眾生",
    "T31n1595_005:0184a21": "果報有諸界多少不同，如四界、六界、十八界",
    "T31n1595_005:0184a22": "等故，須立數識攝一切數。",
    "T31n1595_005:0184a23": "論曰：無量器世界所攝故。釋曰：為明眾生",
    "T31n1595_005:0184a24": "所居處，如人、天、惡道有無量差別故，須立處",
    "T31n1595_005:0184a25": "處識攝一切處。",
    "T31n1595_005:0184a26": "論曰：無量作事更互顯示所攝故。釋曰：為",
    "T31n1595_005:0184a27": "明見聞覺知各有多種因。此有無量言說作",
    "T31n1595_005:0184a28": "事言說與見等更互相顯示故，須立言說識",
    "T31n1595_005:0184a29": "攝一切言說。",
    "T31n1595_005:0184b01": "論曰：無量攝及受用差別所攝故。釋曰：攝",
    "T31n1595_005:0184b02": "約自他攝，受用自他所受用。為明眾生各各",
    "T31n1595_005:0184b03": "計我有多種，我所亦然，故須立自他差別識",
    "T31n1595_005:0184b04": "攝一切自他差別。",
    "T31n1595_005:0184b05": "論曰：無量受用愛憎業果報所攝故。釋曰：",
    "T31n1595_005:0184b06": "善業果為愛、惡業果為憎，眾生受用此二業",
    "T31n1595_005:0184b07": "果有無量種。",
    "T31n1595_005:0184b08": "論曰：無量生及死證得差別所攝故。釋曰：",
    "T31n1595_005:0184b09": "此二果中有生有死。初受為生，生後相續為",
    "T31n1595_005:0184b10": "得，將死為證，命斷為死。為明眾生受用二業",
    "T31n1595_005:0184b11": "果有生有死，攝一切善惡兩道生死。",
    "T31n1595_005:0184b12": "論曰：云何正辯如此等識令成唯識義？釋",
    "T31n1595_005:0184b13": "曰：前說五識義已成唯識，後說六識云何",
    "T31n1595_005:0184b14": "亦令成唯識？",
    "T31n1595_005:0184b15": "論曰：若略說有三相，諸識則成唯識。釋曰：",
    "T31n1595_005:0184b16": "此六識若安立使成唯識，有三種道理。道理",
    "T31n1595_005:0184b17": "即是三相，一入唯量、二入唯二、三入種種",
    "T31n1595_005:0184b18": "類。入者通達義。云何入唯量？",
    "T31n1595_005:0184b19": "論曰：唯有識量。釋曰：於六識中，若如理研",
    "T31n1595_005:0184b20": "尋，但唯見識不見餘法。何以故？",
    "T31n1595_005:0184b21": "論曰：外塵無所有故。釋曰：所識諸法離識",
    "T31n1595_005:0184b22": "實無所有故，說六識唯有識量。云何入唯二？",
    "T31n1595_005:0184b23": "論曰：唯有二，謂相及見，識所攝故。釋曰：若",
    "T31n1595_005:0184b24": "能通達世等六識一分成相、一分成見，名入",
    "T31n1595_005:0184b25": "唯二。此義云何？諸識中隨一識一分變異成",
    "T31n1595_005:0184b26": "色等相，一分變異成見，故名唯二。由世等六",
    "T31n1595_005:0184b27": "識不出此二識性，故說唯二所攝。云何入種",
    "T31n1595_005:0184b28": "種類？",
    "T31n1595_005:0184b29": "論曰：由種種相生所攝故。此義云何？此一切",
    "T31n1595_005:0184c01": "識無塵故成唯識。有相有見眼等諸識，以色",
    "T31n1595_005:0184c02": "等為相故，眼等諸識以諸識為見故，意識以",
    "T31n1595_005:0184c03": "一切眼識乃至法識為相故，意識以意識為",
    "T31n1595_005:0184c04": "見故。云何如此？意識能分別故，似一切識塵",
    "T31n1595_005:0184c05": "分生故。",
    "T31n1595_005:0184c06": "釋曰：是一眼識如所應成，一分能起種種相，",
    "T31n1595_005:0184c07": "一分能取種種相。能取者即名見。若意識取",
    "T31n1595_005:0184c08": "意識、一切眼等識及法識為相，意識為能見。",
    "T31n1595_005:0184c09": "復次種種相生者，但意識是種種相生，以緣",
    "T31n1595_005:0184c10": "境不定故。其餘諸識定緣一類塵，不能分別。",
    "T31n1595_005:0184c11": "能分別則成見，不能分別則成相。由此三相",
    "T31n1595_005:0184c12": "成立，世等六識為唯識，此義顯現。",
    "T31n1595_005:0184c13": "論曰：此中說偈：",
    "T31n1595_005:0184c14": "入唯量唯二，　　種種觀人說，",
    "T31n1595_005:0184c15": "通達唯識時，　　及伏離識位。",
    "T31n1595_005:0184c16": "釋曰：此偈顯三種通達唯識義，一通達唯量，",
    "T31n1595_005:0184c17": "外塵實無所有故；二通達唯二，相及見唯識",
    "T31n1595_005:0184c18": "故；三通達種種色生，但有種種相貌而無",
    "T31n1595_005:0184c19": "體異故。如此三相何人能通達？但觀行人。",
    "T31n1595_005:0184c20": "觀行人自有二種，一入見位菩薩、二得四空",
    "T31n1595_005:0184c21": "定等。觀行人先已通達，後為他說。此通達及",
    "T31n1595_005:0184c22": "說，何位得成？",
    "T31n1595_005:0184c23": "論曰：通達唯識時，及伏離識位。釋曰：從",
    "T31n1595_005:0184c24": "初地乃至正覺地，為通達唯識位。從空處乃",
    "T31n1595_005:0184c25": "至非想非非想、無想定、滅心定，為伏離識位。",
    "T31n1595_005:0184c26": "所取塵若無，云何說識為能取？則唯量義不",
    "T31n1595_005:0184c27": "成。是義不然。何以故？唯識義不失，亦不無能",
    "T31n1595_005:0184c28": "取所取義。為立此義，故顯三相。入唯量者，為",
    "T31n1595_005:0184c29": "顯唯識無塵。所識既無，云何成唯識？為立此",
    "T31n1595_005:0185a01": "義故，說唯二及種種。唯二，謂相及見，相是所",
    "T31n1595_005:0185a02": "取，見是能取。種種亦爾。是故唯識及能取",
    "T31n1595_005:0185a03": "所取，此義悉成。後半偈如前解。",
    "T31n1595_005:0185a04": "論曰：諸師說此意識，隨種種依止生起，得種",
    "T31n1595_005:0185a05": "種名。釋曰：諸師謂諸菩薩，成立一意識次",
    "T31n1595_005:0185a06": "第生起。意識雖一，若依止眼根生得眼識名，",
    "T31n1595_005:0185a07": "乃至依止身根生得身識名，此中更無餘識",
    "T31n1595_005:0185a08": "異於意識。離阿黎耶識，此本識入意識攝，以",
    "T31n1595_005:0185a09": "同類故。此意識由依止得別名。",
    "T31n1595_005:0185a10": "論曰：譬如作意業得身口等業名。釋曰：此",
    "T31n1595_005:0185a11": "作意業雖復是一，若依身門起名身業，若依",
    "T31n1595_005:0185a12": "口門起名口業。意識亦爾，隨依止得別名。若",
    "T31n1595_005:0185a13": "有人說眼等五根無有分別，若意識依止此",
    "T31n1595_005:0185a14": "生亦無分別。譬如依止意根惑所染污，由所",
    "T31n1595_005:0185a15": "依止有染污，能依止識生時亦有染污。意識",
    "T31n1595_005:0185a16": "亦爾。",
    "T31n1595_005:0185a17": "論曰：此識於一切依止生。釋曰：謂依止眼",
    "T31n1595_005:0185a18": "等諸根生。",
    "T31n1595_005:0185a19": "論曰：種種相貌似二種法顯現，一似塵顯現、",
    "T31n1595_005:0185a20": "二似分別顯現。釋曰：意識依六根生，顯現",
    "T31n1595_005:0185a21": "似二種法：一多類法、二一類法。多類法此分",
    "T31n1595_005:0185a22": "屬塵，一類法是分別屬見。由此兩句，識雖一",
    "T31n1595_005:0185a23": "法，一分似塵顯現，一分似分別塵顯現，是故",
    "T31n1595_005:0185a24": "前說無失。",
    "T31n1595_005:0185a25": "論曰：一切處似觸顯現。釋曰：一切處謂有",
    "T31n1595_005:0185a26": "色處。有色處必有身，若有身必似觸顯現。",
    "T31n1595_005:0185a27": "論曰：若在有色界，意識依身故生。釋曰：何",
    "T31n1595_005:0185a28": "故有身處必似觸？以意識必依身生故，似觸",
    "T31n1595_005:0185a29": "顯現。由此意識依身似觸生故，觀行人正入",
    "T31n1595_005:0185b01": "觀時，五識雖復不起，中間於色身有喜樂受",
    "T31n1595_005:0185b02": "生。",
    "T31n1595_005:0185b03": "論曰：譬如有色諸根依止身生。釋曰：有色",
    "T31n1595_005:0185b04": "諸根，即眼等根，異於色身，依止於身。由諸根",
    "T31n1595_005:0185b05": "依止身故，因此諸根於身或損或益。意識亦",
    "T31n1595_005:0185b06": "爾，依止身故，似觸顯現，於身亦有損益。復次",
    "T31n1595_005:0185b07": "譬如身根依止於身，若有外觸緣，身根似觸",
    "T31n1595_005:0185b08": "而起。若似觸起，於自依止中或損或益。意識",
    "T31n1595_005:0185b09": "亦爾，依止身故，似觸而起。",
    "T31n1595_005:0185b10": "論曰：此中說偈。釋曰：諸菩薩說但有意識，",
    "T31n1595_005:0185b11": "無別五識故。引《法足經》偈以成立此義。",
    "T31n1595_005:0185b12": "論曰：",
    "T31n1595_005:0185b13": "遠行及獨行，　　無身住空窟，",
    "T31n1595_005:0185b14": "調伏難調伏，　　則解脫魔縛。",
    "T31n1595_005:0185b15": "釋曰：能緣一切境界故名遠行。無第二識故",
    "T31n1595_005:0185b16": "名獨行。無身有二義，一無色身、二無生身。身",
    "T31n1595_005:0185b17": "內名空窟，識在身內故名住空窟。二五藏中",
    "T31n1595_005:0185b18": "心藏其中有孔，意識在此孔中，故名住空窟。",
    "T31n1595_005:0185b19": "三諸法實無所有而執為有，識在此無所",
    "T31n1595_005:0185b20": "有中，故名住空窟。本來鄙惡煩惱為因，故名",
    "T31n1595_005:0185b21": "難調伏。若人能調伏此識，令不隨順惑業而",
    "T31n1595_005:0185b22": "得自在，故名調伏。三界惑障名魔縛，此人",
    "T31n1595_005:0185b23": "調伏難調伏則得解脫。復有別聖言以證此",
    "T31n1595_005:0185b24": "義。",
    "T31n1595_005:0185b25": "論曰：如經言：此眼等五根所緣境界，一一境",
    "T31n1595_005:0185b26": "界意識能取分別，意識為彼生因。釋曰：",
    "T31n1595_005:0185b27": "此五根所緣色等境，若識能緣色則立為眼",
    "T31n1595_005:0185b28": "識。一一境意識既悉能取，又能分別，是故五",
    "T31n1595_005:0185b29": "識無用。又意識若亂，眼等識則不生。由意識",
    "T31n1595_005:0185c01": "變異，生眼等根及識，是故意識為彼生因。",
    "T31n1595_005:0185c02": "論曰：復有別說：分別說十二入中，是六識聚",
    "T31n1595_005:0185c03": "說名意入。釋曰：此更引聖言證唯有意識，",
    "T31n1595_005:0185c04": "無別有餘識。如來於經中分別十二入，合六",
    "T31n1595_005:0185c05": "識聚以為意入。以此三義，故知唯有意識無",
    "T31n1595_005:0185c06": "別餘識：",
    "T31n1595_005:0185c07": "論曰：是處安立本識為義識，此中一切識說",
    "T31n1595_005:0185c08": "名相識，意識及依止識應知名見識。何以故？",
    "T31n1595_005:0185c09": "此相識由是見生因，顯現似塵故作見生依",
    "T31n1595_005:0185c10": "止事。釋曰：是本識於二識中，可得安立為",
    "T31n1595_005:0185c11": "相識及見識，不是安立本識為塵識。此中一",
    "T31n1595_005:0185c12": "切識說名相識。本識可得安立於相見二識",
    "T31n1595_005:0185c13": "處。此本識以意識及依止識為見識，以眼識",
    "T31n1595_005:0185c14": "等識及一切法為相識，為此生因，由緣緣故，",
    "T31n1595_005:0185c15": "於彼處中是見生因故。於彼法為見，顯現",
    "T31n1595_005:0185c16": "似塵故、意識見相續住不斷因故，作此識依",
    "T31n1595_005:0185c17": "止事。",
    "T31n1595_005:0185c18": "論曰：如此諸識成立唯識。云何諸塵現前顯",
    "T31n1595_005:0185c19": "現知其非有？如佛世尊說：若菩薩與四法相",
    "T31n1595_005:0185c20": "應，能尋能入一切識無塵。",
    "T31n1595_005:0185c21": "釋曰：四法是智。菩薩若與四智相應，在方",
    "T31n1595_005:0185c22": "便中能尋理得正解能入理，故知一切唯識",
    "T31n1595_005:0185c23": "無塵。",
    "T31n1595_005:0185c24": "論曰：何者為四？一、知相違識相。譬如餓鬼、畜",
    "T31n1595_005:0185c25": "生、人、天於同境界，由見識有異。釋曰：於一",
    "T31n1595_005:0185c26": "境界，分別不同，故名相違，相違識境名相。此",
    "T31n1595_005:0185c27": "境實無所有，但隨識變異故，分別不同。菩薩",
    "T31n1595_005:0185c28": "若通達此理，則解唯識，故名為智。",
    "T31n1595_005:0185c29": "論曰：二、由見無境界識。譬如於過去未來夢",
    "T31n1595_005:0186a01": "影塵中。釋曰：有時見離境界識得生，譬如",
    "T31n1595_005:0186a02": "識過去等境。",
    "T31n1595_005:0186a03": "論曰：三、由知離功用，無顛倒應成。譬如實有",
    "T31n1595_005:0186a04": "塵中緣塵起識，不成顛倒，不由功用如實知",
    "T31n1595_005:0186a05": "故。釋曰：菩薩作如此解，若塵如所顯實有，",
    "T31n1595_005:0186a06": "離修對治，自然應成無顛倒智，由如實知故。",
    "T31n1595_005:0186a07": "既無此義，故知實無有塵，但於無中執有故",
    "T31n1595_005:0186a08": "成顛倒。",
    "T31n1595_005:0186a09": "論曰：四、由知義隨順三慧。釋曰：一切塵義",
    "T31n1595_005:0186a10": "悉隨逐三慧，菩薩能如此知。",
    "T31n1595_005:0186a11": "論曰：云何如此？釋曰：云何一切義隨逐三",
    "T31n1595_005:0186a12": "慧？",
    "T31n1595_005:0186a13": "論曰：一切聖人入觀。釋曰：聖人謂聲聞、緣",
    "T31n1595_005:0186a14": "覺、菩薩。此等聖人正在定中，名為入觀。",
    "T31n1595_005:0186a15": "論曰：得心自在。釋曰：已得心隨事成，謂入、",
    "T31n1595_005:0186a16": "住、出位中。",
    "T31n1595_005:0186a17": "論曰：由願樂自在故。釋曰：如所願樂，諸",
    "T31n1595_005:0186a18": "塵皆隨願樂變異。",
    "T31n1595_005:0186a19": "論曰：如願樂塵種種顯現故。釋曰：若欲令",
    "T31n1595_005:0186a20": "地界成水界，如意即成；火等界亦爾。",
    "T31n1595_005:0186a21": "論曰：若觀行人已得奢摩他。釋曰：觀行人",
    "T31n1595_005:0186a22": "有二種，一得正思、二得正修，今明得正修人。",
    "T31n1595_005:0186a23": "論曰：修法觀加行。釋曰：法謂修多羅等十",
    "T31n1595_005:0186a24": "二部經。依十二部經所顯法相，熟修行毘婆",
    "T31n1595_005:0186a25": "舍那。",
    "T31n1595_005:0186a26": "論曰：隨唯思惟，義顯現故。釋曰：於一五陰",
    "T31n1595_005:0186a27": "中隨心思惟，或顯現如不淨、苦、無常、空、無我",
    "T31n1595_005:0186a28": "等，乃至十六諦相悉隨思惟顯現，及餘一切",
    "T31n1595_005:0186a29": "法相亦爾。",
    "T31n1595_005:0186b01": "論曰：若人得無分別智，未出無分別觀，一切",
    "T31n1595_005:0186b02": "塵不顯現故。由境界等義隨順三慧，由前引",
    "T31n1595_005:0186b03": "證成就唯識義，故知唯識無塵。此中有六偈",
    "T31n1595_005:0186b04": "重顯前義，此偈後依智學中當廣分別說，謂",
    "T31n1595_005:0186b05": "餓鬼畜生人天如是等。釋曰：若菩薩已得",
    "T31n1595_005:0186b06": "無分別智，正在觀中，若塵如所顯現實有，無",
    "T31n1595_005:0186b07": "分別智則不得成。既實有無分別智，故知道",
    "T31n1595_005:0186b08": "理實無所有。",
    "T31n1595_005:0186b09": "3 分別章分別章第三",
    "T31n1595_005:0186b10": "論曰：若唯識似塵顯現依止，說名依他性。云",
    "T31n1595_005:0186b11": "何成依他？何因緣說名依他？釋曰：離塵唯",
    "T31n1595_005:0186b12": "有識，此識能生變異顯現似塵，如此體相及",
    "T31n1595_005:0186b13": "功能亂識，說名依他性。唯見亂識有自體，不",
    "T31n1595_005:0186b14": "見有他，云何成立此識為依他性？若言能生",
    "T31n1595_005:0186b15": "變異，變異依此識，乃是為他所依，云何說此",
    "T31n1595_005:0186b16": "識為依他性？",
    "T31n1595_005:0186b17": "論曰：從自熏習種子生故，繫屬因緣不得自",
    "T31n1595_005:0186b18": "在。若生無有功能過一剎那得自住故，說",
    "T31n1595_005:0186b19": "名依他。釋曰：由自因生故，生已無有自能",
    "T31n1595_005:0186b20": "停住過一剎那，自所取故，由約他說故名依",
    "T31n1595_005:0186b21": "他。",
    "T31n1595_005:0186b22": "論曰：若分別性依依他，實無所有似塵顯",
    "T31n1595_005:0186b23": "現，云何成分別？何因緣說名分別？釋曰：此",
    "T31n1595_005:0186b24": "問有三，一問依止，此分別性既依止於他，應",
    "T31n1595_005:0186b25": "成依他性，云何名分別？次問無所有，此分別",
    "T31n1595_005:0186b26": "既實無所有，無所有中有何分別？後問似塵，",
    "T31n1595_005:0186b27": "此分別既似塵顯現，云何稱分別？何因緣故",
    "T31n1595_005:0186b28": "說名分別性？",
    "T31n1595_005:0186b29": "論曰：無量相貌，意識分別，顛倒生因，故成分",
    "T31n1595_005:0186c01": "別。釋曰：一切塵相貌是分別，說名意識。意",
    "T31n1595_005:0186c02": "識顛倒生境界，故名生因。由此道理，故成分",
    "T31n1595_005:0186c03": "別。",
    "T31n1595_005:0186c04": "論曰：無有自相，唯見分別故，說名分別。釋",
    "T31n1595_005:0186c05": "曰：自體既無，唯見亂識故，說名分別。",
    "T31n1595_005:0186c06": "論曰：若真實性，分別性永無所有為相，云何",
    "T31n1595_005:0186c07": "成真實？何因緣說名真實？釋曰：分別性於",
    "T31n1595_005:0186c08": "依他性一分永無，若以無所有為相，何故立",
    "T31n1595_005:0186c09": "為真實，不立為非真實？說亦如此。",
    "T31n1595_005:0186c10": "論曰：由如無不如，故成真實。釋曰：此下三",
    "T31n1595_005:0186c11": "義答兩問，此是第一，以不相違義顯真實，如",
    "T31n1595_005:0186c12": "世間說真實友。",
    "T31n1595_005:0186c13": "論曰：由成就清淨境界。釋曰：此是第二，以",
    "T31n1595_005:0186c14": "無顛倒義顯真實。由境界無顛倒故得四種",
    "T31n1595_005:0186c15": "清淨，如世間說真實物。",
    "T31n1595_005:0186c16": "論曰：由一切善法中最勝。釋曰：此是第三，",
    "T31n1595_005:0186c17": "以無分別義顯真實，即五種無分別謂五種",
    "T31n1595_005:0186c18": "真實，如世間說真實行。",
    "T31n1595_005:0186c19": "論曰：於勝義成就，故說名真實。釋曰：於前",
    "T31n1595_005:0186c20": "三勝無有壞失故說成就，由成就故真實。",
    "T31n1595_005:0186c21": "論曰：復次若有分別及所分別，分別性成。",
    "T31n1595_005:0186c22": "釋曰：欲問此三種分別義，故先列出此三分",
    "T31n1595_005:0186c23": "別名。",
    "T31n1595_005:0186c24": "論曰：此中何法名分別？何法所分別？何法名",
    "T31n1595_005:0186c25": "分別性？釋曰。一一別問。求其異相。",
    "T31n1595_005:0186c26": "論曰：意識是分別，具三種分別故。釋曰：此",
    "T31n1595_005:0186c27": "下答三問，此即答第一問。六識之中但以意",
    "T31n1595_005:0186c28": "識為分別，以意識具自性、憶持、顯示三分別",
    "T31n1595_005:0186c29": "故，五識則不爾。",
    "T31n1595_005:0187a01": "論曰：何以故？釋曰：何以故意識具三分",
    "T31n1595_005:0187a02": "別？",
    "T31n1595_005:0187a03": "論曰：此識自言熏習為種子。釋曰：如說根",
    "T31n1595_005:0187a04": "塵名，數習此名熏習於本識，以為種子。由此",
    "T31n1595_005:0187a05": "種子，後時意識似根似塵而起，名為色識。自",
    "T31n1595_005:0187a06": "有二義：一如眼名熏習，唯生眼不生餘法，餘",
    "T31n1595_005:0187a07": "熏習亦爾，故稱自。二本無法體，言語是自分",
    "T31n1595_005:0187a08": "別所作，故名自。",
    "T31n1595_005:0187a09": "論曰：及一切識言熏習為種子。釋曰：如說",
    "T31n1595_005:0187a10": "六識名，數習此名熏習本識為種子。由此種",
    "T31n1595_005:0187a11": "子，意識後時似六識而起，名為識識。",
    "T31n1595_005:0187a12": "論曰：是故此生。釋曰：由二種熏習種子故，",
    "T31n1595_005:0187a13": "此意識得生。",
    "T31n1595_005:0187a14": "論曰：由無邊分別、一切處分別。釋曰：意識",
    "T31n1595_005:0187a15": "為此二種種子所變，分別功能無邊故，似一",
    "T31n1595_005:0187a16": "切境界起。",
    "T31n1595_005:0187a17": "論曰：但名分別，說名分別。釋曰：由此義故，",
    "T31n1595_005:0187a18": "但意識名分別，故三種分別中說意識名分",
    "T31n1595_005:0187a19": "別。",
    "T31n1595_005:0187a20": "論曰：此依他但是所分別。釋曰：此下答第",
    "T31n1595_005:0187a21": "二問。所分別一切法，離識無別體，故以依他",
    "T31n1595_005:0187a22": "為所分別。",
    "T31n1595_005:0187a23": "論曰：是因能成依他性，為所分別。釋曰：若",
    "T31n1595_005:0187a24": "不藉因，依他性不成。若無依他性，則無所分",
    "T31n1595_005:0187a25": "別。由六種因成依他性，故得以依他性為所",
    "T31n1595_005:0187a26": "分別。",
    "T31n1595_005:0187a27": "論曰：此中名分別性。釋曰：此中成依他性",
    "T31n1595_005:0187a28": "因，說此因為分別性。",
    "T31n1595_005:0187a29": "論曰：云何分別能計度？此依他性但如萬物",
    "T31n1595_005:0187b01": "相。釋曰：此下答第三問，先更問，後次第答。",
    "T31n1595_005:0187b02": "此語先總問。云何意識由分別故，能計度此",
    "T31n1595_005:0187b03": "依他性。但如萬物相貌，不但如一物相貌。",
    "T31n1595_005:0187b04": "論曰：緣何境界？釋曰：此下別舉六因為問。",
    "T31n1595_005:0187b05": "緣何法為境界，計度依他性？",
    "T31n1595_005:0187b06": "論曰：執何相貌？釋曰：執何相貌，計度依他",
    "T31n1595_005:0187b07": "性？",
    "T31n1595_005:0187b08": "論曰：云何觀見？釋曰：先以何方便推尋，後",
    "T31n1595_005:0187b09": "決斷計度依他性？",
    "T31n1595_005:0187b10": "論曰：云何緣起？釋曰：藉何緣發起計度依",
    "T31n1595_005:0187b11": "他性？",
    "T31n1595_005:0187b12": "論曰：云何言說？釋曰：以何言說計度依他",
    "T31n1595_005:0187b13": "性。",
    "T31n1595_005:0187b14": "論曰：云何增益？釋曰：云何於無中執有計",
    "T31n1595_005:0187b15": "度依他性？意識名分別，依他是所分別。由此",
    "T31n1595_005:0187b16": "六因，意識能分別依他性，今當顯說此義。",
    "T31n1595_005:0187b17": "論曰：由名等境界。釋曰：由依他性離一切",
    "T31n1595_005:0187b18": "分別，無分別為體故，立名等為境界，分別計",
    "T31n1595_005:0187b19": "度此性。",
    "T31n1595_005:0187b20": "論曰：於依他性中，由執著相。釋曰：先約名",
    "T31n1595_005:0187b21": "分別，串習此名故，執著此名以為相貌。後時",
    "T31n1595_005:0187b22": "分別此相，謂為眼等諸根、色等諸塵、識等",
    "T31n1595_005:0187b23": "諸心。執相貌已。",
    "T31n1595_005:0187b24": "論曰：由決判起見。釋曰：先思量是非，後時",
    "T31n1595_005:0187b25": "決判，如我所見眼等諸根乃至識等諸心，悉",
    "T31n1595_005:0187b26": "是實有，所餘妄言。由此見故，意識計度依他。",
    "T31n1595_005:0187b27": "堅實起執已。",
    "T31n1595_005:0187b28": "論曰：由覺觀言說緣起。釋曰：如自所執起",
    "T31n1595_005:0187b29": "覺觀思惟為自計度，或如自所執起覺觀言",
    "T31n1595_005:0187c01": "說令他計度。云何言說令他計度？",
    "T31n1595_005:0187c02": "論曰：由見等四種言說。釋曰：如所言說不",
    "T31n1595_005:0187c03": "出見等四種，此四種約根塵識成就故，攝一",
    "T31n1595_005:0187c04": "切所說分別品類皆盡，約此言說起顛倒。",
    "T31n1595_005:0187c05": "論曰：實無有塵計實有，為增益。釋曰：如四",
    "T31n1595_005:0187c06": "種言說實無有法，此中起執謂為實有，此名",
    "T31n1595_005:0187c07": "增益執。",
    "T31n1595_005:0187c08": "論曰：由此因故能分別。釋曰：由此六因意",
    "T31n1595_005:0187c09": "識能分別依他性，令成所分別故，故以此因",
    "T31n1595_005:0187c10": "為分別性。",
    "T31n1595_005:0187c11": "論曰：此三種性云何？釋曰：此問三性一異",
    "T31n1595_005:0187c12": "義云何？",
    "T31n1595_005:0187c13": "論曰：與他為異、為不異？釋曰：如依他性與",
    "T31n1595_005:0187c14": "餘二性為一為異？餘二性互論亦爾。",
    "T31n1595_005:0187c15": "論曰：不異非不異，應如此說。釋曰：答問，明",
    "T31n1595_005:0187c16": "亦一亦異，應依此說。",
    "T31n1595_005:0187c17": "論曰：有別義依他性名依他。釋曰：此下總",
    "T31n1595_005:0187c18": "標亦一亦異義，唯是一識，識即依他性。於依",
    "T31n1595_005:0187c19": "他性中以別道理成立為三性，三性互不相",
    "T31n1595_005:0187c20": "是，即是不異非不異義。",
    "T31n1595_005:0187c21": "論曰：有別義此成分別，有別義此成真實。",
    "T31n1595_005:0187c22": "釋曰：有別道理，此依他性成。分別性、真實性",
    "T31n1595_005:0187c23": "亦爾。",
    "T31n1595_005:0187c24": "論曰：何者別義說名依他？從熏習種子生，繫",
    "T31n1595_005:0187c25": "屬他故。釋曰：此下正釋三種別義。熏習有",
    "T31n1595_005:0187c26": "三種：一名言熏習、識熏習；二色識熏習、識識",
    "T31n1595_005:0187c27": "熏習、見識熏習；三煩惱熏習、業熏習、果報熏",
    "T31n1595_005:0187c28": "習。從此三種種子生，繫屬於因故成依他，",
    "T31n1595_005:0187c29": "非餘二性。",
    "T31n1595_005:0188a01": "論曰：復有何義此成分別？此依他性為分別",
    "T31n1595_005:0188a02": "因。釋曰：識以能分別為性，能分別必從所",
    "T31n1595_005:0188a03": "分別生。依他性即是所分別，為分別生因，即",
    "T31n1595_005:0188a04": "是分別緣。緣依他性有兩義，若談識體從種",
    "T31n1595_005:0188a05": "子生，自屬依他性。若談變異為色等相貌，此",
    "T31n1595_005:0188a06": "屬分別性，色等相貌離識無別體。今言依他",
    "T31n1595_005:0188a07": "性為分別因，取依他變異義為分別因，不取",
    "T31n1595_005:0188a08": "識體從種子生義為分別因。",
    "T31n1595_005:0188a09": "論曰：是所分別，故成分別。釋曰：變異相貌",
    "T31n1595_005:0188a10": "是識所分別，以此義故成立所分別為分別",
    "T31n1595_005:0188a11": "性。",
    "T31n1595_005:0188a12": "論曰：復有何義此成真實？此依他性或成真",
    "T31n1595_005:0188a13": "實，如所分別實不如是有故。釋曰：依他性",
    "T31n1595_005:0188a14": "變異為色等所分別塵，此塵實不如所分別",
    "T31n1595_005:0188a15": "是有，約依他性明塵無所有，即以依他性成",
    "T31n1595_005:0188a16": "真實性。為存有道故，不明依他性是無，為真",
    "T31n1595_005:0188a17": "實性。",
    "T31n1595_005:0188a18": "論曰：復有何義由此一識成一切種種識相",
    "T31n1595_005:0188a19": "貌？釋曰：此更問復以何道理唯是一識？",
    "T31n1595_005:0188a20": "或成八識、或成十一識，故言一切。於一一識",
    "T31n1595_005:0188a21": "中，如眼識分別青黃等差別，有種種識相貌，",
    "T31n1595_005:0188a22": "唯是一識復是何識？所以更為此問者，前已",
    "T31n1595_005:0188a23": "釋異義，此下釋不異義，欲顯依他性具有三",
    "T31n1595_005:0188a24": "性：一識從種子生是依他有：種種識相貌是",
    "T31n1595_005:0188a25": "分別：分別實無所有是真實性。",
    "T31n1595_005:0188a26": "論曰：本識識。釋曰：一識謂一本識。本識變",
    "T31n1595_005:0188a27": "異為諸識，故言識識。今不論變異為根塵，故",
    "T31n1595_005:0188a28": "但言識識。",
    "T31n1595_005:0188a29": "論曰：所餘生起識，種種相貌故。釋曰：所餘",
    "T31n1595_005:0188b01": "即阿陀那識，生起即六識，變異為七識，即",
    "T31n1595_005:0188b02": "是本識相貌。",
    "T31n1595_005:0188b03": "論曰：復因此相貌生故。釋曰：以七識熏習",
    "T31n1595_005:0188b04": "本識為種子，此種子復變異本識為七識，後",
    "T31n1595_005:0188b05": "七識即從前相貌種子生。",
    "T31n1595_005:0188b06": "論曰：依他性有幾種？釋曰：此問體類及義",
    "T31n1595_005:0188b07": "並有幾種。",
    "T31n1595_005:0188b08": "論曰：若略說有二種，一、繫屬熏習種子。釋",
    "T31n1595_005:0188b09": "曰：此先明依他體類從二種熏習生，一從業",
    "T31n1595_005:0188b10": "煩惱熏習生、二從聞熏習生。由體類繫屬此",
    "T31n1595_005:0188b11": "二熏習，故稱依他性。若果報識體類為依他",
    "T31n1595_005:0188b12": "性，從業煩惱熏習生；若出世間思修慧體類，",
    "T31n1595_005:0188b13": "從聞熏習生。",
    "T31n1595_005:0188b14": "論曰：二、繫屬淨品不淨品性不成就。是故由",
    "T31n1595_005:0188b15": "此二種繫屬，說名依他性。釋曰：此次釋依",
    "T31n1595_005:0188b16": "他義。若識分別此性，或成煩惱、或成業、或成",
    "T31n1595_005:0188b17": "果報，則屬不淨品；若般若緣此性，無所分別",
    "T31n1595_005:0188b18": "則成淨品，謂境界清淨、道清淨、果清淨。若有",
    "T31n1595_005:0188b19": "自性不依他，則應定屬一品。既無定性，或屬",
    "T31n1595_005:0188b20": "淨品或屬不淨品，由此二分隨一分不成就，",
    "T31n1595_005:0188b21": "故名依他。",
    "T31n1595_005:0188b22": "論曰：分別性亦有二種，一、由分別自性。釋",
    "T31n1595_005:0188b23": "曰：如眼等諸界中分別一界，或眼或耳等，名",
    "T31n1595_005:0188b24": "分別自性。",
    "T31n1595_005:0188b25": "論曰：二、由分別差別。釋曰：約無常等更分",
    "T31n1595_005:0188b26": "別此眼等，名分別差別。",
    "T31n1595_005:0188b27": "論曰：真實性亦有二種，一、自性成就。釋曰：",
    "T31n1595_005:0188b28": "謂有垢真如。",
    "T31n1595_005:0188b29": "論曰：二、清淨成就。釋曰：謂無垢真如。",
    "T31n1595_005:0188c01": "論曰：復有分別更成四種，一分別自性、二分",
    "T31n1595_005:0188c02": "別差別、三有覺、四無覺。有覺者，能了別名言",
    "T31n1595_005:0188c03": "眾生分別。釋曰：若眾生先了別見聞等四",
    "T31n1595_005:0188c04": "種言說，因名言起分別，故名有覺。",
    "T31n1595_005:0188c05": "論曰：無覺者，不能了別名言眾生分別。釋",
    "T31n1595_005:0188c06": "曰：若眾生如牛羊等，先不能了別見聞等四",
    "T31n1595_005:0188c07": "種言說，由彼如所分別不能由言語成立，故",
    "T31n1595_005:0188c08": "名無覺。",
    "T31n1595_005:0188c09": "論曰：復次分別有五種，一、依名分別義自性。",
    "T31n1595_005:0188c10": "釋曰：義謂名所目之法。先已知此物名，後",
    "T31n1595_005:0188c11": "以此名分別取此物。",
    "T31n1595_005:0188c12": "論曰：譬如此名目此義。釋曰：此名本來主",
    "T31n1595_005:0188c13": "此體，故得以此名分別此體。",
    "T31n1595_005:0188c14": "論曰：二、依義分別名自性。釋曰：先識此物",
    "T31n1595_005:0188c15": "體，未知其名。後聞說其名，即以先所識體分",
    "T31n1595_005:0188c16": "別取此名。",
    "T31n1595_005:0188c17": "論曰：譬如此義屬此名。釋曰：此體本主此",
    "T31n1595_005:0188c18": "名，故得將此體分別取此名。",
    "T31n1595_005:0188c19": "論曰：三、依名分別名自性。釋曰：如異國物",
    "T31n1595_005:0188c20": "名，始聞未解，後以常所習名分別此名，方解",
    "T31n1595_005:0188c21": "此名。",
    "T31n1595_005:0188c22": "論曰：譬如分別未識義名。釋曰：未識此名",
    "T31n1595_005:0188c23": "所訓之義，故不解此名。",
    "T31n1595_005:0188c24": "論曰：四、依義分別義自性。釋曰：如見此物",
    "T31n1595_005:0188c25": "體未識其名，以此物類分別此物方識其體。",
    "T31n1595_005:0188c26": "論曰：譬如分別未識名義。釋曰：由未識名，",
    "T31n1595_005:0188c27": "故以義分別義。",
    "T31n1595_005:0188c28": "論曰：五、依二分別二自性。釋曰：如金銀二",
    "T31n1595_005:0188c29": "名有金銀二體，於此名體並未了，金名為目",
    "T31n1595_005:0189a01": "赤體、為目白體？銀名亦爾。赤體為主金名、為",
    "T31n1595_005:0189a02": "主銀名？白體亦爾。",
    "T31n1595_005:0189a03": "論曰：譬如此名此義、何義何名。釋曰：意如",
    "T31n1595_005:0189a04": "向釋。",
    "T31n1595_005:0189a05": "論曰：若攝一切分別，復有十種。釋曰：如前",
    "T31n1595_005:0189a06": "已有具攝義，但未明品類具攝義。此十種分",
    "T31n1595_005:0189a07": "別更顯品類攝義，又明攝一切皆盡。",
    "T31n1595_005:0189a08": "論曰：一、根本分別，謂本識。釋曰：是一切分",
    "T31n1595_005:0189a09": "別根本自體，亦分別即是阿黎耶識。",
    "T31n1595_005:0189a10": "論曰：二、相分別，謂色等識。釋曰：此分別以",
    "T31n1595_005:0189a11": "相為相，即是色等塵識。",
    "T31n1595_005:0189a12": "論曰：三、依顯示分別，謂有依止眼等識識。",
    "T31n1595_005:0189a13": "釋曰：此分別以依及顯示為相，亦是所分別",
    "T31n1595_005:0189a14": "亦是能分別，即是六根及六識，六根是所依",
    "T31n1595_005:0189a15": "止，六識是能依止。",
    "T31n1595_005:0189a16": "論曰：四、相變異分別。釋曰：相謂六塵，此分",
    "T31n1595_005:0189a17": "別以相變異為相。",
    "T31n1595_005:0189a18": "論曰：謂老等變異。釋曰：是身四大前後變",
    "T31n1595_005:0189a19": "異名老。若識分別此老，名老相變異分別。等",
    "T31n1595_005:0189a20": "言攝病及死。",
    "T31n1595_005:0189a21": "論曰：苦樂等受。釋曰：身心苦樂受，前後變",
    "T31n1595_005:0189a22": "異。識分別此受，名受相變異分別。等言攝不",
    "T31n1595_005:0189a23": "苦不樂受。",
    "T31n1595_005:0189a24": "論曰：欲等惑。釋曰：心欲前後變異，識分別",
    "T31n1595_005:0189a25": "此欲，名欲相變異分別。等言攝瞋癡等惑。",
    "T31n1595_005:0189a26": "論曰：及抂時節等變異。釋曰：非理逼害縛",
    "T31n1595_005:0189a27": "錄為抂，不乖候寒熱豐儉為時節。抂及時節",
    "T31n1595_005:0189a28": "前後變異，識分別此抂及時節，名抂時節相",
    "T31n1595_005:0189a29": "變異分別。等言攝有因緣逼害縛錄、乖候寒",
    "T31n1595_005:0189b01": "熱豐儉。",
    "T31n1595_005:0189b02": "論曰：地獄等。釋曰：是道變異。捨此五陰受",
    "T31n1595_005:0189b03": "地獄道五陰，諸道前後變異，故名道變異。識",
    "T31n1595_005:0189b04": "分別此道故，名道相變異分別。等言攝餘五",
    "T31n1595_005:0189b05": "道。",
    "T31n1595_005:0189b06": "論曰：欲界等變異。釋曰：謂具縛離縛生變",
    "T31n1595_005:0189b07": "異。受三界生有具縛及離縛前後變異，識分",
    "T31n1595_005:0189b08": "別此生，名生相變異分別。等言攝色無色界。",
    "T31n1595_005:0189b09": "論曰：五、依顯示變異分別。釋曰：謂眼等識",
    "T31n1595_005:0189b10": "變異，此分別以眼等識變異相為相。",
    "T31n1595_005:0189b11": "論曰：謂如前所說變異。釋曰：如前所說老",
    "T31n1595_005:0189b12": "等變異，於變異位中如眼等識變異。",
    "T31n1595_005:0189b13": "論曰：起變異分別。釋曰：意識亦如此，依顯",
    "T31n1595_005:0189b14": "示變異而分別故，名依顯示變異分別。",
    "T31n1595_005:0189b15": "論曰：六、他引分別。釋曰：此分別，因他言說",
    "T31n1595_005:0189b16": "生。",
    "T31n1595_005:0189b17": "論曰：謂聞非正法類、聞正法類分別。釋曰：",
    "T31n1595_005:0189b18": "此分別有二種，一聽聞非正法為類分別、二",
    "T31n1595_005:0189b19": "聽聞正法為類分別，謂行惡法類分別、行善",
    "T31n1595_005:0189b20": "法類分別。思修亦爾。此分別以聞他言說為",
    "T31n1595_005:0189b21": "相故，名他引分別。",
    "T31n1595_005:0189b22": "論曰：七、不如理分別。釋曰：是前分別，聽聞",
    "T31n1595_005:0189b23": "非正法為因。",
    "T31n1595_005:0189b24": "論曰：謂正法外人，非正法類分別。釋曰：謂",
    "T31n1595_005:0189b25": "九十六種外道，在正聞思修法外。",
    "T31n1595_005:0189b26": "論曰：八、如理分別。釋曰：是前分別，聽聞正",
    "T31n1595_005:0189b27": "法為因。",
    "T31n1595_005:0189b28": "論曰：謂正法內人，聞正法類分別。釋曰：謂",
    "T31n1595_005:0189b29": "聲聞、緣覺、菩薩人，在正聞思修法中。",
    "T31n1595_005:0189c01": "論曰：九、決判執分別，謂不如理思惟種類。",
    "T31n1595_005:0189c02": "釋曰：以不正思惟為因。",
    "T31n1595_005:0189c03": "論曰：身見為根本，與六十二見相應分別。",
    "T31n1595_005:0189c04": "釋曰：依止我見，如《梵網經》所明見類，謂六十",
    "T31n1595_005:0189c05": "二見相應分別。",
    "T31n1595_005:0189c06": "論曰：十、散動分別，謂菩薩十種分別。釋曰：",
    "T31n1595_005:0189c07": "菩薩分別不與般若波羅蜜相應，悉名散動。",
    "T31n1595_005:0189c08": "《般若波羅蜜經》說十種法，對治此十種散動。",
    "T31n1595_005:0189c09": "初二法正是般若波羅蜜事，謂顯真空遣俗",
    "T31n1595_005:0189c10": "有，即是實有菩薩不見有菩薩。次有五事，",
    "T31n1595_005:0189c11": "有三解。第一解云：遣名事物。初兩遣名，即是",
    "T31n1595_005:0189c12": "不見菩薩名、不見般若波羅蜜，初遣人名、後",
    "T31n1595_005:0189c13": "遣法名。次兩遣事，即是不見行、不見不行。此",
    "T31n1595_005:0189c14": "有三義：一不見菩薩能行、二乘不能行；二不",
    "T31n1595_005:0189c15": "見正勤助道為行、不見󰝬惰等所對治為不",
    "T31n1595_005:0189c16": "行；三不見菩薩修道未滿故行、不見菩薩",
    "T31n1595_005:0189c17": "修道已滿故不行。後一遣物，此名此事以何",
    "T31n1595_005:0189c18": "物為根本？以五陰為根本亦不見五陰，即是",
    "T31n1595_005:0189c19": "不見色不見受想行識。第二解云：初二明不",
    "T31n1595_005:0189c20": "見人法，次二明不見人行法為行、不見人不",
    "T31n1595_005:0189c21": "行法為不行，後一明行所對治即五陰，五陰",
    "T31n1595_005:0189c22": "即苦集二諦，不見集可斷、不見苦可離。第",
    "T31n1595_005:0189c23": "三解云：初二明不見能行人及所行道，次二",
    "T31n1595_005:0189c24": "不見助道，後一明不見所對治。此五事中一",
    "T31n1595_005:0189c25": "一事皆具八法。",
    "T31n1595_005:0189c26": "論曰：無有相散動。釋曰：無有相是散動因。",
    "T31n1595_005:0189c27": "為對治此散動故，經言：是菩薩實有菩薩。",
    "T31n1595_005:0189c28": "釋曰：由說實有，顯有菩薩以真如空為體。",
    "T31n1595_005:0189c29": "論曰：有相散動。釋曰：有相是散動因。為對",
    "T31n1595_005:0190a01": "治此散動故，經言：不見有菩薩。",
    "T31n1595_005:0190a02": "釋曰：不見有菩薩，以分別依他為體。",
    "T31n1595_005:0190a03": "論曰：增益散動。釋曰：以有增益無所有，此",
    "T31n1595_005:0190a04": "執即是散動。為對治此散動故，經言：何以故？",
    "T31n1595_005:0190a05": "色由自性空。",
    "T31n1595_005:0190a06": "釋曰：由分別色性色性空。",
    "T31n1595_005:0190a07": "論曰：損減散動。釋曰：以無損減實有，此執",
    "T31n1595_005:0190a08": "即是散動。為對治此散動故，經言：不由空",
    "T31n1595_005:0190a09": "空。",
    "T31n1595_005:0190a10": "釋曰：此色不由真如空故空。",
    "T31n1595_005:0190a11": "論曰：一執散動。釋曰：謂依他分別即是空，",
    "T31n1595_005:0190a12": "此執即是散動。為對治此散動故，經言：是色",
    "T31n1595_005:0190a13": "空非色。",
    "T31n1595_005:0190a14": "釋曰：若依他性與真實性是一，真實性是清",
    "T31n1595_005:0190a15": "淨境界，依他性亦應如此。",
    "T31n1595_005:0190a16": "論曰：異執散動。釋曰：謂色與空異，此執即",
    "T31n1595_005:0190a17": "是散動。為對治此散動故，經言：無色異空故，",
    "T31n1595_005:0190a18": "色即是空、空即是色。",
    "T31n1595_005:0190a19": "釋曰：若色與空異，此空則不成色家法，空不",
    "T31n1595_005:0190a20": "成色通相，此義不成。譬如有為法與無常相",
    "T31n1595_005:0190a21": "不異，若捉分別性說言色即是空、空即是色。",
    "T31n1595_005:0190a22": "何以故此分別色永無所有？此永無所有即",
    "T31n1595_005:0190a23": "是有、即是空，此空即是色無所有。不如依他",
    "T31n1595_005:0190a24": "性，於真實性不可說一，由清淨不清淨境界",
    "T31n1595_005:0190a25": "故。",
    "T31n1595_005:0190a26": "論曰：通散動。釋曰：執色有通相為性，謂有",
    "T31n1595_005:0190a27": "礙，此執即是散動。為對治此散動故，經言：",
    "T31n1595_005:0190a28": "何以故：舍利弗！此但有名，所謂色。",
    "T31n1595_005:0190a29": "釋曰：唯有名是色通相。何以故？若離名，色實",
    "T31n1595_005:0190b01": "無本性。",
    "T31n1595_005:0190b02": "論曰：別散動。釋曰：已執色有通相，又分別",
    "T31n1595_005:0190b03": "色有生滅染淨等差別，此執即是散動。為對",
    "T31n1595_005:0190b04": "治此散動故，經言：是自性無生無滅、無染無",
    "T31n1595_005:0190b05": "淨。",
    "T31n1595_005:0190b06": "釋曰：此色無所有為通相，若有生即有染、若",
    "T31n1595_005:0190b07": "有滅即有淨。由無此四義，故色無別相。",
    "T31n1595_005:0190b08": "論曰：如名起義散動。釋曰：如名執義，於義",
    "T31n1595_005:0190b09": "散動。為對治此散動故，經言：對假立名，分別",
    "T31n1595_005:0190b10": "諸法。",
    "T31n1595_005:0190b11": "釋曰：名是虛假所作，對諸名分別一切法。",
    "T31n1595_005:0190b12": "論曰：如義起名散動。釋曰：如義於名起舊",
    "T31n1595_005:0190b13": "執，此執即是散動。為對治此散動故，經言：由",
    "T31n1595_005:0190b14": "假立客名，隨說諸法。",
    "T31n1595_005:0190b15": "釋曰：名不與法同相，經言：如如隨說，如是如",
    "T31n1595_005:0190b16": "是生起執著。釋曰：隨假所立名說諸法，計",
    "T31n1595_005:0190b17": "名與法不異。經言：如此一切名菩薩不見。若",
    "T31n1595_005:0190b18": "不見，不生執著。釋曰：為對治十種散動故，說",
    "T31n1595_005:0190b19": "般若波羅蜜。以此說為因，無分別智生。由無",
    "T31n1595_005:0190b20": "分別智，滅諸分別惑。",
    "T31n1595_005:0190b21": "論曰：為對治此十種散動分別故，於一切般",
    "T31n1595_005:0190b22": "若波羅蜜教中，佛世尊說無分別智能對治",
    "T31n1595_005:0190b23": "此十種散動，應知具足般若波羅蜜經義。如",
    "T31n1595_005:0190b24": "般若波羅蜜經言：云何菩薩行於般若波羅",
    "T31n1595_005:0190b25": "蜜？舍利弗！是菩薩實有菩薩不見有菩薩，不",
    "T31n1595_005:0190b26": "見菩薩名，不見般若波羅蜜，不見行不見不",
    "T31n1595_005:0190b27": "行，不見色不見受想行識。何以故？色由自",
    "T31n1595_005:0190b28": "性空，不由空空。是色空非色，無色異空故。色",
    "T31n1595_005:0190b29": "即是空、空即是色。何以故？舍利弗！此但有",
    "T31n1595_005:0190c01": "名，所謂色，是自性無生無滅、無染無淨，對假",
    "T31n1595_005:0190c02": "立名分別諸法，由假立客名隨說諸法，如如",
    "T31n1595_005:0190c03": "隨說如是如是生起執著。如此一切名菩薩",
    "T31n1595_005:0190c04": "不見，若不見不生執著。如觀色，乃至識亦應",
    "T31n1595_005:0190c05": "作如此觀。由此般若波羅蜜經文句，應隨順",
    "T31n1595_005:0190c06": "思惟十種分別義。釋曰：如八種觀色陰，亦",
    "T31n1595_005:0190c07": "應作八種觀餘四陰，乃至前四事亦應作八",
    "T31n1595_005:0190c08": "種觀。",
    "T31n1595_005:0190c09": "論曰：若由此別意，依他性成有三性。是三性",
    "T31n1595_005:0190c10": "云何？性有三異，不成相雜。釋曰：此問先分",
    "T31n1595_005:0190c11": "三性異，次明依他性有別義成三性。若於依",
    "T31n1595_005:0190c12": "他性中明三性有三異，則三性成相雜，不可",
    "T31n1595_005:0190c13": "偏說為一性。云何不相雜？",
    "T31n1595_005:0190c14": "論曰：無相離義。釋曰：道理有異，故不相",
    "T31n1595_005:0190c15": "雜。",
    "T31n1595_005:0190c16": "論曰：由此道理此性成依他，不由此成分別",
    "T31n1595_005:0190c17": "及真實。釋曰：此即此前所明，由繫屬種子",
    "T31n1595_005:0190c18": "及繫屬淨品不淨品等道理故成依他，不可",
    "T31n1595_005:0190c19": "以此道理令成分別及真實性。",
    "T31n1595_005:0190c20": "論曰：由此道理此性成分別，不由此成依他",
    "T31n1595_005:0190c21": "及真實。釋曰：此即前所明，由分別自性分",
    "T31n1595_005:0190c22": "別差別等道理故成分別性，不可以此道理",
    "T31n1595_005:0190c23": "令成依他及真實。",
    "T31n1595_005:0190c24": "論曰：由此道理此性成真實，不由此成依他",
    "T31n1595_005:0190c25": "及分別。釋曰：此即此前所明，由自性成就",
    "T31n1595_005:0190c26": "清淨成就等道理故成真實性，不可以此道",
    "T31n1595_005:0190c27": "理令成依他及分別。",
    "T31n1595_005:0190c28": "攝大乘論釋卷第五"
}