{
    "X22n0411_002:0392b09": "靈芝觀經義疏正觀記卷中",
    "X22n0411_002:0392b10": "四明龍山足菴沙門　戒度　述",
    "X22n0411_002:0392b11": "第二揀濫通敘中初句標起諸下通敘多種葢由淨",
    "X22n0411_002:0392b12": "土之名徧出諸經則與彌陀淨土一混故當揀辨且",
    "X22n0411_002:0392b13": "下別舉謬傳初四句斥世妄引此下指其所出以下",
    "X22n0411_002:0392b14": "示彼經意二委引聖教修成土中初維摩經彼佛國",
    "X22n0411_002:0392b15": "品寶積長者請問菩薩修淨土行佛乃為說十七種",
    "X22n0411_002:0392b16": "行今舉初後二種略却中間故云乃至經文稍廣試",
    "X22n0411_002:0392b17": "檢閱之良以菩薩欲成佛果必於因地發行取土以",
    "X22n0411_002:0392b18": "清淨心修清淨業故至果上感清淨土斯乃心淨土",
    "X22n0411_002:0392b19": "淨之正說也如今安養彌陀因中發無相願修無作",
    "X22n0411_002:0392b20": "行證無得果所感身土無非實相清淨境界所謂是",
    "X22n0411_002:0392b21": "本法藏比丘願力所成豈與學空言無實行妄計心",
    "X22n0411_002:0392b22": "淨者同日而語哉光明即讚歎品信相昔為金龍尊",
    "X22n0411_002:0392b23": "王常發此願法華五百弟子受記品富樓那發跡顯",
    "X22n0411_002:0392b24": "本之文淨名佛道品文並可解此下總結上引四經",
    "X22n0411_002:0392c01": "皆是菩薩修淨土因則與果中勝用不同也現起中",
    "X22n0411_002:0392c02": "初引維摩亦佛國品彼經前明取土之法舍利弗因",
    "X22n0411_002:0392c03": "爾懷疑以謂心淨土淨世尊為菩薩時心豈不淨何",
    "X22n0411_002:0392c04": "故國土穢惡如是佛即告言譬如盲者不覩日月非",
    "X22n0411_002:0392c05": "日月咎我土本淨而汝不見於是螺髻(螺髻即尸棄大梵此翻頂",
    "X22n0411_002:0392c06": "髻)乃有此語自在天即欲界第六天梵王雖作此說",
    "X22n0411_002:0392c07": "欲令身子親見佛即按地現起如寶莊嚴佛土(即同方西",
    "X22n0411_002:0392c08": "居土也)爾時大眾而皆自見坐寶蓮華佛告舍利弗汝",
    "X22n0411_002:0392c09": "且觀是佛土嚴淨舍利弗言本所不見本所不聞佛",
    "X22n0411_002:0392c10": "言我土常淨若此為欲化斯下劣人故示現不淨土",
    "X22n0411_002:0392c11": "耳復舉諸天共食為譬疏中略引故云乃至次涅槃",
    "X22n0411_002:0392c12": "經文見第一卷末壽量品引今經中上下二文尋經",
    "X22n0411_002:0392c13": "可見此下通點諸經故云皆是並為赴機暫時令見",
    "X22n0411_002:0392c14": "驗非常定故云現起所下引文通證語出楞嚴彼云",
    "X22n0411_002:0392c15": "身含十方無盡虗空於一毫端現寶王剎坐微塵裏",
    "X22n0411_002:0392c16": "轉大法輪法性土中二經已如前引仁王則據究竟",
    "X22n0411_002:0392c17": "修顯以說圓覺乃約平等性德為言修性雖殊理體",
    "X22n0411_002:0392c18": "不別此下結顯會同果報土中壽量品偈葢由此土",
    "X22n0411_002:0392c19": "全是報智功德所成四相不遷三災不壞故云劫盡",
    "X22n0411_002:0392c20": "不毀等結略例通中上四句對簡諸下四句例通問",
    "X22n0411_002:0392c21": "彌陀極樂豈非修成與前所簡何以異耶答前據菩",
    "X22n0411_002:0392c22": "薩因地起行為言極樂雖是修成乃屬究竟果中勝",
    "X22n0411_002:0392c23": "用又復一切佛土莫匪修成今此所簡祗恐名濫意",
    "X22n0411_002:0392c24": "欲的指因為法藏果號彌陀修成之土逈與諸經修",
    "X22n0411_002:0393a01": "成土別其實在此不在彼也。",
    "X22n0411_002:0393a02": "辨廢立中標分五科並是修行之要古今建立不同",
    "X22n0411_002:0393a03": "故須辨示不可籠通明福觀引古中初引經正文古",
    "X22n0411_002:0393a04": "下次引昔分判次引斥中初牒彼引古疏文今下牒",
    "X22n0411_002:0393a05": "彼引經會異韋下牒彼以前驗後觀下牒彼分釋二",
    "X22n0411_002:0393a06": "名但今所牒與彼少異今試引之玄義云思惟者即",
    "X22n0411_002:0393a07": "是觀前方便思想彼國依正二報總別相也地觀文",
    "X22n0411_002:0393a08": "云如此想者名為粗見極樂國地即合思惟言正受",
    "X22n0411_002:0393a09": "者想心都息緣慮並亡三昧相應名為正受即地觀",
    "X22n0411_002:0393a10": "云若得三昧見彼國地了了分明即合正受諸師將",
    "X22n0411_002:0393a11": "思惟合三福正受合十六觀今謂不然何者如華嚴",
    "X22n0411_002:0393a12": "經說思惟正受者但是三昧之異名與此地觀文同",
    "X22n0411_002:0393a13": "(上皆彼文)然華嚴異名人以檢文不獲尚或遲疑今謂不",
    "X22n0411_002:0393a14": "可就經求其異名之文但據彼經明三昧處而作思",
    "X22n0411_002:0393a15": "惟說者即是異名如輔觀記引華嚴十行品云功德",
    "X22n0411_002:0393a16": "林菩薩入思惟三昧等合論三十七卷云所以名善",
    "X22n0411_002:0393a17": "思惟三昧者離沈掉定異名也乃至云善思惟三昧",
    "X22n0411_002:0393a18": "者是觀察義審定其法善須觀察正念思惟又第五",
    "X22n0411_002:0393a19": "卷引經云爾時功德林菩薩承佛神力入菩薩善思",
    "X22n0411_002:0393a20": "惟三昧已乃至入定觀法出定方說引生正解名善",
    "X22n0411_002:0393a21": "思惟玄義得此經論文意況地觀中其義顯然準知",
    "X22n0411_002:0393a22": "思惟即是三昧異名也(餘如扶新)顯相成中葢由上科思",
    "X22n0411_002:0393a23": "惟正受並屬三昧則使三福無可配對恐謂徒施故",
    "X22n0411_002:0393a24": "於此科明須福意初正明三下喻顯安下反質不事",
    "X22n0411_002:0393b01": "下三句次第對經三福故下復宗眾善即指三福通",
    "X22n0411_002:0393b02": "收萬行單輪隻翼者北山云隻輪騁衢奇翰戾天偕",
    "X22n0411_002:0393b03": "何得也。",
    "X22n0411_002:0393b04": "辨定散引昔中玄義問曰何名定善答從日觀下至",
    "X22n0411_002:0393b05": "十三觀來名定善三福九品名散善是也今斥中初",
    "X22n0411_002:0393b06": "約義通斥況下引經別斥止下躡前結斥涅槃經明",
    "X22n0411_002:0393b07": "末世弘通凡用聖教當以四法勘驗邪正依法不依",
    "X22n0411_002:0393b08": "人即其一也至下示略指廣。",
    "X22n0411_002:0393b09": "三示地位中初科舉古斥非疏但撮引據玄義云諸",
    "X22n0411_002:0393b10": "師解者言上上品是四地至七地菩薩到彼得無生",
    "X22n0411_002:0393b11": "忍上中品是初地至四地菩薩到彼一小劫得無生",
    "X22n0411_002:0393b12": "忍上下品種性以上至初地菩薩到彼三小劫始入",
    "X22n0411_002:0393b13": "初地皆是大乘聖人也中上品是三果人到彼得阿",
    "X22n0411_002:0393b14": "羅漢中中品是內凡人到彼得須陀洹中下品是世",
    "X22n0411_002:0393b15": "善凡夫到彼一小劫得羅漢果皆是小乘聖人也下",
    "X22n0411_002:0393b16": "輩三品是大乘始學凡夫隨過輕重分為三品今謂",
    "X22n0411_002:0393b17": "不然初地至七地始華嚴說即是法性身非變易生",
    "X22n0411_002:0393b18": "身曾無分段之苦常居報土常聞報佛說法更憂何",
    "X22n0411_002:0393b19": "事乃藉韋提求生安養諸師所說豈非錯也上下品",
    "X22n0411_002:0393b20": "言種性至初地者此皆不退菩薩不為生死所染常",
    "X22n0411_002:0393b21": "為十方諸佛守護自能八相成道亦復何藉求生淨",
    "X22n0411_002:0393b22": "土言中品上生是三果等者此人三途永絕四趣不",
    "X22n0411_002:0393b23": "生不招來報何必求請往生諸佛大慈偏念極苦勸",
    "X22n0411_002:0393b24": "生淨土如人溺水急須救之岸上之人何用濟為故",
    "X22n0411_002:0393c01": "知諸師所判錯也下三品人無有佛法世俗二種善",
    "X22n0411_002:0393c02": "根唯知作惡若不遇善友定入三途命欲終時獄火",
    "X22n0411_002:0393c03": "俱現由遇知識勸令往生皆是彌陀願力也今此觀",
    "X22n0411_002:0393c04": "經總是佛去世後五濁凡夫但遇緣有異致令九品",
    "X22n0411_002:0393c05": "差別上品是遇大凡夫中品是遇小凡夫下品是遇",
    "X22n0411_002:0393c06": "惡凡夫何得言是大乘始學等人也若作此見自悞",
    "X22n0411_002:0393c07": "悞他為害至甚彼下二句指彼廣破(此但略知判位蹊逕不必備謄",
    "X22n0411_002:0393c08": "諸說)明今取舍中諸師得彼而失此玄義得此而失彼",
    "X22n0411_002:0393c09": "據經專明此土求生並是凡夫則玄義得之多矣引",
    "X22n0411_002:0393c10": "文總標中玄義云問世尊定為凡夫不為聖人有何",
    "X22n0411_002:0393c11": "聖教來證答眾生垢重智慧淺近聖意弘深豈容自",
    "X22n0411_002:0393c12": "輒今者一一悉取佛說以為明證有十句等正列十",
    "X22n0411_002:0393c13": "段兼下總示如文可見結斷中初詳文取要則下準",
    "X22n0411_002:0393c14": "經承用。",
    "X22n0411_002:0393c15": "四解魔說初敘疑中上三句牒彼疑情斯下推其所",
    "X22n0411_002:0393c16": "由上二句自損喜下二句損他為下二句明今須辨",
    "X22n0411_002:0393c17": "今破明四魔中初標列四種上下四句別分內外是",
    "X22n0411_002:0393c18": "自心者一兼身心二唯屬心三唯屬身安下二句責",
    "X22n0411_002:0393c19": "不疑己妙樂云魔字字書元無後人義作梵語魔羅",
    "X22n0411_002:0393c20": "此翻為障能為修道作障礙故亦云殺者常行放逸",
    "X22n0411_002:0393c21": "斷慧命故或言惡者多愛欲故南山業疏云梵本具",
    "X22n0411_002:0393c22": "彰云魔阿羅此方略之但置上字後人加鬼濟緣記",
    "X22n0411_002:0393c23": "云據字本體從手從石世謂鬼趣相傳加鬼篇韻有",
    "X22n0411_002:0393c24": "之則非從古依唐譯之則云殺者能殺眾生法身慧",
    "X22n0411_002:0394a01": "命故然此四魔大集經中出對治法斷集諦降煩惱",
    "X22n0411_002:0394a02": "魔知苦諦降陰魔修道諦降天魔證滅諦降死魔等",
    "X22n0411_002:0394a03": "又天台禪門中辨魔乃有三法一者了知見聞覺知",
    "X22n0411_002:0394a04": "皆無所有不受不著亦不憂戚亦不分別若是魔者",
    "X22n0411_002:0394a05": "彼即自滅二者反觀見聞覺知之心不見生處如是",
    "X22n0411_002:0394a06": "觀時魔即散壞三者若作此觀不即去者但當正念",
    "X22n0411_002:0394a07": "勿生憂懼正心不動知魔界如佛界如一如無二如",
    "X22n0411_002:0394a08": "於魔無所舍於佛無所取佛法現前魔自退怯等別",
    "X22n0411_002:0394a09": "示天魔中初明大權示化居欲天者六欲天頂別有",
    "X22n0411_002:0394a10": "魔宮言大權者淨名云十方世界作魔王者多是住",
    "X22n0411_002:0394a11": "不可思議解脫菩薩以方便力教化眾生而往試之",
    "X22n0411_002:0394a12": "令其堅固等有力能動者正因引寶星經云舍利弗",
    "X22n0411_002:0394a13": "目犍連聞馬勝說法道證初果遂領徒眾求佛出家",
    "X22n0411_002:0394a14": "時魔王曰今二丈夫聰明多智若出家者空我境界",
    "X22n0411_002:0394a15": "乃自化作馬勝說染幻法二人不信遇佛得道是知",
    "X22n0411_002:0394a16": "功行未著魔亦難動凡下二明邪正由心經云若以",
    "X22n0411_002:0394a17": "心分別一切法皆邪不以心分別一切法皆正是下",
    "X22n0411_002:0394a18": "究本自心如下舉事喻顯引諸說別列中初文無為",
    "X22n0411_002:0394a19": "子即楊傑字次公無為軍人以處為號文出本朝王",
    "X22n0411_002:0394a20": "古直指淨土決疑集序上二句法說下二句喻顯次",
    "X22n0411_002:0394a21": "文即修證儀云此土觀心以五陰為境境是生死幽",
    "X22n0411_002:0394a22": "暗之法以十乘理觀研之能發九境魔事又楞嚴經",
    "X22n0411_002:0394a23": "說皆由五陰故有魔現是以諸經論傳凡明修觀並",
    "X22n0411_002:0394a24": "須辨出魔事恐悞行人落羣邪故此以彌陀為境境",
    "X22n0411_002:0394b01": "是果人清淨功德永絕魔事是以淨土一門諸經論",
    "X22n0411_002:0394b02": "傳不言有魔等三今立中見小彌陀經四嚴教主文",
    "X22n0411_002:0394b03": "出或對彼云或者曰多見世人發願臨終待佛接引",
    "X22n0411_002:0394b04": "若佛接引豈不是魔子謂世人發狂今疏但引對詞",
    "X22n0411_002:0394b05": "又云普賢教人發願龍樹亦乃勸生歷代以來聖賢",
    "X22n0411_002:0394b06": "著述豈俱令人發狂生魔宮耶汝作此說非魔是何",
    "X22n0411_002:0394b07": "五中山陰越之地名慶文即慈慧法師也作正信淨",
    "X22n0411_002:0394b08": "行二門見行于世疏主為序其略云比得山陰淨土",
    "X22n0411_002:0394b09": "文二篇與天台所論理趣無乖足以警悟來蒙開決",
    "X22n0411_002:0394b10": "羣惑等正引中敘問大略與或對同答中初科自力",
    "X22n0411_002:0394b11": "則有初引文示楞嚴第九廣辨十種魔境皆約自心",
    "X22n0411_002:0394b12": "入定精研陰本並由內發彼經結云如是十種禪那",
    "X22n0411_002:0394b13": "境現皆是想陰用心交互故現斯事摩訶衍論即馬",
    "X22n0411_002:0394b14": "鳴造通申一代大乘止觀論即天台說第八卷廣辨",
    "X22n0411_002:0394b15": "魔事時魅亦即天魔所化狐媚行者恐出界故此等",
    "X22n0411_002:0394b16": "下二推所自不出三義一自力功行未充有所畏故",
    "X22n0411_002:0394b17": "二宿世曾習魔業以為種故三由觀慧研窮遂擊發",
    "X22n0411_002:0394b18": "故故下一句結上三義儻下教修對治次明他力則",
    "X22n0411_002:0394b19": "無初順釋中初正示他力先就法說如下二句次約",
    "X22n0411_002:0394b20": "喻顯葢下列示諸力有十一種彌陀專以誓願光明",
    "X22n0411_002:0394b21": "攝取眾生經論偏讚諸佛不如有下結示功用次科",
    "X22n0411_002:0394b22": "反顯可知三結告中初準教不虗今下勸令生信六",
    "X22n0411_002:0394b23": "資中即弘允法師蜀人也資中乃蜀之地名作疏十",
    "X22n0411_002:0394b24": "卷解楞嚴經初引本經次引疏解初簡境觀各有所",
    "X22n0411_002:0394c01": "主念佛則取境為要餘觀則見佛亦非況下別點餘",
    "X22n0411_002:0394c02": "觀觀真如者占察經云習真如說者思惟心性無生",
    "X22n0411_002:0394c03": "無滅不住見聞覺知永離一切分別之想由此論之",
    "X22n0411_002:0394c04": "微有取著即落魔界又資中下通前結歎以由簡判",
    "X22n0411_002:0394c05": "念佛餘觀兩種分明符合今疏故云精當如向廣引",
    "X22n0411_002:0394c06": "佛祖典誥力示淨土無魔非不明白或者獨據皷音",
    "X22n0411_002:0394c07": "王經片文隻義公言淨土有魔反責今疏寡於聞見",
    "X22n0411_002:0394c08": "障淨土門礙往生路為害甚重學者誡之(委如扶新)。",
    "X22n0411_002:0394c09": "五指濫傳初敘淨業元由中初逆推其始古晉即東",
    "X22n0411_002:0394c10": "晉簡異五代石晉也廬山即今江州東林是也法師",
    "X22n0411_002:0394c11": "諱慧遠晦居三十年影不出山迹不入俗雖博綜羣",
    "X22n0411_002:0394c12": "經而以西方教迹特為樞要乃於巖下造淨土觀堂",
    "X22n0411_002:0394c13": "與高僧名賢一百二十三人結為淨社鑿池栽蓮命",
    "X22n0411_002:0394c14": "劉遺民撰文為記當時稱白蓮社自此相繼代不乏",
    "X22n0411_002:0394c15": "人善導唐貞觀中行化京師不知何許人傳亦不載",
    "X22n0411_002:0394c16": "姓氏手寫彌陀經數十萬卷散施受持每念佛一聲",
    "X22n0411_002:0394c17": "則一道光明從其口出高宗旌其所居號光明寺懷",
    "X22n0411_002:0394c18": "感從導授念佛三昧行化長安親製淨土決疑論七",
    "X22n0411_002:0394c19": "卷慧日唐太宗朝本東萊人嘗往天竺尋訪曰何國",
    "X22n0411_002:0394c20": "何方有樂無苦何法何行速得見佛梵僧皆讚淨土",
    "X22n0411_002:0394c21": "遂專修淨業撰集三卷帝旌其德號慈愍三藏少康",
    "X22n0411_002:0394c22": "因遊白馬寺見殿內文字放光得之乃善導西方化",
    "X22n0411_002:0394c23": "導文由是大弘淨土教法康每念佛眾見佛從口出",
    "X22n0411_002:0394c24": "連唱十聲則十佛若聯珠焉東晉之來修治者眾今",
    "X22n0411_002:0395a01": "且趣舉故曰諸賢今朝禪則壽禪師頤禪師講則四",
    "X22n0411_002:0395a02": "明孤山霅川等各有著述行世唯下別敘慈雲專弘",
    "X22n0411_002:0395a03": "此道大振一時自下嗟世訛變苟下明今揀判正西",
    "X22n0411_002:0395a04": "方名引濫傳中下引三文皆有西方之語故須決破",
    "X22n0411_002:0395a05": "初周書異記說佛生時當周昭王二十四年甲寅春",
    "X22n0411_002:0395a06": "四月八日王見祥瑞異常恐不利國因問太史及佛",
    "X22n0411_002:0395a07": "示滅當穆王五十二年壬申二月十五日亦因王問",
    "X22n0411_002:0395a08": "並以西方聖人為奏次符子諸記皆作列子釋之況",
    "X22n0411_002:0395a09": "文出列子疏云符子未詳然彼書有說符一篇以明",
    "X22n0411_002:0395a10": "萬事倚伏相推皆有符驗疑是因此得名彼文曰商",
    "X22n0411_002:0395a11": "太宰見孔子曰丘聖者歟孔子曰聖則丘何敢然則",
    "X22n0411_002:0395a12": "博學多識者也太宰曰三王聖者歟子曰三王善任",
    "X22n0411_002:0395a13": "智勇者聖則丘不知曰五帝聖者歟子曰五帝善用",
    "X22n0411_002:0395a14": "仁義者聖則丘弗知曰三皇聖者歟子曰三皇善任",
    "X22n0411_002:0395a15": "因時者聖則丘弗知商太宰大駭曰然則孰者為聖",
    "X22n0411_002:0395a16": "孔子動容有間曰西方之人有聖者焉不治而不亂",
    "X22n0411_002:0395a17": "不言而自信不化而自行蕩蕩乎民無能名焉三文",
    "X22n0411_002:0395a18": "中子姓王名通字仲淹隋末隱居唐太宗朝郡臣皆",
    "X22n0411_002:0395a19": "師事焉著書十卷彼云或問佛子曰聖人也曰其教",
    "X22n0411_002:0395a20": "何如曰西方之教也中國則泥(云云)以下革濫正名二",
    "X22n0411_002:0395a21": "定淨土所在初科定此方中世人多以此土天竺為",
    "X22n0411_002:0395a22": "西方承習之久今剏辨之故云試也不暇繁詞故云",
    "X22n0411_002:0395a23": "略也欲識所在故約釋迦化境以定方隅始則從一",
    "X22n0411_002:0395a24": "世界累至三千今此下通指南方以一世界必有四",
    "X22n0411_002:0395b01": "洲閻浮即四洲之一居于須彌南邊山埵水中可居",
    "X22n0411_002:0395b02": "曰洲此土下別指漢地河圖云崑崙東南地方五千",
    "X22n0411_002:0395b03": "里號曰神洲亦稱赤縣葢多神聖所都又是陽明之",
    "X22n0411_002:0395b04": "地故也斯乃通召震旦一國復在南洲之一角五天",
    "X22n0411_002:0395b05": "下正示方向天竺亦名身毒亦名印度皆梵語之訛",
    "X22n0411_002:0395b06": "西域記云印度月名良以其土聖賢繼軌如月臨照",
    "X22n0411_002:0395b07": "彼有五印度境周九萬餘里三垂大海北背雪山北",
    "X22n0411_002:0395b08": "廣南狹形如半月畫野分區七十餘國佛居中印非",
    "X22n0411_002:0395b09": "邊鄙也以彼望此則神洲正在東南以此望彼則天",
    "X22n0411_002:0395b10": "竺適當西方也明彌陀西方中初正明所在不但超",
    "X22n0411_002:0395b11": "越大千而已復自大千之西過十萬億剎始是彌陀",
    "X22n0411_002:0395b12": "之西方也次引文證成見十疑論即下準文結顯問",
    "X22n0411_002:0395b13": "淨土人天並是有漏凡夫未破見思二惑那云出三",
    "X22n0411_002:0395b14": "界耶答若據二惑全在未應言出三界且約彼土在",
    "X22n0411_002:0395b15": "地居故非色界無愛欲故非欲界有形質故非無色",
    "X22n0411_002:0395b16": "界也若爾見即見濁思即煩惱濁彌陀入滅觀音補",
    "X22n0411_002:0395b17": "處即命濁等那得彼土非五濁耶答然彼不無勝玅",
    "X22n0411_002:0395b18": "五塵及諸正使但以常遇勝緣進修道品惑雖未破",
    "X22n0411_002:0395b19": "更不增長對此五濁則彼名為五清也故天台云無",
    "X22n0411_002:0395b20": "量壽國雖無四趣而有人天生彼國者未必悉是得",
    "X22n0411_002:0395b21": "道之人乃至亦有具染惑等明淨土障中初明他障",
    "X22n0411_002:0395b22": "略標中言世傳者入耳出口無稽典故不辨是非無",
    "X22n0411_002:0395b23": "正見故佛言不信毒氣深故略下指後所列正引中",
    "X22n0411_002:0395b24": "初不知分量慧布唐傳云陳朝廣陵人姓郝氏家本",
    "X22n0411_002:0395c01": "軍將少懷遠操性度虗梗年十五因有戎役願領兵",
    "X22n0411_002:0395c02": "五千清平賊宼年十六悟世無常二十一從師剃染",
    "X22n0411_002:0395c03": "深窮玄玅問難精通時號得意布亦號思玄布陳主",
    "X22n0411_002:0395c04": "諸王並從受戒敬之如佛未終之前大地震動七日",
    "X22n0411_002:0395c05": "臨終手屈三指太史奏道人星滅矣文中初牒彼見",
    "X22n0411_002:0395c06": "今下明今難破初約理難次引文證彼論問曰諸佛",
    "X22n0411_002:0395c07": "菩薩以大悲為業祇應願生五濁救苦眾生何求淨",
    "X22n0411_002:0395c08": "土自安其身專於自利障菩提道答若得忍菩薩實",
    "X22n0411_002:0395c09": "當所責初心凡夫要須常不離佛忍力成就方堪三",
    "X22n0411_002:0395c10": "界救苦眾生何以故濁惡世界煩惱境強自無忍力",
    "X22n0411_002:0395c11": "焉能救他等然布師內證故不可測縱自堪能淺識",
    "X22n0411_002:0395c12": "効之為害滋甚委如十疑論二不達事理中文有兩",
    "X22n0411_002:0395c13": "段並六祖壇經初段中初牒彼計正因引彼文云迷",
    "X22n0411_002:0395c14": "人念佛生彼悟人自淨其心所以佛言隨其心淨即",
    "X22n0411_002:0395c15": "佛土淨又云念念見性常行平直便見彌陀何用更",
    "X22n0411_002:0395c16": "願往生但心清淨即是自性西方等今下明今難又",
    "X22n0411_002:0395c17": "二初約理事難然下二約位次難次段中初牒彼計",
    "X22n0411_002:0395c18": "此下明今難亦二初指彼悞由經下引經決破文中",
    "X22n0411_002:0395c19": "法雖高玅等語對破世人妄執或誣今疏謗讟法華",
    "X22n0411_002:0395c20": "謬矣(餘如扶新)三不曉教法中諸記咸指宗鏡初牒彼計",
    "X22n0411_002:0395c21": "謂華嚴法界一佛乘法彼專被上根淨土權設接誘",
    "X22n0411_002:0395c22": "下根今下難破又二初約教難韋下次約機難四不",
    "X22n0411_002:0395c23": "識自他中亦即宗鏡初牒彼計今下明今難破第明",
    "X22n0411_002:0395c24": "三失即配三身佛語應身也佛力報身也佛體法身",
    "X22n0411_002:0396a01": "也故總結云佛若無應則三身不備文皆顯然五不",
    "X22n0411_002:0396a02": "別愚智與下第六傳是誌公對梁帝語初牒彼計今",
    "X22n0411_002:0396a03": "下明今難初舉菩薩願生難又下二舉高僧同修難",
    "X22n0411_002:0396a04": "汝下反愚為智難假下自得悞他難大無量壽經云",
    "X22n0411_002:0396a05": "於此世界有六十七億菩薩往生彼國諸小菩薩不",
    "X22n0411_002:0396a06": "可稱計我說十方菩薩生彼國者一劫不盡等普賢",
    "X22n0411_002:0396a07": "勢至各如本經高僧生融乃什門弟子持遠即蓮社",
    "X22n0411_002:0396a08": "之數南嶽天台備如淨土本傳十八賢僧十二人(慧遠",
    "X22n0411_002:0396a09": "慧持慧永道生道昺曇詵曇順道敬僧叡曇恒覺明覺賢)儒六人(宗炳張野周續之張詮劉遺民",
    "X22n0411_002:0396a10": "雷次宗)六不了執著妄傳指非中初牒彼計今下明今",
    "X22n0411_002:0396a11": "難初約內心明昧難豈下次約外儀得失難慧懷卓",
    "X22n0411_002:0396a12": "朗混塵涉俗而常閑情想紛飛疊足冥眸而自閙法",
    "X22n0411_002:0396a13": "無定相遇緣即宗二顯正中初句標蓋下釋有三初",
    "X22n0411_002:0396a14": "四句雙牒二執二遣下結成二空三何下順正結斥",
    "X22n0411_002:0396a15": "初中我人等者無著論云我以計內人以計外眾生",
    "X22n0411_002:0396a16": "以續前為義壽者以趣後為能若依大論釋十六知",
    "X22n0411_002:0396a17": "見中云我者於陰界入計我我所若即若離人者於",
    "X22n0411_002:0396a18": "陰界入中謂我行人行通善惡無非行者眾生者於",
    "X22n0411_002:0396a19": "陰界入和合之中計有我生壽者者於陰界入中計",
    "X22n0411_002:0396a20": "一期報若長若短則與無著所釋是同並以陰界入",
    "X22n0411_002:0396a21": "法而為所執不住所修法者蓋由眾生執此四相佛",
    "X22n0411_002:0396a22": "設方便示對治法執著是病不住是藥病去藥存藥",
    "X22n0411_002:0396a23": "還成病故復遣之遣之又遣至於無遣病去則達人",
    "X22n0411_002:0396a24": "空藥去則達法空二執指其所破二空指其所顯既",
    "X22n0411_002:0396b01": "達空矣不礙修行故曰何嘗等也三反責中有二從",
    "X22n0411_002:0396b02": "初至深著由順惡習故執非為是念下至著相由無",
    "X22n0411_002:0396b03": "善種故將是作非末後二句結責我人與下愛纏生",
    "X22n0411_002:0396b04": "死根本屬於惑道衒耀至妻孥並是業道隨業受報",
    "X22n0411_002:0396b05": "苦道備矣孥音奴子也正意非著中初三句判定何",
    "X22n0411_002:0396b06": "下一句徵起佛下二句略釋故下引證龍下結示智",
    "X22n0411_002:0396b07": "論即龍樹所造般若蕩相尚令堅著至於香華少供",
    "X22n0411_002:0396b08": "猶不棄舍安有念佛修行而可廢乎次示恒修中梵",
    "X22n0411_002:0396b09": "語般若此翻智慧慧性本空故云空法六度即六波",
    "X22n0411_002:0396b10": "羅蜜翻彼岸到故名度也前五屬事屬福如世珍寶",
    "X22n0411_002:0396b11": "後一屬理屬智如世舟航珍寶失舟航則決定沈沒",
    "X22n0411_002:0396b12": "事福非理智則徒自疲勞正助合行事理雙運斯乃",
    "X22n0411_002:0396b13": "起修之正轍也文中初究立般若意真下勸達士進",
    "X22n0411_002:0396b14": "修金下引聖量成證故下躡經論結顯講者臨文縱",
    "X22n0411_002:0396b15": "辨說之七中初牒計世傳達磨臨終口訣今下正破",
    "X22n0411_002:0396b16": "一者境有邪正不可雷同二者業熟強牽匪由人願",
    "X22n0411_002:0396b17": "故下結斥八中初科引非即永嘉發願文也次科顯",
    "X22n0411_002:0396b18": "正以理勸中良由未出娑婆寧無橫病壽夭惡相諸",
    "X22n0411_002:0396b19": "境界耶若能正念求生淨土則前諸願復何患乎推",
    "X22n0411_002:0396b20": "所由中初二句正指其由亦下因事勸誡徐陵陳朝",
    "X22n0411_002:0396b21": "人也初引願文嘗發五願求智者證明云弟子思出",
    "X22n0411_002:0396b22": "樊籠無由羽化既善根微薄憑願力莊嚴一願臨終",
    "X22n0411_002:0396b23": "正念二願更不地獄三途三願即還人中不高不下",
    "X22n0411_002:0396b24": "處託生四願童真出家如法奉戒五願不墮流俗之",
    "X22n0411_002:0396c01": "僧彼下二句縱儒不責禪下就釋勸進初牒見嘗下",
    "X22n0411_002:0396c02": "正勸此乃疏主愍物情切苦口叮嚀不意醍醐翻成",
    "X22n0411_002:0396c03": "毒藥(委如扶新)二明自障斥自止中斯蓋宿無善根省己",
    "X22n0411_002:0396c04": "絕分縱聞不信豈思修乎二退屈中不聞下品中生",
    "X22n0411_002:0396c05": "毀犯眾戒諸惡莊嚴知識勸讚即往生故三無信中",
    "X22n0411_002:0396c06": "不知大乘圓頓了義偏讚淨邦為究竟故四自高中",
    "X22n0411_002:0396c07": "聰明無智空腹高心向諸聖賢豈皆下士五邪空中",
    "X22n0411_002:0396c08": "不達因果起斷滅見隨業受報安得歸空六奪陰中",
    "X22n0411_002:0396c09": "初牒彼計今下明今破又二初約業定不移破二竊",
    "X22n0411_002:0396c10": "下據緣會非奪破三假下明縱奪徒勞破並在文可",
    "X22n0411_002:0396c11": "解結勸中初科又三初感佛大慈目下傷他不信良",
    "X22n0411_002:0396c12": "下歎法攝機但丁推信成種引文勸中文出大彌陀",
    "X22n0411_002:0396c13": "懺序文有三節初速破無明等滅化業也二戒體還",
    "X22n0411_002:0396c14": "淨等滅制業也三臨終安快至得無生明感果也古",
    "X22n0411_002:0396c15": "下二句結勸大科第三結略上二句結前下二句指",
    "X22n0411_002:0396c16": "後明傳譯中初引錄明經本存亡僧下次引傳明譯",
    "X22n0411_002:0396c17": "師事跡藏錄即唐智昇法師作傳即梁慧皎法師撰",
    "X22n0411_002:0396c18": "道德為時所稱故曰時稱元嘉即宋文帝九年歲次",
    "X22n0411_002:0396c19": "甲子鍾山即今建康地名也譯經圖紀中翻譯之人",
    "X22n0411_002:0396c20": "各司其局證梵義證梵文讀梵本傳語證譯證義次",
    "X22n0411_002:0396c21": "文潤色各有其人今言筆受但據梵文抄寫而已傳",
    "X22n0411_002:0396c22": "云以此二經是轉障之祕術淨土之洪因故沈吟嗟",
    "X22n0411_002:0396c23": "味流通宋國岷蜀通召四川江陵即荊南郡也示章",
    "X22n0411_002:0396c24": "疏中初通示諸家而下正明今疏正因引遠法師傳",
    "X22n0411_002:0397a01": "云姓李氏燉煌人天縱殊朗儀止冲和博涉經論偏",
    "X22n0411_002:0397a02": "重大乘周武滅法力抗帝言大德咸稱護法菩薩大",
    "X22n0411_002:0397a03": "有義疏等天台智者別傳云姓陳氏頴川人依思大",
    "X22n0411_002:0397a04": "禪師傳授三種止觀教門豐富為時所宗因為晉王",
    "X22n0411_002:0397a05": "授菩薩戒立法號云大王紆遵聖禁名曰總持王曰",
    "X22n0411_002:0397a06": "師傳佛燈宜稱智者善導事跡略如前引(云云)。",
    "X22n0411_002:0397a07": "大段第二別釋經文經題通釋指所出中即下流通",
    "X22n0411_002:0397a08": "之文隨文略點委見次科釋□名中初總分能所極",
    "X22n0411_002:0397a09": "下別分所觀故下結顯題目次名中初約因果釋名",
    "X22n0411_002:0397a10": "不下約一諸釋疑三顯今引古二釋中初歎譯人會",
    "X22n0411_002:0397a11": "宗次引古師建立初天台彼疏云所言觀無量壽佛",
    "X22n0411_002:0397a12": "者佛是所觀勝境舉正報以收依報餘如疏引玅宗",
    "X22n0411_002:0397a13": "釋云以十六境佛境最勝故云所觀勝境蓋十六觀",
    "X22n0411_002:0397a14": "不出依正及以徒主若論依正佛是正報舉正收依",
    "X22n0411_002:0397a15": "則攝日冰地樹等六觀也若分徒主佛是化主述主",
    "X22n0411_002:0397a16": "包徒則攝觀音勢至三輩等九觀也此約下今疏判",
    "X22n0411_002:0397a17": "定次遠疏彼先問曰此經非直觀佛亦觀剎土徒眾",
    "X22n0411_002:0397a18": "何故偏名觀無量壽佛今引答文言偏舉者佛為一",
    "X22n0411_002:0397a19": "經之主其餘不可兼標以佛名題主義方顯此據下",
    "X22n0411_002:0397a20": "今疏判定詳定中初二句約義取後以下釋成後義",
    "X22n0411_002:0397a21": "是下引經助顯問據後釋成既云觀佛須先國土豈",
    "X22n0411_002:0397a22": "非舉正收依耶又云觀佛傍及徒眾豈非述主包徒",
    "X22n0411_002:0397a23": "耶與前天台無別何故獨取後義他人不許試為明",
    "X22n0411_002:0397a24": "之答若較主伴依正兩家無不包收但義分傍正天",
    "X22n0411_002:0397b01": "台意謂經題語窄且從最勝故獨標佛其實齊觀故",
    "X22n0411_002:0397b02": "云舉正收依述主包徒遠師意謂今經專以觀佛為",
    "X22n0411_002:0397b03": "主自餘依正任運相從所以文云故偏舉之請考天",
    "X22n0411_002:0397b04": "台便周之言遠疏偏舉之語通局坦然何勞苦諍若",
    "X22n0411_002:0397b05": "爾下云以顯周徧與前便周何異思之二別釋總分",
    "X22n0411_002:0397b06": "中上分通別下分能所或曰下之五字屬彼果人那",
    "X22n0411_002:0397b07": "云行法等斯蓋不知十六種境盡是行人所觀行法",
    "X22n0411_002:0397b08": "何獨疑於佛乎別題能說初科白蓮記云梵語禰舍",
    "X22n0411_002:0397b09": "此翻為說傾出我口暢悅彼懷以教合機故稱佛說",
    "X22n0411_002:0397b10": "能說隱別舉通世無疑故所觀通別兼舉恐相濫故",
    "X22n0411_002:0397b11": "二中初明他經通餘人欲下次明此經局於佛三中",
    "X22n0411_002:0397b12": "又二初以經律對簡則經通律局經雖云通非佛印",
    "X22n0411_002:0397b13": "可則不名經然下就經獨簡初明淨土諸經必標佛",
    "X22n0411_002:0397b14": "說彌陀疏云一表他方淨剎非二乘偏小境界故二",
    "X22n0411_002:0397b15": "表我佛世尊大慈憫物故(云云)小聖簡前聖弟子餘凡",
    "X22n0411_002:0397b16": "簡前諸仙等是下正簡二所說法能觀中初三句的",
    "X22n0411_002:0397b17": "指觀體大小觀法者大則真如唯識小則析法體空",
    "X22n0411_002:0397b18": "通指兩乘所修觀行也並指第六者經論皆然故云",
    "X22n0411_002:0397b19": "並也如荊溪云創心修觀莫不以第六王數為發觀",
    "X22n0411_002:0397b20": "之始縱使境觀圓融不二其如麤惑尚未先落故皆",
    "X22n0411_002:0397b21": "仍屬第六王數是也言意識者正指心王之體凡論",
    "X22n0411_002:0397b22": "體者有二不同一者當體體二者所依體今文意識",
    "X22n0411_002:0397b23": "乃屬當體之體若論所依須指第八真識為體良由",
    "X22n0411_002:0397b24": "一識體本真淨隨緣妄動積藏業種名為第八轉趣",
    "X22n0411_002:0397c01": "諸根為第七流於心意為第六徧至五根為五識所",
    "X22n0411_002:0397c02": "造成業第七攬歸第八含藏成熟來果是則八識祗",
    "X22n0411_002:0397c03": "能含藏不自運造故屬所依但起必因八造須第六",
    "X22n0411_002:0397c04": "今明修觀正論作用故指第六意識為體然諸文中",
    "X22n0411_002:0397c05": "明心意識不同如婆沙問曰此三何別答或別不別",
    "X22n0411_002:0397c06": "言不別者心即意識如火名燄亦名為熾亦名燒薪",
    "X22n0411_002:0397c07": "祗是一心有三差別言有別者名即差別或云過去",
    "X22n0411_002:0397c08": "名意未來名心現在名識或云在界名心在入名意",
    "X22n0411_002:0397c09": "在陰名識或云雜色名心如六道由心繫屬名意如",
    "X22n0411_002:0397c10": "五根屬意語想名識如分別屬識俱舍云集起名心",
    "X22n0411_002:0397c11": "籌量名意了別名識其實一體乍分三名五陰下細",
    "X22n0411_002:0397c12": "簡心數五陰之中一陰屬色四陰屬心於四心中簡",
    "X22n0411_002:0397c13": "去識受想三唯取行心行通三性簡惡無記唯取善",
    "X22n0411_002:0397c14": "性故云善行陰攝行前下委示所簡之意蓋由行以",
    "X22n0411_002:0397c15": "遷流造作為義方能成業餘之三心體屬無記惡性",
    "X22n0411_002:0397c16": "又與修觀相違並為所簡準下引經會名結歸意思",
    "X22n0411_002:0397c17": "重顯觀體言意思者體用兼舉的取思之一字以合",
    "X22n0411_002:0397c18": "經中想念思惟之語言意未必是思言思其必是意",
    "X22n0411_002:0397c19": "也二所觀別號中有四段初翻名二即下引證三壽",
    "X22n0411_002:0397c20": "下表法四即下結指文云二願即第十二十三亦即",
    "X22n0411_002:0397c21": "小本中彼佛光明無量照十方國彼佛壽命無量無",
    "X22n0411_002:0397c22": "邊等壽是宿報非福不感福即緣因總該萬行萬行",
    "X22n0411_002:0397c23": "既圓於一切處得大自在名解脫德成應身佛光即",
    "X22n0411_002:0397c24": "本明非智不發智即了因通收三智三智既顯於一",
    "X22n0411_002:0398a01": "切處清淨無染名般若德成報身佛以此一德莊嚴",
    "X22n0411_002:0398a02": "本有法身三身三德實無前後縱橫並別不可言言",
    "X22n0411_002:0398a03": "不可識識也同居簡餘二土淨土復簡穢邦攝生者",
    "X22n0411_002:0398a04": "即下經云一一光明徧照十方念佛眾生攝取不舍",
    "X22n0411_002:0398a05": "是也依土既屬同居教主顯非法報故引補處以彰",
    "X22n0411_002:0398a06": "壽限斯即有量之無量非止彌陀諸佛皆爾疏主向",
    "X22n0411_002:0398a07": "來廣辨身土壽量非不圓融今欲的指所說行法俾",
    "X22n0411_002:0398a08": "夫行者域心有寄故指同居攝生教主以為觀境扶",
    "X22n0411_002:0398a09": "新已辨今更略示凡論身土有事有理約理須即據",
    "X22n0411_002:0398a10": "事恒分究而言之事理不二事外無理理外無事一",
    "X22n0411_002:0398a11": "切大教莫不咸然雖三身圓證應則同於萬物物壽",
    "X22n0411_002:0398a12": "長短應亦如之當知長短在機何關於佛妙宗鈔云",
    "X22n0411_002:0398a13": "藏通補處彰佛有量別圓補處彰佛無量豈不聞乎",
    "X22n0411_002:0398a14": "今經乃是圓頓了義三身一體安可抗分乃問今經",
    "X22n0411_002:0398a15": "所談淨土生死耶法性耶情想未忘何足與議圓旨",
    "X22n0411_002:0398a16": "哉二通號中初翻名次釋義此本南山戒疏而說覺",
    "X22n0411_002:0398a17": "察與下覺悟俱目觀智也四住體是見思二惑見即",
    "X22n0411_002:0398a18": "邊邪等見世第一後心用無漏觀斷此惑已見真諦",
    "X22n0411_002:0398a19": "理得入初果故名見惑思即思惟初果以上重更思",
    "X22n0411_002:0398a20": "惟無漏之智進斷三界貪嗔癡等故名思惑言四住",
    "X22n0411_002:0398a21": "者見惑一座而斷無有前後合為一住思惑乃分三",
    "X22n0411_002:0398a22": "界次第而斷離為三住兼下無明則為五住以有見",
    "X22n0411_002:0398a23": "思住著三界不能出離故總名住世間之賊劫掠財",
    "X22n0411_002:0398a24": "寶傷殘報命四住煩惱能害法身故以喻焉無明如",
    "X22n0411_002:0398b01": "睡者不了一法界名曰無明求其最初了不可得如",
    "X22n0411_002:0398b02": "人昏睡忽爾而起故以喻焉等覺後心用上上智能",
    "X22n0411_002:0398b03": "斷此惑故云聖慧不存漸次故云一起真智圓照三",
    "X22n0411_002:0398b04": "惑頓破三德頓顯故云如睡得悟也問初云覺察次",
    "X22n0411_002:0398b05": "云覺悟何以分異答當知賊從外來但能覺察則不",
    "X22n0411_002:0398b06": "為害睡從內發須自心明方能省悟內外兩分淺深",
    "X22n0411_002:0398b07": "自異也問經論盛談三惑何故不言塵沙答塵沙障",
    "X22n0411_002:0398b08": "事今文正論迷理故所不明又則塵沙之與無明但",
    "X22n0411_002:0398b09": "離合爾離分枝末合乃同源今從合說義亦無爽大",
    "X22n0411_002:0398b10": "則簡二乘之小妙則顯等覺之麤既大且妙唯極果",
    "X22n0411_002:0398b11": "也且下結略指廣覺義稍多備諸經論亦見行宗通",
    "X22n0411_002:0398b12": "題翻名中初翻名貫下釋義西土風俗以線貫華帶",
    "X22n0411_002:0398b13": "於頃上嚴飾其身今以佛經能貫義理令不散失故",
    "X22n0411_002:0398b14": "翻為線下釋義中貫穿即線義也攝持則經義也若",
    "X22n0411_002:0398b15": "爾題中何故不名為線而言經者答蓋順此方儒典",
    "X22n0411_002:0398b16": "如五經九經之類故亦名經也顯體中初通明教體",
    "X22n0411_002:0398b17": "由下別示教詮故下結顯教功教體中霅川云古來",
    "X22n0411_002:0398b18": "諸說有三不同一以聲為體二以名句文為體三以",
    "X22n0411_002:0398b19": "聲名句文為體聲是實法名句文是假法以於聲上",
    "X22n0411_002:0398b20": "屈曲建立故唯識云名詮自性句詮差別文即是字",
    "X22n0411_002:0398b21": "為二所依今於前三後說為正何以明之經云此方",
    "X22n0411_002:0398b22": "真教體清淨在音聞又云音聲雜語言但依名句味",
    "X22n0411_002:0398b23": "故知假實不可偏取示所詮中四法相由闕一不可",
    "X22n0411_002:0398b24": "下之三法非教不生是知教功最為第一斥毀中初",
    "X22n0411_002:0398c01": "二句舉古遮濫末下六句指今妄輕縱下四句明執",
    "X22n0411_002:0398c02": "成種況下二句顯離有功聖人立教達理為先而失",
    "X22n0411_002:0398c03": "意者執著名相終日數寶於法不修所以先賢苦口",
    "X22n0411_002:0398c04": "訶斥實為救弊如天台云隨逐積年看心稍久不知",
    "X22n0411_002:0398c05": "研覈問心是以不染內法著於文字偷記註而奔走",
    "X22n0411_002:0398c06": "負經論而浪行永嘉亦謂分別名相不知休入海算",
    "X22n0411_002:0398c07": "沙徒自困斯皆斥於守筌執[(ㄇ@(企止))/弟]之流庸鄙無知承虗",
    "X22n0411_002:0398c08": "接響遂將教法貶如棄物便謂教外別傳不立文字",
    "X22n0411_002:0398c09": "殊不知十方三世諸如來種從教出生文字語言全",
    "X22n0411_002:0398c10": "是法身慧命故淨名云言說文字即是解脫無離文",
    "X22n0411_002:0398c11": "字說解脫也是知教滅則理無以彰理晦則行無以",
    "X22n0411_002:0398c12": "立行闕則果無以證斷佛種壞法身過在毀教此是",
    "X22n0411_002:0398c13": "惡因永下二句示其苦果生生向邪見家生故云永",
    "X22n0411_002:0398c14": "墜邪坑也世世出空無佛世故云長遭難地也執指",
    "X22n0411_002:0398c15": "認筏故非佛意由不著空可為遠種北山云與其涉",
    "X22n0411_002:0398c16": "斷寧與濫常常則有法可修斷則無善不棄棄則當",
    "X22n0411_002:0398c17": "乎邪見修則漸乎真道矣密嚴經云寧起有見如須",
    "X22n0411_002:0398c18": "彌不起空見如芥子末後二句躡前著相尚成緣種",
    "X22n0411_002:0398c19": "況於文字了遠性空不離語言而見真理如是超拔",
    "X22n0411_002:0398c20": "利可窮哉(正因約三界二死消者非)釋餘名中古疏即天台妙宗",
    "X22n0411_002:0398c21": "釋云儒宗講解有茲二訓萬代軌則故訓法也百王",
    "X22n0411_002:0398c22": "不易故訓常也佛經亦爾十界咸規三世不易復以",
    "X22n0411_002:0398c23": "由義而釋由佛大聖金口宣吐自證之法故名為經",
    "X22n0411_002:0398c24": "解經總判中初分三段天台云序者序起將有利益",
    "X22n0411_002:0399a01": "正者正為當機辯道流通者流名下注通名無壅使",
    "X22n0411_002:0399a02": "正法之水從今以注當聖教筌[(ㄇ@(企止))/弟]不壅於來世雖分",
    "X22n0411_002:0399a03": "三分上下貫通經曰初中後善即其義也三下推其",
    "X22n0411_002:0399a04": "元由彌天即東晉道安法師也襄陽習鑿齒初訪安",
    "X22n0411_002:0399a05": "云四海習鑿齒安對曰彌天釋道安自爾人以彌天",
    "X22n0411_002:0399a06": "稱之初因秦王請僧講楞伽經講者但平讀其文都",
    "X22n0411_002:0399a07": "無科節王曰朕聞佛旨幽微經文淵奧賓主起伏師",
    "X22n0411_002:0399a08": "資問答必有次序如適所講略無科判何耶眾皆無",
    "X22n0411_002:0399a09": "語時安在襄陽聞之歎曰凡在吾門同受斯恥遂將",
    "X22n0411_002:0399a10": "佛經文無豐約例分三分安雖此判人尚疑之後親",
    "X22n0411_002:0399a11": "光菩薩所造佛地論至此果有其言一教起因緣分",
    "X22n0411_002:0399a12": "二聖教所說分三依教奉行分則與彌天宛若符合",
    "X22n0411_002:0399a13": "或下點示不定分文科判本自人情未必楷定西天",
    "X22n0411_002:0399a14": "此土諸師章疏建立不同委如他解。",
    "X22n0411_002:0399a15": "初序分分示中初正分二序亦下釋通餘名使無疑",
    "X22n0411_002:0399a16": "者大論問曰何以不直說般若而說住王舍城答說",
    "X22n0411_002:0399a17": "時方人令生信故方即是處人即是眾略標三種餘",
    "X22n0411_002:0399a18": "三亦然假緣起者文見發起序中餘名通別前後名",
    "X22n0411_002:0399a19": "義可解結集方安者大論云佛將涅槃阿難問佛四",
    "X22n0411_002:0399a20": "事其間一問經首當安何語答云如是我聞等三世",
    "X22n0411_002:0399a21": "諸佛經初並然故後結集依教奉安。",
    "X22n0411_002:0399a22": "牒釋證信總分中科分六段隨義略點委見次科別",
    "X22n0411_002:0399a23": "釋中通名成就者由假彼六緣成此一經故。",
    "X22n0411_002:0399a24": "初信中如是二字指下一經所說之法也稱理者須",
    "X22n0411_002:0399b01": "約大乘實相妙理方稱今經所詮故名為如離非者",
    "X22n0411_002:0399b02": "中道之體超出空有二邊之非故名為是。",
    "X22n0411_002:0399b03": "二聞中真諦本無名字俗諦不妨假立大論云佛弟",
    "X22n0411_002:0399b04": "子雖知無我隨俗法說我非實我也又云凡夫三種",
    "X22n0411_002:0399b05": "我(見慢名字)學人二種(思惑未盡猶有慢我)無學一種(但有名字)阿難結",
    "X22n0411_002:0399b06": "集之時已證無學但名字爾聞者根境識三和合成",
    "X22n0411_002:0399b07": "聞闕一不可大論云耳根不壞(根也)聲在可聞處(境也)作",
    "X22n0411_002:0399b08": "心欲聞即聞也(心即識也)。",
    "X22n0411_002:0399b09": "三時中初汎舉一代即下引今例顯初中初約說時",
    "X22n0411_002:0399b10": "不定有無量者四十餘年時不一故又下明方土不",
    "X22n0411_002:0399b11": "同西竺諸國一年之中或立三時四時六時又復每",
    "X22n0411_002:0399b12": "日或立十二時十八時三十須中等(如蘭盆記)一席未終",
    "X22n0411_002:0399b13": "者如華嚴經七處九會阿含十二年般若二十二年",
    "X22n0411_002:0399b14": "等豈是一座而說故引今經為例顯非同座通標一",
    "X22n0411_002:0399b15": "時逈離眾過也。",
    "X22n0411_002:0399b16": "四主中初翻名自下對簡凡夫都不覺二乘雖覺不",
    "X22n0411_002:0399b17": "能覺他菩薩覺他未能究竟自覺覺他覺行圓滿唯",
    "X22n0411_002:0399b18": "在於佛獨得大名斯乃究竟始覺與究竟本覺一合",
    "X22n0411_002:0399b19": "故也即下結指今經之教主也。",
    "X22n0411_002:0399b20": "五處中初通標二名游化是國土依止是寺舍婆沙",
    "X22n0411_002:0399b21": "論云令遠人聞簡他國故令近人知簡別寺故梵下",
    "X22n0411_002:0399b22": "別釋二處初釋國土古王剏置者大論云摩伽陀國",
    "X22n0411_002:0399b23": "王夫人生子一頭兩面四臂人謂不祥王遂裂其身",
    "X22n0411_002:0399b24": "首棄之曠野有羅剎女鬼名闍羅還合其身以乳養",
    "X22n0411_002:0399c01": "之後大成人力能併國王有天下取諸國王萬八千",
    "X22n0411_002:0399c02": "人置此五山以大力勢治閻浮提因此立名王舍城",
    "X22n0411_002:0399c03": "也又先所住城城中失火一燒一作如是至七國人",
    "X22n0411_002:0399c04": "疲役集諸智人宜應易處即求覓地見此五山周匝",
    "X22n0411_002:0399c05": "如城即作宮殿王於中住故名王舍又昔國王名曰",
    "X22n0411_002:0399c06": "婆藪厭世學仙妄云天祀中應殺生噉肉身陷地獄",
    "X22n0411_002:0399c07": "其子廣車次復為王自念我父生入地獄今欲出家",
    "X22n0411_002:0399c08": "復畏地獄欲治天下復恐有罪當何處身作是念時",
    "X22n0411_002:0399c09": "空中語言汝行若見難值希有之處當作舍住王出",
    "X22n0411_002:0399c10": "畋獵見一鹿走疾如風王遂逐之至此山中周匝峻",
    "X22n0411_002:0399c11": "固其地平正生艸細軟好華徧地茂林華果溫泉浴",
    "X22n0411_002:0399c12": "池皆悉清淨天雨天香奏天伎樂乾闥婆等適見王",
    "X22n0411_002:0399c13": "來各自還去見此靈奇於臾起舍故名王舍城也次",
    "X22n0411_002:0399c14": "釋寺中文有三義初義論云是山於五山中最高大",
    "X22n0411_002:0399c15": "多林泉諸聖仙靈依之而住次義即取山形後義應",
    "X22n0411_002:0399c16": "法師云此鳥有靈知人欲死羣翔塚間待送至林飛",
    "X22n0411_002:0399c17": "下食噉以能懸知故號靈鷲然如來本住寂光為欲",
    "X22n0411_002:0399c18": "利益諸眾生故遂住王城也。",
    "X22n0411_002:0399c19": "六眾中初總分若據菩薩上求下化志願超拔內心",
    "X22n0411_002:0399c20": "雖勝外相無定故居其次聲聞剃染出家相具軌生",
    "X22n0411_002:0399c21": "物善所以居初聲聞上首中初指人大下次歎德梵",
    "X22n0411_002:0399c22": "下翻名義言弟子者南山云生在我後曰弟解從我",
    "X22n0411_002:0399c23": "生曰子迦葉此翻龜氏其祖學道靈龜負仙書而應",
    "X22n0411_002:0399c24": "因以命族真諦翻為光波古仙身光燄涌如波故亦",
    "X22n0411_002:0400a01": "云飲光能掩蔽餘光故阿難目連翻名如後身子即",
    "X22n0411_002:0400a02": "舍利弗亦翻珠子從母得名上首有十略舉其四故",
    "X22n0411_002:0400a03": "云等也歎德中此出大論梵語摩訶翻大多勝器量",
    "X22n0411_002:0400a04": "尊重為天王大人之所恭敬故云大徧解內外經書",
    "X22n0411_002:0400a05": "典籍故云多升出九十五外道故云勝譯人且就一",
    "X22n0411_002:0400a06": "義故云大也比丘因中三名初言乞士者南山云上",
    "X22n0411_002:0400a07": "則乞法以練心下則乞食以資身怖魔者亦云魔怖",
    "X22n0411_002:0400a08": "怖魔言其志也魔怖言其德也破惡者能破見思煩",
    "X22n0411_002:0400a09": "惱惡故果中三名應供對上乞士殺賊對上怖魔無",
    "X22n0411_002:0400a10": "生對上破惡(云云)經從華言云眾疏舉梵語和合乃是",
    "X22n0411_002:0400a11": "釋出眾義四人以上者僧通四位且就僧體略舉初",
    "X22n0411_002:0400a12": "位羯磨等者乃彰生善滅惡之用也次眷屬中初總",
    "X22n0411_002:0400a13": "舉大數三下別示本緣佛初成道化迦葉兄弟三人",
    "X22n0411_002:0400a14": "所謂優樓頻螺伽耶那提次化舍利目連其下正推",
    "X22n0411_002:0400a15": "列意普耀經云諸經多列千二百五十人者重其最",
    "X22n0411_002:0400a16": "初歸佛故未必俱在會也菩薩中三義如文翻名中",
    "X22n0411_002:0400a17": "摩訶云大菩提云道質帝云心薩埵云成眾生此約",
    "X22n0411_002:0400a18": "自行化他以彰名也含大小者三賢十聖皆名菩薩",
    "X22n0411_002:0400a19": "故今下別簡唯大唯深是今同聞玅德者涅槃云了",
    "X22n0411_002:0400a20": "了見佛性猶如玅德等微玅三德一念開發位居等",
    "X22n0411_002:0400a21": "覺將證極果故立嘉名法王子者大論云佛為法王",
    "X22n0411_002:0400a22": "菩薩入法正位乃至十地悉名法王子皆任為佛如",
    "X22n0411_002:0400a23": "文殊師利也料簡中對之可見。",
    "X22n0411_002:0400a24": "二發起序分文中初正敘就下分文初中初汎舉諸",
    "X22n0411_002:0400b01": "經隨事不同者如淨名長者獻葢法華佛放毫光等",
    "X22n0411_002:0400b02": "今下正敘今經二意如文別釋中囚父總分四段對",
    "X22n0411_002:0400b03": "之可見牒釋闍王中初翻釋二名初據未生在母腹",
    "X22n0411_002:0400b04": "中惡相預現次約生已既斷佛性常懷怨憾調達釋",
    "X22n0411_002:0400b05": "名中初翻名義是下示宗族有下明具相出下顯所",
    "X22n0411_002:0400b06": "學斛飯王是佛叔父生二子次即阿難故云堂弟三",
    "X22n0411_002:0400b07": "十相者唯闕足輻輪眉間白毫也法聚即內典韋陀",
    "X22n0411_002:0400b08": "即外籍孤山刊正記云大論云斛飯王子提婆達多",
    "X22n0411_002:0400b09": "出家學道誦六萬法藏精進滿十二年彼謂韋陀二",
    "X22n0411_002:0400b10": "字俱悞應作十二年葢訛寫年字作韋後人不曉便",
    "X22n0411_002:0400b11": "加陀字耳然台疏亦作韋陀與今疏同恐別有據引",
    "X22n0411_002:0400b12": "緣中文出大論初明造逆遠由於下正明造逆初又",
    "X22n0411_002:0400b13": "四初因利懷嫉二即下遭訶謀害三阿下從弟學通",
    "X22n0411_002:0400b14": "四乃下神變惑王正明中又三初正示行逆二自下",
    "X22n0411_002:0400b15": "竊號化眾三別下結成五逆言阿難授法者論云調",
    "X22n0411_002:0400b16": "達往詣佛所求學神通佛不為說乃云汝觀五陰無",
    "X22n0411_002:0400b17": "常自可得道復至身子身連及五百弟子所皆不為",
    "X22n0411_002:0400b18": "說時阿難未得他心敬其兄故遂即授與不久獲五",
    "X22n0411_002:0400b19": "神通佛法倚在王臣故求闍王以為檀越種種變化",
    "X22n0411_002:0400b20": "者論云或時變身作象馬寶於王子前或作嬰兒坐",
    "X22n0411_002:0400b21": "其膝上王子抱持嗚[口*敕]與唾語太子者正因引報恩",
    "X22n0411_002:0400b22": "經云天授與闍王為友乃謂王曰王當殺父為王助",
    "X22n0411_002:0400b23": "我殺佛為佛新王新佛化世豈不快哉等五法者長",
    "X22n0411_002:0400b24": "乞食糞埽衣露坐不食蘇鹽魚內不觀根性皆制盡",
    "X22n0411_002:0400c01": "形故名邪法三聞達等者等餘三人二騫茶婆三拘",
    "X22n0411_002:0400c02": "婆離四迦留羅鞮舍五百新學者僧祇云調達始於",
    "X22n0411_002:0400c03": "王舍城行化凡有五百新學比丘信受五法隨往伽",
    "X22n0411_002:0400c04": "耶山布薩等破法輪者立邪三寶故三逆者一出佛",
    "X22n0411_002:0400c05": "身血二破僧三殺阿羅漢并教闍王殺父害母五逆",
    "X22n0411_002:0400c06": "具矣入地獄者大論云提婆身具三十相而不能忍",
    "X22n0411_002:0400c07": "伏其心為利養故而作大罪與惡師富蘭那外道而",
    "X22n0411_002:0400c08": "為親厚斷諸善根心無悔恨後以惡毒著指爪中欲",
    "X22n0411_002:0400c09": "因禮佛以中傷佛欲去未到於王舍城中地自然裂",
    "X22n0411_002:0400c10": "火車來迎生入地獄點示中大權者驗非小聖所能",
    "X22n0411_002:0400c11": "也有因見惡而自省者所以大士逆化有因見善而",
    "X22n0411_002:0400c12": "思齊者所以菩薩順攝天台云皆是大士善權化現",
    "X22n0411_002:0400c13": "行於非道通達佛道眾生根性不同入道有異一逆",
    "X22n0411_002:0400c14": "一順弘道益物示行無間而無惱恚闍王現逆為息",
    "X22n0411_002:0400c15": "惡人令不起逆故下引二經以證非實釋頻婆中初",
    "X22n0411_002:0400c16": "翻名釋義頻婆即平沙也七下正示囚禁。",
    "X22n0411_002:0400c17": "二夫人奉給中初翻名預讖二浴下正明奉給經云",
    "X22n0411_002:0400c18": "澡浴洗手曰澡洗身曰浴麨即乾飯屑也。",
    "X22n0411_002:0400c19": "王請戒法隨釋中次科多論有部則局成論空宗則",
    "X22n0411_002:0400c20": "通三中具云富樓那彌多羅尼子富樓那翻滿即父",
    "X22n0411_002:0400c21": "名也彌多羅尼翻慈即母名也總父母名以召其子",
    "X22n0411_002:0400c22": "四中沃灌也圖餓死者本王之意也究元由者即問",
    "X22n0411_002:0400c23": "守門人也較異正引中初科涅槃文見北本三十一",
    "X22n0411_002:0400c24": "卷羅閱闍即王舍城也善見即闍王也業因緣者彼",
    "X22n0411_002:0401a01": "經云頻婆往昔毗富羅山遊行獵鹿空無所獲唯見",
    "X22n0411_002:0401a02": "一仙王即懷嗔遊獵不得正坐此人驅逐令去遂敕",
    "X22n0411_002:0401a03": "殺之臨終惡念願我來生還如今日心口害汝(云云)達",
    "X22n0411_002:0401a04": "多業緣如下自引現通上文已示設供者大論云王",
    "X22n0411_002:0401a05": "子於里園中立大精舍四種供養以給達多日率諸",
    "X22n0411_002:0401a06": "臣為送五百釜羮飯達多大得供養而念徒眾鮮少",
    "X22n0411_002:0401a07": "我有三十相減佛未幾直以弟子未集若大眾圍繞",
    "X22n0411_002:0401a08": "與佛何異如是思惟即破僧等曼陀羅此云適意以",
    "X22n0411_002:0401a09": "適悅人意故其色鮮白亦翻白華餘文可見惡現中",
    "X22n0411_002:0401a10": "三節初求佛攝眾佛下遭訶懷忿即下正彰惡相勸",
    "X22n0411_002:0401a11": "教中亦三初自發惡願二尋下正教闍王三於下依",
    "X22n0411_002:0401a12": "教行逆毗提即韋提梵音訛也婆羅留枝此云折指",
    "X22n0411_002:0401a13": "憒古外反心亂也今云重室彼云城外此為少異四",
    "X22n0411_002:0401a14": "兵者瑞應經云一者象兵二者馬兵三者步兵四者",
    "X22n0411_002:0401a15": "車兵害父母中此一段文與今比較大有不同據下",
    "X22n0411_002:0401a16": "正結既隨機見不須和會也。",
    "X22n0411_002:0401a17": "二害母牒釋中初科四段對經可見欲逃罪責故稱",
    "X22n0411_002:0401a18": "實答王下出實答意初二句明不制容入沙下明力",
    "X22n0411_002:0401a19": "不能禁據經則指母為賊疏云父者應是父為賊主",
    "X22n0411_002:0401a20": "母既為伴亦即是賊刊正記云父王儻存恐奪我位",
    "X22n0411_002:0401a21": "故名為賊母以佐助故名賊伴設諫牒釋初科中固",
    "X22n0411_002:0401a22": "活固亦作故正因引柰女經云耆婆生時既執針藥",
    "X22n0411_002:0401a23": "其母惡之即以衣裹棄于巷中無畏王子乘車遙見",
    "X22n0411_002:0401a24": "乃問旁人答言小兒又問死活答言故活王子敕令",
    "X22n0411_002:0401b01": "取而乳養後還其母等言昔誓者柰母過去供五百",
    "X22n0411_002:0401b02": "尼時故活為貧家子其尼有疾柰女常使故活醫治",
    "X22n0411_002:0401b03": "所治悉愈乃發誓曰願我後世為大醫王常活人身",
    "X22n0411_002:0401b04": "四大之病所向皆愈等菴羅子者即上柰女初維耶",
    "X22n0411_002:0401b05": "梨國梵志園中植此柰樹樹忽生女梵志收養年至",
    "X22n0411_002:0401b06": "十五顏貌端正宣聞外國七王爭聘梵志大懼乃置",
    "X22n0411_002:0401b07": "女高樓謂七王曰此非我女乃樹所生設與一王六",
    "X22n0411_002:0401b08": "王必怒今在樓上請王評議應得者取之非我制也",
    "X22n0411_002:0401b09": "是夜平沙王從伏竇中入登樓共宿王謂女曰若生",
    "X22n0411_002:0401b10": "男當以還我即脫鐶印付女為信便出謂羣臣曰我",
    "X22n0411_002:0401b11": "已得女眾臣皆賀六王遂即罷去後女生故活年八",
    "X22n0411_002:0401b12": "歲持金鐶印見平沙王遂為太子至二十會闍王生",
    "X22n0411_002:0401b13": "因讓曰王今嫡子生矣應襲尊嗣遂退其位今乃為",
    "X22n0411_002:0401b14": "臣也諫詞中梵語毗陀亦名韋陀此翻智論有四不",
    "X22n0411_002:0401b15": "同一億力毗陀(明事火懺悔法)二耶爰毗陀(明布施祠祀法)三阿他",
    "X22n0411_002:0401b16": "毗陀(明外國鬪戰法)四三摩毗陀(明外國鬪戰法)殺父有理非謂合",
    "X22n0411_002:0401b17": "然自古有之猶可恕爾非辜害母者辜罪也無故加",
    "X22n0411_002:0401b18": "害故曰非辜晉書阢籍為文帝中郎有司告人殺母",
    "X22n0411_002:0401b19": "籍曰殺父猶可至於殺母眾人皆謂失言帝聞之曰",
    "X22n0411_002:0401b20": "殺父天下之大惡何其可也籍曰異類知母而不知",
    "X22n0411_002:0401b21": "父殺父猶異類也殺母則異類之不若也眾服其言",
    "X22n0411_002:0401b22": "則知殺母無道甚矣四姓者剎帝利君臨奕世王種",
    "X22n0411_002:0401b23": "也婆羅門守道居貞淨行種也毗舍[卯/貝]遷有無商賈",
    "X22n0411_002:0401b24": "種也首陀勤身稼穡農種也此四貴賤逈異婚嫁不",
    "X22n0411_002:0401c01": "通王今害母大逆常情點辱王種故云污也即鄙其",
    "X22n0411_002:0401c02": "王有同殺者經云不忍聞者以聞況見也聞尚不忍",
    "X22n0411_002:0401c03": "況眼見乎三幽閉中賢臣者國以賢臣為輔得失繫",
    "X22n0411_002:0401c04": "其安危故也發起本者祗緣幽閉遭苦發心求往生",
    "X22n0411_002:0401c05": "也請佛申敬即指經中時韋提下至作禮文也陳詞",
    "X22n0411_002:0401c06": "中初句總標阿下二句明常遣人傳下四句明常遣",
    "X22n0411_002:0401c07": "意韋下四句明謙敬情又阿下三句明翻華號哀請",
    "X22n0411_002:0401c08": "中前已禮竟今復禮者表殷勤故佛往赴中韋提有",
    "X22n0411_002:0401c09": "感佛即垂應感應道交同一念故勝鬘感佛義亦同",
    "X22n0411_002:0401c10": "此釋迦已下翻釋可解(云云)釋疑中疏即天台王請遣",
    "X22n0411_002:0401c11": "徒后請親往其理似乖欲須問決求法中初科不期",
    "X22n0411_002:0401c12": "遇者非本請故被禁故悲見佛故喜事出倉皇故無",
    "X22n0411_002:0401c13": "容緩表情迫切故挽項瓔請法通問生處初科初牒",
    "X22n0411_002:0401c14": "問詞天性者孝經云父子之道天性也天賦之性本",
    "X22n0411_002:0401c15": "乎自然天倫者倫理也楞嚴云汝我同氣情均天倫",
    "X22n0411_002:0401c16": "此非偶爾故問宿因本下二分旁正提婆緣起天台",
    "X22n0411_002:0401c17": "云此經不答餘經說之昔於定光佛時釋迦為摩納",
    "X22n0411_002:0401c18": "就珍寶仙人學法學習既成念欲報恩自惟貧乏于",
    "X22n0411_002:0401c19": "時耶若達欲嫁女時有須摩提求為女壻聰明有智",
    "X22n0411_002:0401c20": "而形貌醜摩納遇見與之論議須摩提屈在言下耶",
    "X22n0411_002:0401c21": "若達歡喜大賜珍寶以女妻之摩提生忿發誓未來",
    "X22n0411_002:0401c22": "世世常惱為此因緣常觸惱也蓋下點示教意正問",
    "X22n0411_002:0401c23": "標分中初分經文此之下明最要若下顯無功即十",
    "X22n0411_002:0401c24": "疑論云具有二行定得往生一者厭離行二者忻願",
    "X22n0411_002:0402a01": "行彼文稍廣須者看之四明亦云若非厭離舍此無",
    "X22n0411_002:0402a02": "由不起忻求生彼無分始自初心終至等覺變易未",
    "X22n0411_002:0402a03": "盡忻厭叵忘是也釋無憂中據佛答者即下光臺現",
    "X22n0411_002:0402a04": "土樂生極樂之文也娑婆五濁通舉依報人間天上",
    "X22n0411_002:0402a05": "總收正報對彼極樂顯此極苦釋閻浮中初翻名釋",
    "X22n0411_002:0402a06": "義據下點經局指初中金色映樹樹色倍明故云勝",
    "X22n0411_002:0402a07": "金樹在須彌之南因樹以名洲也次文二義可解明",
    "X22n0411_002:0402a08": "可厭中初科初通釋濁惡二五下別簡依正三若下",
    "X22n0411_002:0402a09": "點經偏舉五濁該依正者劫是無情屬依餘並正報",
    "X22n0411_002:0402a10": "十惡行業亦屬於正不善中大分二段初就文二約",
    "X22n0411_002:0402a11": "義文中初通攝六道或下局就人論義中亦二初通",
    "X22n0411_002:0402a12": "約依正二又下的指一念遠離中初正釋二惡極下",
    "X22n0411_002:0402a13": "對簡有無初中略舉四種此四名字皆是濁惡之聲",
    "X22n0411_002:0402a14": "耳不欲聞造此四業莫非濁惡之人眼不欲見下引",
    "X22n0411_002:0402a15": "小本對反可知正請中初科初釋五體由下探示次",
    "X22n0411_002:0402a16": "科懺悔中初示雙標華梵有下引分字解釋出業疏",
    "X22n0411_002:0402a17": "懺篇佛日中眾生癡暗喻故長夜如來智光狀同赫",
    "X22n0411_002:0402a18": "日淨處中初正釋經文據下驗後請觀前引玄義即",
    "X22n0411_002:0402a19": "指此文以顯思惟正受祇請觀法下文正釋故此預",
    "X22n0411_002:0402a20": "點。",
    "X22n0411_002:0402a21": "正宗中總分三段並上一句指定經文下二句釋出",
    "X22n0411_002:0402a22": "佛意審定機宜者佛已懸鑑淨土緣興不欲自說意",
    "X22n0411_002:0402a23": "在韋提機鋒相捧以彰特異也淨業正因者此乃的",
    "X22n0411_002:0402a24": "示十六玅觀正是所詮往生要術也結勸修習者韋",
    "X22n0411_002:0402b01": "提侍女由聞觀法即得往生有茲利益欲使後人見",
    "X22n0411_002:0402b02": "賢思齊別釋現土初科中初敘意自二初五句明佛",
    "X22n0411_002:0402b03": "鑑機特下四句正示現土二分文可見示光體中眉",
    "X22n0411_002:0402b04": "間白毫眾相中最此即常光經云徧照十方乃示現",
    "X22n0411_002:0402b05": "也表對中初正表法兩眉即空有二邊光發兩眉之",
    "X22n0411_002:0402b06": "間故表中道諸法不出十界依正無非中道本來具",
    "X22n0411_002:0402b07": "足全具出生故能徧照此即從一出多也初散後聚",
    "X22n0411_002:0402b08": "者點經還住佛頂之文此即收多歸一也二即下顯",
    "X22n0411_002:0402b09": "經旨佛說法華亦是眉間放白毫光與今經同驗是",
    "X22n0411_002:0402b10": "一佛乘法或說他經及偏小法則無此相故異常時",
    "X22n0411_002:0402b11": "現土中上二句舉山喻臺此乃分喻十方國土皆於",
    "X22n0411_002:0402b12": "中現豈止如須彌耶現下四句點經土略此乃結集",
    "X22n0411_002:0402b13": "之意也七下歷示土體自在天宮即欲界第六天此",
    "X22n0411_002:0402b14": "亦略比欲天凡境豈若佛土之樂乎頗梨狀似水精",
    "X22n0411_002:0402b15": "故言明瑩若下點土相略欲下別彰具美選土中初",
    "X22n0411_002:0402b16": "科初對通簡別通敘諸土者即經云是諸佛土雖復",
    "X22n0411_002:0402b17": "清淨等別指極樂者光臺現土正意在斯信知韋提",
    "X22n0411_002:0402b18": "不同聊爾良下釋選定意初明攝散良方況下二明",
    "X22n0411_002:0402b19": "教主緣熟是下三明即一見諸十下四明經論可據",
    "X22n0411_002:0402b20": "彼文甚委講者引說請觀法牒釋中初二句就文判",
    "X22n0411_002:0402b21": "定初下正釋二名如下依經顯示引證中玄義如前",
    "X22n0411_002:0402b22": "福觀已明觀佛經中文有二段並約三慧而釋是法",
    "X22n0411_002:0402b23": "即指觀佛三昧也思即思惟驗與今經思惟是同無",
    "X22n0411_002:0402b24": "非正觀結示中初準上科以判淺深異者思惟則淺",
    "X22n0411_002:0402c01": "正受則深也又下次準前請以判即下正結佛笑中",
    "X22n0411_002:0402c02": "光臺現土意在極樂韋提選定冥契佛懷啐啄同時",
    "X22n0411_002:0402c03": "機應一際大事顯彰所以發笑潛通即機投於佛密",
    "X22n0411_002:0402c04": "應即佛應於機不謀而合故云潛密觀下引證若據",
    "X22n0411_002:0402c05": "佛笑合在上科葢喜韋提選土故也祇緣因笑放光",
    "X22n0411_002:0402c06": "光照王頂故節於下則知一笑義貫前後獲果正釋",
    "X22n0411_002:0402c07": "中初明佛力遙加二蒙下因光獲證三阿下翻名示",
    "X22n0411_002:0402c08": "義悟無常者小乘根性由佛力加了知世相是生滅",
    "X22n0411_002:0402c09": "法增修無漏觀智進斷欲界殘思餘惑漸輕故云將",
    "X22n0411_002:0402c10": "盡應是最初目連授戒富那說法已有所證今蒙佛",
    "X22n0411_002:0402c11": "力復加增進所以經云心眼無障可驗爾前已證初",
    "X22n0411_002:0402c12": "二兩果得法眼淨也結斷中以後經文不敘則知證",
    "X22n0411_002:0402c13": "果即滅如向所引涅槃經云過七日已王便命終是",
    "X22n0411_002:0402c14": "也。",
    "X22n0411_002:0402c15": "二明觀法審定中即點經文汝今知否一句也否乃",
    "X22n0411_002:0402c16": "審問之詞為知不知夫人不答示同不知示不遠中",
    "X22n0411_002:0402c17": "初引經比校此下約義釋通三義各有法喻初中天",
    "X22n0411_002:0402c18": "眼則有報修之異此即佛弟子修無漏觀慧發得天",
    "X22n0411_002:0402c19": "眼也淨名亦云阿那律以天眼見三千大千世界如",
    "X22n0411_002:0402c20": "觀掌中菴摩勒果天眼尚爾況佛眼乎華嚴云佛眼",
    "X22n0411_002:0402c21": "廣大無邊際普見十方諸國土(云云)譬下舉事喻顯孟",
    "X22n0411_002:0402c22": "子曰登東山而小魯登太山而小天下次義中多論",
    "X22n0411_002:0402c23": "問曰何法重於地何法高於空何法多於艸何法疾",
    "X22n0411_002:0402c24": "於風答云戒德重於地我慢高於空煩惱多於艸心",
    "X22n0411_002:0403a01": "念疾於風地水火風四大皆假色香味觸四微所成",
    "X22n0411_002:0403a02": "心法不爾故疾於風(云云)後義中佛力者如般舟經明",
    "X22n0411_002:0403a03": "三種力一佛威力二三昧力三行者功德力由佛力",
    "X22n0411_002:0403a04": "故雖遠而近特引劣夫從於輪王顯假他力青蠅附",
    "X22n0411_002:0403a05": "驥後漢列傳云蒼蠅附于驥尾則日馳千里矣天台",
    "X22n0411_002:0403a06": "亦約佛力心念論之霅川彌陀疏問曰經云十萬億",
    "X22n0411_002:0403a07": "佛剎何故請觀音經云去此不遠答彼疏云機緣未",
    "X22n0411_002:0403a08": "熟雖近而遠機緣若熟雖遠而近彼約人說今約土",
    "X22n0411_002:0403a09": "論須知十方微塵佛剎皆我心性攝無不周虗空尚",
    "X22n0411_002:0403a10": "在於心中十方豈存於性外所以小乘昧此無往生",
    "X22n0411_002:0403a11": "之由大教照然有不遠之理釋業成中即指彼國依",
    "X22n0411_002:0403a12": "正莊嚴莫非主伴淨業共感故云成者極樂下釋經",
    "X22n0411_002:0403a13": "眾譬利根即法作譬鈍根以譬擬法佛境幽深非凡",
    "X22n0411_002:0403a14": "目覩故以譬喻而得解了亦令下釋經未來非止現",
    "X22n0411_002:0403a15": "在兼為末世故云亦也魏誌云千鈞之弩不為鼷鼠",
    "X22n0411_002:0403a16": "而發機萬石之鍾不為莛撞而起韻三十斤為鈞鼷",
    "X22n0411_002:0403a17": "即小鼠如來設教如為一人眾多亦然也正示所說",
    "X22n0411_002:0403a18": "福業敘意中初句徵起即下釋通初二句總判合行",
    "X22n0411_002:0403a19": "非下二句別顯相資有下六句互彰過失二下諸句",
    "X22n0411_002:0403a20": "結示勸誡大抵福慧譬如目足有目無足寸步不前",
    "X22n0411_002:0403a21": "有足無目觸途成礙目足更資涼池可到比方福觀",
    "X22n0411_002:0403a22": "其可偏乎釋文通標中經云欲生即索機也欲以希",
    "X22n0411_002:0403a23": "須為義故云志願當修言其決定不可闕也別釋分",
    "X22n0411_002:0403a24": "示中初通明大行諸佛因地皆修此三未必專為往",
    "X22n0411_002:0403b01": "生淨土驗知三福通為助道菩薩所修故稱大行第",
    "X22n0411_002:0403b02": "下分示三業凡夫業中父兮生我母兮鞠我欲報之",
    "X22n0411_002:0403b03": "德昊天罔極父母之恩可校量哉模範於我曰師德",
    "X22n0411_002:0403b04": "臘居尊曰長生我慧命育我法身非師長而誰華嚴",
    "X22n0411_002:0403b05": "曰不知恩者多遭橫死常人尚爾況父母師長乎下",
    "X22n0411_002:0403b06": "明十善文相可解共業中翻邪乃約創染佛法為言",
    "X22n0411_002:0403b07": "但歸無戒者言歸未必言戒戒必兼歸除具足戒餘",
    "X22n0411_002:0403b08": "皆三歸下發也不共業中初分釋四句上下別簡自",
    "X22n0411_002:0403b09": "他無上道心即佛心也此心徧該法界故名大心善",
    "X22n0411_002:0403b10": "惡因果徹見本源了非他法全即自心故名大信圓",
    "X22n0411_002:0403b11": "頓佛乘詮示三智由讀誦故一念開發故名大解即",
    "X22n0411_002:0403b12": "此自行而用化他盡未來時無有疲厭故名大行如",
    "X22n0411_002:0403b13": "一眾生未成佛終不於此取泥洹故示不令退墮也",
    "X22n0411_002:0403b14": "然上三業自淺階深雖是凡福共行但在行人圓融",
    "X22n0411_002:0403b15": "觀智體達解了一一稱性皆無作業也總結可知。",
    "X22n0411_002:0403b16": "正觀勅聽中諦聽者攝耳存心不沈散也他文或以",
    "X22n0411_002:0403b17": "念之屬修則三慧備矣煩惱必該三惑二死準知此",
    "X22n0411_002:0403b18": "法專被下凡非干聖位指清淨業為十六觀可照前",
    "X22n0411_002:0403b19": "文清淨業處唯請觀耳讚請中契佛本懷所以讚善",
    "X22n0411_002:0403b20": "蘭盆經云大善快問我正欲說汝今復問是也勸囑",
    "X22n0411_002:0403b21": "中初指經文阿下二句明所囑人由下五句明所囑",
    "X22n0411_002:0403b22": "意如下三句點所囑詞文下分節經文初文佛所教",
    "X22n0411_002:0403b23": "者即指十六觀門是佛說故次文依觀修習獲見彼",
    "X22n0411_002:0403b24": "國功由佛力仍點方便即佛力也經舉鏡喻者玅宗",
    "X22n0411_002:0403c01": "云觀法如鏡修之如執觀成土現如見面象獲證中",
    "X22n0411_002:0403c02": "初據文判位(委如扶新)若下評論見當經文既云應時即",
    "X22n0411_002:0403c03": "得似指見生準下則知懸指他世玅宗亦云即者方",
    "X22n0411_002:0403c04": "將也此會聞觀將證法忍乃是通說未來眾生修十",
    "X22n0411_002:0403c05": "六觀能得無生非謂韋提已證得也(正因引仁王五忍分判位次又",
    "X22n0411_002:0403c06": "云二世皆獲證者非)示法初科見土由中大權引實者此願韋",
    "X22n0411_002:0403c07": "提本住法身為欲發起淨土因緣示同凡法如來據",
    "X22n0411_002:0403c08": "迹言是凡夫經云心想羸劣者惑障厚重無觀慧力",
    "X22n0411_002:0403c09": "故天眼徹見內外乃真天眼也凡仙即諸天五通之",
    "X22n0411_002:0403c10": "類也小聖如小乘四果之人也那律天眼第一但見",
    "X22n0411_002:0403c11": "大千豈能越十萬億剎見安養乎信非凡小之天眼",
    "X22n0411_002:0403c12": "也大經云菩薩所得清淨天眼異於聲聞緣覺一時",
    "X22n0411_002:0403c13": "徧見十方世界現在諸佛是也釋異方便文有二義",
    "X22n0411_002:0403c14": "初義光臺現土則局次義十六觀法則通此是如來",
    "X22n0411_002:0403c15": "權巧令見則與法華祕玅是同也欲下釋疑佛佛皆",
    "X22n0411_002:0403c16": "具權實二智實在自行權屬化他示請意中初分文",
    "X22n0411_002:0403c17": "此下二結歎自己得見復為他請可驗韋提是大菩",
    "X22n0411_002:0403c18": "薩明苦逼中初指濁惡如前疏下次釋五苦盡此科",
    "X22n0411_002:0403c19": "文並台疏也玅宗云初以五道非樂釋二以五罪招",
    "X22n0411_002:0403c20": "報釋地獄燒煑苦餓鬼飢虗苦畜生屠割苦人間八",
    "X22n0411_002:0403c21": "種苦天上五衰苦次釋者以由聖意多含更明五惡",
    "X22n0411_002:0403c22": "招於二報名出大無量壽經五種之過即五惡因遭",
    "X22n0411_002:0403c23": "難犯法即華報也故彼經云今世現有王法牢獄隨",
    "X22n0411_002:0403c24": "罪趣向罪報亦然無從捨離但得前行入於火鑊身",
    "X22n0411_002:0404a01": "心摧碎精神痛苦等(云云)後墮三途即果報也然此二",
    "X22n0411_002:0404a02": "報本無五相皆從五因而立五名彼經五文之後皆",
    "X22n0411_002:0404a03": "結云是一大惡一痛一燒乃至總云五大惡五痛五",
    "X22n0411_002:0404a04": "燒故知二五皆從因立正陳請中初句牒經云何乃",
    "X22n0411_002:0404a05": "是審問之詞下列三義即三障也生不值佛無明蓋",
    "X22n0411_002:0404a06": "覆故濁惡轉盛三業麤強故苦逼益深四相遷移故",
    "X22n0411_002:0404a07": "業下結顯請意。",
    "X22n0411_002:0404a08": "三示法分文中專注西方故云繫想此且通標云何",
    "X22n0411_002:0404a09": "上正示繫想之法該十六觀隨釋云繫念中文有四",
    "X22n0411_002:0404a10": "段初的指一方故下引經論證十疑論云專念阿彌",
    "X22n0411_002:0404a11": "陀佛即是一相三昧以心專至得生彼國般若經云",
    "X22n0411_002:0404a12": "文殊問曰云何速得阿耨菩提佛答當修一行三昧",
    "X22n0411_002:0404a13": "入此三昧者於空閑處隨佛方所端身正向專於一",
    "X22n0411_002:0404a14": "佛念念相續等比下簡異餘觀義下結勸詳審別列",
    "X22n0411_002:0404a15": "敘古中初句標自下敘古失中今下明今得要未入",
    "X22n0411_002:0404a16": "文前通敘教意故曰懸談托境修觀必須委曲故云",
    "X22n0411_002:0404a17": "心要明今分十六中先分彼此次分總別對文可見",
    "X22n0411_002:0404a18": "後十五中前五即水觀至樓觀也後十即華座至九",
    "X22n0411_002:0404a19": "品也分前五中初能所相依想水成冰意在觀地自",
    "X22n0411_002:0404a20": "餘一切皆依地起是故地屬所依後三屬能依二地",
    "X22n0411_002:0404a21": "下總別相攝此五並依報也後十中復分為四一者",
    "X22n0411_002:0404a22": "觀佛二觀侍者三觀普雜四觀徒眾此十並正報也",
    "X22n0411_002:0404a23": "結顯中上三句結前下二句顯後若此分對者通指",
    "X22n0411_002:0404a24": "四科也彼此總別能所依正歷歷分明則使行人受",
    "X22n0411_002:0404b01": "誦憶持臨文不壅矣。",
    "X22n0411_002:0404b02": "初觀落日示意中譬如迷人四方易處不憑標指則",
    "X22n0411_002:0404b03": "昧歸程俾觀落日庶可投心玅宗云繫心之法須落",
    "X22n0411_002:0404b04": "日者欲令定想趣於西方是向彌陀所居處故初正",
    "X22n0411_002:0404b05": "示次引證渺漭大水通漫之貌漭模朗反明所觀中",
    "X22n0411_002:0404b06": "想即觀者若據作想乃屬能觀而經中欲簡非生盲",
    "X22n0411_002:0404b07": "人方可修觀故有此語非能觀也須簡胎中失目者",
    "X22n0411_002:0404b08": "葢由生下有目之人已曾見日非所簡故能觀中分",
    "X22n0411_002:0404b09": "節經文為四示修儀中起想即運心思惟乃指觀前",
    "X22n0411_002:0404b10": "方便故云發觀坐禪之法修觀最要初心未諳故須",
    "X22n0411_002:0404b11": "略示當於靜室身就繩牀結跏趺坐以左脚置右脚",
    "X22n0411_002:0404b12": "上名為半跏更以右脚置左脚上牽來就身令齊兩",
    "X22n0411_002:0404b13": "髀名為全跏隨意皆得次整衣服不得太寬寬則袒",
    "X22n0411_002:0404b14": "露不得太急急則氣壅次當正身不萎不倚項脊相",
    "X22n0411_002:0404b15": "對其頭不低不昂平直自然勿以力制左手累於右",
    "X22n0411_002:0404b16": "手之上頓脚髀間合眼令斷外光合口令斷外風次",
    "X22n0411_002:0404b17": "令氣息調勻心離昏散故天台云調身則不緩不急",
    "X22n0411_002:0404b18": "調息則不澀不滑調心則不浮不沈三事若調觀道",
    "X22n0411_002:0404b19": "可獲也坐不背西傳記非一今云古晉如往生傳云",
    "X22n0411_002:0404b20": "僧叡法師弘讚經法常回諸善願生安養坐臥罕曾",
    "X22n0411_002:0404b21": "背西等次觀相中經云諦觀即心日即是境是故疏",
    "X22n0411_002:0404b22": "云心境相應心照於境境照於心能所一際間不容",
    "X22n0411_002:0404b23": "髮湛如止水廓若太虗故云凝然不動即此不動是",
    "X22n0411_002:0404b24": "為定體釋經堅住不移之語也三成相中日之將沒",
    "X22n0411_002:0404c01": "必落於西光影銜山似如近地雲霞四散愈見光輝",
    "X22n0411_002:0404c02": "無以比狀如鼓懸空專觀落日送想西方則不迷歸",
    "X22n0411_002:0404c03": "趣也(正因云日午難觀落時明了者非也)四常觀中想成相起相全心",
    "X22n0411_002:0404c04": "現猶如流水念念增進閉目開目常在其中稍有間",
    "X22n0411_002:0404c05": "斷則喪前功結示中指經最後二句簡非他觀故名",
    "X22n0411_002:0404c06": "日想此觀居首故名為初觀彼依正初科初標簡中",
    "X22n0411_002:0404c07": "葢由二五兩觀名同世人致有改後經文作池想者",
    "X22n0411_002:0404c08": "彼此兩分永無濫矣。",
    "X22n0411_002:0404c09": "水觀初科言立意者此下觀彼依報而最初即令觀",
    "X22n0411_002:0404c10": "水推其所以故云立意文中初約有無真似以釋經",
    "X22n0411_002:0404c11": "意欲假此土凝水作冰然後因冰觀彼寶地如來憫",
    "X22n0411_002:0404c12": "物權巧若斯疏下引證表即取象驗非真正觀法想",
    "X22n0411_002:0404c13": "水中初節經文各有分齊緣此水冰非本正意祇欲",
    "X22n0411_002:0404c14": "借似比真所以水冰纔成即接地觀也當觀牒釋中",
    "X22n0411_002:0404c15": "初明想水見水澄清者但隨行者心想至處不可定",
    "X22n0411_002:0404c16": "拘湛然不動者全自觀心之所發現故以無分散意",
    "X22n0411_002:0404c17": "釋上澄清也次下變冰後變琉璃尋經可解地觀中",
    "X22n0411_002:0404c18": "初明地體此想成已一句結前也見琉璃下二句正",
    "X22n0411_002:0404c19": "明地體也內外即上下也二明幢擎即經下有金剛",
    "X22n0411_002:0404c20": "至不可具見一段文也金剛即是幢體不可破壞故",
    "X22n0411_002:0404c21": "名為剛八方出角故云八楞百寶即指幢之莊飾幢",
    "X22n0411_002:0404c22": "復有珠光色映地狀如千日交光相羅故難具見莊",
    "X22n0411_002:0404c23": "嚴地面中金繩者即以黃金撚成縷線縱橫分布也",
    "X22n0411_002:0404c24": "雜廁間錯並交羅也復以七寶於金繩內界出華紋",
    "X22n0411_002:0405a01": "不相參混故云分明舉世華塼彷彿比象大本云自",
    "X22n0411_002:0405a02": "然七寶合成為地恢廓曠蕩不可限極悉相雜廁轉",
    "X22n0411_002:0405a03": "相間入光色煜耀微玅奇麗等寶光中即上金繩七",
    "X22n0411_002:0405a04": "寶復放眾光光之相狀如華星月臺閣中合寶光者",
    "X22n0411_002:0405a05": "指前地面五百光也光色和合蟠結空中化作樓臺",
    "X22n0411_002:0405a06": "數有千萬爾雅云四方而高曰臺陜而修曲曰樓杙",
    "X22n0411_002:0405a07": "長者謂之閣即今重屋也樂器中經云兩邊乃是趣",
    "X22n0411_002:0405a08": "舉疏約四面釋之說法警眾者因風出聲無非法語",
    "X22n0411_002:0405a09": "如小本云聞是音者皆念三寶故云警眾八風者淮",
    "X22n0411_002:0405a10": "南子曰東北曰炎風東方曰條風東南曰景風南方",
    "X22n0411_002:0405a11": "曰巨風西南曰涼風西方曰飂(音流)風西北曰麗風北",
    "X22n0411_002:0405a12": "方曰寒風彼無時節者大本云無有四時春夏秋冬",
    "X22n0411_002:0405a13": "不寒不熱常和調適四念處者葢由眾生計身為淨",
    "X22n0411_002:0405a14": "以苦為樂無常計常無我計我佛以四法反而破之",
    "X22n0411_002:0405a15": "一觀身不淨二觀受是苦三觀心無常四觀法無我",
    "X22n0411_002:0405a16": "四智是念四倒是處初觀色陰二觀受陰三觀識陰",
    "X22n0411_002:0405a17": "四觀想行二陰及餘一切諸法究而言之不出色心",
    "X22n0411_002:0405a18": "爾此乃大小聖賢入道初門也經沒不淨而謂之空",
    "X22n0411_002:0405a19": "疏約計亡以釋執淨之計纔亡則知此身當處空故",
    "X22n0411_002:0405a20": "第三地觀初中備在前文即上地體莊嚴等相躡前",
    "X22n0411_002:0405a21": "即此想成時一句也結勸即一一觀之已下文也(諸記",
    "X22n0411_002:0405a22": "從初至名第三觀為躡前佛告已下至盡文為結勸者非)次科釋思惟諦觀中總",
    "X22n0411_002:0405a23": "別相者地體為總自餘莊嚴屬別囑令行者一一了",
    "X22n0411_002:0405a24": "了不令散失豈非結勸乎簡時中初正釋所除間字",
    "X22n0411_002:0405b01": "去呼有下二斥世妄改善導玄義亦作睡時或下三",
    "X22n0411_002:0405b02": "斥局非通經屬化教通被道俗若謂有妨食觀出家",
    "X22n0411_002:0405b03": "則可何關俗事今下申今正義又二初對他簡異故",
    "X22n0411_002:0405b04": "下二引經明據粗見中觀前方便心境未合故云漸",
    "X22n0411_002:0405b05": "想粗徂古反麤也略也正受中初翻名想下示義如",
    "X22n0411_002:0405b06": "下喻顯言下牒釋對前方便故名正定定慧不偏故",
    "X22n0411_002:0405b07": "名等持大品云佛告曼殊室利云我昔初學作意現",
    "X22n0411_002:0405b08": "入此三摩地如善射夫初學射業注心麤的隨所欲",
    "X22n0411_002:0405b09": "射發箭便中然後任運能住任運出入不復作意等",
    "X22n0411_002:0405b10": "言思叵及者唯證乃知非思量分別之所能解也彰",
    "X22n0411_002:0405b11": "益中初科纔說地觀便囑受持欲彰教意故須釋出",
    "X22n0411_002:0405b12": "前之二觀是此方物境界既劣觀力未深且為由漸",
    "X22n0411_002:0405b13": "豈能脫苦地觀乃是彼土所依境觀俱勝方獲大益",
    "X22n0411_002:0405b14": "義當勅告對前序分曾囑故云重也俾還耆山再述",
    "X22n0411_002:0405b15": "故云轉也正彰益中上三句即經若觀至之罪也下",
    "X22n0411_002:0405b16": "三句即經捨身至無疑也疏科此去名為彰益驗非",
    "X22n0411_002:0405b17": "結勸引示中傳云大行不原姓氏唐乾符中於泰山",
    "X22n0411_002:0405b18": "艸衣木食行法華普賢懺法三年得見普賢深慶宿",
    "X22n0411_002:0405b19": "因彌自策勵念己未之有證殆忘食息末年姑以佛",
    "X22n0411_002:0405b20": "道所修未專一境幻身磨滅復何受生遂入大藏精",
    "X22n0411_002:0405b21": "誠扣意信手抽經畢命受持乃獲彌陀經日夜誦持",
    "X22n0411_002:0405b22": "絡繹安養未三七日俄於半夜睹琉璃地瑩淨在前",
    "X22n0411_002:0405b23": "心眼洞明見三聖相無數化佛于時遠近相傳聞於",
    "X22n0411_002:0405b24": "僖宗詔入大內問其所見行具對之帝悅曰此精進",
    "X22n0411_002:0405c01": "之所致也賜號常精進菩薩仍賜爵開國公焉後一",
    "X22n0411_002:0405c02": "年得疾而逝(云云)三昧既成不勞作意任運現前故云",
    "X22n0411_002:0405c03": "吾無觀想(或云不伐遣相者非)辨邪正中二初正釋今經雖下",
    "X22n0411_002:0405c04": "二對簡餘觀文有通別二意通則一代大小觀法皆",
    "X22n0411_002:0405c05": "邪別則獨就今經自簡又恐錯認偏邪之語故復指",
    "X22n0411_002:0405c06": "破斯乃疏主深得如來甄別之意他不見此徒自呶",
    "X22n0411_002:0405c07": "呶(餘如扶新)。",
    "X22n0411_002:0405c08": "四樹觀中初科可知者地想成已結前也次觀寶樹",
    "X22n0411_002:0405c09": "生後也而下別點對告下有不標於茲通示次明觀",
    "X22n0411_002:0405c10": "行標分中初從觀寶樹下至亦於中現是所觀也次",
    "X22n0411_002:0405c11": "從見此樹已至皆令分明六句是能觀也所觀體量",
    "X22n0411_002:0405c12": "牒釋初科即經觀下二句樹相多種者即下行數高",
    "X22n0411_002:0405c13": "量光明華果等也佛將欲說故先囑之二行數中即",
    "X22n0411_002:0405c14": "經作下一句初約一國總說次約隨處各論三高量",
    "X22n0411_002:0405c15": "中即經一下二句初出由旬梵號而無正翻義取兩",
    "X22n0411_002:0405c16": "土郵亭傳舍以為準則經律上品八十里中品六十",
    "X22n0411_002:0405c17": "里下品四十里多取下品為用八千由旬計有三十",
    "X22n0411_002:0405c18": "二萬里也若據大本云彼佛道樹高四百萬里其本",
    "X22n0411_002:0405c19": "周圍五百由旬枝葉四布二十萬里隨機所見故不",
    "X22n0411_002:0405c20": "同也光明莊嚴中初樹葉即經其下三句彼無寒暑",
    "X22n0411_002:0405c21": "常時鬱茂也二色光中一一華葉至以為映飾也經",
    "X22n0411_002:0405c22": "文初二句總標琉璃下別示琉璃具云吠琉璃此云",
    "X22n0411_002:0405c23": "不遠以西域有山去波羅奈城不遠山出此寶故以",
    "X22n0411_002:0405c24": "名之頗黎正云窣波致迦其狀似此方水精然色有",
    "X22n0411_002:0406a01": "赤白者瑪瑙梵云摩婆羅伽隷寶色如馬之腦因以",
    "X22n0411_002:0406a02": "為名車渠梵云牟婆洛揭拉婆此云青白色寶尚書",
    "X22n0411_002:0406a03": "大傳云大貝如大車之渠渠謂車輞經云綠真珠亦",
    "X22n0411_002:0406a04": "有赤者佛地論云赤蟲所出故珠體赤珊瑚智論云",
    "X22n0411_002:0406a05": "海中石樹也述異記云珊瑚樹碧色生海底一株數",
    "X22n0411_002:0406a06": "十枝枝間無葉大者高五六尺小者尺餘琥珀似玉",
    "X22n0411_002:0406a07": "顏色紅潤或云千歲松脂化作經云眾寶故引大本",
    "X22n0411_002:0406a08": "而轉釋之彼云或有二寶三寶乃至七寶轉共合成",
    "X22n0411_002:0406a09": "或有金樹銀莖華果或有銀樹金莖華果乃至云或",
    "X22n0411_002:0406a10": "有寶樹紫金為本白銀為莖琉璃為枝水精為條珊",
    "X22n0411_002:0406a11": "瑚為葉瑪瑙為華車渠為實等文廣不錄三珠網中",
    "X22n0411_002:0406a12": "玅真珠網至色中上者也如疏次第節文消釋七層",
    "X22n0411_002:0406a13": "七網從上至下乃約豎論網間宮殿七重網內各各",
    "X22n0411_002:0406a14": "皆有五百億也梵王居處即初禪第三天也翻名中",
    "X22n0411_002:0406a15": "能雨眾寶故曰能聖內外瑩潔故云離垢所求皆得",
    "X22n0411_002:0406a16": "故曰如意以此珠寶結為組纓網絡身首以為嚴飾",
    "X22n0411_002:0406a17": "珠光洞徹照四千里雖以百億日月比之珠光猶勝",
    "X22n0411_002:0406a18": "故云不可具名餘文可解二華果莊嚴總舉中相當",
    "X22n0411_002:0406a19": "言其行不參差相次言其葉不疎闕故大本云行行",
    "X22n0411_002:0406a20": "相值莖莖相望枝枝相準葉葉相向華華相順實實",
    "X22n0411_002:0406a21": "相當等別示中初葉相可解二華相中閻浮樹大者",
    "X22n0411_002:0406a22": "百由旬其果可食色如爛椹華之宛轉猶若火輪疏",
    "X22n0411_002:0406a23": "以風車狀火輪相樹果中體相如帝釋缾者大論第",
    "X22n0411_002:0406a24": "十五云有人貧乏常供養天天愍此人現身問曰汝",
    "X22n0411_002:0406b01": "求何事答曰欲求富貴天與一器名曰德缾而語之",
    "X22n0411_002:0406b02": "曰所須之物皆此出等今以果相狀如此缾未測大",
    "X22n0411_002:0406b03": "小以葉度之亦可見矣變幢葢中即上諸果所出光",
    "X22n0411_002:0406b04": "也光化幢葢葢中復現佛事佛國佛事則局一化佛",
    "X22n0411_002:0406b05": "國則通塵剎示能觀中囑令行者心境分明前但云",
    "X22n0411_002:0406b06": "樹與華果等而不及枝今試說之故云必兼又恐枝",
    "X22n0411_002:0406b07": "莖相濫故復揀之。",
    "X22n0411_002:0406b09": "靈芝觀經義疏正觀記卷中"
}