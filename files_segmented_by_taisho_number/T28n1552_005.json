{
    "T28n1552_005:0907c19": "雜阿毘曇心論卷第五",
    "T28n1552_005:0907c21": "尊者法救造",
    "T28n1552_005:0907c22": "宋天竺三藏僧伽跋摩等譯",
    "T28n1552_005:0907c23": "賢聖品第五",
    "T28n1552_005:0907c24": "已說諸煩惱。修行今當說。",
    "T28n1552_005:0907c25": "　初則名始業　　次則已習行",
    "T28n1552_005:0907c26": "　思惟已度者　　當知第三種",
    "T28n1552_005:0907c27": "三種修行。謂始業已習行思惟已度。始業者。",
    "T28n1552_005:0907c28": "不淨轉。未曾得境界意解思惟分。已習行者。",
    "T28n1552_005:0907c29": "受自相念處轉。未曾得決定分善根。此上當",
    "T28n1552_005:0908a01": "知思惟已度。以此上一乘道故。復次不淨觀",
    "T28n1552_005:0908a02": "亦三種修行。謂從足指起乃至頂。除去皮血",
    "T28n1552_005:0908a03": "肉意解思惟。是名始業。於此骨瑣不作想生",
    "T28n1552_005:0908a04": "周遍大地。又觀骨瑣不作想。彼骨瑣展轉",
    "T28n1552_005:0908a05": "相對大風飄摶消為雪聚。是名已習行。略觀",
    "T28n1552_005:0908a06": "骨瑣還至自身。於其所緣清淨寂靜唯觀一",
    "T28n1552_005:0908a07": "色。是名思惟已度。如是乃至略境界。當知善",
    "T28n1552_005:0908a08": "根漸增。當知一切餘方便善根亦如是。已說",
    "T28n1552_005:0908a09": "修行。餘今當說。",
    "T28n1552_005:0908a10": "　若此煩惱怖　　遠離諸賢聖",
    "T28n1552_005:0908a11": "　如實正具足　　方便應善聽",
    "T28n1552_005:0908a12": "若者。若種若方便若分別。此者。次第說示煩",
    "T28n1552_005:0908a13": "惱煩惱者。熱惱故。亦離一切有漏。但煩惱過",
    "T28n1552_005:0908a14": "如毒飯。是故說離煩惱眾恐怖本者。起種種",
    "T28n1552_005:0908a15": "業種種生。遠離者。數滅滅。賢聖者。正定聚。",
    "T28n1552_005:0908a16": "謂七人及真實凡夫。如實正具足者。謂住真",
    "T28n1552_005:0908a17": "實道。方便應善聽者。彼方便道當一心聽。方",
    "T28n1552_005:0908a18": "便者。一切善法方便。向解脫行施等起非唯",
    "T28n1552_005:0908a19": "道。三苦所逼迫世間不能覺。欲令修定故。",
    "T28n1552_005:0908a20": "　始於自身分　　繫縛心令定",
    "T28n1552_005:0908a21": "　欲縛於識足　　為盡智慧怨",
    "T28n1552_005:0908a22": "始者。先也。自身分者。自身中一處也。若眉",
    "T28n1552_005:0908a23": "間鼻端及足指。繫縛者。安立緣中令不散。何",
    "T28n1552_005:0908a24": "所安立。謂自心定力故起智慧。問何故。答",
    "T28n1552_005:0908a25": "欲縛於識足。心流轉不住故縛一緣中。一心",
    "T28n1552_005:0908a26": "故知真實不亂。問何故縛一緣中。答為盡智",
    "T28n1552_005:0908a27": "慧怨。智慧怨者。謂諸煩惱彼應斷。雖觀他",
    "T28n1552_005:0908a28": "身如觀死尸。契經說。以彼遠因故。此說近",
    "T28n1552_005:0908a29": "因觀。又隨順一切度門故。謂觀白骨身分隨",
    "T28n1552_005:0908b01": "順三度門。觀死尸唯隨順一不淨度門。三度",
    "T28n1552_005:0908b02": "門者。謂不淨觀安般念界方便觀。彼貪欲者",
    "T28n1552_005:0908b03": "以不淨觀度。覺觀者以安般念度。見行者以",
    "T28n1552_005:0908b04": "界方便觀度。如師所授隨樂修行。不淨觀安",
    "T28n1552_005:0908b05": "般念。契經品廣說。界方便觀今當說。此以",
    "T28n1552_005:0908b06": "愚夫不正思惟障蔽慧眼。不觀真實緣起之",
    "T28n1552_005:0908b07": "法。宿業煩惱種無量法。積聚五陰起積聚想。",
    "T28n1552_005:0908b08": "以愚惑故。於緣起所作中。計我作等諸邪見",
    "T28n1552_005:0908b09": "縛。或時修行近善知識。得聞正法起正思惟",
    "T28n1552_005:0908b10": "已。能於自身界方便。觀此身種種自性種",
    "T28n1552_005:0908b11": "種業種種相。謂地等六界。彼地界為水界潤",
    "T28n1552_005:0908b12": "故不相離。水界為地界持故不流散。火界成",
    "T28n1552_005:0908b13": "熟故不淤壞。風界動搖故得增長。空界空故",
    "T28n1552_005:0908b14": "食等入出。識界合故有所造作。又觀此身從",
    "T28n1552_005:0908b15": "足至頂種種不淨穢惡充滿。觀察此色猶如",
    "T28n1552_005:0908b16": "猛風飄散積沙。於無色法先後相續異分觀",
    "T28n1552_005:0908b17": "察。如是觀者。得空解脫門種子。於彼生死厭",
    "T28n1552_005:0908b18": "離不樂。得無願解脫門種子。於生死不樂已",
    "T28n1552_005:0908b19": "正向涅槃。得無相解脫門種子。若於此得不",
    "T28n1552_005:0908b20": "作想覺已。觀一切有為皆悉散壞。是名界方",
    "T28n1552_005:0908b21": "便滿。問如是觀已復云何。答。",
    "T28n1552_005:0908b22": "　是方便於身　　真實相決定",
    "T28n1552_005:0908b23": "　諸受及自心　　法亦如是觀",
    "T28n1552_005:0908b24": "彼修行者不淨觀安般念界方便觀。一一住",
    "T28n1552_005:0908b25": "已。身受心法各觀真實。真實者不顛倒。相",
    "T28n1552_005:0908b26": "者二種。謂自相及共相。色相是身。自相四種。",
    "T28n1552_005:0908b27": "及所造隨覺相是受自相。識相是心目相。法",
    "T28n1552_005:0908b28": "念處有種種法種種各異相。隨知是想相。為",
    "T28n1552_005:0908b29": "作是思相。如是比。共相後當說。問此念處",
    "T28n1552_005:0908c01": "如大地建立應說一。有漏無漏分別應說二。",
    "T28n1552_005:0908c02": "軟中上分別應說三。即此有漏無漏分別應",
    "T28n1552_005:0908c03": "說六。身等有漏無漏分別應說八。九品分別",
    "T28n1552_005:0908c04": "應說九。身等若內若外若內外分別應說十",
    "T28n1552_005:0908c05": "二。九品有漏無漏分別應說十八。身等軟中",
    "T28n1552_005:0908c06": "上有漏無漏分別應說二十四。身等若內若",
    "T28n1552_005:0908c07": "外若內外若厭離若不樂若觀察分別應說三",
    "T28n1552_005:0908c08": "十六。身等九品有漏無漏分別應說七十二。",
    "T28n1552_005:0908c09": "若念念分別應說無量。何故說四念處耶。答",
    "T28n1552_005:0908c10": "四倒四念四識住及陰。以四種修所治故。說",
    "T28n1552_005:0908c11": "四種隨修法。彼治不淨淨想顛倒故說身念",
    "T28n1552_005:0908c12": "處。治苦樂想顛倒故說受念處。治無常常想",
    "T28n1552_005:0908c13": "顛倒故說心念處。治無我我想顛倒故說法",
    "T28n1552_005:0908c14": "念處。如是餘種隨所應說。問此念處云何滿。",
    "T28n1552_005:0908c15": "答以二因緣滿。謂壞境界及善根增。壞境界",
    "T28n1552_005:0908c16": "者。以極微剎那壞境界隨其義。善根增者。謂",
    "T28n1552_005:0908c17": "依軟善根中依中增。是名為滿。問何故前說",
    "T28n1552_005:0908c18": "身念處。後乃至法念處耶。答起隨順故。世",
    "T28n1552_005:0908c19": "尊說三種隨順。起隨順。說隨順。無間等隨順。",
    "T28n1552_005:0908c20": "起隨順者。謂念處及禪。無色修行者。前起",
    "T28n1552_005:0908c21": "身念處乃至後起法念處。是故世尊前說身",
    "T28n1552_005:0908c22": "念處乃至法念處。當知禪無色亦如是。說隨",
    "T28n1552_005:0908c23": "順者。正斷如意足根力覺道枝乘。一剎那起",
    "T28n1552_005:0908c24": "精進具四正斷說易故。已生惡不善法方便",
    "T28n1552_005:0908c25": "令斷。乃至已生善法方便令住。如是廣說。",
    "T28n1552_005:0908c26": "如是正斷。以所作故說四正斷。非自性故。",
    "T28n1552_005:0908c27": "無間等隨順者。說真諦修行者先入苦無間",
    "T28n1552_005:0908c28": "等故。是故前說。廣說如是。問何故修行者先",
    "T28n1552_005:0908c29": "起身念處乃至法念處耶。答麁故。五陰何者",
    "T28n1552_005:0909a01": "麁。謂四種及所造。是故先觀受。雖非色以行",
    "T28n1552_005:0909a02": "麁故次說。謂手足等痛受則隨轉。雖想行陰",
    "T28n1552_005:0909a03": "麁非識。而與涅槃合施設。法念處故彼最細。",
    "T28n1552_005:0909a04": "是故先觀心後觀法。雖一切悉是法。此於法",
    "T28n1552_005:0909a05": "想滿故建立。是故說一法念處非餘。如界品",
    "T28n1552_005:0909a06": "中說。法入此中亦爾(想滿者於聲是想於義是名滿)。問幾種念",
    "T28n1552_005:0909a07": "處。答。",
    "T28n1552_005:0909a08": "　三種說念處　　自性及與共",
    "T28n1552_005:0909a09": "　亦說名為緣　　聞等慧亦然",
    "T28n1552_005:0909a10": "三種說念處自性及與共亦說名為緣者。三",
    "T28n1552_005:0909a11": "種念處。謂自性念處。共念處。緣念處。自性念",
    "T28n1552_005:0909a12": "處者。說不顛倒惠。何以故。如說順身觀身",
    "T28n1552_005:0909a13": "觀者。是惠念者所作事。不忘授緣故。除自",
    "T28n1552_005:0909a14": "性過故說念處。共念處者。與正慧一果法。如",
    "T28n1552_005:0909a15": "世尊說。比丘善法積聚。謂四念處。是為正",
    "T28n1552_005:0909a16": "說。緣念處者。一切法如所說。比丘一切法",
    "T28n1552_005:0909a17": "說四念處。是為正說也攝受具故。及略緣故。",
    "T28n1552_005:0909a18": "共念處斷煩惱非餘。自性念處雖有略境界。",
    "T28n1552_005:0909a19": "彼具不足故。攝受具道斷煩惱。緣念處雖攝",
    "T28n1552_005:0909a20": "眾具。然境界普散故。略境界道斷煩惱。問唯",
    "T28n1552_005:0909a21": "此念處三種。餘亦然耶。答聞等慧亦然。餘",
    "T28n1552_005:0909a22": "亦三種。謂聞思修。聞者常於名處起。從師受",
    "T28n1552_005:0909a23": "契經律阿毘曇思者或思處起。或離思。修者",
    "T28n1552_005:0909a24": "一向離名起。如三人學浮。一始學二半學三",
    "T28n1552_005:0909a25": "善學。始學者近岸。半學者或近或離。善學者",
    "T28n1552_005:0909a26": "離岸。初人者譬聞慧。第二者譬思慧第三者",
    "T28n1552_005:0909a27": "譬修慧。修慧能斷煩惱永離名故。及正定故。",
    "T28n1552_005:0909a28": "謂二種無義者不然。何故。趣修慧故。修慧",
    "T28n1552_005:0909a29": "者具四念處。身受心法。彼法念處斷煩惱非",
    "T28n1552_005:0909b01": "餘。總境界故。非餘。事境界故。起法念處故",
    "T28n1552_005:0909b02": "亦非無義。法念處二種。壞緣不壞緣。若慧",
    "T28n1552_005:0909b03": "緣色是身念處。若緣受是受念處。若緣心是",
    "T28n1552_005:0909b04": "心念處。若緣想行及無為是不壞緣。法念處",
    "T28n1552_005:0909b05": "餘今當說。",
    "T28n1552_005:0909b06": "　入法中總觀　　得法真實相",
    "T28n1552_005:0909b07": "　此四是無常　　空無我非樂",
    "T28n1552_005:0909b08": "入法中總觀得法真實相者。修行者入不壞",
    "T28n1552_005:0909b09": "緣法念處。修一一念處。遍觀一切法自相共",
    "T28n1552_005:0909b10": "相已。入壞緣法念處。色受緣念處色想緣",
    "T28n1552_005:0909b11": "色行緣色識緣。如是三四五陰緣。是法念處。",
    "T28n1552_005:0909b12": "成一切身受心法念處。一覺總觀度此云何。",
    "T28n1552_005:0909b13": "此四是無常空無我非樂。以無常等行總觀",
    "T28n1552_005:0909b14": "一切有漏法。彼念念滅故無常。離常等故空。",
    "T28n1552_005:0909b15": "不自在故無我實逼迫故苦。",
    "T28n1552_005:0909b16": "　從是名為煖　　於法覺而生",
    "T28n1552_005:0909b17": "　十六行等起　　觀察四聖諦",
    "T28n1552_005:0909b18": "從是名為煖於法覺而生者。彼修行者於壞",
    "T28n1552_005:0909b19": "緣法念處次第生善根名為煖。問幾行何境",
    "T28n1552_005:0909b20": "界。答十六行等起觀察四聖諦。彼煖法行苦",
    "T28n1552_005:0909b21": "諦等十六行。彼苦聖諦四行。乃至道聖諦四",
    "T28n1552_005:0909b22": "行。行義智品當廣說。彼煖法生。緣三諦法",
    "T28n1552_005:0909b23": "念處現在修未來四。一行現在修未來四。自",
    "T28n1552_005:0909b24": "分非不自分。緣滅諦法念處現在修即此未",
    "T28n1552_005:0909b25": "來修。非初離陰觀得修緣陰道。一行現在修",
    "T28n1552_005:0909b26": "未來四。緣三諦增進四念處。一一念處現在",
    "T28n1552_005:0909b27": "修未來四。一行現在修未來十六。緣滅諦增",
    "T28n1552_005:0909b28": "進法念處現在修未來四。一行現在修未來",
    "T28n1552_005:0909b29": "十六。修未增善根。修自分行曾善根。現在",
    "T28n1552_005:0909c01": "修修自分不自分行。煖法是慧自在隨轉",
    "T28n1552_005:0909c02": "法則五陰性。煖者生聖智火故。煖為種故說",
    "T28n1552_005:0909c03": "煖法。",
    "T28n1552_005:0909c04": "　是法增長已　　生頂及於忍",
    "T28n1552_005:0909c05": "　得世第一法　　依於一剎那",
    "T28n1552_005:0909c06": "是法增長已生頂及於忍者。修行者正方便",
    "T28n1552_005:0909c07": "正憶念增長。得隨順善業眾具故。煖法得增",
    "T28n1552_005:0909c08": "長。次生善根名為頂。緣四聖諦行十六行。彼",
    "T28n1552_005:0909c09": "頂法緣四諦緣滅諦增進法念處現在修未來",
    "T28n1552_005:0909c10": "四。一行現在修未來十六。緣三諦增進四。念",
    "T28n1552_005:0909c11": "處一一現在修未來四。一行現在修未來十",
    "T28n1552_005:0909c12": "六。此善根亦慧性隨轉法五陰性。頂法者在",
    "T28n1552_005:0909c13": "煖上故曰頂。劣於忍名為下。或時世尊說。信",
    "T28n1552_005:0909c14": "如為波羅延說。或說慧如為諸年少比丘說",
    "T28n1552_005:0909c15": "受事。於此頂退名頂退名頂墮。煖亦應有",
    "T28n1552_005:0909c16": "墮但不說。頂墮者以多憂惱故有。三處起大",
    "T28n1552_005:0909c17": "憂惱如失大寶。謂非想非非想離欲退離欲",
    "T28n1552_005:0909c18": "界欲。及頂法退者名不成就性。彼修行者於",
    "T28n1552_005:0909c19": "此正方便成就頂善根。增進生諦順忍。緣四",
    "T28n1552_005:0909c20": "諦行十六行。初忍及增進法念處現在修未",
    "T28n1552_005:0909c21": "來四。一行現在修未來十六。忍者於四聖諦",
    "T28n1552_005:0909c22": "堪忍欲樂。煖頂亦堪忍者不然。忍不退故。違",
    "T28n1552_005:0909c23": "惡趣故。近聖道故。是故說諦順忍非煖頂。問",
    "T28n1552_005:0909c24": "忍增長生何善根。答得世第一法依於一剎",
    "T28n1552_005:0909c25": "那。謂增上忍次第緣生。凡夫所得最勝善根。",
    "T28n1552_005:0909c26": "名世間第一法。此亦五陰性。彼有漏故名世",
    "T28n1552_005:0909c27": "間。勝煖等故說第一。此亦凡夫所修最上功",
    "T28n1552_005:0909c28": "德。一剎那不住故。似見道故。煖頂忍相續",
    "T28n1552_005:0909c29": "故。有說。彼慧修一切總觀法念處。次第生",
    "T28n1552_005:0910a01": "決定分世間行善根。彼建立九品彼軟軟軟",
    "T28n1552_005:0910a02": "中軟上名煖法。中軟中中名頂法。中上上軟",
    "T28n1552_005:0910a03": "上中名忍法。上上名世間第一法。若觀陰無",
    "T28n1552_005:0910a04": "常等善根名煖法。觀三寶功德名頂法。觀察",
    "T28n1552_005:0910a05": "聖諦名忍法。觀苦聖諦次第聖道名世間第",
    "T28n1552_005:0910a06": "一法。彼得煖法已。若退捨若命終捨若度界",
    "T28n1552_005:0910a07": "地捨。亦起無間業斷善根生惡趣中。緣此福",
    "T28n1552_005:0910a08": "故要得涅槃。頂法退亦如是。唯除斷善根。忍",
    "T28n1552_005:0910a09": "則不退。有命終捨及度界地捨。不作無間業",
    "T28n1552_005:0910a10": "不斷善根不墮惡趣。以忍大力故。如師子王",
    "T28n1552_005:0910a11": "群獸遠避。忍力如是。一切惡心非數滅亦如",
    "T28n1552_005:0910a12": "大王之所住處。人天惡行心皆柔軟。問世間",
    "T28n1552_005:0910a13": "第一法何緣幾行。答。",
    "T28n1552_005:0910a14": "　下苦有四行　　說攝依六地",
    "T28n1552_005:0910a15": "　忍法亦如是　　謂餘或依七",
    "T28n1552_005:0910a16": "下苦有四行者。欲界苦說下。彼世間第一法",
    "T28n1552_005:0910a17": "所緣。無常苦空。無我行轉非餘。似見道故。",
    "T28n1552_005:0910a18": "有二種修行者。愛行及見行。愛行有二種。我",
    "T28n1552_005:0910a19": "慢行及懈怠增。見行亦二種。我及我所計著。",
    "T28n1552_005:0910a20": "我慢者。修無常行世間第一法。懈怠增者。修",
    "T28n1552_005:0910a21": "苦行。我行計著者。修非我行。我所計著者。",
    "T28n1552_005:0910a22": "修空行。問幾地所攝。答謂攝依六地。未來",
    "T28n1552_005:0910a23": "中間根本四禪。非欲界。無定故。非無色界。無",
    "T28n1552_005:0910a24": "見道故。問餘決定分善根幾地攝。答忍法亦",
    "T28n1552_005:0910a25": "如是。謂忍六地攝。如世間第一法。謂餘或依",
    "T28n1552_005:0910a26": "七者。煖頂亦六地。尊者瞿沙。欲令欲界亦",
    "T28n1552_005:0910a27": "有。問已說決定分次第起。聖道次第起復云",
    "T28n1552_005:0910a28": "何。答。",
    "T28n1552_005:0910a29": "　世間第一法　　次生苦法忍",
    "T28n1552_005:0910b01": "　忍次生於智　　俱觀於下苦",
    "T28n1552_005:0910b02": "世間第一法次生苦法忍者。世間第一法次",
    "T28n1552_005:0910b03": "第生苦法忍。欲界見苦斷十使對治。是則初",
    "T28n1552_005:0910b04": "無漏無礙道。復次世間第一法次第不作不",
    "T28n1552_005:0910b05": "向不行。捨邪業邪趣邪見。邪業者五無間業。",
    "T28n1552_005:0910b06": "邪趣者惡趣。邪見者五見。又世間第一法分",
    "T28n1552_005:0910b07": "苦法忍作五種定。謂地定行定緣定剎那定",
    "T28n1552_005:0910b08": "次第緣定。地定者。若此地世間第一法。即",
    "T28n1552_005:0910b09": "此地苦法忍。行定者。若此行世間第一法。即",
    "T28n1552_005:0910b10": "此行苦法忍。緣定者。必同緣故。剎那定者。",
    "T28n1552_005:0910b11": "若此剎那背。即此剎那生。次第緣定者。世",
    "T28n1552_005:0910b12": "間第一法次第必生苦法忍。增上忍分作三",
    "T28n1552_005:0910b13": "種定。除剎那及次第緣。以是故緣苦忍。後得",
    "T28n1552_005:0910b14": "超昇離生。彼思惟欲界苦及色無色界苦乃",
    "T28n1552_005:0910b15": "至色無色界行對治。是名下忍。彼復思惟",
    "T28n1552_005:0910b16": "欲界苦乃至欲界行對治。捨色無色界行對",
    "T28n1552_005:0910b17": "治。是中忍。彼一一諦觀察捨還。乃至欲界",
    "T28n1552_005:0910b18": "苦相續修。然後復捨。相續乃至欲界苦一剎",
    "T28n1552_005:0910b19": "那思惟。是增上忍。然後生世間第一法。忍",
    "T28n1552_005:0910b20": "次生於智者。苦法忍次第生苦法智。解脫道",
    "T28n1552_005:0910b21": "自性。問此忍智何緣。答俱觀於下苦。下苦",
    "T28n1552_005:0910b22": "是欲界苦。彼苦俱觀。",
    "T28n1552_005:0910b23": "　謂色無色苦　　集滅道亦然",
    "T28n1552_005:0910b24": "　此法無間等　　說是十六心",
    "T28n1552_005:0910b25": "謂色無色苦者。色無色界苦亦如是。苦比忍",
    "T28n1552_005:0910b26": "無礙道。苦比智解脫道。集滅道亦然者。集",
    "T28n1552_005:0910b27": "滅道諦亦以二忍為無礙道。二智為解脫道。",
    "T28n1552_005:0910b28": "此法無間等是說十六心者。此十六心頃為",
    "T28n1552_005:0910b29": "法無間等。無間等是見義。此十五心頃是見",
    "T28n1552_005:0910c01": "道。最後一心是修道。問何故三諦忍及智見",
    "T28n1552_005:0910c02": "道攝。道諦最後心修道攝耶。答修十六行道",
    "T28n1552_005:0910c03": "故。道比智相應修十六行。非見道修十六行",
    "T28n1552_005:0910c04": "道比智相續故。果道所攝。謂不應者不然。如",
    "T28n1552_005:0910c05": "盡智成者此則成。若此非分者無學道亦非",
    "T28n1552_005:0910c06": "分。略說三地。見地修地無學地。於此諸地建",
    "T28n1552_005:0910c07": "立人。如是義今當說。",
    "T28n1552_005:0910c08": "　隨法行利根　　此在十五意",
    "T28n1552_005:0910c09": "　隨信行鈍見　　當知亦在中",
    "T28n1552_005:0910c10": "隨法行利根此在十五意者。見道十五心人。",
    "T28n1552_005:0910c11": "若利根說隨法行。隨法行故說隨法行。不從",
    "T28n1552_005:0910c12": "他信故。隨信行鈍見當知亦在中者。即此十",
    "T28n1552_005:0910c13": "五心人。若鈍根者說隨信行。信他得度故。隨",
    "T28n1552_005:0910c14": "信行者少觀察。隨法行者多觀察。",
    "T28n1552_005:0910c15": "　隨信隨法行　　若具煩惱縛",
    "T28n1552_005:0910c16": "　乃至五種斷　　當知向始果",
    "T28n1552_005:0910c17": "此隨信隨法行人。若具煩惱縛。若一二三四",
    "T28n1552_005:0910c18": "五種斷名向須陀洹果。煩惱上上等分別故",
    "T28n1552_005:0910c19": "立九品。彼若凡夫時未曾斷一品名具縛。若",
    "T28n1552_005:0910c20": "斷一品名不具縛。若斷五品超昇離生。欲",
    "T28n1552_005:0910c21": "界見苦斷五品斷苦法智得解脫證。乃至見",
    "T28n1552_005:0910c22": "道斷五品斷道法智得解脫證。欲界修道斷",
    "T28n1552_005:0910c23": "五品斷斯陀含果得解脫證。",
    "T28n1552_005:0910c24": "　六斷乃至八　　是向第二果",
    "T28n1552_005:0910c25": "　離欲至八地　　是則第三向",
    "T28n1552_005:0910c26": "六盡乃至八是向第二果者。此隨信行隨法",
    "T28n1552_005:0910c27": "行者。若已六七八品斷。此說向斯陀含果。",
    "T28n1552_005:0910c28": "離欲至八地是則第三向者。此隨信行隨法",
    "T28n1552_005:0910c29": "行者。若離欲乃至無所有處盡。彼俱向阿那",
    "T28n1552_005:0911a01": "含果。",
    "T28n1552_005:0911a02": "　若至十六心　　是名住於果",
    "T28n1552_005:0911a03": "　軟見信解脫　　利見名見到",
    "T28n1552_005:0911a04": "若至十六心是名住於果者。第十六心名道",
    "T28n1552_005:0911a05": "比智相應彼起俱說住果。若須陀洹若斯陀",
    "T28n1552_005:0911a06": "含若阿那含。軟見信解脫者。若軟見入",
    "T28n1552_005:0911a07": "見道名隨信行。彼住三果時名信解脫。利見",
    "T28n1552_005:0911a08": "名見到者。若利根入見道名隨法行。彼住三",
    "T28n1552_005:0911a09": "果時名見到。見到信根勝信解脫。但以慧所",
    "T28n1552_005:0911a10": "勳故說見到。",
    "T28n1552_005:0911a11": "　非事諸煩惱　　謂彼一切盡",
    "T28n1552_005:0911a12": "　乃至未進行　　是名須陀洹",
    "T28n1552_005:0911a13": "若見道斷八十八結盡。是須陀洹果。乃至",
    "T28n1552_005:0911a14": "未集行。是名住須陀洹果。若方便斷上上",
    "T28n1552_005:0911a15": "種。是名向斯陀含果。即此種乃至五品斷超",
    "T28n1552_005:0911a16": "昇離生道比智起名須陀洹。非向斯陀含。以",
    "T28n1552_005:0911a17": "向彼果道。未一念現在前故。問斷眾多煩惱。",
    "T28n1552_005:0911a18": "何故世尊說三結盡耶。答十使是根本。五見",
    "T28n1552_005:0911a19": "疑愛恚慢無明。彼見道斷六。五見及疑。彼",
    "T28n1552_005:0911a20": "見道斷六使永盡。彼三轉三隨轉。彼身見是",
    "T28n1552_005:0911a21": "轉。邊見是隨轉。戒取是轉。見取是隨轉。疑",
    "T28n1552_005:0911a22": "是轉。邪見是隨轉。已說轉。當知已說隨轉。",
    "T28n1552_005:0911a23": "是故世尊說。三結盡是須陀洹。復次此諸煩",
    "T28n1552_005:0911a24": "惱。或一種二種四種。已說身見當知已說一",
    "T28n1552_005:0911a25": "種。已說戒取當知已說二種。已說疑當知已",
    "T28n1552_005:0911a26": "說四種。如是一切遍不一切遍有漏緣無漏",
    "T28n1552_005:0911a27": "緣盡當知。此結已盡已知。乃至阿羅漢。猶有",
    "T28n1552_005:0911a28": "相似隨轉故。",
    "T28n1552_005:0911a29": "　未盡修道種　　受生生死七",
    "T28n1552_005:0911b01": "　當知彼所說　　極滿須陀洹",
    "T28n1552_005:0911b02": "彼須陀洹修道種未盡。彼極滿當知七有。七",
    "T28n1552_005:0911b03": "生人間中陰生陰及欲界天。此總說七有。不",
    "T28n1552_005:0911b04": "過七故。如七葉樹。問何故說七有。不增不減",
    "T28n1552_005:0911b05": "耶。答如七步蛇所螫。四大力故至七步。毒",
    "T28n1552_005:0911b06": "力故不至八。如是業力故七生。道力故不至",
    "T28n1552_005:0911b07": "八。彼住增上忍時。除欲界七生。餘一切生。",
    "T28n1552_005:0911b08": "得非數滅至竟不現在前。若人間超昇離生",
    "T28n1552_005:0911b09": "人間滿七天上者還天上滿。中間聖道雖現",
    "T28n1552_005:0911b10": "在前。業力持故不般涅槃。問若滿七生。佛不",
    "T28n1552_005:0911b11": "出世。彼云何得阿羅漢果。答有說。在家得阿",
    "T28n1552_005:0911b12": "羅漢果。得果已不住家。又說。即彼形自出家。",
    "T28n1552_005:0911b13": "成就不壞淨故。希望具足故。見惡行過故。是",
    "T28n1552_005:0911b14": "故須陀洹法不墮惡趣。又佛種性中生故。智",
    "T28n1552_005:0911b15": "火明淨故。見境界過故。止觀具足故。聖道",
    "T28n1552_005:0911b16": "藥所勳故。如王大子。如內火增人。如巧便",
    "T28n1552_005:0911b17": "魚。是故須陀洹不墮惡趣。凡夫雖不墮惡趣。",
    "T28n1552_005:0911b18": "以少及不定故不說。住正定聚故說定。必得",
    "T28n1552_005:0911b19": "涅槃故說趣正覺。七有者如前說。住者中陰。",
    "T28n1552_005:0911b20": "生者生陰。故說住生。更不受餘生故名住苦",
    "T28n1552_005:0911b21": "邊。不必一切須陀洹滿七有也。",
    "T28n1552_005:0911b22": "　若斷三四種　　成就彼對治",
    "T28n1552_005:0911b23": "　餘二生三生　　是說名家家",
    "T28n1552_005:0911b24": "三因緣故建立家家。謂煩惱斷成就根及受",
    "T28n1552_005:0911b25": "生。煩惱斷者。欲界修道斷煩惱。三品四品",
    "T28n1552_005:0911b26": "斷無有五品斷名家家。若能斷五品者。勢",
    "T28n1552_005:0911b27": "力故必斷六品成斯陀含。非第六品力能障",
    "T28n1552_005:0911b28": "令不至果。成就根者。得彼對治無漏諸根。受",
    "T28n1552_005:0911b29": "生者。或更受欲界。餘二生三生。若三因緣",
    "T28n1552_005:0911c01": "一一不具非家家。有二種家家。若天若人。天",
    "T28n1552_005:0911c02": "家家者。謂欲界天。或受二生三生。或受一",
    "T28n1552_005:0911c03": "天處種類身。或二或三。人家家者。謂人間身。",
    "T28n1552_005:0911c04": "或一天下或二或三。或一家或二或三。問家",
    "T28n1552_005:0911c05": "家有何義。答從家至家而般涅槃故曰家家。",
    "T28n1552_005:0911c06": "須陀洹勝者名家家。",
    "T28n1552_005:0911c07": "　六品煩惱斷　　見道斷一切",
    "T28n1552_005:0911c08": "　是說斯陀含　　謂彼未進行",
    "T28n1552_005:0911c09": "若欲界修道斷上三品中三品。及見道斷一",
    "T28n1552_005:0911c10": "切盡住果未進行。名斯陀含。問斯陀含有",
    "T28n1552_005:0911c11": "何義。答於此命終生欲界天。一來人間而般",
    "T28n1552_005:0911c12": "涅槃。",
    "T28n1552_005:0911c13": "　若七八品斷　　成就對治根",
    "T28n1552_005:0911c14": "　餘則受一生　　是名一種子",
    "T28n1552_005:0911c15": "若欲界修道斷七品八品。及見道斷一切盡。",
    "T28n1552_005:0911c16": "得彼對治無漏根。欲界餘一生名一種子。三",
    "T28n1552_005:0911c17": "因緣一一不具非一種子。若天一種子受天",
    "T28n1552_005:0911c18": "一身而般涅槃。人間亦爾。餘一生種子故說",
    "T28n1552_005:0911c19": "一種子。問何故八品斷名一種子。五品斷不",
    "T28n1552_005:0911c20": "名家家耶。答正使六品斷為家家者猶生欲",
    "T28n1552_005:0911c21": "界。是故欲界業煩惱不為障礙。一種子九",
    "T28n1552_005:0911c22": "品盡生色界。是故欲界業煩惱極作障礙。以",
    "T28n1552_005:0911c23": "是故說三處眾生業極作惱亂。三處後當說。",
    "T28n1552_005:0911c24": "一種子者是上斯陀含。",
    "T28n1552_005:0911c25": "　九品盡不還　　當知有多種",
    "T28n1552_005:0911c26": "　或五及七八　　或復說眾多",
    "T28n1552_005:0911c27": "九品盡不還者。見道斷一切及欲界修道斷",
    "T28n1552_005:0911c28": "九品結盡當知阿那含。問有爾所煩惱斷。何",
    "T28n1552_005:0911c29": "故世尊說五下分結盡為阿那含耶。答一二",
    "T28n1552_005:0912a01": "四五種。如是一切五下分悉攝故。可惡卑下",
    "T28n1552_005:0912a02": "同義。復次二種下。界下及眾生下。界下者欲",
    "T28n1552_005:0912a03": "界。眾生下者凡夫。貪恚繫故。下界者難度",
    "T28n1552_005:0912a04": "故。身見戒取疑繫故。眾生下如守門防邏故。",
    "T28n1552_005:0912a05": "聖人或先斷二結或三結。集斷故說五。不還",
    "T28n1552_005:0912a06": "欲界名阿那含。此亦多種。或五及七八或復",
    "T28n1552_005:0912a07": "說眾多。是說阿那含五種者。謂中般涅槃。",
    "T28n1552_005:0912a08": "生般涅槃。行般涅槃。無行般涅槃。上流般涅",
    "T28n1552_005:0912a09": "槃。七者。中般涅槃有三種。如契經說(中般涅槃三種",
    "T28n1552_005:0912a10": "者一如小迸木火二如小小迸熱鐵三如迸燒鐵丸此即契經說)。四如前說。八者。",
    "T28n1552_005:0912a11": "五種如前說。又現法般涅槃無色界阿那含",
    "T28n1552_005:0912a12": "及不定人。色界五種根建立則十五。中般涅",
    "T28n1552_005:0912a13": "槃上中下根。乃至上流亦如是。地建立則二",
    "T28n1552_005:0912a14": "十。初禪有五。乃至第四禪亦五。種性建立",
    "T28n1552_005:0912a15": "則三十。中般涅槃有六種。謂退法種性。思法",
    "T28n1552_005:0912a16": "護法住法昇進法不動法種性。如是乃至上",
    "T28n1552_005:0912a17": "流亦如是。處所建立則八十。梵身天五。如",
    "T28n1552_005:0912a18": "是乃至阿迦膩吒天。種性根建立則九十。地",
    "T28n1552_005:0912a19": "種性建立則百二十。地種性根建立則三百",
    "T28n1552_005:0912a20": "六十。種性處建立則四百八十。種性處根建",
    "T28n1552_005:0912a21": "立則一千四百四十。記曰。",
    "T28n1552_005:0912a22": "　十五有二十　　三十與八十",
    "T28n1552_005:0912a23": "　九十百二十　　及三百六十",
    "T28n1552_005:0912a24": "　四百八十種　　千四百四十",
    "T28n1552_005:0912a25": "　如是廣略說　　攝受阿那含",
    "T28n1552_005:0912a26": "　根地及種性　　處所廣建立",
    "T28n1552_005:0912a27": "　隨彼煩惱斷　　今當次第說",
    "T28n1552_005:0912a28": "復次一阿那含謂中般涅槃。根建立三。地",
    "T28n1552_005:0912a29": "四。種性六。處所十六。種性根十八。地種性二",
    "T28n1552_005:0912b01": "十四。地離欲三十六。地種性根七十二。處種",
    "T28n1552_005:0912b02": "性九十六。地種性離欲二百一十六。處種性",
    "T28n1552_005:0912b03": "根二百八十八。地種性根離欲六百四十八。",
    "T28n1552_005:0912b04": "處種性離欲八百六十四。處種性根離欲建",
    "T28n1552_005:0912b05": "立二千五百九十二。當知是中般涅槃數。乃",
    "T28n1552_005:0912b06": "至上流亦如是。此一切攝受萬二千九百六",
    "T28n1552_005:0912b07": "十。記曰。",
    "T28n1552_005:0912b08": "　一三四與六　　十六及十八",
    "T28n1552_005:0912b09": "　謂說二十四　　復說三十六",
    "T28n1552_005:0912b10": "　七十有二種　　九十有六種",
    "T28n1552_005:0912b11": "　二百一十六　　二百八十八",
    "T28n1552_005:0912b12": "　六百四十八　　八百六十四",
    "T28n1552_005:0912b13": "　及復說二千　　五百九十二",
    "T28n1552_005:0912b14": "如是阿那含。其數有五倍(即上二千五百九十二五倍為一萬二千九百",
    "T28n1552_005:0912b15": "六十)。已說一切阿那含。五阿那含相今當說。",
    "T28n1552_005:0912b16": "　利根軟煩惱　　住於一種業",
    "T28n1552_005:0912b17": "　是中般涅槃　　分別六種性",
    "T28n1552_005:0912b18": "利根軟煩惱住於一種業是中般涅槃者。此",
    "T28n1552_005:0912b19": "人利根及軟煩惱。作中陰業增長不作生陰",
    "T28n1552_005:0912b20": "業。彼於欲界沒住色界中陰得無漏道。以此",
    "T28n1552_005:0912b21": "道捨餘結而般涅槃。是名中般涅槃。度欲界",
    "T28n1552_005:0912b22": "難故非欲界中陰般涅槃。若欲令般涅槃者。",
    "T28n1552_005:0912b23": "彼應斷不善無記二種結。得若二若三沙門",
    "T28n1552_005:0912b24": "果。越度三界。而欲界中陰於此無能。若色界",
    "T28n1552_005:0912b25": "沒者上流品所攝。問此人幾種性。答分別六",
    "T28n1552_005:0912b26": "種性。中般涅槃當知六種性。退法乃至不動。",
    "T28n1552_005:0912b27": "若說利根不應退種性者不然。彼亦建立九",
    "T28n1552_005:0912b28": "品根故。",
    "T28n1552_005:0912b29": "　精進勤方便　　修習速進道",
    "T28n1552_005:0912c01": "　是生般涅槃　　彼亦有二說",
    "T28n1552_005:0912c02": "精進勤方便修習速進道是生般涅槃者。生",
    "T28n1552_005:0912c03": "般涅槃人作中陰生陰業。命終受色界天中",
    "T28n1552_005:0912c04": "陰及生陰。彼初生起有行道。謂勤方便及速",
    "T28n1552_005:0912c05": "進道。疾斷餘結。初生便般涅槃故說生般涅",
    "T28n1552_005:0912c06": "槃。彼亦有二說者。有說。若初生斷煩惱般涅",
    "T28n1552_005:0912c07": "槃者不然。無捨壽行分故。無有捨壽行者。",
    "T28n1552_005:0912c08": "乃至盡壽住。此義為勝。",
    "T28n1552_005:0912c09": "　第三勤方便　　離於速進道",
    "T28n1552_005:0912c10": "　第四不勤求　　三俱說六種",
    "T28n1552_005:0912c11": "第三勤方便離於速進道者。彼行般涅槃若",
    "T28n1552_005:0912c12": "差別者。不行速進道。餘如前說。名者。起有",
    "T28n1552_005:0912c13": "行道斷餘煩惱而般涅槃。是行般涅槃。復",
    "T28n1552_005:0912c14": "次依有為緣三昧斷煩惱而般涅槃。亦是行",
    "T28n1552_005:0912c15": "般涅槃。第四不勤求者。此無行般涅槃亦不",
    "T28n1552_005:0912c16": "勤求亦不行速進道。餘如前說。名者。起無",
    "T28n1552_005:0912c17": "行道斷餘煩惱而般涅槃。是無行般涅槃。復",
    "T28n1552_005:0912c18": "次依無為緣三昧斷煩惱而般涅槃。亦是無",
    "T28n1552_005:0912c19": "行般涅槃。三俱說六種者。行與無行及生般",
    "T28n1552_005:0912c20": "涅槃。當知俱說六種性。此三種雖皆是生般",
    "T28n1552_005:0912c21": "涅槃。義差別故說三無過。",
    "T28n1552_005:0912c22": "　超半超處處　　是名為上流",
    "T28n1552_005:0912c23": "　此亦六種性　　當知進不進",
    "T28n1552_005:0912c24": "超半超處處是名為上流者。上流有二種。或",
    "T28n1552_005:0912c25": "先得勳禪或不得。彼先得者。先勳修三禪",
    "T28n1552_005:0912c26": "而後退住初禪。初禪味相應命終生梵天中。",
    "T28n1552_005:0912c27": "彼亦三種。超半超及一切處沒彼超者。生初",
    "T28n1552_005:0912c28": "禪乃至離第三禪。欲勳修滿超第四禪。彼",
    "T28n1552_005:0912c29": "命終生阿迦膩吒天。半超者。從梵天沒或生",
    "T28n1552_005:0913a01": "一二三處。然後生阿迦膩吒天。一切處沒者。",
    "T28n1552_005:0913a02": "生一一處。乃至阿迦膩吒天。先不得勳者。",
    "T28n1552_005:0913a03": "不生淨居天生無色界。餘如前說。問此幾種",
    "T28n1552_005:0913a04": "性。答此亦六種性。上流亦六種性。退法乃至",
    "T28n1552_005:0913a05": "不動此非初住不動種性根。謂退法種性於",
    "T28n1552_005:0913a06": "勳修禪退後得見到。當知進不進者。上流者",
    "T28n1552_005:0913a07": "當知有進不進。應作四句。當進修非不進者。",
    "T28n1552_005:0913a08": "謂住欲界梵天。不進非當進者。謂住阿迦膩",
    "T28n1552_005:0913a09": "吒天。亦進亦不進者。謂住餘天。非進非不進",
    "T28n1552_005:0913a10": "者。無也。若向無色界者非勳修。是故說生",
    "T28n1552_005:0913a11": "無色界。問世尊說七士夫趣。彼云何建立七",
    "T28n1552_005:0913a12": "士夫趣。答。",
    "T28n1552_005:0913a13": "　謂生根煩惱　　是說有三種",
    "T28n1552_005:0913a14": "　不生亦復然　　及二上流一",
    "T28n1552_005:0913a15": "一阿那含四因緣故七種建立。所謂根建立。",
    "T28n1552_005:0913a16": "煩惱建立。生不生建立。及上進建立。彼生",
    "T28n1552_005:0913a17": "者。初利根軟煩惱。第二中根中煩惱。第三軟",
    "T28n1552_005:0913a18": "根上煩惱。如生三不生亦三。上流者說上進。",
    "T28n1552_005:0913a19": "凡夫轉還故非上流。無色界上流有五事勝。",
    "T28n1552_005:0913a20": "謂界勝地勝正受勝陰減煩惱斷。雖有五事",
    "T28n1552_005:0913a21": "勝。不得勳修。故不建立士夫趣。",
    "T28n1552_005:0913a22": "　如是九煩惱　　在於上八地",
    "T28n1552_005:0913a23": "　謂彼雙道滅　　世尊之所說",
    "T28n1552_005:0913a24": "如是九煩惱在於上八地者。如欲界修道斷",
    "T28n1552_005:0913a25": "煩惱有九品。從軟軟至上上。上八地亦如是。",
    "T28n1552_005:0913a26": "謂四禪四無色。彼初見道起以一種道斷九",
    "T28n1552_005:0913a27": "種煩惱。問若色無色界煩惱亦九種。彼何故",
    "T28n1552_005:0913a28": "不建立離欲人耶。答一處中二生非分故。欲",
    "T28n1552_005:0913a29": "界有如是天如是方如是家聖人二生。非色",
    "T28n1552_005:0913b01": "無色界聖人二生。若二生者無生般涅槃乃",
    "T28n1552_005:0913b02": "至上流。謂彼雙道滅世尊之所說者。此三界",
    "T28n1552_005:0913b03": "煩惱當知無礙解脫道滅。無礙道能斷煩",
    "T28n1552_005:0913b04": "惱。得解脫道得解脫證。無礙道斷煩惱。解",
    "T28n1552_005:0913b05": "脫道不失所作故說雙道滅。若言解脫道斷",
    "T28n1552_005:0913b06": "煩惱者。云何為起耶未起耶。若起者彼初",
    "T28n1552_005:0913b07": "盡智生時應有煩惱。此則非究竟。若未起",
    "T28n1552_005:0913b08": "者不應未來道斷煩惱耶。問為何道斷煩惱",
    "T28n1552_005:0913b09": "耶。答。",
    "T28n1552_005:0913b10": "　有垢無垢道　　俱能離八地",
    "T28n1552_005:0913b11": "　住彼說身證　　謂得滅正受",
    "T28n1552_005:0913b12": "有垢無垢道俱能離八地者。有垢者世俗道。",
    "T28n1552_005:0913b13": "無垢者聖道。除第一有餘地離欲時。當知有",
    "T28n1552_005:0913b14": "漏無漏道。離第一有唯無漏。有漏於彼非分",
    "T28n1552_005:0913b15": "故。世俗道攀上地故。離下地煩惱如折樓虫。",
    "T28n1552_005:0913b16": "非想非非想處無有上地可攀。能離彼結。自",
    "T28n1552_005:0913b17": "地繫縛故不能離自地結。如人被縛不能自",
    "T28n1552_005:0913b18": "解。彼世俗無礙道三行。若麁若苦若麁障。",
    "T28n1552_005:0913b19": "彼現故說麁。三苦成故說苦。易觀故說麁",
    "T28n1552_005:0913b20": "障。解脫道亦三行。謂止妙出。一一行無礙",
    "T28n1552_005:0913b21": "道。下緣解脫道上緣聖行後當說。住彼說身",
    "T28n1552_005:0913b22": "證。謂得滅正受者。住八地見道修道斷。一地",
    "T28n1552_005:0913b23": "見道斷。中住得滅正受說名身證。是故學人",
    "T28n1552_005:0913b24": "於第一有一一離欲中起滅正受。彼或具結",
    "T28n1552_005:0913b25": "所縛得滅正受。或八品盡得。世尊以度諸正",
    "T28n1552_005:0913b26": "受故說言。度一切非想非非想。想知滅身作",
    "T28n1552_005:0913b27": "證具足住法。以涅槃與身合故說身證。滅正",
    "T28n1552_005:0913b28": "受定品當廣說。",
    "T28n1552_005:0913b29": "　金剛喻定次　　必生於盡智",
    "T28n1552_005:0913c01": "　生意我生盡　　應供離諸漏",
    "T28n1552_005:0913c02": "金剛喻定次必生於盡智者。非想非非想地",
    "T28n1552_005:0913c03": "離欲第九無礙道名金剛三摩提。無一不壞",
    "T28n1552_005:0913c04": "故名金剛。此義擇品當廣說。金剛定次第必",
    "T28n1552_005:0913c05": "生盡智。此初二智。或苦比智或集比智。謂彼",
    "T28n1552_005:0913c06": "盡智起已起自己行。生意我生盡。彼非想非",
    "T28n1552_005:0913c07": "非想處四陰緣有根本故。應供離諸漏者。彼",
    "T28n1552_005:0913c08": "盡智生一切有漏盡名為應供。應一切供養",
    "T28n1552_005:0913c09": "故。害一切煩惱故。更不於有田種識種子故。",
    "T28n1552_005:0913c10": "不動阿羅漢盡智次第無生智起。彼盡智一剎",
    "T28n1552_005:0913c11": "那。無生智或一剎那。若次第等見現在前一",
    "T28n1552_005:0913c12": "剎那。若無生智現在前則相續。時意解脫。盡",
    "T28n1552_005:0913c13": "智或一剎那。若次第等見現在前一剎那。若",
    "T28n1552_005:0913c14": "復盡智現在前則相續。問阿羅漢幾種。答。",
    "T28n1552_005:0913c15": "　阿羅漢六種　　隨信行生五",
    "T28n1552_005:0913c16": "　彼得於二智　　當知時解脫",
    "T28n1552_005:0913c17": "阿羅漢六種者。謂退法思法護法住法必昇",
    "T28n1552_005:0913c18": "進法不動法。若初學地不常方便不頓方便",
    "T28n1552_005:0913c19": "是名退法。思法亦如是堪能思願護法者。常",
    "T28n1552_005:0913c20": "方便不頓方便以隨護故不退。住法者。頓方",
    "T28n1552_005:0913c21": "便不常方便不退亦不進。必昇進者。常方便",
    "T28n1552_005:0913c22": "頓方便是鈍根能得不動。不動法者。常頓方",
    "T28n1552_005:0913c23": "便是利根。有說。若退法者必退。乃至得必",
    "T28n1552_005:0913c24": "昇進。必昇進者必昇進。彼說六種。是欲",
    "T28n1552_005:0913c25": "界阿羅漢。色無色界有二種。住法及不動法",
    "T28n1552_005:0913c26": "有說。退法不必退。若退者唯此種性非餘。彼",
    "T28n1552_005:0913c27": "說三界悉有六種阿羅漢。隨信行生五者。此",
    "T28n1552_005:0913c28": "六種阿羅漢中。前五種是信種性。彼成就二",
    "T28n1552_005:0913c29": "智。謂盡智及無學等見。彼或時退故不說無",
    "T28n1552_005:0914a01": "生智。世尊以更不受生故一切契經說更不",
    "T28n1552_005:0914a02": "受後有知如真。當知時解脫者。當知此是時",
    "T28n1552_005:0914a03": "解脫。衣食床臥具處所說法及人隨順故。善",
    "T28n1552_005:0914a04": "根增進不能一切時隨所欲進故。說時解脫。",
    "T28n1552_005:0914a05": "　不動法利根　　是不時解脫",
    "T28n1552_005:0914a06": "　彼得於三智　　自解脫成就",
    "T28n1552_005:0914a07": "不動法利根是不時解脫者。若不動法一向",
    "T28n1552_005:0914a08": "利根。能一切時隨所欲進修善業。不待眾",
    "T28n1552_005:0914a09": "具。是不時解脫彼得於三智者。彼成就三",
    "T28n1552_005:0914a10": "智。盡智無生智及無學等見。是不退法。自",
    "T28n1552_005:0914a11": "解脫成就者。當知彼自已相似名解脫成就。",
    "T28n1552_005:0914a12": "時意解脫者。待時故。時意解脫成就不動法",
    "T28n1552_005:0914a13": "者。不動故。不為煩惱所動故說不動。是不退",
    "T28n1552_005:0914a14": "義。問何故時意解脫名為愛非不動耶。答彼",
    "T28n1552_005:0914a15": "極自護故。猶如一目不自在故。畏退故。如",
    "T28n1552_005:0914a16": "借他物彼相繫善根非分故。不動解脫有相",
    "T28n1552_005:0914a17": "繫善根。謂彼有餘三摩提故。是故不名愛",
    "T28n1552_005:0914a18": "(謂空空無願無願無作無作以定捨定名相繫)。",
    "T28n1552_005:0914a19": "　慧解脫當知　　不得滅盡定",
    "T28n1552_005:0914a20": "　若得滅盡定　　當知俱解脫",
    "T28n1552_005:0914a21": "慧解脫當知不得滅盡定者。此六種阿羅漢不",
    "T28n1552_005:0914a22": "得滅盡定者說慧解脫。以慧力解脫煩惱障",
    "T28n1552_005:0914a23": "故名慧解脫。若得滅盡定當知俱解脫者。此",
    "T28n1552_005:0914a24": "六種阿羅漢得滅盡定者說俱解脫。彼慧力",
    "T28n1552_005:0914a25": "離煩惱障心得解脫。滅正受力離解脫障得",
    "T28n1552_005:0914a26": "解脫。是故名俱解脫。若復退法一切俱解脫",
    "T28n1552_005:0914a27": "作四句。退法非俱解脫者。謂退法不得滅盡",
    "T28n1552_005:0914a28": "定。俱解脫非退法者。謂五種羅漢得滅盡定。",
    "T28n1552_005:0914a29": "亦退法亦俱解脫者。謂退法得滅盡定。亦非",
    "T28n1552_005:0914b01": "退法亦非俱解脫者。謂五種羅漢不得滅盡",
    "T28n1552_005:0914b02": "定乃至不動解脫亦如是。",
    "T28n1552_005:0914b03": "　諸根說九種　　亦說九種人",
    "T28n1552_005:0914b04": "　七種諸聲聞　　緣覺及如來",
    "T28n1552_005:0914b05": "此說九種根。謂軟軟乃至上上。阿羅漢人亦",
    "T28n1552_005:0914b06": "九種。謂前五種及二不動解脫。或因時解脫",
    "T28n1552_005:0914b07": "得不動。或始得不動。此七種聲聞及緣覺如",
    "T28n1552_005:0914b08": "來是名九種人。已說根建立人。若人成就根",
    "T28n1552_005:0914b09": "今當說。",
    "T28n1552_005:0914b10": "　軟中最軟根　　是為初種人",
    "T28n1552_005:0914b11": "　乃至增上上　　第九人當知",
    "T28n1552_005:0914b12": "彼退法成就軟軟根。思法軟中。護法軟上。住",
    "T28n1552_005:0914b13": "法中軟。昇進中中。因時解脫種性不動法中",
    "T28n1552_005:0914b14": "上。初不動解脫上軟。緣覺上中。如來上上。",
    "T28n1552_005:0914b15": "　謂以學種性　　得彼無學果",
    "T28n1552_005:0914b16": "　或即彼種性　　或進不退轉",
    "T28n1552_005:0914b17": "六種阿羅漢。或以學地如是種性得阿羅漢。",
    "T28n1552_005:0914b18": "即彼種性羅漢。或增益根得不退轉。彼種性",
    "T28n1552_005:0914b19": "修習根故。彼退法有三事後當說。不動法唯",
    "T28n1552_005:0914b20": "一事。即住彼般涅槃。餘阿羅漢有二事。已",
    "T28n1552_005:0914b21": "說根本種性阿羅漢。增進根今當說。",
    "T28n1552_005:0914b22": "　所謂三四五　　六七次第增",
    "T28n1552_005:0914b23": "　是諸退法等　　說五羅漢等",
    "T28n1552_005:0914b24": "彼退法有三事。謂退住學法退法根。若住彼",
    "T28n1552_005:0914b25": "般涅槃若上增進根。思法有四事。謂退住學",
    "T28n1552_005:0914b26": "根退即住退法根。若異者應進不退。前說彼",
    "T28n1552_005:0914b27": "種性不退故。住退法根即住彼般涅槃上增",
    "T28n1552_005:0914b28": "進根。護法有五事。謂護法退住學根住退法",
    "T28n1552_005:0914b29": "根住思法根。即住彼般涅槃上增進根。住法",
    "T28n1552_005:0914c01": "六種。必昇進七。隨其義說。已說建立賢聖",
    "T28n1552_005:0914c02": "人相。建立法今當說。",
    "T28n1552_005:0914c03": "　謂隨信行法　　若隨法行法",
    "T28n1552_005:0914c04": "　及與見諦道　　是盡同一相",
    "T28n1552_005:0914c05": "隨信行法隨法行法及見諦道。此三種法盡",
    "T28n1552_005:0914c06": "同一相。差別者。隨信行者鈍根。隨法行者利",
    "T28n1552_005:0914c07": "根。",
    "T28n1552_005:0914c08": "　於中諸根法　　是名未知根",
    "T28n1552_005:0914c09": "　謂餘有學法　　佛說已知根",
    "T28n1552_005:0914c10": "於中諸根法是名未知根者。彼見諦所攝根",
    "T28n1552_005:0914c11": "數有九法。謂意根樂根喜根捨根信等五根。",
    "T28n1552_005:0914c12": "是名未知根。此諸根。隨信行隨法行所成就。",
    "T28n1552_005:0914c13": "名者。未知當知故說未知根。問苦法忍生觀",
    "T28n1552_005:0914c14": "欲界五陰。後苦法智生非於五陰。已知當知",
    "T28n1552_005:0914c15": "耶。若言未知當知此則不然。答忍非智非智",
    "T28n1552_005:0914c16": "性故無過。忍是見非智性故。以智知故非不",
    "T28n1552_005:0914c17": "然。謂餘有學法佛說已知根者。除見道學法",
    "T28n1552_005:0914c18": "餘學法。即此根數九法說已知根。此根信解",
    "T28n1552_005:0914c19": "脫見到身證所成就。雖道比智生觀道比忍。",
    "T28n1552_005:0914c20": "是未知當知以少故不說。如大海一渧須",
    "T28n1552_005:0914c21": "彌一塵虛空蚊處。",
    "T28n1552_005:0914c22": "　當知無學法　　是說無知根",
    "T28n1552_005:0914c23": "　得果捨前道　　無礙智所說",
    "T28n1552_005:0914c24": "當知無學法是說無知根者。當知無學法即",
    "T28n1552_005:0914c25": "此根數九法說無知根。此根慧解脫俱解脫",
    "T28n1552_005:0914c26": "所成就。彼見道六地四禪未來中間。非上地",
    "T28n1552_005:0914c27": "方便善根。非分及非廣境界故。修道學法九",
    "T28n1552_005:0914c28": "地。此六地及三無色五陰性。得果捨前道無",
    "T28n1552_005:0914c29": "礙智所說者。得果時當知捨前無漏道得須",
    "T28n1552_005:0915a01": "陀洹果。捨見得斯陀含果。若先倍欲盡亦",
    "T28n1552_005:0915a02": "捨見道。若次第者。捨須陀洹果及須陀洹進",
    "T28n1552_005:0915a03": "向道得阿那含果。若先欲愛盡亦捨見道。若",
    "T28n1552_005:0915a04": "次第者。捨斯陀含果及斯陀含進向道得",
    "T28n1552_005:0915a05": "阿羅漢果。捨阿那含果及阿那含進向道。",
    "T28n1552_005:0915a06": "問世尊說隨信行等七人。云何建立耶。答。",
    "T28n1552_005:0915a07": "　方便及諸根　　正受解脫俱",
    "T28n1552_005:0915a08": "　當知賢聖七　　事則說有六",
    "T28n1552_005:0915a09": "方便及諸根正受解脫俱當知賢聖七者。五",
    "T28n1552_005:0915a10": "因緣故說七人名七非事七。五因緣者。謂方",
    "T28n1552_005:0915a11": "便根正受解脫正受解脫。方便者。隨信行隨",
    "T28n1552_005:0915a12": "法行。隨信行者。信多故說隨信行。先種諸業",
    "T28n1552_005:0915a13": "信他故作。後得道已以本名說。隨法行者。先",
    "T28n1552_005:0915a14": "自思惟興造諸業。後得道已以本名說。根者。",
    "T28n1552_005:0915a15": "信解脫見到。鈍根說信解脫。利根說見到。",
    "T28n1552_005:0915a16": "正受者。是身證。解脫者。是慧解脫。正受解脫",
    "T28n1552_005:0915a17": "者。是俱解脫。事則說有六者。此諸聖人有",
    "T28n1552_005:0915a18": "六。見道有二。謂隨信行隨法行。修道有二。謂",
    "T28n1552_005:0915a19": "信解脫見到。無學道有二。謂時解脫不時解",
    "T28n1552_005:0915a20": "脫。隨信行人應說一。謂七人根故。應說三。",
    "T28n1552_005:0915a21": "謂軟中上種性故。應說五。謂退法乃至必昇",
    "T28n1552_005:0915a22": "進道故。應說十五。住苦法忍乃至道比忍。離",
    "T28n1552_005:0915a23": "欲者應說七十三。欲界離欲十。謂具縛乃至",
    "T28n1552_005:0915a24": "九品盡。初禪九。乃至無所有處。復次根種性",
    "T28n1552_005:0915a25": "道依建立增亦應廣說。如是隨信行人有十",
    "T28n1552_005:0915a26": "四萬七千八百二十五。彼所攝受。",
    "T28n1552_005:0915a27": "　一三五十五　　及與七十三",
    "T28n1552_005:0915a28": "　謂根種性道　　離煩惱當知",
    "T28n1552_005:0915a29": "　三倍次五倍　　十五及九倍",
    "T28n1552_005:0915b01": "　如是眾多種　　唯說隨信行",
    "T28n1552_005:0915b02": "當知餘聖人隨其義亦應如是說。問如契經",
    "T28n1552_005:0915b03": "說向須陀洹等八人此云何。答。",
    "T28n1552_005:0915b04": "　以有五事故　　說有八人名",
    "T28n1552_005:0915b05": "　先後事各一　　中間則有三",
    "T28n1552_005:0915b06": "此四向四果說八人。名事有五。向須陀洹及",
    "T28n1552_005:0915b07": "阿羅漢此名一事。亦一須陀洹及向斯陀含",
    "T28n1552_005:0915b08": "此名二事。一斯陀含及向阿那含阿那含",
    "T28n1552_005:0915b09": "及向阿羅漢亦如是。彼前四人成就一地聖",
    "T28n1552_005:0915b10": "道。即此亦說家家及一種。向阿那含果",
    "T28n1552_005:0915b11": "或一地乃至六地。阿那含果或三地乃至六",
    "T28n1552_005:0915b12": "地。向阿羅漢或三地乃至九地。阿羅漢成就",
    "T28n1552_005:0915b13": "九地。彼沙門果道壞地壞應作四句。道壞非",
    "T28n1552_005:0915b14": "地壞者。斯陀含果。地壞非道壞者。阿羅漢",
    "T28n1552_005:0915b15": "果。道壞地壞者。阿那含果。道不壞地不壞者。",
    "T28n1552_005:0915b16": "須陀洹果(雜有漏無漏名道壞雜依諸禪名地壞)。",
    "T28n1552_005:0915b17": "　已盡為解脫　　得依於一果",
    "T28n1552_005:0915b18": "　不穢污第九　　滅盡應當說",
    "T28n1552_005:0915b19": "已盡為解脫得依於一果者。向道中諸解脫道",
    "T28n1552_005:0915b20": "得解脫得果時。法智品所斷盡得一解脫。得",
    "T28n1552_005:0915b21": "比智品所斷盡得二解脫。得道不壞故。故說",
    "T28n1552_005:0915b22": "一得果時。說五因緣。得未曾道捨曾道。頓得",
    "T28n1552_005:0915b23": "八智。一時修十六行。得一味解脫果。問穢污",
    "T28n1552_005:0915b24": "斷前已說。不穢污云何斷。答不穢污第九滅",
    "T28n1552_005:0915b25": "盡應當說。前已說煩惱眷屬九品斷。不穢污",
    "T28n1552_005:0915b26": "者。住第九無礙頓斷非漸漸。不穢污者。世",
    "T28n1552_005:0915b27": "俗善及不隱沒無記。五陰穢污色亦第九無",
    "T28n1552_005:0915b28": "礙斷。以少故不說。問何故煩惱九品斷。不",
    "T28n1552_005:0915b29": "穢污第九無礙斷耶。答煩惱聖道相違故。聖",
    "T28n1552_005:0915c01": "道與煩惱相違。不穢污不相違。是故彼如是。",
    "T28n1552_005:0915c02": "如是道起隨所應斷煩惱斷。軟軟道起上上",
    "T28n1552_005:0915c03": "煩惱斷。乃至上上道起軟軟煩惱斷。如小明",
    "T28n1552_005:0915c04": "滅麁闇大明滅微闇。彼亦如是。以穢污者自",
    "T28n1552_005:0915c05": "性斷不成就。不穢污者捨煩惱過如難毒。",
    "T28n1552_005:0915c06": "　無著相似名　　彼能獲不動",
    "T28n1552_005:0915c07": "　信解脫種性　　昇進亦增道",
    "T28n1552_005:0915c08": "無著相似名彼能獲不動者。非彼一切阿羅漢",
    "T28n1552_005:0915c09": "能得不動。唯功德名相似者得。謂必昇進於",
    "T28n1552_005:0915c10": "彼五種中增進根者得。謂退法進至思法。如",
    "T28n1552_005:0915c11": "是次第盡當知。又得不動有九無礙及九解",
    "T28n1552_005:0915c12": "脫道。如得阿羅漢也。九無礙道八解脫道時",
    "T28n1552_005:0915c13": "解脫攝。第九解脫道不時解脫攝。彼一切果",
    "T28n1552_005:0915c14": "道所攝彼方便道。若無漏者果道所攝。有漏",
    "T28n1552_005:0915c15": "者不攝。信解脫種。性昇進亦增道者。彼信",
    "T28n1552_005:0915c16": "解脫若必昇進種性能得見到非餘性。是故",
    "T28n1552_005:0915c17": "學地五種亦增進根。增進道者謂熾然根。增",
    "T28n1552_005:0915c18": "進根者人中增非餘趣。聖道增非世俗道。學",
    "T28n1552_005:0915c19": "者依禪無學者依禪及無色。須陀洹斯陀含。",
    "T28n1552_005:0915c20": "依未來增進根。即彼捨一地得一地。阿那",
    "T28n1552_005:0915c21": "含若先依初禪及眷屬超昇離生及次第未",
    "T28n1552_005:0915c22": "得第二禪。彼增進根者捨三地果得三地果。",
    "T28n1552_005:0915c23": "若得第二禪非第三禪。後依初禪增進根者。",
    "T28n1552_005:0915c24": "彼捨三地果及四地勝果道。即得三地果。如",
    "T28n1552_005:0915c25": "是乃至得無漏無所有處。捨三地果及捨九",
    "T28n1552_005:0915c26": "地勝果道。得三地果。若謂捨多道得少道應",
    "T28n1552_005:0915c27": "退者不然。何以故。得勝道故。彼人意解故。問",
    "T28n1552_005:0915c28": "捨道亦捨斷耶。答世俗道斷者不捨。若非想",
    "T28n1552_005:0915c29": "非非想處煩惱一一種斷。得見到時彼非想",
    "T28n1552_005:0916a01": "非非想修道斷捨斷及對治。而不成就煩惱",
    "T28n1552_005:0916a02": "得。如凡夫生上地時。又復若先依初禪超昇",
    "T28n1552_005:0916a03": "離生。後依第二禪增進根者。彼捨三地果及",
    "T28n1552_005:0916a04": "四地勝果道。得四地果。如是一切地應廣說。",
    "T28n1552_005:0916a05": "若住果而增進根者。彼方便無礙及解脫道",
    "T28n1552_005:0916a06": "果所攝若住勝果道增進根者。若彼方便無",
    "T28n1552_005:0916a07": "礙道勝果道所攝。若解脫道果所攝。一方便",
    "T28n1552_005:0916a08": "道一無礙道亦一解脫道。如是見道亦六種",
    "T28n1552_005:0916a09": "性。而無增進根。以速道故。如是決定分善根",
    "T28n1552_005:0916a10": "亦六種性。修行者次第增進根。唯世間第一",
    "T28n1552_005:0916a11": "法無增進根以一念故。已說諸根滿。謂學滿",
    "T28n1552_005:0916a12": "非滿今當說。",
    "T28n1552_005:0916a13": "　或有學果滿　　或根或正受",
    "T28n1552_005:0916a14": "　或復三俱滿　　無學二亦然",
    "T28n1552_005:0916a15": "彼學有三事滿。或果滿或根滿或正受滿。若",
    "T28n1552_005:0916a16": "信解脫阿那含不得滅盡定者。唯果滿非根",
    "T28n1552_005:0916a17": "滿。軟根故。非正受滿。不得滅盡定故。見到",
    "T28n1552_005:0916a18": "須陀洹斯陀含。唯根滿非果滿非正受滿。信",
    "T28n1552_005:0916a19": "解脫阿那含得滅盡定。果滿及正受滿非根",
    "T28n1552_005:0916a20": "滿。見到阿那含不得滅盡定者。果滿及根滿",
    "T28n1552_005:0916a21": "非正受滿。見到得滅盡定者。三事滿。無學二",
    "T28n1552_005:0916a22": "亦然者。一切無學果滿。無二果性故。慧解",
    "T28n1552_005:0916a23": "脫軟根者。果滿非根滿。利根者。果滿及根滿。",
    "T28n1552_005:0916a24": "俱非正受滿。俱解脫軟根者。果滿及正受滿",
    "T28n1552_005:0916a25": "非根滿。利根者三事滿。問三種滿謂善觀諦",
    "T28n1552_005:0916a26": "云何觀諦為頓耶。為漸漸耶。答。",
    "T28n1552_005:0916a27": "　建立功德惡　　漸漸見真諦",
    "T28n1552_005:0916a28": "　無礙道力得　　有為無為果",
    "T28n1552_005:0916a29": "建立功德惡漸漸見真諦者。於此真諦見過",
    "T28n1552_005:0916b01": "惡故立苦集諦。見功德故立滅道諦。是故非",
    "T28n1552_005:0916b02": "見過惡時見功德。亦非見功德時見過惡。體",
    "T28n1552_005:0916b03": "異故。亦非不如實見諦。名諦無間等。亦非",
    "T28n1552_005:0916b04": "一智總觀諦。諦眾多性故。是故漸漸見真諦。",
    "T28n1552_005:0916b05": "有說。無我行頓無間等。彼如是說無我行緣",
    "T28n1552_005:0916b06": "一切法應頓無間等者不然。何以故。顛倒眾",
    "T28n1552_005:0916b07": "多故。自性相應共有法非境界故。諦異相",
    "T28n1552_005:0916b08": "故。無我等於此諦眾多門。顛倒非一。無我",
    "T28n1552_005:0916b09": "起斷眾多自性惑。是故非一。無間等漸漸。無",
    "T28n1552_005:0916b10": "間等擇品當廣說。問諦無間等得沙門果。云",
    "T28n1552_005:0916b11": "何為有為果耶無為果耶。答無礙道力得有",
    "T28n1552_005:0916b12": "為無為果。煩惱數滅及解脫道俱無礙道力",
    "T28n1552_005:0916b13": "得。是故俱說沙門果。煩惱滅是解脫果及功",
    "T28n1552_005:0916b14": "用果。解脫道是功用果及依果。問此無間等",
    "T28n1552_005:0916b15": "有幾種。答。",
    "T28n1552_005:0916b16": "　謂三無間等　　緣事見無間",
    "T28n1552_005:0916b17": "　當知有三種　　或二亦復一",
    "T28n1552_005:0916b18": "三種無間等。謂緣無間等。事無間等。見無間",
    "T28n1552_005:0916b19": "等。彼慧三種無間等。緣無間等者。有緣故。",
    "T28n1552_005:0916b20": "事無間等者。能成事故。見無間等者。見性故。",
    "T28n1552_005:0916b21": "慧相應法二種無間等。緣無間等及事無間",
    "T28n1552_005:0916b22": "等。彼共有法唯一。事無間等。彼苦忍苦智",
    "T28n1552_005:0916b23": "於苦諦三種無間等。於滅諦道諦事無間等。",
    "T28n1552_005:0916b24": "當知集忍集智於集諦亦如是。滅忍滅智於",
    "T28n1552_005:0916b25": "滅諦三無間等。於苦集道諦事無間等。道忍",
    "T28n1552_005:0916b26": "道智於道諦三無間等。於苦集滅諦事無間",
    "T28n1552_005:0916b27": "等。修道隨其義當知如是。見諦無間等。以是",
    "T28n1552_005:0916b28": "因緣當知漸次無間等。",
    "T28n1552_005:0916b29": "雜阿毘曇心論卷第五"
}