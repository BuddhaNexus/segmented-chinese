{
    "T03n0190_030:0791b21": "佛本行集經卷第三十",
    "T03n0190_030:0791b23": "隋天竺三藏闍那崛多譯",
    "T03n0190_030:0791b24": "菩薩降魔品下",
    "T03n0190_030:0791b25": "「爾時，彼處別有地神，將於一瓶涼冷之水，灑",
    "T03n0190_030:0791b26": "魔王上，而告之言：『汝魔波旬！速疾急起！走",
    "T03n0190_030:0791b27": "向自宮，今為汝故，當有種種器仗，欲來害",
    "T03n0190_030:0791b28": "於汝身，節節解汝。』而彼魔眾，本時所作，雜類",
    "T03n0190_030:0791b29": "形容，殊異身體，變現而來，執持種種兵戈器",
    "T03n0190_030:0791c01": "械，如是怖已，不能復形。還如是歸，至本來",
    "T03n0190_030:0791c02": "處，各相迷失，經由七日，於後或有得相見者，",
    "T03n0190_030:0791c03": "或不相見，其相見者，各相借問。或復哭母，或",
    "T03n0190_030:0791c04": "復哭父，或兄或弟，或姊或妹，互相謂言：『我等",
    "T03n0190_030:0791c05": "今者值此大厄，是我等殃，我等今得本命而",
    "T03n0190_030:0791c06": "還，深是我等不可思議。』而有偈說：",
    "T03n0190_030:0791c07": "「『菩薩右手百福嚴，　　諸指網羅赤紅甲，",
    "T03n0190_030:0791c08": "掌內千輻輪相炳，　　閻浮金光妙色充。",
    "T03n0190_030:0791c09": "以手安庠摩頭趺，　　如是掌下似雲電，",
    "T03n0190_030:0791c10": "口言：「大地汝明我，　　往昔無數劫修行，",
    "T03n0190_030:0791c11": "所有來乞曾不違，　　水火風神皆驗實，",
    "T03n0190_030:0791c12": "梵天帝釋并日月，　　十方諸佛悉鑒知，",
    "T03n0190_030:0791c13": "如我苦行求菩提，　　布施持戒精進忍，",
    "T03n0190_030:0791c14": "禪定智慧等六度，　　及四無量諸神通，",
    "T03n0190_030:0791c15": "如是次第助道因，　　一切熏修盡皆證，",
    "T03n0190_030:0791c16": "十方我作諸功德，　　般遮于瑟及檀那，",
    "T03n0190_030:0791c17": "汝魔萬分無一毫。」　　是時以手指此地，",
    "T03n0190_030:0791c18": "其地震聲若鍾響，　　六種湧沒海波濤，",
    "T03n0190_030:0791c19": "魔覩倒地悶不穌，　　或有空音唱縛撮，",
    "T03n0190_030:0791c20": "雖降面失於光色，　　自知不及菩薩威，",
    "T03n0190_030:0791c21": "椎胸大哭唱叫聲，　　身體疲乏無歸處，",
    "T03n0190_030:0791c22": "東西南北縱橫走，　　心迷悶絕無有情，",
    "T03n0190_030:0791c23": "象馬車兵力悉摧，　　鳩槃毘舍遮羅剎，",
    "T03n0190_030:0791c24": "自然驚怖悉星散，　　退走求道各迴遑。",
    "T03n0190_030:0791c25": "如鳥在澤被火飛，　　父母兄弟姊妹女，",
    "T03n0190_030:0791c26": "兩兩相求不知道，　　各問汝今何處停。",
    "T03n0190_030:0791c27": "設得相見迭相嫌，　　俱云厄至恐失命，",
    "T03n0190_030:0791c28": "彼諸魔眾無億數，　　忽然消滅似散雲。",
    "T03n0190_030:0791c29": "如是苦經七日中，　　後遇相逢唱言活，",
    "T03n0190_030:0792a01": "我等心今大歡喜。　　時彼菩提樹大神，",
    "T03n0190_030:0792a02": "慈心將冷水一瓶，　　灑於魔上作是說：",
    "T03n0190_030:0792a03": "「速起莫住隨心去，　　汝今若不取我言，",
    "T03n0190_030:0792a04": "後值厄難當分甘。」　　夜叉羅剎鳩槃等，",
    "T03n0190_030:0792a05": "摩睺羅伽及毘舍，　　世間所有可畏形，",
    "T03n0190_030:0792a06": "魔王率將樹下來，　　欲望恐怖於菩薩。",
    "T03n0190_030:0792a07": "端正容顏諸相滿，　　功德具如千日光，",
    "T03n0190_030:0792a08": "心不驚動猶須彌，　　觀彼魔眾如幻化，",
    "T03n0190_030:0792a09": "諸法無異無分別，　　如星如露如浮雲，",
    "T03n0190_030:0792a10": "法相如是正思惟，　　安心善住結加坐，",
    "T03n0190_030:0792a11": "若有我心彼聞見，　　如是邪念則生貪，",
    "T03n0190_030:0792a12": "癡人作是著我時，　　以心念故見恐怖。",
    "T03n0190_030:0792a13": "釋迦牟尼大尊者，　　觀於諸法平等如，",
    "T03n0190_030:0792a14": "十二因緣相續生，　　心意境界空無實。",
    "T03n0190_030:0792a15": "見諂曲魔不驚動，　　乏頓無利身體疲，",
    "T03n0190_030:0792a16": "木石刀杖悉棄捐，　　眷屬馳走無依怙。』",
    "T03n0190_030:0792a17": "「爾時，魔王波旬長子名曰商主，即以頭頂禮",
    "T03n0190_030:0792a18": "菩薩足，乞求懺悔，口唱是言：『大善聖子！願聽",
    "T03n0190_030:0792a19": "我父發露辭謝，凡愚淺短，猶如小兒，無有智",
    "T03n0190_030:0792a20": "慧。我今忽來惱亂聖子，將諸魔眾，現種種相",
    "T03n0190_030:0792a21": "恐怖聖子。我於已前，曾諮父言，以忠正心：",
    "T03n0190_030:0792a22": "「雖有智人善解諸術，猶尚不能降伏於彼悉",
    "T03n0190_030:0792a23": "達太子，況復我等？」但願聖子！恕亮我父。我父",
    "T03n0190_030:0792a24": "無智，不識道理，如是恐怖大聖王子，當何取",
    "T03n0190_030:0792a25": "生？大聖王子！願仁所誓，早獲成就速證阿耨",
    "T03n0190_030:0792a26": "多羅三藐三菩提。』",
    "T03n0190_030:0792a27": "「爾時，所有一切諸天，向於菩薩生信行者，若",
    "T03n0190_030:0792a28": "虛空中及在地上，或復諸方，彼等悉大歡喜",
    "T03n0190_030:0792a29": "踊躍遍滿其體，不能自勝，以歡喜心，口唱",
    "T03n0190_030:0792b01": "是言：『唎唎𭈢𭈢梨梨。』其聲遍滿四方虛空，震",
    "T03n0190_030:0792b02": "叫響徹弄諸衣服，『嗚呼希有菩薩！今已降",
    "T03n0190_030:0792b03": "伏諸魔及魔軍眾。』以作天樂，以作天歌，讚歎",
    "T03n0190_030:0792b04": "菩薩。復將天花、曼陀羅花、摩訶曼陀羅花、",
    "T03n0190_030:0792b05": "曼殊沙花、摩訶曼殊沙花、優鉢羅花、拘勿",
    "T03n0190_030:0792b06": "頭花、鉢頭摩花、分陀利花，以天栴檀細末",
    "T03n0190_030:0792b07": "之香，散菩薩上。散已復散，雨而更雨。有偈說",
    "T03n0190_030:0792b08": "言：",
    "T03n0190_030:0792b09": "「『菩薩既降伏魔王，　　此之大地六種動，",
    "T03n0190_030:0792b10": "眾生沒在無明暗，　　大聖神光普照明。",
    "T03n0190_030:0792b11": "天地開朗日月輝，　　猶如婦女莊嚴面，",
    "T03n0190_030:0792b12": "虛空下種種花雨，　　曼陀羅等及餘花。』",
    "T03n0190_030:0792b13": "「爾時，復有無量無邊諸餘天等，千萬億數，娑",
    "T03n0190_030:0792b14": "婆世主、大梵天王及帝釋等，皆大歡喜，乃",
    "T03n0190_030:0792b15": "至遍體，不能自勝，合十指掌頂禮菩薩，口作",
    "T03n0190_030:0792b16": "是言：『今此聖者！必證阿耨多羅三藐三菩提。』",
    "T03n0190_030:0792b17": "是時其處菩提樹下相去不遠，有一龍王名",
    "T03n0190_030:0792b18": "曰迦羅，即便以偈歎菩薩言：",
    "T03n0190_030:0792b19": "「『如我昔覩佛日興，　　還如此處菩提樹，",
    "T03n0190_030:0792b20": "作大神通希有事，　　善巧方便降魔王。",
    "T03n0190_030:0792b21": "世尊今者亦復然，　　鋪草結加安隱坐，",
    "T03n0190_030:0792b22": "心不攀緣正意住，　　曾無一念暫時驚，",
    "T03n0190_030:0792b23": "如是勇猛大精進，　　決定最勝牟尼佛。",
    "T03n0190_030:0792b24": "而此大地六種動，　　其響震吼如鍾聲，",
    "T03n0190_030:0792b25": "東西南北湧復潛，　　不久必成大勝覺。",
    "T03n0190_030:0792b26": "虛空閦塞諸天眾，　　百千萬億那由他，",
    "T03n0190_030:0792b27": "唱聲微妙心喜歡，　　仁今必作大妙聖。",
    "T03n0190_030:0792b28": "諸天萬億不可數，　　各弄衣服滿虛空，",
    "T03n0190_030:0792b29": "如是預相無有邊，　　仁今作佛成大聖。",
    "T03n0190_030:0792c01": "千萬那由他天眾，　　在空頂禮合掌恭，",
    "T03n0190_030:0792c02": "此之先應難具言，　　仁今作佛大尊覺。",
    "T03n0190_030:0792c03": "天諸童子億千萬，　　喜歡手執妙天花，",
    "T03n0190_030:0792c04": "於仁者上雨花雲，　　仁今作佛世尊勝。",
    "T03n0190_030:0792c05": "周匝菩提樹林木，　　枝頭皆向尊屈低，",
    "T03n0190_030:0792c06": "此諸瑞相非一條，　　仁今作佛大尊極。",
    "T03n0190_030:0792c07": "仁既降伏天魔眾，　　可畏音響及殊形，",
    "T03n0190_030:0792c08": "悉以慈力攝化周，　　仁今作佛大尊稱。』",
    "T03n0190_030:0792c09": "迦羅龍王歎佛已，　　心生快樂大喜歡。",
    "T03n0190_030:0792c10": "33 成無上道品佛本行集經成無上道品第三十三",
    "T03n0190_030:0792c11": "「爾時，菩薩既已降伏一切魔怨，拔諸毒刺建",
    "T03n0190_030:0792c12": "立勝幢，坐金剛座已，滅一切諸世間內諍鬪",
    "T03n0190_030:0792c13": "之心。滅諍鬪已，內外調伏，心清淨行，為令一",
    "T03n0190_030:0792c14": "切世間眾生作利益故，為令一切世間眾生",
    "T03n0190_030:0792c15": "得安樂故，為令一切諸惡眾生發慈心故，為",
    "T03n0190_030:0792c16": "斷一切諸惡眾生結垢行故。自已滅除睡眠",
    "T03n0190_030:0792c17": "纏蓋，心得清淨，光明現前，正念圓滿，亦教",
    "T03n0190_030:0792c18": "眾生，令斷一切睡眠覆障。自已斷除一切調",
    "T03n0190_030:0792c19": "戲，得清淨心，無有濁亂，亦教眾生，令滅一切",
    "T03n0190_030:0792c20": "調戲之心，使得清淨。自斷一切疑悔之心，離",
    "T03n0190_030:0792c21": "暗弊行，於諸善惡一切法中，無有疑滯，得",
    "T03n0190_030:0792c22": "清淨心。",
    "T03n0190_030:0792c23": "「爾時，菩薩得斷如是五種心已，煩惱漸薄。所",
    "T03n0190_030:0792c24": "以者何？此等五法，能為智慧作覆障故，能",
    "T03n0190_030:0792c25": "為智慧作不佐助，遮於涅槃微妙善路。如是",
    "T03n0190_030:0792c26": "一切悉皆棄捨，離諸欲心及不善法，分別內",
    "T03n0190_030:0792c27": "外，思惟觀察，一心寂定，欲證憙樂入於初",
    "T03n0190_030:0792c28": "禪法中而行。",
    "T03n0190_030:0792c29": "「爾時，菩薩如是思惟：『我今已證初增上心，現",
    "T03n0190_030:0793a01": "得安樂微妙之法，心不放逸，應當正念捨離",
    "T03n0190_030:0793a02": "聚落，依阿蘭若所行法者，盡令得之。』是時",
    "T03n0190_030:0793a03": "菩薩，欲捨一切諸分別觀，清淨內心，一無分",
    "T03n0190_030:0793a04": "別，從三昧生歡喜樂已，證第二禪法中而行。",
    "T03n0190_030:0793a05": "「爾時，菩薩復如是念：『我今已生此二增心，乃",
    "T03n0190_030:0793a06": "至捨離一切諸惡，成眾行已入二禪。』時菩薩",
    "T03n0190_030:0793a07": "厭離歡喜，捨行清淨，正念正慧，身受安樂，如",
    "T03n0190_030:0793a08": "聖所歎，捨於諸惡。已得安樂，如是增上，證第",
    "T03n0190_030:0793a09": "三禪法中而行。",
    "T03n0190_030:0793a10": "「爾時，菩薩復如是念：『此我第三增益之心，乃",
    "T03n0190_030:0793a11": "至在於蘭若行者。』是時菩薩，欲捨樂欲捨苦，",
    "T03n0190_030:0793a12": "如前所捨分別苦樂，無苦無樂，悉捨正念清",
    "T03n0190_030:0793a13": "淨，證第四禪法中而行。",
    "T03n0190_030:0793a14": "「爾時，菩薩復更思惟：『此我增心，第四現見法",
    "T03n0190_030:0793a15": "安樂行，已得證知，心不放逸。善男子！應正念",
    "T03n0190_030:0793a16": "一心，在阿蘭若寂靜而行。』",
    "T03n0190_030:0793a17": "「爾時，菩薩如是一心，清淨無垢，無障無翳，一",
    "T03n0190_030:0793a18": "切苦患悉皆除滅，調和柔軟可作諸業，已住",
    "T03n0190_030:0793a19": "決定。其夜初更欲成身通，受於種種神通境",
    "T03n0190_030:0793a20": "界，所謂一身能作多身，復合多身還作一身，",
    "T03n0190_030:0793a21": "作一身已，於虛空中，上沒下出，下沒上出，隱",
    "T03n0190_030:0793a22": "顯自在，橫遍亦然。穿過山崖石壁無礙，應念",
    "T03n0190_030:0793a23": "而行，入壁便出，出已還入。譬如霧中，沒已即",
    "T03n0190_030:0793a24": "現，現已還沒。入地如水，履水如地，出沒虛",
    "T03n0190_030:0793a25": "空，猶如飛鳥。或放烟熏，或出光焰，如大火",
    "T03n0190_030:0793a26": "聚。日月威德最大巍巍，能以手掌而捫摸",
    "T03n0190_030:0793a27": "之，現長大身乃至梵天。譬如工巧，巧師弟子，",
    "T03n0190_030:0793a28": "取清淨金，作諸器皿，隨意即成。亦分別知彼",
    "T03n0190_030:0793a29": "價貴賤。如工瓦師，瓦師弟子，成就泥團，置於",
    "T03n0190_030:0793b01": "輪上，欲作何器，即便得成，亦知其價，如善",
    "T03n0190_030:0793b02": "木師，木師弟子，伐取樹木，不腐不枯，欲作何",
    "T03n0190_030:0793b03": "器，即能得成，亦知其價。如象牙師，牙師弟",
    "T03n0190_030:0793b04": "子，得好象牙，欲作何器即能作成，亦知其",
    "T03n0190_030:0793b05": "價。如是如是，菩薩亦然，如是成就清淨之心，",
    "T03n0190_030:0793b06": "無濁穢心，無隔礙心，無患累心，柔和軟心，成",
    "T03n0190_030:0793b07": "就業心，真寂定心。於夜初更，修習造作種種",
    "T03n0190_030:0793b08": "神通，成就智心，出現種種神通境界，所謂一",
    "T03n0190_030:0793b09": "身作於多身，略說乃至身至梵天。菩薩心得",
    "T03n0190_030:0793b10": "如是寂定，如是清淨，如是無垢，如是無翳，除",
    "T03n0190_030:0793b11": "滅一切煩惱患累。造諸業已，心得寂滅。",
    "T03n0190_030:0793b12": "「爾時，菩薩還於是夜初更之中，更欲證知宿",
    "T03n0190_030:0793b13": "命神通，成就心行，欲於自心知他人心種種",
    "T03n0190_030:0793b14": "念數。所謂受身一生之處，二生之處，三四五",
    "T03n0190_030:0793b15": "六七八九十、二十三十四十五十、一百二百、一",
    "T03n0190_030:0793b16": "千一萬，無量億萬，半劫小劫，中劫大劫，無量",
    "T03n0190_030:0793b17": "小劫，中劫大劫。我昔某處，我名字某，如是",
    "T03n0190_030:0793b18": "姓族，如是種類，如是飲食，如是受樂，如是",
    "T03n0190_030:0793b19": "壽命，如是死已生於彼處，彼生復死。",
    "T03n0190_030:0793b20": "「爾時，菩薩以如是相如是行知種種宿世，自",
    "T03n0190_030:0793b21": "身既爾，他身亦然。又復自知種種宿命，譬",
    "T03n0190_030:0793b22": "如有人，從自聚落出已，至於他聚落，行於其",
    "T03n0190_030:0793b23": "道路，知何處坐，知何處行，知何處眠，知何處",
    "T03n0190_030:0793b24": "言，知何處默。至此聚落，知彼聚落其間近遠",
    "T03n0190_030:0793b25": "行路之時，何處而行，何處而坐，乃至何處眠",
    "T03n0190_030:0793b26": "臥言默，至彼聚落，還已聚落。復如是念，思惟",
    "T03n0190_030:0793b27": "悉知，從此聚落，經若干時，至彼聚落。復於",
    "T03n0190_030:0793b28": "某處若干時住，若干時行，若干時坐，若干",
    "T03n0190_030:0793b29": "時語，若干時默，過若干時，復至某邑。復知",
    "T03n0190_030:0793c01": "彼處，若干時行坐起眠臥語默停泊，乃至到",
    "T03n0190_030:0793c02": "於已聚落已，悉如是知。菩薩亦然。如是定心",
    "T03n0190_030:0793c03": "清淨之心，無垢穢心，如是軟心，無患惱心，可",
    "T03n0190_030:0793c04": "作業心，於彼初夜初更之中，得宿命智，正念",
    "T03n0190_030:0793c05": "證知，心成就行。",
    "T03n0190_030:0793c06": "「爾時，菩薩既思惟知自身生處及他生處，所",
    "T03n0190_030:0793c07": "謂一生國土之處，乃至無量無邊億劫所生",
    "T03n0190_030:0793c08": "之處。是時菩薩，如相如教，次第聞說如知自",
    "T03n0190_030:0793c09": "身所生之處，及以他身種種生處亦復憶念。",
    "T03n0190_030:0793c10": "「菩薩憶念如是生已，能於處處諸眾生類，受",
    "T03n0190_030:0793c11": "諸生中，得慈念心，此我親舊，此我外人，捨此",
    "T03n0190_030:0793c12": "親已，復生某處，此世彼世，流轉不息。猶如風",
    "T03n0190_030:0793c13": "車，猶如芭蕉，決定無實，煩惱無常，此義決",
    "T03n0190_030:0793c14": "定，心如是知。",
    "T03n0190_030:0793c15": "「爾時，菩薩如是定心，如是清淨，如是無垢，如",
    "T03n0190_030:0793c16": "是無惱，如是柔軟，可作靜業，於彼夜半，欲得",
    "T03n0190_030:0793c17": "成就證知天耳，而發是心：『彼以天耳善清淨",
    "T03n0190_030:0793c18": "故，過於人耳。』聞種種聲，所謂或聞地獄之聲，",
    "T03n0190_030:0793c19": "或畜生聲，天聲人聲，遠聲近聲。譬如聚落城",
    "T03n0190_030:0793c20": "邑國土，或復市中，其間有人，昇上高堂，或",
    "T03n0190_030:0793c21": "復樓上，於彼中住。復有一人，以清淨耳，聞種",
    "T03n0190_030:0793c22": "種聲，所謂或聞吹蠡貝聲，或大鼓聲，或小",
    "T03n0190_030:0793c23": "鼓聲，細腰鼓聲，或箜篌聲，或琵琶聲，簫笛笙",
    "T03n0190_030:0793c24": "瑟種種音聲。或聞歌聲，或聞舞聲，或聞笑聲，",
    "T03n0190_030:0793c25": "或聞哭聲，或婦女聲，或丈夫聲，或童子聲，或",
    "T03n0190_030:0793c26": "童女聲。如是如是，菩薩如是寂定其心，清淨",
    "T03n0190_030:0793c27": "無垢，無惱無濁，柔軟作業，於彼夜半，聞種種",
    "T03n0190_030:0793c28": "聲，乃至一切地獄等聲。",
    "T03n0190_030:0793c29": "「爾時，菩薩寂定清淨，無垢無惱，於彼夜半，成",
    "T03n0190_030:0794a01": "就欲證彼天眼時過於人眼，遍見一切，或復",
    "T03n0190_030:0794a02": "命終墮落眾生，或生眾生，上界眾生，下界",
    "T03n0190_030:0794a03": "眾生，端正眾生，醜陋眾生，或墮惡道一切眾",
    "T03n0190_030:0794a04": "生，或生善道一切眾生。行者住者，或造業者，",
    "T03n0190_030:0794a05": "如所造業，悉皆以眼，通能達見。復知如是眾",
    "T03n0190_030:0794a06": "生所作身業不淨，意業不淨，毀謗師僧，或著",
    "T03n0190_030:0794a07": "邪見，以邪見故，造是惡業，以是因緣，捨此",
    "T03n0190_030:0794a08": "身命，生於惡道地獄之中，受諸苦惱。如是眾",
    "T03n0190_030:0794a09": "生，以口業故，受於種種諸惡道苦。是等眾生，",
    "T03n0190_030:0794a10": "口業不淨造惡口業，一切具足，以是因緣，生",
    "T03n0190_030:0794a11": "於畜生，受諸苦惱。是等眾生，行身惡業，具身",
    "T03n0190_030:0794a12": "惡業，以是因緣，造意惡業，具意惡業，乃至毀",
    "T03n0190_030:0794a13": "謗一切諸聖，若干邪見，以邪見故，邪見因緣，",
    "T03n0190_030:0794a14": "命終捨身，墮於餓鬼，受餓鬼苦。如是眾生，行",
    "T03n0190_030:0794a15": "身淨業，口清淨業，不毀諸聖，以行正見造正",
    "T03n0190_030:0794a16": "見業，以是因緣，命終捨身，生於天上。若干",
    "T03n0190_030:0794a17": "眾生，以造清淨身行口行，一切具足，不犯不",
    "T03n0190_030:0794a18": "缺，不謗諸聖，以有正見，如是正見業因緣故，",
    "T03n0190_030:0794a19": "命終捨身，生於人間。如是菩薩，以天眼淨過",
    "T03n0190_030:0794a20": "於諸人，見諸眾生，或墮落時，或受生時，上界",
    "T03n0190_030:0794a21": "眾生，中下眾生，端正醜陋，或身有香，或身患",
    "T03n0190_030:0794a22": "臭，或至惡道，或至善道，如所造業，真實皆",
    "T03n0190_030:0794a23": "知。譬如有人，於國城邑聚落市間喧閙之處，",
    "T03n0190_030:0794a24": "昇上大臺高樓中坐，以淨天眼見於諸人，或",
    "T03n0190_030:0794a25": "東方來，或西方來，或西向東，或東向西，或南",
    "T03n0190_030:0794a26": "向北，或北向南，或從南來，或從北來，或來",
    "T03n0190_030:0794a27": "或去，或住或坐，展轉其間，或有逆行，或有",
    "T03n0190_030:0794a28": "順行。如是如是，菩薩如是寂定清淨，無垢無",
    "T03n0190_030:0794a29": "惱，柔軟作業，於彼夜半，乃至見於諸眾生等",
    "T03n0190_030:0794b01": "隨業受報，若善若惡。而有偈說：",
    "T03n0190_030:0794b02": "「『地獄受業苦極殃，　　畜生各各相噉食，",
    "T03n0190_030:0794b03": "餓鬼恒常患飢渴，　　人間困厄求資財，",
    "T03n0190_030:0794b04": "天上報盡愛別離，　　此苦最重無方喻，",
    "T03n0190_030:0794b05": "展轉一切眾生類，　　處處無有歡樂時。",
    "T03n0190_030:0794b06": "此名死命鬼深淵，　　亦是煩惱海根底，",
    "T03n0190_030:0794b07": "眾生沒溺無出處，　　輪轉此彼來去行。",
    "T03n0190_030:0794b08": "如是觀察五道中，　　以於天眼遍能見，",
    "T03n0190_030:0794b09": "煩惱始終無有實，　　猶如葉葉破芭蕉。』",
    "T03n0190_030:0794b10": "「爾時，菩薩如是寂心，如是淨心，無垢之心，如",
    "T03n0190_030:0794b11": "是遠離一切諸惡，心調柔軟，可作於業，已得",
    "T03n0190_030:0794b12": "寂定。還於彼時，後夜將盡，心欲證知如意通",
    "T03n0190_030:0794b13": "故，而自發起，既發知已，復知他意，從何處",
    "T03n0190_030:0794b14": "生，思惟何事，一切遍至，如實通知。若有眾",
    "T03n0190_030:0794b15": "生，發於欲心，欲行欲事，如是真知。若離欲",
    "T03n0190_030:0794b16": "心，遠離於欲，如實證知。若瞋恚心，瞋恚發",
    "T03n0190_030:0794b17": "起，真實通知。厭離瞋心，遠離瞋恚，如實通知。",
    "T03n0190_030:0794b18": "若有癡心，癡心發起，真實通知。厭離癡心，遠",
    "T03n0190_030:0794b19": "離癡已，如實通知。如是略說，愛心離愛，乃",
    "T03n0190_030:0794b20": "至有為無為，下等上流，靜亂廣狹大小，有邊",
    "T03n0190_030:0794b21": "無邊，有上無上，得定無定，解脫無脫，如實通",
    "T03n0190_030:0794b22": "知。譬如丈夫，或復女婦，正少年時，常喜嚴",
    "T03n0190_030:0794b23": "身，莊嚴身已，或時淨鏡，或淨水中，觀於自面",
    "T03n0190_030:0794b24": "相皆見盡。如是如是，菩薩如是寂定其心，如",
    "T03n0190_030:0794b25": "是清淨，如是無垢，如是無惱，柔軟調和，可作",
    "T03n0190_030:0794b26": "於業，已得寂定，還彼後夜，以清淨心，欲得證",
    "T03n0190_030:0794b27": "取宿命智通，如是自心他心亦然。從何發心，",
    "T03n0190_030:0794b28": "何處起心，心心遍盡，如實通知。若有欲心。",
    "T03n0190_030:0794b29": "若離欲心，如實通知。乃至解脫，不解脫心，",
    "T03n0190_030:0794c01": "如是通知。「而菩薩得如是定心清淨之心，無",
    "T03n0190_030:0794c02": "垢穢心，離一切惡，柔軟之心可作於業，已得",
    "T03n0190_030:0794c03": "寂靜。還彼後夜，欲得證知漏盡神通，內發智",
    "T03n0190_030:0794c04": "心，彼如是念：『此諸眾生，沒煩惱海，所謂數數",
    "T03n0190_030:0794c05": "生老病死，從此命終，至於彼處，受後生時，還",
    "T03n0190_030:0794c06": "得如是一切眾苦，不能知離此等眾苦，所謂",
    "T03n0190_030:0794c07": "生老病死等苦。』如是思惟：『我今當作何等方",
    "T03n0190_030:0794c08": "便，云何得離此等諸苦？作何業行，云何捨",
    "T03n0190_030:0794c09": "離生老病死，度至彼岸？』而說偈言：",
    "T03n0190_030:0794c10": "「『世間生死沒溺海，　　數數死已復受生，",
    "T03n0190_030:0794c11": "為此老病眾苦纏，　　愚迷不能得出離。』",
    "T03n0190_030:0794c12": "「爾時，菩薩說此偈已，復更思惟：『此老病死，從",
    "T03n0190_030:0794c13": "何而來？何因緣有此老病死？』菩薩如是思惟",
    "T03n0190_030:0794c14": "念時，知老病死因生故有，此老病死，以有生",
    "T03n0190_030:0794c15": "故，老病死隨。",
    "T03n0190_030:0794c16": "「菩薩復更思惟：『此生從何而有？何因緣故？得",
    "T03n0190_030:0794c17": "有是生？』菩薩如是思惟念已，知因有故故有",
    "T03n0190_030:0794c18": "是生。",
    "T03n0190_030:0794c19": "「菩薩復更思惟：『此有從何而有？何因緣故得",
    "T03n0190_030:0794c20": "有此有？』菩薩如是思惟念已，知因取故故有",
    "T03n0190_030:0794c21": "是有。",
    "T03n0190_030:0794c22": "「菩薩復更思惟：『是取從何而有？何因緣故得",
    "T03n0190_030:0794c23": "有是取？』菩薩如是思惟念已，知因愛故故有",
    "T03n0190_030:0794c24": "是取。",
    "T03n0190_030:0794c25": "「菩薩復更思惟：『是愛從何而有？何因緣故得",
    "T03n0190_030:0794c26": "有是愛？』菩薩如是思惟念已，知因受故故有",
    "T03n0190_030:0794c27": "是愛。",
    "T03n0190_030:0794c28": "「菩薩復更思惟：『此受從何而有？何因緣故得",
    "T03n0190_030:0794c29": "有此受？』菩薩如是思惟念已，知因觸故故有",
    "T03n0190_030:0795a01": "此受。",
    "T03n0190_030:0795a02": "「菩薩復更思惟：『是觸從何而有？何因緣故得",
    "T03n0190_030:0795a03": "有是觸？』菩薩如是思惟念已，知因六入故有",
    "T03n0190_030:0795a04": "此觸。",
    "T03n0190_030:0795a05": "「菩薩復更如是思惟：『此之六入從何而有？何",
    "T03n0190_030:0795a06": "因緣故有此六入？』菩薩如是思惟念已，知因",
    "T03n0190_030:0795a07": "名色故有六入。",
    "T03n0190_030:0795a08": "「菩薩復更如是思惟：『此之名色何因緣有？從",
    "T03n0190_030:0795a09": "何而生？』菩薩如是思惟念已，知因於識故有",
    "T03n0190_030:0795a10": "名色。",
    "T03n0190_030:0795a11": "「菩薩復更如是思惟：『此之識者何因緣有？從",
    "T03n0190_030:0795a12": "何而生？』菩薩如是思惟念已，知因諸行故有",
    "T03n0190_030:0795a13": "此識。",
    "T03n0190_030:0795a14": "「菩薩復更如是思惟：『此之諸行何因緣有？從",
    "T03n0190_030:0795a15": "何而生？』菩薩如是思惟念已，知因無明故有",
    "T03n0190_030:0795a16": "諸行。",
    "T03n0190_030:0795a17": "「菩薩復更如是思惟：『緣無明故故有諸行，緣",
    "T03n0190_030:0795a18": "諸行故故有於識，緣於識故故有名色，緣名",
    "T03n0190_030:0795a19": "色故故有六入，緣六入故故有於觸，緣於觸",
    "T03n0190_030:0795a20": "故故有於受，緣於受故故有於愛，緣於愛故",
    "T03n0190_030:0795a21": "故有於取，緣於取故故有於有，緣於有故故",
    "T03n0190_030:0795a22": "有於生，緣於生故故有於老，緣於老故故有",
    "T03n0190_030:0795a23": "病死及以憂悲諸苦惱等。』如是諸苦，各相因",
    "T03n0190_030:0795a24": "生。菩薩未曾從他人聞，未曾自見，從法生眼、",
    "T03n0190_030:0795a25": "生智、生意、生慧、生明。",
    "T03n0190_030:0795a26": "「菩薩復更如是思惟：『有何無故無病老死？有",
    "T03n0190_030:0795a27": "何滅故滅老病死？』菩薩如是思惟念知，以無",
    "T03n0190_030:0795a28": "生故無老病死，以滅生故滅老病死。",
    "T03n0190_030:0795a29": "「菩薩復更如是思惟：『以何無故而無此生？以",
    "T03n0190_030:0795b01": "何滅故而滅此生？』菩薩如是思惟念知，以無",
    "T03n0190_030:0795b02": "有無則無此生，以滅有滅則滅此生。",
    "T03n0190_030:0795b03": "「菩薩復更如是思惟：『以何無故乃至一切諸",
    "T03n0190_030:0795b04": "行悉無？以何滅故乃至一切諸行悉滅？』菩薩",
    "T03n0190_030:0795b05": "如是思惟念知，以無無明故諸行無，以滅無",
    "T03n0190_030:0795b06": "明故諸行滅。",
    "T03n0190_030:0795b07": "「菩薩復更如是思惟：『以滅無明故諸行滅，諸",
    "T03n0190_030:0795b08": "行滅故識亦隨滅，略說乃至生死憂悲苦惱",
    "T03n0190_030:0795b09": "皆滅。如是一切諸苦及集並皆悉滅。』",
    "T03n0190_030:0795b10": "「菩薩如是昔未曾聞，如是法中，生眼、生智、生",
    "T03n0190_030:0795b11": "意、生明、生光、生慧。時菩薩得如是定心，如是",
    "T03n0190_030:0795b12": "清淨，如是無垢，如是得離一切諸惱柔軟之",
    "T03n0190_030:0795b13": "心，可作業心。既得靜心，此是無明，真實而",
    "T03n0190_030:0795b14": "知，亦知無明因如是生，亦知無明緣如是滅，",
    "T03n0190_030:0795b15": "真實諦了，此是無明盡滅之相。已得正道，真",
    "T03n0190_030:0795b16": "實而知，乃至略說，是識、名色、六入、觸、受、愛、取、",
    "T03n0190_030:0795b17": "有、生、老病死等，如實而知。此是一切老病死",
    "T03n0190_030:0795b18": "集，此是一切老病死滅，此是一切老病死滅，",
    "T03n0190_030:0795b19": "滅已得道，如是悉知。此苦諦集，如實而知；此",
    "T03n0190_030:0795b20": "苦諦滅，如實而知；此是苦諦，滅已得道，如實",
    "T03n0190_030:0795b21": "而知。如是等漏，真實而知；如是漏集，如是漏",
    "T03n0190_030:0795b22": "滅，如是等漏，滅已得道，如實而知。此是欲",
    "T03n0190_030:0795b23": "漏，如實而知；此是有漏，此無明漏，如實而",
    "T03n0190_030:0795b24": "知。此處諸漏，悉滅無餘，斷絕諸有。",
    "T03n0190_030:0795b25": "「譬如郭邑，或復城傍，或復聚落，相去不遠有",
    "T03n0190_030:0795b26": "一水池，其水涼冷，甘美清淨，間無穢濁，水常",
    "T03n0190_030:0795b27": "彌滿，共岸齊平。又岸四邊，多有諸樹，圍遶",
    "T03n0190_030:0795b28": "莊嚴。池內復有種種諸蟲或蚌或螺，黿鼉龜",
    "T03n0190_030:0795b29": "鼈，多諸水性，或石或砂，或諸魚鱓，鱒魴鯷",
    "T03n0190_030:0795c01": "鱧，及摩竭魚，在於水內，東西南北，交橫馳",
    "T03n0190_030:0795c02": "走，求覓飲食，或有住者，或相趁逐。而有一",
    "T03n0190_030:0795c03": "人，以清淨眼，在於岸上，洞徹分明，見於彼等",
    "T03n0190_030:0795c04": "一切諸蟲，知此是蚌是螺是龜是鼉是鼈、是",
    "T03n0190_030:0795c05": "砂是石是魚是蟲摩竭魚等，若干求食，若干",
    "T03n0190_030:0795c06": "蟄眠，若干東西南北馳走，若干相趁。如是",
    "T03n0190_030:0795c07": "如是，菩薩如是寂定於心，如是清淨，如是無",
    "T03n0190_030:0795c08": "垢，如是無惱，如是柔軟，可作諸業，已得寂",
    "T03n0190_030:0795c09": "靜。此是無明，如實而知；此無明集，此無明",
    "T03n0190_030:0795c10": "滅，此是無明滅已得道，如實而知。乃至略",
    "T03n0190_030:0795c11": "說，此處諸漏，悉皆滅盡，無有遺餘。",
    "T03n0190_030:0795c12": "「爾時，菩薩如是知時，如是見時，心從欲漏",
    "T03n0190_030:0795c13": "而得解脫，心從有漏而得解脫，從無明漏而",
    "T03n0190_030:0795c14": "得解脫。既解脫已，生慧解脫，生已即知，我生",
    "T03n0190_030:0795c15": "已盡，梵行成立，所作已辦，畢竟更不受後世",
    "T03n0190_030:0795c16": "生。其夜三分已過，第四於夜後分，明星將欲",
    "T03n0190_030:0795c17": "初出現時，夜尚寂靜，一切眾生行與不行，皆",
    "T03n0190_030:0795c18": "未覺寤。是時婆伽婆即生智見，成阿耨多羅",
    "T03n0190_030:0795c19": "三藐三菩提。而有偈說：",
    "T03n0190_030:0795c20": "「『是夜四分三已過，　　餘後一分明將現，",
    "T03n0190_030:0795c21": "眾類行不皆未動，　　是時大聖無上尊，",
    "T03n0190_030:0795c22": "眾苦滅已得菩提，　　即名世間一切智。』",
    "T03n0190_030:0795c23": "「爾時，婆伽婆得智見時，於此世間，梵宮魔宮，",
    "T03n0190_030:0795c24": "天人沙門，及婆羅門，世皆大明。小鐵圍山，并",
    "T03n0190_030:0795c25": "大鐵圍，其間從來恒常黑暗，未曾見光；此之",
    "T03n0190_030:0795c26": "日月，如是大德，如是光明，如是威力，遂不能",
    "T03n0190_030:0795c27": "令彼處光明照曜顯赫。今者自然皆大開朗，",
    "T03n0190_030:0795c28": "悉覩光明，其間所有一切眾生，各各相見，各",
    "T03n0190_030:0795c29": "各相知，各各相語：『此處亦復有眾生乎？此處",
    "T03n0190_030:0796a01": "亦復有眾生乎？』一切樹木，即生花果，隨熟",
    "T03n0190_030:0796a02": "墮地。世尊力故，虛空清淨，無有塵霧，無有",
    "T03n0190_030:0796a03": "煙霞，忽自起雲，降微細雨，以用灑地，復起",
    "T03n0190_030:0796a04": "涼風，冷煖調適，諸方澄淨，顯現分明。又虛",
    "T03n0190_030:0796a05": "空中，一切諸天，作天音樂，作天歌讚，而雨",
    "T03n0190_030:0796a06": "種種無量花雨，所謂曼陀羅花、摩訶曼陀羅",
    "T03n0190_030:0796a07": "花。復雨天衣憍奢耶等，復雨金銀瑠璃等寶，",
    "T03n0190_030:0796a08": "復雨優鉢羅、拘物頭、分陀利，復雨種種末香",
    "T03n0190_030:0796a09": "塗香，散於佛上，散已復散，彼地周匝滿一",
    "T03n0190_030:0796a10": "由旬，種種花雨，末香塗香，積至于膝。時此大",
    "T03n0190_030:0796a11": "地，六種震動，一切眾生，一向皆受極妙快樂，",
    "T03n0190_030:0796a12": "諸苦不惱。當於彼時，無一眾生有欲惱者，",
    "T03n0190_030:0796a13": "有瞋恚者，有貪癡者，亦復不生貢高之心，我",
    "T03n0190_030:0796a14": "慢之心，無有恐怖，不作眾罪，無有疾病，眾患",
    "T03n0190_030:0796a15": "皆差，更不發動。飢渴眾生，悉得飽滿，酒醉",
    "T03n0190_030:0796a16": "眾生，皆得醒悟，更不飲酒。顛狂眾生，皆得",
    "T03n0190_030:0796a17": "本心，盲瞑眾生，皆得見色，聾者聞聲，身體",
    "T03n0190_030:0796a18": "諸根，不完具者，悉得具足。貧窮眾生，皆得",
    "T03n0190_030:0796a19": "地藏，羸瘦眾生，皆得肥滿，牢獄繫禁，悉皆",
    "T03n0190_030:0796a20": "得脫枷鏁自然解散。地獄眾生，悉免苦惱，",
    "T03n0190_030:0796a21": "畜生眾生，恐怖皆滅，餓鬼眾生，滅飢渴苦，悉",
    "T03n0190_030:0796a22": "得飽滿。而有偈說：",
    "T03n0190_030:0796a23": "「『爾時眾生瞋等無，　　滅眾苦受大快樂，",
    "T03n0190_030:0796a24": "酒醉狂顛得本性，　　一切怖者皆獲安。』",
    "T03n0190_030:0796a25": "「爾時，世尊既成阿耨多羅三藐三菩提已，即",
    "T03n0190_030:0796a26": "作如是師子音吼，而說偈言：",
    "T03n0190_030:0796a27": "「『往昔造作功德利，　　心所念事皆得成，",
    "T03n0190_030:0796a28": "速疾證彼禪定心，　　又復到於涅槃岸。",
    "T03n0190_030:0796a29": "所有一切諸怨敵，　　欲界自在魔波旬，",
    "T03n0190_030:0796b01": "不能惱我悉歸依。　　以有福德智慧力，",
    "T03n0190_030:0796b02": "若能勇猛作精進，　　求聖智者得不難，",
    "T03n0190_030:0796b03": "既得即盡諸苦邊，　　一切眾罪皆除滅。』",
    "T03n0190_030:0796b04": "「爾時，如來初成佛已，最先說此口業之偈。",
    "T03n0190_030:0796b05": "佛本行集經卷第三十"
}