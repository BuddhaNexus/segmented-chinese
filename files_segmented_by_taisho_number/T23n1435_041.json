{
    "T23n1435_041:0295b04": "十誦律卷第四十一(第六誦之六)",
    "T23n1435_041:0295b06": "後秦北印度三藏弗若多羅共羅什譯",
    "T23n1435_041:0295b07": "明雜法之六",
    "T23n1435_041:0295b08": "佛在舍衛國，爾時有比丘，不失男根得女根。",
    "T23n1435_041:0295b09": "諸比丘不知云何？是事白佛。佛言：「應與滅擯。」",
    "T23n1435_041:0295b10": "佛在舍衛國。爾時有比丘尼，不失女根得男",
    "T23n1435_041:0295b11": "根。諸比丘尼不知云何？是事白佛。佛言：「應與",
    "T23n1435_041:0295b12": "滅擯。」",
    "T23n1435_041:0295b13": "佛在舍衛國。爾時迦尸國有婆羅門生一女，",
    "T23n1435_041:0295b14": "端正姝好，價直半迦尸國。此女嫁與婆羅",
    "T23n1435_041:0295b15": "門家，不久婿死，多有人來求此女，所謂大臣、",
    "T23n1435_041:0295b16": "大官、居士、薩薄主。是女人心樂出家，作是言：",
    "T23n1435_041:0295b17": "「我欲出家作比丘尼，不樂處俗。」即詣王園作",
    "T23n1435_041:0295b18": "比丘尼。諸弊惡人，聞半迦尸女出家：「我等",
    "T23n1435_041:0295b19": "今當劫奪取之。」復作是念：「諸比丘尼王所守",
    "T23n1435_041:0295b20": "護，若強奪者，或得官罪。若出家受具戒時，我",
    "T23n1435_041:0295b21": "等當道路劫取。」諸比丘尼聞是事，不知云何？",
    "T23n1435_041:0295b22": "是事白佛。佛言：「從今聽半迦尸尼遣使受具",
    "T23n1435_041:0295b23": "戒。若有如是端正者，亦聽遣使受具戒。使",
    "T23n1435_041:0295b24": "受戒法者，一心和合僧，是使從坐起，偏袒右",
    "T23n1435_041:0295b25": "肩、脫革屣、胡跪合掌，作是言：『大德僧聽！某",
    "T23n1435_041:0295b26": "半迦尸尼，和上尼某甲。是半迦尸尼，遣我",
    "T23n1435_041:0295b27": "從僧乞受具戒。僧當濟度與受具戒，和上尼",
    "T23n1435_041:0295b28": "某甲，僧憐愍故。』第二亦言：『大德僧聽！某半迦",
    "T23n1435_041:0295b29": "尸尼，和上尼某甲。是半迦尸尼，遣我從僧乞",
    "T23n1435_041:0295c01": "受具戒。僧當濟度與受具戒，和上尼某甲，",
    "T23n1435_041:0295c02": "僧憐愍故。』第三亦言：",
    "T23n1435_041:0295c03": "『大德僧聽！某甲半迦尸尼，和上尼某甲。是",
    "T23n1435_041:0295c04": "半迦尸尼，遣我從僧乞受具戒。僧當濟度與",
    "T23n1435_041:0295c05": "受具戒，和上尼某甲，僧憐愍故。』爾時一比丘，",
    "T23n1435_041:0295c06": "應僧中唱言：『大德僧聽！某半迦尸尼，和上尼",
    "T23n1435_041:0295c07": "某甲。是半迦尸尼，遣使從僧乞受具戒，和上",
    "T23n1435_041:0295c08": "尼某甲。若僧時到僧忍聽，我當僧中問半迦",
    "T23n1435_041:0295c09": "尸尼使六法事。是名白。』應作是言：『汝半迦",
    "T23n1435_041:0295c10": "尸尼使聽，今是實語時，今僧中問汝，實當言",
    "T23n1435_041:0295c11": "實、不實當言不實。』問使言：『半迦尸尼先來",
    "T23n1435_041:0295c12": "清淨不？二歲學六法不？比丘尼為作本事不？",
    "T23n1435_041:0295c13": "比丘尼僧一心和合，作屬和上尼羯磨不？五",
    "T23n1435_041:0295c14": "衣鉢具不？半迦尸尼字何等？和上尼字何",
    "T23n1435_041:0295c15": "等？』『和上尼字某甲，半迦尸尼字某甲。』若未",
    "T23n1435_041:0295c16": "問事當問，問竟語言：『汝默然。』『大德僧聽！半迦",
    "T23n1435_041:0295c17": "尸尼某甲，和上尼某甲。是半迦尸尼，遣使從",
    "T23n1435_041:0295c18": "僧乞受具戒，和上尼某甲。使說：「半迦尸尼先",
    "T23n1435_041:0295c19": "來清淨，二歲學六法，諸比丘尼已作本事，一",
    "T23n1435_041:0295c20": "心和合比丘尼僧作屬和上尼羯磨，五衣",
    "T23n1435_041:0295c21": "鉢具。半迦尸尼字某甲，和上尼字某甲。」若",
    "T23n1435_041:0295c22": "僧時到僧忍聽，僧用使與半迦尸尼受具",
    "T23n1435_041:0295c23": "戒，和上尼某甲。是名白。』『大德僧聽！半迦尸尼",
    "T23n1435_041:0295c24": "某甲，和上尼某甲。是半迦尸尼，遣使從僧乞",
    "T23n1435_041:0295c25": "受具戒，和上尼某甲。使說：「半迦尸尼先來清",
    "T23n1435_041:0295c26": "淨，二歲學六法，諸比丘尼已作本事，一心和",
    "T23n1435_041:0295c27": "合比丘尼僧作屬和上尼羯磨，五衣鉢具。」",
    "T23n1435_041:0295c28": "僧與半迦尸尼某甲受具戒，和上尼某甲。",
    "T23n1435_041:0295c29": "誰諸長老忍與半迦尸尼受具戒者默然，不",
    "T23n1435_041:0296a01": "忍者說？是名初羯磨竟。』第二更應說：『大德僧",
    "T23n1435_041:0296a02": "聽！半迦尸尼某甲，和上尼某甲。是半迦尸尼，",
    "T23n1435_041:0296a03": "遣使從僧乞受具戒。使說：「半迦尸尼先來清",
    "T23n1435_041:0296a04": "淨，二歲學六法，諸比丘尼已作本事，一心和",
    "T23n1435_041:0296a05": "合比丘尼僧作屬和上尼羯磨，五衣鉢具。",
    "T23n1435_041:0296a06": "半迦尸尼某甲，和上尼某甲。」僧與半迦尸尼",
    "T23n1435_041:0296a07": "受具戒，和上尼某甲。誰諸長老忍僧與半",
    "T23n1435_041:0296a08": "迦尸尼某甲受具戒，和上尼某甲者默然；誰",
    "T23n1435_041:0296a09": "不忍者說？是名第二羯磨竟。』第三更應說：『大",
    "T23n1435_041:0296a10": "德僧聽！半迦尸尼某甲，和上尼某甲。是半迦",
    "T23n1435_041:0296a11": "尸尼，遣使從僧乞受具戒，和上尼某甲。使",
    "T23n1435_041:0296a12": "說：「半迦尸尼先來清淨，二歲學六法，諸比丘",
    "T23n1435_041:0296a13": "尼已作本事，一心和合比丘尼僧作屬和上",
    "T23n1435_041:0296a14": "尼羯磨，五衣鉢具。半迦尸尼某甲，和上尼",
    "T23n1435_041:0296a15": "某甲。」僧與半迦尸尼受具戒，和上尼某甲。",
    "T23n1435_041:0296a16": "誰諸長老忍與半迦尸尼某甲受具戒。和上",
    "T23n1435_041:0296a17": "尼某甲者默然；誰不忍者說。是第三羯磨",
    "T23n1435_041:0296a18": "竟。』『僧與半迦尸尼某甲受具戒，和上尼某甲",
    "T23n1435_041:0296a19": "竟。僧忍，默然故，是事如是持！』是使即應還比",
    "T23n1435_041:0296a20": "丘尼僧坊中，向半迦尸尼說羯磨，不應多不",
    "T23n1435_041:0296a21": "應少，亦應為說三依止、八墮法。餘殘戒法，",
    "T23n1435_041:0296a22": "和上阿闍梨當漸漸為汝廣說。」",
    "T23n1435_041:0296a23": "佛在舍衛國。爾時有一比丘尼，於迦留陀夷",
    "T23n1435_041:0296a24": "所作過失事，迦留陀夷遮是比丘尼不聽入",
    "T23n1435_041:0296a25": "寺。諸比丘尼語是比丘尼：「汝何不向迦留陀",
    "T23n1435_041:0296a26": "夷悔過？」答言：「遮我不聽入寺，云何悔過？」諸比",
    "T23n1435_041:0296a27": "丘尼不知云何？是事白佛，佛言：「比丘不應遮",
    "T23n1435_041:0296a28": "比丘尼入寺，應遮自坊舍不應入。」佛在舍衛",
    "T23n1435_041:0296a29": "國。爾時諸比丘尼於比丘所作過失，諸比丘",
    "T23n1435_041:0296b01": "心不喜。是事白佛，佛言：「若比丘尼於比丘所",
    "T23n1435_041:0296b02": "作過失，是比丘應遮是比丘尼說戒、自恣、受",
    "T23n1435_041:0296b03": "教誡法。」佛如是約勅已，是比丘遮比丘尼說",
    "T23n1435_041:0296b04": "戒、自恣、受教誡法，餘比丘便聽，以是事故鬪",
    "T23n1435_041:0296b05": "諍起。諸比丘不知云何？是事白佛，佛言：「是遮",
    "T23n1435_041:0296b06": "比丘應聽，餘人不應聽。」",
    "T23n1435_041:0296b07": "佛在舍衛國。爾時諸比丘於比丘尼所有過",
    "T23n1435_041:0296b08": "失。諸比丘尼心不喜，作是言：「我等比丘尼所",
    "T23n1435_041:0296b09": "作過失，比丘遮我等說戒、自恣、受教誡法。比",
    "T23n1435_041:0296b10": "丘於我等所作過失，誰能共語？」是事白佛，佛",
    "T23n1435_041:0296b11": "言：「若比丘於比丘尼所作過失，比丘應還向",
    "T23n1435_041:0296b12": "是比丘尼悔過。」佛如是約勅已，比丘悔過向",
    "T23n1435_041:0296b13": "比丘尼，比丘尼不受。是事白佛，佛言：「比丘悔",
    "T23n1435_041:0296b14": "過向比丘尼，比丘尼應受。」",
    "T23n1435_041:0296b15": "佛在舍衛國。爾時有比丘尼於迦留陀夷所",
    "T23n1435_041:0296b16": "作過失，迦留陀夷遮受教誡法竟出界去。諸",
    "T23n1435_041:0296b17": "比丘尼言：「汝何不悔過向迦留陀夷？」是比丘",
    "T23n1435_041:0296b18": "尼言：「遮我教誡法已出界去，向誰悔過？」諸",
    "T23n1435_041:0296b19": "比丘尼不知云何？是事白佛，佛言：「從今比丘",
    "T23n1435_041:0296b20": "遮比丘尼，不應出界去。若出界，得突吉羅。」佛",
    "T23n1435_041:0296b21": "在舍衛國。爾時王園比丘尼，精舍有剃髮師",
    "T23n1435_041:0296b22": "與比丘尼剃髮，誘誑一式叉摩尼壞出家心，",
    "T23n1435_041:0296b23": "如是誘誑第二、第三人，以是事故尼僧減少。",
    "T23n1435_041:0296b24": "諸比丘尼不知云何？是事白佛，佛言：「剃鬚",
    "T23n1435_041:0296b25": "時應令一善比丘尼在邊立看。」",
    "T23n1435_041:0296b26": "佛在王舍城。爾時助提婆達多比丘尼賃房",
    "T23n1435_041:0296b27": "舍，後責價時得苦惱。諸居士呵責言：「汝等",
    "T23n1435_041:0296b28": "出家，何以賃舍？」是事白佛，佛言：「從今諸比丘",
    "T23n1435_041:0296b29": "尼不得賃舍。若賃，得突吉羅。」",
    "T23n1435_041:0296c01": "佛在王舍城。爾時助提婆達多比丘尼，以治",
    "T23n1435_041:0296c02": "身具治身。諸居士呵責言：「諸比丘尼自言：『善",
    "T23n1435_041:0296c03": "好有功德。』以治身具治身，如王夫人、大臣",
    "T23n1435_041:0296c04": "婦。」是事白佛，佛言：「諸比丘尼，不應以治身具",
    "T23n1435_041:0296c05": "治身。若治，突吉羅。」有比丘尼，便以瓦石手拳",
    "T23n1435_041:0296c06": "自治身。是事白佛，佛言：「不應以瓦石手拳治",
    "T23n1435_041:0296c07": "身。若以是物自治身，得突吉羅。」佛言：「略說比",
    "T23n1435_041:0296c08": "丘尼，不應以一切物治身。若治，突吉羅。」",
    "T23n1435_041:0296c09": "佛在舍衛國。爾時自恣時，兩部僧和合。爾時",
    "T23n1435_041:0296c10": "驅式叉摩尼、沙彌、沙彌尼出，自相謂言：「汝等",
    "T23n1435_041:0296c11": "知不？何故驅我等出？今夜是等共集一處，",
    "T23n1435_041:0296c12": "各隨所喜共和合故。」諸比丘聞是事心不喜，",
    "T23n1435_041:0296c13": "是事白佛。佛言：「從今比丘尼，不應夜來自恣。",
    "T23n1435_041:0296c14": "諸比丘尼，應早起來從比丘作自恣。」",
    "T23n1435_041:0296c15": "爾時諸比丘尼多，五百餘人一一自恣，食時",
    "T23n1435_041:0296c16": "已過。是事白佛，佛言：「從今諸比丘尼，不應一",
    "T23n1435_041:0296c17": "一從比丘僧自恣。應一比丘尼代一切比丘尼",
    "T23n1435_041:0296c18": "僧從比丘僧自恣。代自恣法者，代自恣人",
    "T23n1435_041:0296c19": "從坐起，脫革屣、胡跪、合掌，作是言：『比丘尼",
    "T23n1435_041:0296c20": "僧和合，禮大德僧足，問訊少病少惱起居安",
    "T23n1435_041:0296c21": "不？』問訊已作是言：『大德僧憶念！我等三月",
    "T23n1435_041:0296c22": "安居竟，我等今求大德說見聞疑罪。僧憐愍",
    "T23n1435_041:0296c23": "故，大德僧為我等說罪者，增長善法。』第二",
    "T23n1435_041:0296c24": "亦應言：『大德僧憶念！和合比丘尼僧稽首",
    "T23n1435_041:0296c25": "禮大德僧足，問訊少病少惱起居安不？』問訊",
    "T23n1435_041:0296c26": "已作是言：『我等三月安居竟，今求僧自恣說",
    "T23n1435_041:0296c27": "見聞疑罪。僧憐愍故，大德僧為我等說罪",
    "T23n1435_041:0296c28": "者，增長善法。』第三亦應言：『大德僧憶念！和合",
    "T23n1435_041:0296c29": "比丘尼僧稽首禮大德僧足，問訊少病少惱",
    "T23n1435_041:0297a01": "起居安不？』問訊已作是言：『我等三月安居竟，",
    "T23n1435_041:0297a02": "今求僧自恣說見聞疑罪。僧憐愍故，大德僧",
    "T23n1435_041:0297a03": "為我等說罪者，增長善法。』」",
    "T23n1435_041:0297a04": "佛在舍衛國。爾時有一居士，請佛及二部僧",
    "T23n1435_041:0297a05": "明日食，佛默然受。居士知佛受已，頭面禮足",
    "T23n1435_041:0297a06": "右遶而去，還自舍通夜辦種種多美飲食。早",
    "T23n1435_041:0297a07": "起敷座，遣使白佛：「時到，食具已辦，唯聖知",
    "T23n1435_041:0297a08": "時。」佛及二部僧入其舍，諸比丘尼隨智慧多",
    "T23n1435_041:0297a09": "者先坐。是居士見佛及二部僧坐已，自手行",
    "T23n1435_041:0297a10": "水欲下飲食，助提婆達多比丘尼語居士言：",
    "T23n1435_041:0297a11": "「此比丘尼是第一上座，此是第二上座，此是",
    "T23n1435_041:0297a12": "持律，此是持阿毘曇。」居士言：「我等不知不",
    "T23n1435_041:0297a13": "識，誰是第一上座、第二上座、持律、持阿毘曇？",
    "T23n1435_041:0297a14": "多有飯食足飽一切，莫散亂語。汝若不止者，",
    "T23n1435_041:0297a15": "汝等起行食，我等當坐。」佛遙見比丘尼作是",
    "T23n1435_041:0297a16": "語，聞居士呵責，食後以是事故集比丘僧，語",
    "T23n1435_041:0297a17": "諸比丘：「從今聽諸比丘尼隨上座次第坐。」",
    "T23n1435_041:0297a18": "佛在舍衛國。爾時有居士，請佛及二部僧明",
    "T23n1435_041:0297a19": "日食，佛默然受。居士知佛受已，頭面禮足右",
    "T23n1435_041:0297a20": "遶而去，還自舍通夜辦種種多美飲食。早起",
    "T23n1435_041:0297a21": "敷座，遣使白佛：「時到，食具已辦，唯聖知時。」",
    "T23n1435_041:0297a22": "佛及二部僧入其舍。有比丘尼，問一比丘尼：",
    "T23n1435_041:0297a23": "「汝幾歲？」答言：「小住，當問和上尼、阿闍梨尼、",
    "T23n1435_041:0297a24": "共活尼。」即往問和上尼、阿闍梨尼、共活尼言：",
    "T23n1435_041:0297a25": "「我幾歲？」和上尼等答言：「我等疑忘。」諸比丘尼",
    "T23n1435_041:0297a26": "不知云何？是事白佛，佛言：「上座兩三人，應問",
    "T23n1435_041:0297a27": "次第坐，餘不憶念者但坐。」",
    "T23n1435_041:0297a28": "佛在舍衛國。爾時有比丘尼，上山至阿練若",
    "T23n1435_041:0297a29": "處，欲受教誡故，遇賊剝衣裸形。諸比丘尼",
    "T23n1435_041:0297b01": "不知云何？是事白佛，佛言：「諸比丘尼應住聚",
    "T23n1435_041:0297b02": "落中待比丘。」比丘尼聚落中待，有比丘入聚",
    "T23n1435_041:0297b03": "落乞食，從餘道還山阿練若處，日已向中，",
    "T23n1435_041:0297b04": "諸比丘尼垂當斷食。是事白佛，佛言：「應二",
    "T23n1435_041:0297b05": "人共行。」即二人共行。二人不知法，所可至處",
    "T23n1435_041:0297b06": "看彩畫舍。比丘問言：「汝等欲受教誡耶？」答",
    "T23n1435_041:0297b07": "言：「如是。」是事白佛，佛言：「應遣二知法了了",
    "T23n1435_041:0297b08": "比丘尼受教誡。」即遣二知法了了比丘尼。",
    "T23n1435_041:0297b09": "是二比丘尼欲令一切比丘僧和合，我等當",
    "T23n1435_041:0297b10": "受教誡。是事白佛，佛言：「不須一切僧和合，",
    "T23n1435_041:0297b11": "隨所見比丘，應受教誡。」餘時到比丘所，有",
    "T23n1435_041:0297b12": "欲教誡者、有不欲者，不欲者便捨起去，諸",
    "T23n1435_041:0297b13": "比丘尼即便隨去。諸居士在僧坊者，作是言：",
    "T23n1435_041:0297b14": "「比丘尼欲行婬欲，比丘不欲故捨起去。」諸比",
    "T23n1435_041:0297b15": "丘不知云何？是事白佛，佛言：「比丘不應起去。",
    "T23n1435_041:0297b16": "若不欲者應言：『我不能教誡比丘尼。』」",
    "T23n1435_041:0297b17": "佛在舍衛國。諸比丘尼受教誡法，還說戒",
    "T23n1435_041:0297b18": "竟，明日詣僧坊不知報誰？是事白佛，佛言：",
    "T23n1435_041:0297b19": "「隨受教誡比丘，應還報是人。」時是比丘尼",
    "T23n1435_041:0297b20": "門下立問言：「此中有是人不？」答言：「誰耶？」比丘",
    "T23n1435_041:0297b21": "尼言：「如此者。」「是事不應爾。」諸比丘尼不知云",
    "T23n1435_041:0297b22": "何？是事白佛，佛言：「比丘尼應問所教誡比",
    "T23n1435_041:0297b23": "丘名字、種姓，善好憶持。應問言：『某比丘和上、",
    "T23n1435_041:0297b24": "某比丘阿闍梨、某比丘弟子。』」",
    "T23n1435_041:0297b25": "佛在舍衛國。爾時比丘尼僧，得裮布施，諸",
    "T23n1435_041:0297b26": "比丘尼不受，作是言：「佛未聽我等畜裮。」是",
    "T23n1435_041:0297b27": "事白佛，佛言：「從今聽比丘尼僧受裮施，私",
    "T23n1435_041:0297b28": "亦受。」",
    "T23n1435_041:0297b29": "佛在舍衛國。爾時有比丘尼乞食時，手持鉢",
    "T23n1435_041:0297c01": "食巷中行，屋上有毒蛇，屎墮食中。比丘尼",
    "T23n1435_041:0297c02": "噉是食，毒發垂死，是事白佛，佛言：「應作蓋覆",
    "T23n1435_041:0297c03": "食器上。」",
    "T23n1435_041:0297c04": "佛在王舍城。爾時助提婆達多比丘尼，背上",
    "T23n1435_041:0297c05": "負物，似畜生負馱。是事白佛，佛言：「從今諸比",
    "T23n1435_041:0297c06": "丘尼，不應背上負物。若負物者，突吉羅。」",
    "T23n1435_041:0297c07": "佛在王舍城。爾時助提婆達多比丘尼，客",
    "T23n1435_041:0297c08": "作華鬘，責價時受苦惱。諸居士呵責",
    "T23n1435_041:0297c09": "言：「汝等出家，何用客作華鬘？」是事白佛，佛",
    "T23n1435_041:0297c10": "言：「從今不聽比丘尼客作華鬘。客作者，突",
    "T23n1435_041:0297c11": "吉羅。」",
    "T23n1435_041:0297c12": "佛在王舍城。爾時助提婆達多比丘尼，畜盛",
    "T23n1435_041:0297c13": "大便器，銅盤、澡盤、銅杓。諸居士呵責言：「諸",
    "T23n1435_041:0297c14": "比丘尼自言：『善好有德。』畜如是器，如王夫人、",
    "T23n1435_041:0297c15": "大臣婦。」是事白佛，佛言：「從今不聽比丘尼畜",
    "T23n1435_041:0297c16": "銅盔盛大便器，銅盤、澡盤、銅杓。若畜，突吉",
    "T23n1435_041:0297c17": "羅。不犯者，畜銅水瓶、銅澡罐、銅蓋。」",
    "T23n1435_041:0297c18": "佛在舍衛國。有比丘尼作酒，居士言：「汝等出",
    "T23n1435_041:0297c19": "家人，何以作酒？」有少欲知足比丘尼，聞是事",
    "T23n1435_041:0297c20": "心不喜，以是事白佛。佛以是事集比丘僧，",
    "T23n1435_041:0297c21": "集僧已語諸比丘：「從今比丘尼不得作酒。作",
    "T23n1435_041:0297c22": "酒者，突吉羅。」",
    "T23n1435_041:0297c23": "佛在舍衛國。爾時諸婦人新來不久，其夫出",
    "T23n1435_041:0297c24": "行死，是諸婦人捨舍市肆，出家作比丘尼。",
    "T23n1435_041:0297c25": "作比丘尼已，賃舍與他住，後索價時受諸苦",
    "T23n1435_041:0297c26": "惱。諸居士呵責言：「汝等出家，何用賃舍？」是事",
    "T23n1435_041:0297c27": "白佛，佛言：「從今不聽比丘尼賃舍市肆。若賃",
    "T23n1435_041:0297c28": "與他者，突吉羅。」",
    "T23n1435_041:0297c29": "佛在舍衛國。爾時偷羅難陀比丘尼，著新踈",
    "T23n1435_041:0298a01": "衣，市巷多人中行，內身露現。諸居士言：「善",
    "T23n1435_041:0298a02": "女是名何衣？」答言：「是名新踈衣。」諸居士呵責",
    "T23n1435_041:0298a03": "言：「諸比丘尼自言：『善好有德。』云何著新踈衣，",
    "T23n1435_041:0298a04": "如王夫人、如大臣婦。」是事白佛，佛言：「從今不",
    "T23n1435_041:0298a05": "聽比丘尼著薄踈衣。著者，突吉羅。」",
    "T23n1435_041:0298a06": "佛在王舍城。爾時有助提婆達多比丘尼，在",
    "T23n1435_041:0298a07": "女人洗處浴。諸居士呵責言：「諸比丘尼自言：",
    "T23n1435_041:0298a08": "『善好有德。』在女人洗處浴，如王夫人、大臣婦。」",
    "T23n1435_041:0298a09": "是事白佛，佛言：「從今不聽諸比丘尼，女人洗",
    "T23n1435_041:0298a10": "處浴。若浴，突吉羅。」",
    "T23n1435_041:0298a11": "佛在舍衛國。爾時偷羅難陀比丘尼，用澡豆",
    "T23n1435_041:0298a12": "浴身入女根中。是事白佛，佛言：「從今不聽比",
    "T23n1435_041:0298a13": "丘尼用澡豆浴。用者，突吉羅。」",
    "T23n1435_041:0298a14": "佛在舍衛國。爾時偷羅難陀比丘尼，水中逆",
    "T23n1435_041:0298a15": "行，諸比丘尼問言：「汝何以逆水行？」答言：「欲受",
    "T23n1435_041:0298a16": "觸樂。」是事白佛，佛言：「從今不聽比丘尼水中",
    "T23n1435_041:0298a17": "逆行。若逆水行，突吉羅。」",
    "T23n1435_041:0298a18": "佛在王舍城。爾時助提婆達多比丘尼，畜雜",
    "T23n1435_041:0298a19": "色莊嚴鉢支，諸居士呵責言：「諸比丘尼自言：",
    "T23n1435_041:0298a20": "『善好有德。』畜雜色鉢支，如王夫人、大臣婦。」",
    "T23n1435_041:0298a21": "是事白佛，佛言：「從今不聽比丘尼畜雜色鉢",
    "T23n1435_041:0298a22": "支。若畜，突吉羅。」",
    "T23n1435_041:0298a23": "佛在舍衛國。爾時比丘尼僧，得水精器布施，",
    "T23n1435_041:0298a24": "諸比丘尼不受：「我何用是為？」是事白佛，佛言：",
    "T23n1435_041:0298a25": "「從今聽比丘尼受水精器，作僧水器用。」",
    "T23n1435_041:0298a26": "後二十法下",
    "T23n1435_041:0298a27": "佛在舍衛國。有乞食比丘，中前著衣持鉢，入",
    "T23n1435_041:0298a28": "舍衛城乞食。到乞食家入外門，不記識中門，",
    "T23n1435_041:0298a29": "內門亦不記識。還時錯入餘門，謂是出門。入",
    "T23n1435_041:0298b01": "已見一女人仰臥，此女人夢中失不淨，比丘",
    "T23n1435_041:0298b02": "見已慚愧還出。出已此女人夫來，見婦露身",
    "T23n1435_041:0298b03": "臥不淨出，即作此念：「是比丘必共我婦作非",
    "T23n1435_041:0298b04": "梵行。」便往捉比丘言：「比丘汝好耶？共我婦作",
    "T23n1435_041:0298b05": "不淨行。」比丘答言：「不作。」夫言：「何以入我舍",
    "T23n1435_041:0298b06": "耶？」答言：「我謂是可出門。」即罵比丘：「云何入",
    "T23n1435_041:0298b07": "我房戶謂是可出門？」是人即以手脚極打是",
    "T23n1435_041:0298b08": "比丘便放。打比丘聲故，女人即覺，語夫言：「作",
    "T23n1435_041:0298b09": "何物？」答言：「打比丘。」「何以故打？」「以汝故打。」婦",
    "T23n1435_041:0298b10": "語夫言：「此比丘於我無過，我自夢中失不淨。」",
    "T23n1435_041:0298b11": "夫即罵婦：「汝共作不淨事，云何不伏耶？」以",
    "T23n1435_041:0298b12": "手脚打是比丘，勞熟已捨去。是比丘大受苦",
    "T23n1435_041:0298b13": "痛已還去，以是事向諸比丘說。諸比丘以是",
    "T23n1435_041:0298b14": "事向佛廣說。佛以是事集比丘僧已，語諸比",
    "T23n1435_041:0298b15": "丘：「乞食有二種：一者受請、二者不受請。若受",
    "T23n1435_041:0298b16": "請已欲受僧物分者，應捨乞食法已受僧物",
    "T23n1435_041:0298b17": "分。若不捨乞食法受僧物分者，得突吉羅。若",
    "T23n1435_041:0298b18": "受僧物僧物分已，故言：『我乞食。』者，犯妄語",
    "T23n1435_041:0298b19": "波夜提。不受請人若欲受請、若欲受僧物",
    "T23n1435_041:0298b20": "分者，應捨乞食法已受請、受僧物分。若不捨",
    "T23n1435_041:0298b21": "乞食法受請、受僧物分者，得突吉羅。若受請",
    "T23n1435_041:0298b22": "受僧物分已，故言：『我乞食。』者，犯妄語波夜",
    "T23n1435_041:0298b23": "提。」佛言：「從今教汝等乞食法，若比丘乞食時，",
    "T23n1435_041:0298b24": "應學行是法。若欲下床時，應徐下一脚，次下",
    "T23n1435_041:0298b25": "第二脚，安徐起。徐就架上取安陀衛，莫牽，",
    "T23n1435_041:0298b26": "安徐著。著已應左右看，齊正不？若不齊正",
    "T23n1435_041:0298b27": "者更應著，若齊正者止。徐就架上取泥洹",
    "T23n1435_041:0298b28": "僧，莫牽，安徐著。著已左右看，齊正不？若不",
    "T23n1435_041:0298b29": "齊正者更應著，若齊正者止。徐就架上",
    "T23n1435_041:0298c01": "取欝多羅僧，莫牽，安徐著。著已左右看，齊",
    "T23n1435_041:0298c02": "正不？若不齊正者更應著，若齊正者止。",
    "T23n1435_041:0298c03": "徐就架上取僧伽梨，莫牽，安徐著左肩上。",
    "T23n1435_041:0298c04": "徐徐取鉢，莫放地。徐取錫杖，不應曳地。向",
    "T23n1435_041:0298c05": "戶時，安徐推橝開戶徐出。出戶時，莫以衣",
    "T23n1435_041:0298c06": "觸兩邊。出已應左手牽戶扇、右手牽橝。若",
    "T23n1435_041:0298c07": "戶扇在右、橝在左者，以右手牽扇、左手下",
    "T23n1435_041:0298c08": "橝。下橝已應排看堅牢不？若不堅牢更",
    "T23n1435_041:0298c09": "閉，堅牢者止。若共佛行，應在佛後。應白和",
    "T23n1435_041:0298c10": "上，應右遶佛塔、聲聞塔已，徐徐瀉水著鉢",
    "T23n1435_041:0298c11": "中，莫使瓶鉢相觸。應安徐洗鉢，莫使有聲。不",
    "T23n1435_041:0298c12": "得挑水澆鉢底。若僧坊門閉者，應徐却橝",
    "T23n1435_041:0298c13": "開門，安徐出門。出門時，莫以衣觸兩邊。應徐",
    "T23n1435_041:0298c14": "以鉢杖著一處已，徐著一重革屣。應徐取鉢",
    "T23n1435_041:0298c15": "杖，應安徐在道行。行時莫拕曳革屣。近聚",
    "T23n1435_041:0298c16": "落已，徐以鉢杖著一處，應徐取僧伽梨著。著",
    "T23n1435_041:0298c17": "已應看齊正不？若不齊正應更著，若齊",
    "T23n1435_041:0298c18": "正者止。應徐取鉢杖入巷時，不得上下看，",
    "T23n1435_041:0298c19": "應直前。若遙見狂象、狂馬、狂牛、狂狗、狂裸形",
    "T23n1435_041:0298c20": "人者，應避道。若至乞食家，應好識外門、中門、",
    "T23n1435_041:0298c21": "內門相，入庭中住彈指。若無所得，應第二",
    "T23n1435_041:0298c22": "彈指。若復不得，應更三彈指。三彈指已，若",
    "T23n1435_041:0298c23": "得者，應兩手捉鉢曲身受食。若更餘處乞食",
    "T23n1435_041:0298c24": "時，應看日時節。若日故早更乞，若日時至",
    "T23n1435_041:0298c25": "便止。不應上下看，直視前行。若遙見狂象、",
    "T23n1435_041:0298c26": "狂馬、狂牛、狂狗、狂裸形人者應避。出聚落時，",
    "T23n1435_041:0298c27": "徐捉鉢杖著一處。徐取僧伽梨，中牒抖擻",
    "T23n1435_041:0298c28": "著右肩上，徐取鉢杖。若先到食處，應敷座",
    "T23n1435_041:0298c29": "床，取揩脚物、拭脚物、安水瓨、水瓶，應掃灑",
    "T23n1435_041:0299a01": "食處塗地。若和上、阿闍梨在食處者，若得好",
    "T23n1435_041:0299a02": "食，先與和上阿闍梨。與飲時莫令指入器",
    "T23n1435_041:0299a03": "中。若在後者，應舉床座、舉揩脚物、拭脚物、",
    "T23n1435_041:0299a04": "安水瓨、水瓶，掃灑除糞還入房中。入房中",
    "T23n1435_041:0299a05": "時，應牽橝閉戶就床座，徐徐攝一脚，次攝",
    "T23n1435_041:0299a06": "一脚，結加趺坐，思惟法行。」",
    "T23n1435_041:0299a07": "佛在舍衛國。爾時一長者有好蘆蔔，是長者",
    "T23n1435_041:0299a08": "為蘆蔔故，請佛及僧怛鉢那，佛默然受。知",
    "T23n1435_041:0299a09": "佛受已，還家竟夜辦種種多美飲食，晨朝敷",
    "T23n1435_041:0299a10": "座往白：「時到，佛自知時。」佛與比丘僧往入其",
    "T23n1435_041:0299a11": "舍坐已，長者自手行水自行蘆蔔根，諸比丘",
    "T23n1435_041:0299a12": "嚼蘆蔔根作聲。有一比丘先是伎兒，見食作",
    "T23n1435_041:0299a13": "聲即便起舞。時有比丘笑，蘆蔔根從口鼻",
    "T23n1435_041:0299a14": "中出。諸居士呵責言：「諸沙門釋子自言：『善好",
    "T23n1435_041:0299a15": "有德。』云何使他笑如伎兒？」佛見是比丘作如",
    "T23n1435_041:0299a16": "是事、諸居士呵責，食已還去。佛以是事集比",
    "T23n1435_041:0299a17": "丘僧，知而故問是比丘：「汝以何心作？」答言：「以",
    "T23n1435_041:0299a18": "二事故：一者看他、二者欲令笑。」佛言：「為看他",
    "T23n1435_041:0299a19": "故無罪。為笑故，突吉羅。」佛語諸比丘：「從今",
    "T23n1435_041:0299a20": "已若先未噉熟食，不得噉菜果。若先噉者，",
    "T23n1435_041:0299a21": "突吉羅。」",
    "T23n1435_041:0299a22": "佛在舍衛國。新造祇洹竟，諸居士辦供具，多",
    "T23n1435_041:0299a23": "諸比丘來，千二百五十人。諸比丘亂入、亂坐、",
    "T23n1435_041:0299a24": "亂食、亂起、亂去，諸居士呵責言：「有餘沙門、婆",
    "T23n1435_041:0299a25": "羅門，次第入、次第坐、次第食、次第起、次第去。",
    "T23n1435_041:0299a26": "是沙門釋子自言：『善好有德。』亂入、亂坐、亂食、",
    "T23n1435_041:0299a27": "亂起、亂去，不知誰得？誰不得？誰重得？」諸比丘",
    "T23n1435_041:0299a28": "不知云何？是事白佛。佛言：「從今日應次第入、",
    "T23n1435_041:0299a29": "次第坐、次第食、次第起、次第去。」時諸比丘次",
    "T23n1435_041:0299b01": "第入、次第坐、次第食、次第起、次第去，時默然",
    "T23n1435_041:0299b02": "入、默然坐、默然食、默然起、默然去。諸居士呵",
    "T23n1435_041:0299b03": "責言：「有餘沙門、婆羅門，讚唄呪願讚歎。沙",
    "T23n1435_041:0299b04": "門釋子自言：『善好有德。』默然入、默然坐、默然",
    "T23n1435_041:0299b05": "食、默然起、默然去，我等不知食好不好？」諸比",
    "T23n1435_041:0299b06": "丘不知云何？是事白佛，佛言：「從今食時，應唄",
    "T23n1435_041:0299b07": "呪願讚歎。」諸比丘不知誰應作，佛言：「上座作。」",
    "T23n1435_041:0299b08": "爾時偷羅難陀少學寡聞，時為上座，佛言：",
    "T23n1435_041:0299b09": "「若上座不能，次第二應作。第二不能，第三應",
    "T23n1435_041:0299b10": "作。如是次第，能者應作。」",
    "T23n1435_041:0299b11": "佛在舍衛國。時諸女人次第請佛及僧，辦種",
    "T23n1435_041:0299b12": "種飲食。諸比丘食已，不唄不呪願而去。諸",
    "T23n1435_041:0299b13": "女人作是言：「我等女人薄福，誰當為我等唄",
    "T23n1435_041:0299b14": "呪願讚歎？」諸比丘不知云何？是事白佛，佛言：",
    "T23n1435_041:0299b15": "「從今亦應為女人唄呪願讚歎。若無淨人者，",
    "T23n1435_041:0299b16": "留上座四人住。」住時諸上座吐悶，問佛，佛",
    "T23n1435_041:0299b17": "言：「應語諸女人已去。」",
    "T23n1435_041:0299b18": "佛在舍衛國。有一比丘名曼頭羅，是婆羅",
    "T23n1435_041:0299b19": "門種，出家作比丘患下，作是念：「云何數數用",
    "T23n1435_041:0299b20": "水洗？」佛言：「應以物拭。」拭時用一葉拭，拭已",
    "T23n1435_041:0299b21": "不淨，佛言：「應用兩重。」用兩重拭時，一重舒污",
    "T23n1435_041:0299b22": "手，佛言：「應截屈處。」時截處傷大便道，佛言：",
    "T23n1435_041:0299b23": "「不應截，應用一枚淨拭。」拭時擲棄著廁中，",
    "T23n1435_041:0299b24": "著已廁滿，佛言：「應著一處。」時淨葉、不淨葉共",
    "T23n1435_041:0299b25": "著一處，取時污手，佛言：「右邊安淨葉，左邊棄",
    "T23n1435_041:0299b26": "不淨葉。」著一處時大聚，佛言：「除却。」除却時吐",
    "T23n1435_041:0299b27": "逆，佛言：「應安器。若滿，遠棄餘處。」",
    "T23n1435_041:0299b28": "佛在王舍城。爾時六群比丘，洗脚處嚼楊枝，",
    "T23n1435_041:0299b29": "後比丘來見不淨吐逆。諸比丘不知云何？是",
    "T23n1435_041:0299c01": "事白佛。佛以是事集僧，知而故問六群比丘：",
    "T23n1435_041:0299c02": "「汝實作是事不？」答言：「實作。世尊！」佛以種種因",
    "T23n1435_041:0299c03": "緣呵責六群比丘：「云何名比丘，僧洗脚處嚼",
    "T23n1435_041:0299c04": "楊枝？」呵已語諸比丘：「從今佛前不得嚼楊枝。",
    "T23n1435_041:0299c05": "和上阿闍梨前、一切上座前、佛塔前、聲聞塔",
    "T23n1435_041:0299c06": "前。溫室、講堂、厨下、大門前、廁邊安水處、小便",
    "T23n1435_041:0299c07": "處、浴室中多人行處，不得嚼楊枝。嚼者，突",
    "T23n1435_041:0299c08": "吉羅。不犯者，同歲比丘前不犯。」",
    "T23n1435_041:0299c09": "佛在王舍城。有裸形外道病疥瘙，往語耆",
    "T23n1435_041:0299c10": "婆：「治我此病。」答言：「浴室中洗乃可得差。」外道",
    "T23n1435_041:0299c11": "作是言：「我是外道，裸形無所著，何由得浴",
    "T23n1435_041:0299c12": "室洗耶？」耆婆言：「頗有親里相識比丘不？」答言：",
    "T23n1435_041:0299c13": "「無。」耆婆言：「唯得浴室洗可差。」是外道即往到",
    "T23n1435_041:0299c14": "竹園，問新學比丘及沙彌言：「汝等何時浴室",
    "T23n1435_041:0299c15": "洗耶？」答言：「某日。」時外道屈指數日，或擲石數",
    "T23n1435_041:0299c16": "日、或作籌數日，若干日已過、若干日在。到浴",
    "T23n1435_041:0299c17": "日，來至入竹園，在一面立，看諸比丘云何入",
    "T23n1435_041:0299c18": "浴室洗，或有比丘著衣入、或有以泥塗身",
    "T23n1435_041:0299c19": "入。是外道即以泥塗身入，如似老上座。諸",
    "T23n1435_041:0299c20": "比丘作是念：「是上座比丘從何處來？」共相謂",
    "T23n1435_041:0299c21": "言：「上座來，與上座床。」即便與床，盛滿器水著",
    "T23n1435_041:0299c22": "前。汗出已，諸比丘亦與揩脚髀膊胸背。舉",
    "T23n1435_041:0299c23": "身揩已，疥瘙即除，身得清淨。清淨已，喚擔",
    "T23n1435_041:0299c24": "衣來與上座，是外道言：「汝等不好，用著衣為？」",
    "T23n1435_041:0299c25": "諸比丘言：「不善。」「將不與外道洗耶？」諸比丘不",
    "T23n1435_041:0299c26": "知云何？是事白佛，佛言：「從今日露身不得",
    "T23n1435_041:0299c27": "揩，他亦不得揩露身者，兩露身亦不得相揩。",
    "T23n1435_041:0299c28": "比丘闇中不得作禮、不得禮覆面者、不得禮",
    "T23n1435_041:0299c29": "睡者、不得禮入三昧者、不得禮嚼楊枝者，",
    "T23n1435_041:0300a01": "自嚼楊枝亦不得作禮。自洗面不得作禮，亦",
    "T23n1435_041:0300a02": "不得向洗面者禮。自食時不得禮，不得禮食",
    "T23n1435_041:0300a03": "者。自縫衣時不得禮，不得向縫衣者作",
    "T23n1435_041:0300a04": "禮。自剃髮時不得作禮，亦不得禮剃髮者。自",
    "T23n1435_041:0300a05": "在高處不得禮下處、下處亦不得禮高處。佛",
    "T23n1435_041:0300a06": "前不得禮人、佛塔前、聲聞塔前亦不得禮人。",
    "T23n1435_041:0300a07": "大小便處、取水處、浴室乃至不安隱處，皆不",
    "T23n1435_041:0300a08": "得禮。在道行時不得禮，若至心欲禮者，語：",
    "T23n1435_041:0300a09": "『上座住，我欲禮。』若住者應禮，不住者不應",
    "T23n1435_041:0300a10": "禮。」",
    "T23n1435_041:0300a11": "佛在舍衛國。有客比丘暮來，次得空房舍。時",
    "T23n1435_041:0300a12": "床上有盤蛇睡，比丘不看便坐蛇上，為",
    "T23n1435_041:0300a13": "蛇所螫與蛇俱死。經五六日有青蠅出，諸比",
    "T23n1435_041:0300a14": "丘見蠅出入，共相謂言：「此房中有青蠅出，",
    "T23n1435_041:0300a15": "當入看來。」入已便見，作是言：「是比丘必坐",
    "T23n1435_041:0300a16": "是蛇上，為蛇所螫二俱死耳。」諸比丘不知",
    "T23n1435_041:0300a17": "云何？是事白佛。佛以是事集比丘僧，語諸",
    "T23n1435_041:0300a18": "比丘：「從今教客比丘儀法。若客比丘到僧",
    "T23n1435_041:0300a19": "坊中，應偏袒著衣，著泥洹僧，高應下著，衣",
    "T23n1435_041:0300a20": "囊在右肩上，應轉著左肩上。若杖、油囊、革",
    "T23n1435_041:0300a21": "屣、針筒在右手中，應移左手中。若欲大小",
    "T23n1435_041:0300a22": "便，應先外却已入僧坊，若得水洗足已入；",
    "T23n1435_041:0300a23": "若不得水，以草樹葉拭足已入。若門閉應求",
    "T23n1435_041:0300a24": "開門，若開應入；若不開，僧坊外有牆塹刺棘，",
    "T23n1435_041:0300a25": "應在現處立，一心淨持威儀，作大人相起他",
    "T23n1435_041:0300a26": "善心。若見舊比丘應問：『此僧坊中有若干歲",
    "T23n1435_041:0300a27": "比丘房不？』若言：『有。』即語：『開門。』已入又問：『是房",
    "T23n1435_041:0300a28": "中為有人不？』若言：『空。』應問：『用何水？』若言：『井",
    "T23n1435_041:0300a29": "水。』應索盥及繩掃篲，應開房戶彈指。若有",
    "T23n1435_041:0300b01": "毒蛇彈指令去，當徐往出枕、被褥、床榻、覆",
    "T23n1435_041:0300b02": "地物。出已應掃灑塗地，抖擻床席、被褥、枕、",
    "T23n1435_041:0300b03": "覆地物，覓蟲已還敷如本。洗脚瓫、常用水瓶",
    "T23n1435_041:0300b04": "皆著水，持革屣至水邊浣。拭革屣物捩曬",
    "T23n1435_041:0300b05": "已，捉革屣先拭前頭、次拭後、中拭帶。若水",
    "T23n1435_041:0300b06": "器在左邊，應左手取水右手洗足；若在右",
    "T23n1435_041:0300b07": "邊，右手取水左手洗足。洗足已著革屣入",
    "T23n1435_041:0300b08": "房，閉門下橝却坐繩床，先攝一脚、次攝一",
    "T23n1435_041:0300b09": "脚。攝已大坐正觀諸法。地了時應問舊比丘：",
    "T23n1435_041:0300b10": "『此僧坊中，有前食、無前食？有時食、無時食？何",
    "T23n1435_041:0300b11": "處有惡狗、惡牛、大童女、寡婦家？何處是僧羯",
    "T23n1435_041:0300b12": "磨學家、覆鉢羯磨家？何處可行？何處不可行？』",
    "T23n1435_041:0300b13": "問是事已，應行乞食。若客比丘欲去時，以",
    "T23n1435_041:0300b14": "灌繩掃篲還付本主，摒擋臥具，閉門下",
    "T23n1435_041:0300b15": "橝已去。」",
    "T23n1435_041:0300b16": "佛在阿毘羅國。時新作僧伽藍，有比丘作",
    "T23n1435_041:0300b17": "匠，著僧伽梨輦石、輦墼、輦草、輦泥，以手泥",
    "T23n1435_041:0300b18": "壁。黑泥、糠泥、污灑泥壁，赤色泥、白色泥塗",
    "T23n1435_041:0300b19": "壁。灑掃僧坊塗地故污衣，著是污衣入聚落",
    "T23n1435_041:0300b20": "乞食。諸居士呵責：「有餘沙門、婆羅門，著淨衣",
    "T23n1435_041:0300b21": "入聚落乞食。是沙門釋子自言：『善好有德。』著",
    "T23n1435_041:0300b22": "是污衣入聚落乞食，如壓油人。」是中有比",
    "T23n1435_041:0300b23": "丘少欲知足行頭陀，聞是事心不喜，以是事",
    "T23n1435_041:0300b24": "白佛。佛以是事集比丘僧，語諸比丘：「從今不",
    "T23n1435_041:0300b25": "得著僧伽梨輦石、輦泥、輦草、泥塗壁，以手",
    "T23n1435_041:0300b26": "塗壁糠泥污灑塗壁，黑色、赤白色塗壁掃",
    "T23n1435_041:0300b27": "灑僧坊塗地。不得脚躡僧伽梨、不得敷僧伽",
    "T23n1435_041:0300b28": "梨坐、不得臥僧伽梨上、不得襯身著僧伽",
    "T23n1435_041:0300b29": "梨。著僧伽梨，如著僧伽梨法。著欝多羅僧，",
    "T23n1435_041:0300c01": "如著欝多羅僧法。著安陀衛，如著安陀衛",
    "T23n1435_041:0300c02": "法。以三種壞色作淨，不得著五種純色衣，除",
    "T23n1435_041:0300c03": "納衣。若比丘貧少衣，不能得割截衣，衣上安",
    "T23n1435_041:0300c04": "牒，若五、若七、若九、若十一、若十三、若十五、若",
    "T23n1435_041:0300c05": "過十五。若能得，應割截作僧伽梨、欝多羅僧、",
    "T23n1435_041:0300c06": "安陀衛，是為衣法。」",
    "T23n1435_041:0300c07": "佛在王舍城。有大僧坊，初夜、中夜、後夜，多",
    "T23n1435_041:0300c08": "有客比丘，一切時來宿，晨朝便去。上座問",
    "T23n1435_041:0300c09": "下坐言：「何以無客比丘？」答言：「有。」「何以不來見",
    "T23n1435_041:0300c10": "上座？我等不知彼人來去。」諸比丘不知云何？",
    "T23n1435_041:0300c11": "是事白佛，佛言：「若客比丘來，應先禮拜上座。」",
    "T23n1435_041:0300c12": "時彼僧坊有千二百五十比丘，客比丘一一",
    "T23n1435_041:0300c13": "禮拜過初夜，道行疲極不能得遍。諸比丘不",
    "T23n1435_041:0300c14": "知云何？是事白佛，佛言：「應問訊四上座。」有客",
    "T23n1435_041:0300c15": "比丘暮來問：「第一上座在何處？」答言：「在耆",
    "T23n1435_041:0300c16": "闍崛坊。」又問：「第二上座復在何處？」答言：「在毘",
    "T23n1435_041:0300c17": "伽羅坊。」又問：「第三上座在何處？」答言：「在貴守",
    "T23n1435_041:0300c18": "陀羅坊。」又問：「第四上座在何處？」答言：「在薩",
    "T23n1435_041:0300c19": "多訶求坊。」往問訊時，道中有師子、虎狼畏，",
    "T23n1435_041:0300c20": "豹、熊羆、多羅剎等畏。諸比丘不知云何？是",
    "T23n1435_041:0300c21": "事白佛。佛言：「隨所入坊舍中，即禮彼四上",
    "T23n1435_041:0300c22": "座。」禮時在大坊舍門外住立久，迷悶吐逆",
    "T23n1435_041:0300c23": "不樂。諸比丘不知云何？是事白佛，佛言：「若",
    "T23n1435_041:0300c24": "時得見上座者應禮，不時得見者則止。」",
    "T23n1435_041:0300c25": "佛在舍衛國。憍薩羅國阿練若處，有一比丘",
    "T23n1435_041:0300c26": "在中住。時賊來入僧坊，見是比丘在閣上，即",
    "T23n1435_041:0300c27": "遣人將是比丘來下。時彼賊主信敬佛法，作",
    "T23n1435_041:0300c28": "是言：「莫將比丘下，當看有火不？」言：「無。」「有食",
    "T23n1435_041:0300c29": "不？」言：「無。」「有水不？」言：「無。」共相謂言：「是沙門釋子",
    "T23n1435_041:0301a01": "清淨。看洗脚處有水不？」言：「無。」「看淨水瓶、常用",
    "T23n1435_041:0301a02": "水瓶有水不？」言：「無。」作是言：「將是比丘來。」即",
    "T23n1435_041:0301a03": "將來下，問言：「大德！有火不？」答言：「無。」「有鑽火",
    "T23n1435_041:0301a04": "具不？欲鑽火。」答言：「無。」「大德！我等飢，有食不？」",
    "T23n1435_041:0301a05": "答言：「無。」問：「有食器不？我欲作食。」答言：「無。」「大",
    "T23n1435_041:0301a06": "德！我等渴，有水不？」答言：「無。」「有取水器不？」答",
    "T23n1435_041:0301a07": "言：「無。」「大德！是沙門釋子清淨，有洗脚水不？有",
    "T23n1435_041:0301a08": "淨水瓶、常用水瓶不？」答言：「無。」又問：「大德！我欲",
    "T23n1435_041:0301a09": "至彼聚落，示教我道處。」答言：「不知。」又問：「時",
    "T23n1435_041:0301a10": "節早晚？」答言：「不知。」又問：「今是何日？」答言：「不",
    "T23n1435_041:0301a11": "知。」又言：「作唄？」答言：「不能。」又言：「呪願？」答言：「不",
    "T23n1435_041:0301a12": "能。」又言：「讚法？」答言：「不能。」是賊共相謂言：「此",
    "T23n1435_041:0301a13": "阿練若比丘，無一阿練若法，是比丘當不能",
    "T23n1435_041:0301a14": "自活故出家，當熟打之。」即以手脚打是比",
    "T23n1435_041:0301a15": "丘已捨去。是比丘大受苦惱，以是事語諸比",
    "T23n1435_041:0301a16": "丘，諸比丘以是事白佛。佛以是事集比丘僧，",
    "T23n1435_041:0301a17": "語諸比丘：「從今當教阿練若比丘儀法。應學",
    "T23n1435_041:0301a18": "是法，從今阿練若比丘，有人來先應共語，好",
    "T23n1435_041:0301a19": "正憶念和悅顏色，不應垂頭，應言：『善來。』應畜",
    "T23n1435_041:0301a20": "火及火鑽，應畜食、食器，應畜水、水器，應畜洗",
    "T23n1435_041:0301a21": "脚水、水器，淨水瓶、常用水瓶盛滿水，應知道",
    "T23n1435_041:0301a22": "知日、知時、知夜、知夜分，應知星宿，應學星宿",
    "T23n1435_041:0301a23": "法，應誦修多羅、毘尼、阿毘曇，應學解修多羅、",
    "T23n1435_041:0301a24": "毘尼、阿毘曇，應知初禪、二禪、三禪、四禪、須陀",
    "T23n1435_041:0301a25": "洹、斯陀含、阿那含、阿羅漢果。若未得者，應知",
    "T23n1435_041:0301a26": "誦讀，不應畜日珠月珠，如是法應廣知。應畜",
    "T23n1435_041:0301a27": "禪杖，如《瞿尼沙修多羅》中廣說，應修行之。」",
    "T23n1435_041:0301a28": "佛在舍衛國。阿耆達婆羅門擔釋俱梨餅，往",
    "T23n1435_041:0301a29": "到佛所與佛，佛言：「分與僧。」即分與僧已，在佛",
    "T23n1435_041:0301b01": "前聽呪願，佛為種種說法。諸比丘嚙餅作聲，",
    "T23n1435_041:0301b02": "阿耆達叉手白佛言：「世尊！沙門瞿曇教化一",
    "T23n1435_041:0301b03": "切弟子，皆能受耶？」佛言：「有受者、不受者。」婆",
    "T23n1435_041:0301b04": "羅門言：「實爾，瞿曇！有為法者、有為食者。」佛為",
    "T23n1435_041:0301b05": "阿耆達種種說法，示教利喜已默然。時阿耆",
    "T23n1435_041:0301b06": "達聞佛說法示教利喜已，從坐起禮佛足右",
    "T23n1435_041:0301b07": "遶而去。去不久佛以是事集比丘僧，語諸",
    "T23n1435_041:0301b08": "比丘：「從今說法時、呪願時、讚法時不得食。食",
    "T23n1435_041:0301b09": "者，突吉羅。」",
    "T23n1435_041:0301b10": "佛在波羅[木*奈]國。佛中前著衣持鉢，入波羅",
    "T23n1435_041:0301b11": "[木*奈]城欲乞食。有一新比丘，中前著衣持鉢，先",
    "T23n1435_041:0301b12": "入城乞食。佛遙見是比丘在他門前，是比丘",
    "T23n1435_041:0301b13": "亦見佛，見佛已慚愧低頭。佛乞食還攝衣鉢",
    "T23n1435_041:0301b14": "竟，以是事集比丘僧，語諸比丘：「我今日中前",
    "T23n1435_041:0301b15": "著衣持鉢入城乞食，見一新比丘亦著衣持",
    "T23n1435_041:0301b16": "鉢先入城乞食。我見是比丘，比丘見我故，慚",
    "T23n1435_041:0301b17": "愧低頭。」語諸比丘：「誰中前著衣持鉢入城乞",
    "T23n1435_041:0301b18": "食？」是比丘慚愧，長跪合掌白佛言：「我是。」佛",
    "T23n1435_041:0301b19": "言：「善哉！善哉！見我故慚愧攝情。若見比丘、比",
    "T23n1435_041:0301b20": "丘尼、優婆塞、優婆夷及諸外道沙門、婆羅門，",
    "T23n1435_041:0301b21": "亦應攝情低頭，長夜得安樂。」",
    "T23n1435_041:0301b22": "佛在舍衛國。長老欝提有共行弟子無恭敬",
    "T23n1435_041:0301b23": "心，入僧坊中亦無恭敬心。時長老欝提往",
    "T23n1435_041:0301b24": "到佛所，頭面禮足在一面坐已，白佛言：「世尊！",
    "T23n1435_041:0301b25": "我共行弟子無恭敬心，入僧坊中亦無恭敬",
    "T23n1435_041:0301b26": "心。世尊！云何令弟子於和上有恭敬心？」佛",
    "T23n1435_041:0301b27": "言：「小住，欝提！我問汝時當說。」佛以是事集比",
    "T23n1435_041:0301b28": "丘僧已，語欝提言：「汝欲說者說。」欝提言：「世",
    "T23n1435_041:0301b29": "尊！我共行弟子無恭敬心，入僧坊中亦無恭",
    "T23n1435_041:0301c01": "敬心。云何令弟子於和上有恭敬心？」佛語欝",
    "T23n1435_041:0301c02": "提：「共行弟子於和上應生敬心，入僧坊亦應",
    "T23n1435_041:0301c03": "生敬心。應與和上鉢衣、戶鉤、時藥、時分藥、七",
    "T23n1435_041:0301c04": "日藥、盡形壽藥。若和上作衣時應代作，浣衣",
    "T23n1435_041:0301c05": "時、染衣時、割截衣時、簪衣時、刺衣時、舒展",
    "T23n1435_041:0301c06": "時，皆應代作。若自不能者，應賃他作。若自",
    "T23n1435_041:0301c07": "不能盡作者，亦應借他。若能盡作者應作，",
    "T23n1435_041:0301c08": "不得閑住。」佛語欝提：「若和上欲浴室中洗時，",
    "T23n1435_041:0301c09": "弟子先應辦浴具，著薪著油澡豆。若和上",
    "T23n1435_041:0301c10": "入浴室時，弟子應持浴衣與，攝取所著衣，與",
    "T23n1435_041:0301c11": "床，應與水瓶授杖。若和上少力，弟子應手扶。",
    "T23n1435_041:0301c12": "若大羸劣，應負入浴室，應攝衣著一面、應",
    "T23n1435_041:0301c13": "坐著床上，以水瓫著前。若弟子欲洗時，應白",
    "T23n1435_041:0301c14": "和上向壁洗，應生病想、生藥想。」佛言：「和上汗",
    "T23n1435_041:0301c15": "出時，弟子先應揩脚，次揩膊髀、腰脊、胸背。",
    "T23n1435_041:0301c16": "若和上洗竟，應授衣與，取床取水器取杖，應",
    "T23n1435_041:0301c17": "以薪著竈中。若和上少力者應手扶，若大羸",
    "T23n1435_041:0301c18": "劣應負還房坐床上、應取浴衣舉、應授臥衣、",
    "T23n1435_041:0301c19": "應安大小便器、應安唾器。若弟子更欲洗，",
    "T23n1435_041:0301c20": "應白和上已洗。若最後浴室中洗者，應舉繩",
    "T23n1435_041:0301c21": "床著一處，舉水瓶、水瓨，應以灰覆火，出浴室",
    "T23n1435_041:0301c22": "閉門下橝已去。若欲誦時，至三問能得者，",
    "T23n1435_041:0301c23": "應隨力從和上受，受已在一處憶念思惟。若",
    "T23n1435_041:0301c24": "得者誦，若不得者更問。明日應攝大小便器",
    "T23n1435_041:0301c25": "唾器，棄已應問和上：『須粥須食不？』若言：『須",
    "T23n1435_041:0301c26": "粥。』應安釜器、辦杓、辦匕。若言：『須食。』應辦食、",
    "T23n1435_041:0301c27": "應辦食器。若和上病者，弟子應看若活、若",
    "T23n1435_041:0301c28": "死，應覓隨病食、隨病藥，應取和上物作供養。",
    "T23n1435_041:0301c29": "若和上無者自辦，若自無者從他求，若無知",
    "T23n1435_041:0302a01": "識不能得者，乞食時得好者，應與和上。欝提！",
    "T23n1435_041:0302a02": "若僧與和上憶念羯磨、若與不癡羯磨時，應",
    "T23n1435_041:0302a03": "代和上去作是言：『僧與我和上憶念羯磨、若不",
    "T23n1435_041:0302a04": "癡羯磨。』僧與和上苦切羯磨、依止羯磨、驅出",
    "T23n1435_041:0302a05": "羯磨、下意羯磨時，弟子以法佐和上言：『僧莫",
    "T23n1435_041:0302a06": "與我和上苦切羯磨、依止羯磨、驅出羯磨、下意",
    "T23n1435_041:0302a07": "羯磨。』若僧已與和上作是苦切羯磨、依止羯",
    "T23n1435_041:0302a08": "磨、驅出羯磨、下意羯磨竟，弟子應言：『僧與我",
    "T23n1435_041:0302a09": "和上輕作羯磨，莫重作。』欝提！若僧與和上覓",
    "T23n1435_041:0302a10": "罪相羯磨，弟子應往言：『僧如法莫與我和上",
    "T23n1435_041:0302a11": "覓罪羯磨。』若僧與和上覓罪羯磨竟，弟子應",
    "T23n1435_041:0302a12": "從僧乞：『輕作，莫重作。』若僧與和上不見擯羯",
    "T23n1435_041:0302a13": "磨、不作擯羯磨、惡邪不除擯羯磨，弟子應往",
    "T23n1435_041:0302a14": "白僧言：『不見教見、不作教作、不除教除。』欝",
    "T23n1435_041:0302a15": "提！若和上犯僧殘罪，應與別住、摩那埵、本日",
    "T23n1435_041:0302a16": "治、出罪羯磨，弟子應往言：『僧如法與我和上",
    "T23n1435_041:0302a17": "別住、摩那埵、本日治、出罪羯磨。』欝提！是弟子",
    "T23n1435_041:0302a18": "不白和上，不得教他讀經，不得誦經令他憶",
    "T23n1435_041:0302a19": "念、不得並誦。不白和上不得從他受法，不",
    "T23n1435_041:0302a20": "得授他法。不得從他受憶念、不得並誦。不",
    "T23n1435_041:0302a21": "得與他衣鉢、戶鉤、時藥、時分藥、七日藥、盡形",
    "T23n1435_041:0302a22": "壽藥。不得與他作衣，不得使他作衣。不得與",
    "T23n1435_041:0302a23": "他剃髮，不得使他剃髮。不白和上不得一切",
    "T23n1435_041:0302a24": "有所作，除大小便及嚼楊枝、禮佛。欝提！若和",
    "T23n1435_041:0302a25": "上欲入聚落，弟子應授入聚落衣，應揲臥",
    "T23n1435_041:0302a26": "衣舉。弟子若隨和上入聚落，應取鉢杖僧伽",
    "T23n1435_041:0302a27": "梨，不應在前行，不應大逼近，不得並行。若",
    "T23n1435_041:0302a28": "師說非法者應諫止，若說法應隨喜。若說法",
    "T23n1435_041:0302a29": "時得施，弟子應取。若到聚落，應授鉢杖僧伽",
    "T23n1435_041:0302b01": "梨。弟子若在前出聚落，不應遠住，應取和上",
    "T23n1435_041:0302b02": "鉢杖僧伽梨。若和上共道行，弟子應取杖、取",
    "T23n1435_041:0302b03": "盛油囊、革屣、鍼綖囊。欝提！弟子應日日三時",
    "T23n1435_041:0302b04": "至和上邊：早起、食後、日沒時。早起時應除大",
    "T23n1435_041:0302b05": "小便器唾器，食後時應掃灑塗地，日沒時應",
    "T23n1435_041:0302b06": "持大小便器唾器著邊。」欝提白佛言：「世尊！弟",
    "T23n1435_041:0302b07": "子於和上行如是法，和上於弟子當云何？」佛",
    "T23n1435_041:0302b08": "語欝提：「弟子作是行者，和上應教誦修多羅、",
    "T23n1435_041:0302b09": "毘尼、阿毘曇，與衣鉢、杖、戶鉤，與時藥、時分藥、",
    "T23n1435_041:0302b10": "七日藥、盡形藥。若弟子作衣時，和上應佐",
    "T23n1435_041:0302b11": "作。若浣衣、染衣、割截、簪刺、舒展時，皆應佐",
    "T23n1435_041:0302b12": "作。若自不能、倩他；若自不能盡作，亦應使他；",
    "T23n1435_041:0302b13": "若隨能者盡佐作，不得閑住。若和上見弟子",
    "T23n1435_041:0302b14": "病時，應看若活、若死，應與覓隨病食、隨病藥。",
    "T23n1435_041:0302b15": "應取弟子物作，弟子無者和上與物，若自無",
    "T23n1435_041:0302b16": "物從他求與，無知識求不能得。若乞食時得",
    "T23n1435_041:0302b17": "好食者與。若僧與弟子憶念羯磨、與不癡羯",
    "T23n1435_041:0302b18": "磨，作是言：『如法與我弟子憶念羯磨、不癡羯",
    "T23n1435_041:0302b19": "磨。』若僧與弟子苦切羯磨、依止羯磨、驅出羯",
    "T23n1435_041:0302b20": "磨、下意羯磨，和上應如法佐言：『莫與我弟子",
    "T23n1435_041:0302b21": "苦切羯磨、依止羯磨、驅出羯磨、下意羯磨。』若",
    "T23n1435_041:0302b22": "僧已作苦切羯磨、依止羯磨、驅出羯磨、下意羯",
    "T23n1435_041:0302b23": "磨竟，應言：『輕作，莫重作。』若僧欲與弟子覓罪",
    "T23n1435_041:0302b24": "羯磨，應如法佐言：『莫作。』若僧與覓罪羯磨竟，",
    "T23n1435_041:0302b25": "和上應佐言：『輕作，莫重作。』欝提！若僧與弟",
    "T23n1435_041:0302b26": "子不見擯羯磨、不作擯羯磨、惡邪不除擯羯",
    "T23n1435_041:0302b27": "磨，和上應言：『不見教見、不作教作、不除教除。』",
    "T23n1435_041:0302b28": "欝提！若弟子犯僧殘罪，應與作別住、摩那埵、",
    "T23n1435_041:0302b29": "本日治、出罪羯磨，和上作是言：『僧與我弟子",
    "T23n1435_041:0302c01": "別住、摩那埵、本日治、出罪羯磨。』欝提！應日日",
    "T23n1435_041:0302c02": "三時教弟子：早起、食後、日沒時。早起教言：『莫",
    "T23n1435_041:0302c03": "近惡知識、惡伴、弊惡人。』食後教言：『莫近惡知",
    "T23n1435_041:0302c04": "識、惡伴、弊惡人。』日沒時教言：『莫近惡知識、惡",
    "T23n1435_041:0302c05": "伴、弊惡人。』若作非法應呵止。欝提！有三種呵",
    "T23n1435_041:0302c06": "止：一者不喚作、二者不共語、三者欲有所作",
    "T23n1435_041:0302c07": "不聽作。」",
    "T23n1435_041:0302c08": "十誦律卷第四十一"
}