{
    "X26n0573_001:0949a03": "大顛祖師註解",
    "X26n0573_001:0949a05": "波羅者。到彼岸也。經云。渡河須用筏。到岸不須船。若",
    "X26n0573_001:0949a06": "一人發真歸源。窮理盡性。親見本來面目。頓悟無生。",
    "X26n0573_001:0949a07": "便登彼岸。一得永得。一悟永悟。更不復生。輪迴永息。",
    "X26n0573_001:0949a08": "生死永斷。作一箇物外閑人。任性逍遙。寂然快樂。",
    "X26n0573_001:0949a09": "密之一字。喻於太虗能包萬法。太虗之中。森羅萬象。",
    "X26n0573_001:0949a10": "情與無情。總在太虗之內。萬法是心之異名。分為八",
    "X26n0573_001:0949a11": "萬四千。廣則無窮無盡。心生種種法生。心滅種種法",
    "X26n0573_001:0949a12": "滅。這一箇字。人人盡有。不能自見。說亦不信。喚作一",
    "X26n0573_001:0949a13": "字法門。眾生不信是心是佛。佛有多動方便。指眾生",
    "X26n0573_001:0949a14": "見自本性。青青翠竹。盡是真如。須是親見真如。鬱鬱",
    "X26n0573_001:0949a15": "黃華。無非般若。須是親見般若。夾山道。道無乎不在。",
    "X26n0573_001:0949a16": "又道。見色便見心。眾生只見色不見心。若能窮究。步",
    "X26n0573_001:0949a17": "步行行。念茲在茲。[拶(打丁)+(叔又)]著合著。忽然親見。名曰見性。此",
    "X26n0573_001:0949a18": "性不可以智知。不可以識識。須是左顧右盻。回頭轉",
    "X26n0573_001:0949a19": "惱。處處逢渠。渠今正是我。我今不是渠。若能如是會。",
    "X26n0573_001:0949a20": "方得契如如。此性無形無相。於不見之上親見。於親",
    "X26n0573_001:0949a21": "見之上不見。離種種相。見自本性。是名玅道。",
    "X26n0573_001:0949a22": "經是眾生脩行之徑路。此經人人本有亘古亘今。只",
    "X26n0573_001:0949a23": "為眾生不悟。所以信之不及。若信於此舉心動念。有",
    "X26n0573_001:0949a24": "一真人。常在赤肉團上。出出入入。這裡親見此菩薩。",
    "X26n0573_001:0949b01": "優游自在行脩行也。欲行千里。一步為初。看這一步。",
    "X26n0573_001:0949b02": "從何而超。若知超處。便知生死之根源。深者徹骨處",
    "X26n0573_001:0949b03": "也。五蘊頓徹。絲毫不掛。如父母未生相似。般若云。智",
    "X26n0573_001:0949b04": "慧大智之人。知有生。便知有死。當自坐觀。生從何來。",
    "X26n0573_001:0949b05": "死從何往。若有人發此一念。便能親近知識。決擇生",
    "X26n0573_001:0949b06": "死之法。",
    "X26n0573_001:0949b07": "五蘊者。色受想行識。今人依此脩行。常自反照照見。",
    "X26n0573_001:0949b08": "五蘊淨盡。淨躶躶。赤洒洒。到這田地。自然休歇。若不",
    "X26n0573_001:0949b09": "得五蘊空。依舊墮落生死界。四大五蘊身如客店。主",
    "X26n0573_001:0949b10": "人暫住。主人既離。屋舍到壞。利子常存。",
    "X26n0573_001:0949b11": "色與空一種。上至諸佛。下至螻螘。各各本來總是空。",
    "X26n0573_001:0949b12": "眼是色不能見。只是真空能見。耳是色不能聞。只是",
    "X26n0573_001:0949b13": "真空能聞。分為四萬八千見聞覺知。總歸六根。色空",
    "X26n0573_001:0949b14": "不異。真空玅理。",
    "X26n0573_001:0949b15": "因有眼故。便受其色。因有色故。便受其想。因有想故。",
    "X26n0573_001:0949b16": "便受其行。因有行故。便受其識。因有識故。便有六根",
    "X26n0573_001:0949b17": "名相。隨聲逐色。流浪生死。終無止住。若要生死斷。但",
    "X26n0573_001:0949b18": "從一根照破。當下空寂。直下承當空劫以前自己。寂",
    "X26n0573_001:0949b19": "而常照。照而常寂。寂無所寂。唯見於空。空無所空。八",
    "X26n0573_001:0949b20": "萬四千塵勞妄想。一時頓息。人亦空。法亦空。言語道",
    "X26n0573_001:0949b21": "斷。心行處滅。動念即乖。安排即錯。若能徹底無依。直",
    "X26n0573_001:0949b22": "下承當。亦無人。亦無佛。",
    "X26n0573_001:0949b23": "四大五蘊。從它虗生虗沒。於自己法身。總無交涉。和",
    "X26n0573_001:0949b24": "光塵不染。三界獨為尊。此長劫虗空不壞之身。會麼。",
    "X26n0573_001:0949c01": "竹影掃堦塵不動。月輪穿海水無痕。眾生法身清淨。",
    "X26n0573_001:0949c02": "無瑕無染無污。壞不得。燒不得。如蓮華不著水。心清",
    "X26n0573_001:0949c03": "淨虗空之體。在聖而不增。在凡而不減。如如不動。無",
    "X26n0573_001:0949c04": "欠無餘。棒打虗空。空不痛。刀碎虗空。空不斷。繩縛虗",
    "X26n0573_001:0949c05": "空。空不住。火燒虗空。空不著。虗空之體。安色空不受",
    "X26n0573_001:0949c06": "色。安聲空不受聲。六道四生。一切假名。都無所受。",
    "X26n0573_001:0949c07": "有此六根。隨順眾生。眾生具足法身。法身有名無形。",
    "X26n0573_001:0949c08": "在眼曰見。在耳曰聞。在鼻曰嗅。在舌談論。在手執持。",
    "X26n0573_001:0949c09": "在足運奔。全體起用。全體法身。非是六根引導眾生。",
    "X26n0573_001:0949c10": "須是親見法身。若得親見。轉凡成聖。",
    "X26n0573_001:0949c11": "此六塵皆從一根上起。但去一根反照。從何而起。若",
    "X26n0573_001:0949c12": "識起處。身非我有。我身既無。十八界頓然清淨。此十",
    "X26n0573_001:0949c13": "八界因執有眼界。連累十八界。起諸惡業。但去眼界",
    "X26n0573_001:0949c14": "反照。虗假六根皆歸敗壞。總無真實。為虗空之體。湛",
    "X26n0573_001:0949c15": "然常寂。亦無脩證。那伽常在定。無有不定時。無散無",
    "X26n0573_001:0949c16": "亂。孤明獨照。猶如秋月。普天匝地。光明洞耀。逈脫根",
    "X26n0573_001:0949c17": "塵。體露真常。不拘文字。心性無染。本自員明。但離妄",
    "X26n0573_001:0949c18": "緣。即如如佛。",
    "X26n0573_001:0949c19": "一切眾生。展轉流浪。皆因無明。歷劫受苦。忽然自覺。",
    "X26n0573_001:0949c20": "掃除心地。不見有身。身盡無明盡。萬劫塵沙之罪。一",
    "X26n0573_001:0949c21": "時頓息。有身即有無明。惡業昏暗。背覺合塵。若能於",
    "X26n0573_001:0949c22": "此一一轉得。凡夫即是聖人。聖人即是凡夫。居塵不",
    "X26n0573_001:0949c23": "染塵。在欲而無欲。形影不存。纖毫不立。古云。無卓錐",
    "X26n0573_001:0949c24": "之地。喚作無心道人。莫道無心云是佛。無心猶隔一",
    "X26n0573_001:0950a01": "重關。會麼。一片白雲橫谷口。幾多歸鳥盡迷巢。",
    "X26n0573_001:0950a02": "既得無明盡。便無老死。眾生顛倒。隨物流轉。因執人",
    "X26n0573_001:0950a03": "我。妄心不滅。迢迢塵劫。人我不除。執著聲色。墮落生",
    "X26n0573_001:0950a04": "死。對境目前。亦有生滅。若是見性之人。目前無法。亦",
    "X26n0573_001:0950a05": "無眾生心。脫體全忘。不存踪跡。通身手眼。不立纖塵。",
    "X26n0573_001:0950a06": "十二因緣。六度萬行。一時頓脫。無苦無樂。無集無滅。",
    "X26n0573_001:0950a07": "無道無德。到這裡。脩證即不無。染污即不得。一超直",
    "X26n0573_001:0950a08": "入如來地。會麼。密竹不妨流水過。山高豈礙白雲飛。",
    "X26n0573_001:0950a09": "離種種見。脫體無依。自性清淨。實無一法。歸根得旨。",
    "X26n0573_001:0950a10": "念念空寂。太虗之體。聲色不存。如世界。如虗空。是了",
    "X26n0573_001:0950a11": "事清淨道人。了得人空。名曰菩提。了得法空。名曰薩",
    "X26n0573_001:0950a12": "埵。人法俱空。名曰玅覺。",
    "X26n0573_001:0950a13": "依此解說。得大智慧。隨機利物。引導羣迷。同到彼岸。",
    "X26n0573_001:0950a14": "三界唯心。萬法唯識。體用雙行。混融歸一。外清淨。內",
    "X26n0573_001:0950a15": "清淨。外空內空。當體即空。天地未有。先有此空。無名",
    "X26n0573_001:0950a16": "天地之始。有名萬物之母。太始太初。視之不見。聽之",
    "X26n0573_001:0950a17": "不聞。迎之不見。其首隨之。不見其後。如千燈照室。其",
    "X26n0573_001:0950a18": "光遍滿。一切幻化總無障礙。東去無窮。西去無極。縱",
    "X26n0573_001:0950a19": "橫自在。拘係不能得。千聖不奈何。若要遠離。先斷貪",
    "X26n0573_001:0950a20": "欲。眾生輪迴。顛倒不息。如夢幻泡影。流轉世間。終無",
    "X26n0573_001:0950a21": "了期。若有人打得透。永免顛倒夢幻。竟者盡也。窮盡",
    "X26n0573_001:0950a22": "之法。廓徹無也。萬緣頓息。離四句。絕百非。知見無見。",
    "X26n0573_001:0950a23": "斯則涅槃。如何是涅槃。咫尺之間不睹師。迢迢空劫",
    "X26n0573_001:0950a24": "盡在如今。放光動地。人法俱妄。不見有過去未來現",
    "X26n0573_001:0950b01": "在。三世自空。非識滅空。識性自空。",
    "X26n0573_001:0950b02": "不生謂涅。不死謂槃。",
    "X26n0573_001:0950b03": "波羅蜜多。正法眼藏。十方諸佛。依此修行。員成正覺",
    "X26n0573_001:0950b04": "自悟自性。不容記授。若有傳授。盡是外道邪見。六代",
    "X26n0573_001:0950b05": "祖師自脩自證。亦無一法與人。",
    "X26n0573_001:0950b06": "阿言無。耨多羅言上。三藐三菩提正真也。依此四箇",
    "X26n0573_001:0950b07": "字脩證。直超聖果圓頓之位。不立名字。若自學解。就",
    "X26n0573_001:0950b08": "人馳求。終不成就。此呪亦是眾生具足心。得此法門。",
    "X26n0573_001:0950b09": "有大神通。反真歸源。魔宮震動。心光發現。普照十方。",
    "X26n0573_001:0950b10": "一切萬法。無能越者。是大明無上呪。揭諦者人空。又",
    "X26n0573_001:0950b11": "揭諦者法空。到空無所空。生死永斷。同到彼岸。永不",
    "X26n0573_001:0950b12": "受生。故曰波羅揭諦。五欲塵勞染污不得。及本還源。",
    "X26n0573_001:0950b13": "歸根得旨。故曰波羅僧揭諦。菩提是初。薩婆訶是末。",
    "X26n0573_001:0950b14": "發菩提心。勇猛修行。迢出三界。了無所了。得無所得。",
    "X26n0573_001:0950b15": "蕩然清淨極樂之所。故曰薩婆訶。看讀至此。廓然頓",
    "X26n0573_001:0950b16": "悟。三界。欲界色界無色界也。",
    "X26n0573_001:0950b18": "般若波羅蜜多心經注解(終)"
}