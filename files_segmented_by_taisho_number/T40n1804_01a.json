{
    "T40n1804_01a:0004a14": "folio_1a 四分律刪繁補闕行事鈔卷上",
    "T40n1804_01a:0004a16": "標宗顯德篇第一",
    "T40n1804_01a:0004a17": "集僧通局篇第二",
    "T40n1804_01a:0004a18": "足數眾相篇第三",
    "T40n1804_01a:0004a19": "受欲是非篇第四",
    "T40n1804_01a:0004a20": "通辨羯磨篇第五",
    "T40n1804_01a:0004a21": "結界方法篇第六",
    "T40n1804_01a:0004a22": "僧網大綱篇第七",
    "T40n1804_01a:0004a23": "受戒緣集篇篇第八",
    "T40n1804_01a:0004a24": "師資相攝篇第九",
    "T40n1804_01a:0004a25": "說戒正儀篇第十",
    "T40n1804_01a:0004a26": "安居策修篇第十一",
    "T40n1804_01a:0004a27": "自恣宗要篇第十二",
    "T40n1804_01a:0004a28": "1 標宗顯德篇(上一)標宗顯德篇第一初出宗體，後引文成德。",
    "T40n1804_01a:0004a29": "夫律海冲深，津通萬象，雖包含無外，而不宿",
    "T40n1804_01a:0004b01": "死戶；騰岳波雲，而潮不過限。故凡廁豫玄門",
    "T40n1804_01a:0004b02": "者，克須清禁，無容於非；沐心道水者，慕存出",
    "T40n1804_01a:0004b03": "要，無染於世。故能德益於時，迹超塵網。良由",
    "T40n1804_01a:0004b04": "非法無以光其儀，非道無以顯其德。而澆末",
    "T40n1804_01a:0004b05": "淺識庸見之流，雖名參緇服，學非經遠；行不",
    "T40n1804_01a:0004b06": "依律，何善之有？情既疎野，寧究真要！封懷",
    "T40n1804_01a:0004b07": "守株，志絕通望。局之心首，而言無詣；意雖論",
    "T40n1804_01a:0004b08": "道，不異於俗；與世同流，事乖真趣。研習積年，",
    "T40n1804_01a:0004b09": "猶迷闇託；況談世論，孰能體之？是以容致濫",
    "T40n1804_01a:0004b10": "委，以亂法司。肆意縱奪，專行暴剋，尚非俗節",
    "T40n1804_01a:0004b11": "所許，何有道儀得存？致令新學困於磐石，律",
    "T40n1804_01a:0004b12": "要絕於羈䩛；於時正法玄綱，寧不覆墜耶？故",
    "T40n1804_01a:0004b13": "知興替在人也！深崇護法者，復何患佛日不",
    "T40n1804_01a:0004b14": "再曜，法輪不再轉乎！今略指宗體行相，令後",
    "T40n1804_01a:0004b15": "進者，興建有託。夫戒者以隨器為功，行者以",
    "T40n1804_01a:0004b16": "領納為趣。而能善淨身心，稱緣而受者，方克",
    "T40n1804_01a:0004b17": "相應之道；若情無遠趣，差之毫微者，則徒染",
    "T40n1804_01a:0004b18": "法流，將何以為道之淨器？為世良田，義復安",
    "T40n1804_01a:0004b19": "在？是以凡欲清身行徒，遠希圓果者，無宜妄",
    "T40n1804_01a:0004b20": "造；必須專志攝慮，令契入無滯。故經云：雖無",
    "T40n1804_01a:0004b21": "形色，而可護持，斯文明矣！何者？但戒相多途，",
    "T40n1804_01a:0004b22": "非唯一軼；心有分限，取之不同；若任境彰名，乃",
    "T40n1804_01a:0004b23": "有無量；且據樞要，略標四種：一者戒法，二者",
    "T40n1804_01a:0004b24": "戒體，三者戒行，四者戒相。言戒法者，語法而",
    "T40n1804_01a:0004b25": "談，不局凡聖。直明此法，必能軌成出離之道，",
    "T40n1804_01a:0004b26": "要令受者信知有此。雖復凡聖通有此法，今",
    "T40n1804_01a:0004b27": "所受者，就已成而言，名為聖法。但令反彼生",
    "T40n1804_01a:0004b28": "死，仰廁僧徒，建志要期，高栖累外者；必豫長",
    "T40n1804_01a:0004b29": "養此心，使隨人成就，乃可秉聖法在懷，習聖",
    "T40n1804_01a:0004c01": "行居體，故得名為隨法之行也。二明戒體者。",
    "T40n1804_01a:0004c02": "若依通論，明其所發之業體；今就正顯，直陳",
    "T40n1804_01a:0004c03": "能領之心相。謂法界塵沙，二諦等法，以己要",
    "T40n1804_01a:0004c04": "期，施造方便；善淨心器，必不為惡；測思明慧，",
    "T40n1804_01a:0004c05": "冥會前法。以此要期之心，與彼妙法相應，於",
    "T40n1804_01a:0004c06": "彼法上，有緣起之義；領納在心，名為戒體。三",
    "T40n1804_01a:0004c07": "言戒行者。既受得此戒，秉之在心，必須廣修",
    "T40n1804_01a:0004c08": "方便，撿察身口威儀之行；克志專崇，高慕前",
    "T40n1804_01a:0004c09": "聖，持心後起，義順於前，名為戒行。故經云：雖",
    "T40n1804_01a:0004c10": "非觸對，善修方便，可得清淨，文成驗矣。四明",
    "T40n1804_01a:0004c11": "戒相者。威儀行成，隨所施造，動則稱法，美德",
    "T40n1804_01a:0004c12": "光顯，故名戒相。此之四條，並出道者之本依，",
    "T40n1804_01a:0004c13": "成果者之宗極，故標於鈔表，令寄心有在；知",
    "T40n1804_01a:0004c14": "自身心，懷佩聖法，下為六道福田，上則三乘",
    "T40n1804_01a:0004c15": "因種；自餘紹隆佛種，興建法幢，功德不可思",
    "T40n1804_01a:0004c16": "議，豈唯言論能盡！直引聖說成證，令持法高",
    "T40n1804_01a:0004c17": "士，詳而鏡諸。就中分二：初明順戒，則三寶住",
    "T40n1804_01a:0004c18": "持，辨比丘事。二明違戒，便覆滅正法，翻種苦",
    "T40n1804_01a:0004c19": "業。但諸經論歎戒文多，隨部具舒，相亦難盡。",
    "T40n1804_01a:0004c20": "今通括一化，所說正文，且引數條，餘便存略。",
    "T40n1804_01a:0004c21": "初中分二。前約化教。後就制門。初又分四。一",
    "T40n1804_01a:0004c22": "就小乘經者。如《般泥洹經》明：佛垂滅度，世間",
    "T40n1804_01a:0004c23": "無師，阿難啟請。佛言：比丘若能奉戒者，是汝",
    "T40n1804_01a:0004c24": "大師，若我在世，無異此也。《遺教》等經並同斯",
    "T40n1804_01a:0004c25": "示。然發趣萬行，戒為宗主，故經云：若欲生天",
    "T40n1804_01a:0004c26": "等，必須護戒足。又如大地能生成萬物，故經",
    "T40n1804_01a:0004c27": "云：若無淨戒，諸善功德不生。又云：依因此戒",
    "T40n1804_01a:0004c28": "得有定慧。又經云：戒者，行根住持。即喻如地",
    "T40n1804_01a:0004c29": "能生成住持也。二小乘論，如《成實》云：道品樓",
    "T40n1804_01a:0005a01": "觀以戒為柱，禪定心城以戒為郭，入善人眾",
    "T40n1804_01a:0005a02": "要佩戒印。是故特須尊重於戒。《解脫道論》戒",
    "T40n1804_01a:0005a03": "品中，具多讚美，文繁不出。須者看之，戒則不",
    "T40n1804_01a:0005a04": "羸《毘婆沙》云：具戒足者，戒言尸羅，亦言行也，",
    "T40n1804_01a:0005a05": "亦云守信，亦名為器。尸羅言冷，無破戒熱及",
    "T40n1804_01a:0005a06": "三惡道熱故；亦名善夢，持者常得善夢故；亦",
    "T40n1804_01a:0005a07": "名為習，由善習戒法故；亦名為定，若住戒者",
    "T40n1804_01a:0005a08": "心易得定故；亦名為池，群聖所浴故；亦名纓",
    "T40n1804_01a:0005a09": "絡，老少中年服常好故；亦名如鏡，由戒淨故",
    "T40n1804_01a:0005a10": "無我像現故；又名威勢，如來在世有威力者，",
    "T40n1804_01a:0005a11": "是尸羅之力故。餘如驅龍事，五百羅漢不能",
    "T40n1804_01a:0005a12": "逐之，有一羅漢，但以護戒力故便即驅出，以",
    "T40n1804_01a:0005a13": "輕重等持也！又戒名為頭，能見苦諦諸色，乃",
    "T40n1804_01a:0005a14": "至知色陰等法故；能善護故，言守信也；能至",
    "T40n1804_01a:0005a15": "涅槃城，故言行也；功德所依，名器也。尊者瞿",
    "T40n1804_01a:0005a16": "沙說曰：不破義是尸羅義。如人不破足，能有",
    "T40n1804_01a:0005a17": "所至。行者不破尸羅故，能至涅槃。三大乘經",
    "T40n1804_01a:0005a18": "者。《華嚴》云：具足受持威儀教法，行六和敬善",
    "T40n1804_01a:0005a19": "御大眾，心無憂悔，去來今佛所說正法，不違",
    "T40n1804_01a:0005a20": "其教；能令三寶不斷，法得久住。《大集》云：十方",
    "T40n1804_01a:0005a21": "世界菩薩，請佛為五滓眾生，制於禁戒，如餘",
    "T40n1804_01a:0005a22": "佛土，為法久住故。佛後許之，便制禁戒。《薩遮",
    "T40n1804_01a:0005a23": "尼犍》云：若不持戒，乃至不得疥癩野干身，何",
    "T40n1804_01a:0005a24": "況當得功德之身。《月燈三昧》云：雖有色族及",
    "T40n1804_01a:0005a25": "多聞，若無戒智猶禽獸；雖處卑下少聞見，能",
    "T40n1804_01a:0005a26": "淨持戒名勝士。《涅槃》云：欲見佛性證大涅槃，",
    "T40n1804_01a:0005a27": "必須深心修持淨戒；若持是經而毀淨戒，是",
    "T40n1804_01a:0005a28": "魔眷屬，非我弟子，我亦不聽受持是經。《華嚴》",
    "T40n1804_01a:0005a29": "偈言：戒是無上菩提本，應當具足持淨戒，若",
    "T40n1804_01a:0005b01": "能堅持於禁戒，則是如來所讚歎。故重引之，",
    "T40n1804_01a:0005b02": "令誦心首。四大乘論者。《智論》云：若求大利，當",
    "T40n1804_01a:0005b03": "堅持戒；一切諸德之根，出家之要。如情重寶，",
    "T40n1804_01a:0005b04": "如護身命，以是戒為一切善法住處。又如無",
    "T40n1804_01a:0005b05": "足欲行，無翅欲飛，無船欲度。是不可得；若",
    "T40n1804_01a:0005b06": "無戒者，欲得好果，亦不可得。若棄此戒，雖",
    "T40n1804_01a:0005b07": "山居苦行，飲水服氣，著草衣，披袈裟等，受諸苦",
    "T40n1804_01a:0005b08": "行，空無所得。人雖貧賤，而能持戒，香聞十方，",
    "T40n1804_01a:0005b09": "名聲遠布，天人敬愛，所願皆得。持戒之人，壽",
    "T40n1804_01a:0005b10": "終之時，風刀解身筋脈斷絕，心不怖畏。《地持》",
    "T40n1804_01a:0005b11": "云：三十二相無差別因，皆持戒所得；若不持",
    "T40n1804_01a:0005b12": "戒，尚不得下賤人身，況復大人相報。《十住毘",
    "T40n1804_01a:0005b13": "婆沙》中，有〈讚戒〉、〈戒報〉二品，廣列深利，具如彼",
    "T40n1804_01a:0005b14": "說。第二就制教中分兩。先明律本者。《僧祇》中",
    "T40n1804_01a:0005b15": "云：欲得五事利益，當受持此律。何等五也？一",
    "T40n1804_01a:0005b16": "建立佛法。二令正法久住。三不欲有疑悔，請",
    "T40n1804_01a:0005b17": "問他人。四僧尼犯罪者，為作依怙。五欲遊化",
    "T40n1804_01a:0005b18": "諸方，而無有閡。是為篤信善男子五利。《四分》，",
    "T40n1804_01a:0005b19": "持律人得五功德：一者戒品牢固。二善勝諸",
    "T40n1804_01a:0005b20": "怨。三於眾中決斷無畏。四有疑悔者能開解。",
    "T40n1804_01a:0005b21": "五善持毘尼令正法久住。又得十利，如攝取",
    "T40n1804_01a:0005b22": "於僧等。《十誦》云：佛法幾時住世？佛答言：隨清",
    "T40n1804_01a:0005b23": "淨比丘說戒法不壞，名法住世；乃至三世佛",
    "T40n1804_01a:0005b24": "亦爾。二依律論中，《明了論》解云：本音毘那耶，",
    "T40n1804_01a:0005b25": "此略言毘尼也，有五義：一能生種種勝利，謂",
    "T40n1804_01a:0005b26": "引生世出世善。二能教身口二業清淨及正",
    "T40n1804_01a:0005b27": "直。三能滅罪障。四能引勝義。在家者引令出",
    "T40n1804_01a:0005b28": "家，乃至引到梵住、聖住、無餘涅槃。五勝人所",
    "T40n1804_01a:0005b29": "行事。謂最勝人是佛，次獨覺及聲聞；是勝人",
    "T40n1804_01a:0005c01": "等，皆行其中；若凡夫行者，亦是勝人，方能行",
    "T40n1804_01a:0005c02": "此事。《薩婆多》云：毘尼有四義，餘經所無：一戒",
    "T40n1804_01a:0005c03": "是佛法平地，萬善由之生長。二一切佛弟子",
    "T40n1804_01a:0005c04": "皆依戒住，一切眾生由戒而有。三趣涅槃之",
    "T40n1804_01a:0005c05": "初門。四是佛法纓絡，能莊嚴佛法。具斯四義，",
    "T40n1804_01a:0005c06": "功強於彼。《善見》云：佛語阿難，我滅度後，有五",
    "T40n1804_01a:0005c07": "種法令久住：一毘尼者，是汝大師。二下至五",
    "T40n1804_01a:0005c08": "人持律在世。三若有中國十人，邊地五人，如",
    "T40n1804_01a:0005c09": "法受戒。四乃至有二十人如法出罪。五以律",
    "T40n1804_01a:0005c10": "師持律故，佛法住世五千年。《五百問》云：佛垂",
    "T40n1804_01a:0005c11": "泥曰：阿難悲泣。佛問何以悲泣，乃至佛言，我",
    "T40n1804_01a:0005c12": "不滅度，半月一來。又言：佛有二身，肉身雖去，",
    "T40n1804_01a:0005c13": "法身在世。若敬法者，念法者，便敬佛念佛；若",
    "T40n1804_01a:0005c14": "持五戒，即見法身；若護法者，便為護佛。如飲",
    "T40n1804_01a:0005c15": "水殺蟲之喻。又如半月說戒，即見我也。《薩婆",
    "T40n1804_01a:0005c16": "多》又云：何故律在初集？以勝故、秘故。秘故。",
    "T40n1804_01a:0005c17": "如諸契經，不擇時、處、人說，而得名經；律則不",
    "T40n1804_01a:0005c18": "爾，唯佛自說，要在僧中，故勝也。又如《分別功",
    "T40n1804_01a:0005c19": "德論》云：由勝密故，非俗人所行，故不令見。《大",
    "T40n1804_01a:0005c20": "莊嚴論》云：愚劣不堪護持此戒也。二明違戒",
    "T40n1804_01a:0005c21": "法滅者。還約二教雜明。《十誦》云：像法時有五",
    "T40n1804_01a:0005c22": "滅法：一比丘小得心已，便謂已聖。一白衣生",
    "T40n1804_01a:0005c23": "天，出家人入地獄。三有人捨世間業，而出家",
    "T40n1804_01a:0005c24": "破戒。四破戒人多人佐助。五乃至羅漢亦",
    "T40n1804_01a:0005c25": "被打罵。又有五種怖畏：一自不修身戒心慧，",
    "T40n1804_01a:0005c26": "復度他人，令不修身戒等法。二畜沙彌。三與",
    "T40n1804_01a:0005c27": "他依止。四與淨人沙彌共住，不知三相；謂掘",
    "T40n1804_01a:0005c28": "地、斷草、溉水。五雖誦律藏，前後雜亂。《四分》中",
    "T40n1804_01a:0005c29": "五種疾滅正法：一有比丘不諦受誦律，喜忘",
    "T40n1804_01a:0006a01": "文句，復教他人；文既不具，其義有闕。二為僧",
    "T40n1804_01a:0006a02": "中勝人、上座，一國所宗，而多不持戒，但修不",
    "T40n1804_01a:0006a03": "善；後生倣習，放捨戒行。三有比丘持法、持律、",
    "T40n1804_01a:0006a04": "持摩夷，而不教道俗，即便命終，令法斷滅。四",
    "T40n1804_01a:0006a05": "有比丘難可教授，不受善言，餘善比丘捨置。",
    "T40n1804_01a:0006a06": "五互相罵詈，互求長短，疾滅正法。《十誦》：諸比",
    "T40n1804_01a:0006a07": "丘廢學毘尼，便讀誦脩多羅、阿毘曇，世尊種種",
    "T40n1804_01a:0006a08": "訶責；乃至由有毘尼，佛法住世等。多有上座、",
    "T40n1804_01a:0006a09": "長老、比丘學律。《雜含》云：若長老、上座、中年、少",
    "T40n1804_01a:0006a10": "年，初不樂戒、不重戒，見餘樂戒者不隨時讚",
    "T40n1804_01a:0006a11": "美，我不讚歎。何以故？恐餘人同其見，長夜受",
    "T40n1804_01a:0006a12": "苦故。《中含》云：犯戒有五衰：一求財不遂。設",
    "T40n1804_01a:0006a13": "得衰耗。眾不敬愛。惡名流布。死入地獄。《涅槃》",
    "T40n1804_01a:0006a14": "中，由諸比丘不持戒故，畜八不淨財，言是佛",
    "T40n1804_01a:0006a15": "聽，如何此人舌不卷縮。廣如彼說。《摩耶經》云：",
    "T40n1804_01a:0006a16": "樂好衣服，縱逸嬉戲；奴為比丘，婢為比丘尼；",
    "T40n1804_01a:0006a17": "不樂不淨觀；毀謗毘尼；袈裟變白，不受染色；",
    "T40n1804_01a:0006a18": "貪用三寶物等。是法滅相。《智論》云：破戒之人，",
    "T40n1804_01a:0006a19": "人所不敬，其處如塚；又失諸功德，譬如枯樹；",
    "T40n1804_01a:0006a20": "惡心可畏，譬如羅剎；人所不近，如大病人；難",
    "T40n1804_01a:0006a21": "可共住，譬如毒蛇。雖復剃頭染衣，次第捉籌，",
    "T40n1804_01a:0006a22": "實非比丘。若著法衣、鉢盂，則是熱鐵葉、洋銅",
    "T40n1804_01a:0006a23": "器；凡所食噉，吞熱鐵丸、飲洋銅汁，則是地獄",
    "T40n1804_01a:0006a24": "之人。又常懷怖懼，我為佛賊，常畏死至。如",
    "T40n1804_01a:0006a25": "是種種破戒之相，不可稱說。行者應當一心",
    "T40n1804_01a:0006a26": "持戒。問曰：有人言，罪不罪不可得，名為戒者，",
    "T40n1804_01a:0006a27": "何耶？答曰：非謂邪見麁心，言無罪也。若深入",
    "T40n1804_01a:0006a28": "諸法相，行空三昧；慧眼觀故，言罪不可得。若",
    "T40n1804_01a:0006a29": "肉眼所見，與牛羊無異也。今誦大乘語者，自",
    "T40n1804_01a:0006b01": "力既弱，不堪此戒；自恥穢行，多不承習。有引",
    "T40n1804_01a:0006b02": "此據，不解本文；故曲疏出，廣如第十五卷中。",
    "T40n1804_01a:0006b03": "《四分》破戒五過：一自害。為智者所訶。惡名流",
    "T40n1804_01a:0006b04": "布。臨終生悔恨。死墮惡道。《十誦》：有十法正法",
    "T40n1804_01a:0006b05": "疾滅：有比丘無欲、鈍根，雖誦句義，不能正受，",
    "T40n1804_01a:0006b06": "又不解了。不能令受者有恭敬威儀。乃至不",
    "T40n1804_01a:0006b07": "樂阿練若法。又不隨法教。不敬上座無威儀",
    "T40n1804_01a:0006b08": "者。令後生不受學毘尼，致令放逸，失諸善法。",
    "T40n1804_01a:0006b09": "好作文頌莊嚴章句，樂世法故，正法疾滅，甚",
    "T40n1804_01a:0006b10": "可怖畏。",
    "T40n1804_01a:0006b11": "2 集僧通局篇(上一)集僧通局篇第二",
    "T40n1804_01a:0006b12": "僧者，以和為義。若不齊集，相有乖離；御法則",
    "T40n1804_01a:0006b13": "無成決之功，被事必據入非之位。故建首題",
    "T40n1804_01a:0006b14": "集僧之軌度，後明來處之通局。《四分》文云：當",
    "T40n1804_01a:0006b15": "敷座，打楗稚，盡共集一處等。《五分》云：諸比丘",
    "T40n1804_01a:0006b16": "布薩時，不時集，妨行道。佛言，當唱時至，若打",
    "T40n1804_01a:0006b17": "犍稚、若打鼓、吹螺。使舊住沙彌、淨人打。不得",
    "T40n1804_01a:0006b18": "多，應打三通。吹螺亦爾。除漆毒樹、餘木，銅、鐵，",
    "T40n1804_01a:0006b19": "凡鳴者聽作。若唱二時至，亦使沙彌淨人唱。",
    "T40n1804_01a:0006b20": "住處多，不得遍聞，應高處唱。猶不知集，更相",
    "T40n1804_01a:0006b21": "語知。若無沙彌，比丘亦得打。《十誦》中：居士請",
    "T40n1804_01a:0006b22": "僧，自於寺內鳴稚。乃至白時至。及送食女人，",
    "T40n1804_01a:0006b23": "亦自鳴稚。中食施者亦爾。《增一阿含》云：阿難",
    "T40n1804_01a:0006b24": "升講堂，擊犍稚者，此是如來信鼓也。《十誦》中：",
    "T40n1804_01a:0006b25": "時僧坊中，無人知時限，唱時至，及打揵稚；又",
    "T40n1804_01a:0006b26": "無人灑掃塗治講堂食處；無人相續鋪床；及",
    "T40n1804_01a:0006b27": "教人淨果、菜、食中蟲；飲食時，無人行水；眾亂",
    "T40n1804_01a:0006b28": "語時，無人彈指等。佛令立維那。《聲論》翻為次",
    "T40n1804_01a:0006b29": "第也，謂知事之次第，相傳云悅眾也。若準文",
    "T40n1804_01a:0006c01": "中，七種集法：若量影，破竹作聲，作煙，吹貝，打",
    "T40n1804_01a:0006c02": "鼓，打犍稚，若唱諸大德布薩說戒時到。亦不",
    "T40n1804_01a:0006c03": "言比丘為之。《出要律儀》引《聲論》，翻犍巨寒反稚音地，",
    "T40n1804_01a:0006c04": "此名磬也，亦名為鐘。上具列文，今須義設。凡",
    "T40n1804_01a:0006c05": "施法事，先斟量用僧多少，依數鋪設座席，然",
    "T40n1804_01a:0006c06": "後準文鳴鐘，具如〈集僧〉法中。雖人並為之，多",
    "T40n1804_01a:0006c07": "無楷式；若依《三千威儀經》，則大有科要多少，",
    "T40n1804_01a:0006c08": "節解之法；但時所同廢，雖易而難。今通立",
    "T40n1804_01a:0006c09": "一法，總成大準；謂約僧多少，就事緩急，量時",
    "T40n1804_01a:0006c10": "用之。若尋常所行，生稚之始，必漸發聲，漸希",
    "T40n1804_01a:0006c11": "漸大，乃至聲盡，方打一通；如是至三，名為三",
    "T40n1804_01a:0006c12": "下。佛在世時，但有三下，故《五分》云打三通也。",
    "T40n1804_01a:0006c13": "後因他請，方有長打。其生起長打之初，亦同",
    "T40n1804_01a:0006c14": "三下；中間四稚，聲盡方打；如是漸漸斂稚，漸",
    "T40n1804_01a:0006c15": "穊漸小，乃至微末，方復生稚，同前三下。此古",
    "T40n1804_01a:0006c16": "師以經律參挍，共立此法；亦有清眾畫樣鐘",
    "T40n1804_01a:0006c17": "所者。然初欲鳴時，當依經論建心標為，必有",
    "T40n1804_01a:0006c18": "感徵。應至鐘所，禮三寶訖，具儀立念：我鳴此",
    "T40n1804_01a:0006c19": "鐘者，為召十方僧眾，有得聞者，並皆雲集，共",
    "T40n1804_01a:0006c20": "同和利；又諸有惡趣受苦眾生，令得停息。故",
    "T40n1804_01a:0006c21": "《付法藏傳》中：罽膩吒王以大殺害故，死入千",
    "T40n1804_01a:0006c22": "頭魚中；劍輪繞身，而轉隨斫隨生。若聞鐘聲，",
    "T40n1804_01a:0006c23": "劍輪在空。如是因緣，遣信白令長打，使我苦",
    "T40n1804_01a:0006c24": "息。即《增一阿含》云：若打鐘時，一切惡道諸苦，",
    "T40n1804_01a:0006c25": "並得停止。此並因緣相召，自然之理不亡。余",
    "T40n1804_01a:0006c26": "親承有斂念者，被鬼神送物云云。世有濫用知鐘",
    "T40n1804_01a:0006c27": "者，此非聖言。諸經論但云打擊檛等。知淨之",
    "T40n1804_01a:0006c28": "語，不通於俗及以自為。早須廢捨。二明來處",
    "T40n1804_01a:0006c29": "通局者。初明處之分齊，二明用之通局。初中，",
    "T40n1804_01a:0007a01": "界之來意，開制不同，如結界中說。今直明其",
    "T40n1804_01a:0007a02": "二種差別。若作法界，則有三別：有戒場者，四",
    "T40n1804_01a:0007a03": "處集僧，各得行事；一在戒場，二在空地，三在",
    "T40n1804_01a:0007a04": "大界，四在界外。若無戒場，二處各集。若小界",
    "T40n1804_01a:0007a05": "者，既不立相，直指坐處，無外可集。若論自然，",
    "T40n1804_01a:0007a06": "隨處遠近，則有四別：謂聚落、蘭若、道行、水界。",
    "T40n1804_01a:0007a07": "皆不為物造，隨人所居，即有分局，故曰自然。",
    "T40n1804_01a:0007a08": "當律無文，諸部詳用。初聚落中，有二。若可分",
    "T40n1804_01a:0007a09": "別者。《十誦》云：於無僧坊聚落中，初作僧坊，未",
    "T40n1804_01a:0007a10": "結界，隨聚落界是僧坊界下文齊行來處，此制分齊，《四分》聚落界取院相，",
    "T40n1804_01a:0007a11": "此內不得別眾。問：蘭若處有僧坊，欲結界，何",
    "T40n1804_01a:0007a12": "處集僧？答：《十誦》云：隨聚落即僧坊界。今周匝",
    "T40n1804_01a:0007a13": "院相，與聚落之相不分，不須五里集人。故下",
    "T40n1804_01a:0007a14": "文，無聚落蘭若，初起僧坊，乃云一拘盧界。故",
    "T40n1804_01a:0007a15": "知先有僧坊，即同村界。律中，僧村四相，二界",
    "T40n1804_01a:0007a16": "不別。必院相不周，乃可依蘭若集僧。若聚落",
    "T40n1804_01a:0007a17": "有僧不可知者。《僧祇》中：若城邑、聚落，界分不",
    "T40n1804_01a:0007a18": "可知者，用五肘弓，七弓種一樹；齊七樹相去，",
    "T40n1804_01a:0007a19": "使異眾相見，不犯別眾，各得成就。準相通計，",
    "T40n1804_01a:0007a20": "七樹六間，得六十三步。不同前解，七間七十",
    "T40n1804_01a:0007a21": "三步半，如《義鈔》廢立。二明蘭若者。統明蘭若，",
    "T40n1804_01a:0007a22": "乃有多種：謂頭陀、寄衣、盜戒、僧界、衣界、難事。",
    "T40n1804_01a:0007a23": "且明僧界，餘下隨明。蘭若一界，諸部不定，多",
    "T40n1804_01a:0007a24": "言僧界盡一拘盧舍《明了論疏》云：一鼓聲間。《雜寶藏》中翻為",
    "T40n1804_01a:0007a25": "五里，相傳用此為定。若有難者，如《善見》云：阿",
    "T40n1804_01a:0007a26": "蘭若界者，極小方圓七槃陀，一槃陀二十八",
    "T40n1804_01a:0007a27": "肘。若不同意者，於外得作法事。計有百九十",
    "T40n1804_01a:0007a28": "六肘，肘各尺八，總有五十八步四尺八寸。三",
    "T40n1804_01a:0007a29": "道行界者。《薩婆多》云：比丘遊行時，隨所住處",
    "T40n1804_01a:0007b01": "縱廣，有拘盧舍界；此中不得別食、別布薩。亦",
    "T40n1804_01a:0007b02": "不明大小？此論解《十誦》律文云：六百步為拘",
    "T40n1804_01a:0007b03": "盧舍。四明水界者。《五分》云：水中自然界者，若",
    "T40n1804_01a:0007b04": "在水中行，眾中有力人水灑及處。《善見》云：若",
    "T40n1804_01a:0007b05": "擲水、若散沙，已外比丘不妨。取水常流處，深",
    "T40n1804_01a:0007b06": "淺皆得作自然，潮水不得。若船上布薩，應下",
    "T40n1804_01a:0007b07": "矴，不得繫著岸及水中樹根，謂與陸地界相",
    "T40n1804_01a:0007b08": "連。若水中石、木、樹等，悉是水界，謂離陸地者。",
    "T40n1804_01a:0007b09": "今更總論二界之體。若三種作法，隨處限局，",
    "T40n1804_01a:0007b10": "不約方隅。若論自然，則有不定：若聚落中，界",
    "T40n1804_01a:0007b11": "分可知，隨其分齊，亦無方圓；不可分別，人解",
    "T40n1804_01a:0007b12": "不同。問：為身四面各取六十三步，為身一面",
    "T40n1804_01a:0007b13": "取三十一步半耶？答：四面各取六十三步。故",
    "T40n1804_01a:0007b14": "彼文云，七樹之間，異眾相見，而不犯別。此二",
    "T40n1804_01a:0007b15": "眾相望，不論界相。問：彼此俱秉羯磨，自然定",
    "T40n1804_01a:0007b16": "量，若為廣狹？答：諸說不同，今解：彼此二眾，各",
    "T40n1804_01a:0007b17": "一面有三十一步半，通就二眾，則六十三步",
    "T40n1804_01a:0007b18": "此自然常有，不問秉法不秉法，界恒隨定。故《僧祇》中，異眾者，望二處比",
    "T40n1804_01a:0007b19": "丘身也。今若界外無人，則身面各三十一步",
    "T40n1804_01a:0007b20": "半，是隨分自然。若有人者，但令異界自然，在",
    "T40n1804_01a:0007b21": "我自然界外，無錯涉之過，並成法事。今行事",
    "T40n1804_01a:0007b22": "之家，恐有別眾，但為深防，故於方面各半倍",
    "T40n1804_01a:0007b23": "之。實而言之，各半減是。故《薩婆多》云：比丘隨",
    "T40n1804_01a:0007b24": "遊行住處，有縱廣自然界。問：自然界者，為方",
    "T40n1804_01a:0007b25": "圓耶？答：昔云定方。今解不然。若界方者，四",
    "T40n1804_01a:0007b26": "維有餘，則無教可準。今言，自然界中，不定方",
    "T40n1804_01a:0007b27": "圓。若四面四維，各無異界，此界定圓；若有別",
    "T40n1804_01a:0007b28": "界，則尖斜不定。故《十誦》云：方各一拘盧舍者，",
    "T40n1804_01a:0007b29": "謂身面所向之方，非謂界形畟方也。文云：弟",
    "T40n1804_01a:0007c01": "子隨師，方面遊行，可亦不得四維也。《五分》亦",
    "T40n1804_01a:0007c02": "云：去身面拘盧舍也。《善見》亦云：方圓七槃陀",
    "T40n1804_01a:0007c03": "界。文自明矣。乃至結大界，以三由旬為量。《明",
    "T40n1804_01a:0007c04": "了論》云：合角量取三由旬也。故廣引誠證，定",
    "T40n1804_01a:0007c05": "方須廢。二明用僧分齊。此宗四種論僧。汎論",
    "T40n1804_01a:0007c06": "僧義，並取四人已上，能御聖法，辨得前事者，",
    "T40n1804_01a:0007c07": "名之為僧。若狂亂、睡眠、所為之人，通及能所，相",
    "T40n1804_01a:0007c08": "有乖越，不入僧數。通而辨僧，則有七種。始從",
    "T40n1804_01a:0007c09": "一人，乃至二十人，各有成敗不同，廣如別鈔。",
    "T40n1804_01a:0007c10": "初明四人僧者。謂說戒、結界等事用之。二、五",
    "T40n1804_01a:0007c11": "人僧者。謂邊地受戒、自恣等法。若據《僧祇》，捨",
    "T40n1804_01a:0007c12": "墮懺悔，五人僧攝；謂受懺悔主，作白和僧，為他",
    "T40n1804_01a:0007c13": "所量，不入僧數。今以當宗不了，《僧祇》為定。三、",
    "T40n1804_01a:0007c14": "十人僧。謂中國受戒。四、二十人僧。謂出僧殘",
    "T40n1804_01a:0007c15": "罪也。前之四僧，若取能秉法名僧，四人實辨",
    "T40n1804_01a:0007c16": "一切羯磨；今隨事用，故須三別。又前四人若",
    "T40n1804_01a:0007c17": "據自行，以成僧體，並須清淨；以犯小罪，不應",
    "T40n1804_01a:0007c18": "羯磨故。若論眾法，則有二別：若為說戒，懺悔",
    "T40n1804_01a:0007c19": "滅罪，必須清淨。以有犯者，不得說戒，不得聞",
    "T40n1804_01a:0007c20": "戒，不得向犯者懺悔，犯者不得受他解罪故",
    "T40n1804_01a:0007c21": "也。若受戒等生善門中，但取相淨，便堪足數；",
    "T40n1804_01a:0007c22": "前人尊仰，便成法事。故開停僧殘行法。犯戒",
    "T40n1804_01a:0007c23": "和尚，但令不知，應受戒事。《薩婆多》云：不得用",
    "T40n1804_01a:0007c24": "天眼耳知他惡法，但以肉眼見聞等。廣如〈足",
    "T40n1804_01a:0007c25": "數〉法中。",
    "T40n1804_01a:0007c26": "3 足數眾相篇(上一)足數眾相篇第三別眾法附",
    "T40n1804_01a:0007c27": "上已明其來集，而用僧須知應法。若託事無",
    "T40n1804_01a:0007c28": "違，雖非僧體而堪成僧用；必於緣差脫，不妨",
    "T40n1804_01a:0007c29": "清淨入非僧攝。以此二途，故當料簡；使是非",
    "T40n1804_01a:0008a01": "兩異，取捨自分焉。就中例四：初明體是應法，",
    "T40n1804_01a:0008a02": "於事有違，故不足數。二體境俱非，雖假緣亦",
    "T40n1804_01a:0008a03": "不足數。三體非僧用，於緣成足。四約緣有礙，",
    "T40n1804_01a:0008a04": "不妨成法少分不足。初明是淨僧，相違故不",
    "T40n1804_01a:0008a05": "足者。《四分》：不足數中，所為作羯磨人、神足在",
    "T40n1804_01a:0008a06": "空、隱沒、離見聞處、別住、戒場上，六人。餘者",
    "T40n1804_01a:0008a07": "非無此義。故捨戒中，顛狂、瘂聾、中邊、死人、眠",
    "T40n1804_01a:0008a08": "人、自語前人不解，並不成捨。謂不足數也。今",
    "T40n1804_01a:0008a09": "取他部，明文證成。《十誦》中：睡眠比丘若聞白",
    "T40n1804_01a:0008a10": "已睡者，得成擯人；未白前睡，不足數也。亂語",
    "T40n1804_01a:0008a11": "人、憒鬧人、入定人、瘂人、聾人、具二人、狂人、亂心",
    "T40n1804_01a:0008a12": "人、病壞心人、樹上比丘，十二種人。《摩得勒伽》：",
    "T40n1804_01a:0008a13": "重病人、邊地人、癡鈍人等，滿眾自恣，一切不",
    "T40n1804_01a:0008a14": "成，餘同《十誦》。《僧祇》中：與欲人若隔障、若半覆",
    "T40n1804_01a:0008a15": "半路中間隔障、若半覆半露伸手不相及、露",
    "T40n1804_01a:0008a16": "地伸手不相及。乃至行作羯磨，坐則成別，住",
    "T40n1804_01a:0008a17": "坐臥互作，廣如〈別眾〉中。義加醉人。自語不解，",
    "T40n1804_01a:0008a18": "顛倒異言。前人不練，不解之人。是不足攝。就",
    "T40n1804_01a:0008a19": "中相隱難知者，隨初解析。初言所為作羯磨",
    "T40n1804_01a:0008a20": "者。以此人是乞法之人，為僧所量，不入僧限。",
    "T40n1804_01a:0008a21": "若通四內，若將入數，僧不滿四。唱羯磨時，以",
    "T40n1804_01a:0008a22": "所牒人不入僧用。若爾，四人受日，四僧不列，",
    "T40n1804_01a:0008a23": "亦應得成？答：一人所為，三非僧故，不能秉法。",
    "T40n1804_01a:0008a24": "文不列者，事同五人。並是所為。故四人僧者，",
    "T40n1804_01a:0008a25": "直取能秉。不同說戒、結界，所為則無。正作法",
    "T40n1804_01a:0008a26": "者，為僧作故。神足在空。《毘尼母》云：空中無分",
    "T40n1804_01a:0008a27": "齊故，與陸地別也。隱沒者，謂入地也。井窨之",
    "T40n1804_01a:0008a28": "類，有僧是別非足。離見聞者，《僧祇》中：謂同覆",
    "T40n1804_01a:0008a29": "處離見聞，其相如室宿中說。此謂離比座見",
    "T40n1804_01a:0008b01": "聞，不取說戒師羯磨者見聞也。如《義鈔》說。別",
    "T40n1804_01a:0008b02": "住者，昔云同一界不盡集，今謂界外比丘濫",
    "T40n1804_01a:0008b03": "將入數。非謂眼見在界外，以界分不知，冥然",
    "T40n1804_01a:0008b04": "在外，作法不成，故云不足。戒場上者，由前外",
    "T40n1804_01a:0008b05": "界不成，謂言在內者得。此二界同在自然，不",
    "T40n1804_01a:0008b06": "同一相，是別界故。睡眠、亂語、憒鬧、入定等，由",
    "T40n1804_01a:0008b07": "本無心同秉法故。《十誦》中：證他受戒，各各入",
    "T40n1804_01a:0008b08": "定、亂語等，不知羯磨，成不？佛言：並皆不成。準",
    "T40n1804_01a:0008b09": "此，僧數必多者，亦許成就。縱在房中睡眠醉",
    "T40n1804_01a:0008b10": "亂者，理亦開成。餘同羯磨法中說。瘂聾等三，",
    "T40n1804_01a:0008b11": "由根不具，不成證故。大德僧聽，不忍者說；並",
    "T40n1804_01a:0008b12": "闕二能，故不足也。準《伽論》云：若聞大語聲者，",
    "T40n1804_01a:0008b13": "得成法事。狂等三人，由心無記，故不足。若準",
    "T40n1804_01a:0008b14": "律中，常憶常來，不憶不來，此之二人，既不得",
    "T40n1804_01a:0008b15": "法；初人成用，後人不足。若互憶忘，及來不來；",
    "T40n1804_01a:0008b16": "未得羯磨，不得別他。若得羯磨，縱使病差，則",
    "T40n1804_01a:0008b17": "通不足。痛、惱、心亂，例同狂三。重病人者，由心",
    "T40n1804_01a:0008b18": "昏沈、不樂，無情緣法。邊地人者，言不領當；中",
    "T40n1804_01a:0008b19": "國之人，亦不足邊。必後知語，二通相足。癡鈍",
    "T40n1804_01a:0008b20": "人者，不知言義，未了是非，則非斷割之匠。必",
    "T40n1804_01a:0008b21": "言解羯磨，齊文而已，亦開成足。與欲之人，心",
    "T40n1804_01a:0008b22": "同身乖。言隔障者，謂同障覆而別隔者，不成",
    "T40n1804_01a:0008b23": "同相。或言露地而隔者。半覆中間障、若伸手",
    "T40n1804_01a:0008b24": "不相及者。謂半僧簷下，半僧階下，中間施隔；",
    "T40n1804_01a:0008b25": "或復無障，伸手不及。並非同住之相。言露地",
    "T40n1804_01a:0008b26": "伸手不及者，此言相顯。覆處不須。露地加法，",
    "T40n1804_01a:0008b27": "必須相接。說戒羯磨等師，並在僧一尋之內，",
    "T40n1804_01a:0008b28": "令伸手相及。所為之人，雖非數限，亦須相內。",
    "T40n1804_01a:0008b29": "二由具二非，假緣不足者。《四分》中：若為比丘",
    "T40n1804_01a:0008c01": "作羯磨，以比丘尼足數，式叉尼、沙彌、沙彌尼、",
    "T40n1804_01a:0008c02": "十三難人、被三舉人、滅擯、應滅擯人，二十二",
    "T40n1804_01a:0008c03": "種。問：犯邊罪等十八人，及尼中四人，為自言",
    "T40n1804_01a:0008c04": "故不足，為體不足？答：解者多途。今言：此等體",
    "T40n1804_01a:0008c05": "既非僧，若僧同知，故不足數；必不知者，成足。",
    "T40n1804_01a:0008c06": "如與欲中。不同前門中，知與不知，俱不足數。",
    "T40n1804_01a:0008c07": "故不持戒和尚中，四句料簡，前三句由不知",
    "T40n1804_01a:0008c08": "故得戒；第四句由知從此人受戒不得，故不",
    "T40n1804_01a:0008c09": "足數。所以文中及《十誦》，並安「若言」等。昔人以",
    "T40n1804_01a:0008c10": "體不合故不足，即將破戒和尚在十人之外，",
    "T40n1804_01a:0008c11": "此非正解。何者？若不知犯，則不得輒用他部，",
    "T40n1804_01a:0008c12": "以《四分》制十人僧；若知他犯，羯磨則不得牒，",
    "T40n1804_01a:0008c13": "以實知非比丘故。《十誦》中加一白衣，亦不入",
    "T40n1804_01a:0008c14": "數。上明僧相，並形同出家，相有濫故，得共",
    "T40n1804_01a:0008c15": "法事。必著俗服，相形明了，亦無同法之義。《十",
    "T40n1804_01a:0008c16": "誦》白衣，謂本受戒不得者。亦有受後難緣，須",
    "T40n1804_01a:0008c17": "著俗服者，亦應同法，由本是僧。即知作法之",
    "T40n1804_01a:0008c18": "時，窮問界內俗人之中，頗有曾受具戒不捨",
    "T40n1804_01a:0008c19": "者不？要答無者，方無別眾。三舉之人，謂不見、",
    "T40n1804_01a:0008c20": "不懺、惡邪不捨。廣如〈眾網〉中。滅擯者，謂犯重",
    "T40n1804_01a:0008c21": "已，舉至僧中，白四除棄也。應滅擯者，亦犯重",
    "T40n1804_01a:0008c22": "已，舉來至僧，因有難起，未得加法，故律名入",
    "T40n1804_01a:0008c23": "波羅夷說中。若雖犯重，僧未委知；而別人內",
    "T40n1804_01a:0008c24": "知，未被紏舉。或不自言，僧不知犯重；眾內一",
    "T40n1804_01a:0008c25": "人知者。則非僧數，並入應滅擯中。第三體雖",
    "T40n1804_01a:0008c26": "非僧，託緣成用。即前門中人，據未自言已前，",
    "T40n1804_01a:0008c27": "同僧法事，並皆成就。若雖言竟，無人知者，亦",
    "T40n1804_01a:0008c28": "成僧用；由相中無違，便得辨事。故律中，犯戒",
    "T40n1804_01a:0008c29": "和尚，由不知故，得成法事。乃至邊罪，並安若",
    "T40n1804_01a:0009a01": "言等。文云：當以肉眼知他持犯等。《十誦》云：若",
    "T40n1804_01a:0009a02": "犯重罪人，賊詐作比丘，本白衣時破戒人等，",
    "T40n1804_01a:0009a03": "若先言有是過，作羯磨不成；若不言者，一切",
    "T40n1804_01a:0009a04": "成就。《薩婆多》：以有天眼者，不說人惡。乃至若",
    "T40n1804_01a:0009a05": "聽以天眼耳看僧淨穢者，人誰無過！但有大",
    "T40n1804_01a:0009a06": "小，無往不見。若開說者，則妨亂事多。故不聽",
    "T40n1804_01a:0009a07": "說。言自言者，謂告人云我犯淫盜之類。四體",
    "T40n1804_01a:0009a08": "雖犯法，得成僧事。《四分》中：訶責、擯出、依止、遮",
    "T40n1804_01a:0009a09": "不至白衣家等四人，應一切羯磨；但為僧治，",
    "T40n1804_01a:0009a10": "故不得訶。覆藏、本日治、六夜、出罪等四人，《十",
    "T40n1804_01a:0009a11": "誦》中，行覆藏竟、本日竟、六夜竟，合七人，不足",
    "T40n1804_01a:0009a12": "僧殘等羯磨；不妨應餘法事。次明別眾謂同一界",
    "T40n1804_01a:0009a13": "住，相中有華，不同僧法，故云別眾也。有二：初明別相，後明成不。初",
    "T40n1804_01a:0009a14": "中，《四分》云：別眾者，應來者不來，是身、口、心俱",
    "T40n1804_01a:0009a15": "不集；二應與欲者，不與欲來，是身、心不集；三",
    "T40n1804_01a:0009a16": "現前得訶人訶，謂心、口不集。反此三種，則成",
    "T40n1804_01a:0009a17": "和眾。謂初人，三業俱集；中者，心口俱集；後人，",
    "T40n1804_01a:0009a18": "身口集，而心不集。默坐不訶，亦名和合。故文",
    "T40n1804_01a:0009a19": "云：應訶者不訶。又云：舍利弗見眾僧如法羯",
    "T40n1804_01a:0009a20": "磨，而心不同。應作默然，是如法也。又六群比",
    "T40n1804_01a:0009a21": "丘，往說戒處不坐，佛言非法。《五分》中：背說戒",
    "T40n1804_01a:0009a22": "羯磨坐臥，等是別眾。《僧祇》中：行作羯磨，坐則",
    "T40n1804_01a:0009a23": "別眾；四儀互作，十二種人。別眾多相，理須明",
    "T40n1804_01a:0009a24": "委，然與不足數中，遞相交涉，且大分二：若身",
    "T40n1804_01a:0009a25": "不至僧中，是別眾攝；雖至僧中，不足他數，是",
    "T40n1804_01a:0009a26": "不足數。然不足之人，名通淨穢二人淨僧睡、定、身不至僧，亦不",
    "T40n1804_01a:0009a27": "足也；別眾之稱，唯據清淨一色。義張四句，料簡",
    "T40n1804_01a:0009a28": "如別。若論學悔，是不足限；必無解法，亦開秉",
    "T40n1804_01a:0009a29": "之；別亦無過，則中間人也。二解成不者。若別",
    "T40n1804_01a:0009b01": "犯下四篇，是別眾攝。別犯初篇，縱謂淨想，亦",
    "T40n1804_01a:0009b02": "成法事；終是體壞，無任同住。文云：無比丘，有",
    "T40n1804_01a:0009b03": "想，羯磨成，而犯罪。以心不同。審知有犯，隨",
    "T40n1804_01a:0009b04": "意別之。十三難人、尼等四人、三舉、三狂等，并",
    "T40n1804_01a:0009b05": "聾瘂之類。或本非是僧、或中途被罰、形差、病",
    "T40n1804_01a:0009b06": "報，緣礙故開。凡此等人，未論足別。若對首作",
    "T40n1804_01a:0009b07": "法，前境濫真，例取僧中。今行事者，多有別相，",
    "T40n1804_01a:0009b08": "更顯明之。眾取威儀相同，不用心順。言威儀",
    "T40n1804_01a:0009b09": "者，如《僧祇》中：行作法事，坐則非法。《五分》：病人",
    "T40n1804_01a:0009b10": "背羯磨，佛言別眾。《四分》：六群不坐，佛訶責之。",
    "T40n1804_01a:0009b11": "理非和相，別眾中說。如行時食，食住則犯足。",
    "T40n1804_01a:0009b12": "相同《僧祇》。二心虛實者。但令相順，心違亦成",
    "T40n1804_01a:0009b13": "證法。文云：現前應訶者不訶。又云：見如法羯",
    "T40n1804_01a:0009b14": "磨，而心不同，如前所列。若作法時，問僧云：僧",
    "T40n1804_01a:0009b15": "今和合何所作為？答云：某事羯磨。且待答者",
    "T40n1804_01a:0009b16": "坐竟，方始作白。廣有廢立，如《義鈔》中。就僧坐",
    "T40n1804_01a:0009b17": "中，聽有立者，除被治人；以是所為作羯磨者，",
    "T40n1804_01a:0009b18": "不足僧數。餘有所為，坐乞如法，文義明說。秉",
    "T40n1804_01a:0009b19": "羯磨人中，除二種人：一威儀師，立秉單白，為",
    "T40n1804_01a:0009b20": "僧所使，不得輒坐；二開立說戒，為令眾聞。自",
    "T40n1804_01a:0009b21": "餘一切皆須坐秉必有餘緣，行臥亦得。",
    "T40n1804_01a:0009b22": "4 受欲是非篇(上一)受欲是非篇第四",
    "T40n1804_01a:0009b23": "夫事生不意，法出恒情；故對情而順其心，心",
    "T40n1804_01a:0009b24": "順則於法無失，故名欲也。然則情事相反，故",
    "T40n1804_01a:0009b25": "立法以撿之；撿則有事必明，若明故對門而",
    "T40n1804_01a:0009b26": "辨。初明其緣，後明欲法。初中有三：一制意、釋",
    "T40n1804_01a:0009b27": "名、明體。二有開遮。三定緣是非。初中制意者。",
    "T40n1804_01a:0009b28": "凡作法事，必須身心俱集，方成和合；設若有",
    "T40n1804_01a:0009b29": "緣，不開心集，則機教莫同，將何拔濟！故聽傳",
    "T40n1804_01a:0009c01": "心口，應僧前事，方能彼此俱辨。緣此故開與",
    "T40n1804_01a:0009c02": "欲。釋名者。凡言欲者，多以希須為義。欲明僧",
    "T40n1804_01a:0009c03": "作法事，意決同集，但由緣差，不遂情願。令送",
    "T40n1804_01a:0009c04": "心達僧，知無違背。故《摩得伽》云：云何名欲？欲",
    "T40n1804_01a:0009c05": "者，所作事樂隨喜，共同如法僧事。《十誦》云：欲",
    "T40n1804_01a:0009c06": "名發心。如法僧事與欲，名為欲法。辨體者。欲",
    "T40n1804_01a:0009c07": "之所須有二：自有僧、私同須，如說戒、自恣等；",
    "T40n1804_01a:0009c08": "以佛制有時限，一切同遵，若叛有罪。自有單",
    "T40n1804_01a:0009c09": "僧須者，如受戒、捨懺等；僧須我和，我不必須，",
    "T40n1804_01a:0009c10": "佛不正制也。二明開遮。律中唯除結界，餘並",
    "T40n1804_01a:0009c11": "開之。雖非明文，以非制故。三緣是非者。若",
    "T40n1804_01a:0009c12": "有犯戒，事非法緣，而與欲者；由事非故，不合",
    "T40n1804_01a:0009c13": "不成。若準文中，但云佛、法、僧、塔、看病人六事",
    "T40n1804_01a:0009c14": "是緣。文具正列。而六群作衣說欲，雖非正制，",
    "T40n1804_01a:0009c15": "僧受行之。《僧祇》等律，守房等緣，並如別顯。比",
    "T40n1804_01a:0009c16": "者比丘多慢斯法，不思來業，妄行聖法。謂無",
    "T40n1804_01a:0009c17": "病言病，不淨言淨，不欲言欲。令他傳此妄語，",
    "T40n1804_01a:0009c18": "對眾而說。隨僧多少，一一人邊，三波逸提。所",
    "T40n1804_01a:0009c19": "傳之人，知而為告，一一三罪。惡業不輕，何為",
    "T40n1804_01a:0009c20": "自怠。二明欲法。就中分三：初明與法，二明失",
    "T40n1804_01a:0009c21": "法，三明遇緣成不。就初又分二：前明與法，",
    "T40n1804_01a:0009c22": "二明說法。初中，《四分》文不具足，義設云：「大德",
    "T40n1804_01a:0009c23": "一心念！某甲比丘，如法僧事，與欲清淨。」一說",
    "T40n1804_01a:0009c24": "便止。準《僧祇》，三說成就；今約《四分》文中，但一",
    "T40n1804_01a:0009c25": "說成者，皆無結略之文。三說成法，方云第二",
    "T40n1804_01a:0009c26": "第三亦如是說。準白二羯磨，說淨等法，依文",
    "T40n1804_01a:0009c27": "直成。不須云云，取他外部。問：此欲辭中，不稱",
    "T40n1804_01a:0009c28": "佛法僧事者？解云：稱者人語，不稱正本。問：說",
    "T40n1804_01a:0009c29": "不稱欲，法成已不？答：成也。由羯磨中，不牒此",
    "T40n1804_01a:0010a01": "說欲之緣。律中，若不記姓名，當說相貌；猶不",
    "T40n1804_01a:0010a02": "記者，當言：我與眾多比丘說欲等。問：欲與清",
    "T40n1804_01a:0010a03": "淨，同異云何？答：欲應羯磨，清淨應說戒。若說",
    "T40n1804_01a:0010a04": "欲之時，並須雙牒，由文正制；不同《僧祇》猶行",
    "T40n1804_01a:0010a05": "廢教也。言如法僧事者，簡非法事，不須欲也。",
    "T40n1804_01a:0010a06": "若非法緣，如〈眾網〉中。此但言如法，則令僧諸",
    "T40n1804_01a:0010a07": "法事，皆通作無障。上明自說，今言兼他者。謂",
    "T40n1804_01a:0010a08": "受欲已，更忽緣礙，欲轉與他。《毘尼母》云：得齊",
    "T40n1804_01a:0010a09": "七反。說辭云：「大德一心念！我某甲比丘，受某",
    "T40n1804_01a:0010a10": "甲比丘欲清淨。彼及我身，如法僧事，與欲清",
    "T40n1804_01a:0010a11": "淨。」一說。問：與欲之相，若為成不？答：《四分》中，但",
    "T40n1804_01a:0010a12": "有病人說欲法，而文有具缺。良以病有輕重",
    "T40n1804_01a:0010a13": "故也。文云：若言：「我說欲。」若言：「與我說欲。」若云：",
    "T40n1804_01a:0010a14": "「為我說欲。」若現身相。若廣說欲等五種也。前",
    "T40n1804_01a:0010a15": "四唯重病人；後廣說者，健病俱用。《五分》：斷事",
    "T40n1804_01a:0010a16": "中，說欲起去文中，如此律廣說相似，又無略",
    "T40n1804_01a:0010a17": "文。比人行事，或有緣者，囑信受欲，及語沙彌",
    "T40n1804_01a:0010a18": "令傳至他；或有非緣，直云為我說欲者，量恐不",
    "T40n1804_01a:0010a19": "成。故《四分》病人中，若不口說，不現身相，並皆",
    "T40n1804_01a:0010a20": "不成。今健人用病者法，誠難定指。問：現相若",
    "T40n1804_01a:0010a21": "為？依如《五分》：病人不能口說，聽現身相與清",
    "T40n1804_01a:0010a22": "淨欲。若舉手、若舉指、搖身、搖頭、乃至舉眼，得",
    "T40n1804_01a:0010a23": "名清淨欲。律文如此。而取欲者，須知同別之",
    "T40n1804_01a:0010a24": "相，方得成就。若違心不同而現相者，雖取不",
    "T40n1804_01a:0010a25": "成，終為別眾。二明對僧說法。應至僧中；羯磨",
    "T40n1804_01a:0010a26": "者言：「不來者說欲。」即具修威儀說云：「大德僧",
    "T40n1804_01a:0010a27": "聽！某甲比丘，我受彼欲清淨。彼如法僧事，與",
    "T40n1804_01a:0010a28": "欲清淨。」若眾多比丘，隨能記者，一時合說。若",
    "T40n1804_01a:0010a29": "受他欲來，自有緣事，對僧說者言：「大德僧",
    "T40n1804_01a:0010b01": "聽！我某甲比丘病患因緣，某甲比丘僧事因",
    "T40n1804_01a:0010b02": "緣，我受彼欲清淨。彼及我身，如法僧事，與欲",
    "T40n1804_01a:0010b03": "清淨。」說訖即出。若自有緣事，欲說付僧者，當",
    "T40n1804_01a:0010b04": "自來僧中說云：「大德僧聽！我某甲比丘，如法",
    "T40n1804_01a:0010b05": "僧事，與欲清淨。」《四分》無文。《僧祇》云：病比丘與",
    "T40n1804_01a:0010b06": "比房比丘欲，不受之，即自入僧中上座前說。",
    "T40n1804_01a:0010b07": "佛言：善作，如法。但不受者得罪。問：對僧說欲，",
    "T40n1804_01a:0010b08": "其相云何？答：行法不同。或一時來至僧前，禮",
    "T40n1804_01a:0010b09": "已，同時而說者；或直來僧前，一一說者；或在",
    "T40n1804_01a:0010b10": "座一時說者；或下座一一說者。據文並成。準",
    "T40n1804_01a:0010b11": "我與眾多欲文，及故不說等，皆成。若取義意",
    "T40n1804_01a:0010b12": "者。律中開成，由有忘誤，或復得罪，故有成文。",
    "T40n1804_01a:0010b13": "必無正緣，不得通用。約準外宗，一一說是。《五",
    "T40n1804_01a:0010b14": "分》云：令至如法僧中，為我稱名字說及捉籌；",
    "T40n1804_01a:0010b15": "若不如是，一一皆不成。《僧祇》云：不得趣爾與",
    "T40n1804_01a:0010b16": "人欲，與堪能持欲入僧中說者。其受者應自思",
    "T40n1804_01a:0010b17": "惟，我能傳欲不？義評云：凡取欲者，恐有別眾",
    "T40n1804_01a:0010b18": "不集，令其送心；僧知無乖，方乃加法。今一時",
    "T40n1804_01a:0010b19": "總說，言辭鬧亂，何得委知不來集者？《五分》、《僧",
    "T40n1804_01a:0010b20": "祇》明文：令在上座前，稱名字說。意亦可見。《四",
    "T40n1804_01a:0010b21": "分》文云：應更相撿挍，知有來不來者。此言彌",
    "T40n1804_01a:0010b22": "顯。二明失法。謂受欲已，遇緣便失，不簡病人",
    "T40n1804_01a:0010b23": "之所，及以僧中。今統明失法。《四分》有二十七",
    "T40n1804_01a:0010b24": "種：受他欲已自言：我是十三難人、三舉、二滅、",
    "T40n1804_01a:0010b25": "十八種人。由自陳故，非是僧用。若不自言，相",
    "T40n1804_01a:0010b26": "中同順，如足數中。《五分》云：自說罪人，不名",
    "T40n1804_01a:0010b27": "持欲；反上即成。《十誦》：取欲清淨人，始取時，若",
    "T40n1804_01a:0010b28": "取竟，自言白衣、沙彌、非比丘，乃至十三難，皆",
    "T40n1804_01a:0010b29": "名清淨欲不成，不到僧所。又有七種：若命過、",
    "T40n1804_01a:0010c01": "若餘處行、若罷道、若入外道眾、若入別部",
    "T40n1804_01a:0010c02": "眾、若至戒場上、若明相出。言餘處行者，謂出",
    "T40n1804_01a:0010c03": "大界外，餘道行也。昔解云：受欲已，在寺內餘",
    "T40n1804_01a:0010c04": "房行者，失欲。此非解也。自恣明文，無餘處行，",
    "T40n1804_01a:0010c05": "改為若出界外也。明相出者，謂後夜受欲，羯",
    "T40n1804_01a:0010c06": "磨在明，故失欲也。問：此律宿欲不成者。若明",
    "T40n1804_01a:0010c07": "相未了，羯磨已竟，而說戒、自恣未竟，得經明",
    "T40n1804_01a:0010c08": "不？答：不成。故《僧祇》中：若七萬、八萬人自恣，恐",
    "T40n1804_01a:0010c09": "明相出者，應減眾，界外自恣。《四分》中：若明相",
    "T40n1804_01a:0010c10": "欲出，開略說戒。故知宿欲不被所為事也。《四",
    "T40n1804_01a:0010c11": "分》又有三種：謂神足在空、隱沒、離見聞處。問：",
    "T40n1804_01a:0010c12": "為俱離失？互離失耶？答：俱離失也，互則不定。",
    "T40n1804_01a:0010c13": "故文中若眾大，聲小，不聞說戒，令作轉輪，高",
    "T40n1804_01a:0010c14": "座立上說之，此則見而不聞也。又如多人說",
    "T40n1804_01a:0010c15": "戒，何由併得見作法者面？此則聞而不見也。",
    "T40n1804_01a:0010c16": "離此二人，則名失欲。必互離有失，據隔障等",
    "T40n1804_01a:0010c17": "之緣。前言離見聞失者，通望比座展轉離也。",
    "T40n1804_01a:0010c18": "如《五分》解：謂同覆障相離，雖說不成。《僧祇》五",
    "T40n1804_01a:0010c19": "種：謂隔障等，如〈足數〉中說。《五分》：斷事時，若在",
    "T40n1804_01a:0010c20": "屋中，隨幾過出。若在露地，去僧一尋等並失。",
    "T40n1804_01a:0010c21": "若房小不受僧者，聽在前後簷下庭中坐，雖",
    "T40n1804_01a:0010c22": "不聞羯磨聲得成。又有七人：尼等四人狂等",
    "T40n1804_01a:0010c23": "三人，皆不成欲。《僧祇》多種：一在界外與欲。二",
    "T40n1804_01a:0010c24": "持欲出界。三與欲已，自身出界。四與欲已，自",
    "T40n1804_01a:0010c25": "至僧中，默然還出。五持欲至僧，因難驚起，無",
    "T40n1804_01a:0010c26": "一人住者，名壞眾失；有人住則不失。餘同當",
    "T40n1804_01a:0010c27": "宗。《十誦》：與別住人失欲。即覆等三人。上來諸",
    "T40n1804_01a:0010c28": "列皆不成欲，說亦不成。知而故為，反自受罪。",
    "T40n1804_01a:0010c29": "文云：皆不成與欲，當更與餘者欲。三明遇緣",
    "T40n1804_01a:0011a01": "不說成者。文云：若受欲人，若睡、若入定、若忘、",
    "T40n1804_01a:0011a02": "若不故作，如是者成；若故不說，得罪。而不知",
    "T40n1804_01a:0011a03": "成不？理亦應成，在開緣明也。並謂在僧中，",
    "T40n1804_01a:0011a04": "若在中道，並名不到。《四分》云：若病重者，應扶",
    "T40n1804_01a:0011a05": "輿來僧中。若慮增動，僧就病者所，圍繞作法。",
    "T40n1804_01a:0011a06": "若病者多，不能集者，僧出界外作羯磨。以更",
    "T40n1804_01a:0011a07": "無方便，得別眾故。若受欲已，欲至僧中，道逢",
    "T40n1804_01a:0011a08": "諸難，便從界外來至僧所，與欲清淨得成。必",
    "T40n1804_01a:0011a09": "界內有難，不往僧所，僧又不知，羯磨成不？文",
    "T40n1804_01a:0011a10": "云：有比丘無想，作法不成。問：與欲已，事訖不",
    "T40n1804_01a:0011a11": "來，犯別眾不？答：不犯。以情和到僧，而不將欲",
    "T40n1804_01a:0011a12": "緣為羯磨事。文云：若事休應往，不往，如法治。",
    "T40n1804_01a:0011a13": "不云法不成就。若爾受日出界，而事休法謝",
    "T40n1804_01a:0011a14": "者？答：受日文中牒事故，前緣廢法謝；此受欲",
    "T40n1804_01a:0011a15": "法不牒事故，緣謝欲成。",
    "T40n1804_01a:0011a16": "5 通辨羯磨篇(上一)通辨羯磨篇第五《明了論疏》翻為業也，所作是業。亦翻為所作。《百論》云事也。若約義",
    "T40n1804_01a:0011a17": "求，翻為辨事。謂施造遂法，必有成濟之功焉。",
    "T40n1804_01a:0011a18": "僧為秉御之人，所統其唯羯磨，方能拔群迷",
    "T40n1804_01a:0011a19": "之重累，出界分之深根。德實無涯，威難與大。",
    "T40n1804_01a:0011a20": "而世尊栖光既久，遺法被世，可得而聞。但為",
    "T40n1804_01a:0011a21": "陶染俗風，情流鄙薄；言成瓦礫，妄參真淨之",
    "T40n1804_01a:0011a22": "文；行乃塵庸，虛霑在三之數。致使教無成辨",
    "T40n1804_01a:0011a23": "之功，事有納非之目。並由人法無宗轄，得失",
    "T40n1804_01a:0011a24": "混同歸焉。故律云：若作羯磨，不如白法作白，",
    "T40n1804_01a:0011a25": "不如羯磨法作羯磨，如是漸漸令戒毀壞，以",
    "T40n1804_01a:0011a26": "滅正法。當隨順文句，勿令增減，違法毘尼。當",
    "T40n1804_01a:0011a27": "如是學。雖復僧通真偽，於緣得成前事；羯磨",
    "T40n1804_01a:0011a28": "亦漏是非，而乖違號為非法。今欲克翦浮言，",
    "T40n1804_01a:0011a29": "發揚聖教，統辨進不，總識科分；後有事條，",
    "T40n1804_01a:0011b01": "案文準式。就中分為二：初明作法具緣，後明",
    "T40n1804_01a:0011b02": "立法通局，并曲解羯磨。初中，統明羯磨，必有",
    "T40n1804_01a:0011b03": "由漸，且分十門：一法不孤起，必有所為，謂稱",
    "T40n1804_01a:0011b04": "量前事。則有三種：即人、法、事也。人謂受戒懺",
    "T40n1804_01a:0011b05": "悔等；法謂說戒自恣等；事謂地衣等。或具或",
    "T40n1804_01a:0011b06": "單，乍離乍合；必先早陳，是非須定。二約處以",
    "T40n1804_01a:0011b07": "明。謂自然界中，唯結界一法；餘之羯磨，並作",
    "T40n1804_01a:0011b08": "法界。故《僧祇》云：非羯磨地不得行僧事。三集",
    "T40n1804_01a:0011b09": "僧方法。謂敷座、打相、量僧多少、觀時制度等。",
    "T40n1804_01a:0011b10": "四僧集差別。須知用僧進止，簡德優劣。五和",
    "T40n1804_01a:0011b11": "合之相。眾中上座，略和眾情，告僧云：「諸大德",
    "T40n1804_01a:0011b12": "僧等！莫怪此集，今有某事，須僧同秉，各願齊",
    "T40n1804_01a:0011b13": "心，共成遂也。」須知默然、訶舉之相，如前說。六",
    "T40n1804_01a:0011b14": "簡眾。云未受具出，即隨次出，如〈沙彌別法〉",
    "T40n1804_01a:0011b15": "中。餘有住者，須明足數，不足之相如前說。七",
    "T40n1804_01a:0011b16": "與欲應和。須究緣之是非、成不之相，廣如前",
    "T40n1804_01a:0011b17": "列。八正陳本意。謂作乞辭等，於中有四：一順",
    "T40n1804_01a:0011b18": "情為己，多須前乞，如受戒捨懺等。二違心立",
    "T40n1804_01a:0011b19": "治，及無心領者，則無乞辭；應作舉、憶念、證正、",
    "T40n1804_01a:0011b20": "知法。三僧創立法，必託界生，則竪標唱相。四",
    "T40n1804_01a:0011b21": "僧所常行，謂說戒等，則行籌告令。九問其事",
    "T40n1804_01a:0011b22": "宗。云：「僧今和合，何所作為？」謂上座及秉法者",
    "T40n1804_01a:0011b23": "言之。十答言作某羯磨。謂必雙牒事法，告僧",
    "T40n1804_01a:0011b24": "令知；不得單題，如云布薩說戒也。上來十門，",
    "T40n1804_01a:0011b25": "總被一切作羯磨者。若隨事明，或具九緣，如",
    "T40n1804_01a:0011b26": "結界無與欲也。又如受日差遣，無有乞辭等。",
    "T40n1804_01a:0011b27": "並倒準知，廣如別法。二明立法通局者。於中",
    "T40n1804_01a:0011b28": "分二：初明相攝分齊，二別舉成壞。就初，總明",
    "T40n1804_01a:0011b29": "一切羯磨，必須具四法：一法，二事，三人，四界。",
    "T40n1804_01a:0011c01": "第一明法有三種：一心念法，二對首法，三眾",
    "T40n1804_01a:0011c02": "僧法。且列三位，言三名者：心念法者，事是微",
    "T40n1804_01a:0011c03": "小；或界無人，雖是眾法及以對首，亦聽獨秉，",
    "T40n1804_01a:0011c04": "令自行成，無犯戒事。發心念境，口自傳情；非",
    "T40n1804_01a:0011c05": "謂不言，而辨前事。《毘尼母》云：必須口言，若說",
    "T40n1804_01a:0011c06": "不明了，作法不成。言對首者，謂非心念之緣；",
    "T40n1804_01a:0011c07": "及界無僧，並令對首。此通二三人或至四人，",
    "T40n1804_01a:0011c08": "如下說也。謂各共面對，同秉法也。言眾法者，",
    "T40n1804_01a:0011c09": "四人已上，秉於羯磨，此是僧之所秉，故云眾",
    "T40n1804_01a:0011c10": "法。上略明相，今曲枝分，則有八種。初就心念",
    "T40n1804_01a:0011c11": "有三：一但心念法，二對首心念，三眾法心念。",
    "T40n1804_01a:0011c12": "言但心念者，唯得自說，有人亦成。數列三種：",
    "T40n1804_01a:0011c13": "謂懺輕吉羅，說戒座上發露，及六念也。二對",
    "T40n1804_01a:0011c14": "首心念，謂本是對首之法，由界無人，佛開心",
    "T40n1804_01a:0011c15": "念。且列七種：《四分》中有安居；《十誦》有說淨、受",
    "T40n1804_01a:0011c16": "藥、受七日；《五分》有受持三衣及捨三衣；《善見》",
    "T40n1804_01a:0011c17": "受持鉢也。三眾法心念，謂本是僧秉，亦界無",
    "T40n1804_01a:0011c18": "人，故開心念。《四分》說戒、自恣；外部受僧得施",
    "T40n1804_01a:0011c19": "及亡人衣。二對首法中有二：一但對首法，二",
    "T40n1804_01a:0011c20": "眾法對首。初中，以是別法，不開僧用，界雖成",
    "T40n1804_01a:0011c21": "眾，亦自得成。總依諸部有二十九：受三衣及",
    "T40n1804_01a:0011c22": "捨、受鉢及捨、受尼師壇及捨、受百一供身",
    "T40n1804_01a:0011c23": "具及捨。捨請。捨戒。受依止法。衣說淨、鉢說",
    "T40n1804_01a:0011c24": "淨、藥說淨、受藥。受七日。安居。與欲。懺波逸",
    "T40n1804_01a:0011c25": "提、懺輕偷蘭、懺提舍尼、懺重吉羅、發露他重",
    "T40n1804_01a:0011c26": "罪、及自發露六聚。僧殘中白捨行法、白行行",
    "T40n1804_01a:0011c27": "法、白僧殘諸行法、白入聚落、尼白入僧寺、尼",
    "T40n1804_01a:0011c28": "請教授。作餘食法。且論略爾。二眾法對首，同",
    "T40n1804_01a:0011c29": "前眾法心念中。次明眾法有三：一者單白。事",
    "T40n1804_01a:0012a01": "或輕小，或常所行，或是嚴制；一說告僧，便成",
    "T40n1804_01a:0012a02": "法事。二者白二。由事參涉，義須通和。一白牒",
    "T40n1804_01a:0012a03": "事告知，一羯磨量處可不，便辨前務。通白及",
    "T40n1804_01a:0012a04": "羯磨，故云白二。三者白四。受戒、懺重、治舉、訶",
    "T40n1804_01a:0012a05": "諫，事通大小，情容乖舛。自非一白告知，三法",
    "T40n1804_01a:0012a06": "量可，焉能辨得。以三羯磨通前單白，故云白",
    "T40n1804_01a:0012a07": "四。若就緣約相，都合一百三十四羯磨。略言",
    "T40n1804_01a:0012a08": "如此，更張猶有。單白有三十九；白二有五十",
    "T40n1804_01a:0012a09": "七；白四有三十八。若通前二，則百八十四法。",
    "T40n1804_01a:0012a10": "問：耳聞百一羯磨，今列不同者？答：此乃總標，",
    "T40n1804_01a:0012a11": "非定如數；亦可引用《十誦》，彼則定有百一。上",
    "T40n1804_01a:0012a12": "明攝法分齊，即須明非相。但鈔意為始學人，",
    "T40n1804_01a:0012a13": "本令文顯而易見，故不事義章一一分對進",
    "T40n1804_01a:0012a14": "不；必欲通明，須看《義鈔》。今直論是非。謂上三",
    "T40n1804_01a:0012a15": "法，離則八種，具明別相；若一事差互，不應八",
    "T40n1804_01a:0012a16": "條，並入非中，不成羯磨。若欲通知，細尋此門；",
    "T40n1804_01a:0012a17": "上下橫括，庶無差貳。問：別人之法，何名羯磨？",
    "T40n1804_01a:0012a18": "答：《四分》：三語中，及白衣說法中，言是羯磨。《十",
    "T40n1804_01a:0012a19": "誦》：對首心念分衣，佛言是名羯磨。二就事明",
    "T40n1804_01a:0012a20": "者。謂羯磨所被之事，更不重明，即辨非者。所",
    "T40n1804_01a:0012a21": "被事中，通情非情，並令前境是實，片無錯涉，",
    "T40n1804_01a:0012a22": "皆成法事；若一緣有差，悉並不成。何者是也？",
    "T40n1804_01a:0012a23": "如人法中，不覆藏者，與覆藏羯磨，不善、非法、",
    "T40n1804_01a:0012a24": "不成，此謂無事有法；如〈瞻波〉中，應與作訶責，",
    "T40n1804_01a:0012a25": "乃作擯出，此謂有樂有病，施不相當，佛判不",
    "T40n1804_01a:0012a26": "成。故知事者，必須據實，方稱聖教；且約一事，",
    "T40n1804_01a:0012a27": "餘者例之，如實犯罪自言不犯，實不犯自言",
    "T40n1804_01a:0012a28": "犯等，並名非法；若實言實，方為相稱。而彼自",
    "T40n1804_01a:0012a29": "言，還臣所為之事；若汎臣餘罪，不為自言。非",
    "T40n1804_01a:0012b01": "情事中，二房羯磨，妨難不成；離衣杖等，必須",
    "T40n1804_01a:0012b02": "兩具。此並律之誠文，臨事無忘失矣。三對人",
    "T40n1804_01a:0012b03": "明者，亦有三人。初辨僧者。僧中有四，如前所",
    "T40n1804_01a:0012b04": "說。唯秉羯磨，界中有人，並須盡集，若不來者，",
    "T40n1804_01a:0012b05": "便成別眾，如〈足數〉中。但得御於眾法。已外對",
    "T40n1804_01a:0012b06": "首心念，法之與事，決定不得。二三人中，具立",
    "T40n1804_01a:0012b07": "二法。若作眾法對首，兩界無僧，盡集作之。若",
    "T40n1804_01a:0012b08": "數滿四，則不成就，更須改法。若作對首之法，",
    "T40n1804_01a:0012b09": "兩人各作，不相妨礙。必有邊人，有須問者，若",
    "T40n1804_01a:0012b10": "三十捨懺，須問邊人；九十單墮，但對即得；亦",
    "T40n1804_01a:0012b11": "有通須問者，謂同覆處，露地尋內，故須問之；",
    "T40n1804_01a:0012b12": "必在外有障，亦不在通問。若持衣說淨，不論",
    "T40n1804_01a:0012b13": "通別。若是心念，一向非分。必有其事，隨緣作",
    "T40n1804_01a:0012b14": "之。一人心念，獨在界中。若作眾法心念、對首",
    "T40n1804_01a:0012b15": "心念，並界無人，方成此法；若有一人，名非法",
    "T40n1804_01a:0012b16": "別眾。若據所秉，如前法中。若作但心念法，不",
    "T40n1804_01a:0012b17": "論同別。四約界者。四種自然，羯磨法中，唯作",
    "T40n1804_01a:0012b18": "結界一法，是僧執御；已外對首心念二法，及",
    "T40n1804_01a:0012b19": "一二三人，眾中雜法，四人自恣，並得秉之。俱",
    "T40n1804_01a:0012b20": "須盡集。二者作法攝僧界者，亦通二人，法通",
    "T40n1804_01a:0012b21": "三種。就法界中，分為五位：一難事受戒小界，",
    "T40n1804_01a:0012b22": "二因難事自恣，三數人說戒。此三小界，因難",
    "T40n1804_01a:0012b23": "曲開；但作一法，後必閑豫，不開作之；故文中",
    "T40n1804_01a:0012b24": "結已即解，非久住法也。四者戒場，本為數集",
    "T40n1804_01a:0012b25": "惱僧，故開結之；唯除說戒、自恣、乞鉢、捨懺、亡",
    "T40n1804_01a:0012b26": "人衣法、受日、解界、結衣界并解、結淨地、受功德",
    "T40n1804_01a:0012b27": "衣等。五者大界，就中並有通塞，隨相可知。二",
    "T40n1804_01a:0012b28": "別舉羯磨，明其成壞。法不孤起，終須四緣；隨",
    "T40n1804_01a:0012b29": "義明非，不過七種。先就但心念法，以解七非；",
    "T40n1804_01a:0012c01": "乃至白四，類七可解。初明七非者：一者人非，",
    "T40n1804_01a:0012c02": "謂以此法，對人而作。二者法非，口不言了，法",
    "T40n1804_01a:0012c03": "不稱教。三者事非，謂重吉羅，用責心悔，六念",
    "T40n1804_01a:0012c04": "等事，一一非法；妄牒而誦，不成有罪。四者人",
    "T40n1804_01a:0012c05": "法非，不妨事如。五者人事非，不妨法如。六",
    "T40n1804_01a:0012c06": "者事法非，不妨人是。七具三非，並同上。餘則",
    "T40n1804_01a:0012c07": "例之。二對首心念，亦具七非，數同於上。隨事",
    "T40n1804_01a:0012c08": "對法，各有別相。且舉安居一法，餘則例之。一",
    "T40n1804_01a:0012c09": "者人非，謂界中有人，別眾而作，自不依他等。",
    "T40n1804_01a:0012c10": "二者法非，口說錯脫，文非明了等。三者事非，",
    "T40n1804_01a:0012c11": "時非夏限，處有難緣，不依佛制。四非已下，",
    "T40n1804_01a:0012c12": "類前可知。三眾法心念，如說戒等，亦具七非。",
    "T40n1804_01a:0012c13": "一者人非，界內別眾，自犯六聚。二者法非，不",
    "T40n1804_01a:0012c14": "陳三說，或有漏忘。三者事非，眾具有闕，時非",
    "T40n1804_01a:0012c15": "正法。四非已下，如前例之。四但對首，如持衣",
    "T40n1804_01a:0012c16": "法。一者人非，所對之人，犯戒非法，有訶者訶。",
    "T40n1804_01a:0012c17": "二者法非，陳受非正，或訶不止。三者事非，五",
    "T40n1804_01a:0012c18": "大色衣及以上染，財是不淨之例。四非至七，",
    "T40n1804_01a:0012c19": "如前例知。五眾法對首，如自恣等。一者人非，",
    "T40n1804_01a:0012c20": "四人秉法，第五受欲，或非淨戒，知而同法。二",
    "T40n1804_01a:0012c21": "者法非，互不相陳，說不明了等。三者事非，時",
    "T40n1804_01a:0012c22": "非夏末，眾難不具等。四非已下，亦如前例。六",
    "T40n1804_01a:0012c23": "者單白，如捨墮法，餘例取解，而各不同。一者",
    "T40n1804_01a:0012c24": "人非，界內別眾，人非清淨等。二者法非，輕重",
    "T40n1804_01a:0012c25": "同法，持犯不分，妄陳言說。三者事非，財非合",
    "T40n1804_01a:0012c26": "捨，有過不陳，界非作法，衣物不集，妄輒託",
    "T40n1804_01a:0012c27": "人之類。四人法非已下可解。七白二中，如結",
    "T40n1804_01a:0012c28": "界法。一者人非，不盡標盡相而集，界內別眾，",
    "T40n1804_01a:0012c29": "得訶人訶。二者法非，唱相不明，作法闇託，又",
    "T40n1804_01a:0013a01": "訶不止等。三者事非，標相及體三種分齊，混",
    "T40n1804_01a:0013a02": "然一亂，不知彼此；二界錯涉，重結交互；遙唱",
    "T40n1804_01a:0013a03": "遙結之類。並不成就。餘非例知。八者白四，如",
    "T40n1804_01a:0013a04": "受戒法等。一者人非，受者遮難，界中不集，僧",
    "T40n1804_01a:0013a05": "數有缺；人雖五百，一一人中，五十餘法，簡之",
    "T40n1804_01a:0013a06": "不中，通非正數。二者法非，受前進止八種調",
    "T40n1804_01a:0013a07": "理，及論正受執文無差等。三者事非，界相不",
    "T40n1804_01a:0013a08": "明，衣鉢非己之類。餘非例前。餘之正法，乃至",
    "T40n1804_01a:0013a09": "心念，當法自成，不相通練。別眾一法，多或通",
    "T40n1804_01a:0013a10": "之，廣張非相，如《義鈔》也。次釋羯磨正文，令知",
    "T40n1804_01a:0013a11": "綱要，識解通塞；若不具明見，增減一字，謂為",
    "T40n1804_01a:0013a12": "法非。然其非相，唯在一字；然須知處所，不得",
    "T40n1804_01a:0013a13": "雷同。或依文謹誦，曾不改張有無；或第二第",
    "T40n1804_01a:0013a14": "三，亦隨略說；或無文稱事、有文無事、俱有俱",
    "T40n1804_01a:0013a15": "無、未能增減，致使旁人加改，重增昏亂；或復",
    "T40n1804_01a:0013a16": "闇誦，不入心府，臨事致有乖違，於即對眾之",
    "T40n1804_01a:0013a17": "中，執文高唱。如斯等事，呈露久聞，豈不以愚",
    "T40n1804_01a:0013a18": "癡不學，自受伊責。亦有轉弄精神，觀事乃同",
    "T40n1804_01a:0013a19": "於法，而人事兩緣，冥逾夢海；量時取法，全是",
    "T40n1804_01a:0013a20": "師心。照教，教稱不成；結罪，罪當深罰。是以同",
    "T40n1804_01a:0013a21": "法之儔，幸宜極誡。若作羯磨人，要須上座。故",
    "T40n1804_01a:0013a22": "律云：應作羯磨者，若上座次座；若上座不能，",
    "T40n1804_01a:0013a23": "當出言語，持律者作。已外不合。今正釋文，且",
    "T40n1804_01a:0013a24": "就說戒單白及受戒羯磨，具解二文。餘則例",
    "T40n1804_01a:0013a25": "解。就單白說戒中分五：一大德僧聽者告眾，",
    "T40n1804_01a:0013a26": "勅聽令動發耳識，應僧同法。二今僧白月十",
    "T40n1804_01a:0013a27": "五日布薩說戒者，正宣情事，白眾委知。三若",
    "T40n1804_01a:0013a28": "僧時到僧忍聽，正明僧若和集，諦心審聽，量",
    "T40n1804_01a:0013a29": "其可不。僧時到者，謂心和身集，事順法應也。",
    "T40n1804_01a:0013b01": "忍聽者，勸令情和聽可，勿事乖違。四布薩說",
    "T40n1804_01a:0013b02": "戒者，重牒第二根本白意，決判成就，忍可所",
    "T40n1804_01a:0013b03": "為也。五白如是者，事既和辨，白結告知。次",
    "T40n1804_01a:0013b04": "就羯磨法中明者。且約受戒白四內，上已明",
    "T40n1804_01a:0013b05": "白，恐新學未悟，略復述之，各有其志也。白中",
    "T40n1804_01a:0013b06": "還五：一大德僧聽，同上，舉耳勸聽。二是沙彌",
    "T40n1804_01a:0013b07": "某甲，從和尚某甲受戒，乃至三衣鉢具；和尚",
    "T40n1804_01a:0013b08": "某甲者，此同上，牒其緣兆，正宣情事，令眾量",
    "T40n1804_01a:0013b09": "宜。三若僧時到僧忍聽；同上，心事既和，願僧",
    "T40n1804_01a:0013b10": "同忍。四僧今授某甲具戒，和尚某甲者；正明",
    "T40n1804_01a:0013b11": "忍可，所為決判根本。五白如是者，表眾令知。",
    "T40n1804_01a:0013b12": "此之白文，與前單白文義略同，依之可解。次",
    "T40n1804_01a:0013b13": "解羯磨。就中分二：初正決根本；二僧已忍下，",
    "T40n1804_01a:0013b14": "結成上文。前中有三：初大德僧聽者，告眾重",
    "T40n1804_01a:0013b15": "聽；事既非小，諦緣聲相，決判之緣。二此某甲",
    "T40n1804_01a:0013b16": "乃至誰諸長老忍，正辨牒緣，及以根本；謂僧",
    "T40n1804_01a:0013b17": "今與某甲受戒等，量其可不。三僧今與某甲",
    "T40n1804_01a:0013b18": "受具戒乃至誰不忍者說，單牒根本，決判成",
    "T40n1804_01a:0013b19": "就。第二第三亦如是者，一則事不成辨，多則",
    "T40n1804_01a:0013b20": "法有濫非；軌刻令定，限至於此。二結勸云：僧",
    "T40n1804_01a:0013b21": "已忍與某甲受具，下至如是持，此直付囑結",
    "T40n1804_01a:0013b22": "歸，不關羯磨正體。就中加三法料簡：一增減，",
    "T40n1804_01a:0013b23": "二通塞，三是非。初中，若事輕小，無有緣起；則",
    "T40n1804_01a:0013b24": "無乞辭，又不牒事。則白中五句，除第二句，但",
    "T40n1804_01a:0013b25": "四句成白。乃至白二，類例除之。餘則一準。二",
    "T40n1804_01a:0013b26": "明通塞者。單白文中，第一、第三、第五文義，通",
    "T40n1804_01a:0013b27": "一百三十四法，更無增減。第二、第四句，由各",
    "T40n1804_01a:0013b28": "隨事，故稱緣而牒；文隨事顯，故限局也。義存",
    "T40n1804_01a:0013b29": "告眾，決判成就，故通一切。就羯磨中，大德僧",
    "T40n1804_01a:0013c01": "聽，誰諸長老忍，不忍者說，僧已忍下，文義俱通",
    "T40n1804_01a:0013c02": "白二、白四。中間牒緣牒事，隨機不同。文局義",
    "T40n1804_01a:0013c03": "通，類之可解。若鏡此義，得緣便作，不須看",
    "T40n1804_01a:0013c04": "文；不了前緣，誦文亦失。三是非者。白中文義，",
    "T40n1804_01a:0013c05": "俱通三句。羯磨之中，文義通者，頭尾一言，不",
    "T40n1804_01a:0013c06": "可增略，必須通誦，缺剩不成。餘之文局義通，",
    "T40n1804_01a:0013c07": "但令順事合宜，片無乖降，增繁減略，詁訓不",
    "T40n1804_01a:0013c08": "同，而文義不失，並成正法。類準諸部，羯磨不",
    "T40n1804_01a:0013c09": "同，及論義意，亦無有少。至如翻譯，梵漢音義",
    "T40n1804_01a:0013c10": "全乖，詁訓所傳，非無兩得。故例成也。問：世中",
    "T40n1804_01a:0013c11": "時有白讀羯磨，作法成不？答：不成是定。雖無",
    "T40n1804_01a:0013c12": "明決，可以義求。然羯磨戒本，作法相似；戒本",
    "T40n1804_01a:0013c13": "必令誦之，羯磨豈得白讀？故《四分》、《僧祇》：半月",
    "T40n1804_01a:0013c14": "無人誦戒，應差向他處誦竟，還本處說之；不",
    "T40n1804_01a:0013c15": "得重說；乃至一人說一篇竟，更一人說。若不",
    "T40n1804_01a:0013c16": "能誦者，但說法誦經而已。準而言之，若得讀",
    "T40n1804_01a:0013c17": "者，執文即得，何須如此？止不讀之。又俗中呪",
    "T40n1804_01a:0013c18": "術之法，讀文被事，皆不成就。但以法貴專審，",
    "T40n1804_01a:0013c19": "令背文誦持，心口專正，加事便易；必臨文數",
    "T40n1804_01a:0013c20": "字，出口越散。故佛法中，呪術誦者，加物遂成，",
    "T40n1804_01a:0013c21": "未聞讀呪而能被事。羯磨聖教，佛制誦持，況",
    "T40n1804_01a:0013c22": "於呪術，律序自顯。必不誦者，終身附人。余親",
    "T40n1804_01a:0013c23": "問中國三藏京輦翻經諸師，云：從佛滅度來，",
    "T40n1804_01a:0013c24": "無有此法。問：僧尼更互得作幾法。答：律中《十",
    "T40n1804_01a:0013c25": "誦》：尼為僧作不禮、不共語、不敬畏問訊，此三",
    "T40n1804_01a:0013c26": "羯磨不須現前、自言。僧為尼，亦得三法：謂受",
    "T40n1804_01a:0013c27": "戒、摩那埵、出罪。餘不互通。問：得對尼等四眾",
    "T40n1804_01a:0013c28": "及以白衣作法不？答：不得也。律令至不見不",
    "T40n1804_01a:0013c29": "聞處，方作羯磨，除所為作羯磨人。《摩得伽》、《十",
    "T40n1804_01a:0014a01": "誦》云：白衣前說戒成者，除為瓶沙王等。除王",
    "T40n1804_01a:0014a02": "眷屬民將；獨為王說，令心淨故。問：羯磨所被",
    "T40n1804_01a:0014a03": "幾人？答：不同也。若諫喻和諍，得加多少；至於",
    "T40n1804_01a:0014a04": "治舉乞為，不得至四，名非法也。《四分》：難事得",
    "T40n1804_01a:0014a05": "二三人一時受戒。《五分》：通諸羯磨，不得加四。",
    "T40n1804_01a:0014a06": "《毘尼母》云：諸比丘集，作非法事，若有三四五",
    "T40n1804_01a:0014a07": "伴，可得諫之，獨一不須諫也。何以故？大眾力",
    "T40n1804_01a:0014a08": "大，或能擯出，自得苦惱，故應默然不言。《四分》",
    "T40n1804_01a:0014a09": "中：十五種默，大同於此。廣如〈眾網〉中。問：羯磨",
    "T40n1804_01a:0014a10": "竟時，其文何所？答：解者多途。今一法以定，謂",
    "T40n1804_01a:0014a11": "第三說已，云僧已忍，與某事竟，此時羯磨竟。",
    "T40n1804_01a:0014a12": "不同前解第三說已名為竟也。故律云：忍者",
    "T40n1804_01a:0014a13": "默然，不忍者說。今即說其不忍之意，便成訶",
    "T40n1804_01a:0014a14": "破；必其忍默，三說已無訶，亦成。任意兩得。餘",
    "T40n1804_01a:0014a15": "廣如《義鈔》。",
    "T40n1804_01a:0014a16": "四分律刪繁補闕行事鈔卷上"
}