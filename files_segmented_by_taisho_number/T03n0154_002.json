{
    "T03n0154_002:0078b02": "生經卷第二",
    "T03n0154_002:0078b04": "西晉三藏竺法護譯",
    "T03n0154_002:0078b05": "12 佛說舅甥經佛說舅甥經第十二",
    "T03n0154_002:0078b06": "聞如是：一時佛遊舍衛國祇樹給孤獨園，",
    "T03n0154_002:0078b07": "與大比丘眾俱。佛告諸比丘：「乃昔過去無",
    "T03n0154_002:0078b08": "數劫時，姉弟二人。姉有一子，與舅俱給",
    "T03n0154_002:0078b09": "官御府織金縷、錦綾羅縠，珍好異衣。見",
    "T03n0154_002:0078b10": "帑藏中琦寶好物，貪意為動，即共議言：『吾",
    "T03n0154_002:0078b11": "織作勤苦不懈，知諸藏物好醜多少，寧可",
    "T03n0154_002:0078b12": "共取用解貧乏乎！』夜人定後，鑿作地窟，盜",
    "T03n0154_002:0078b13": "取官物，不可貲數。明監藏者，覺物減少，以",
    "T03n0154_002:0078b14": "啟白王。王詔之曰：『勿廣宣之令外人知。舅",
    "T03n0154_002:0078b15": "甥盜者，謂王多事不能覺察，至于後日，遂",
    "T03n0154_002:0078b16": "當慴𢗗必復重來。且嚴警守，以用待之，得",
    "T03n0154_002:0078b17": "者收捉無令放逸。』藏監受詔，即加守備，其",
    "T03n0154_002:0078b18": "人久久，則重來盜。外甥教舅：『舅年尊體羸力",
    "T03n0154_002:0078b19": "少，若為守者所得，不能自脫。更從地",
    "T03n0154_002:0078b20": "窟，却行而入，如令見得，我力強盛，當濟",
    "T03n0154_002:0078b21": "免舅。』舅適入窟，為守者所執。執者喚呼，",
    "T03n0154_002:0078b22": "諸守人捉甥不制。畏明日識，輙截舅頭，",
    "T03n0154_002:0078b23": "出窟持歸。晨曉藏監具以啟聞。王又詔曰：",
    "T03n0154_002:0078b24": "『輿出其尸，置四交路，其有對哭取死尸",
    "T03n0154_002:0078b25": "者，則是賊魁。』棄之四衢，警守積日。「於時",
    "T03n0154_002:0078b26": "遠方，有大賈來，人馬車馳填噎塞路，奔突",
    "T03n0154_002:0078b27": "猥逼其人射鬧，載兩車薪置其尸上。守者",
    "T03n0154_002:0078b28": "明朝具以啟王，王詔微伺：『伺不周密，若有",
    "T03n0154_002:0078b29": "燒者，收縛送來。』於是外甥，將教僮竪執炬",
    "T03n0154_002:0078c01": "舞戲，人眾總鬧，以火投薪，薪燃熾盛。守",
    "T03n0154_002:0078c02": "者不覺，具以啟王。王又詔曰：『若已蛇維，更",
    "T03n0154_002:0078c03": "增守者，嚴伺其骨，來取骨者，則是原首。』",
    "T03n0154_002:0078c04": "甥又覺之，兼猥釀酒，特令醇厚詣守備",
    "T03n0154_002:0078c05": "者，微而酤之。守者連昔飢渴，見酒宗共",
    "T03n0154_002:0078c06": "酤飲，飲酒過多，皆共醉寐。俘囚酒瓶，受",
    "T03n0154_002:0078c07": "骨而去，守者不覺，明復啟王。王又詔曰：『前",
    "T03n0154_002:0078c08": "後警守，竟不級獲，斯賊狡黠，更當設謀。』王",
    "T03n0154_002:0078c09": "即出女，莊嚴瓔珞，珠璣寶飾，安立房室，",
    "T03n0154_002:0078c10": "於大水傍。眾人侍衛，伺察非妄，必有利色",
    "T03n0154_002:0078c11": "來趣女者。素教誡女，得逆抱捉，喚令眾",
    "T03n0154_002:0078c12": "人則可收執。他日異夜，甥尋竊來，因水放",
    "T03n0154_002:0078c13": "株令順流下，唱叫犇急，守者驚趣謂：『有",
    "T03n0154_002:0078c14": "異人！』但見株杌，如是連昔，數數不變，守",
    "T03n0154_002:0078c15": "者翫習，睡眠不驚。甥即乘株，到女室，女",
    "T03n0154_002:0078c16": "則執衣，甥告女曰：『用為牽衣，可捉我臂。』",
    "T03n0154_002:0078c17": "甥素𣧑𭶑，預持死人臂以用授女，女便放",
    "T03n0154_002:0078c18": "衣，轉捉死臂，而大稱叫遲。守者寤，甥得",
    "T03n0154_002:0078c19": "脫走。明具啟王，王又詔曰：『此人方便獨一",
    "T03n0154_002:0078c20": "無雙，久捕不得，當奈之何？』「女即懷妊，十",
    "T03n0154_002:0078c21": "月生男。男大端正，使乳母抱行周遍國中：",
    "T03n0154_002:0078c22": "『有人見與有嗚噈者，便縛送來。』抱兒終日，",
    "T03n0154_002:0078c23": "無嗚噈者。甥為餅師住餅爐下，小兒飢啼，",
    "T03n0154_002:0078c24": "乳母抱兒趣餅爐下，市餅餔兒，甥既見兒，",
    "T03n0154_002:0078c25": "即以餅與因而鳴之。乳母還白王曰：『兒行",
    "T03n0154_002:0078c26": "終日無來近者，飢過餅爐，時賣餅者授",
    "T03n0154_002:0078c27": "餅乃鳴。』王又詔曰：『何不縛送？』乳母答曰：『小",
    "T03n0154_002:0078c28": "兒飢啼，餅師授餅因而鳴之，不意是賊，",
    "T03n0154_002:0078c29": "何因囚之？』王使乳母更抱兒出，及諸伺候",
    "T03n0154_002:0079a01": "見近兒者，便縛將來。甥酤美酒，呼請乳",
    "T03n0154_002:0079a02": "母及微伺者，就于酒家。勸酒大醉眠臥，便",
    "T03n0154_002:0079a03": "盜兒去。醒悟失兒，具以啟王。王又詔曰：『卿",
    "T03n0154_002:0079a04": "等頑騃，貪嗜狂水，既不得賊，復亡失兒。』",
    "T03n0154_002:0079a05": "甥時得兒，抱至他國。前見國王，占謝答對，",
    "T03n0154_002:0079a06": "引經說誼，王大歡喜，輙賜祿位，以為大",
    "T03n0154_002:0079a07": "臣，而謂之曰：『吾之一國，智慧方便，無逮卿",
    "T03n0154_002:0079a08": "者，欲以臣女，若吾之女，當以相配，自恣所",
    "T03n0154_002:0079a09": "欲。』對曰：『不敢！若王見哀，其實欲索某國王",
    "T03n0154_002:0079a10": "女。』王曰：『善哉！從所志願！』王即有名自以",
    "T03n0154_002:0079a11": "為子，遣使者往，往令求彼王女，王即可",
    "T03n0154_002:0079a12": "之。王心念言：『續是盜魁，前後狡猾。』即遣使",
    "T03n0154_002:0079a13": "者：『欲迎吾女，遣其太子，五百騎乘，皆使",
    "T03n0154_002:0079a14": "嚴整。』王即勅外，疾嚴車騎。甥為賊臣，即懷",
    "T03n0154_002:0079a15": "恐懼，心自念言：『若到彼國，王必被覺，見執",
    "T03n0154_002:0079a16": "不疑。』便啟其王：『若王見遣，當令人馬五",
    "T03n0154_002:0079a17": "百騎，具衣服鞍勒一無差異，乃可迎婦。』王",
    "T03n0154_002:0079a18": "然其言，即往迎婦。「王令女飲食待客，善相",
    "T03n0154_002:0079a19": "娛樂，二百五十騎在前；二百五十騎在後。",
    "T03n0154_002:0079a20": "甥在其中，跨馬不下。女父自出，屢觀察之。",
    "T03n0154_002:0079a21": "王入騎中躬執甥出：『爾為是非前後方",
    "T03n0154_002:0079a22": "便，捕何叵得？』稽首答曰：『實爾是也！』王曰：『卿",
    "T03n0154_002:0079a23": "之聰哲，天下無雙，隨卿所願，以女配之，",
    "T03n0154_002:0079a24": "得為夫婦。』」佛告諸比丘：「欲知爾時甥者，",
    "T03n0154_002:0079a25": "則吾身是；女父王者，舍利弗是也；舅者，調",
    "T03n0154_002:0079a26": "達是也；女婦國王父，輸頭檀是也；母，摩耶",
    "T03n0154_002:0079a27": "是；婦，瞿夷是；子，羅云是也。」佛說是時，莫",
    "T03n0154_002:0079a28": "不歡喜。",
    "T03n0154_002:0079a29": "13 佛說閑居經佛說閑居經第十三",
    "T03n0154_002:0079b01": "聞如是：一時佛遊拘留國轉遊，與大比丘",
    "T03n0154_002:0079b02": "眾五百人俱。稍至城裏聚落，有自然好音，",
    "T03n0154_002:0079b03": "佛頓其中。時彼聚落有梵志長者，與無央",
    "T03n0154_002:0079b04": "數眾，悉共普聞。有大寂志，姓曰瞿曇，釋族",
    "T03n0154_002:0079b05": "姓子，棄國轉遊城裏聚落，與大比丘五百",
    "T03n0154_002:0079b06": "人俱。彼佛大聖，名稱普聞，流遍十方，莫不",
    "T03n0154_002:0079b07": "宣揚。疑者肅驚，戰戰兢兢，莫不欣戴，號",
    "T03n0154_002:0079b08": "曰如來、至真、等正覺、明行成為、善逝、世間解、",
    "T03n0154_002:0079b09": "無上士、導法御、天人師，號佛、世尊。則以加",
    "T03n0154_002:0079b10": "哀，天上人間諸魔梵天、沙門梵志、開化",
    "T03n0154_002:0079b11": "天人，證以六通，獨步三界。所說經法，初語",
    "T03n0154_002:0079b12": "亦善，中語亦善，竟語亦善。分別其義，微",
    "T03n0154_002:0079b13": "妙見諦，淨修梵行，得覲如斯如來、至真、等",
    "T03n0154_002:0079b14": "正覺，善哉蒙慶，若能稽首，敬受道教，功祚",
    "T03n0154_002:0079b15": "無量。於時梵志長者，往詣佛所，稽首足",
    "T03n0154_002:0079b16": "下，却坐一面，敬問占謝，叉手白佛者，揖讓",
    "T03n0154_002:0079b17": "者，遙見默者，却住一面者。於時世尊告",
    "T03n0154_002:0079b18": "梵志長者：「假使有人來問汝者，何所沙門",
    "T03n0154_002:0079b19": "不當供養奉事？」答曰：「不及，唯佛說之！」佛",
    "T03n0154_002:0079b20": "言：「其有沙門梵志，眼著妙色、耳貪五音、鼻",
    "T03n0154_002:0079b21": "慕好香、口存美味、身猗細滑，志于諸法",
    "T03n0154_002:0079b22": "不捨於欲、貪嫉恩愛，志求無厭，焚燒之痛。",
    "T03n0154_002:0079b23": "如是之比沙門梵志，不當供養奉事尊敬。」",
    "T03n0154_002:0079b24": "白佛言：「有來問者，當以是答乃合善義，",
    "T03n0154_002:0079b25": "則應法化。所以者何？我等著色聲香味細滑",
    "T03n0154_002:0079b26": "之法、恩愛之著，貪求無厭，斯輩之類，迷于",
    "T03n0154_002:0079b27": "五陰，惑於六衰。官爵俸祿，財物富貴，不以",
    "T03n0154_002:0079b28": "懈惓，與俗無別。以是之故，不當奉供順",
    "T03n0154_002:0079b29": "此等類。」佛告梵志長者：「假使有人來問汝",
    "T03n0154_002:0079c01": "者，當供事奉敬尊重何所沙門梵志？當云",
    "T03n0154_002:0079c02": "何乎？」白世尊曰：「其不著念五陰六衰婬",
    "T03n0154_002:0079c03": "怒癡，習濟色聲香味細滑之念，斯等積德，",
    "T03n0154_002:0079c04": "溫雅和順，正當供事如此之輩，沙門梵志。」",
    "T03n0154_002:0079c05": "佛告城裏聚落梵志長者：「汝等何故說此",
    "T03n0154_002:0079c06": "言乎？寧有比類？安知沙門梵志，已離婬",
    "T03n0154_002:0079c07": "怒癡，又教人離及色聲香味細滑恩愛之",
    "T03n0154_002:0079c08": "著，心惱之熱，諸情無厭。」答佛言：「吾等數",
    "T03n0154_002:0079c09": "見沙門梵志，端正殊好，捨色聲香味細滑所",
    "T03n0154_002:0079c10": "欲，處在閑居，若樹下坐，塜間曠野，棄諸瑕",
    "T03n0154_002:0079c11": "惡，志無所求，燕居獨處，彼則永除色痛",
    "T03n0154_002:0079c12": "想行識諸法之念，斷求念空。常察此等沙",
    "T03n0154_002:0079c13": "門梵志，離婬怒癡，亦教人離，捨色聲香味",
    "T03n0154_002:0079c14": "細滑之念。聽聞如是，以斯為樂，恩愛之著，",
    "T03n0154_002:0079c15": "永以除盡。可意色欲，諸所慕求，㸌然已離，",
    "T03n0154_002:0079c16": "則以時節供事所樂，五陰六情，亦復如是。",
    "T03n0154_002:0079c17": "我觀此等沙門梵志，處在閑居，若樹下坐，",
    "T03n0154_002:0079c18": "塜間曠野，獨而燕處，則已永除眼色耳聲",
    "T03n0154_002:0079c19": "鼻香口味身受心法，積眾德本，恭順和雅，",
    "T03n0154_002:0079c20": "如是比像，我等觀之。沙門梵志離婬怒癡，",
    "T03n0154_002:0079c21": "及教人離，我等今日，自歸佛及法僧，奉受",
    "T03n0154_002:0079c22": "五戒，為清信士。」佛說如是，莫不歡喜。",
    "T03n0154_002:0079c23": "14 佛說舍利弗般泥洹經佛說舍利弗般泥洹經第十四",
    "T03n0154_002:0079c24": "聞如是：一時佛遊王舍城迦蘭陀竹園中。爾",
    "T03n0154_002:0079c25": "時賢者舍利弗在那羅聚落，得疾困劣，",
    "T03n0154_002:0079c26": "寢在于床，與諸賢者沙彌俱。於時舍利弗，",
    "T03n0154_002:0079c27": "尋般泥洹，侍者諄那供養奉事，如法已訖，取",
    "T03n0154_002:0079c28": "鉢衣服，就王舍城。到竹樹間，已日昳時，",
    "T03n0154_002:0079c29": "從燕處起，取鉢衣服，至阿難所。稽首足",
    "T03n0154_002:0080a01": "下，退坐一面，諄那沙彌白阿難曰：「唯然，仁",
    "T03n0154_002:0080a02": "者！欲得知不？賢者舍利弗已取滅度，我今",
    "T03n0154_002:0080a03": "齎持和上舍利及鉢衣服。」賢者阿難報諄",
    "T03n0154_002:0080a04": "那曰：「便與我俱往詣佛所敬事修禮，儻從",
    "T03n0154_002:0080a05": "世尊得聞要法。」諄那答曰：「唯然從命！」於",
    "T03n0154_002:0080a06": "時阿難與諄那俱往詣佛所，稽首足下",
    "T03n0154_002:0080a07": "退坐一面，叉手白佛：「我身羸極，無復力",
    "T03n0154_002:0080a08": "勢柔弱疲劣，不能修法。所以者何？諄那",
    "T03n0154_002:0080a09": "晉言碎末沙彌來詣我所，稽首足下為我說",
    "T03n0154_002:0080a10": "言：『仁者欲知，賢者舍利弗已取滅度？并齎",
    "T03n0154_002:0080a11": "衣鉢及舍利。』」佛告賢者阿難：「汝意諄那念",
    "T03n0154_002:0080a12": "舍利弗比丘，齎於戒品而滅度，定品、慧品、解",
    "T03n0154_002:0080a13": "脫品、度知見品而滅度乎？又吾了是法，",
    "T03n0154_002:0080a14": "致最正覺，乃分別說；及四意止、四意斷、",
    "T03n0154_002:0080a15": "四神足、五根五力、七覺意、八聖道行，佛所",
    "T03n0154_002:0080a16": "現信。汝於今見舍利弗比丘又般泥洹，而",
    "T03n0154_002:0080a17": "反愁慼，涕泣悲哀，不能自勝。」賢者白世尊",
    "T03n0154_002:0080a18": "曰：「舍利弗比丘不齎持戒、定、慧、解、度知見",
    "T03n0154_002:0080a19": "品而滅度也。世尊以是分別斯法，成最",
    "T03n0154_002:0080a20": "正覺，分別說耳！及四意止、四意斷、四神足念、",
    "T03n0154_002:0080a21": "五根五力、七覺意、八聖道行，亦不齎此",
    "T03n0154_002:0080a22": "而滅度也！」阿難白佛：「唯然，世尊！舍利弗比丘",
    "T03n0154_002:0080a23": "奉戒真諦，有妙辯才，講法無厭，其四部眾，",
    "T03n0154_002:0080a24": "聽之不惓，說之不懈，多所勸助，開化",
    "T03n0154_002:0080a25": "未解，令心欣豫，莫不奉命。知節止足，",
    "T03n0154_002:0080a26": "常志精進，志常定止，有大聖智無極之慧，",
    "T03n0154_002:0080a27": "卒問對之言辭，應機發遣，博達能了，尋音",
    "T03n0154_002:0080a28": "答報，一切能通，智慧為寶，眾德具足。舍",
    "T03n0154_002:0080a29": "利弗比丘，巍巍如是。以故我見舍利弗比",
    "T03n0154_002:0080b01": "丘取滅度去，愁憂悲哀，心懷感慼，不能",
    "T03n0154_002:0080b02": "自勝！」佛告阿難：「生者在世，安可久存？有",
    "T03n0154_002:0080b03": "諸思想緣起之法，必當歸盡，壞敗永沒，法",
    "T03n0154_002:0080b04": "當崩敗，法應當壞。欲使不爾，終不可得。」",
    "T03n0154_002:0080b05": "佛告阿難：「佛本自說，一切恩愛皆當別離。",
    "T03n0154_002:0080b06": "夫生有終，物成有敗，合則有散，應當滅",
    "T03n0154_002:0080b07": "盡壞敗，欲使不爾，安得如意？應當終沒",
    "T03n0154_002:0080b08": "歸于無常，離別之法，欲使不散，安得可",
    "T03n0154_002:0080b09": "獲乎？」佛語阿難：「舍利弗所遊之處，佛心則",
    "T03n0154_002:0080b10": "安，不以為慮。應當別離，壞敗無常，欲使",
    "T03n0154_002:0080b11": "不至，安可獲乎？法起有滅，物成有敗，人",
    "T03n0154_002:0080b12": "生有終，興盛必衰，應當無常。別離之法，",
    "T03n0154_002:0080b13": "欲使不至，未可獲也！譬如大寶之山，嵩",
    "T03n0154_002:0080b14": "高之頂，一旦崩摧。如是，阿難！舍利弗比丘",
    "T03n0154_002:0080b15": "在眾僧中，今取滅度，如寶山崩。無常壞敗，",
    "T03n0154_002:0080b16": "別離之法，欲使不至，安得如意？」佛告阿",
    "T03n0154_002:0080b17": "難：「猶大寶樹，根芽莖節，枝葉華實，具足茂",
    "T03n0154_002:0080b18": "好，大觚卒墮，則現缺減，視之無威。如是，",
    "T03n0154_002:0080b19": "阿難！舍利弗比丘存在眾僧，今取滅度，眾",
    "T03n0154_002:0080b20": "僧威減，應當滅盡。無常衰耗，欲使不至，",
    "T03n0154_002:0080b21": "豈可得乎？是故，阿難！從今日往，自修身",
    "T03n0154_002:0080b22": "行，已求歸依，以法為證，歸命經典，勿求",
    "T03n0154_002:0080b23": "餘歸。云何比丘作是行乎？於是比丘，自觀",
    "T03n0154_002:0080b24": "身行，內外非我，當自觀察，調御其心，觀諸",
    "T03n0154_002:0080b25": "世間，皆由無黠。內觀痛痒，觀外痛痒，內",
    "T03n0154_002:0080b26": "外非我，入于善哉！調御其心，察世無明，",
    "T03n0154_002:0080b27": "內觀其心，亦觀外心，不得內外，入于善",
    "T03n0154_002:0080b28": "哉！自調其心，觀世無黠，觀上日月，亦觀",
    "T03n0154_002:0080b29": "外法，不猗內外，入于善哉！調御其心，觀",
    "T03n0154_002:0080c01": "世無黠。」佛告阿難：「是為修其身行，自求",
    "T03n0154_002:0080c02": "歸依，處於法地，歸命于法，不處他地，不",
    "T03n0154_002:0080c03": "歸餘人。」佛告阿難：「其比丘、比丘尼、清信士、",
    "T03n0154_002:0080c04": "清信女，從我受教，自修其身，自求歸依，",
    "T03n0154_002:0080c05": "處於法地，歸於法地，歸命于法，不處他",
    "T03n0154_002:0080c06": "地、不歸餘人。出家比丘為佛弟子，順此",
    "T03n0154_002:0080c07": "教者則順佛教。」佛說如是，阿難及沙彌、諸",
    "T03n0154_002:0080c08": "比丘眾，聞經歡喜，受教而退。",
    "T03n0154_002:0080c09": "15 佛說子命過經佛說子命過經第十五",
    "T03n0154_002:0080c10": "聞如是：一時佛遊舍衛祇樹給孤獨園。爾時",
    "T03n0154_002:0080c11": "舍衛城中，有一異人，息男命過。父母愛重，",
    "T03n0154_002:0080c12": "無不欲念視之無厭。以子之憂，狂亂失",
    "T03n0154_002:0080c13": "志，奔走門戶中庭街路求子，願來見我，",
    "T03n0154_002:0080c14": "當於何所得覩汝形？於時是人隨其門",
    "T03n0154_002:0080c15": "路，出舍衛城，至祇樹給孤獨園，往詣佛所，",
    "T03n0154_002:0080c16": "默然立前。佛問其人：「汝何以故本制其心，",
    "T03n0154_002:0080c17": "今者諸根變沒不常，憔悴羸極？」其人白佛",
    "T03n0154_002:0080c18": "言：「用為問我諸根變異。所以者何？獨有一",
    "T03n0154_002:0080c19": "子，舉家愛重，莫不敬愛，視之無厭。今以",
    "T03n0154_002:0080c20": "命過，以子之憂，而發狂癡。其心迷亂，開軒",
    "T03n0154_002:0080c21": "󰈧及門戶求索子，願來見我，何所求子？」",
    "T03n0154_002:0080c22": "佛言：「其人恩愛之著，別離則憂，啼泣悲哀，憂",
    "T03n0154_002:0080c23": "惱之患，合會有離，適有所愛，必致惱患。」爾",
    "T03n0154_002:0080c24": "時其人，聞佛所語，心中忽然了世無常，三",
    "T03n0154_002:0080c25": "世如幻，即受佛戒，稽首而退。",
    "T03n0154_002:0080c26": "16 佛說比丘各言志經佛說比丘各言志經第十六",
    "T03n0154_002:0080c27": "聞如是：一時佛遊於越祇音聲叢樹，與尊",
    "T03n0154_002:0080c28": "比丘俱——一切聖賢，諸通已達，皆悉耆年——",
    "T03n0154_002:0080c29": "其名曰賢者舍利弗、賢者大目連、賢者迦",
    "T03n0154_002:0081a01": "葉、賢者阿那律、賢者離越、賢者邠耨文陀",
    "T03n0154_002:0081a02": "弗、賢者須菩提、賢者迦旃延、賢者優波離、",
    "T03n0154_002:0081a03": "賢者離垢、賢者名聞、賢者牛呞、賢者羅云、",
    "T03n0154_002:0081a04": "賢者阿難，如是之比，大比丘眾五百人。",
    "T03n0154_002:0081a05": "爾時賢者大目揵連及大弟子，天欲向",
    "T03n0154_002:0081a06": "明，從坐起，往詣賢者舍利弗所。時舍",
    "T03n0154_002:0081a07": "利弗遙見諸大弟子相隨而來，適覩此已，",
    "T03n0154_002:0081a08": "至離越所，而謂之曰：「離越，且觀大聖眾來，",
    "T03n0154_002:0081a09": "諸目連等。」賢者離越，尋時往詣舍利弗所，手",
    "T03n0154_002:0081a10": "執涼扇，詣舍利弗所。所以者何？今日且",
    "T03n0154_002:0081a11": "當因舍利弗得聞講法，與大弟子一時",
    "T03n0154_002:0081a12": "同心。時舍利弗見大弟子，尋以勞賀賢者",
    "T03n0154_002:0081a13": "阿難：「善來，阿難！能自枉屈，為佛侍者，親近",
    "T03n0154_002:0081a14": "世尊，宣聖明教。當問阿難！心所懷疑。音",
    "T03n0154_002:0081a15": "聲叢樹，為其樂乎？威神巍巍，華實茂盛，其",
    "T03n0154_002:0081a16": "香芬馥，柔軟悅人。云何比丘在於音聲叢樹",
    "T03n0154_002:0081a17": "之間，而現雅德？」阿難答曰：「常以時節，修具",
    "T03n0154_002:0081a18": "足行，分別其議，成就微妙，淨修梵行，多",
    "T03n0154_002:0081a19": "所發起，多所成就，至於博聞，曉了言",
    "T03n0154_002:0081a20": "教，心意開解，處于快見，為諸四輩，講說經",
    "T03n0154_002:0081a21": "典，粗舉要言，濟諸曠野深谷之患。如是！",
    "T03n0154_002:0081a22": "舍利弗比丘，應在音聲叢樹之間。」時舍利弗",
    "T03n0154_002:0081a23": "復問離越：「卿意云何？賢者阿難所說辯慧，",
    "T03n0154_002:0081a24": "猶師子吼。今問離越，仁者覩此，音聲叢樹",
    "T03n0154_002:0081a25": "為快樂不？威神巍巍，華實茂盛，其香芬馥，",
    "T03n0154_002:0081a26": "柔軟悅人。云何比丘，在於音聲叢樹之間，",
    "T03n0154_002:0081a27": "而現雅德？」離越答曰：「唯舍利弗！假使比丘，",
    "T03n0154_002:0081a28": "閑居燕坐，樂于獨處，除去家想，而無愛",
    "T03n0154_002:0081a29": "欲。在於眾人，而不放逸，不樂輕戲，憺怕",
    "T03n0154_002:0081b01": "定然，其心不亂，志在空行。如是比丘，應",
    "T03n0154_002:0081b02": "在音聲叢樹之間，則現雅德。」",
    "T03n0154_002:0081b03": "又舍利弗，復問賢者阿那律：「卿意云何？在",
    "T03n0154_002:0081b04": "音聲叢樹，為快樂不？威神巍巍，華實茂盛，",
    "T03n0154_002:0081b05": "其香芬馥，柔軟悅人。云何比丘，在於音聲",
    "T03n0154_002:0081b06": "叢樹，而現雅德？」阿那律答曰：「唯舍利弗！假",
    "T03n0154_002:0081b07": "使比丘，天眼徹視，道眼清淨，覩於天人，",
    "T03n0154_002:0081b08": "三千大千佛之國土，普見無礙。譬如假喻，",
    "T03n0154_002:0081b09": "有眼之人，上高樓閣，從上視下，悉見所有",
    "T03n0154_002:0081b10": "人民行來出入進退，居止屋舍。如是，舍利",
    "T03n0154_002:0081b11": "弗！比丘天眼覩見三界，無一罣礙，在於音",
    "T03n0154_002:0081b12": "聲叢樹之間，則現奇雅。」舍利弗問大迦葉",
    "T03n0154_002:0081b13": "曰：「卿意云何？在音聲叢樹，為快樂不？威",
    "T03n0154_002:0081b14": "神巍巍，華實茂盛，其香芬馥，柔軟悅人。",
    "T03n0154_002:0081b15": "云何比丘，在於音聲叢樹，而現雅德？」迦葉",
    "T03n0154_002:0081b16": "答曰：「唯舍利弗！假使比丘，自處閑居，勸人",
    "T03n0154_002:0081b17": "閑居；自修賢聖，勸人賢聖；自服弊衣，勸人",
    "T03n0154_002:0081b18": "弊衣；自知止足，勸人止足；自身少求，勸人",
    "T03n0154_002:0081b19": "少求；自身寂然，勸人寂然；自身精進，勸",
    "T03n0154_002:0081b20": "人精進；自身制心，勸人制心；自身定意，",
    "T03n0154_002:0081b21": "勸人定意；自身專修，勸人專修；自身戒具、",
    "T03n0154_002:0081b22": "三昧、智慧、解脫、度知見慧，勸人亦然；自身教",
    "T03n0154_002:0081b23": "化，勸發眾人，聽採法義，開化說經，於法",
    "T03n0154_002:0081b24": "無厭，勸人亦然。如是，舍利弗！比丘在於音",
    "T03n0154_002:0081b25": "聲叢樹之間，則現奇雅。」又舍利弗問大目揵",
    "T03n0154_002:0081b26": "連：「卿意云何？在音聲叢樹，為快樂不？威",
    "T03n0154_002:0081b27": "神巍巍，華實茂盛，其香芬馥，柔軟悅人。",
    "T03n0154_002:0081b28": "云何比丘，在於音聲叢樹，而現雅德？」目連",
    "T03n0154_002:0081b29": "答曰：「唯舍利弗，假使比丘，得大神足，威聖",
    "T03n0154_002:0081c01": "無量，普尊自由，於其神足，所念自在。於變",
    "T03n0154_002:0081c02": "化示現無央數形，能變一身至不可計，則",
    "T03n0154_002:0081c03": "還合一；於此牆壁山藪谿谷，通過無礙，",
    "T03n0154_002:0081c04": "出無間、入無孔；入地復出，譬如入水；履",
    "T03n0154_002:0081c05": "水不溺，若行陸地；處於虛空，結加趺坐，",
    "T03n0154_002:0081c06": "若如飛鳥；身出光㷿，如大火聚；身中出",
    "T03n0154_002:0081c07": "水，猶如流泉，其身不濡；今此日月，威神光",
    "T03n0154_002:0081c08": "光，照於天下，從地舉手，捫摸日月，化大其",
    "T03n0154_002:0081c09": "身，至于梵天。如是，舍利弗！比丘在於音聲",
    "T03n0154_002:0081c10": "叢樹之間，則現奇雅。」爾時目連問舍利弗",
    "T03n0154_002:0081c11": "曰：「卿意云何？在音聲叢樹，為快樂不乎？",
    "T03n0154_002:0081c12": "威神巍巍，華實茂盛，其香芬馥，柔軟悅人。",
    "T03n0154_002:0081c13": "云何比丘，在音聲叢樹，而現雅德？」舍利弗",
    "T03n0154_002:0081c14": "答曰：「假使比丘，制心自在，不隨身教。自於",
    "T03n0154_002:0081c15": "其室，三昧正受，發意之頃。明旦、日中、日冥，",
    "T03n0154_002:0081c16": "定意一心，人定夜半後夜，自由所行，常得",
    "T03n0154_002:0081c17": "自在，無所罣礙。譬如長者，若尊者子，淨",
    "T03n0154_002:0081c18": "水洗沐，著新好衣，所有具足，無所少乏。",
    "T03n0154_002:0081c19": "隨其所欲，欲得何衣、眾寶瓔珞、香花伎",
    "T03n0154_002:0081c20": "樂，明晨、日中、向夜，所欲止處，衣裳服飾，",
    "T03n0154_002:0081c21": "臥起床榻，悉得自在。如是，目連！制心不",
    "T03n0154_002:0081c22": "隨亂意，明旦、日中、闇冥、人定，夜半後夜，隨",
    "T03n0154_002:0081c23": "其所欲，禪定三昧，隨其所觀，皆得自在。比",
    "T03n0154_002:0081c24": "丘音聲叢樹，則現奇雅。」",
    "T03n0154_002:0081c25": "爾時賢者舍利弗謂目揵連：「賢者已說，吾等",
    "T03n0154_002:0081c26": "之類，盍各言志，隨其辯才，各宣其意，寧",
    "T03n0154_002:0081c27": "可俱往詣佛大聖啟說此事，如佛所說，吾",
    "T03n0154_002:0081c28": "當奉行。」目連答曰：「唯命是從！」於是舍利",
    "T03n0154_002:0081c29": "弗前白世尊：「我等之類，各演所知，今故啟",
    "T03n0154_002:0082a01": "白，得其理不？」於是世尊讚舍利弗、賢者",
    "T03n0154_002:0082a02": "阿難：「善哉，善哉！阿難所說。所以者何？比丘",
    "T03n0154_002:0082a03": "博聞則持不忘，若有說法，初善、中善、竟善，",
    "T03n0154_002:0082a04": "分別其義，微妙具足，淨修梵行，能分別此。",
    "T03n0154_002:0082a05": "如是像法，博聞普達，覩之自在，其心清淨，",
    "T03n0154_002:0082a06": "降伏諸根，皆能曉了，則為四輩。粗略舉要，",
    "T03n0154_002:0082a07": "演說經典，各令得所。善哉，善哉！離越！若之",
    "T03n0154_002:0082a08": "所說。所以者何？假使比丘，在於閑居，其行",
    "T03n0154_002:0082a09": "寂然，其心清淨，分別空無。善哉，善哉！阿那",
    "T03n0154_002:0082a10": "律！爾之所說。所以者何？今卿天眼覩見三千",
    "T03n0154_002:0082a11": "大千佛國，如於高樓上察見在下。善哉，善",
    "T03n0154_002:0082a12": "哉！迦旃延！爾之所說。所以者何？汝見四諦，",
    "T03n0154_002:0082a13": "無復狐疑。善哉，善哉！須菩提！能解說空法，",
    "T03n0154_002:0082a14": "以空為本。善哉，善哉！牛呞！爾之所說。所以",
    "T03n0154_002:0082a15": "者何？畏生死苦，樂於泥洹。善哉！邠耨！分別",
    "T03n0154_002:0082a16": "經義，演說佛典。善哉，善哉！優波離！分別罪",
    "T03n0154_002:0082a17": "福，奉修法律。善哉，善哉！離垢！去三毒罪，",
    "T03n0154_002:0082a18": "得三脫門。善哉，善哉！名聞！清修善德，并",
    "T03n0154_002:0082a19": "化眾人。善哉，善哉！羅云！守護禁戒，無所",
    "T03n0154_002:0082a20": "違犯。善哉，善哉！大迦葉！樂在閑居，勸",
    "T03n0154_002:0082a21": "他閑居，以十二事，常自修身，亦勸他人。",
    "T03n0154_002:0082a22": "善哉，善哉！目揵連！得大神足無量，大尊自",
    "T03n0154_002:0082a23": "在，分一為萬，萬還合一，能捫摸日月，身",
    "T03n0154_002:0082a24": "至梵天。善哉，善哉！舍利弗！明旦、日中、日入、",
    "T03n0154_002:0082a25": "人定，夜半後夜，禪定三昧，常得自在。如長",
    "T03n0154_002:0082a26": "者子，沐浴著衣，以寶瓔珞，晝夜三時，恣意",
    "T03n0154_002:0082a27": "所服。」",
    "T03n0154_002:0082a28": "佛告諸比丘：「汝等各說所知，皆快順法，",
    "T03n0154_002:0082a29": "無所違錯。復聽吾言。云何比丘？在音聲叢",
    "T03n0154_002:0082b01": "樹，為快樂乎？威神巍巍，華實茂盛，其香芬",
    "T03n0154_002:0082b02": "馥，柔軟悅人。在音聲樹，而現雅德。於是",
    "T03n0154_002:0082b03": "比丘，明旦從其衣鉢，入于聚落，若在異國，",
    "T03n0154_002:0082b04": "處在樹下。於是明旦，著衣持鉢，入彼國",
    "T03n0154_002:0082b05": "邑，若於聚落，護諸根門，分衛始竟，飯食畢",
    "T03n0154_002:0082b06": "訖，藏去衣鉢，洗其手足，獨坐燕處，結加",
    "T03n0154_002:0082b07": "趺坐，正身直形，安心在前，則觀於世，一切",
    "T03n0154_002:0082b08": "無常。心自念言：『假使吾身，漏盡意解，乃",
    "T03n0154_002:0082b09": "從坐起。』輙如所言，諸漏不盡，不從坐",
    "T03n0154_002:0082b10": "起。比丘如是，在音聲叢樹，則現奇雅。」於時",
    "T03n0154_002:0082b11": "世尊而說偈曰：",
    "T03n0154_002:0082b12": "「博聞持法微妙最，　　分別經典解法義，",
    "T03n0154_002:0082b13": "為無央數而講說，　　有志閑居樂獨處。",
    "T03n0154_002:0082b14": "內自觀身外勸化，　　執御樂禪身自行，",
    "T03n0154_002:0082b15": "遵修世尊博聞教，　　有在燕處若樹下。",
    "T03n0154_002:0082b16": "其目清淨無所著，　　蠲除身病四百四，",
    "T03n0154_002:0082b17": "覩見眾生若干種，　　燕處樹間德如斯。",
    "T03n0154_002:0082b18": "譬如師子由山居，　　獨處閑居猗寂靜，",
    "T03n0154_002:0082b19": "止足解脫隨類教，　　處在燕處德如斯。",
    "T03n0154_002:0082b20": "若在天上及梵宮，　　若揵沓惒及人間，",
    "T03n0154_002:0082b21": "普能至彼無所礙，　　處在燕樹德如斯。",
    "T03n0154_002:0082b22": "淨妙智慧普解人，　　心得自在諸根定，",
    "T03n0154_002:0082b23": "一切知足棄諸惡，　　處在燕樹德如斯。",
    "T03n0154_002:0082b24": "如是上人說微妙，　　各各講法隨所知，",
    "T03n0154_002:0082b25": "所演善哉順上義，　　往詣世尊敘所說。",
    "T03n0154_002:0082b26": "其天中天無廢礙，　　音聲如梵寂志尊，",
    "T03n0154_002:0082b27": "其諸神通普平等，　　尊師應時開慧門。",
    "T03n0154_002:0082b28": "彼時世尊曰除雲，　　因此興教聽吾言，",
    "T03n0154_002:0082b29": "如諸比丘所應行，　　燕處樹間志奇雅。",
    "T03n0154_002:0082c01": "貪諸微妙多少求，　　最勝分別其心行，",
    "T03n0154_002:0082c02": "著衣持鉢威儀則，　　其行如鳥遊虛空。",
    "T03n0154_002:0082c03": "其有能修如此妙，　　聖不興嫉無懷害，",
    "T03n0154_002:0082c04": "得至寂然去塵垢，　　處在燕樹德如斯。」",
    "T03n0154_002:0082c05": "佛說如是，諸大弟子、天龍鬼神、阿須倫，聞",
    "T03n0154_002:0082c06": "經莫不歡喜。",
    "T03n0154_002:0082c07": "17 佛說迦旃延無常經佛說迦旃延無常經第十七",
    "T03n0154_002:0082c08": "聞如是：一時佛遊阿和提國。爾時賢者迦",
    "T03n0154_002:0082c09": "旃延告諸比丘：「諸賢者聽！一切合會，皆當",
    "T03n0154_002:0082c10": "離別。雖復安隱，會致疾病，年少當老；雖",
    "T03n0154_002:0082c11": "復長壽，會當歸死，如朝露花日出即墮。",
    "T03n0154_002:0082c12": "世間無常，亦復如是。年少強健，不可",
    "T03n0154_002:0082c13": "常存。譬如日出照於天下，不久則沒。如",
    "T03n0154_002:0082c14": "是，賢者！合會有別，人生有死，興盛必",
    "T03n0154_002:0082c15": "衰，一切萬物，皆歸無常，壞敗歸盡。如樹果",
    "T03n0154_002:0082c16": "熟，尋有墮憂。萬物無常，亦復如是。合會",
    "T03n0154_002:0082c17": "有離，興者必衰。譬如陶家作諸瓦器，生",
    "T03n0154_002:0082c18": "者熟者，無不壞敗。如是，賢者！合會有離，",
    "T03n0154_002:0082c19": "興者必衰，生者有死，恩愛離別，所求所慕，",
    "T03n0154_002:0082c20": "不得如意，爾時則有惡應變怪現矣！其病",
    "T03n0154_002:0082c21": "見前，諸相危熟，身得疾病，命轉向盡，",
    "T03n0154_002:0082c22": "骨肉消減，已失安隱，得大困疾，懊惱叵",
    "T03n0154_002:0082c23": "言，體適困極，水漿不下，醫藥不治，神呪",
    "T03n0154_002:0082c24": "不行，假使解除無所復益。醫見如是，尋",
    "T03n0154_002:0082c25": "退捨去，最後命盡。至於鞭󰤀，與于𣧑危，",
    "T03n0154_002:0082c26": "若使為變，命欲盡時，則有六痛，遭於苦",
    "T03n0154_002:0082c27": "毒。鞭󰤀之惱，眾患普集，己所不欲，自然",
    "T03n0154_002:0082c28": "來至，轉向抒氣。或塞不通，但有出氣",
    "T03n0154_002:0082c29": "無有入氣，出息亦極、入息亦極，諸脈欲斷，",
    "T03n0154_002:0083a01": "失於好顏，臥起須人，人常飲飼。雖得醫藥",
    "T03n0154_002:0083a02": "糜粥含之，必復苦極，不能消化。欲捉虛",
    "T03n0154_002:0083a03": "空，白汗流出，聲如雷鳴，惡露自出，身臥",
    "T03n0154_002:0083a04": "其上，歸於賤處。命盡神去，載出野田或",
    "T03n0154_002:0083a05": "火燒之，身體臭腐，無所識知。飛鳥所食，",
    "T03n0154_002:0083a06": "骨節支解，頭項異處連筋斷節，消為灰土，",
    "T03n0154_002:0083a07": "一切無常。當是之時，身為所在？頭足手脚，",
    "T03n0154_002:0083a08": "為何所處？初始死時，出在塚間，父母、兄弟、",
    "T03n0154_002:0083a09": "妻子皆共逐之，親厚知識，亦復如是。啼哭",
    "T03n0154_002:0083a10": "愁憂，悲哀呼嗟，椎胸殟憫，葬埋已訖，各自",
    "T03n0154_002:0083a11": "還歸，亦不能救。身獨自當之，棄捐在地，",
    "T03n0154_002:0083a12": "猶如瓦石，不聞聲香味，細滑亦不見，色及",
    "T03n0154_002:0083a13": "與五欲，無所識知。以是之故，知身無常。",
    "T03n0154_002:0083a14": "孝順供養父母、恭敬沙門諸道士、布施持",
    "T03n0154_002:0083a15": "戒齋肅守禁修行，起住迎逆，稽首作禮，叉",
    "T03n0154_002:0083a16": "手自歸。今諸賢者，諦省察此，當念無常、",
    "T03n0154_002:0083a17": "苦、空、非身。」於是說偈曰：",
    "T03n0154_002:0083a18": "「已見如此大恐懼，　　計求人身甚難得，",
    "T03n0154_002:0083a19": "當行精進救頭火，　　除諸勤苦立大安。",
    "T03n0154_002:0083a20": "往古佛時值不閑，　　莫計吾我及放逸，",
    "T03n0154_002:0083a21": "得無遇此無量苦，　　生死之患地獄酷。",
    "T03n0154_002:0083a22": "志在愛欲無為惡，　　伏諸根本故說此，",
    "T03n0154_002:0083a23": "無得念惡及諸想，　　得至寂然如壞賊。",
    "T03n0154_002:0083a24": "無得念言是我所，　　於是無我亦無吾，",
    "T03n0154_002:0083a25": "無得不尊自謂勢，　　攝身諸事伏其心。",
    "T03n0154_002:0083a26": "常當羞慚知身時，　　抒棄軀命無所著，",
    "T03n0154_002:0083a27": "無得長夜在惡趣，　　慎莫為此遭是患。",
    "T03n0154_002:0083a28": "勿復往至閻羅界，　　常當孝順供二親，",
    "T03n0154_002:0083a29": "積累功德為後護，　　因是疾得賢聖路。",
    "T03n0154_002:0083b01": "勿求眾安而犯惡，　　無承邪教為卒暴，",
    "T03n0154_002:0083b02": "觀察此以常興施，　　棄捐愛欲諸瑕穢。",
    "T03n0154_002:0083b03": "然後當求於父母，　　妻子親屬及知友，",
    "T03n0154_002:0083b04": "常承佛教不違命，　　將無不值就後世。",
    "T03n0154_002:0083b05": "假使疾病求父母，　　妻子親屬及知友，",
    "T03n0154_002:0083b06": "欲令救護不能得，　　功德智慧後世明。」",
    "T03n0154_002:0083b07": "賢者迦旃延，為諸比丘說法如此，比丘歡",
    "T03n0154_002:0083b08": "喜則時受教。",
    "T03n0154_002:0083b09": "18 佛說和利長者問事經佛說和利長者問事經第十八",
    "T03n0154_002:0083b10": "聞如是：一時佛遊那難國波和奈樹間，與",
    "T03n0154_002:0083b11": "大比丘眾比丘五百人。爾時和利長者往",
    "T03n0154_002:0083b12": "詣佛所，稽首足下，退坐一面。佛告長者：",
    "T03n0154_002:0083b13": "「吾欲問汝，假使魔來及魔官屬及無央數",
    "T03n0154_002:0083b14": "諸外異道，問以時答。汝當諦聽，善思念",
    "T03n0154_002:0083b15": "之。」「唯然，世尊！願樂欲聞。」於是長者，與",
    "T03n0154_002:0083b16": "諸大眾，受教而聽。佛告長者：「何謂大魁？」",
    "T03n0154_002:0083b17": "長者白曰：「唯然，世尊！大魁有四。何謂為",
    "T03n0154_002:0083b18": "四？一曰地種、二曰水種、三曰火種、四曰風",
    "T03n0154_002:0083b19": "種，是曰四大魁。」佛言：「何謂地種？」答曰：「謂有",
    "T03n0154_002:0083b20": "五事：立、堅強、不柔、麤󰉕、能往返者。」佛言：「善",
    "T03n0154_002:0083b21": "哉，善哉！長者！能解彼諸地種，永不現不？」長",
    "T03n0154_002:0083b22": "者答曰：「唯然，世尊！我身能知地種，滅沒不",
    "T03n0154_002:0083b23": "可知。」佛言：「善哉！」復問：「何謂水種？」答曰：",
    "T03n0154_002:0083b24": "「唯然，世尊！水有五事：津液通流、細滑、微",
    "T03n0154_002:0083b25": "碎、無有形貌、猶如羅網遍至諸脉」佛言：",
    "T03n0154_002:0083b26": "「善哉，善哉！長者！汝乃能知水種滅沒不知",
    "T03n0154_002:0083b27": "處時。」答曰：「唯然，世尊！知歸無常，永不現也！」",
    "T03n0154_002:0083b28": "佛告長者：「何謂火種？」長者答曰：「溫煖之類，",
    "T03n0154_002:0083b29": "能令人熱、有所消化，而能焚燒，光㷿之",
    "T03n0154_002:0083c01": "類。」佛言：「善哉！長者，汝乃能知火種滅沒",
    "T03n0154_002:0083c02": "不復現耶？」答曰：「能知無常，歸盡不現。」佛",
    "T03n0154_002:0083c03": "告長者：「何謂風種？」長者答曰：「風有五事：",
    "T03n0154_002:0083c04": "寒冷之類，輕飄駃疾，有所飄吹，出入得",
    "T03n0154_002:0083c05": "通，有諸響聲。」佛言：「善哉，善哉！爾乃能知風",
    "T03n0154_002:0083c06": "種，忽然沒不復現耶？」答曰：「唯然，世尊！能",
    "T03n0154_002:0083c07": "知風種自然歸盡。」佛言：「善哉，善哉！長者！」世尊",
    "T03n0154_002:0083c08": "又問：「豈不覩見其種寂聲？」答曰：「唯然，知其",
    "T03n0154_002:0083c09": "種聲平等如稱。」「其四大魁，為何所處？」答曰：",
    "T03n0154_002:0083c10": "「猗欲飲食恩愛。」又問：「其四大魁，為何所",
    "T03n0154_002:0083c11": "猗？」答曰：「展轉相依。」又問：「為何所趣？」答",
    "T03n0154_002:0083c12": "曰：「趣色諸入。」又問：「諸入為何所歸？」答",
    "T03n0154_002:0083c13": "曰：「歸罪塵勞。」又問：「何因有罪塵勞？」答曰：",
    "T03n0154_002:0083c14": "「唯然，世尊！其識及身，各自別異而各離散。」",
    "T03n0154_002:0083c15": "又問：「命盡身壞，為何所趣？」答曰：「豈有所",
    "T03n0154_002:0083c16": "趣？身無心意，身、識各別。」又問：「長者續以故",
    "T03n0154_002:0083c17": "識，歸於所趣，更得異識耶？」答曰：「唯然，世",
    "T03n0154_002:0083c18": "尊！不齎故識，歸於所趣，不離故識，亦無",
    "T03n0154_002:0083c19": "異識。」「云何長者，見於法乎？」「譬如世尊眼識",
    "T03n0154_002:0083c20": "非常、耳識有異，不共合同。如是，世尊！沒",
    "T03n0154_002:0083c21": "生死如是，所見無厭，而以存命。」佛言：「善哉，",
    "T03n0154_002:0083c22": "善哉！長者！於今長者，一切所問，報答如應，",
    "T03n0154_002:0083c23": "審實不虛。寧是不實？」答曰：「不實。所以者",
    "T03n0154_002:0083c24": "何？如大聖說，於是世間，所與不實，欲法",
    "T03n0154_002:0083c25": "悉虛，我念世尊，此世俗事，皆以虛立，未曾",
    "T03n0154_002:0083c26": "有法。」佛言：「善哉，善哉！長者！假使有說世事",
    "T03n0154_002:0083c27": "皆虛，悉未曾有，則諸佛說。所以者何？世事",
    "T03n0154_002:0083c28": "悉虛，無有一實，於是世間皆未曾有。」佛說",
    "T03n0154_002:0083c29": "如是，和利長者受教，歡喜而退。",
    "T03n0154_002:0084a01": "19 佛說佛心總持經佛說佛心總持經第十九",
    "T03n0154_002:0084a02": "聞如是：一時佛遊㝹檀㝹國，賓近大海之",
    "T03n0154_002:0084a03": "邊，佛所行樹，於師子座，與無央數諸天眷",
    "T03n0154_002:0084a04": "屬圍遶，而為說法。彼時世尊，告安詳摩夷",
    "T03n0154_002:0084a05": "亘天及淨居身天子：「諸天子！當知有總持，",
    "T03n0154_002:0084a06": "名佛心之法，過去如來、至真、等正覺所說，為",
    "T03n0154_002:0084a07": "四部會，最於後世救攝擁護，令得自歸，普",
    "T03n0154_002:0084a08": "獲特勝，所生到處護一切義，為諸菩薩學",
    "T03n0154_002:0084a09": "大乘者，令蒙法恩使得普至，一切所為",
    "T03n0154_002:0084a10": "則有超異，以故說耳！今者諸賢，亦當受之",
    "T03n0154_002:0084a11": "持諷誦讀。我滅度後最後世時，四輩眾會",
    "T03n0154_002:0084a12": "學大乘者，聞其名者當分別說、為他人",
    "T03n0154_002:0084a13": "講。心懷忍辱、心得自在，聞其音難設致",
    "T03n0154_002:0084a14": "其名，超異德性。如來所說而復攝護，已願",
    "T03n0154_002:0084a15": "最上，所見自在，其有欲聞，當為說之。」眾會",
    "T03n0154_002:0084a16": "對曰：「唯然，世尊！當受聖教，如佛所言終",
    "T03n0154_002:0084a17": "不敢違，使如來教普然具足。」眾會又問：「何",
    "T03n0154_002:0084a18": "謂世尊佛心總持法乎？」世尊告曰：「今次第",
    "T03n0154_002:0084a19": "說，無垢離垢造一切義，皆已逮得。所作諸",
    "T03n0154_002:0084a20": "德無有邊際，三世平等一切十方。具足諸",
    "T03n0154_002:0084a21": "慧示現一切，諸所有藏諸法自在。具足",
    "T03n0154_002:0084a22": "成就所作通達，普了周匝除一切眼，皆於",
    "T03n0154_002:0084a23": "三界普至十方。寂然憺怕獲諸脫門，分別",
    "T03n0154_002:0084a24": "法界究竟猗著，皆念一切諸所作為。超",
    "T03n0154_002:0084a25": "度餘心已得解脫，除結縛法普於虛空，本",
    "T03n0154_002:0084a26": "性清淨無垢，勸化三處。過去當來現在，平",
    "T03n0154_002:0084a27": "等三世，斷除無餘離於所有。第一度證，",
    "T03n0154_002:0084a28": "所行如言、所作成就，一切大慈，而興大哀",
    "T03n0154_002:0084a29": "於一切人，而無所度。」佛告天子：「是為佛心",
    "T03n0154_002:0084b01": "總持法也。為四輩說求菩薩乘，其有諷",
    "T03n0154_002:0084b02": "誦，懷在身心，諦曉了識。持此經者，懷諸",
    "T03n0154_002:0084b03": "思想，譬若如來立在于頂，思則得見。其",
    "T03n0154_002:0084b04": "有能見，若有聞者，能說經法；若有持者，",
    "T03n0154_002:0084b05": "未曾有忘，究竟於學。當復得住，於道",
    "T03n0154_002:0084b06": "所住，說經寂然。以故講經，所持當持，未",
    "T03n0154_002:0084b07": "曾忽疑。以是之故，能忍總持一切所聞，所",
    "T03n0154_002:0084b08": "得如海，逮不起法忍，於一切法，而得自",
    "T03n0154_002:0084b09": "在，無所罣礙，至解脫門。如意具足，於現在",
    "T03n0154_002:0084b10": "法，於我法教，當受重任，棄諸重擔，此族姓",
    "T03n0154_002:0084b11": "子，則為見佛。若覩此等，當從聽受，當觀",
    "T03n0154_002:0084b12": "其法，莫察其形，不當毀呰而輕易也！」摩夷",
    "T03n0154_002:0084b13": "亘天子白佛言：「唯然受教，不敢違也！普",
    "T03n0154_002:0084b14": "當宣傳如來之命。然於後世，以是經法，",
    "T03n0154_002:0084b15": "為四輩說，及菩薩乘當為分別。若有誦",
    "T03n0154_002:0084b16": "得、若有忘者，當為開示：『族姓子，汝當令",
    "T03n0154_002:0084b17": "得見，及使聽聞，護如來所說言教？我等亦",
    "T03n0154_002:0084b18": "當奉受如來所說。』此族姓子當成大義。」佛",
    "T03n0154_002:0084b19": "告摩夷亘天子：「卿當奉行，如今所言，是則",
    "T03n0154_002:0084b20": "佛教。」佛說如是。摩夷亘天子、淨居諸天，一",
    "T03n0154_002:0084b21": "切眾會、天龍鬼神、世人阿須倫，聞經歡",
    "T03n0154_002:0084b22": "喜。",
    "T03n0154_002:0084b23": "「怨家像知識，　　而強結親友，",
    "T03n0154_002:0084b24": "諸王所行多，　　則主於土地。",
    "T03n0154_002:0084b25": "其國多大臣，　　而常興鬪諍，",
    "T03n0154_002:0084b26": "當為造弊眼，　　於是說如是。」",
    "T03n0154_002:0084b27": "跎飢梨尼　跎飽梨尼",
    "T03n0154_002:0084b28": "師比丘　跪羅陀　𦳉偈陀　沙瑜投陀漚",
    "T03n0154_002:0084b29": "阿夷比兜波　昧癉翅那旃　跪離那波羅",
    "T03n0154_002:0084c01": "翅提尼陀槃尼　尼披散尼　摩呵曼那㝹陀",
    "T03n0154_002:0084c02": "梨那",
    "T03n0154_002:0084c03": "其有於是，於我空耗所有財寶，令逮得",
    "T03n0154_002:0084c04": "之。若過去則以是神呪，當以手授重其手",
    "T03n0154_002:0084c05": "足，擁護於膝重於臏，常皆見重，為脅見",
    "T03n0154_002:0084c06": "重、使下見重、令頸見重、使心見重，令",
    "T03n0154_002:0084c07": "四部眾，皆使見重，悉令平等，所從來處，",
    "T03n0154_002:0084c08": "風散其華。",
    "T03n0154_002:0084c09": "漚那提奴　漚那提陀　漚彌提屠　漚提",
    "T03n0154_002:0084c10": "屠取披鞬陀　叱闍叱者",
    "T03n0154_002:0084c11": "朱陀闍陀　波沙提　波沙檀尼耶醯迦彌仇",
    "T03n0154_002:0084c12": "彌遮羅翅　朱羅鈴摩尼　阿提陀",
    "T03n0154_002:0084c13": "浮彌羨那伊俞羅頭　那翅祇禘彌　比闡",
    "T03n0154_002:0084c14": "禘彌　薩披那樓　彌檀㝹南模　摩迦尼",
    "T03n0154_002:0084c15": "　阿禘比耶　令所祝吉　梵天勸助",
    "T03n0154_002:0084c16": "20 佛說護諸比丘咒經佛說護諸比丘呪經第二十",
    "T03n0154_002:0084c17": "聞如是：一時世尊遊於摩竭羅閱祇城東，",
    "T03n0154_002:0084c18": "在於奈樹間，梵志丘聚。從是北上，上錍",
    "T03n0154_002:0084c19": "提山中天帝石室。爾時無數比丘，各各馳走",
    "T03n0154_002:0084c20": "怱怱不安，如捕魚師布網捕魚，魚都馳",
    "T03n0154_002:0084c21": "散。世尊遙見無數比丘，各各馳散擾擾不",
    "T03n0154_002:0084c22": "安。佛問比丘：「何為馳散擾動如斯？若魚畏",
    "T03n0154_002:0084c23": "網。」比丘對曰：「我遭患所在不安，遇諸賊",
    "T03n0154_002:0084c24": "盜、鬼神羅剎、諸象及龍、餓鬼師子及諸妖",
    "T03n0154_002:0084c25": "魅、鬼魅非人、熊羆諸邪、溝邊溷鬼、蠱道巫",
    "T03n0154_002:0084c26": "呪。」佛告比丘：「當為汝說，常當救濟一切",
    "T03n0154_002:0084c27": "擁護。諦聽，善思念之！」比丘答曰：「唯然受教！」",
    "T03n0154_002:0084c28": "佛言：「何等為一切救濟擁護？如是：",
    "T03n0154_002:0084c29": "「阿軻彌　迦羅移　嘻隷嘻隷　般錍　阿羅",
    "T03n0154_002:0085a01": "󰝨　摩丘　披賴兜　呵頭沙",
    "T03n0154_002:0085a02": "「翅拘犁因提隷者比丘披漚羅須彌者羅難",
    "T03n0154_002:0085a03": "樓在者羅",
    "T03n0154_002:0085a04": "「阿耆破耆　阿羅因阿羅耶　耶勿遮坻󰝨",
    "T03n0154_002:0085a05": "移阿󰝨",
    "T03n0154_002:0085a06": "「若不解脫我當勸解，為其擁護救濟，令安",
    "T03n0154_002:0085a07": "吉祥無患。若賊鬼神羅剎、蠱道符呪，護四百",
    "T03n0154_002:0085a08": "里周匝，無敢嬈者；其不恭順，犯是呪者，",
    "T03n0154_002:0085a09": "頭破七分。所以者何？」佛告比丘：「今吾普觀",
    "T03n0154_002:0085a10": "天上世間，若如是呪，呪願擁護，終無恐懼，",
    "T03n0154_002:0085a11": "衣毛不竪，除其宿命不請。」南無世尊所",
    "T03n0154_002:0085a12": "呪者，吉梵天勸助是呪。",
    "T03n0154_002:0085a13": "21 佛說吉祥咒經佛說吉祥呪經第二十一",
    "T03n0154_002:0085a14": "聞如是：一時佛在舍衛城，是名曰轉法輪",
    "T03n0154_002:0085a15": "莫能踰者，是地廣普，若有嬈者，佛皆說之！",
    "T03n0154_002:0085a16": "今當講誦，大人聖賢，具足歸彼。時佛告賢",
    "T03n0154_002:0085a17": "者阿難：「吾為汝說神呪之王，汝當持之！諸",
    "T03n0154_002:0085a18": "佛所說至誠行、趣道行、十二因緣行、月行、",
    "T03n0154_002:0085a19": "日行、賢者行、日月俱行。諦聽，善思念之！」阿",
    "T03n0154_002:0085a20": "難言：「受教而聽。」如是：",
    "T03n0154_002:0085a21": "「休樓　牟樓　阿迦羅　󰝨羅　莫迦垣羅󰉈",
    "T03n0154_002:0085a22": "提　波羅鈴波芻阿尼呵　耶提阿尼耶",
    "T03n0154_002:0085a23": "提阿提耶提頞禘末禘盧盧羅羅󰉈提摩那",
    "T03n0154_002:0085a24": "羅羅波夷吒」",
    "T03n0154_002:0085a25": "無量總持，諸印之王，諸佛所說，為至誠行、",
    "T03n0154_002:0085a26": "為修道行、平等跡行、日行、月行、如日月行。",
    "T03n0154_002:0085a27": "佛語阿難：「此總持句，為佛之句、為尊上句、",
    "T03n0154_002:0085a28": "為學句、聖賢之句、得利義句、所懷來句、無",
    "T03n0154_002:0085a29": "兵仗句，若族姓子、族姓女，若入此句，入",
    "T03n0154_002:0085b01": "無數解百千之門，能分別說。」佛告阿難：「雪",
    "T03n0154_002:0085b02": "山南脅，有大女神，名設陀憐迦醯晉名攝聲，",
    "T03n0154_002:0085b03": "有五百子及諸眷屬。彼聞此經，即自起往，",
    "T03n0154_002:0085b04": "舉聲稱怨：『嗚呼痛哉！嗚呼！何以劇乎！吾身",
    "T03n0154_002:0085b05": "本時，取若千百眾生人精以為飲食，害命",
    "T03n0154_002:0085b06": "服之；於今不堪，不能復犯。沙門瞿曇，為",
    "T03n0154_002:0085b07": "四部眾而設擁護。所以者何？若善男子、善女",
    "T03n0154_002:0085b08": "人，受是神呪。童男、童女入於郡國縣邑聚",
    "T03n0154_002:0085b09": "落，持是吉祥呪，若諷誦說，無能嬈者。所以",
    "T03n0154_002:0085b10": "者何？今沙門瞿曇所說神呪，遣逐非人，滅",
    "T03n0154_002:0085b11": "除眾患，常住於此，而現於魔宮。』諸弊魔言：",
    "T03n0154_002:0085b12": "『天王欲知，沙門瞿曇以空汝界。今者天",
    "T03n0154_002:0085b13": "王，當共被鎧，將諸群從，暫勒兵眾。譬如菩",
    "T03n0154_002:0085b14": "薩初坐樹下，魔被以鎧甲及諸兵眾，往詣",
    "T03n0154_002:0085b15": "佛所。』」於是世尊告阿難曰：「是大女神設陀",
    "T03n0154_002:0085b16": "羅迦醯，止於雪山之南，與五百子俱。遙",
    "T03n0154_002:0085b17": "聞如來說是神呪、總持印呪，恐怖懷懅，衣",
    "T03n0154_002:0085b18": "毛為竪。」及於諸魔、一切官屬及餘眾魔，於",
    "T03n0154_002:0085b19": "時彼魔被其鎧翰，與眷屬俱，往詣世尊。惡",
    "T03n0154_002:0085b20": "心欲詣沙門瞿曇。彼時有菩薩，名曰降棄",
    "T03n0154_002:0085b21": "魔，降魔及官屬，還詣佛所，稽首聖足，叉手",
    "T03n0154_002:0085b22": "歸佛，白世尊言：「我已攝制於此弊魔及諸",
    "T03n0154_002:0085b23": "官屬，發遣諸兵，并設陀迦醯大女神，而制",
    "T03n0154_002:0085b24": "伏之，不敢為非亦不敢嬈比丘、比丘尼、清",
    "T03n0154_002:0085b25": "信士、清信女，不敢中害，無所妨廢。善哉！世",
    "T03n0154_002:0085b26": "尊，願說總持法印，為四輩眾，令皆得擁護，",
    "T03n0154_002:0085b27": "使得安隱。唯佛加哀，普及人民令得安",
    "T03n0154_002:0085b28": "隱。」於是世尊，為是神呪，應時欣笑。阿難問",
    "T03n0154_002:0085b29": "佛：「世尊何故笑？笑當有意。」佛告賢者阿難：",
    "T03n0154_002:0085c01": "「汝寧見降棄魔菩薩道行殊特，降魔官屬，設",
    "T03n0154_002:0085c02": "頭迦醯大女神技術皆以壞敗，心懷憂慼。",
    "T03n0154_002:0085c03": "於彼忽然沒而不現，到斯說是總持之印。」",
    "T03n0154_002:0085c04": "爾時世尊思此總持印王，攝伏一切諸惡",
    "T03n0154_002:0085c05": "鬼神及諸妖魅，除一切嬈，伏鳩伏鳩休浮休",
    "T03n0154_002:0085c06": "樓阿祇提。如是總持印王呪，其有鬼神、女",
    "T03n0154_002:0085c07": "神、鳩桓、龍、金翅鳥及諸弊獸一切眾魅，至",
    "T03n0154_002:0085c08": "意有意在道斷他懷來為食為句，跡甘甞為",
    "T03n0154_002:0085c09": "月動搖善震動意為心，何況細微無不微也。",
    "T03n0154_002:0085c10": "其大德總持，無擇無冥，而無所斷，其心誦",
    "T03n0154_002:0085c11": "其十事讀於今笑，當所作者亦無所選。佛",
    "T03n0154_002:0085c12": "告阿難：「是無擇句、總持句、無所選句、安隱",
    "T03n0154_002:0085c13": "句、擁護句、於諸眾人無所嬈句、無所害句、",
    "T03n0154_002:0085c14": "禁制句、諷誦者句，為四部眾則設擁護。人",
    "T03n0154_002:0085c15": "與非人，不能犯也。若臥出時，所在寤寐，",
    "T03n0154_002:0085c16": "無敢嬈者。況佛所說，其聞此呪，莫不安",
    "T03n0154_002:0085c17": "隱。」佛說如是，歡喜而去。",
    "T03n0154_002:0085c18": "生經卷第二"
}