{
    "T14n0489_006:0717b11": "佛說除蓋障菩薩所問經卷第六",
    "T14n0489_006:0717b13": "譯經三藏朝散大夫試鴻臚少卿",
    "T14n0489_006:0717b14": "光梵大師賜紫沙門臣惟淨等",
    "T14n0489_006:0717b15": "奉　詔譯",
    "T14n0489_006:0717b16": "「復次，善男子！菩薩若修十種法者，即得諸智",
    "T14n0489_006:0717b17": "具足。何等為十？一者、人無我智；二者、法無我",
    "T14n0489_006:0717b18": "智；三者、無方分智；四者、知定境界智；五者、加",
    "T14n0489_006:0717b19": "持智；六者、不壞智；七者、善觀一切有情諸行",
    "T14n0489_006:0717b20": "智；八者、無發悟智；九者、善解一切法相智；十",
    "T14n0489_006:0717b21": "者出世間智。「云何是人無我智？謂若菩薩觀",
    "T14n0489_006:0717b22": "諸蘊生及諸蘊滅，若蘊生時，觀法無實虛妄",
    "T14n0489_006:0717b23": "不堅；若蘊滅時，觀法離散亦無所至。菩薩作",
    "T14n0489_006:0717b24": "是思惟：『此諸蘊中，無我人有情壽者養者，而",
    "T14n0489_006:0717b25": "愚夫異生執著於我，乃起是念：「蘊中有我邪？",
    "T14n0489_006:0717b26": "我中有蘊邪？我不是蘊邪？蘊不是我邪？」由是",
    "T14n0489_006:0717b27": "計執不了真實，由不了故如旋火輪展轉生",
    "T14n0489_006:0717b28": "死。』菩薩於如是法悉如實知，是為菩薩人無",
    "T14n0489_006:0717b29": "我智。「云何是法無我智？謂若菩薩若諸法成、",
    "T14n0489_006:0717c01": "若諸法壞悉如實知。菩薩作是思惟：『此於假",
    "T14n0489_006:0717c02": "法之中分別建立，而彼諸法無實自性，乃至",
    "T14n0489_006:0717c03": "文字亦無自性，但唯憶想分別，世俗所行，不",
    "T14n0489_006:0717c04": "應於彼而生取著，然其世俗假借諸法而亦",
    "T14n0489_006:0717c05": "非無，謂以諸法藉緣而有，法從緣生法從緣",
    "T14n0489_006:0717c06": "滅，如是等法菩薩悉知。』是為菩薩法無我智。",
    "T14n0489_006:0717c07": "「云何是無方分智？所謂菩薩之智無局方分，",
    "T14n0489_006:0717c08": "非但一剎那中智能隨轉、第二剎那智不隨轉。",
    "T14n0489_006:0717c09": "何以故？菩薩之智於剎那中，普遍一切隨轉",
    "T14n0489_006:0717c10": "隨現，是為菩薩無方分智。「云何是知定境界",
    "T14n0489_006:0717c11": "智？謂若菩薩能知聲聞所修之定，知緣覺定，",
    "T14n0489_006:0717c12": "知菩薩定，知如來定。若聲聞所修禪定境界",
    "T14n0489_006:0717c13": "菩薩隨知，若緣覺所修禪定境界菩薩隨知，",
    "T14n0489_006:0717c14": "若菩薩所修禪定境界菩薩隨知，若如來所",
    "T14n0489_006:0717c15": "行禪定境界菩薩亦知，然非宿報所成己之",
    "T14n0489_006:0717c16": "智力而能了知。但以如來威神力故，乃能知",
    "T14n0489_006:0717c17": "之，餘諸定法以自智力悉可了知，是為菩薩",
    "T14n0489_006:0717c18": "知定境界智。「云何是加持之智？謂若菩薩於",
    "T14n0489_006:0717c19": "聲聞所有加持之法如說能知，緣覺加持如",
    "T14n0489_006:0717c20": "說能知，菩薩加持如說能知，況復於餘諸有",
    "T14n0489_006:0717c21": "情邪？是為菩薩加持之智。「云何是不壞智？謂",
    "T14n0489_006:0717c22": "若菩薩得不壞智已，諸魔外道及一切聲聞緣",
    "T14n0489_006:0717c23": "覺無能沮壞，是為菩薩不壞智。「云何是能觀",
    "T14n0489_006:0717c24": "一切有情諸行智？謂若菩薩以其無著無斷",
    "T14n0489_006:0717c25": "清淨之智，普觀一切有情界中而悉能見，或",
    "T14n0489_006:0717c26": "有有情發菩提心者，或有不發菩提心者，或",
    "T14n0489_006:0717c27": "有滿足菩提行者，或有不滿足菩提行者，或",
    "T14n0489_006:0717c28": "有住初地者，或有乃至住十地者，或有現成",
    "T14n0489_006:0717c29": "正覺者，或有成正覺已轉法輪者，或有廣作",
    "T14n0489_006:0718a01": "一切化利事已入大涅槃者，或有入聲聞乘",
    "T14n0489_006:0718a02": "涅槃者，或有入緣覺乘涅槃者，或有生於善",
    "T14n0489_006:0718a03": "趣之者，或有生於惡趣之者。此如是等，菩薩",
    "T14n0489_006:0718a04": "之智悉能觀察，是為菩薩觀一切有情諸行",
    "T14n0489_006:0718a05": "智。「云何是無發悟智？所謂菩薩於行住坐臥",
    "T14n0489_006:0718a06": "四威儀中悉無發悟，而菩薩之智自然常轉。",
    "T14n0489_006:0718a07": "譬如人睡俱無動作，而出入息自然常轉；菩",
    "T14n0489_006:0718a08": "薩之智亦復如是，於一切處無礙而轉。是為",
    "T14n0489_006:0718a09": "菩薩無發悟智。「云何是知一切法智？謂若菩",
    "T14n0489_006:0718a10": "薩善知一切法平等之相、一相、種種相、如幻",
    "T14n0489_006:0718a11": "相、虛妄分別等相，悉如實知，是為菩薩知一",
    "T14n0489_006:0718a12": "切法相智。「云何是出世間智？謂若菩薩具無",
    "T14n0489_006:0718a13": "漏智，出過一切世間之智，是為菩薩出世間",
    "T14n0489_006:0718a14": "智。善男子！菩薩若修如是十種法者，即得諸",
    "T14n0489_006:0718a15": "智具足。「又，善男子！菩薩若修十種法者，即得",
    "T14n0489_006:0718a16": "勝行如地。何等為十？一者、如地廣大無量；二",
    "T14n0489_006:0718a17": "者存濟一切有情；三者、遠離損惱饒益等育有",
    "T14n0489_006:0718a18": "情；四者、普能容受大法雲雨；五者、為諸有情",
    "T14n0489_006:0718a19": "共所依止；六者、能生善法種子；七者、為大寶",
    "T14n0489_006:0718a20": "器；八者、為大妙藥；九者、不可傾動；十者、不生",
    "T14n0489_006:0718a21": "驚怖。「善男子！云何是如地廣大無量？譬如大",
    "T14n0489_006:0718a22": "地周遍廣大無其限量，菩薩亦復如是，福智",
    "T14n0489_006:0718a23": "勝行周遍廣大無其限量，是為菩薩如地廣",
    "T14n0489_006:0718a24": "大無量。「云何是存濟一切有情？譬如大地周",
    "T14n0489_006:0718a25": "給一切有情，彼彼所須受用之物，菩薩亦復",
    "T14n0489_006:0718a26": "如是，以施戒忍精進禪慧等法，及無數種菩",
    "T14n0489_006:0718a27": "提行法，隨其所應普能攝受化度有情，是為",
    "T14n0489_006:0718a28": "菩薩存濟一切有情。「云何是遠離損惱饒益",
    "T14n0489_006:0718a29": "等育有情？譬如大地損惱無戚、饒益無忻，無",
    "T14n0489_006:0718b01": "此二想，菩薩亦復如是，於諸有情損惱無戚、",
    "T14n0489_006:0718b02": "饒益無忻，平等利樂，於一切處不生忻戚，是",
    "T14n0489_006:0718b03": "為菩薩遠離損惱饒益等育有情。「云何是普",
    "T14n0489_006:0718b04": "能容受大法雲雨？譬如大地大雲含潤一切",
    "T14n0489_006:0718b05": "悉能容受任持，菩薩亦復如是，如來興大",
    "T14n0489_006:0718b06": "密雲注大法雨，如其所說悉能容受亦悉任",
    "T14n0489_006:0718b07": "持，是為菩薩普能容受大法雲雨。「云何是為",
    "T14n0489_006:0718b08": "諸有情共所依止？譬如大地一切有情，若行",
    "T14n0489_006:0718b09": "若止悉依於地，菩薩亦復如是，一切有情依",
    "T14n0489_006:0718b10": "止菩薩故，生於善趣向涅槃道，是為菩薩為",
    "T14n0489_006:0718b11": "諸有情共所依止。「云何是能生善法種子？譬",
    "T14n0489_006:0718b12": "如大地一切種子依地而植依地而生，菩薩",
    "T14n0489_006:0718b13": "亦復如是，一切有情善法種子，悉依菩薩種",
    "T14n0489_006:0718b14": "植生長，是為菩薩能生善法種子。「云何是為",
    "T14n0489_006:0718b15": "大寶器？譬如大地種種珍寶由地而生，是故",
    "T14n0489_006:0718b16": "地者即大寶器，菩薩亦復如是，種種功德智",
    "T14n0489_006:0718b17": "寶皆由菩薩所現，是故菩薩即大寶器，是為",
    "T14n0489_006:0718b18": "菩薩為大寶器。「云何是為大妙藥？譬如大地",
    "T14n0489_006:0718b19": "世間所有一切藥草，悉依地生而能治療種",
    "T14n0489_006:0718b20": "種病苦，菩薩亦復如是，現大法藥普療世間",
    "T14n0489_006:0718b21": "一切有情諸煩惱病，是為菩薩為大法藥。「云",
    "T14n0489_006:0718b22": "何是不傾動？譬如大地一切蚊蚋虻蟲濕生",
    "T14n0489_006:0718b23": "等類，及彼大風不能傾動，菩薩亦復如是，一",
    "T14n0489_006:0718b24": "切有情所起內外諸緣苦惱等事悉不能動，",
    "T14n0489_006:0718b25": "是為菩薩不可傾動。「云何是不生驚怖？譬如",
    "T14n0489_006:0718b26": "大地一切龍王鹿王哮吼震響，聞已皆悉不",
    "T14n0489_006:0718b27": "生驚怖，菩薩亦復如是，聞諸魔外道聲已不",
    "T14n0489_006:0718b28": "生驚怖，是為菩薩不生驚怖。善男子！菩薩若",
    "T14n0489_006:0718b29": "修如是十種法者，即得如地。「又，善男子！菩薩",
    "T14n0489_006:0718c01": "若修十種法者，即得如水。何等為十？一者、善",
    "T14n0489_006:0718c02": "法如水流潤赴下；二者、種植諸善法種；三者、",
    "T14n0489_006:0718c03": "信樂歡喜；四者、漬壞諸煩惱根；五者、自體無",
    "T14n0489_006:0718c04": "雜清淨；六者、息除煩惱炎熾；七者、能止諸欲",
    "T14n0489_006:0718c05": "渴愛；八者、深廣無涯；九者、高下充滿；十者、息",
    "T14n0489_006:0718c06": "諸煩惱塵坌。「云何是善法流潤赴下？譬如大",
    "T14n0489_006:0718c07": "水奔流赴下潤澤滋長，菩薩亦復如是，所修",
    "T14n0489_006:0718c08": "善法流潤赴下滋長有情，是為菩薩善法如",
    "T14n0489_006:0718c09": "水流潤赴下。「云何是種植諸善法種？譬如大",
    "T14n0489_006:0718c10": "地種植一切樹林藥草，由水滋溉增長成結，",
    "T14n0489_006:0718c11": "菩薩亦復如是，廣植一切菩提分法種子，定",
    "T14n0489_006:0718c12": "水滋溉數數增長，乃至得成一切智樹，以其",
    "T14n0489_006:0718c13": "一切智樹獲成立故，種種佛法果實繁茂，普",
    "T14n0489_006:0718c14": "為一切有情存濟慧命，是為菩薩種植諸善",
    "T14n0489_006:0718c15": "法種。「云何是信樂歡喜？譬如大水自性流潤",
    "T14n0489_006:0718c16": "復潤於他，菩薩亦復如是，自性愛樂淨信歡",
    "T14n0489_006:0718c17": "喜，復能令他一切有情愛樂淨信歡喜——愛樂",
    "T14n0489_006:0718c18": "者，所謂樂求出世間法；淨信者，信佛法僧；歡",
    "T14n0489_006:0718c19": "喜者，心得清淨——是為菩薩信樂歡喜。「云何是",
    "T14n0489_006:0718c20": "漬壞諸煩惱根？譬如大地樹林草木為水浸",
    "T14n0489_006:0718c21": "漬而悉潰壞，菩薩亦復如是，以其所修禪定",
    "T14n0489_006:0718c22": "之水，浸漬一切有情煩惱根種，以潰壞故煩",
    "T14n0489_006:0718c23": "惱根種不相續生，穢惡習氣亦悉除滅，是為",
    "T14n0489_006:0718c24": "菩薩漬壞諸煩惱根。「云何是自體無雜清淨？",
    "T14n0489_006:0718c25": "譬如大水自體無雜而復清淨，菩薩亦復如",
    "T14n0489_006:0718c26": "是，自體無雜本性清淨——自體者，為離所起隨",
    "T14n0489_006:0718c27": "煩惱等；無雜者，不雜貪瞋癡法；清淨者，守護",
    "T14n0489_006:0718c28": "諸根極善清淨——是為菩薩自體無雜清淨。「云",
    "T14n0489_006:0718c29": "何是息除煩惱炎熾？譬如夏月地極炎熾人",
    "T14n0489_006:0719a01": "亦煩熱，水能除解悉得清涼，菩薩亦復如是，",
    "T14n0489_006:0719a02": "以其法水息除一切有情界中煩惱炎熾逼",
    "T14n0489_006:0719a03": "迫之苦，是為菩薩息除煩惱炎熾。「云何是能",
    "T14n0489_006:0719a04": "止諸欲渴愛？如世間人渴愛所逼水能解除，",
    "T14n0489_006:0719a05": "菩薩亦復如是，一切有情為諸塵境渴愛所",
    "T14n0489_006:0719a06": "逼，菩薩雨大法雨，悉為解除離諸渴愛，是為",
    "T14n0489_006:0719a07": "菩薩能止諸欲渴愛。「云何是深廣無涯？譬如",
    "T14n0489_006:0719a08": "大水眾流合會深廣無涯，菩薩亦復如是，勝",
    "T14n0489_006:0719a09": "智積集深廣無涯，諸魔外道而悉不能得其",
    "T14n0489_006:0719a10": "涯涘，是為菩薩深廣無涯。「云何是高下充滿？",
    "T14n0489_006:0719a11": "譬如大水無礙流注一切地方而悉充滿，雖",
    "T14n0489_006:0719a12": "復滿已亦不損惱一切有情，菩薩亦復如是，",
    "T14n0489_006:0719a13": "注大法雨普潤一切有情界中高下充滿，雖",
    "T14n0489_006:0719a14": "復滿已亦不損惱一切有情。何以故？菩薩大",
    "T14n0489_006:0719a15": "悲心故，是為菩薩法雨流注高下充滿。「云何",
    "T14n0489_006:0719a16": "是息諸塵坌？譬如大水流潤一切塵坌所覆",
    "T14n0489_006:0719a17": "澁惡地方，悉使潤澤息諸塵坌，菩薩亦復如",
    "T14n0489_006:0719a18": "是，普為一切麁惡心者，悉令發起柔軟之心，",
    "T14n0489_006:0719a19": "乃以勝慧所依定愛之水，流潤一切有情息",
    "T14n0489_006:0719a20": "諸塵坌，是為菩薩息諸煩惱塵坌。善男子！菩",
    "T14n0489_006:0719a21": "薩若修如是十種法者，即得如水。「又，善男子！",
    "T14n0489_006:0719a22": "菩薩若修十種法者，即得如火。何等為十？一",
    "T14n0489_006:0719a23": "者、能燒煩惱之薪；二者、成熟佛法；三者、能乾",
    "T14n0489_006:0719a24": "一切煩惱淤泥；四者、如大火聚；五者、作光明",
    "T14n0489_006:0719a25": "照；六者、能使驚怖；七者、能作安慰；八者、隨所",
    "T14n0489_006:0719a26": "得利與諸有情共之；九者、人所供養；十者、人",
    "T14n0489_006:0719a27": "不輕慢。「善男子！云何是能燒煩惱之薪？譬如",
    "T14n0489_006:0719a28": "大火能燒大地藥草叢林雜類等物，菩薩亦",
    "T14n0489_006:0719a29": "復如是，以智慧火能燒所起貪瞋癡等及隨",
    "T14n0489_006:0719b01": "煩惱，是為菩薩能燒煩惱之薪。「云何是成熟",
    "T14n0489_006:0719b02": "佛法？譬如大火依地所生一切種子及諸藥",
    "T14n0489_006:0719b03": "等悉能成熟，菩薩亦復如是，以智慧火內能",
    "T14n0489_006:0719b04": "成熟一切佛法，如所成熟隨得不壞，是為菩",
    "T14n0489_006:0719b05": "薩成熟佛法。「云何是能乾一切煩惱淤泥？譬",
    "T14n0489_006:0719b06": "如大火能乾一切濕物及淤泥等，菩薩亦復",
    "T14n0489_006:0719b07": "如是，以智慧火能乾一切有漏淤泥，是為菩",
    "T14n0489_006:0719b08": "薩能乾一切煩惱淤泥。「云何是如大火聚？譬",
    "T14n0489_006:0719b09": "如寒苦諸有情類得大火聚而能溫煖，菩薩",
    "T14n0489_006:0719b10": "亦復如是，以智慧火悉能溫煖煩惱寒病所",
    "T14n0489_006:0719b11": "逼有情，是為菩薩如大火聚。「云何是作光",
    "T14n0489_006:0719b12": "明照？譬如有人於雪山頂或民陀山頂燃大",
    "T14n0489_006:0719b13": "火，聚其火光明周一由旬、或二三由旬，普遍照",
    "T14n0489_006:0719b14": "耀，菩薩亦復如是，以智光明周遍照耀，廣一",
    "T14n0489_006:0719b15": "由旬或百或千，乃至無量無數世界，智光普",
    "T14n0489_006:0719b16": "照一切有情，智光照故，而諸有情無智暗冥",
    "T14n0489_006:0719b17": "悉得破散，是為菩薩作光明照。「云何是能使",
    "T14n0489_006:0719b18": "驚怖？譬如大火所有惡獸或惡獸王，見彼火",
    "T14n0489_006:0719b19": "聚而悉驚怖四散馳走離其窟穴，菩薩大智",
    "T14n0489_006:0719b20": "威德亦復如是，若魔、若天見菩薩已悉生驚",
    "T14n0489_006:0719b21": "怖，棄自所有劣弱威光，離彼地方遠遠而去，",
    "T14n0489_006:0719b22": "永不得聞菩薩名字，況復見身？是為菩薩能",
    "T14n0489_006:0719b23": "使驚怖。「云何是能作安慰？譬如有人或於",
    "T14n0489_006:0719b24": "曠野險難之中迷失方所，若見火聚知有聚落",
    "T14n0489_006:0719b25": "或牧放處，即詣其所，心得安慰離諸驚怖，菩薩",
    "T14n0489_006:0719b26": "亦復如是，一切有情，處於生死曠野險難之",
    "T14n0489_006:0719b27": "中，見菩薩已心得安慰，悉離一切煩惱恐怖，",
    "T14n0489_006:0719b28": "是為菩薩能作安慰。「云何是隨所得利與一",
    "T14n0489_006:0719b29": "切有情共之？譬如大火一切有情共所受用，",
    "T14n0489_006:0719c01": "若王若旃陀羅童子等無有差，菩薩亦復如",
    "T14n0489_006:0719c02": "是。隨得利養受用資具，悉與一切有情共之，",
    "T14n0489_006:0719c03": "若王若旃陀羅童子等無有差，是為菩薩隨",
    "T14n0489_006:0719c04": "所得利悉與一切有情共之。「云何是人所供",
    "T14n0489_006:0719c05": "養？如世間火，諸婆羅門、剎帝利或民庶等，皆",
    "T14n0489_006:0719c06": "悉奉事而為供養，菩薩亦復如是，世間一切",
    "T14n0489_006:0719c07": "天人、阿修羅等皆悉奉事，作諸供養如諸佛",
    "T14n0489_006:0719c08": "想，是為菩薩人所供養。「云何是人不輕慢？如",
    "T14n0489_006:0719c09": "微小火人不敢輕。何以故？以能燒故。菩薩亦",
    "T14n0489_006:0719c10": "復如是，若信解行住，菩薩於大乘中，初始發",
    "T14n0489_006:0719c11": "心雖未具力，能世間天人、阿修羅等不敢輕",
    "T14n0489_006:0719c12": "慢。何以故？是諸天、人、阿修羅等，知彼菩薩",
    "T14n0489_006:0719c13": "不久當坐道場證阿耨多羅三藐三菩提果，",
    "T14n0489_006:0719c14": "是為菩薩人不輕慢。善男子！菩薩若修如是",
    "T14n0489_006:0719c15": "十種法者，即得如火。「又，善男子！菩薩若修十",
    "T14n0489_006:0719c16": "種法者，即得如風。何等為十？一者、如風無礙",
    "T14n0489_006:0719c17": "行故；二者、所行境界無邊際故；三者、如風破",
    "T14n0489_006:0719c18": "散墜墮有情高慢山故；四者、吹布廣大法雲",
    "T14n0489_006:0719c19": "雨故；五者、息除一切世間煩惱炎熾故；六者、",
    "T14n0489_006:0719c20": "不動一切有情善法濟命長養故；七者、無量",
    "T14n0489_006:0719c21": "法雲含潤任持大法雨故；八者、大法種種莊",
    "T14n0489_006:0719c22": "嚴樓閣布飾妙好故；九者、一切眾會劫樹莊",
    "T14n0489_006:0719c23": "嚴決定常出正妙法音雨華悅意故；十者、阿",
    "T14n0489_006:0719c24": "僧祇劫潔白聖會建立積集三摩地解脫總",
    "T14n0489_006:0719c25": "持門海，布妙高山日月光明法教叢林，善妙",
    "T14n0489_006:0719c26": "宮殿輪圍山等，及一切有情成熟調伏莊嚴，",
    "T14n0489_006:0719c27": "善住無上無身依止，隨轉智風曼拏羅解脫",
    "T14n0489_006:0719c28": "因故。",
    "T14n0489_006:0719c29": "佛說除蓋障菩薩所問經卷第六"
}