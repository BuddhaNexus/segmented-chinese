{
    "T48n2003_006:0185c20": "5佛果圜悟禪師碧巖錄卷第六",
    "T48n2003_006:0185c22": "垂示云。纔有是非。紛然失心。不落階級。又無",
    "T48n2003_006:0185c23": "摸索。且道放行即是。把住即是。到這裏。若有",
    "T48n2003_006:0185c24": "一絲毫解路。猶滯言詮。尚拘機境。盡是依草",
    "T48n2003_006:0185c25": "附木。直饒便到獨脫處。未免萬里望鄉關。還",
    "T48n2003_006:0185c26": "搆得麼。若未搆得。且只理會箇理成公案。試",
    "T48n2003_006:0185c27": "舉看。",
    "T48n2003_006:0185c28": "【五一】舉。雪峯住庵時。有兩僧來禮拜作什麼。一狀領過",
    "T48n2003_006:0185c29": "峯見來。以手托庵門。放身出云。是什麼",
    "T48n2003_006:0186a01": "鬼眼睛。無孔笛子。擎頭戴角僧亦云。是什麼泥彈子氈拍板。箭鋒相拄",
    "T48n2003_006:0186a02": "峯低頭歸庵爛泥裏有刺。如龍無足。似蛇有角。就中難為措置僧後到",
    "T48n2003_006:0186a03": "巖頭也須是問過始得。同道方知頭問。什麼處來也須是作家始得。這漢",
    "T48n2003_006:0186a04": "往往納敗闕。若不是同參。洎乎放過僧云。嶺南來傳得什麼消息來。也須是通",
    "T48n2003_006:0186a05": "箇消息。還見雪峯麼頭云。曾到雪峯麼勘破了多時。不可道不到僧",
    "T48n2003_006:0186a06": "云。曾到實頭人難得。打作兩橛頭云。有何言句便恁麼去也僧",
    "T48n2003_006:0186a07": "舉前話便恁麼去也。重重納敗闕頭云。他道什麼好劈口便打。失却",
    "T48n2003_006:0186a08": "鼻孔了也僧云。他無語低頭歸庵又納敗闕。爾且道他是什麼頭",
    "T48n2003_006:0186a09": "云。噫我當初悔不向他道末後句洪波浩渺白浪滔天",
    "T48n2003_006:0186a10": "若向伊道。天下人不奈雪老何癩兒牽伴。不必。須彌也須",
    "T48n2003_006:0186a11": "粉碎。且道他圈繢在什麼處僧至夏末。再舉前話請益已是不惺",
    "T48n2003_006:0186a12": "惺。正賊去了多時。賊過後張弓頭云。何不早問好與掀倒禪床。過也僧",
    "T48n2003_006:0186a13": "云。未敢容易這棒本是這僧喫。穿却鼻孔。停囚長智。已是兩重公案頭云。",
    "T48n2003_006:0186a14": "雪峯雖與我同條生。不與我同條死漫天網地要",
    "T48n2003_006:0186a15": "識末句後。只這是賺殺一船人。我也不信。洎乎分疎不下。",
    "T48n2003_006:0186a16": "大凡扶竪宗教。須是辨箇當機。知進退是非。",
    "T48n2003_006:0186a17": "明殺活擒縱。若忽眼目迷黎麻羅。到處逢問",
    "T48n2003_006:0186a18": "便問。逢答便答。殊不知鼻孔在別人手裏。只",
    "T48n2003_006:0186a19": "如雪峯巖頭。同參德山。此僧參雪峯。見解只",
    "T48n2003_006:0186a20": "到恁麼處。及乎見巖頭。亦不曾成得一事。虛",
    "T48n2003_006:0186a21": "煩他二老宿。一問一答。一擒一縱。直至如",
    "T48n2003_006:0186a22": "今。天下人成節角誵訛。分疎不下。且道節角",
    "T48n2003_006:0186a23": "誵訛。在什麼處。雪峯雖遍歷諸方。末後於鰲",
    "T48n2003_006:0186a24": "山店。巖頭因而激之。方得勦絕大徹。巖頭後",
    "T48n2003_006:0186a25": "值沙汰。於湖邊作渡子。兩岸各懸一板。有人",
    "T48n2003_006:0186a26": "過敲板一下。頭云。爾過那邊。遂從蘆葦間。舞",
    "T48n2003_006:0186a27": "棹而出。雪峯歸嶺南住庵。這僧亦是久參底",
    "T48n2003_006:0186b01": "人。雪峯見來。以手托庵門。放身出云。是什",
    "T48n2003_006:0186b02": "麼。如今有底。恁麼問著。便去他語下咬嚼。這",
    "T48n2003_006:0186b03": "僧亦怪。也只向他道是什麼。峯低頭歸庵。往",
    "T48n2003_006:0186b04": "往喚作無語會去也。這僧便摸索不著。有底",
    "T48n2003_006:0186b05": "道。雪峯被這僧一問直得。無語歸庵。殊不",
    "T48n2003_006:0186b06": "知雪峯意有毒害處。雪峯雖得便宜。爭奈藏",
    "T48n2003_006:0186b07": "身露影。這僧後辭雪峯。持此公案。令巖頭判。",
    "T48n2003_006:0186b08": "既到彼。巖頭問。什麼處來。僧云。嶺南來。頭",
    "T48n2003_006:0186b09": "云。曾到雪峯麼。若要見雪峯。只此一問。也好",
    "T48n2003_006:0186b10": "急著眼看。僧云。曾到。頭云。有何言句。此語",
    "T48n2003_006:0186b11": "亦不空過。這僧不曉。只管逐他語脈轉。頭云。",
    "T48n2003_006:0186b12": "他道什麼。僧云。他低頭無語歸庵。這僧殊",
    "T48n2003_006:0186b13": "不知。巖頭著草鞋。在他肚皮裏行。幾回了也。",
    "T48n2003_006:0186b14": "巖頭云。噫我當初悔不向他道末後句。若向",
    "T48n2003_006:0186b15": "他道。天下人不奈雪老何。巖頭也是扶強不",
    "T48n2003_006:0186b16": "扶弱。這僧依舊黑漫漫地。不分緇素。懷一肚",
    "T48n2003_006:0186b17": "皮疑。真箇道。雪峯不會。至夏末。再舉前話。",
    "T48n2003_006:0186b18": "請益巖頭。頭云。何不早問。這老漢。計較生",
    "T48n2003_006:0186b19": "也。僧云。未敢容易。頭云。雪峯雖與我同條",
    "T48n2003_006:0186b20": "生。不與我同條死。要識末後句。只這是巖頭",
    "T48n2003_006:0186b21": "太殺不惜眉毛。諸人畢竟作麼生會。雪峯在",
    "T48n2003_006:0186b22": "德山會下作飯頭。一日齋晚。德山托鉢下至",
    "T48n2003_006:0186b23": "法堂。峯云。鐘未鳴鼓未響。這老漢。托鉢向什",
    "T48n2003_006:0186b24": "麼處去。山無語低頭歸方丈。雪峯舉似巖頭。",
    "T48n2003_006:0186b25": "頭云。大小德山。不會末後句。山聞令侍者喚",
    "T48n2003_006:0186b26": "至方丈問云。汝不肯老僧那頭密啟其語。山",
    "T48n2003_006:0186b27": "至來日上堂。與尋常不同。頭於僧堂前。撫",
    "T48n2003_006:0186b28": "掌大笑云。且喜老漢會末後句。他後天下人。",
    "T48n2003_006:0186b29": "不奈他何。雖然如是。只得三年。此公案中。如",
    "T48n2003_006:0186c01": "雪峯見德山無語。將謂得便宜。殊不知著賊",
    "T48n2003_006:0186c02": "了也。蓋為他曾著賊來。後來亦解做賊。所以",
    "T48n2003_006:0186c03": "古人道。末後一句。始到牢關。有者道。巖頭勝",
    "T48n2003_006:0186c04": "雪峯。則錯會了也。巖頭常用此機示眾云。明",
    "T48n2003_006:0186c05": "眼漢沒窠臼。却物為上。逐物為下。這末後句。",
    "T48n2003_006:0186c06": "設使親見祖師來。也理會不得。德山齋晚。老",
    "T48n2003_006:0186c07": "子自捧鉢下法堂去。巖頭道。大小德山。未會",
    "T48n2003_006:0186c08": "末後句在。雪竇拈云。曾聞說箇獨眼龍。元來",
    "T48n2003_006:0186c09": "只具一隻眼。殊不知。德山是箇無齒大蟲。若",
    "T48n2003_006:0186c10": "不是巖頭識破。爭知得昨日與今日不同。諸",
    "T48n2003_006:0186c11": "人要會末後句麼。只許老胡知。不許老胡會。",
    "T48n2003_006:0186c12": "自古及今。公案萬別千差。如荊棘林相似。爾",
    "T48n2003_006:0186c13": "若透得去。天下人不奈何。三世諸佛。立在下",
    "T48n2003_006:0186c14": "風。爾若透不得。巖頭道。雪峯雖與我同條生。",
    "T48n2003_006:0186c15": "不與我同條死。只這一句自然有出身處。雪",
    "T48n2003_006:0186c16": "竇頌云。",
    "T48n2003_006:0186c17": "末後句已在言前。將謂真箇。覷著則瞎　　為君說舌頭落也。說不著。有頭無尾有",
    "T48n2003_006:0186c18": "尾無頭明暗雙雙底時節葛藤老漢。如牛無角似虎有角。彼此是恁麼",
    "T48n2003_006:0186c19": "同條生也共相知是何種族。彼此沒交涉。君向瀟湘我向秦　　不同條",
    "T48n2003_006:0186c20": "死還殊絕拄杖子在我手裏。爭怪得山僧。爾鼻孔為什麼在別人手裏還殊",
    "T48n2003_006:0186c21": "絕還要喫棒麼。有什麼摸索處黃頭碧眼須甄別盡大地人亡鋒結舌。我",
    "T48n2003_006:0186c22": "也恁麼。他人却不恁麼。只許老胡知。不許老胡會南北東西歸去來收。脚跟",
    "T48n2003_006:0186c23": "下。猶帶五色線在。乞爾一條拄杖子夜深同看千巖雪猶較半月程。從他",
    "T48n2003_006:0186c24": "大地雪漫漫。填溝塞壑無人會。也只是箇瞎漢。還識得末後句麼。便打",
    "T48n2003_006:0186c25": "末後句為君說。雪竇頌此末後句。他意極有",
    "T48n2003_006:0186c26": "落草相為。頌則殺頌。只頌毛彩些子。若要透",
    "T48n2003_006:0186c27": "見也未在。更敢開大口便道。明暗雙雙底時",
    "T48n2003_006:0186c28": "節。與爾開一綫路。亦與爾一句打殺了也。末",
    "T48n2003_006:0187a01": "後更與爾注解。只如招慶一日問羅山云。巖",
    "T48n2003_006:0187a02": "頭道。恁麼恁麼不恁麼不恁麼。意旨如何。羅",
    "T48n2003_006:0187a03": "山召云。大師。師應諾。山云。雙明亦雙暗。慶",
    "T48n2003_006:0187a04": "禮謝而去。三日後又問。前日蒙和尚垂慈。只",
    "T48n2003_006:0187a05": "是看不破。山云。盡情向爾道了也。慶云。和尚",
    "T48n2003_006:0187a06": "是把火行。山云。若恁麼據大師疑處問將來。",
    "T48n2003_006:0187a07": "慶云。如何是雙明亦雙暗。山云。同生亦同死。",
    "T48n2003_006:0187a08": "慶當時禮謝而去。後有僧問招慶。同生亦同",
    "T48n2003_006:0187a09": "死時如何。慶云。合取狗口。僧云。大師收取口",
    "T48n2003_006:0187a10": "喫飯。其僧却來問羅山云。同生不同死時如",
    "T48n2003_006:0187a11": "何。山云。如牛無角。僧云。同生亦同死時如",
    "T48n2003_006:0187a12": "何。山云。如虎戴角。末後句。正是這箇道理。",
    "T48n2003_006:0187a13": "羅山會下有僧。便用這箇意。致問招慶。慶",
    "T48n2003_006:0187a14": "云。彼此皆知。何故我若東勝身洲道一句。西",
    "T48n2003_006:0187a15": "瞿耶尼洲也知。天上道一句。人間也知。心心",
    "T48n2003_006:0187a16": "相知。眼眼相照。同條生也則猶易見。不同條",
    "T48n2003_006:0187a17": "死也還殊絕。釋迦達磨也摸索不著。南北東",
    "T48n2003_006:0187a18": "西歸去來。有些子好境界。夜深同看千巖雪。",
    "T48n2003_006:0187a19": "且道是雙明雙暗。是同條生是同條死。具眼",
    "T48n2003_006:0187a20": "衲僧試甄別看。",
    "T48n2003_006:0187a21": "【五二】舉。僧問趙州。久響趙州石橋。到來只見",
    "T48n2003_006:0187a22": "略彴也有人來捋虎鬚。也是衲僧本分事州云。汝只見略彴。且不",
    "T48n2003_006:0187a23": "見石橋慣得其便。這老漢賣身去也僧云。如何是石橋上釣來也。果",
    "T48n2003_006:0187a24": "然州云。渡驢渡馬一網打就。直得盡大地人無出氣處。一死更不再活",
    "T48n2003_006:0187a25": "彴實若切。",
    "T48n2003_006:0187a26": "趙州有石橋。蓋李膺造也。至今天下有名。略",
    "T48n2003_006:0187a27": "彴者。即是獨木橋也。其僧故意減他威光問",
    "T48n2003_006:0187a28": "他道。久響趙州石橋。到來只見略彴。趙州便",
    "T48n2003_006:0187a29": "道。汝只見略彴。且不見石橋。據他問處。也只",
    "T48n2003_006:0187b01": "是平常說話相似。趙州用去釣他。這僧果然",
    "T48n2003_006:0187b02": "上鉤。隨後便問。如何是石橋。州云。渡驢渡",
    "T48n2003_006:0187b03": "馬。不妨言中自有出身處。趙州不似臨濟德",
    "T48n2003_006:0187b04": "山。行棒行喝。他只以言句殺活。這公案好好",
    "T48n2003_006:0187b05": "看來。只是尋常鬪機鋒相似。雖然如是。也",
    "T48n2003_006:0187b06": "不妨難湊泊。一日與首座看石橋。州乃問首",
    "T48n2003_006:0187b07": "座。是什麼人造。座云。李膺造。州云。造時向",
    "T48n2003_006:0187b08": "什麼處下手。座無對。州云。尋常說石橋。問著",
    "T48n2003_006:0187b09": "下手處也不知。又一日州掃地次。僧問。和尚",
    "T48n2003_006:0187b10": "是善知識。為什麼有塵。州云。外來底。又問。",
    "T48n2003_006:0187b11": "清淨伽藍。為什麼有塵。州云。又有一點也。又",
    "T48n2003_006:0187b12": "僧問。如何是道。州云。牆外底。僧云。不問這",
    "T48n2003_006:0187b13": "箇道。問大道。州云。大道透長安。趙州偏用此",
    "T48n2003_006:0187b14": "機。他到平實安穩處。為人更不傷鋒犯手。自",
    "T48n2003_006:0187b15": "然孤峻。用得此機甚妙。雪竇頌云。",
    "T48n2003_006:0187b16": "孤危不立道方高須是到這田地始得。言猶在耳。還他本分草料　　入海",
    "T48n2003_006:0187b17": "還須釣巨鼇坐斷要津不通凡聖。蝦蜆螺蚌不足問。大丈夫漢。不可兩兩三三堪",
    "T48n2003_006:0187b18": "笑同時灌溪老也有恁麼人曾恁麼來。也有恁麼用機關底手脚解云劈",
    "T48n2003_006:0187b19": "箭亦徒勞猶較半月程。似則似是則未是",
    "T48n2003_006:0187b20": "孤危不立道方高。雪竇頌趙州尋常為人處。",
    "T48n2003_006:0187b21": "不立玄妙。不立孤危。不似諸方道打破虛空。",
    "T48n2003_006:0187b22": "擊碎須彌。海底生塵。須彌鼓浪。方稱他祖師",
    "T48n2003_006:0187b23": "之道。所以雪竇道。孤危不立道方高。壁立萬",
    "T48n2003_006:0187b24": "仞。顯佛法奇特靈驗。雖然孤危峭峻。不如不",
    "T48n2003_006:0187b25": "立孤危。但平常自然轉轆轆地。不立而自立。",
    "T48n2003_006:0187b26": "不高而自高。機出孤危方見玄妙。所以雪竇",
    "T48n2003_006:0187b27": "云。入海還須釣巨鼇。看他具眼宗師等閑垂",
    "T48n2003_006:0187b28": "一語。用一機不釣鰕蜆螺蚌。直釣巨鼇。也不",
    "T48n2003_006:0187b29": "妨是作家。此一句用顯前面公案。堪笑同時",
    "T48n2003_006:0187c01": "灌溪老。不見僧問灌溪。久響灌溪。及乎到來。",
    "T48n2003_006:0187c02": "只見箇漚麻池。溪云。汝只見漚麻池。且不見",
    "T48n2003_006:0187c03": "灌溪。僧云。如何是灌溪。溪云。劈箭急。又僧",
    "T48n2003_006:0187c04": "問黃龍。久響黃龍。及乎到來。只見箇赤斑蛇。",
    "T48n2003_006:0187c05": "龍云。子只見赤斑蛇。且不見黃龍。僧云。如何",
    "T48n2003_006:0187c06": "是黃龍。龍云。拕拕地。僧云。忽遇金翅鳥來時",
    "T48n2003_006:0187c07": "如何。龍云。性命難存。僧云。恁麼則遭他食噉",
    "T48n2003_006:0187c08": "去也。龍云。謝子供養。此總是立孤危。是則也",
    "T48n2003_006:0187c09": "是不免費力。終不如趙州尋常用底。所以雪",
    "T48n2003_006:0187c10": "竇道。解云劈箭亦徒勞。只如灌溪黃龍即且",
    "T48n2003_006:0187c11": "致。趙州云。波驢渡馬。又作麼生會。試辨看。",
    "T48n2003_006:0187c12": "垂示云。遍界不藏。全機獨露。觸途無滯。著著",
    "T48n2003_006:0187c13": "有出身之機。句下無私。頭頭有殺人之意。且",
    "T48n2003_006:0187c14": "道古人。畢竟向什麼處休歇。試舉看。",
    "T48n2003_006:0187c15": "【五三】舉。馬大師與百丈行次。見野鴨子飛過兩箇",
    "T48n2003_006:0187c16": "落草漢草裏輥。驀顧作什麼大師云。是什麼和尚合知。這老漢鼻孔也不知",
    "T48n2003_006:0187c17": "丈云。野鴨子鼻孔已在別人手裏。只管供欵。第二杓惡水更毒大師云。",
    "T48n2003_006:0187c18": "什麼處去也前箭猶輕後箭深。第二回啗啄。也合自知丈云。飛過去",
    "T48n2003_006:0187c19": "也只管隨他後轉。當面蹉過大師遂扭百丈鼻頭父母所生鼻孔",
    "T48n2003_006:0187c20": "却在別人手裏。捩轉鎗頭。裂轉鼻孔來也丈作忍痛聲只在這裏。還喚作野鴨子得",
    "T48n2003_006:0187c21": "麼。還識痛痒麼大師云。何曾飛去莫瞞人好。這老漢元來只在鬼窟裏作",
    "T48n2003_006:0187c22": "活計。",
    "T48n2003_006:0187c23": "正眼觀來却是百丈具正因。馬大師無風起",
    "T48n2003_006:0187c24": "浪。諸人要與佛祖為師。參取百丈。要自救不",
    "T48n2003_006:0187c25": "了。參取馬祖大師。看他古人二六時中。未",
    "T48n2003_006:0187c26": "甞不在箇裏。百丈丱歲離塵。三學該練。屬大",
    "T48n2003_006:0187c27": "寂闡化南昌。乃傾心依附。二十年為侍者。及",
    "T48n2003_006:0187c28": "至再參。於喝下方始大悟。而今有者道。本無",
    "T48n2003_006:0188a01": "悟處。作箇悟門建立此事。若恁麼見解。如獅",
    "T48n2003_006:0188a02": "子身中蟲。自食獅子肉不見古人道。源不深",
    "T48n2003_006:0188a03": "者流不長。智不大者見不遠。若用作建立會。",
    "T48n2003_006:0188a04": "佛法豈到如今。看他馬大師與百丈行次。見",
    "T48n2003_006:0188a05": "野鴨子飛過。大師豈不知是野鴨子。為什麼",
    "T48n2003_006:0188a06": "却恁麼問。且道他意落在什麼處。百丈只管",
    "T48n2003_006:0188a07": "隨他後走。馬祖遂扭他鼻孔。丈作忍痛聲馬",
    "T48n2003_006:0188a08": "祖云。何曾飛去百丈便省。而今有底錯會。纔",
    "T48n2003_006:0188a09": "問著便作忍痛聲。且喜跳不出。宗師家為人",
    "T48n2003_006:0188a10": "須為教徹。見他不會。不免傷鋒犯手。只要教",
    "T48n2003_006:0188a11": "他明此事。所以道。會則途中受用。不會則世",
    "T48n2003_006:0188a12": "諦流布。馬祖當時若不扭住。只成世諦流布。",
    "T48n2003_006:0188a13": "也須是逢境遇緣。宛轉教歸自己。十二時中。",
    "T48n2003_006:0188a14": "無空缺處。謂之性地明白。若只依草附木。認",
    "T48n2003_006:0188a15": "箇驢前馬後。有何用處。看他馬祖百丈恁麼",
    "T48n2003_006:0188a16": "用。雖似昭昭靈靈。却不住在昭昭靈靈處。百",
    "T48n2003_006:0188a17": "丈作忍痛聲。若恁麼見去。遍界不藏頭頭成",
    "T48n2003_006:0188a18": "現。所以道。一處透千處萬處一時透。馬祖",
    "T48n2003_006:0188a19": "次日陞堂眾纔集。百丈出卷却拜蓆。馬祖便",
    "T48n2003_006:0188a20": "下座。歸方丈次問百丈。我適來上堂。未曾說",
    "T48n2003_006:0188a21": "法。爾為什麼。便卷却蓆丈云。昨日被和尚扭",
    "T48n2003_006:0188a22": "得鼻孔痛。祖云。爾昨日向甚處留心。丈云。今",
    "T48n2003_006:0188a23": "日鼻頭又不痛也。祖云。爾深知今日事。丈乃",
    "T48n2003_006:0188a24": "作禮。却歸侍者寮哭。同事侍者問云。爾哭作",
    "T48n2003_006:0188a25": "什麼。丈云。爾去問取和尚。侍者遂去問馬祖。",
    "T48n2003_006:0188a26": "祖云。爾去問取他看。侍者却歸寮問百丈。丈",
    "T48n2003_006:0188a27": "却呵呵大笑。侍者云。爾適來哭。而今為什麼",
    "T48n2003_006:0188a28": "却笑。丈云。我適來哭。如今却笑。看他悟後。",
    "T48n2003_006:0188a29": "阿轆轆地。羅籠不住。自然玲瓏。雪竇頌云。",
    "T48n2003_006:0188b01": "野鴨子成群作隊又有一隻　　知何許用作什麼。如麻似粟　　馬祖見來",
    "T48n2003_006:0188b02": "相共語打葛藤有什麼了期。說箇什麼。獨有馬祖識箇俊底話盡山雲海",
    "T48n2003_006:0188b03": "月情東家杓柄長。西家杓柄短。知他打葛藤多少依前不會還飛去",
    "T48n2003_006:0188b04": "㘞。莫道他不會言。飛過什麼處去欲飛去鼻孔在別人手裏。已是與他下注脚了也",
    "T48n2003_006:0188b05": "却把住老婆心切。更道什麼　　道道什麼道。不可也教山僧道。不可作野鴨子叫。",
    "T48n2003_006:0188b06": "蒼天蒼天。脚跟下好與三十棒。不知向什麼處去",
    "T48n2003_006:0188b07": "雪竇劈頭便頌道。野鴨子知何許。且道有多",
    "T48n2003_006:0188b08": "少。馬祖見來相共語。此頌馬祖問百丈云。是",
    "T48n2003_006:0188b09": "什麼。丈云。野鴨子。語盡山雲海月情。頌再問",
    "T48n2003_006:0188b10": "百丈什麼處去。馬大師為他意旨自然脫體。",
    "T48n2003_006:0188b11": "百丈依前不會。却道飛過去也。兩重蹉過欲",
    "T48n2003_006:0188b12": "飛去。却把住。雪竇據欵結案。又云。道道。此",
    "T48n2003_006:0188b13": "是雪竇轉身處。且道。作麼生道。若作忍痛聲",
    "T48n2003_006:0188b14": "則錯。若不作忍痛聲。又作麼生會。雪竇雖然",
    "T48n2003_006:0188b15": "頌得甚妙。爭奈也跳不出。",
    "T48n2003_006:0188b16": "垂示云。透出生死。撥轉機關。等閑截鐵斬釘。",
    "T48n2003_006:0188b17": "隨處蓋天蓋地。且道是什麼人行履處。試舉",
    "T48n2003_006:0188b18": "看。",
    "T48n2003_006:0188b19": "【五四】舉。雲門問僧近離甚處不可也道西禪。探竿影草。不可道東西南北",
    "T48n2003_006:0188b20": "僧云。西禪果然。可殺實頭。當時好與本分草料門云。西禪近日",
    "T48n2003_006:0188b21": "有何言句欲舉恐驚和尚。深辨來風。也似和尚相似寐語僧展兩手敗闕",
    "T48n2003_006:0188b22": "了也。勾賊破家。不妨令人疑著門打一掌據令而行。好打。快便難逢僧云。",
    "T48n2003_006:0188b23": "某甲話在爾待要翻欵那。却似有攙旗奪鼓底手脚門却展兩手嶮駕",
    "T48n2003_006:0188b24": "與青龍不解騎僧無語可惜門便打不可放過。此棒合是雲門喫。何故。當斷",
    "T48n2003_006:0188b25": "不斷返招其亂。闍黎合喫多少。放過一著。若不放過合作麼生。",
    "T48n2003_006:0188b26": "雲門問這僧。近離甚處。僧云。西禪。這箇是當",
    "T48n2003_006:0188b27": "面話。如閃電相似。門云。近日有何言句。也只",
    "T48n2003_006:0188c01": "是平常說話。這僧也不妨是箇作家。却倒去",
    "T48n2003_006:0188c02": "驗雲門。便展兩手。若是尋常人遭此一驗。便",
    "T48n2003_006:0188c03": "見手忙脚亂。他雲門有石火電光之機。便打",
    "T48n2003_006:0188c04": "一掌。僧云。打即故是。爭奈某甲話在。這僧有",
    "T48n2003_006:0188c05": "轉身處。所以雲門放開。却展兩手。其僧無語。",
    "T48n2003_006:0188c06": "門便打。看他雲門自是作家。行一步知一步",
    "T48n2003_006:0188c07": "落處。會瞻前亦解顧後。不失蹤由。這僧只解",
    "T48n2003_006:0188c08": "瞻前不能顧後。頌云。",
    "T48n2003_006:0188c09": "虎頭虎尾一時收殺人刀活人劍。須是這僧始得。千兵易得一將難求　　凜",
    "T48n2003_006:0188c10": "凜威風四百州坐斷天下人舌頭。蓋天蓋地却問不知何太",
    "T48n2003_006:0188c11": "嶮不可盲枷瞎棒。雪竇元來未知在。闍黎相次著也師云。放過一著若不",
    "T48n2003_006:0188c12": "放過又作麼生。盡天下人一時落節。擊禪床一下",
    "T48n2003_006:0188c13": "雪竇頌得此話極易會。大意只頌雲門機鋒。",
    "T48n2003_006:0188c14": "所以道。虎頭虎尾一時收。古人云。據虎頭收",
    "T48n2003_006:0188c15": "虎尾。第一句下明宗旨。雪竇只據欵結案。愛",
    "T48n2003_006:0188c16": "雲門會據虎頭。又能收虎尾。僧展兩手。門便",
    "T48n2003_006:0188c17": "打。是據虎頭。雲門展兩手。僧無語。門又打。",
    "T48n2003_006:0188c18": "是收虎尾。頭尾齊收。眼似流星。自然如擊石",
    "T48n2003_006:0188c19": "火。似閃電光。直得凜凜威風四百州。直得盡",
    "T48n2003_006:0188c20": "大地世界風颯颯地。却問。不知何太嶮。不妨",
    "T48n2003_006:0188c21": "有嶮處。雪竇云。放過一著。且道如今不放過",
    "T48n2003_006:0188c22": "時又作麼生。盡大地人。總須喫棒。如今禪和",
    "T48n2003_006:0188c23": "子。總道等他展手時。也還他本分草料。似則",
    "T48n2003_006:0188c24": "也似。是則未是。雲門不可只恁麼教爾休。也",
    "T48n2003_006:0188c25": "須別有事在。",
    "T48n2003_006:0188c26": "垂示云。穩密全真。當頭取證。涉流轉物。直下",
    "T48n2003_006:0188c27": "承當。向擊石火閃電光中。坐斷誵訛。於據虎",
    "T48n2003_006:0188c28": "頭收虎尾處。壁立千仞。則且置。放一線道。還",
    "T48n2003_006:0188c29": "有為人處也無。試舉看。",
    "T48n2003_006:0189a01": "【五五】舉。道吾與漸源至一家弔慰。源拍棺云。",
    "T48n2003_006:0189a02": "生邪死邪道什麼。好不惺惺。這漢猶在兩頭吾云。生也不道。死",
    "T48n2003_006:0189a03": "也不道龍吟霧起。虎嘯風生。買㡌相頭。老婆心切源云。為什麼不",
    "T48n2003_006:0189a04": "道蹉過了也。果然錯會吾云。不道不道惡水驀頭澆。前箭猶輕後箭深",
    "T48n2003_006:0189a05": "回至中路太惺惺源云。和尚快與某甲道。若",
    "T48n2003_006:0189a06": "不道。打和尚去也却較些子。罕逢穿耳客。多遇刻舟人。似這般不唧𠺕漢。",
    "T48n2003_006:0189a07": "入地獄如箭吾云。打即任打。道即不道再三須重事。就身",
    "T48n2003_006:0189a08": "打劫。這老漢滿身泥水。初心不改源便打好打且道。打他作什麼。屈棒元來有人喫在",
    "T48n2003_006:0189a09": "後道吾遷化。源到石霜舉似前話知而故犯。不知是不",
    "T48n2003_006:0189a10": "是。是則也大奇霜云。生也不道。死也不道可殺新鮮。這",
    "T48n2003_006:0189a11": "般茶飯却元來有人喫源云。為什麼不道語雖一般。意無兩種。且道與前",
    "T48n2003_006:0189a12": "來問是同是別霜云。不道不道天上天下。曹溪波浪如相似。無限平人被陸沈",
    "T48n2003_006:0189a13": "源於言下有省瞎漢。且莫瞞山僧好源一日將鍬子。於",
    "T48n2003_006:0189a14": "法堂上。從東過西。從西過東也是死中得活。好與先師出氣。",
    "T48n2003_006:0189a15": "莫問他。且看這漢一場懡㦬霜云。作什麼隨後婁藪也源云。覓先",
    "T48n2003_006:0189a16": "師靈骨喪車背後懸藥袋。悔不慎當初。爾道什麼霜云。洪波浩渺",
    "T48n2003_006:0189a17": "白浪滔天。覓什麼先師靈骨也須還他作家始得。成群作",
    "T48n2003_006:0189a18": "隊作什麼雪竇著語云。蒼天蒼天太遲生。賊過後張弓。好與一坑埋却",
    "T48n2003_006:0189a19": "源云。正好著力且道落在什麼處。先師曾向爾道什麼。這漢從頭到尾。直至如今。",
    "T48n2003_006:0189a20": "出身不得太原孚云。先師靈骨猶在大眾見麼。閃電相似。是什",
    "T48n2003_006:0189a21": "麼破草鞋。猶較些子。",
    "T48n2003_006:0189a22": "道吾與漸源。至一家弔慰。源拍棺木云。生邪",
    "T48n2003_006:0189a23": "死邪。吾曰生也不道。死也不道。若向句下",
    "T48n2003_006:0189a24": "便入得。言下便知歸。只這便是透脫生死底",
    "T48n2003_006:0189a25": "關鍵。其或未然。往往當頭蹉過。看他古人行",
    "T48n2003_006:0189a26": "住坐臥。不妨以此事為念。纔至人家弔慰。漸",
    "T48n2003_006:0189b01": "源便拍棺問道吾云。生邪死邪。道吾不移易",
    "T48n2003_006:0189b02": "一絲毫。對他道。生也不道。死也不道。漸源當",
    "T48n2003_006:0189b03": "面蹉過。逐他語句走更云。為什麼不道。吾",
    "T48n2003_006:0189b04": "云。不道不道。吾可謂赤心片片。將錯就錯。源",
    "T48n2003_006:0189b05": "猶自不惺惺。回至中路又云。和尚快與某甲",
    "T48n2003_006:0189b06": "道。若不道。打和尚去也。這漢識什麼好惡。所",
    "T48n2003_006:0189b07": "謂好心不得好報。道吾依舊老婆心切更向",
    "T48n2003_006:0189b08": "他道。打即任打。道即不道。源便打。雖然如",
    "T48n2003_006:0189b09": "是。却是他贏得一籌。道吾恁麼血滴滴地為",
    "T48n2003_006:0189b10": "他。漸源得恁麼不瞥地。道吾既被他打。遂向",
    "T48n2003_006:0189b11": "漸源云。汝且去。恐院中知事探得。與爾作禍。",
    "T48n2003_006:0189b12": "密遣漸源出去。道吾忒殺傷慈。源後來至一",
    "T48n2003_006:0189b13": "小院。聞行者誦觀音經云。應以比丘身得度",
    "T48n2003_006:0189b14": "者即現比丘身而為說法。忽然大悟云。我當",
    "T48n2003_006:0189b15": "時錯怪先師。爭知此事。不在言句上。古人",
    "T48n2003_006:0189b16": "道。沒量大人。被語脈裏轉却。有底情解道。道",
    "T48n2003_006:0189b17": "吾云。不道不道。便是道了也。喚作打背翻筋",
    "T48n2003_006:0189b18": "斗。教人摸索不著。若恁麼會。作麼生得平穩",
    "T48n2003_006:0189b19": "去。若脚踏實地。不隔一絲毫。不見七賢女遊",
    "T48n2003_006:0189b20": "屍陀林。遂指屍問云。屍在這裏。人在什麼處。",
    "T48n2003_006:0189b21": "大姊云。作麼作麼。一眾齊證無生法忍。且道",
    "T48n2003_006:0189b22": "有幾箇。千箇萬箇。只是一箇。漸源後到石霜。",
    "T48n2003_006:0189b23": "舉前話。石霜依前云。生也不道。死也不道。源",
    "T48n2003_006:0189b24": "云。為什麼不道。霜云。不道不道。他便悟去。",
    "T48n2003_006:0189b25": "一日將鍬子。於法堂上。從東過西。從西過東。",
    "T48n2003_006:0189b26": "意欲呈己見解。霜果問云。作什麼。源云。覓",
    "T48n2003_006:0189b27": "先師靈骨。霜便截斷他脚跟云。我這裏洪波",
    "T48n2003_006:0189b28": "浩渺白浪滔天。覓什麼先師靈骨。他既是覓",
    "T48n2003_006:0189b29": "先師靈骨。石霜為什麼却恁麼道。到這裏。若",
    "T48n2003_006:0189c01": "於生也不道。死也不道處。言下薦得。方知自",
    "T48n2003_006:0189c02": "始至終全機受用。爾若作道理。擬議尋思。直",
    "T48n2003_006:0189c03": "是難見。漸源云。正好著力。看他悟後道得自",
    "T48n2003_006:0189c04": "然奇特。道吾一片頂骨如金色。擊時作銅聲。",
    "T48n2003_006:0189c05": "雪竇著語云。蒼天蒼天。其意落在兩邊。太原",
    "T48n2003_006:0189c06": "孚云。先師靈骨猶在。自然道得穩當。這一落",
    "T48n2003_006:0189c07": "索。一時拈向一邊。且道作麼生是省要處。作",
    "T48n2003_006:0189c08": "麼生是著力處。不見道。一處透千處萬處一",
    "T48n2003_006:0189c09": "時透。若向不道不道處透得去。便乃坐斷天",
    "T48n2003_006:0189c10": "下人舌頭。若透不得。也須是自參自悟。不可",
    "T48n2003_006:0189c11": "容易過日。可惜許時光。雪竇頌云。",
    "T48n2003_006:0189c12": "兔馬有角斬可殺奇特。可殺新鮮　　牛羊無角斬。成什麼模樣。瞞別",
    "T48n2003_006:0189c13": "人即得絕毫絕氂天上天下唯我獨尊。爾向什麼處摸索　　如山如嶽",
    "T48n2003_006:0189c14": "在什麼處。平地起波瀾。𡎺著爾鼻孔黃金靈骨今猶在截却舌頭。塞却咽喉。",
    "T48n2003_006:0189c15": "拈向一邊。只恐無人識得伊白浪滔天何處著放過一著。脚跟下蹉過。眼裏耳",
    "T48n2003_006:0189c16": "裏著不得無處著果然。却較些子果然沒溺深坑　　隻履西歸曾失",
    "T48n2003_006:0189c17": "却祖禰不了。累及兒孫。打云。為什麼却在這裏",
    "T48n2003_006:0189c18": "雪竇偏會下注脚。他是雲門下兒孫。凡一句",
    "T48n2003_006:0189c19": "中。具三句底鉗鎚。向難道處道破。向撥不開",
    "T48n2003_006:0189c20": "處撥開。去他緊要處頌出。直道兔馬有角。牛",
    "T48n2003_006:0189c21": "羊無角。且道兔馬為什麼有角。牛羊為什麼",
    "T48n2003_006:0189c22": "却無角。若透得前話。始知雪竇有為人處。有",
    "T48n2003_006:0189c23": "者錯會道。不道便是道。無句是有句。兔馬無",
    "T48n2003_006:0189c24": "角。却云有角。牛羊有角。却云無角。且得沒交",
    "T48n2003_006:0189c25": "涉。殊不知。古人千變萬化。現如此神通。只為",
    "T48n2003_006:0189c26": "打破爾這精靈鬼窟。若透得去。不消一箇了",
    "T48n2003_006:0189c27": "字。兔馬有角牛羊無角。絕毫絕氂。如山如嶽。",
    "T48n2003_006:0189c28": "這四句。似摩尼寶珠一顆相似。雪竇渾淪地。",
    "T48n2003_006:0190a01": "吐在爾面前了也。末後皆是據欵結案。黃金",
    "T48n2003_006:0190a02": "靈骨。今猶在。白浪滔天何處著。此頌石霜",
    "T48n2003_006:0190a03": "與大原孚語。為什麼無處著。隻履西歸曾失",
    "T48n2003_006:0190a04": "却。靈龜曳尾。此是雪竇轉身為人處。古人",
    "T48n2003_006:0190a05": "道。他參活句不參死句。既是失却。他一火為",
    "T48n2003_006:0190a06": "什麼。却競頭爭。",
    "T48n2003_006:0190a07": "垂示云。諸佛不曾出世。亦無一法與人。祖師",
    "T48n2003_006:0190a08": "不曾西來。未甞以心傳授。自是時人不了。向",
    "T48n2003_006:0190a09": "外馳求。殊不知自己脚跟下。一段大事因緣。",
    "T48n2003_006:0190a10": "千聖亦摸索不著。只如今見不見聞不聞。說",
    "T48n2003_006:0190a11": "不說知不知。從什麼處得來。若未能洞達。且",
    "T48n2003_006:0190a12": "向葛藤窟裏會取。試舉看。",
    "T48n2003_006:0190a13": "【五六】舉。良禪客問欽山。一鏃破三關時如何嶮不",
    "T48n2003_006:0190a14": "妨奇特。不妨是箇猛將山云。放出關中主看劈面來也。也要大家知。主",
    "T48n2003_006:0190a15": "山高按山低良云。恁麼則知過必改見機而作。已落第二頭山",
    "T48n2003_006:0190a16": "云。更待何時有擒有縱。風行草偃良云。好箭放不著",
    "T48n2003_006:0190a17": "所在便出果然。擬待翻欵那。第二棒打人不痛山云。且來闍黎",
    "T48n2003_006:0190a18": "呼則易遣則難。喚得回頭。堪作什麼良回首果然把不住。中也山把住云。",
    "T48n2003_006:0190a19": "一鏃破三關即且止。試與欽山發箭看虎口裏橫",
    "T48n2003_006:0190a20": "身。逆水之波。見義不為無勇也良擬議果然摸索不著。打云。可惜許山打七",
    "T48n2003_006:0190a21": "棒云。且聽這漢疑三十年令合恁麼。有始有終。頭正尾正。這",
    "T48n2003_006:0190a22": "箇棒合是欽山喫。",
    "T48n2003_006:0190a23": "良禪客也不妨是一員戰將。向欽山手裏。左",
    "T48n2003_006:0190a24": "盤右轉。墜鞭閃𩍐。末後可惜許。弓折箭盡。雖",
    "T48n2003_006:0190a25": "然如是。李將軍自有嘉聲在。不得封侯也是",
    "T48n2003_006:0190a26": "閑。這箇公案。一出一入。一擒一縱。當機覿面",
    "T48n2003_006:0190a27": "提。覿面當機疾。都不落有無得失。謂之玄機。",
    "T48n2003_006:0190b01": "稍虧些子力量。便有顛蹶。這僧亦是箇英靈",
    "T48n2003_006:0190b02": "底衲子。致箇問端。不妨驚群。欽山是作家宗",
    "T48n2003_006:0190b03": "師。便知他問頭落處。鏃者箭鏃也。一箭射",
    "T48n2003_006:0190b04": "透三關時如何。欽山意道。爾射透得則且置。",
    "T48n2003_006:0190b05": "試放出關中主看。良云。恁麼則知過必改。也",
    "T48n2003_006:0190b06": "不妨奇特。欽山云。更待何時。看他恁麼祇對。",
    "T48n2003_006:0190b07": "欽山所問。更無些子空缺處。後頭良禪客却",
    "T48n2003_006:0190b08": "道。好箭放不著所在。拂袖便出。欽山纔見他",
    "T48n2003_006:0190b09": "恁麼道。便喚云。且來闍黎。良禪客果然把不",
    "T48n2003_006:0190b10": "住。便回首。欽山擒住云。一鏃破三關則且止。",
    "T48n2003_006:0190b11": "試與欽山發箭看。良擬議。欽山便打七棒。更",
    "T48n2003_006:0190b12": "隨後與他念一道呪云。且聽這漢疑三十年。",
    "T48n2003_006:0190b13": "如今禪和子盡道。為什麼不打八下。又不打",
    "T48n2003_006:0190b14": "六下。只打七下。不然等他問道試與欽山發",
    "T48n2003_006:0190b15": "箭看。便打。似則也似。是則未是在。這箇公",
    "T48n2003_006:0190b16": "案。須是胸襟裏不懷些子道理計較。超出語",
    "T48n2003_006:0190b17": "言之外。方能有一句下破三關。及有放箭處。",
    "T48n2003_006:0190b18": "若存是之與非。卒摸索不著。當時這僧。若是",
    "T48n2003_006:0190b19": "箇漢。欽山也大嶮。他既不能行此令。不免倒",
    "T48n2003_006:0190b20": "行。且道關中主。畢竟是什麼人。看雪竇頌",
    "T48n2003_006:0190b21": "云。",
    "T48n2003_006:0190b22": "與君放出關中主中也。當頭蹉過。退後退後　　放箭之徒莫",
    "T48n2003_006:0190b23": "莽鹵一死不再活。大誵訛過了取箇眼兮耳必聾左眼半斤。放過一著。",
    "T48n2003_006:0190b24": "左邊不前右邊不後捨箇耳兮目雙瞽右眼八兩。只得一路。進前則墮坑落壍。退",
    "T48n2003_006:0190b25": "後則猛虎䘖脚可隣一鏃破三關全機恁麼來時如何。道什麼。破也。墮也",
    "T48n2003_006:0190b26": "的的分明箭後路死漢。咄。打云。還見麼　　君不見癩兒牽伴。打",
    "T48n2003_006:0190b27": "葛藤去也玄沙有言兮那箇不是玄沙　　大丈夫先天為心祖",
    "T48n2003_006:0190b28": "一句截流萬機寢削。鼻孔在我手裏。未有天地世界已前。在什麼處安身立命",
    "T48n2003_006:0190c01": "此頌數句。取歸宗頌中語。歸宗昔日。因作此",
    "T48n2003_006:0190c02": "頌。號曰歸宗。宗門中謂之宗旨之說。後來同",
    "T48n2003_006:0190c03": "安聞之云。良公善能發箭。要且不解中的。有",
    "T48n2003_006:0190c04": "僧便問。如何得中的。安云。關中主是什麼",
    "T48n2003_006:0190c05": "人。後有僧舉似欽山。山云。良公若恁麼。也未",
    "T48n2003_006:0190c06": "免得欽山口。雖然如是。同安不是好心。雪竇",
    "T48n2003_006:0190c07": "道。與君放出關中主。開眼也著。合眼也著。有",
    "T48n2003_006:0190c08": "形無形。盡斬為三段。放箭之徒莫莽鹵。若善",
    "T48n2003_006:0190c09": "能放箭。則不莽鹵。若不善放。則莽鹵可知。取",
    "T48n2003_006:0190c10": "箇眼兮耳必聾。捨箇耳兮目雙瞽。且道取箇",
    "T48n2003_006:0190c11": "眼。為什麼却耳聾。捨箇耳。為什麼却雙瞽。此",
    "T48n2003_006:0190c12": "語無取捨。方能透得。若有取捨則難見。可憐",
    "T48n2003_006:0190c13": "一鏃破三關的的分明箭後路。良禪客問。一",
    "T48n2003_006:0190c14": "鏃破三關時如何。欽山云。放出關中主看。乃",
    "T48n2003_006:0190c15": "至末後同安公案。盡是箭後路。畢竟作麼生。",
    "T48n2003_006:0190c16": "君不見。玄沙有言兮。大丈夫先天為心祖。尋",
    "T48n2003_006:0190c17": "常以心為祖宗極則。這裏為什麼。却於天地",
    "T48n2003_006:0190c18": "未生已前。猶為此心之祖。若識破這箇時節。",
    "T48n2003_006:0190c19": "方識得關中主。的的分明箭後路。若要中的。",
    "T48n2003_006:0190c20": "箭後分明有路。且道作麼生是箭後路。也須",
    "T48n2003_006:0190c21": "是自著精彩始得。大丈夫先天為心祖。玄沙",
    "T48n2003_006:0190c22": "常以此語示眾。此乃是歸宗有此頌。雪竇誤",
    "T48n2003_006:0190c23": "用為玄沙語。如今參學者。若以此心為祖宗。",
    "T48n2003_006:0190c24": "參到彌勒佛下生。也未會在若。是大丈夫漢",
    "T48n2003_006:0190c25": "心猶是兒孫。天地未分已是第二頭。且道正",
    "T48n2003_006:0190c26": "當恁麼時。作麼生是先天地。",
    "T48n2003_006:0190c27": "垂示云。未透得已前。一似銀山鐵壁。及乎透",
    "T48n2003_006:0190c28": "得了。自己元來是鐵壁銀山。或有人問且作",
    "T48n2003_006:0190c29": "麼生。但向他道。若尚箇裏。露得一機。看得一",
    "T48n2003_006:0191a01": "境。坐斷要津不通凡聖。未為分外。苟或未然。",
    "T48n2003_006:0191a02": "看取古人樣子。",
    "T48n2003_006:0191a03": "【五七】舉。僧問趙州。至道無難唯嫌揀擇。如何是",
    "T48n2003_006:0191a04": "不揀擇這鐵蒺藜。多少人吞不得。大有人疑著在。滿口含霜州云。天上天",
    "T48n2003_006:0191a05": "下唯我獨尊平地上起骨堆。衲僧鼻孔一時穿却。金剛鑄鐵券僧云。此",
    "T48n2003_006:0191a06": "猶是揀擇果然隨他轉了也。拶著這老漢州云。田厙奴。什",
    "T48n2003_006:0191a07": "麼處是揀擇山高石裂僧無語放爾三十棒。直得目瞪口呿厙式夜",
    "T48n2003_006:0191a08": "切音含。",
    "T48n2003_006:0191a09": "僧問趙州。至道無難唯嫌揀擇。三祖信心銘",
    "T48n2003_006:0191a10": "劈頭便道這兩句。有多少人錯會。何故至道",
    "T48n2003_006:0191a11": "本無難。亦無不難。只是唯嫌揀擇。若恁麼",
    "T48n2003_006:0191a12": "會。一萬年也未夢見在。趙州常以此語問人。",
    "T48n2003_006:0191a13": "這僧將此語。倒去問他。若向語上覓。此僧却",
    "T48n2003_006:0191a14": "驚天動地。若不在語句上。又且如何更參三",
    "T48n2003_006:0191a15": "十年。這箇些子關捩子。須是轉得始解。捋虎",
    "T48n2003_006:0191a16": "鬚也須是本分手段始得。這僧也不顧危亡。",
    "T48n2003_006:0191a17": "敢捋虎鬚便道。此猶是揀擇。趙州劈口便塞",
    "T48n2003_006:0191a18": "道。田厙奴。什麼處是揀擇。若問著別底。便見",
    "T48n2003_006:0191a19": "脚忙手亂。爭奈這老漢是作家。向動不得處",
    "T48n2003_006:0191a20": "動。向轉不得處轉。爾若透得一切惡毒言句。",
    "T48n2003_006:0191a21": "乃至千差萬狀。世間戲論。皆是醍醐上味。若",
    "T48n2003_006:0191a22": "到著實處。方見趙州赤心片片。田厙奴。乃福",
    "T48n2003_006:0191a23": "唐人。鄉語罵人。似無意智相似。這僧道此猶",
    "T48n2003_006:0191a24": "是揀擇。趙州道田厙奴。什麼處是揀擇。宗師",
    "T48n2003_006:0191a25": "眼目。須至恁麼。如金翅鳥擘海直取龍吞。雪",
    "T48n2003_006:0191a26": "竇頌云。",
    "T48n2003_006:0191a27": "似海之深是什麼度量。淵源難測。也未得一半在　　如山之固什麼人撼",
    "T48n2003_006:0191a28": "得。猶在半途蚊虻弄空裏猛風也有恁麼底。果然不料力。可殺不自量",
    "T48n2003_006:0191b01": "螻蟻撼於鐵柱同坑無異土。且得沒交涉。闍黎與他同參　　揀兮擇兮",
    "T48n2003_006:0191b02": "擔水河頭賣。道什麼趙州來也當軒布鼓已在言前一坑埋却。如麻似粟打云。塞却爾咽",
    "T48n2003_006:0191b03": "喉",
    "T48n2003_006:0191b04": "雪竇注兩句云。似海之深如山之固。僧云。此",
    "T48n2003_006:0191b05": "猶是揀擇。雪竇道。這僧一似蚊虻弄空裏猛",
    "T48n2003_006:0191b06": "風。螻蟻撼於鐵柱。雪竇賞他膽大。何故此是",
    "T48n2003_006:0191b07": "上頭人用底。他敢恁麼道。趙州作不放他。便",
    "T48n2003_006:0191b08": "云。田厙奴。什麼處是揀擇。豈不是猛風鐵柱。",
    "T48n2003_006:0191b09": "揀兮擇兮。當軒布鼓。雪竇末後提起教活。若",
    "T48n2003_006:0191b10": "識得明白。十分爾自將來了也。何故不見道。",
    "T48n2003_006:0191b11": "欲得親切。莫將問來問。是故當軒布鼓。",
    "T48n2003_006:0191b12": "【五八】舉。僧問趙州。至道無難唯嫌揀擇。是時",
    "T48n2003_006:0191b13": "人窠窟否兩重公案。也是疑人處。踏著秤鎚硬似鐵。猶有這箇在。莫以己妨人州云。",
    "T48n2003_006:0191b14": "曾有人問我。直得五年分疎不下面赤不如語直。胡孫喫",
    "T48n2003_006:0191b15": "毛蟲。蚊子咬鐵牛。",
    "T48n2003_006:0191b16": "趙州平生不行棒喝。用得過於棒喝。這僧問",
    "T48n2003_006:0191b17": "得來。也甚奇怪。若不是趙州。也難答伊。蓋趙",
    "T48n2003_006:0191b18": "州是作家。只向伊道。曾有人問我。直得五",
    "T48n2003_006:0191b19": "年分疎不下。問處壁立千仞。答處亦不輕他。",
    "T48n2003_006:0191b20": "只恁麼會直是當頭。若不會。且莫作道理計",
    "T48n2003_006:0191b21": "較。不見投子宗道者。在雪竇會下作書記。雪",
    "T48n2003_006:0191b22": "竇令參至道無難唯嫌揀擇。於此有省。一日",
    "T48n2003_006:0191b23": "雪竇問他。至道無難唯嫌揀擇。意作麼生。宗",
    "T48n2003_006:0191b24": "云。畜生畜生。後隱居投子。凡去住持。將袈裟",
    "T48n2003_006:0191b25": "裹草鞋與經文。僧問。如何是道者家風。宗",
    "T48n2003_006:0191b26": "云。袈裟裹草鞋。僧云。未審意旨如何。宗云。",
    "T48n2003_006:0191b27": "赤脚下桐城。所以道。獻佛不在香多。若透得",
    "T48n2003_006:0191b28": "脫去。縱奪在我。既是一問一答。歷歷現成。為",
    "T48n2003_006:0191b29": "什麼趙州却道。分疎不下。且道是時人窠窟",
    "T48n2003_006:0191c01": "否。趙州在窠窟裏答他。在窠窟外答他。須知",
    "T48n2003_006:0191c02": "此事不在言句上。或有箇漢徹骨徹髓。信得",
    "T48n2003_006:0191c03": "及去。如龍得水。似虎靠山。頌云。",
    "T48n2003_006:0191c04": "象王嚬呻富貴中之富貴。誰人不悚然。好箇消息　　獅子哮吼作家中作",
    "T48n2003_006:0191c05": "家。百獸腦裂。好箇入路無味之談相罵饒爾接嘴。鐵橛子相似。有什麼咬嚼處。",
    "T48n2003_006:0191c06": "分疎不下五年強。一葉舟中載大唐。渺渺兀然波浪起。誰知別有好思量塞斷人口相唾",
    "T48n2003_006:0191c07": "饒爾潑水。咦闍黎道甚麼南北東西有麼有麼。天上天下。蒼天蒼天　　烏飛兔",
    "T48n2003_006:0191c08": "走自古自今一時活埋",
    "T48n2003_006:0191c09": "趙州道。曾有人問我。直得五年分疎不下。似",
    "T48n2003_006:0191c10": "象王嚬呻獅子哮吼。無味之談。塞斷人口。南",
    "T48n2003_006:0191c11": "北東西。烏飛兔走。雪竇若無末後句。何處更",
    "T48n2003_006:0191c12": "有雪竇來。既是烏飛兔走。且道趙州雪竇山",
    "T48n2003_006:0191c13": "僧畢竟落在什麼處。",
    "T48n2003_006:0191c14": "垂示云。該天括地。越聖超凡。百草頭上指出",
    "T48n2003_006:0191c15": "涅槃妙心。干戈叢裏點定衲僧命脈。且道承",
    "T48n2003_006:0191c16": "箇什麼人恩力。便得恁麼。試舉看。",
    "T48n2003_006:0191c17": "【五九】舉。僧問趙州。至道無難。唯嫌揀擇再運前來。道",
    "T48n2003_006:0191c18": "什麼。三重公案纔有語言是揀擇滿口含霜和尚如何為",
    "T48n2003_006:0191c19": "人拶著這老漢。㘞州云。何不引盡這語賊是小人智過君子。白拈賊。",
    "T48n2003_006:0191c20": "騎賊馬趁賊僧云。某甲只念到這裏兩箇弄泥團漢。逢著箇賊。垛根",
    "T48n2003_006:0191c21": "難敵手州云。只這至道無難唯嫌揀擇畢竟由這老漢。被",
    "T48n2003_006:0191c22": "他換却眼睛。捉敗了也。",
    "T48n2003_006:0191c23": "趙州道。只這至道無難唯嫌揀擇。如擊石火",
    "T48n2003_006:0191c24": "似閃電光。擒縱殺活。得恁麼自在。諸方皆謂。",
    "T48n2003_006:0191c25": "趙州有逸群之辯。趙州尋常示眾。有此一篇",
    "T48n2003_006:0191c26": "云。至道無難唯嫌揀擇。纔有語言。是揀擇。是",
    "T48n2003_006:0191c27": "明白。老僧不在明白裹。是汝等還護惜也無。",
    "T48n2003_006:0192a01": "時有僧問云。既不在明白裏。護惜箇什麼。州",
    "T48n2003_006:0192a02": "云。我亦不知。僧云。和尚既不知。為什麼道。",
    "T48n2003_006:0192a03": "不在明白裏。州云。問事即得。禮拜了退。後來",
    "T48n2003_006:0192a04": "這僧只拈他釁罅處去問他。問得也不妨奇",
    "T48n2003_006:0192a05": "特。爭奈只是心行。若是別人奈何他不得。爭",
    "T48n2003_006:0192a06": "奈趙州是作家。便道何不引盡這語。這僧也",
    "T48n2003_006:0192a07": "會轉身吐氣。便道某甲只念到這裏。一似安",
    "T48n2003_006:0192a08": "排相似。趙州隨聲拈起便答。不須計較。古人",
    "T48n2003_006:0192a09": "謂之相續也大難。他辨龍蛇別休咎。還他本",
    "T48n2003_006:0192a10": "分作家。趙州換却這僧眼睛。不犯鋒鋩。不著",
    "T48n2003_006:0192a11": "計較。自然恰好。爾喚作有句也不得。喚作無",
    "T48n2003_006:0192a12": "句也不得。喚作不有不無句也不得。離四句",
    "T48n2003_006:0192a13": "絕百非。何故。若論此事。如擊石火。似閃電",
    "T48n2003_006:0192a14": "光。急著眼看方見。若或擬議躊躇。不免喪身",
    "T48n2003_006:0192a15": "失命。雪竇頌云　躊躇上音躊。下音除。猶豫不進也。",
    "T48n2003_006:0192a16": "水灑不著說什麼太深遠生。有什麼共語處　　風吹不入如虛空相似。",
    "T48n2003_006:0192a17": "硬剝剝地。望空啟告虎步龍行他家得自在。不妨奇特　　鬼號神泣",
    "T48n2003_006:0192a18": "大眾掩耳。草偃風行。闍黎莫是與他同參頭長三尺知是誰怪底物。",
    "T48n2003_006:0192a19": "何方聖者。見麼見麼相對無言獨足立咄。縮頭去。放過一著。山魈。放過",
    "T48n2003_006:0192a20": "即不可。便打",
    "T48n2003_006:0192a21": "水灑不著。風吹不入。虎步龍行。鬼號神泣。無",
    "T48n2003_006:0192a22": "爾啗啄處。此四句頌趙州答話大似龍馳虎",
    "T48n2003_006:0192a23": "驟。這僧只得一場懡㦬。非但這僧。直得鬼也",
    "T48n2003_006:0192a24": "號神也泣。風行草偃相似。末後兩句。可謂一",
    "T48n2003_006:0192a25": "子親得。頭長三尺知是誰。相對無言獨足立。",
    "T48n2003_006:0192a26": "不見僧問古德。如何是佛。古德云。頭長三",
    "T48n2003_006:0192a27": "尺頸長二寸。雪竇引用。未審諸人還識麼。山",
    "T48n2003_006:0192a28": "僧也不識。雪竇一時脫體畫却趙州。真箇在",
    "T48n2003_006:0192b01": "裏了也。諸人須子細著眼看。",
    "T48n2003_006:0192b02": "垂示云。諸佛眾生本來無異。山河自己寧有",
    "T48n2003_006:0192b03": "等差。為什麼却渾成兩邊去也。若能撥轉話",
    "T48n2003_006:0192b04": "頭。坐斷要津。放過即不可。若不放過。盡大",
    "T48n2003_006:0192b05": "地不消一揑。且作麼生是撥轉話頭處。試舉",
    "T48n2003_006:0192b06": "看。",
    "T48n2003_006:0192b07": "【六〇】舉。雲門以拄杖示眾云點化在臨時。殺人刀活人劍。換却爾眼睛了也",
    "T48n2003_006:0192b08": "拄杖子化為龍何用周遮。用化作什麼吞却乾坤了也天下",
    "T48n2003_006:0192b09": "衲僧性命不存。還礙著咽喉麼。闍黎向什麼處安身立命山河大地甚處得",
    "T48n2003_006:0192b10": "來十方無壁落。四面亦無門。東西南北四維上下。爭奈這箇何。",
    "T48n2003_006:0192b11": "只如雲門道。挂杖子化為龍。吞却乾坤了也。",
    "T48n2003_006:0192b12": "山河大地甚處得來。若道有則瞎。若道無則",
    "T48n2003_006:0192b13": "死。還見雲門為人處麼。還我拄杖子來。如今",
    "T48n2003_006:0192b14": "人不會他雲門獨露處。却道即色明心。附物",
    "T48n2003_006:0192b15": "顯理。且如釋迦老子四十九年說法。不可不",
    "T48n2003_006:0192b16": "知此議論。何故。更用拈花。迦葉微笑。這老漢",
    "T48n2003_006:0192b17": "便搽胡道。吾有正法眼藏涅槃妙心。分付摩",
    "T48n2003_006:0192b18": "訶大迦葉。更何必單傳心印。諸人既是祖師",
    "T48n2003_006:0192b19": "門下客。還明得單傳底心麼。胸中若有一物。",
    "T48n2003_006:0192b20": "山河大地。摐然現前胸中若無一物。外則了",
    "T48n2003_006:0192b21": "無絲毫。說什麼理與智冥境與神會。何故一",
    "T48n2003_006:0192b22": "會一切會。一明一切明。長沙道。學道之人不",
    "T48n2003_006:0192b23": "識真。只為從前認識神。無量劫來生死本。癡",
    "T48n2003_006:0192b24": "人喚作本來人。忽若打破陰界。身心一如身",
    "T48n2003_006:0192b25": "外無餘。猶未得一半在。說什麼即色明心附",
    "T48n2003_006:0192b26": "物顯理。古人道。一塵纔起。大地全收。且道是",
    "T48n2003_006:0192b27": "那箇一塵。若識得這一塵。便識得拄杖子。纔",
    "T48n2003_006:0192b28": "拈起拄杖子。便見縱橫妙用。恁麼說話。早是",
    "T48n2003_006:0192b29": "葛藤了也。何況更化為龍。慶藏主云。五千四",
    "T48n2003_006:0192c01": "十八卷。還曾有恁麼。說話麼。雲門每向拄杖",
    "T48n2003_006:0192c02": "處。拈掇全機大用。活潑潑地為人。芭蕉示眾",
    "T48n2003_006:0192c03": "云。衲僧巴鼻。盡在拄杖頭上。永嘉亦云。不是",
    "T48n2003_006:0192c04": "標形虛事褫。如來寶杖親蹤跡。如來昔於然",
    "T48n2003_006:0192c05": "燈佛時。布髮掩泥。以待彼佛。然燈曰。此處當",
    "T48n2003_006:0192c06": "建梵剎。時有一天子。遂標一莖草云。建梵剎",
    "T48n2003_006:0192c07": "竟。諸人且道。這箇消息。從那裏得來。祖師",
    "T48n2003_006:0192c08": "道。棒頭取證。喝下承當。且道承當箇什麼。忽",
    "T48n2003_006:0192c09": "有人問。如何是拄杖子。莫是打筋斗麼。莫是",
    "T48n2003_006:0192c10": "撫掌一下麼。總是弄精魂。且喜沒交涉。雪竇",
    "T48n2003_006:0192c11": "頌云　褫音馳。",
    "T48n2003_006:0192c12": "拄杖子吞乾坤道什麼。只用打狗　　徒說桃花浪奔撥開向上",
    "T48n2003_006:0192c13": "一竅。千聖齊立下風。也不在拏雲攫霧處。說得千遍萬遍。不如手脚羅籠一遍燒尾者不",
    "T48n2003_006:0192c14": "在拏雲攫霧左之右之。老僧只管看。也只是一箇乾柴片曝腮者何",
    "T48n2003_006:0192c15": "必喪膽亡魂人人氣宇如王。自是爾千里。萬里。爭奈悚然拈了也謝慈",
    "T48n2003_006:0192c16": "悲。老婆心切聞不聞不免落草。用聞作什麼　　直須灑灑落落殘羹餿飯",
    "T48n2003_006:0192c17": "乾。坤大地甚處得來休更紛紛紜紜舉令者先犯。相次到爾頭上。打云放過則",
    "T48n2003_006:0192c18": "不可七十二棒且輕恕山僧不曾行此令。據令而行。賴值得山僧　　一百",
    "T48n2003_006:0192c19": "五十難放君正令當行。豈可只恁麼了。直饒朝打三千暮打八百堪作什麼師驀",
    "T48n2003_006:0192c20": "拈拄杖下座。大眾一時走散雪竇龍頭蛇尾作什麼曝",
    "T48n2003_006:0192c21": "音僕日乾也。通作暴。又薄報切",
    "T48n2003_006:0192c22": "雲門委曲為人。雪竇截徑為人。所以撥却化",
    "T48n2003_006:0192c23": "為龍。不消恁麼道。只是拄杖子吞乾坤。雪竇",
    "T48n2003_006:0192c24": "大意免人情解。更道徒說桃花浪奔。更不必",
    "T48n2003_006:0192c25": "化為龍也蓋禹門有三級浪。每至三月。桃花",
    "T48n2003_006:0192c26": "浪漲。魚能逆水。而躍過浪者即化為龍。雪竇",
    "T48n2003_006:0192c27": "道縱化為龍。亦是徒說。燒尾者不在拏雲攫",
    "T48n2003_006:0192c28": "霧。魚過禹門。自有天火燒其尾。拏雲攫霧",
    "T48n2003_006:0193a01": "而去。雪竇意道。縱化為龍。亦不在拏雲攫霧",
    "T48n2003_006:0193a02": "也。曝腮者何必喪膽亡魂。清涼疏序云。積",
    "T48n2003_006:0193a03": "行菩薩。尚乃曝腮於龍門。大意明華嚴境界",
    "T48n2003_006:0193a04": "非小德小智之所造詣。獨如魚過龍門透不",
    "T48n2003_006:0193a05": "過者。點額而回。困於死水沙磧中。曝其腮",
    "T48n2003_006:0193a06": "也。雪竇意道。既點額而回。必喪膽亡魂拈了",
    "T48n2003_006:0193a07": "也。聞不聞。重下注脚。一時與爾掃蕩了也。諸",
    "T48n2003_006:0193a08": "人直須灑灑落落去。休更紛紛紜紜。爾若更",
    "T48n2003_006:0193a09": "紛紛紜紜。失却拄杖子了也。七十二棒且輕",
    "T48n2003_006:0193a10": "恕。雪竇為爾捨重從輕。古人道七十二棒。翻",
    "T48n2003_006:0193a11": "成一百五十。如今人錯會。却只算數目。合是",
    "T48n2003_006:0193a12": "七十五棒。為什麼。却只七十二棒殊不知。古",
    "T48n2003_006:0193a13": "人意在言外。所以道。此事不在言句中。免後",
    "T48n2003_006:0193a14": "人去穿鑿。雪竇所以引用。直饒真箇灑灑。落",
    "T48n2003_006:0193a15": "落正好與爾七十二棒。猶是輕恕直饒總。不",
    "T48n2003_006:0193a16": "如此一百五十難放君。一時頌了也。却更拈",
    "T48n2003_006:0193a17": "拄杖。重重相為雖然恁麼。也無一箇皮下有",
    "T48n2003_006:0193a18": "血。",
    "T48n2003_006:0193a19": "佛果圜悟禪師碧巖錄卷第六終",
    "T48n2003_006:0193a20": "嵎中書隱鼎刊圜悟碧巖錄。幸已訖事。四",
    "T48n2003_006:0193a21": "方禪友或收得祖庭事苑萬善同歸錄及禪",
    "T48n2003_006:0193a22": "宗文字。世罕刊本者。幸乞見示當為繡",
    "T48n2003_006:0193a23": "梓。以廣禪學。此亦方便接引之一端也。告",
    "T48n2003_006:0193a24": "毋舍玉幸甚　稟白。"
}