{
    "T30n1579_090:0807b16": "瑜伽師地論卷第九十",
    "T30n1579_090:0807b18": "彌勒菩薩說",
    "T30n1579_090:0807b19": "三藏法師玄奘奉　詔譯",
    "T30n1579_090:0807b20": "攝事分中契經事處擇攝第二之二",
    "T30n1579_090:0807b21": "復次嗢拕南曰。",
    "T30n1579_090:0807b22": "　五二與十三　　四業為最後",
    "T30n1579_090:0807b23": "有二種業。一者重業。二者輕業。復有二業。",
    "T30n1579_090:0807b24": "一者增進業。二者不增進業。復有二業。一者",
    "T30n1579_090:0807b25": "故思所造業。二者非故思所造業。復有二業。",
    "T30n1579_090:0807b26": "一者定所受業。二者不定所受業。復有二業。",
    "T30n1579_090:0807b27": "一者異熟已熟業。二者異熟未熟業。",
    "T30n1579_090:0807b28": "有三種業。謂善業。不善業。無記業。復有三",
    "T30n1579_090:0807b29": "業。謂順樂受業。順苦受業。順不苦不樂受業。",
    "T30n1579_090:0807c01": "復有三業。謂順現法受業。順生受業。順後受",
    "T30n1579_090:0807c02": "業。復有三業。謂學業。無學業。非學非無學",
    "T30n1579_090:0807c03": "業。復有三業。謂見所斷業。修所斷業。無斷",
    "T30n1579_090:0807c04": "業。復有三業。謂三曲業。即身曲等。復有三",
    "T30n1579_090:0807c05": "業。謂三穢業。即身穢等。復有三業。謂三濁",
    "T30n1579_090:0807c06": "業。即身濁等。復有三業。謂三淨業。即身淨",
    "T30n1579_090:0807c07": "等。復有三業。謂三默然業。即身默然等。",
    "T30n1579_090:0807c08": "有四種業。一黑黑異熟業。二白白異熟業。三",
    "T30n1579_090:0807c09": "黑白黑白異熟業。四不黑不白無異熟業。能",
    "T30n1579_090:0807c10": "盡諸業。當知此中由三因緣令業成重。一",
    "T30n1579_090:0807c11": "由意樂故。二由加行故。三由田故。由意",
    "T30n1579_090:0807c12": "樂者。謂由猛利纏等所作。於同法者見已",
    "T30n1579_090:0807c13": "歡喜。於彼隨法多隨尋思。多隨伺察。如是",
    "T30n1579_090:0807c14": "名為由意樂故令業成重。由加行者。謂",
    "T30n1579_090:0807c15": "於彼業無間所作。殷重所作。長時積集。又",
    "T30n1579_090:0807c16": "於其中勸他令作。又即於彼稱揚讚歎。如",
    "T30n1579_090:0807c17": "是名為由加行故令業成重。由田故者。",
    "T30n1579_090:0807c18": "謂諸有情於己有恩。若住正行及正行果。",
    "T30n1579_090:0807c19": "於彼發起善作惡作。當知此業說名為重。",
    "T30n1579_090:0807c20": "與彼相違。說名為輕。若業非是明了所作。",
    "T30n1579_090:0807c21": "或夢中作。或由無覆無記所作。或不善作。",
    "T30n1579_090:0807c22": "尋復追悔對治攝受。又於一切清淨相續所",
    "T30n1579_090:0807c23": "有諸業。如是皆名不增進業。當知異此名",
    "T30n1579_090:0807c24": "增進業。此中故思所造業者。謂先思量已。隨",
    "T30n1579_090:0807c25": "尋思已。隨伺察已。而有所作。彼或錯亂。或",
    "T30n1579_090:0807c26": "不錯亂。其錯亂者。謂於餘處思欲殺害。或",
    "T30n1579_090:0807c27": "欲劫盜。或欲別離。或欲妄語及欺誑等。如",
    "T30n1579_090:0807c28": "是思已。即以此想別處成辦。當知此中由",
    "T30n1579_090:0807c29": "意樂故。說名為重。不由事故說名為重。不",
    "T30n1579_090:0808a01": "錯亂者。當知其相與此相違。若異此業。是",
    "T30n1579_090:0808a02": "即名為非故思造。定受業者。謂故思所造",
    "T30n1579_090:0808a03": "重業。不定受業者。謂故思所造輕業。異熟已",
    "T30n1579_090:0808a04": "熟業者。謂已與果業異熟。未熟業者。與此相",
    "T30n1579_090:0808a05": "違。若欲證得阿羅漢時。先所造作決定受",
    "T30n1579_090:0808a06": "業。由異熟果現在前故。能為障礙。不由隨",
    "T30n1579_090:0808a07": "逐身相續故。所以者何。但由彼業。生不平",
    "T30n1579_090:0808a08": "等所依身故。能為障礙。令不能得阿羅",
    "T30n1579_090:0808a09": "漢果。若無生受而有後受。於所證得阿羅",
    "T30n1579_090:0808a10": "漢果。不能為障。然彼非不是定受業。何",
    "T30n1579_090:0808a11": "以故。由即依彼煩惱助伴及即依彼諸行",
    "T30n1579_090:0808a12": "相續。施設此業為定受故。",
    "T30n1579_090:0808a13": "復次由二因緣。建立善業。一取愛果故。二",
    "T30n1579_090:0808a14": "於所緣境如實遍知。及彼果故。由二因",
    "T30n1579_090:0808a15": "緣。立不善業。一取非愛果故。二於所緣境",
    "T30n1579_090:0808a16": "邪執著故。於善不善二種行相。不可記故。",
    "T30n1579_090:0808a17": "立無記業。順樂受業者。謂初二三靜慮地繫。",
    "T30n1579_090:0808a18": "及欲界繫所有善業。順苦受業者。謂能招感",
    "T30n1579_090:0808a19": "惡趣生業。生於餓鬼及傍生中。先業為因",
    "T30n1579_090:0808a20": "感得樂受。當知此業亦得名為順樂受業。",
    "T30n1579_090:0808a21": "順不苦不樂受業者。謂第四靜慮。及上地等",
    "T30n1579_090:0808a22": "諸所有業。唯除那落迦於所餘處。當知皆",
    "T30n1579_090:0808a23": "得苦樂雜受。即由彼業增上力故。令此依",
    "T30n1579_090:0808a24": "身苦樂雜住。不相妨礙。順現法受業者。謂",
    "T30n1579_090:0808a25": "由如是相狀意樂所作諸業。若由如是相",
    "T30n1579_090:0808a26": "狀加行。謂事加行。或身加行。或語加行所作",
    "T30n1579_090:0808a27": "諸業。若由如是相狀。良田所作諸業。於",
    "T30n1579_090:0808a28": "現法中異熟成熟。如是名為順現法受業。",
    "T30n1579_090:0808a29": "若所作業。於現法中異熟未熟。於次生中。",
    "T30n1579_090:0808b01": "當生異熟。如是名為順生受業。若所作業。",
    "T30n1579_090:0808b02": "現法次生異熟未熟。從此已後異熟方熟。當",
    "T30n1579_090:0808b03": "知是名順後受業。有學業者。謂聖弟子於",
    "T30n1579_090:0808b04": "時時間依增上戒。依增上心。依增上慧。修",
    "T30n1579_090:0808b05": "學無漏。及此後得善有漏業。名有學業。無",
    "T30n1579_090:0808b06": "學業者。謂於一切阿羅漢等身相續中。隨應",
    "T30n1579_090:0808b07": "諸業。此餘諸業。是名非學非無學業。若見所",
    "T30n1579_090:0808b08": "斷煩惱相應。若此所發思等諸業。一切能往",
    "T30n1579_090:0808b09": "諸惡趣業。此等皆名見所斷業。若修所斷",
    "T30n1579_090:0808b10": "煩惱相應。及此所發思等諸業。如是皆名",
    "T30n1579_090:0808b11": "修所斷業。無斷業者。所謂一切有學無學出",
    "T30n1579_090:0808b12": "世間業。當知此中由三種相。故思所造諸",
    "T30n1579_090:0808b13": "不善業。即於現法作增長已。還復除斷。何",
    "T30n1579_090:0808b14": "等為三。一現法斷故。二生斷故。三後斷故。",
    "T30n1579_090:0808b15": "現法斷者。謂如有一。於現法中故思造",
    "T30n1579_090:0808b16": "業。作增長已。尋復厭離。於其所作受厭",
    "T30n1579_090:0808b17": "離故。此是異生未得離欲。住此命終。而未",
    "T30n1579_090:0808b18": "能令於次生位。不造彼業。不受異熟。亦",
    "T30n1579_090:0808b19": "未能令於其後位。無有是事。於現法中。",
    "T30n1579_090:0808b20": "亦未一向能令不造。生斷故者。謂復有一。",
    "T30n1579_090:0808b21": "受厭離已。雖是異生。而於欲界已得離",
    "T30n1579_090:0808b22": "欲。住此命終彼於現法更不造作。尚於次",
    "T30n1579_090:0808b23": "生不受異熟。況復生已當有所作。然未",
    "T30n1579_090:0808b24": "解脫後位作業。及受異熟。後斷故者。謂復",
    "T30n1579_090:0808b25": "有一。雖是有學。而於欲界未得離欲。受",
    "T30n1579_090:0808b26": "厭離已。獲得最初或復第二沙門果。證彼",
    "T30n1579_090:0808b27": "作是念。凡我所有由多麁重。由多熱惱。唯",
    "T30n1579_090:0808b28": "應棄捨可厭賤。身所作惡業。願於現法一",
    "T30n1579_090:0808b29": "切皆受。或我所有現法受業。若苦若樂。皆願",
    "T30n1579_090:0808c01": "與彼俱時而受。勿復令我當於生位。或於",
    "T30n1579_090:0808c02": "後位受彼異熟。如是正心發誓願已。為斷",
    "T30n1579_090:0808c03": "彼故。復修無量。以奢摩他品定所攝正起",
    "T30n1579_090:0808c04": "加行。為令能起彼業因緣究竟盡故。及為",
    "T30n1579_090:0808c05": "進趣離欲愛故。當知此中或瞋意樂。或害",
    "T30n1579_090:0808c06": "意樂。或嫉妬性。或可愛事。深生染著。由此",
    "T30n1579_090:0808c07": "為因。於諸有情發起邪行。謂身語意所發",
    "T30n1579_090:0808c08": "惡業。種種惡事。若有為欲對治如是能起",
    "T30n1579_090:0808c09": "四種惡業因緣修四無量勝三摩地。彼乃至",
    "T30n1579_090:0808c10": "於少男少女無處無容。暫更發起作惡業",
    "T30n1579_090:0808c11": "思。是故彼修如是加行。能盡所有惡業因",
    "T30n1579_090:0808c12": "緣。當知如是正修加行。由二因緣。於其所",
    "T30n1579_090:0808c13": "作。及所增長一切惡業。皆能摧伏。謂由修",
    "T30n1579_090:0808c14": "習無量定故。所以者何。所作惡業。但於有",
    "T30n1579_090:0808c15": "量有情境界。欲不饒益意樂所起。所修無",
    "T30n1579_090:0808c16": "量。乃於無量有情境界。欲作饒益意樂所",
    "T30n1579_090:0808c17": "起。又能發起不善業心。下劣界攝。是所對",
    "T30n1579_090:0808c18": "治。所修無量俱行之心。勝妙界攝。是能對",
    "T30n1579_090:0808c19": "治。又心是勝諸所造業。皆屬於心故。說世",
    "T30n1579_090:0808c20": "間並是心胤。繫屬心故。依心轉故。如是行",
    "T30n1579_090:0808c21": "者先發正願為所依止。後善修習無量心",
    "T30n1579_090:0808c22": "定。當於進趣離欲愛時便能獲得住不還",
    "T30n1579_090:0808c23": "果。若但於此暫生喜足。於現法中不求上",
    "T30n1579_090:0808c24": "進。彼現法中尚不造業。況於生位或於後",
    "T30n1579_090:0808c25": "位。又定不能當受生位後位異熟。又正法外",
    "T30n1579_090:0808c26": "墮邪見者。行邪道者所有一切善不善業。",
    "T30n1579_090:0808c27": "邪見所起。邪見增上力所生故。皆名曲業。猛",
    "T30n1579_090:0808c28": "利貪瞋所起諸業。皆名穢業。猛利癡者。上",
    "T30n1579_090:0808c29": "品鈍根忘失念者。極闇鈍者。癡所起業。皆是",
    "T30n1579_090:0809a01": "濁業。一切能往善趣妙行。皆名淨業。一切",
    "T30n1579_090:0809a02": "能往涅槃妙行。名默然業。復次能感各別",
    "T30n1579_090:0809a03": "處所那落迦惡業。名黑黑異熟業。能感各",
    "T30n1579_090:0809a04": "別處所天趣善業。名白白異熟業。能感餘",
    "T30n1579_090:0809a05": "處所有諸業。名黑白黑白異熟業。於是處",
    "T30n1579_090:0809a06": "所。有二業果現前可得。是故總說以為一",
    "T30n1579_090:0809a07": "業。若出世間諸無漏業。皆名不黑不白無異",
    "T30n1579_090:0809a08": "熟業。能盡諸業。若已盡業。若當盡業。二種",
    "T30n1579_090:0809a09": "總名能盡諸業。令未生者當不生故。令已",
    "T30n1579_090:0809a10": "生者得離繫故。由約可愛因果異熟故。說",
    "T30n1579_090:0809a11": "不白。當知各別處所天趣一向白者。謂過他",
    "T30n1579_090:0809a12": "化自在天處。有欲界中魔王所都。眾魔宮",
    "T30n1579_090:0809a13": "殿。及上梵世乃至非想非非想處所有善業。",
    "T30n1579_090:0809a14": "總說為一。由彼處所眼所見色。乃至意所",
    "T30n1579_090:0809a15": "知法。一向可愛相續。殊勝增上義故。意門",
    "T30n1579_090:0809a16": "引發意成義故。各別處所那落迦有四。一",
    "T30n1579_090:0809a17": "大那落迦。二別那落迦。三寒那落迦。四邊那",
    "T30n1579_090:0809a18": "落迦。於此處所。各別純受順樂受業諸果",
    "T30n1579_090:0809a19": "異熟。各別純受順苦受業諸果異熟。是故說",
    "T30n1579_090:0809a20": "名各別處所。又於魔宮初二靜慮。純受悅",
    "T30n1579_090:0809a21": "樂。若於第三靜慮已上。純受喜樂。言喜樂",
    "T30n1579_090:0809a22": "者。令心調柔。令心安適。與喜相似。故名",
    "T30n1579_090:0809a23": "為喜。非是喜受與樂相似。說名為樂。非",
    "T30n1579_090:0809a24": "是樂受。六觸處門恒所領受者。當知即彼",
    "T30n1579_090:0809a25": "名六觸處。及各別處所。因果相屬道理義",
    "T30n1579_090:0809a26": "故。",
    "T30n1579_090:0809a27": "復次嗢拕南曰。",
    "T30n1579_090:0809a28": "　無智智與定　　殊勝障學等",
    "T30n1579_090:0809a29": "　著無我聖道　　二海不同分",
    "T30n1579_090:0809b01": "若諸邪見。若諸我見。若即無明。依前所說",
    "T30n1579_090:0809b02": "三有情眾無智為根故。得生起。若能斷此",
    "T30n1579_090:0809b03": "無義根本一切眾中能起一切。雜染一法。當",
    "T30n1579_090:0809b04": "知彼能正記所解。此中第一所起雜染。損",
    "T30n1579_090:0809b05": "減實事。第二雜染。增益虛事。第三雜染。於",
    "T30n1579_090:0809b06": "其如實顯了方便。能作愚癡。於彼二因有",
    "T30n1579_090:0809b07": "愚癡故。或起增益。或起損減。",
    "T30n1579_090:0809b08": "復次有二種如實智。一者如理作意所發。二",
    "T30n1579_090:0809b09": "者三摩地所發。當知此中由正聞思所成",
    "T30n1579_090:0809b10": "作意。聽聞正法增上力故。於五種受分位。",
    "T30n1579_090:0809b11": "轉變所起過患。如實了知。又即於此分位。",
    "T30n1579_090:0809b12": "轉變如理思惟。名不定地如實正智。此為依",
    "T30n1579_090:0809b13": "止能隨入修。云何名為分位轉變所起過",
    "T30n1579_090:0809b14": "患。謂苦樂位諸無常性。苦分位中有自性苦",
    "T30n1579_090:0809b15": "性。樂分位中有變壞法性。云何名為分位轉",
    "T30n1579_090:0809b16": "變。謂樂分位與苦分位。有別異性。若苦分位",
    "T30n1579_090:0809b17": "與樂分位。有別異性如是。當知一切分位",
    "T30n1579_090:0809b18": "展轉別異。於此別異如實觀見。於此分位。",
    "T30n1579_090:0809b19": "住無常想。如實觀見別異過患。知所有受",
    "T30n1579_090:0809b20": "皆是苦已。住於苦想有如是想。有如是",
    "T30n1579_090:0809b21": "見能證清淨。是故亦得名如實智。依定所",
    "T30n1579_090:0809b22": "發如實智者。謂即依彼行相轉時。輕安所",
    "T30n1579_090:0809b23": "攝。清淨無擾。寂靜而轉。當知此行與前差",
    "T30n1579_090:0809b24": "別。又無常性是一切行共相。苦性是一切有",
    "T30n1579_090:0809b25": "漏法共相。二如實智為依止故。當知如實",
    "T30n1579_090:0809b26": "能正顯了彼法二相。復次住內法者。未得",
    "T30n1579_090:0809b27": "定心。尚與外道定心差別。由智勝故。何況",
    "T30n1579_090:0809b28": "定心。何以故。彼諸外道。雖得定心乃至極",
    "T30n1579_090:0809b29": "遠證得非想非非想定。然猶未能於六觸",
    "T30n1579_090:0809c01": "處以其五轉。如實了知。心正離欲。證得解",
    "T30n1579_090:0809c02": "脫。是故彼與此正法律。猶如地空相去極",
    "T30n1579_090:0809c03": "遠。住內法者。雖未得定。但由信聞無我",
    "T30n1579_090:0809c04": "勝解。便能證得三摩地心。於六觸處能斷",
    "T30n1579_090:0809c05": "能知。心得離欲。及證解脫。是故當知於正",
    "T30n1579_090:0809c06": "法律。彼有失壞。此無失壞。唯正勝解相續",
    "T30n1579_090:0809c07": "轉時。於六境界依止六根。略有五種寂靜",
    "T30n1579_090:0809c08": "妙行。謂深於彼見過患故。名為善調。於不",
    "T30n1579_090:0809c09": "應役諸境界中。而不役故。名為善覆。於所",
    "T30n1579_090:0809c10": "應役諸境界中。或於率爾現前境上。善住",
    "T30n1579_090:0809c11": "念故。名為善守。一切煩惱皆能斷故。名為",
    "T30n1579_090:0809c12": "善護。已善修習圓滿道故。名為善修。",
    "T30n1579_090:0809c13": "復次於二處所。如來證得勝安立智。能正",
    "T30n1579_090:0809c14": "顯說超諸苦樂。非不證得勝安立智。於中",
    "T30n1579_090:0809c15": "若有作如是解。此大沙門喬答摩種。無知",
    "T30n1579_090:0809c16": "無解。於諸世間一向安樂。為令弟子謂此",
    "T30n1579_090:0809c17": "安樂間雜眾苦。深怖畏故。為超苦樂間雜",
    "T30n1579_090:0809c18": "依附諸世間故。為欲超過諸苦樂故。宣說",
    "T30n1579_090:0809c19": "法要。當知此解是為邪想。是邪分別。是大邪",
    "T30n1579_090:0809c20": "見然其如來善知世間或一向樂。或一向苦。",
    "T30n1579_090:0809c21": "或雜苦樂。然彼一切皆是無常。是故為令諸",
    "T30n1579_090:0809c22": "弟子眾超過一切無常世間。超過苦樂。說",
    "T30n1579_090:0809c23": "正法要。由三種相。應正了知諸可意事。謂",
    "T30n1579_090:0809c24": "未來世諸可愛事。名所追求。若過去世諸可",
    "T30n1579_090:0809c25": "愛事。名所尋思。若現在世可愛外境。名所",
    "T30n1579_090:0809c26": "受用。若現在世可愛內受。名所耽著。當知",
    "T30n1579_090:0809c27": "此中墮於三世有四行相。一於未來。一",
    "T30n1579_090:0809c28": "於過去。二於現在。於此行相能隨悟入。",
    "T30n1579_090:0809c29": "是悅意相。意所樂相。可愛色相。平安色相。",
    "T30n1579_090:0810a01": "如其所應當知。即是可欣可樂可愛可意四",
    "T30n1579_090:0810a02": "種行相。",
    "T30n1579_090:0810a03": "復次勤修定者。略由二門二時二地所有諸",
    "T30n1579_090:0810a04": "欲。於所引發三種等持。能為障礙。為欲",
    "T30n1579_090:0810a05": "斷除如是障礙。正勤修習五種對治。當知",
    "T30n1579_090:0810a06": "此中先所受用過去諸欲。於遠離處。由尋",
    "T30n1579_090:0810a07": "思門。令心飄蕩。復有現在居家所有利養恭",
    "T30n1579_090:0810a08": "敬俱行諸欲。由尋思門。令心散亂。此中利",
    "T30n1579_090:0810a09": "養恭敬俱行所有諸欲。於其行時令心飄",
    "T30n1579_090:0810a10": "蕩。先所受用居家諸欲。於其住時令心散",
    "T30n1579_090:0810a11": "亂。即此諸欲於異生地能為障礙。於有學",
    "T30n1579_090:0810a12": "地亦為障礙。又於異生所修無量俱行等",
    "T30n1579_090:0810a13": "持。能為障礙。亦於有學能善通達一切智",
    "T30n1579_090:0810a14": "事廣大等持。能為障礙。亦於無學極善修",
    "T30n1579_090:0810a15": "習究竟等持。能為障礙。當知如是諸所生",
    "T30n1579_090:0810a16": "起一切等持。皆與喜俱。此中第一於諸有",
    "T30n1579_090:0810a17": "情利益安樂意樂門中。與喜俱行。第二領",
    "T30n1579_090:0810a18": "受有學解脫喜故。與喜俱行。第三領受無學",
    "T30n1579_090:0810a19": "解脫喜故。與喜俱行。彼由眼等所識色等",
    "T30n1579_090:0810a20": "所緣別故。復有六種。又此等持具諸相故。",
    "T30n1579_090:0810a21": "名為圓滿。又此等持究竟邊際。謂能往趣世",
    "T30n1579_090:0810a22": "間離欲。或能往趣出世離欲。過此更無能趣",
    "T30n1579_090:0810a23": "清淨等持可得。是故說此無有缺減。若欲",
    "T30n1579_090:0810a24": "速證沙門果者。於身命等無所顧戀。恒常",
    "T30n1579_090:0810a25": "無間殷重加行。熾然精進。於諸欲中了知",
    "T30n1579_090:0810a26": "自相。堅守正念。了知過患。無希望等。正知",
    "T30n1579_090:0810a27": "現前。正念正知為所依故。方便勤修四無",
    "T30n1579_090:0810a28": "放逸。謂於晝分若行若坐。於諸障法淨",
    "T30n1579_090:0810a29": "修其心。乃至廣說。如是發起勇猛精進。於",
    "T30n1579_090:0810b01": "其所證無所怯劣。由九種相安住其心。一",
    "T30n1579_090:0810b02": "向修習奢摩他定。身得輕安。無愛味等故",
    "T30n1579_090:0810b03": "無染污。不為惛沈及以睡眠二隨煩惱之",
    "T30n1579_090:0810b04": "所擾亂。一向念住為所依止。精勤修習毘",
    "T30n1579_090:0810b05": "鉢舍那。堅守正念。遠離掉舉隨煩惱故。無",
    "T30n1579_090:0810b06": "有愚癡。已入止觀雙運轉道。其心正定。即",
    "T30n1579_090:0810b07": "此二分一境隨行。為斷彼障。修習如是五",
    "T30n1579_090:0810b08": "種對治為依止故。能於彼障遍知永斷。於",
    "T30n1579_090:0810b09": "三等持。依六境事所有差別。喜俱行定圓",
    "T30n1579_090:0810b10": "滿能引。由二因緣。諸佛世尊為諸弟子宣",
    "T30n1579_090:0810b11": "說自己能引導法。一於黑品所有過失。令生",
    "T30n1579_090:0810b12": "解故。二於白品所有功德。令生解故。",
    "T30n1579_090:0810b13": "復次於此正法毘奈耶中。略有二種補特伽",
    "T30n1579_090:0810b14": "羅。一已得意。二未得意。已得意者。復有二",
    "T30n1579_090:0810b15": "種。一已見諦已得有學心解脫意。二阿羅漢",
    "T30n1579_090:0810b16": "已得無學心解脫意。未得意者。謂於三學",
    "T30n1579_090:0810b17": "創修事業有學異生。彼全未得一切二",
    "T30n1579_090:0810b18": "種心解脫意。是故希求異生體後有餘依滅。",
    "T30n1579_090:0810b19": "及自體後無餘依滅涅槃界時。於三學中多",
    "T30n1579_090:0810b20": "修學住。若諸無學雖已證得心解脫意。而或",
    "T30n1579_090:0810b21": "失念。行縱逸時。便有退失現法樂住。彼雖",
    "T30n1579_090:0810b22": "於此現法樂住。或退不退。然無堪能退失",
    "T30n1579_090:0810b23": "解脫。若有修行不放逸者。一切皆為證得",
    "T30n1579_090:0810b24": "解脫。然已證得解脫無退。修不放逸復何",
    "T30n1579_090:0810b25": "所用。若為證得現法樂住。勤作功用。如造",
    "T30n1579_090:0810b26": "工業。非不放逸。若諸有學先已證得心解脫",
    "T30n1579_090:0810b27": "意。彼亦決定趣三菩提。於所修道。不由他",
    "T30n1579_090:0810b28": "緣。自然能修無放逸行。於現法中。猶未畢",
    "T30n1579_090:0810b29": "竟息放逸故。若有一切未得意者。彼應決",
    "T30n1579_090:0810c01": "定修不放逸。又由三相辦所應作。一由諸",
    "T30n1579_090:0810c02": "根所集成故。資糧圓滿。二由習近隨順如",
    "T30n1579_090:0810c03": "法諸臥具故。心得安住。三由依止親近善",
    "T30n1579_090:0810c04": "士。聞他法音如理作意眾因緣故。乃至獲",
    "T30n1579_090:0810c05": "得二心解脫。又即於此應不放逸所作轉",
    "T30n1579_090:0810c06": "時。由二種相。應知於彼六處寂滅。有增上",
    "T30n1579_090:0810c07": "慢。無增上慢。謂於未滅起邪分別。妄執為",
    "T30n1579_090:0810c08": "滅。由所緣故。及於未得起邪分別。妄執",
    "T30n1579_090:0810c09": "為得。彼雖如是起邪分別。謂滅解脫。而未",
    "T30n1579_090:0810c10": "能令身壞已後壽命永盡。六處永滅。亦不",
    "T30n1579_090:0810c11": "能離諸境界想。又彼由於六處寂滅。若緣",
    "T30n1579_090:0810c12": "若證邪領受故。有如是事。此二種相應知",
    "T30n1579_090:0810c13": "說名有增上慢。與此根違。當知說名無",
    "T30n1579_090:0810c14": "增上慢。",
    "T30n1579_090:0810c15": "復次住內法者。於二種著。應當了知二種",
    "T30n1579_090:0810c16": "過患。謂諸異生。於二緣識及能依受。不能",
    "T30n1579_090:0810c17": "了知無我性故。未離欲者。於利養恭敬",
    "T30n1579_090:0810c18": "增上業緣所起諸受。有第一著。已離欲者",
    "T30n1579_090:0810c19": "於離諸欲緣所起諸受。有第二著。此著",
    "T30n1579_090:0810c20": "為因當來生起。說名為生。又諸外道由取",
    "T30n1579_090:0810c21": "著故。生諸繫縛。繫縛生故。能生一切惡不",
    "T30n1579_090:0810c22": "善法。當知是名第一過患。又由此著增上",
    "T30n1579_090:0810c23": "力故。當於正法毘奈耶沒。及當來世生等",
    "T30n1579_090:0810c24": "眾苦差別而生。於現法中此增上力為因",
    "T30n1579_090:0810c25": "緣故。不般涅槃。當知是名第二過患。與此",
    "T30n1579_090:0810c26": "相違。應知即是白品差別。",
    "T30n1579_090:0810c27": "復次由四因緣。於法無我能到究竟。謂一",
    "T30n1579_090:0810c28": "切法皆無我者。除識自性。識諸因緣。識",
    "T30n1579_090:0810c29": "諸助伴。其餘所有不可得故。又識自性是",
    "T30n1579_090:0811a01": "無常故。又此因緣是無常故。又此助伴是無",
    "T30n1579_090:0811a02": "常故。",
    "T30n1579_090:0811a03": "復次由八聖支道法故。及此果故顯發正法",
    "T30n1579_090:0811a04": "及毘奈耶。由五種相。當知八聖支道法最",
    "T30n1579_090:0811a05": "勝無罪。謂於現法煩惱有無。善分別故。名",
    "T30n1579_090:0811a06": "為現見。能令煩惱得離繫故。名無熾然。若",
    "T30n1579_090:0811a07": "行若住若坐若臥。一切時中。皆可修習易修",
    "T30n1579_090:0811a08": "習故。名為應時導。涅槃故。名為引導。不",
    "T30n1579_090:0811a09": "共一切諸外道故。名唯。此見遠離信他欣",
    "T30n1579_090:0811a10": "樂行相。周遍尋思。隨聞所起見。審察忍唯",
    "T30n1579_090:0811a11": "自證。故名內所證。此道果法亦有五相。當",
    "T30n1579_090:0811a12": "知已如攝異門分分別其相。",
    "T30n1579_090:0811a13": "復次海有二種。一者水海。二生死海。由三",
    "T30n1579_090:0811a14": "種相。當知水海與生死海而不同分。何等",
    "T30n1579_090:0811a15": "為三。一者自性不同分故。二者淪沒不同",
    "T30n1579_090:0811a16": "分故。三者超渡。不同分故。此中自性不同",
    "T30n1579_090:0811a17": "分者。謂水大海。用色一分為自性故。有邊",
    "T30n1579_090:0811a18": "有量。生死大海。用一切行為自性故。無",
    "T30n1579_090:0811a19": "邊無量。此中淪沒不同分者。謂若所有淪",
    "T30n1579_090:0811a20": "沒。若由此淪沒。若如是淪沒。皆不同分。謂",
    "T30n1579_090:0811a21": "水大海。或傍生趣或有人趣。於中淪沒。生",
    "T30n1579_090:0811a22": "死大海。諸天世間亦常淪沒。又水大海唯由",
    "T30n1579_090:0811a23": "身故。於中淪沒。不由語故。不由意故。不",
    "T30n1579_090:0811a24": "由貪故。不由瞋故。不由癡故。不由生等",
    "T30n1579_090:0811a25": "眾苦法故。於中淪沒。此中宣說諸業。煩惱。",
    "T30n1579_090:0811a26": "彼果三分。如其次第。應知彼相。生死大海。",
    "T30n1579_090:0811a27": "亦由身故。乃至亦由生等苦故。於中淪沒。",
    "T30n1579_090:0811a28": "諸出家者。由妄尋思。由妄觀察。由自所起",
    "T30n1579_090:0811a29": "諸邪分別。發起種種不正尋思。令心擾亂。",
    "T30n1579_090:0811b01": "於生死海。恒常淪沒。又餘外道。諸煩惱繫",
    "T30n1579_090:0811b02": "所纏繫故。於生死海。恒常淪沒。諸在家者。",
    "T30n1579_090:0811b03": "恒常無間眾苦逼切。煩惱燒然。而不能厭。",
    "T30n1579_090:0811b04": "故名淪沒。其餘依止諸業煩惱。於諸生處",
    "T30n1579_090:0811b05": "往還無絕。故名淪沒。其水大海唯墮其中。",
    "T30n1579_090:0811b06": "暫時衰損。或傍生趣。由業煩惱一分勢力。而",
    "T30n1579_090:0811b07": "生其中。暫時淪沒。而非究竟。當知是名沒",
    "T30n1579_090:0811b08": "不同分。此中超渡不同分者。謂水大海。未",
    "T30n1579_090:0811b09": "離欲貪諸異生類。尚能越渡。何況其餘。生",
    "T30n1579_090:0811b10": "死大海。三分建立。未離欲者。由五可愛境",
    "T30n1579_090:0811b11": "差別故。已離欲者。由意所識可愛諸法境",
    "T30n1579_090:0811b12": "差別故。諸有學者。由內六處有差別故。其",
    "T30n1579_090:0811b13": "未離欲諸異生類。於五可愛境界大海。未",
    "T30n1579_090:0811b14": "能超渡。其已離欲諸異生類。於內各別六",
    "T30n1579_090:0811b15": "處大海。未能超渡。由彼於此未超渡故。",
    "T30n1579_090:0811b16": "於前二種境界大海。亦未超渡。其有學者。",
    "T30n1579_090:0811b17": "普於六處遍知為苦。即於所緣修習正道。",
    "T30n1579_090:0811b18": "彼由安住如是住故。於未離欲已離欲地",
    "T30n1579_090:0811b19": "二種境界所有心意所緣境相。明了現前。",
    "T30n1579_090:0811b20": "又由猛利觀察作意。於先所見等隨憶念。",
    "T30n1579_090:0811b21": "由此因緣。於彼速疾以慧通達。亦能除遣。",
    "T30n1579_090:0811b22": "又彼於其六處大海。速能超渡。能超渡故。",
    "T30n1579_090:0811b23": "於前二種境界大海。畢竟超渡。及能超渡",
    "T30n1579_090:0811b24": "能發棄捨所學煩惱。能發尋思亂心煩惱。",
    "T30n1579_090:0811b25": "能發耽著世間利養恭敬煩惱。能發一切",
    "T30n1579_090:0811b26": "惡行煩惱。",
    "T30n1579_090:0811b27": "嗢拕南曰。",
    "T30n1579_090:0811b28": "　道師不同分　　王國二世間",
    "T30n1579_090:0811b29": "　有為遮身行　　堅執三空性",
    "T30n1579_090:0811c01": "略有二種道不同分。一自性不同分。二行相",
    "T30n1579_090:0811c02": "不同分。若趣苦集行。若趣苦滅行。是名",
    "T30n1579_090:0811c03": "自性不同分。當知初一能趣雜染。第二能",
    "T30n1579_090:0811c04": "趣清淨。是名此中不同分義。即此趣滅行。",
    "T30n1579_090:0811c05": "或有有為共相行轉。或有有為無為共相行",
    "T30n1579_090:0811c06": "轉。是名行相不同分。當知此中若諸有為共",
    "T30n1579_090:0811c07": "相行相。彼望道果名不同分。若有為無為",
    "T30n1579_090:0811c08": "共相行相。彼望道果亦名同分。何以故。道",
    "T30n1579_090:0811c09": "果涅槃。常無我故。",
    "T30n1579_090:0811c10": "復次於正法內。略有五種師假立句。諸外道",
    "T30n1579_090:0811c11": "師所製論中。都不可得。謂趣諸取行。趣",
    "T30n1579_090:0811c12": "諸取盡行。若一切法遍知永斷。作苦邊際。若",
    "T30n1579_090:0811c13": "於五相受建立處。一一相中。不依四相薩",
    "T30n1579_090:0811c14": "迦耶見。用彼為依。能害四種行相憍慢。若",
    "T30n1579_090:0811c15": "慢為因有三過患。離慢為因。有三勝利。當",
    "T30n1579_090:0811c16": "知此中懷憍慢者。於涅槃界其心退還。由",
    "T30n1579_090:0811c17": "怖畏故。是名第一過患。於諸惡行恒現行",
    "T30n1579_090:0811c18": "中。及於可愛諸雜染事。其心趣入。是名第",
    "T30n1579_090:0811c19": "二過患。於涅槃界深生怖畏增上力故。便",
    "T30n1579_090:0811c20": "能生起當來生等生死重病。如由怖畏增上",
    "T30n1579_090:0811c21": "力故如是。亦由於諸惡行。及於可愛諸雜",
    "T30n1579_090:0811c22": "染事。其心趣入增上力故。堪能生起當來",
    "T30n1579_090:0811c23": "生等生死重病。如生等病。眼等處癰。貪等毒",
    "T30n1579_090:0811c24": "箭。當知亦爾。是名第三過患。與此相違。當",
    "T30n1579_090:0811c25": "知即是離慢為因三種勝利。若隨緣起增",
    "T30n1579_090:0811c26": "上力故。於現法中。後有種子或增或減。由",
    "T30n1579_090:0811c27": "此為因。當來後有或生不生。以能攝受種",
    "T30n1579_090:0811c28": "子煩惱。或有集起或滅沒故。一切世間及",
    "T30n1579_090:0811c29": "出世間所有法教。如實建立。唯於內法有",
    "T30n1579_090:0812a01": "此大師。為諸弟子正所宣說。師假立句。真",
    "T30n1579_090:0812a02": "實可得。非諸外道。",
    "T30n1579_090:0812a03": "復次於欲界中諸器世間。當知譬如王所",
    "T30n1579_090:0812a04": "王國。有情世間。譬如臣民。彼惡天魔。譬如",
    "T30n1579_090:0812a05": "君主。",
    "T30n1579_090:0812a06": "復次有二世間。一有情世間。二器世間。其器",
    "T30n1579_090:0812a07": "世間。為火災等之所壞滅。有情世間。剎那",
    "T30n1579_090:0812a08": "剎那各各內身任運壞滅。",
    "T30n1579_090:0812a09": "復次空有二種。一者有為。二者無為。此中有",
    "T30n1579_090:0812a10": "為空。無常恒久久安住不變易法。及我我",
    "T30n1579_090:0812a11": "所。若諸無為唯空。無有我及我所。又此空",
    "T30n1579_090:0812a12": "性離諸因緣。法性所攝。法爾道理為所依",
    "T30n1579_090:0812a13": "趣。此或如是或異或非。遍一切處無不同",
    "T30n1579_090:0812a14": "歸法爾道理。",
    "T30n1579_090:0812a15": "復次如來不遮能得一切世間邊際。唯遮",
    "T30n1579_090:0812a16": "身行隨往能得世間邊際。此中當依勝義道",
    "T30n1579_090:0812a17": "理。應知世間。若得世間邊際方便。及世邊",
    "T30n1579_090:0812a18": "際。謂於方處有世間想。假名施設增上力",
    "T30n1579_090:0812a19": "故。即由世間若智若想增上力故。說有世",
    "T30n1579_090:0812a20": "間。若想若智增上力故。於諸世間廣起言",
    "T30n1579_090:0812a21": "說。由或見聞或覺或知增上力故。於六觸",
    "T30n1579_090:0812a22": "處。由其五轉。起如實智。名得世間邊際方",
    "T30n1579_090:0812a23": "便。未來諸行因永盡故。名為能到世間邊",
    "T30n1579_090:0812a24": "際。於世因果。如實知故。名世間解。能正任",
    "T30n1579_090:0812a25": "持最後身故。名善運轉世間邊際。於現法",
    "T30n1579_090:0812a26": "中。一切境界愛永盡故。具恒住故。說名能",
    "T30n1579_090:0812a27": "超世間愛者。由如是等所說行相。當知",
    "T30n1579_090:0812a28": "名得世間邊際。",
    "T30n1579_090:0812a29": "復次非善說法毘奈耶中諸出家者。隨有一",
    "T30n1579_090:0812b01": "惡不善。尋思未生。生時一向能為梵行障",
    "T30n1579_090:0812b02": "礙。如彼生已堅執不捨。此中不行最為殊",
    "T30n1579_090:0812b03": "勝。設有行者。不應堅執。於相續中。不應",
    "T30n1579_090:0812b04": "為作居住依止。何以故。剎那雜染。不能",
    "T30n1579_090:0812b05": "傾動所修梵行。要當相續能傾動故。",
    "T30n1579_090:0812b06": "復次當知略有二種空住。一者尊勝空住。二",
    "T30n1579_090:0812b07": "者引彼空住。諸阿羅漢觀無我住。如是名",
    "T30n1579_090:0812b08": "為尊勝空住。由阿羅漢法爾尊勝。觀無我",
    "T30n1579_090:0812b09": "住。於諸住中最為尊勝。如是或尊勝所住。",
    "T30n1579_090:0812b10": "或即住尊勝。由此因緣。是故說名尊勝空",
    "T30n1579_090:0812b11": "住。引彼空住者。謂如有一。若行若住。如實",
    "T30n1579_090:0812b12": "了知煩惱有無。知有煩惱。便修斷行。知",
    "T30n1579_090:0812b13": "無煩惱。便生歡喜。生歡喜故。乃至令心",
    "T30n1579_090:0812b14": "證三摩地。由心證得三摩地故。如實觀",
    "T30n1579_090:0812b15": "察諸法無我。晝夜隨學曾無懈廢。如是名",
    "T30n1579_090:0812b16": "為引彼空住。當知此中於內煩惱。如實了",
    "T30n1579_090:0812b17": "知。有知為有。無知為無。是名空性。",
    "T30n1579_090:0812b18": "復次正見圓滿。已見諦跡諸聖弟子。皆能如",
    "T30n1579_090:0812b19": "實越彼邪空。亦能如實入正不空。以世間",
    "T30n1579_090:0812b20": "道及出世道。修習空性。其義云何。謂於此",
    "T30n1579_090:0812b21": "處彼非有故。正觀為空。若於此處所餘有",
    "T30n1579_090:0812b22": "故。如實知有。譬如客舍於一時間無諸人",
    "T30n1579_090:0812b23": "物。說名為空。於一時間有諸人物。說名不",
    "T30n1579_090:0812b24": "空。或即此舍由無一類。說名為空。謂無材",
    "T30n1579_090:0812b25": "木。或無覆苫。或無門戶。或無關鍵。或隨一",
    "T30n1579_090:0812b26": "分無所有故。然非此舍即舍體空。如是自",
    "T30n1579_090:0812b27": "體所依止身。亦名受趣。亦名想趣。亦名思",
    "T30n1579_090:0812b28": "趣。然此自體所依止身。於一時間。由無一",
    "T30n1579_090:0812b29": "類或受或想。或復思等一切煩惱隨煩惱等。",
    "T30n1579_090:0812c01": "說名為空。於一時間由有一類。說名不",
    "T30n1579_090:0812c02": "空。或即自體所依止身。於一時間。由無一",
    "T30n1579_090:0812c03": "類或眼或耳或鼻或舌或身一分。或意一分。",
    "T30n1579_090:0812c04": "說名為空。然非自體所依止身。即自身體",
    "T30n1579_090:0812c05": "一切皆空。當知此中總略義者。若觀諸法所",
    "T30n1579_090:0812c06": "有自性畢竟皆空。是名於空顛倒趣入。亦",
    "T30n1579_090:0812c07": "名違越佛所善說法毘奈耶。若觀諸法由",
    "T30n1579_090:0812c08": "自相故。一類是有。一類非有。此有非有畢",
    "T30n1579_090:0812c09": "竟遠離。又觀有性於一時間。一分遠離。於",
    "T30n1579_090:0812c10": "一時間。一分不離。如是名為於彼空性無",
    "T30n1579_090:0812c11": "有顛倒。如實趣入。以世間道修空性者。",
    "T30n1579_090:0812c12": "謂聖弟子住遠離處。先於城邑聚落人想。作",
    "T30n1579_090:0812c13": "意思惟。次復思惟阿練若想。彼即觀察於自",
    "T30n1579_090:0812c14": "身中此想為空。謂人邑等想。此想不空。謂",
    "T30n1579_090:0812c15": "阿練若想。又餘不空。謂阿練若想為緣阿練",
    "T30n1579_090:0812c16": "若想相應諸受思等。或即此想由一類故。觀",
    "T30n1579_090:0812c17": "之為空。謂無麁重不寂靜住。及熾然等。由",
    "T30n1579_090:0812c18": "一類故。觀為不空。謂有微細極寂靜住。離",
    "T30n1579_090:0812c19": "熾然等。又即於彼能取山林卉木禽獸等阿",
    "T30n1579_090:0812c20": "練若差別相想。無復思惟。但思惟地無別",
    "T30n1579_090:0812c21": "相想。又即於彼能取險惡高下不平。多諸",
    "T30n1579_090:0812c22": "刺棘瓦礫等地差別相想。無復思惟。但思",
    "T30n1579_090:0812c23": "惟地平坦細滑。猶如掌中無別相想。從此",
    "T30n1579_090:0812c24": "次第除色想等。漸次思惟空處。識處。無所",
    "T30n1579_090:0812c25": "有處差別相想。後於非想非非想處所有相",
    "T30n1579_090:0812c26": "想作意思惟。於一切處如前所說。歷觀空",
    "T30n1579_090:0812c27": "性。觀諸下地有麁想等。觀諸上地有靜想",
    "T30n1579_090:0812c28": "等。如是名為諸聖弟子。以世間道。修習空",
    "T30n1579_090:0812c29": "性。當知為趣乃至上極無所有處。漸次離",
    "T30n1579_090:0813a01": "欲。自斯已後修聖道行。漸次除去無常行",
    "T30n1579_090:0813a02": "等。能趣非想非非想處。畢竟離欲。彼於爾",
    "T30n1579_090:0813a03": "時自觀身中空無諸想。謂一切漏一向寂",
    "T30n1579_090:0813a04": "靜。永離熾然。又觀身中有法不空。謂此依",
    "T30n1579_090:0813a05": "止為緣。六處展轉互相任持。乃至壽住為緣",
    "T30n1579_090:0813a06": "諸清淨法。無有壞滅。當知世尊於昔修習",
    "T30n1579_090:0813a07": "菩薩行位。多修空住故。能速證阿耨多羅三",
    "T30n1579_090:0813a08": "藐三菩提。非如思惟無常苦住。是故今者",
    "T30n1579_090:0813a09": "證得上妙菩提住已由昔串習隨轉力故。",
    "T30n1579_090:0813a10": "多依空住。",
    "T30n1579_090:0813a11": "復次有二種空。一者應所證空。二者應所修",
    "T30n1579_090:0813a12": "空。若諸苾芻樂依雜住。於此二種。不能成",
    "T30n1579_090:0813a13": "辦。應所證空不能證故。應所修空不能修",
    "T30n1579_090:0813a14": "故。因於二種不成辦故。當知退失四種",
    "T30n1579_090:0813a15": "妙樂。謂於一切攝受惡事遽務眾苦。皆悉",
    "T30n1579_090:0813a16": "解脫妙出離樂。解脫貪欲瞋恚等事初靜慮",
    "T30n1579_090:0813a17": "中妙遠離樂。尋伺止息妙寂靜樂。二解脫",
    "T30n1579_090:0813a18": "攝無所造作無恐怖。攝妙等覺樂。二解脫",
    "T30n1579_090:0813a19": "者。一時愛心解脫。二不動心解脫。若阿羅",
    "T30n1579_090:0813a20": "漢根性鈍故。於世間定是其退法。未能",
    "T30n1579_090:0813a21": "解脫所有定障故。名時愛心解脫。以退法",
    "T30n1579_090:0813a22": "故。時時退失。時時現前故。說名時。於現法",
    "T30n1579_090:0813a23": "樂憙欲證住故。說名愛。不動心解脫者。謂",
    "T30n1579_090:0813a24": "阿羅漢根性利故。是不退法。一切皆以無",
    "T30n1579_090:0813a25": "漏道力。而得解脫。於一切種都無退失。當",
    "T30n1579_090:0813a26": "知此中決定義。是三昧耶義。餘如前說。無",
    "T30n1579_090:0813a27": "所造作無恐怖者。當知無有異類可得。",
    "T30n1579_090:0813a28": "令阿羅漢心。於中染彼變異故。生愁歎等。",
    "T30n1579_090:0813a29": "應所證空。略有二種。一者外空。二者內空。",
    "T30n1579_090:0813b01": "外空者。謂超過一切五種色想。則五妙欲之",
    "T30n1579_090:0813b02": "所引發。於離欲貪正能作證。內空者。謂於",
    "T30n1579_090:0813b03": "內諸行。斷增上慢。正能作證。應所修空。亦",
    "T30n1579_090:0813b04": "有二種。一於內外諸境界中。修無我見。二",
    "T30n1579_090:0813b05": "即於彼修無常見。此四種空。當知四行為",
    "T30n1579_090:0813b06": "所依止。外空以內住心增上緣力。離所生",
    "T30n1579_090:0813b07": "樂。滋潤其身。為所依止。及我慢遍知內空。",
    "T30n1579_090:0813b08": "以內外空。於內外法。修無我見。為所依止。",
    "T30n1579_090:0813b09": "無我見以即於彼修無常見。為所依止。無",
    "T30n1579_090:0813b10": "常見以聞正法如理作意。為所依止。又於",
    "T30n1579_090:0813b11": "此中。若諸苾芻為離欲貪。精勤修學。觀察",
    "T30n1579_090:0813b12": "作意增上力故。於欲界繫諸不淨相。勉勵思",
    "T30n1579_090:0813b13": "惟。彼於外空未作證故。於其正道未善",
    "T30n1579_090:0813b14": "修故。趣染習故。於外空性。心不證入。不",
    "T30n1579_090:0813b15": "愛樂故。便於其中。由我慢門。心不流散。等",
    "T30n1579_090:0813b16": "隨觀察。以寂靜相。思惟內空。彼由我慢未",
    "T30n1579_090:0813b17": "永斷故。於其正道。未善修故。亦於此中。",
    "T30n1579_090:0813b18": "心不證入。遂於內外一切行中。修無我見。",
    "T30n1579_090:0813b19": "於無我見。未善修故。亦於其中。心不證",
    "T30n1579_090:0813b20": "入。乃於內外一切行中。修無常見。令心不",
    "T30n1579_090:0813b21": "動。於諸行中。見無常故。一切種動皆無所",
    "T30n1579_090:0813b22": "有故。無常見名不動界。由於是處心無",
    "T30n1579_090:0813b23": "不勝解故。以正慧如實通達。或緣不淨。",
    "T30n1579_090:0813b24": "或緣慈悲。或緣息念所有境界。或緣諸行",
    "T30n1579_090:0813b25": "無常境界。於三摩地。極多修習為因緣故。",
    "T30n1579_090:0813b26": "令心調柔。由是漸次於一切處皆能證入。",
    "T30n1579_090:0813b27": "由此因緣於所證空能證圓滿。因於所",
    "T30n1579_090:0813b28": "證得圓滿故。其心解脫一切能順下上分",
    "T30n1579_090:0813b29": "結。由此因緣於所修空能修圓滿。因於",
    "T30n1579_090:0813b30": "所修得圓滿故。成就無學正見等法。若",
    "T30n1579_090:0813c01": "於是時。乃至於空。未能證入。當知此時",
    "T30n1579_090:0813c02": "是異生位。若時證入。是有學位。若時修習",
    "T30n1579_090:0813c03": "已得圓滿是無學位。為令此修得圓滿",
    "T30n1579_090:0813c04": "故。勤修正行。令心證入。以善尋思而正",
    "T30n1579_090:0813c05": "尋思。則於其中能善知量。離諸雜染而",
    "T30n1579_090:0813c06": "起言說。於經行處能正經行。於所坐處",
    "T30n1579_090:0813c07": "能正安坐。於如是等一切處所。皆善知量。",
    "T30n1579_090:0813c08": "如是行時。清淨為先。於其住時。亦得清",
    "T30n1579_090:0813c09": "淨。其間能以觀察作意。數數觀察現行煩",
    "T30n1579_090:0813c10": "惱。淨修治心。如是能趣一向成就諸白淨",
    "T30n1579_090:0813c11": "法。一切魔怨所不能奪。及彼一切惡不善",
    "T30n1579_090:0813c12": "法四種雜染謂後有因性故。現法身心遍燒",
    "T30n1579_090:0813c13": "惱故。惡趣因性故。生等眾苦因性故。言說有",
    "T30n1579_090:0813c14": "二。一者隨逐音聲勝解言說。二者隨逐法",
    "T30n1579_090:0813c15": "隨法行言說。第一言說。是於正法受持讀",
    "T30n1579_090:0813c16": "誦。請問徵覈之所發起。第二言說。是於所",
    "T30n1579_090:0813c17": "緣令心安住究竟解脫。施設教授之所發",
    "T30n1579_090:0813c18": "起。若為是義如來出世。諸弟子眾隨入聖",
    "T30n1579_090:0813c19": "教。應勤修習如是善法。若於彼法毘奈耶",
    "T30n1579_090:0813c20": "中。無一切種所修梵行。當知亦無修梵行",
    "T30n1579_090:0813c21": "者。以於其中無梵行故。稱梵行者皆修",
    "T30n1579_090:0813c22": "邪行。師弟展轉。互相觸惱。各自許有尊卑",
    "T30n1579_090:0813c23": "體式。於正法中。二俱可得。若有棄捨大果",
    "T30n1579_090:0813c24": "大利應所證空。應所修空。為極下劣。有大",
    "T30n1579_090:0813c25": "罪過。利養恭敬愛味所漂。多習邪行。當知",
    "T30n1579_090:0813c26": "彼為大梵行災之所觸惱。彼由如是耽嗜",
    "T30n1579_090:0813c27": "愛著利養恭敬。自逼惱故。於能隨順解脫",
    "T30n1579_090:0813c28": "言教。不欲聽聞。雖為宣說。不能屬耳。或",
    "T30n1579_090:0813c29": "為貪著利養恭敬增上力故。而強聽聞。無",
    "T30n1579_090:0814a01": "心求解。不欲修行不為究竟善自調伏。乃",
    "T30n1579_090:0814a02": "至不為證般涅槃。由如是事。憎惡大師。",
    "T30n1579_090:0814a03": "行不平等。以於廣大現前恩德。不能報故。",
    "T30n1579_090:0814a04": "當知此中總略義者。謂善說法毘奈耶中。既",
    "T30n1579_090:0814a05": "出家已。由四因緣。如於自己正所應行。",
    "T30n1579_090:0814a06": "而不能行。如於大師聖教。出家正所應行。",
    "T30n1579_090:0814a07": "亦不能行。謂樂相雜住故。隨順隨逐音",
    "T30n1579_090:0814a08": "聲。勝解言說故。耽著利養恭敬故。由此耽",
    "T30n1579_090:0814a09": "著增上緣力。聽聞正法。不修自利利他行",
    "T30n1579_090:0814a10": "故。又佛世尊不欲自顯能善御眾。而攝徒",
    "T30n1579_090:0814a11": "眾。唯深哀愍諸有情故。由是因緣。於行邪",
    "T30n1579_090:0814a12": "行。弟子眾中。能無護惜分明示語。寧使弟",
    "T30n1579_090:0814a13": "子由此分明麁利益語。現捨正法及毘奈耶。",
    "T30n1579_090:0814a14": "當獲利益。勿令住此廣興邪行。",
    "T30n1579_090:0814a15": "瑜伽師地論卷第九十"
}