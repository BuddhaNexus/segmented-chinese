{
    "T48n2016_075:0831b19": "宗鏡錄卷第七十五",
    "T48n2016_075:0831b21": "慧日永明寺主智覺禪師延壽集",
    "T48n2016_075:0831b22": "夫總別二報障。於八識中定屬何識。答。古",
    "T48n2016_075:0831b23": "釋云。總報唯屬第八識者。以第八最初生起。",
    "T48n2016_075:0831b24": "其前七色心等。皆依他第八方生。即第八能",
    "T48n2016_075:0831b25": "通與前七色心等。為所依。得名總報。別報唯",
    "T48n2016_075:0831b26": "在前六識。受報各別不同。名為別報。若總報",
    "T48n2016_075:0831b27": "定不通今世順現。受唯是順生來世受。若別",
    "T48n2016_075:0831b28": "報即不定。通今世來世。皆受不遮。又問。第七",
    "T48n2016_075:0831b29": "識何不辯報障。答。非是業招放無報障。又若",
    "T48n2016_075:0831c01": "有報障而無業障。即第八識。若具有業報二",
    "T48n2016_075:0831c02": "障。即前六識。若業報二障俱無。即第七識。又",
    "T48n2016_075:0831c03": "若唯有別報障。無總報障者。即前六識。若唯",
    "T48n2016_075:0831c04": "有總報障。無別報障者。即第八識。問。眾生",
    "T48n2016_075:0831c05": "造生死染淨二業。受苦樂兩報。皆從心起。則",
    "T48n2016_075:0831c06": "離心無體。於八識內。定是何心。答。今古有",
    "T48n2016_075:0831c07": "二解。一古師解云。是第六識心。由識心分別。",
    "T48n2016_075:0831c08": "作業受報。報起由心。故知無有實眾生也。以",
    "T48n2016_075:0831c09": "心淨故眾生淨。無有別淨。心垢故眾生垢。無",
    "T48n2016_075:0831c10": "有別垢。以垢淨由心得。眾生但名耳。二神鍇",
    "T48n2016_075:0831c11": "和尚解云。心者是第八識。由其識內持染淨",
    "T48n2016_075:0831c12": "種子。種子遇緣。即能招苦樂兩果。果起由心。",
    "T48n2016_075:0831c13": "故知無眾生也。若古師取第六識為垢淨心。",
    "T48n2016_075:0831c14": "為此六識與善十一相應。能造人天善業。與",
    "T48n2016_075:0831c15": "根隨相應。能造三塗惡業。此總別業成。能招",
    "T48n2016_075:0831c16": "當來苦樂兩報。故言染淨由心也。此據造業",
    "T48n2016_075:0831c17": "者為心。神鍇和尚取第八識為心者。此是總",
    "T48n2016_075:0831c18": "報主。真異熟識。識中能含藏善不善業種子。",
    "T48n2016_075:0831c19": "然識體。因中唯無覆無記性。為含藏染淨業",
    "T48n2016_075:0831c20": "種故。又言持染淨種子者。即三雜染種子。一",
    "T48n2016_075:0831c21": "煩惱雜染。即是見修煩惱。二業雜染。一切",
    "T48n2016_075:0831c22": "善不善總報業。三果雜染。即三界總別報異",
    "T48n2016_075:0831c23": "熟果。淨亦三種。一世間淨。即是伏惑道故。二",
    "T48n2016_075:0831c24": "出世間淨。謂無漏。三所斷果清淨。即所證理。",
    "T48n2016_075:0831c25": "上來俱是第八含藏業也。古師約能熏能造",
    "T48n2016_075:0831c26": "業心名心。鍇師約所熏能持種名心。又古師",
    "T48n2016_075:0831c27": "約緣慮以解心。鍇師約集起以解心。釋云。此",
    "T48n2016_075:0831c28": "之二解。各出一途。前以能熏能造為心。若無",
    "T48n2016_075:0831c29": "能熏。所熏無用。則唯真不立。單妄不成。真妄",
    "T48n2016_075:0832a01": "和合。方有是事。又若無能造。所造亦不成。因",
    "T48n2016_075:0832a02": "能立所故。經云。一切唯心造。後約所熏能持",
    "T48n2016_075:0832a03": "種子為心。所熏是本。若無所熏。能熏亦無用。",
    "T48n2016_075:0832a04": "又若無能熏種子。即善惡種子散壞。將何受",
    "T48n2016_075:0832a05": "未來苦樂果報。如有物無可盛故。即當散失。",
    "T48n2016_075:0832a06": "則後解為勝。以是諸識中根本故。前解亦不",
    "T48n2016_075:0832a07": "失。是枝末故。今若雙取。正理方圓。本末相資。",
    "T48n2016_075:0832a08": "能所和合。非一非異。方立世間染淨之位。故",
    "T48n2016_075:0832a09": "知生死由識心。無眾生可得。昇降屬因緣。無",
    "T48n2016_075:0832a10": "實我可得。問。總別二報之業。如何分別。",
    "T48n2016_075:0832a11": "答。如持五戒。招得人身。是總報業。由於因中",
    "T48n2016_075:0832a12": "有瞋忍等。於人總報而有妍媸。名別報業。唯",
    "T48n2016_075:0832a13": "識亦名為引滿業。能招第八。引異熟果。故名",
    "T48n2016_075:0832a14": "引業。能招第六。滿異熟果。名為滿業。俱舍論。",
    "T48n2016_075:0832a15": "亦云。一業引一生。多業能圓滿。猶如繢像。先",
    "T48n2016_075:0832a16": "圖形狀。後填眾彩等。然其引業能造之思。要",
    "T48n2016_075:0832a17": "是第六意識所起。若其滿業能造之思。從五",
    "T48n2016_075:0832a18": "識起。然五識無執。不能發潤。故非迷理。無推",
    "T48n2016_075:0832a19": "度故。不能造業。雖造滿業。亦非自能。但由意",
    "T48n2016_075:0832a20": "引。方能作故。所以海龍王經云。爾時世尊。告",
    "T48n2016_075:0832a21": "海龍王。猗世間者。作若干緣。心行不同。罪福",
    "T48n2016_075:0832a22": "各異。以是之故。所生殊別。龍王。且觀眾會及",
    "T48n2016_075:0832a23": "大海。若干種形。顏貌不同。是諸形貌。皆心所",
    "T48n2016_075:0832a24": "畫。又心無色而不可見。一切諸法。誑詐如是。",
    "T48n2016_075:0832a25": "因惑興相。都無有主。隨其所作。各自受之。譬",
    "T48n2016_075:0832a26": "如畫師。本無造像。諸法如是。而不可議。自然",
    "T48n2016_075:0832a27": "如幻化相。皆心所作。溫室經云。佛言。觀彼三",
    "T48n2016_075:0832a28": "界天人品類。高下長短。福德多少。皆由先世",
    "T48n2016_075:0832a29": "用心不等。是以所受各異不同。般若燈論云。",
    "T48n2016_075:0832b01": "如阿毘曇中偈云。自護身口思。及彼攝他者。",
    "T48n2016_075:0832b02": "慈法為種子。能得現未果。所言思者。謂能",
    "T48n2016_075:0832b03": "自調伏。遠離非法。與此心相應思。故名為思。",
    "T48n2016_075:0832b04": "攝他者。謂布施愛語。救護怖畏者。以如是等。",
    "T48n2016_075:0832b05": "能攝他故。名為攝他。慈者。謂心。心即名法。亦",
    "T48n2016_075:0832b06": "是種子。種子者。亦名因。為誰因耶。謂果之",
    "T48n2016_075:0832b07": "因。是何等果。謂是現在未來之果。云何名心",
    "T48n2016_075:0832b08": "為種子耶。謂能起身口業故。名為種子。又如",
    "T48n2016_075:0832b09": "論偈言。如芽等相續。而從種子生。由是而生",
    "T48n2016_075:0832b10": "果。離種無相續。釋曰。此謂從芽生莖。乃至枝",
    "T48n2016_075:0832b11": "葉華果等。各有其相。種子雖滅。由起相續展",
    "T48n2016_075:0832b12": "轉至果。若離種子。芽等相續則無流轉。以是",
    "T48n2016_075:0832b13": "故。其義云。何故論偈言。種子有相續。從相續",
    "T48n2016_075:0832b14": "有果。先種而後果。不斷亦不常。釋曰。云何不",
    "T48n2016_075:0832b15": "斷。謂有種子相續住故。云何不常。謂芽起已",
    "T48n2016_075:0832b16": "種子壞故。內法亦爾。如論偈云。如是從初心。",
    "T48n2016_075:0832b17": "心法相續起。從是而起果。離心無相續。釋曰。",
    "T48n2016_075:0832b18": "此謂慈心不慈心。名為業。此心雖滅。而相續",
    "T48n2016_075:0832b19": "起。此相續果起者。謂愛非愛有受相故。若離",
    "T48n2016_075:0832b20": "心者。果則不起。今當說相續法。其義云何。故",
    "T48n2016_075:0832b21": "論偈言。從心有相續。從相續有果。故業在果",
    "T48n2016_075:0832b22": "先。不斷亦不常。釋曰。云何不斷。謂相續能",
    "T48n2016_075:0832b23": "起果故。云何不常。不至第二剎那住故。是知",
    "T48n2016_075:0832b24": "三業難防應須密護。意為苦聚。口是禍胎。但",
    "T48n2016_075:0832b25": "閉門而守津。方斷相續。如正法念處經云。彼",
    "T48n2016_075:0832b26": "地獄地。見閻羅人。苦切以偈責言。心不可調",
    "T48n2016_075:0832b27": "御。甚於大猛火。速行不可調。牽人到地獄。心",
    "T48n2016_075:0832b28": "第一難調。此火甚於火。難調速疾行。地獄中",
    "T48n2016_075:0832b29": "地獄。若人心自在。則行於地獄。若人能制心。",
    "T48n2016_075:0832c01": "則不受苦惱。欲為第一火。癡為第一闇。瞋為",
    "T48n2016_075:0832c02": "第一怨。此三秉世間。汝前作惡時。自心思惟",
    "T48n2016_075:0832c03": "作。汝本癡心作。今受此惡報。心好偷他物。竊",
    "T48n2016_075:0832c04": "行他婦女。常殺害眾生。自心之所誑。如是業",
    "T48n2016_075:0832c05": "自在。將汝到此處。是汝本惡業。何故爾呻喚。",
    "T48n2016_075:0832c06": "又偈云。作惡不失壞。一切惡有報。惡皆從作",
    "T48n2016_075:0832c07": "得。因心故有作。由心故作惡。由有心果報。一",
    "T48n2016_075:0832c08": "切皆心作。一切皆因心。心能誑眾生。將來",
    "T48n2016_075:0832c09": "向惡處。此地獄惡處。最是苦惡處。如上經文。",
    "T48n2016_075:0832c10": "此是惡心招苦果。若善心招樂果者。又云。復",
    "T48n2016_075:0832c11": "次比丘。知業果報。觀鬘持天所住之處。乃至",
    "T48n2016_075:0832c12": "其地柔軟。猶若生酥。天人行時。隨足上下。如",
    "T48n2016_075:0832c13": "兜羅綿。一一住處。足躡隨平。亦如前說。一一",
    "T48n2016_075:0832c14": "寶樹。出妙色光。其光如日。光明悅樂。妙色金",
    "T48n2016_075:0832c15": "樹華葉常鮮。無有萎落。善業所生。不可喻說。",
    "T48n2016_075:0832c16": "戒力自在。善業所得。如印印物。如是天子。遊",
    "T48n2016_075:0832c17": "戲園林蓮華浴池。自業受報。有上中下。受大",
    "T48n2016_075:0832c18": "戲樂。自業身相。光明可愛。色聲香味觸等。恣",
    "T48n2016_075:0832c19": "情悅樂。身無病惱。無有飢渴。常恣五欲。未曾",
    "T48n2016_075:0832c20": "厭足。多起愛欲。心不充滿。若天憶念。隨念所",
    "T48n2016_075:0832c21": "得。他不能破。自在無礙。心常歡喜。隨念能至。",
    "T48n2016_075:0832c22": "化身隨心。大小任意。廣大輕軟。一眴目頃。能",
    "T48n2016_075:0832c23": "行至於百千由旬。無少疲極。如風行空。無所",
    "T48n2016_075:0832c24": "障礙。天亦如是。無有疲極。天身威德。從心而",
    "T48n2016_075:0832c25": "生。輕淨無垢。一切行處。如意光色。天子天女",
    "T48n2016_075:0832c26": "歡喜遊戲。釋曰。然雖善惡由心。苦樂不等。斯",
    "T48n2016_075:0832c27": "乃先明因果。知一念無差。若論至道之中。俱",
    "T48n2016_075:0832c28": "非解脫。如經云。迦留足天。乘閻浮檀金殿。入",
    "T48n2016_075:0832c29": "天戲林。其林柔軟。眾鳥音聲。和合美妙。天子",
    "T48n2016_075:0833a01": "入已。鳥名天音。天同業生。天善業故。即說偈",
    "T48n2016_075:0833a02": "言。若有人能作。愛樂之善業。彼人業果報。成",
    "T48n2016_075:0833a03": "就極端嚴。既得受天樂。若不行放逸。從樂得",
    "T48n2016_075:0833a04": "樂處。彼必至涅槃。一切樂無常。要必終歸盡。",
    "T48n2016_075:0833a05": "莫受此天樂。以為自歡娛。此天樂無常。壽盡",
    "T48n2016_075:0833a06": "必退沒。既知此法已。常求涅槃道。一切法皆",
    "T48n2016_075:0833a07": "盡。高者亦當墮。和合必有離。有命皆歸死。又",
    "T48n2016_075:0833a08": "云。如是比丘。以聞慧觀天樂已。而說頌曰。五",
    "T48n2016_075:0833a09": "根常愛樂。欲境所誑惑。欲火未曾有。須臾聞",
    "T48n2016_075:0833a10": "厭足。一一諸境界。處處見天女。一切勝境界。",
    "T48n2016_075:0833a11": "欲火焰熾然。若合若離散。或說或憶念。以天",
    "T48n2016_075:0833a12": "女因緣。火起燒天人。火法。和合有。不合則不",
    "T48n2016_075:0833a13": "生。若合若不合。欲火常熾然。因緣不合故。火",
    "T48n2016_075:0833a14": "遠則不然。欲火無遠近。常燒愛眾生。以意想",
    "T48n2016_075:0833a15": "薪力。邪憶念所使。愛油投欲火。焚燒愚癡人。",
    "T48n2016_075:0833a16": "是以既知。苦樂由心。事非究竟。應當斷想。薪",
    "T48n2016_075:0833a17": "乾愛油。止念風。息欲火。防制意地。恒順真如。",
    "T48n2016_075:0833a18": "圓滿菩提常樂妙果。故經偈云。若正善心者。",
    "T48n2016_075:0833a19": "常順法觀察。不為過所使。如日光除暗。又經",
    "T48n2016_075:0833a20": "云。寧作心師。不師於心。若師心。則隨六趣而",
    "T48n2016_075:0833a21": "不返。作心師。則冥一道而常歸。如庚桑子云。",
    "T48n2016_075:0833a22": "心平正。不為外所誘。曰清淨而能久則明。明",
    "T48n2016_075:0833a23": "而能久則虛。虛則道全而居之。所以阿差末",
    "T48n2016_075:0833a24": "經云。常正其心。不尚餘學。夫心常正直。本自",
    "T48n2016_075:0833a25": "玄虛。道全是心。心全是道。以不達故。隨思慮",
    "T48n2016_075:0833a26": "心。為外緣所拘。內結所亂。乃令志當歸一不",
    "T48n2016_075:0833a27": "尚餘學。虛明自現。返本之稱也。如是開示。可",
    "T48n2016_075:0833a28": "謂。把行人手。直至薩婆若海。保不孤然。若信",
    "T48n2016_075:0833a29": "受之人。可謂不動塵勞。頓成正覺。問。識生",
    "T48n2016_075:0833b01": "於身。身依於識。諸根壞曰識遷離時。捨此故",
    "T48n2016_075:0833b02": "身別受餘質。去來之識。相狀如何。斯旨難明。",
    "T48n2016_075:0833b03": "舉世皆惑。如寶處藏。莫有知者。答。此理綿",
    "T48n2016_075:0833b04": "密。約教可知。顯識經云。佛告賢護。識之運轉",
    "T48n2016_075:0833b05": "遷滅往來。猶如風大。無色無形。不可顯現。而",
    "T48n2016_075:0833b06": "能發動萬物。示眾形狀。或搖振林木。摧折破",
    "T48n2016_075:0833b07": "裂出大音聲。或為冷為熱。觸眾生身。作苦作",
    "T48n2016_075:0833b08": "樂。風無手足面目形容。亦無黑白黃赤諸色。",
    "T48n2016_075:0833b09": "賢護。識界亦爾。無色無形。無光明顯現。以因",
    "T48n2016_075:0833b10": "緣故。顯示種種功用殊異。當知受覺法界。亦",
    "T48n2016_075:0833b11": "復如是。無色無形。以因緣故。顯發。功用。賢護。",
    "T48n2016_075:0833b12": "眾生死。此受覺法界。識界。皆捨離身。識運受",
    "T48n2016_075:0833b13": "覺。法界。受餘身者。譬如風大。吹眾妙華。華住",
    "T48n2016_075:0833b14": "於此。香流至遠。風體不取妙華之香。香體風",
    "T48n2016_075:0833b15": "體及與身根。俱無形色。而非風力。香不遠至。",
    "T48n2016_075:0833b16": "賢護。眾生身死。識持受覺法界。以至他生。因",
    "T48n2016_075:0833b17": "父母緣。而識託之。受覺法界能隨於識。亦復",
    "T48n2016_075:0833b18": "如是。如從華勝力。而鼻有嗅。從嗅勝力。而得",
    "T48n2016_075:0833b19": "香境。又如從風身勝力。得風色觸。因風勝力。",
    "T48n2016_075:0833b20": "香得至遠。如是從識有受。從受有覺。從覺有",
    "T48n2016_075:0833b21": "法。遂能了知善與不善。乃至識之遷身。如面",
    "T48n2016_075:0833b22": "之像。現之於鏡。如印之文。顯之於泥。譬如日",
    "T48n2016_075:0833b23": "出。光之所及。眾暗咸除。日沒光謝。暗便如故。",
    "T48n2016_075:0833b24": "暗無形質。非常無常。能得其處。識亦如是。無",
    "T48n2016_075:0833b25": "質無形。因受想顯。識在於身。如暗無體。視不",
    "T48n2016_075:0833b26": "可見。不可執持。如母懷子。不能自知是男是",
    "T48n2016_075:0833b27": "女。黑白黃色。根具不具。手足耳目。類與不類。",
    "T48n2016_075:0833b28": "飲食熱糲。其子便動。覺知苦痛。眾生來去。屈",
    "T48n2016_075:0833b29": "申視眴。語笑談說。檐運負重。作諸事業。識相",
    "T48n2016_075:0833c01": "具顯。而不能知所在。止於身中。不知其狀。賢",
    "T48n2016_075:0833c02": "護。識之自性。遍入諸處。不為諸處之所染污。",
    "T48n2016_075:0833c03": "六根六境。五煩惱陰。識遍止之不為其染。由",
    "T48n2016_075:0833c04": "此而顯識之事用。賢護。如木機關。繫執一所。",
    "T48n2016_075:0833c05": "作種種業。或行走騰躍。或跳擲戲舞。於意",
    "T48n2016_075:0833c06": "云何。機關所作。是誰之力。賢護白佛言。智慧",
    "T48n2016_075:0833c07": "狹淺。非所能了。佛告賢護。當知皆是作業之",
    "T48n2016_075:0833c08": "力。作業無形但智運耳。如是身之機關。以識",
    "T48n2016_075:0833c09": "之力。作諸事業。仙通乾闥婆。龍神。人。天。阿脩",
    "T48n2016_075:0833c10": "羅等。種種趣。業咸悉依之。識能生身。如工作",
    "T48n2016_075:0833c11": "機關。識無形質。普持法界。智力具足。乃至能",
    "T48n2016_075:0833c12": "知宿命之事。故知識性是一無住無形。但隨",
    "T48n2016_075:0833c13": "智而彰。逐念而轉。此陰纔滅。彼陰便生。如印",
    "T48n2016_075:0833c14": "文現之於泥。似面像臨之於鏡。至於入胎處",
    "T48n2016_075:0833c15": "卵。託質現生。來去無蹤。隱顯非礙。猶珠吐照。",
    "T48n2016_075:0833c16": "類日傳光。火出木中。種生地上。其體是一用",
    "T48n2016_075:0833c17": "出千差。此一識門。亦復如是。因念力。分十二",
    "T48n2016_075:0833c18": "類種之差殊。隨業果。變無量生死之形質。又",
    "T48n2016_075:0833c19": "大乘同性經云。毘毘沙那楞伽王言。世尊。眾",
    "T48n2016_075:0833c20": "生神識。為當幾大。為作何色。佛言。楞伽王。",
    "T48n2016_075:0833c21": "眾生神識無邊大。無色無相不可見。無礙無",
    "T48n2016_075:0833c22": "形無定處。不可說。毘毘沙那白世尊。識相如",
    "T48n2016_075:0833c23": "此無有邊大。無色無相不可見。無礙無形無",
    "T48n2016_075:0833c24": "定處。不可說者。豈非斷絕。佛言。楞伽王。吾今",
    "T48n2016_075:0833c25": "問汝。隨汝意答。當為汝說。楞伽王。譬如大王",
    "T48n2016_075:0833c26": "在宮殿中。或高樓上。婇女圍遶安樂坐時。著",
    "T48n2016_075:0833c27": "種種衣。及諸瓔珞。時大園林。阿輸歌樹。種種",
    "T48n2016_075:0833c28": "雜華莊嚴精麗。其園在處。有細軟風。或大駛",
    "T48n2016_075:0833c29": "風。吹彼園林。阿輸歌樹。眾華香氣。至王所",
    "T48n2016_075:0834a01": "者。王聞之不。毘毘沙那白言。世尊。我聞此",
    "T48n2016_075:0834a02": "香。佛言。楞伽王。汝聞此香。分別知不。王言。",
    "T48n2016_075:0834a03": "世尊。我能得知。佛言。楞伽王。此華香氣。王",
    "T48n2016_075:0834a04": "言知者。見大小耶。定作何色。楞伽王言。不也。",
    "T48n2016_075:0834a05": "世尊。何以故。此香氣相。無色無現無礙無相。",
    "T48n2016_075:0834a06": "無定處。不可說。是故不見大小形色。佛言。楞",
    "T48n2016_075:0834a07": "伽王。於意云何。若不見彼香氣大小。非斷絕",
    "T48n2016_075:0834a08": "相耶。毘毘沙那言。不也。世尊。何以故。若此眾",
    "T48n2016_075:0834a09": "香是斷相者。無人得聞。佛言。如是如是。楞伽",
    "T48n2016_075:0834a10": "王。識相亦爾。應如是見。楞伽王。若識斷相。則",
    "T48n2016_075:0834a11": "無生死而可得知。如是楞伽王。識相清淨。唯",
    "T48n2016_075:0834a12": "是無明貪愛習氣業等。諸客煩惱之所覆障。",
    "T48n2016_075:0834a13": "楞伽王。譬如清淨虛空之界。唯有四種客塵",
    "T48n2016_075:0834a14": "污染。何等為四。所謂煙雲塵霧。楞伽王。識相",
    "T48n2016_075:0834a15": "如是。本清淨故。無邊不可捉。無有色染。唯是",
    "T48n2016_075:0834a16": "諸客煩惱之所覆染。所以者何。楞伽王。若正",
    "T48n2016_075:0834a17": "觀時。不得眾生。無我。無眾生。無壽命。無畜養。",
    "T48n2016_075:0834a18": "無人。無眾數。無知者。無見者。無覺者。無受",
    "T48n2016_075:0834a19": "者。無聽者。乃至無色受想行識等。內外之",
    "T48n2016_075:0834a20": "境色。因識分別。故名唯識。只如夢中無境唯",
    "T48n2016_075:0834a21": "識。云何夢中識見種種。答。顯識經云。佛言。",
    "T48n2016_075:0834a22": "賢護。色有二種。一內。二外。內謂眼識。眼則為",
    "T48n2016_075:0834a23": "外。乃至身識為內。身則為外。賢護。如生盲人。",
    "T48n2016_075:0834a24": "夢見美色。手足面目。形容姝麗。便於夢中。生",
    "T48n2016_075:0834a25": "大愛悅。及睡覺已。冥無所見。乃至此生盲人。",
    "T48n2016_075:0834a26": "未曾見物。云何夢中而能見色。賢護白佛言。",
    "T48n2016_075:0834a27": "唯願開示。佛告賢護。夢見見者。名內眼所。是",
    "T48n2016_075:0834a28": "慧分別。非肉眼見。其肉眼所。以念力故。盲者",
    "T48n2016_075:0834a29": "夢中須臾而現。復以念力。覺而憶之。識之內",
    "T48n2016_075:0834b01": "色。亦復如是。故於所見唯識。聞嗅嘗觸亦然。",
    "T48n2016_075:0834b02": "見有境界。但是念慧分別。若離念慧分別。決",
    "T48n2016_075:0834b03": "定無有前塵毫末之相。問。識性無形。至極",
    "T48n2016_075:0834b04": "微細。云何能任持大身。又持小質。答。識性",
    "T48n2016_075:0834b05": "微妙。不可思議。以隨業故。則妍醜俄分。以無",
    "T48n2016_075:0834b06": "形故。則小大咸等。顯識經云。佛言。大藥。如",
    "T48n2016_075:0834b07": "風大無質無形。止於幽谷。或竅隙中。其出",
    "T48n2016_075:0834b08": "暴猛。或摧倒須彌。碎為塵粉。風大微妙。無質",
    "T48n2016_075:0834b09": "無形。識亦如是。妙無形色。大身小身。咸悉能",
    "T48n2016_075:0834b10": "持。或受蚊身。或受象身。乃至如尼瞿陀子。極",
    "T48n2016_075:0834b11": "微細種子。生樹婆娑廣大。枝條百千。於意云",
    "T48n2016_075:0834b12": "何。其子與樹。大小類不。大藥言。世尊。其子與",
    "T48n2016_075:0834b13": "樹。大小相懸。如藕絲孔。比虛空界。如是大藥。",
    "T48n2016_075:0834b14": "樹於子中求不可得。若不因子。樹則不生。微",
    "T48n2016_075:0834b15": "細尼瞿陀子。能生大樹。微細之識。能生大身。",
    "T48n2016_075:0834b16": "識中求身。身不可得。若際於識。身則無有。又",
    "T48n2016_075:0834b17": "毘耶娑問經云。佛言。復次大仙。此識微細。無",
    "T48n2016_075:0834b18": "色無質。非是可見。識。非有色。非青等色。色中",
    "T48n2016_075:0834b19": "無根。識。若離根。則無境界。若人心中驚動怖",
    "T48n2016_075:0834b20": "畏。若疑思量。如是一切。皆是識力。問。六趣",
    "T48n2016_075:0834b21": "昇沈皆唯是識。初生善惡之趣。其相如何。答。",
    "T48n2016_075:0834b22": "隨福所資。果報不等。勝福資識則境大。劣福",
    "T48n2016_075:0834b23": "資識則相微。顯識經云。大藥復白佛言。世尊。",
    "T48n2016_075:0834b24": "眾生捨身。云何生諸天中。乃至云何生於地",
    "T48n2016_075:0834b25": "獄等中。佛言。大藥。眾生臨終之時。福業資者。",
    "T48n2016_075:0834b26": "棄本之視。得天妙視。以天妙視。見六欲天。爰",
    "T48n2016_075:0834b27": "及六趣。見身搖動。見天宮殿。及歡喜園雜華",
    "T48n2016_075:0834b28": "園等。乃至如睡不睡。安隱捨壽。將捨壽時。天",
    "T48n2016_075:0834b29": "父天母同止一坐。天母手中。自然華出。天母",
    "T48n2016_075:0834c01": "見華。顧謂天父。甚為福吉。希奇勝果。天今當",
    "T48n2016_075:0834c02": "知。慶子之歡。時將不久。天母遂以兩手搖弄",
    "T48n2016_075:0834c03": "其華。弄華之時。命便終盡。無相之識。棄捨諸",
    "T48n2016_075:0834c04": "根。持諸境業。棄捨諸界。持諸界事。遷變果",
    "T48n2016_075:0834c05": "報。猶如乘馬。棄一乘一。如日愛引光。如木生",
    "T48n2016_075:0834c06": "火。又如月影現澄清水。識資善業。遷變天報。",
    "T48n2016_075:0834c07": "如脈風移。速託華內。天父天母。同坐視之。甘",
    "T48n2016_075:0834c08": "露欲風。吹華七日。寶璫嚴身。耀動炫煥。天童",
    "T48n2016_075:0834c09": "朗潔。現天母手。大藥白佛言。世尊。無形之",
    "T48n2016_075:0834c10": "識。云何假因緣力。而生。有形。云何。有形。止因",
    "T48n2016_075:0834c11": "緣內。佛言。大藥。如木和合。相觸生火。此火。木",
    "T48n2016_075:0834c12": "中不可得。若除於木亦不得。火。因緣和合而",
    "T48n2016_075:0834c13": "生。因緣不具。火即不生。木等之中。尋火色相。",
    "T48n2016_075:0834c14": "覺不可見。然咸見火從木出。如是大藥。識假",
    "T48n2016_075:0834c15": "父母因緣和合。生有形身。有形身中求識不",
    "T48n2016_075:0834c16": "得。離有形身。亦無有識。大藥。如火未出。火相",
    "T48n2016_075:0834c17": "不現。亦無煖觸。諸相皆無。如是大藥。若未有",
    "T48n2016_075:0834c18": "身。識受想行皆悉不現。大藥。如見日輪光明",
    "T48n2016_075:0834c19": "照曜。而諸凡夫不見日體。是黑是白。黃白黃",
    "T48n2016_075:0834c20": "赤。皆不能知。但以照熱光明。出沒環運。諸作",
    "T48n2016_075:0834c21": "用事。而知有日。識亦如是。以諸作用。而知有",
    "T48n2016_075:0834c22": "識。大藥白佛言。云何為識作用。佛言。大藥。",
    "T48n2016_075:0834c23": "受覺想行。思憂苦惱。此為識之作用。復有善",
    "T48n2016_075:0834c24": "不善業。熏習為種。作用顯識。大藥白佛言。云",
    "T48n2016_075:0834c25": "何識離於身。便速受身。識捨故身。新身未受。",
    "T48n2016_075:0834c26": "當爾之時。識作何相。佛言。大藥。如有丈夫。",
    "T48n2016_075:0834c27": "長臂勇健。著堅甲冑。馬疾如風。乘以入陣。干",
    "T48n2016_075:0834c28": "戈既交。心亂墜馬。武藝勁捷。還即跳上。識棄",
    "T48n2016_075:0834c29": "於身。速即受身。亦復如是。又如怯人。見敵怖",
    "T48n2016_075:0835a01": "懼。乘馬退走。識資善業。見天父母同座而坐。",
    "T48n2016_075:0835a02": "速託生彼。亦復如是。大藥。如汝所問。識棄故",
    "T48n2016_075:0835a03": "身。新身未受。當爾之時。識作何相。大藥。譬如",
    "T48n2016_075:0835a04": "人影現於水中。無質可取。手足面目。及諸形",
    "T48n2016_075:0835a05": "狀。與人不異。體質事業。影中皆無。無冷無熱。",
    "T48n2016_075:0835a06": "及與諸觸。亦無疲乏。肉段諸。大無言音聲。苦",
    "T48n2016_075:0835a07": "樂之聲。識棄故身新身未受相。亦復如是。大",
    "T48n2016_075:0835a08": "藥。是資善果生諸天者。大藥白佛言。云何識",
    "T48n2016_075:0835a09": "生地獄。佛言。大藥。行惡業者。入於地獄。汝當",
    "T48n2016_075:0835a10": "諦聽。大藥。此中眾生。積不善根。命終之時。作",
    "T48n2016_075:0835a11": "如是念。我今此身死。棄捨父母親知所愛。甚",
    "T48n2016_075:0835a12": "大憂苦。見諸地獄。及見己身應合入者。見足",
    "T48n2016_075:0835a13": "在上。頭倒向下。又見一處地血純。見此血已。",
    "T48n2016_075:0835a14": "心有味著。緣味著心。便生地獄。腐敗惡水臭",
    "T48n2016_075:0835a15": "穢因力。識託其中。譬如糞穢臭處臭酪臭酒",
    "T48n2016_075:0835a16": "諸臭因有蟲生其中。入地獄者。託臭物生。亦",
    "T48n2016_075:0835a17": "復如是。般若燈論云。言從死有。相續至生有",
    "T48n2016_075:0835a18": "時。如授經。如傳燈。如行印。如鏡像現。如空",
    "T48n2016_075:0835a19": "聲響。如水中日月影。如種子生芽。如人見酸",
    "T48n2016_075:0835a20": "口中生涎。如是後陰相續起時。無有中陰往",
    "T48n2016_075:0835a21": "來。傳此向彼。是故智者。應如是解。故知識託",
    "T48n2016_075:0835a22": "業現。境逐心生。刃利刀山。誰人鍛鍊。華含德",
    "T48n2016_075:0835a23": "水。非彼開敷。辯果知因。見末識本。故云心能",
    "T48n2016_075:0835a24": "作佛。心作眾生。心作天堂。心作地獄。心異則",
    "T48n2016_075:0835a25": "千差競起。心平則法界坦然。心凡則三毒縈",
    "T48n2016_075:0835a26": "纏。心聖則六通自在。心空則一道清淨。心",
    "T48n2016_075:0835a27": "有則萬境縱橫。如谷應聲。語雄而響厲。似鏡",
    "T48n2016_075:0835a28": "鑒像。形曲而影凹。以知萬行由心。一切在我。",
    "T48n2016_075:0835a29": "內虛外終不實。外細內終不麁。善因終值善",
    "T48n2016_075:0835b01": "緣。惡行難逃惡境。蹈雲霞而飲甘露。非他所",
    "T48n2016_075:0835b02": "授。臥煙焰而噉膿血。皆自能為。非天之所生。",
    "T48n2016_075:0835b03": "非地之所出。只在最初一念。致此昇沈。欲外",
    "T48n2016_075:0835b04": "安和。但內寧靜。心虛境寂。念起法生。水濁波",
    "T48n2016_075:0835b05": "昏。潭清月朗。修行之要。靡出於斯。可謂眾妙",
    "T48n2016_075:0835b06": "之門。群靈之府。昇降之本。禍福之原。但正自",
    "T48n2016_075:0835b07": "心。何疑別境。是以離眾生罪行福行不動行。",
    "T48n2016_075:0835b08": "終無三界苦樂果報。若離眾生見聞覺知。豈",
    "T48n2016_075:0835b09": "有陰處界等境界。如大般若經云。佛言。若夢",
    "T48n2016_075:0835b10": "若覺。要於見聞覺知法中。有覺慧轉。由斯起",
    "T48n2016_075:0835b11": "染。或復起淨。若無見聞覺知法。無覺慧轉。亦",
    "T48n2016_075:0835b12": "無染淨。故知夢覺唯識。染淨由心。前賢後學",
    "T48n2016_075:0835b13": "之所宗。千經萬論之同指。如楞伽經偈云。眾",
    "T48n2016_075:0835b14": "生及瓶等。種種諸形相。內外雖不同。一切從",
    "T48n2016_075:0835b15": "心起。但一念不生。諸緣自斷。故云。一念心不",
    "T48n2016_075:0835b16": "生。六根總無過。又云。一心不生。萬法無咎。",
    "T48n2016_075:0835b17": "如今厭生患老。隨思隨造。捨妄捨身。業果恒",
    "T48n2016_075:0835b18": "新。若能了生無生。知妄無妄。一念心寂。萬慮",
    "T48n2016_075:0835b19": "俱消。如云畏影畏跡。逾走逾極。端坐樹陰。跡",
    "T48n2016_075:0835b20": "滅影沈。是知悟心即休。更無異術。如祖師云。",
    "T48n2016_075:0835b21": "一切由心。邪正在己。不思一物。即是本心。智",
    "T48n2016_075:0835b22": "者能知。更無別行。所以本師云。此事唯我能",
    "T48n2016_075:0835b23": "知。",
    "T48n2016_075:0835b24": "宗鏡錄卷第七十五"
}