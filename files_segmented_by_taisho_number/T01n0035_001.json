{
    "T01n0035_001:0819a03": "佛說海八德經",
    "T01n0035_001:0819a05": "後秦龜茲國三藏鳩摩羅什譯",
    "T01n0035_001:0819a06": "聞如是：一時，佛遊無勝國。時在河邊，常以十",
    "T01n0035_001:0819a07": "五日，為諸沙門說戒經。佛坐寂寞，久而無",
    "T01n0035_001:0819a08": "言。阿難整服，長跪白曰：「沙門坐定，樂聞清",
    "T01n0035_001:0819a09": "法。」世尊默然。阿難三起白：「夜已半，可說戒",
    "T01n0035_001:0819a10": "經。」世尊乃曰：「諸沙門中，有穢濁者，心邪行違",
    "T01n0035_001:0819a11": "言與法，乖沙門之戒。威神致重，非彼下賤所",
    "T01n0035_001:0819a12": "能執行，清濁相違，故吾不說。」尊德目連，一心",
    "T01n0035_001:0819a13": "入定，道眼淨觀，具見彼心有可棄之行矣。目",
    "T01n0035_001:0819a14": "連即與謂之曰：「起！非爾俗夫所應坐處也。」彼",
    "T01n0035_001:0819a15": "不肯起，牽臂使出曰：「爾無至德，心懷六邪，何",
    "T01n0035_001:0819a16": "敢以臭溷之體，坐天香之座？爾是棄人，非",
    "T01n0035_001:0819a17": "沙門矣。」目連即還就清淨座。佛告目連：「子何",
    "T01n0035_001:0819a18": "一愚，好喻不出，牽臂乃去。」佛告沙門：「靖聽吾",
    "T01n0035_001:0819a19": "言。」諸沙門曰：「唯然受教。」「觀彼巨海，有八美",
    "T01n0035_001:0819a20": "德。其廣即汪洋無涯，其深則有不測之底，稍",
    "T01n0035_001:0819a21": "入稍深，無前所礙，斯一德也。海潮不過期先",
    "T01n0035_001:0819a22": "際，斯二德也。海含眾寶，靡所不包，死屍臭",
    "T01n0035_001:0819a23": "朽，海不容焉，神風吹漂上岸之邊，斯三德也。",
    "T01n0035_001:0819a24": "海懷眾珍，黃金白銀、瑠璃水精、珊瑚龍玫、",
    "T01n0035_001:0819a25": "明月神珠，千奇萬異，無求不得，斯四德也。普",
    "T01n0035_001:0819a26": "天之下，有五大河，流行注海，西流者名恒；南",
    "T01n0035_001:0819a27": "流者名邪云；東流者兩河：一名沙陸，一名阿",
    "T01n0035_001:0819a28": "夷越；北流名墨。五河流邁，俱入于海，皆去舊",
    "T01n0035_001:0819a29": "名，合為海，斯五德也。五河萬流，淋雨終時，",
    "T01n0035_001:0819b01": "立天地來，雨落河注，海水如故，盖無增減，",
    "T01n0035_001:0819b02": "斯六德也。海有眾魚，巨軀巍巍，第一魚身，長",
    "T01n0035_001:0819b03": "四千里，第二魚身，長八千里，第三魚身，長萬",
    "T01n0035_001:0819b04": "二千里，第四魚身，長萬六千里，第五魚身，長",
    "T01n0035_001:0819b05": "二萬里，第六魚身，長二萬四千里，第七魚身，",
    "T01n0035_001:0819b06": "長二萬八千里，斯七德也。海水通鹹，邊中如",
    "T01n0035_001:0819b07": "一，斯八德也。以斯之故，質亮神龍欣心樂之。",
    "T01n0035_001:0819b08": "「吾經妙典，亦有景德，讀之無盡，其義日深，梵",
    "T01n0035_001:0819b09": "魔帝釋，無能測度，猶海廣遠，甚深難測。以斯",
    "T01n0035_001:0819b10": "之故，諸沙門樂之，斯一德矣。吾諸弟子，更相",
    "T01n0035_001:0819b11": "檢率，誦經坐禪，禮儀景式，不失其時也，猶海",
    "T01n0035_001:0819b12": "之潮不過期先際，斯二德也。吾法清潔，志在",
    "T01n0035_001:0819b13": "憺怕，衣食供已，不畜微餘；若有沙門，志趣穢",
    "T01n0035_001:0819b14": "濁，以法彈遣，不得處廟，猶海弘裕不容臭屍，",
    "T01n0035_001:0819b15": "斯三德也。吾道眾經，其義備悉，沙門潛思，",
    "T01n0035_001:0819b16": "練去心垢，貪婬恚嫉，愚癡眾穢，猶若磨鏡",
    "T01n0035_001:0819b17": "瑩垢盡之，又蕩微曀照無不覩。一坐自思，",
    "T01n0035_001:0819b18": "存惟往古生死之源，得無不知；二惟天地萬",
    "T01n0035_001:0819b19": "物若幻，夫有合會，必當別離；三常慈心，",
    "T01n0035_001:0819b20": "愍世愚惑，作行顛倒，不自知誤；四自精思，既",
    "T01n0035_001:0819b21": "知往古，又照未然，眾生魂神，所當趣向。吾向",
    "T01n0035_001:0819b22": "道以心淨為珍寶，沙門去穢，得淨行者，其心",
    "T01n0035_001:0819b23": "喜之，猶彼質亮樂海眾寶，斯四德矣。吾道弘",
    "T01n0035_001:0819b24": "大，合眾為一，帝王種、梵志種、君子種、下賤種，",
    "T01n0035_001:0819b25": "來作沙門者，皆棄本姓，以道相親，明愚相進，",
    "T01n0035_001:0819b26": "意如兄弟，猶彼眾流合名曰海，以斯之故，沙",
    "T01n0035_001:0819b27": "門樂之，斯六德矣。吾道微妙，經典淵奧，上",
    "T01n0035_001:0819b28": "士得之，一號溝港、二號頻來、三號不還、四號",
    "T01n0035_001:0819b29": "應真。應真之道，其心清淨，猶天明珠，垢藏",
    "T01n0035_001:0819c01": "之德，分身散體，存亡自由，住壽無極，亦不老",
    "T01n0035_001:0819c02": "病，猶彼巨海，有神龍魚，以斯之故，沙門樂",
    "T01n0035_001:0819c03": "之。吾之經籍，義美甘露，仙聖所不聞，梵釋所",
    "T01n0035_001:0819c04": "希覩，往古來今，無物不記，邊中皆正，猶海通",
    "T01n0035_001:0819c05": "鹹，亦以斯故，沙門樂之。夫見吾經者，意皆",
    "T01n0035_001:0819c06": "趣無為矣。海有八德，吾經亦然。」阿難又起，稽",
    "T01n0035_001:0819c07": "首白曰：「東旦欲明，願說重戒。」世尊曰：「自今之",
    "T01n0035_001:0819c08": "後，吾不復說重戒之經。戒之不從，恐彼神",
    "T01n0035_001:0819c09": "雷威怒加之也，吾以斯故，不說戒經。自今以",
    "T01n0035_001:0819c10": "往，更相檢率，以十五日，會說戒經。」諸比丘",
    "T01n0035_001:0819c11": "起，為佛作禮。",
    "T01n0035_001:0819c12": "佛說海八德經",
    "T01n0035_001:0819c13": "按此經文，決非羅什之譯，似是後漢之",
    "T01n0035_001:0819c14": "經。疑此是彼竺法蘭譯，為失本者，藏中錯",
    "T01n0035_001:0819c15": "為羅什譯耳。"
}
