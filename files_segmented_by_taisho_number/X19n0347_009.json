{
    "X19n0347_009:0567b04": "維摩詰所說經卷九",
    "X19n0347_009:0567b05": "入不二法門品",
    "X19n0347_009:0567b06": "爾時維摩詰。謂眾菩薩言。諸仁者。云何菩薩。入",
    "X19n0347_009:0567b07": "不二法門。各隨所樂說之。",
    "X19n0347_009:0567b08": "會中有菩薩名法自在。說言諸仁者。生滅為二。",
    "X19n0347_009:0567b09": "法本不生。今則無滅。得此無生法忍。是為入不",
    "X19n0347_009:0567b10": "二法門。",
    "X19n0347_009:0567b11": "德守菩薩曰。我我所為二。因有我故。便有我所。",
    "X19n0347_009:0567b12": "若無有我。則無我所。是為入不二法門。",
    "X19n0347_009:0567b13": "不眴菩薩曰。受不受為二。若法不受。則不可得。",
    "X19n0347_009:0567b14": "以不可得故。無取無捨。無作無行。是為入不二",
    "X19n0347_009:0567b15": "法門。",
    "X19n0347_009:0567b16": "德頂菩薩曰。垢淨為二。見垢實性則無淨相。順",
    "X19n0347_009:0567b17": "於滅相。是為入不二法門。",
    "X19n0347_009:0567b18": "善宿菩薩曰。是動是念為二。不動則無念。無念",
    "X19n0347_009:0567b19": "即無分別。通達此者。是為入不二法門。",
    "X19n0347_009:0567b20": "善眼菩薩曰。一相無相為二。若知一相即是無",
    "X19n0347_009:0567b21": "相。亦不取無相。入於平等。是為入不二法門。",
    "X19n0347_009:0567b22": "妙臂菩薩曰。菩薩心聲聞心為二。觀心相空如",
    "X19n0347_009:0567b23": "幻化者。無菩薩心。無聲聞心。是為入不二法門",
    "X19n0347_009:0567b24": "弗沙菩薩曰。善不善為二。若不起善不善。入無",
    "X19n0347_009:0567c01": "相際而通達者。是為入不二法門。",
    "X19n0347_009:0567c02": "師子菩薩曰。罪福為二。若達罪性則與福無異。",
    "X19n0347_009:0567c03": "以金剛慧。決了此相。無縛無解者。是為入不二",
    "X19n0347_009:0567c04": "法門。",
    "X19n0347_009:0567c05": "師子意菩薩曰。有漏無漏為二。若得諸法等則",
    "X19n0347_009:0567c06": "不起漏不漏想。不著於相。亦不住無相。是為入",
    "X19n0347_009:0567c07": "不二法門。",
    "X19n0347_009:0567c08": "淨解菩薩曰。有為無為為二。若離一切數則心",
    "X19n0347_009:0567c09": "如虗空。以清淨慧無所礙者。是為入不二法門",
    "X19n0347_009:0567c10": "那羅延菩薩曰。世間出世間為二。世間性空即",
    "X19n0347_009:0567c11": "是出世間。於其中不入不出不溢不散。是為入",
    "X19n0347_009:0567c12": "不二法門。",
    "X19n0347_009:0567c13": "善意菩薩曰。生死涅槃為二。若見生死性則無",
    "X19n0347_009:0567c14": "生死。無縛無解。不然不滅。如是解者。是為入不",
    "X19n0347_009:0567c15": "二法門。",
    "X19n0347_009:0567c16": "現見菩薩曰。盡不盡為二。法若究竟盡若不盡。",
    "X19n0347_009:0567c17": "皆是無盡相。無盡相即是空。空則無有盡不盡",
    "X19n0347_009:0567c18": "相。如是入者。是為入不二法門。",
    "X19n0347_009:0568a01": "普守菩薩曰。我無我為二。我尚不可得。非我何",
    "X19n0347_009:0568a02": "可得。見我實性者不復起二。是為入不二法門",
    "X19n0347_009:0568a03": "電天菩薩曰。明無明為二。無明實性即是明。明",
    "X19n0347_009:0568a04": "亦不可取。離一切數。於其中平等無二者。是為",
    "X19n0347_009:0568a05": "入不二法門。",
    "X19n0347_009:0568a06": "喜見菩薩曰。色色空為二。色即是空。非色滅空。",
    "X19n0347_009:0568a07": "色性自空。如是受想行識。識空為二。識即是空。",
    "X19n0347_009:0568a08": "非識滅空。識性自空。於其中而通。達者。是為入",
    "X19n0347_009:0568a09": "不二法門。",
    "X19n0347_009:0568a10": "明相菩薩曰。四種異空種異為二。四種性即是",
    "X19n0347_009:0568a11": "空種性。如前際後際空故中際亦空。若能如是",
    "X19n0347_009:0568a12": "知諸種性者。是為入不二法門。",
    "X19n0347_009:0568a13": "妙意菩薩曰。眼色為二。若知眼性於色不貪不",
    "X19n0347_009:0568a14": "恚不癡。是名寂滅。如是耳聲。鼻香。舌味。身觸。意",
    "X19n0347_009:0568a15": "法為二。若知意性於法不貪不恚不癡。是名寂",
    "X19n0347_009:0568a16": "滅。安住其中。是為入不二法門。",
    "X19n0347_009:0568a17": "無盡意菩薩曰。布施迴向一切智為二。布施性",
    "X19n0347_009:0568a18": "即是迴向一切智性。如是。持戒。忍辱。精進。禪定。",
    "X19n0347_009:0568a19": "智慧迴向一切智為二。智慧性即是迴向一切",
    "X19n0347_009:0568a20": "智性。於其中入一相者。是為入不二法門。",
    "X19n0347_009:0568a21": "深慧菩薩曰。是空是無相是無作為二。空即無",
    "X19n0347_009:0568a22": "相。無相即無作。若空無相無作。則無心意識。於",
    "X19n0347_009:0568a23": "一解脫門。即是三解脫門者。是為入不二法門",
    "X19n0347_009:0568a24": "寂根菩薩曰。佛法眾為二。佛即是法。法即是眾。",
    "X19n0347_009:0568b01": "是三寶皆無為相。與虗空等。一切法亦爾。能隨",
    "X19n0347_009:0568b02": "此行者。是為入不二法門。",
    "X19n0347_009:0568b03": "心無礙菩薩曰。身身滅為二。身即是身滅。所以",
    "X19n0347_009:0568b04": "者何。見身實相者。不起見身。及見滅身。身與滅",
    "X19n0347_009:0568b05": "身。無二無分別。於其中不驚不懼者。是為入不",
    "X19n0347_009:0568b06": "二法門。",
    "X19n0347_009:0568b07": "上善菩薩曰。身口意善為二。是三業皆無作相。",
    "X19n0347_009:0568b08": "身無作相。即口無作相。口無作相。即意無作相。",
    "X19n0347_009:0568b09": "是三業無作相。即一切法無作相。能如是隨無",
    "X19n0347_009:0568b10": "作慧者。是為入不二法門。",
    "X19n0347_009:0568b11": "福田菩薩曰。福行罪行不動行為二。三行實性",
    "X19n0347_009:0568b12": "即是空。空則無福行。無罪行。無不動行。於此三",
    "X19n0347_009:0568b13": "行而不起者。是為入不二法門。",
    "X19n0347_009:0568b14": "華嚴菩薩曰。從我起二為二。見我實相者。不起",
    "X19n0347_009:0568b15": "二法。若不住二法。則無有識。無所識者。是為入",
    "X19n0347_009:0568b16": "不二法門。",
    "X19n0347_009:0568b17": "德藏菩薩曰。有所得相為二。若無所得。則無取",
    "X19n0347_009:0568b18": "捨。無取捨者。是為入不二法門。",
    "X19n0347_009:0568b19": "月上菩薩曰。暗與明為二。無闇無明。則無有二。",
    "X19n0347_009:0568b20": "所以者何。如入滅受想定。無闇無明。一切法相。",
    "X19n0347_009:0568b21": "亦復如是。於其中。平等入者。是為入不二法門",
    "X19n0347_009:0568b22": "寶印手菩薩曰。樂涅槃。不樂世間為二。若不樂",
    "X19n0347_009:0568b23": "涅槃。不厭世間。則無有二。所以者何。若有縛則",
    "X19n0347_009:0568b24": "有解。若本無縛。其誰求解。無縛無解。則無樂厭。",
    "X19n0347_009:0568c01": "是為入不二法門。",
    "X19n0347_009:0568c02": "珠頂王菩薩曰。正道邪道為二。住正道者。則不",
    "X19n0347_009:0568c03": "分別是邪是正。離此二者。是為入不二法門。",
    "X19n0347_009:0568c04": "樂實菩薩曰。實不實為二。實見者。尚不見實。何",
    "X19n0347_009:0568c05": "況非實。所以者何。非肉眼所見。慧眼乃能見。而",
    "X19n0347_009:0568c06": "此慧眼。無見無不見。是為入不二法門。",
    "X19n0347_009:0568c07": "如是諸菩薩。各各說已。問文殊師利。何等是菩",
    "X19n0347_009:0568c08": "薩入不二法門。",
    "X19n0347_009:0568c09": "文殊師利曰。如我意者。於一切法。無言無說。無",
    "X19n0347_009:0568c10": "示無識。離諸問答。是為入不二法門。",
    "X19n0347_009:0568c11": "於是文殊師利問維摩詰。我等各自說已。仁者",
    "X19n0347_009:0568c12": "當說。何等是菩薩入不二法門。",
    "X19n0347_009:0569a01": "時維摩詰。默然無言。文殊師利歎曰善哉善哉。",
    "X19n0347_009:0569a02": "乃至無有文字語言。是真入不二法門。",
    "X19n0347_009:0569a03": "說是入不二法門品時。於此眾中五千菩薩。皆",
    "X19n0347_009:0569a04": "入不二法門。得無生法忍。"
}