{
    "T31n1602_015:0551a12": "顯揚聖教論卷第十五",
    "T31n1602_015:0551a14": "無著菩薩造",
    "T31n1602_015:0551a15": "三藏法師玄奘奉　詔譯",
    "T31n1602_015:0551a16": "5 成苦品成苦品第五",
    "T31n1602_015:0551a17": "如是成立無常相已。云何成立苦相？頌曰：",
    "T31n1602_015:0551a18": "生為欲離因，　　滅生和合欲，",
    "T31n1602_015:0551a19": "倒無倒厭離，　　彼因為苦相。",
    "T31n1602_015:0551a20": "論曰：若法生時為遠離欲因，若法滅時為和",
    "T31n1602_015:0551a21": "合欲因。若不了知是顛倒因，若善通達是無",
    "T31n1602_015:0551a22": "倒因，於一切時生厭離欲。如是應知是苦通",
    "T31n1602_015:0551a23": "相。復次頌曰：",
    "T31n1602_015:0551a24": "依三受差別，　　建立三苦相，",
    "T31n1602_015:0551a25": "故說一切受，　　體性皆是苦。",
    "T31n1602_015:0551a26": "論曰：由依三受相差別故，建立三苦相，謂苦",
    "T31n1602_015:0551a27": "苦相、壞苦相、行苦相。由此相故，佛說諸受皆",
    "T31n1602_015:0551a28": "名為苦。謂於苦受及順苦受處法，當知建立",
    "T31n1602_015:0551a29": "最初苦相。於樂受及順樂受處法，當知建立",
    "T31n1602_015:0551b01": "第二苦相。於不苦不樂受及順此受處法，當",
    "T31n1602_015:0551b02": "知建立第三苦相。由不了知此第三相，能為",
    "T31n1602_015:0551b03": "常等顛倒生因。若能了知，為無常等無倒生",
    "T31n1602_015:0551b04": "因，及能發起涅槃樂欲。又由了知不了知第",
    "T31n1602_015:0551b05": "三苦故，於前二苦亦了不了應知。",
    "T31n1602_015:0551b06": "復次前二苦相世間共成，第三苦相不共成",
    "T31n1602_015:0551b07": "立。今當成立諸行性是行苦。頌曰：",
    "T31n1602_015:0551b08": "當知行性苦，　　皆麁重隨故，",
    "T31n1602_015:0551b09": "樂、捨不應理，　　同無解脫過。",
    "T31n1602_015:0551b10": "論曰：諸行性樂及性是捨，不應道理。何以故？",
    "T31n1602_015:0551b11": "於一切位麁重所隨故，是故諸行體性是苦。",
    "T31n1602_015:0551b12": "若不爾，如其次第於彼性樂及不苦不樂，樂欲",
    "T31n1602_015:0551b13": "應無，應無苦及不苦不樂覺，應無苦樂覺。問：",
    "T31n1602_015:0551b14": "汝亦同然，若唯一行苦性者，應無樂及不苦不",
    "T31n1602_015:0551b15": "樂覺。答：由不了故謂有。問：我亦同然，由不了",
    "T31n1602_015:0551b16": "故謂有。答：不然，無解脫過故。若於性樂及不",
    "T31n1602_015:0551b17": "苦不樂諸行了知是苦，名苦諦現觀，由此次",
    "T31n1602_015:0551b18": "第乃至證得究竟解脫。若不了故，謂為苦者",
    "T31n1602_015:0551b19": "即是顛倒，不應能證究竟寂滅。復次頌曰：",
    "T31n1602_015:0551b20": "利深等障礙，　　依進住乘空，",
    "T31n1602_015:0551b21": "執著性下劣，　　顛倒及染污。",
    "T31n1602_015:0551b22": "論曰：又諸行性苦，少苦加之，苦相猛利；樂等",
    "T31n1602_015:0551b23": "不爾。又苦相深重，難為對治；樂等不爾。又苦",
    "T31n1602_015:0551b24": "相平等，遍一切處，乃至證得廣大法者亦被",
    "T31n1602_015:0551b25": "損惱。又執常樂我淨，名為顛倒，能障聖法。又",
    "T31n1602_015:0551b26": "執樂等，能為貪等大小諸惑所依止處。又苦",
    "T31n1602_015:0551b27": "等行能引勝進上地功德。又復久處住等威",
    "T31n1602_015:0551b28": "儀，即生大苦不可堪忍。又執空者，亦大苦隨",
    "T31n1602_015:0551b29": "逐。又執著樂者，其性下劣。又於諸行執計為",
    "T31n1602_015:0551c01": "樂，顛倒所攝。又緣世樂所起樂欲多是染污。",
    "T31n1602_015:0551c02": "是故諸行皆性是苦。復次頌曰：",
    "T31n1602_015:0551c03": "如癰疥癩等，　　三受之所依，",
    "T31n1602_015:0551c04": "彼能發三觸，　　取樂等隨轉。",
    "T31n1602_015:0551c05": "論曰：諸行性苦當知猶如癰疥癩等三受所",
    "T31n1602_015:0551c06": "依。何以故？世間癰疥癩等能發隨順苦樂捨",
    "T31n1602_015:0551c07": "等三種觸故，由依此觸世間有情取為苦樂",
    "T31n1602_015:0551c08": "不苦不樂。如是於諸性苦諸行發起三觸，由",
    "T31n1602_015:0551c09": "此觸故樂等受轉。此若無者，諸受不轉。如是",
    "T31n1602_015:0551c10": "顯示苦相立宗及因喻已。復何因緣建立諸",
    "T31n1602_015:0551c11": "行唯有三苦不多不少？頌曰：",
    "T31n1602_015:0551c12": "自相、自分別、　　不安隱苦性，",
    "T31n1602_015:0551c13": "五十五應知，　　三苦之所攝。",
    "T31n1602_015:0551c14": "論曰：由苦自性唯有三種。一由自相故，謂苦",
    "T31n1602_015:0551c15": "苦性。二由自分別故，謂壞苦性，若無分別，雖",
    "T31n1602_015:0551c16": "有變壞，已解脫者苦不生故。三由不安隱故，",
    "T31n1602_015:0551c17": "謂行苦性，煩惱麁重等所隨逐故。如是三苦",
    "T31n1602_015:0551c18": "差別，復有五十五種應知。云何五十五種？頌",
    "T31n1602_015:0551c19": "曰：",
    "T31n1602_015:0551c20": "界、緣、身等、趣、　　種類、諦、三世，",
    "T31n1602_015:0551c21": "時、命、品異故，　　引眾苦差別。",
    "T31n1602_015:0551c22": "論曰：界差別故有三苦，謂欲界繫、色界繫、無",
    "T31n1602_015:0551c23": "色界繫。緣差別故有六種苦，謂欲根本苦、愚",
    "T31n1602_015:0551c24": "癡報苦、先業緣苦、現因緣苦、淨業緣苦、不",
    "T31n1602_015:0551c25": "淨業緣苦。身等差別故有四種苦，謂受重擔等",
    "T31n1602_015:0551c26": "苦、位變壞苦、麁重苦、死生苦。趣差別故有五",
    "T31n1602_015:0551c27": "種苦，謂那落迦苦乃至天趣苦。種類差別故",
    "T31n1602_015:0551c28": "有五種苦，謂逼惱苦、匱乏苦、大乖違苦、愛",
    "T31n1602_015:0551c29": "變壞苦、麁重苦。諦差別故有八種苦，謂生苦、",
    "T31n1602_015:0552a01": "老苦、病苦、死苦、怨憎會苦、愛別離苦、求不得",
    "T31n1602_015:0552a02": "苦、五取蘊苦。世緣差別故有九種苦，謂過",
    "T31n1602_015:0552a03": "去苦，因過去未來現在緣所生；如是未來、現",
    "T31n1602_015:0552a04": "在苦亦爾。時差別故有四種苦，謂時節變異",
    "T31n1602_015:0552a05": "苦、飢苦、渴苦、威儀屈伸入息出息閉目開目等",
    "T31n1602_015:0552a06": "所引苦。養命差別故有四種苦，謂所求無厭",
    "T31n1602_015:0552a07": "足苦、追求苦、守護苦、不自在苦。品差別故有",
    "T31n1602_015:0552a08": "七種苦：一損減苦，謂在家品。二增益苦，謂出",
    "T31n1602_015:0552a09": "家品。三憂惱苦。四離有苦。又依善說法律出",
    "T31n1602_015:0552a10": "家者有三種苦：一愚癡苦，謂希望未來追味",
    "T31n1602_015:0552a11": "過去故；二嫉妬苦；三不勝他苦。依惡說法",
    "T31n1602_015:0552a12": "律出家者亦有三苦：一愚癡苦，謂於所知法",
    "T31n1602_015:0552a13": "顛倒執故；二嫉妬苦，謂於佛及佛弟子所得",
    "T31n1602_015:0552a14": "名利心不忍故；三他所勝苦，謂為名利故起",
    "T31n1602_015:0552a15": "諍論時墮負處故。頌曰：",
    "T31n1602_015:0552a16": "未離欲色等，　　三種地應知，",
    "T31n1602_015:0552a17": "欲界一切種，　　色無色除二。",
    "T31n1602_015:0552a18": "論曰：如是五十五種苦，三地所攝。一未離欲",
    "T31n1602_015:0552a19": "地，謂欲界所繫；二已離欲地，謂色界所繫；",
    "T31n1602_015:0552a20": "三離欲色地，謂無色界繫。即此三種，如其次",
    "T31n1602_015:0552a21": "第立三種苦，謂上中下。又欲界中具一切種",
    "T31n1602_015:0552a22": "苦，色無色界中無二種苦，所謂苦苦、壞苦所",
    "T31n1602_015:0552a23": "攝二，及欲根本苦、愚癡報苦所攝二，然有餘",
    "T31n1602_015:0552a24": "苦。頌曰：",
    "T31n1602_015:0552a25": "世俗有二種，　　勝義謂遍行，",
    "T31n1602_015:0552a26": "二緣通上地，　　當知無現染。",
    "T31n1602_015:0552a27": "論曰：如是諸苦略有二種，謂世俗、勝義別故。",
    "T31n1602_015:0552a28": "世俗諦所攝苦有二種，謂苦苦及壞苦。勝義",
    "T31n1602_015:0552a29": "諦所攝有一種，謂行苦。此亦名遍行苦，遍至",
    "T31n1602_015:0552b01": "欲等三界故。欲界上地有二緣所生苦，謂有",
    "T31n1602_015:0552b02": "先業緣苦、無現在因緣苦，有淨緣苦、無不淨",
    "T31n1602_015:0552b03": "緣苦。頌曰：",
    "T31n1602_015:0552b04": "非無色重擔，　　遍行天麁重，",
    "T31n1602_015:0552b05": "及諦最後邊，　　餘七上隨縛。",
    "T31n1602_015:0552b06": "論曰：無色界中無身重擔苦，有天趣苦、麁重",
    "T31n1602_015:0552b07": "苦，諦最後邊諸取蘊苦。此通欲等三界，故名",
    "T31n1602_015:0552b08": "遍行苦。餘生等七苦欲界所攝，上地雖有隨",
    "T31n1602_015:0552b09": "縛，復可退還故，然無苦自體。頌曰：",
    "T31n1602_015:0552b10": "當知生等苦，　　各五種差別，",
    "T31n1602_015:0552b11": "苦麁重相應，　　三苦所依止。",
    "T31n1602_015:0552b12": "論曰：生等七苦當知一一各有五種，謂苦相",
    "T31n1602_015:0552b13": "應故、麁重相應故，及三苦所依止故。生者，為",
    "T31n1602_015:0552b14": "老等苦所依、煩惱所依、不可樂欲行壞所依。",
    "T31n1602_015:0552b15": "老者，色衰退等所依。病者，習所不欲所依、不",
    "T31n1602_015:0552b16": "習所欲所依、順死大種乖違所依。死者，自體",
    "T31n1602_015:0552b17": "別離所依、財寶別離所依、所愛離別怨憎合",
    "T31n1602_015:0552b18": "會苦之所依。怨憎會等三苦，身逼迫所依、心",
    "T31n1602_015:0552b19": "逼迫所依，及彼所作衰損所依。頌曰：",
    "T31n1602_015:0552b20": "最後與最後，　　各四苦所依，",
    "T31n1602_015:0552b21": "謂生、生根本，　　及苦性、變壞，",
    "T31n1602_015:0552b22": "論曰：於八苦中最後所攝諸取蘊苦，及三苦",
    "T31n1602_015:0552b23": "中最後行苦，各為四苦所依故苦。一生苦所",
    "T31n1602_015:0552b24": "依、二生根本苦所依、三苦自性苦所依、四變",
    "T31n1602_015:0552b25": "壞苦所依。頌曰：",
    "T31n1602_015:0552b26": "三世之所攝，　　二緣苦非上，",
    "T31n1602_015:0552b27": "所說餘諸苦，　　皆欲界應知。",
    "T31n1602_015:0552b28": "論曰：欲界上地三世苦中，當知無有去來緣",
    "T31n1602_015:0552b29": "苦。何以故？非於上地緣過去未來虛妄分別",
    "T31n1602_015:0552c01": "生諸苦故，唯有現緣麁重所隨。除上所說，所",
    "T31n1602_015:0552c02": "餘諸苦當知唯在欲界所繫。",
    "T31n1602_015:0552c03": "復次何因緣故，於實有苦境諸愚癡轉？頌曰：",
    "T31n1602_015:0552c04": "失念無功用，　　亂不正思惟，",
    "T31n1602_015:0552c05": "不正了愚癡，　　及由放逸等。",
    "T31n1602_015:0552c06": "論曰：於苦愚癡由五種因，及由前所說放逸",
    "T31n1602_015:0552c07": "等法。五種因者，一於過去苦念忘失故、二於",
    "T31n1602_015:0552c08": "未來苦不作功用推求故、三於現在苦起四",
    "T31n1602_015:0552c09": "倒亂故、四由不正思惟於麁重苦計為我故、",
    "T31n1602_015:0552c10": "五由不正了於諸性苦不了知故。復次由四",
    "T31n1602_015:0552c11": "種因起念忘失。頌曰：",
    "T31n1602_015:0552c12": "昧故、羸劣故，　　及起放逸故、",
    "T31n1602_015:0552c13": "相續斷絕故，　　忘念轉應知。",
    "T31n1602_015:0552c14": "論曰：昧故者，謂愚昧種類。羸劣者，謂於死",
    "T31n1602_015:0552c15": "等位。放逸者，謂於境耽著。相續斷絕者，謂於",
    "T31n1602_015:0552c16": "餘生前眾同分相續斷故。復次由四種因無",
    "T31n1602_015:0552c17": "功用轉。頌曰：",
    "T31n1602_015:0552c18": "昧故、放逸故、　　保重現法故、",
    "T31n1602_015:0552c19": "不信當苦故，　　無功用發趣。",
    "T31n1602_015:0552c20": "論曰：昧及放逸已如前說。保重現法者，由彼",
    "T31n1602_015:0552c21": "保重現在法故，於未來苦不作功用。不信當",
    "T31n1602_015:0552c22": "苦者，由不信有未來苦故，不作功用。復次由",
    "T31n1602_015:0552c23": "四種因起四顛倒。頌曰：",
    "T31n1602_015:0552c24": "相似相續轉、　　對治妄分別、",
    "T31n1602_015:0552c25": "串習、總取故，　　起四種顛倒。",
    "T31n1602_015:0552c26": "論曰：以見相似相續轉故起於常倒。對治分",
    "T31n1602_015:0552c27": "別故起於樂倒，妄分別樂為苦對治故。由串",
    "T31n1602_015:0552c28": "習故起於淨倒。由總執故起於我倒。復次於",
    "T31n1602_015:0552c29": "苦愚癡。由不了別五因故起。何等為五？頌曰：",
    "T31n1602_015:0553a01": "界別、緣起別、　　位別、次第別，",
    "T31n1602_015:0553a02": "及相續差別，　　當知各多種。",
    "T31n1602_015:0553a03": "論曰：界差別有三種苦，謂欲界、色界、無色界。",
    "T31n1602_015:0553a04": "緣差別有七種苦：一福緣、二非福緣，此二在",
    "T31n1602_015:0553a05": "欲界；三不動緣，在色無色界；四纏隨眠緣，謂",
    "T31n1602_015:0553a06": "異生者；五隨眠緣，謂見諦者；六有行緣，謂",
    "T31n1602_015:0553a07": "非菩薩；七智行緣，謂諸菩薩。位差別有十二",
    "T31n1602_015:0553a08": "種苦：一純樂俱，謂諸天；二純苦俱，謂那洛",
    "T31n1602_015:0553a09": "迦及鬼、傍生一分；三雜苦樂俱，謂人及鬼、傍",
    "T31n1602_015:0553a10": "生一分；四不苦不樂俱，謂從第四靜慮乃至",
    "T31n1602_015:0553a11": "有頂；五不淨淨處，謂欲界中無難生處；六淨",
    "T31n1602_015:0553a12": "不淨處，謂色無色界中諸異生者；七淨淨處，",
    "T31n1602_015:0553a13": "謂色無色界中諸見諦者；八不淨不淨處，謂",
    "T31n1602_015:0553a14": "欲界中有難生處及四種入胎苦，一不正知",
    "T31n1602_015:0553a15": "入母胎、不正知住、不正知出，二正知入母胎、",
    "T31n1602_015:0553a16": "不正知住、不正知出，三正知入母胎、正知而",
    "T31n1602_015:0553a17": "住、不正知出，四正知入母胎、正知而住、正知",
    "T31n1602_015:0553a18": "而出。次第差別有十二種苦，謂依十二支緣",
    "T31n1602_015:0553a19": "起次第相續，差別有無量種，有情相續無邊",
    "T31n1602_015:0553a20": "差別故。復次於一切苦能遍了知，當知有十",
    "T31n1602_015:0553a21": "八種。何等是耶？頌曰：",
    "T31n1602_015:0553a22": "信解與思擇，　　不亂心厭離，",
    "T31n1602_015:0553a23": "見修及究竟，　　又如前十一。",
    "T31n1602_015:0553a24": "論曰：一信解遍智，謂聞所生智。二思擇遍智，",
    "T31n1602_015:0553a25": "謂思所生智。三不散亂遍智，謂世間修所生",
    "T31n1602_015:0553a26": "智。四厭心攝遍智，謂煖等順決擇分智，由此",
    "T31n1602_015:0553a27": "智觀自心相總厭離轉故。五見道遍智，謂依",
    "T31n1602_015:0553a28": "止見道智。六修道遍智，謂依止修道智。七究",
    "T31n1602_015:0553a29": "竟道遍智，謂無學道所攝智。及如前所說十",
    "T31n1602_015:0553b01": "一種智，一不善清淨世俗智、二善清淨世俗",
    "T31n1602_015:0553b02": "智、三勝義智、四不善清淨相有分別智、五善",
    "T31n1602_015:0553b03": "清淨相有分別智、六善清淨相無分別智、七",
    "T31n1602_015:0553b04": "成所作前行智、八成所作智、九成所作後智、",
    "T31n1602_015:0553b05": "十聲聞智、十一菩薩智。如是總為十八種如",
    "T31n1602_015:0553b06": "實了知苦遍智。復次如是遍智為盡眾苦。由",
    "T31n1602_015:0553b07": "何遍智盡何等苦？頌曰：",
    "T31n1602_015:0553b08": "纏、疑、不樂離，　　沈、惡趣、餘趣，",
    "T31n1602_015:0553b09": "下劣行所起，　　遍獨眾苦盡。",
    "T31n1602_015:0553b10": "論曰：信解遍智能滅纏苦；思擇遍智能滅疑",
    "T31n1602_015:0553b11": "苦；不散亂遍智能滅不樂遠離苦；厭心攝遍",
    "T31n1602_015:0553b12": "智能滅惛沈苦；見道遍智能滅惡趣苦；修道",
    "T31n1602_015:0553b13": "遍智能滅餘趣苦；究竟道遍智能滅下劣行",
    "T31n1602_015:0553b14": "所起苦，謂除樂速通行。所餘諸行皆名下劣",
    "T31n1602_015:0553b15": "應知。菩薩遍智遍滅一切自他諸苦，聲聞遍",
    "T31n1602_015:0553b16": "智獨滅自苦應知。",
    "T31n1602_015:0553b17": "6 成空品1顯揚聖教論成空品第六",
    "T31n1602_015:0553b18": "如是已成立苦相。云何成立空相？當知空相",
    "T31n1602_015:0553b19": "有三種：一自相、二甚深相、三差別相。",
    "T31n1602_015:0553b20": "云何自相？頌曰：",
    "T31n1602_015:0553b21": "若於此無有，　　及此餘所有，",
    "T31n1602_015:0553b22": "隨二種道理，　　說空相無二。",
    "T31n1602_015:0553b23": "論曰：空自相者，非定有無。非定有者，謂於諸",
    "T31n1602_015:0553b24": "行中眾生自性及法自性，畢竟無所有故。非",
    "T31n1602_015:0553b25": "定無者，謂於此中眾生無我及法無我，有實",
    "T31n1602_015:0553b26": "性故。隨二種道理者，謂即於此中無二種我",
    "T31n1602_015:0553b27": "道理，及有二種無我道理，隨此二種故說空",
    "T31n1602_015:0553b28": "性無有二相。一非有相，二我無故；二非無",
    "T31n1602_015:0553b29": "相，二無我有故。何以故？此二我無，即是二無",
    "T31n1602_015:0553c01": "我有；此二無我有，即是二我無故，是故空性",
    "T31n1602_015:0553c02": "非定有相非定無相。云何甚深相？頌曰：",
    "T31n1602_015:0553c03": "甚深相應知，　　取捨無增減。",
    "T31n1602_015:0553c04": "論曰：隨前所說無二道理，雖捨諸法而無所",
    "T31n1602_015:0553c05": "減，雖取諸法而無所增。無取無捨、無增無減，",
    "T31n1602_015:0553c06": "是甚深空相。云何差別相？頌曰：",
    "T31n1602_015:0553c07": "差別有眾多，　　如彼彼宣說。",
    "T31n1602_015:0553c08": "論曰：即此空性，薄伽梵於處處經中顯示多",
    "T31n1602_015:0553c09": "種差別，謂勝義空、內空、外空，如是等。今且分",
    "T31n1602_015:0553c10": "別。勝義空以勝義故空，無所有故名勝義空。",
    "T31n1602_015:0553c11": "此顯四種義。何者為四？一離我因義、二離我",
    "T31n1602_015:0553c12": "相義、三離無因義、四離非自業得義。由六處",
    "T31n1602_015:0553c13": "生時，不從我來亦不聚集依止於我，如是名",
    "T31n1602_015:0553c14": "為離我因義。若執六處以我為因，應無分別",
    "T31n1602_015:0553c15": "五趣別異。又由六處本無今有、有已散滅，故",
    "T31n1602_015:0553c16": "離我相，以如是相非我有故。又由有業為因，",
    "T31n1602_015:0553c17": "異熟生起，都無作者亦無有情捨續諸蘊，如",
    "T31n1602_015:0553c18": "是名為離無因義。又由於有分法假立有情，",
    "T31n1602_015:0553c19": "相續一類流至現在異熟法上非異相續，是",
    "T31n1602_015:0553c20": "故名為離非自業得義。復次云何應知補特",
    "T31n1602_015:0553c21": "伽羅我無所有？若有我者，為即蘊相、為住蘊",
    "T31n1602_015:0553c22": "中、為住餘處、為非蘊相？頌曰：",
    "T31n1602_015:0553c23": "唯假過失故，　　蘊無我過故，",
    "T31n1602_015:0553c24": "我無身過故，　　三我不應理。",
    "T31n1602_015:0553c25": "論曰：若所計我即是蘊相，應唯是假，違汝自",
    "T31n1602_015:0553c26": "宗故成過失，以即於諸蘊假立我故。若離諸",
    "T31n1602_015:0553c27": "蘊住餘處者，我應無蘊。是亦有過，於諸蘊",
    "T31n1602_015:0553c28": "中無有我故。若非蘊相者，所計之我有無身",
    "T31n1602_015:0553c29": "過，無身之我不應理故。是故三種不應道理。",
    "T31n1602_015:0554a01": "復次若計實我住諸蘊中，是亦不然。何以故？",
    "T31n1602_015:0554a02": "頌曰：",
    "T31n1602_015:0554a03": "如主、火、明、空，　　形異依他過，",
    "T31n1602_015:0554a04": "無常無業用，　　非因非有我。",
    "T31n1602_015:0554a05": "論曰：所計實我住諸蘊中，為如主住舍、為如",
    "T31n1602_015:0554a06": "火在薪、為如明依燈、為如虛空處種種物？如",
    "T31n1602_015:0554a07": "是一切皆不應理。何以故？有五種過失故。何",
    "T31n1602_015:0554a08": "者為五？若如主住舍中者，形段應異，舍主與",
    "T31n1602_015:0554a09": "舍形貌異故。若如火在薪者，有依他過，火依",
    "T31n1602_015:0554a10": "薪力不自在故。若如明依燈者，有無常過，隨",
    "T31n1602_015:0554a11": "燈有無明起滅故。又前二種亦有無常過失，",
    "T31n1602_015:0554a12": "不見舍主有常住者，舍雖久住而彼舍主或",
    "T31n1602_015:0554a13": "往餘處或死滅故；火隨薪力有無不定，無常",
    "T31n1602_015:0554a14": "性故。若如虛空者，應有業用顯然過失。虛空",
    "T31n1602_015:0554a15": "業用顯然可得，謂去來等業無障礙故；我即",
    "T31n1602_015:0554a16": "不爾，故成過失。又所計我與果為因亦不可",
    "T31n1602_015:0554a17": "得。何以故？無我外物諸種子等，與果為因亦",
    "T31n1602_015:0554a18": "可得故。是故計我住諸蘊中與果為因，不應",
    "T31n1602_015:0554a19": "道理，亦無所計實我體性。問：若唯有蘊無別",
    "T31n1602_015:0554a20": "我者，誰見誰聞乃至誰能了別？答：若見聞等",
    "T31n1602_015:0554a21": "即是我體、或是我業、或是我具，執我以為見",
    "T31n1602_015:0554a22": "聞者等，皆不應理。何以故？頌曰：",
    "T31n1602_015:0554a23": "我唯應是假，　　譬喻不可得，",
    "T31n1602_015:0554a24": "七喻妄分別，　　無見者等三。",
    "T31n1602_015:0554a25": "論曰：若汝執我即是見等，又名見者乃至了",
    "T31n1602_015:0554a26": "別者，所計之我唯應是假，即於見等法上假",
    "T31n1602_015:0554a27": "立我故。若執見等是業是具，此亦不然，無譬",
    "T31n1602_015:0554a28": "喻故。雖妄分別七種譬喻，然有多過，是故三",
    "T31n1602_015:0554a29": "種皆不應理。云何多過？頌曰：",
    "T31n1602_015:0554b01": "若如種無常，　　作者應成假，",
    "T31n1602_015:0554b02": "如成就神通，　　應世俗自在。",
    "T31n1602_015:0554b03": "論曰：若汝計我於見聞等業如種於芽者，我",
    "T31n1602_015:0554b04": "應無常，種非常故。若汝計我於見聞業等如",
    "T31n1602_015:0554b05": "陶師於器者，我應是假。何以故？世間現見假",
    "T31n1602_015:0554b06": "名士夫有造器用，不見餘故。若汝計我於見",
    "T31n1602_015:0554b07": "等業猶如世間有神通者能起變化，即應同",
    "T31n1602_015:0554b08": "彼世俗假立及自在過。何以故？離假者外，餘",
    "T31n1602_015:0554b09": "成神通者所不見故。又復現見成神通者，於",
    "T31n1602_015:0554b10": "變化事隨意自在，我於見等不假異緣應得",
    "T31n1602_015:0554b11": "自在。復次頌曰：",
    "T31n1602_015:0554b12": "我如地如空，　　應無常無性，",
    "T31n1602_015:0554b13": "應如二無作，　　分明業可得。",
    "T31n1602_015:0554b14": "論曰：若汝計我於見等業，猶如大地能持萬",
    "T31n1602_015:0554b15": "物者，我應無常，地非常故。若如虛空無",
    "T31n1602_015:0554b16": "障礙故容所作業，我亦如是容見等業者，我",
    "T31n1602_015:0554b17": "應無體，猶如虛空唯色無體，是虛空故。又如",
    "T31n1602_015:0554b18": "大地、虛空，於任持等無動作用，我亦如是，於",
    "T31n1602_015:0554b19": "彼見等應無作用。既無作用，執見者等，不應",
    "T31n1602_015:0554b20": "道理。又大地、虛空，任持、無障二種功能分明",
    "T31n1602_015:0554b21": "可得。我於見等諸所作業無別可得，故不應",
    "T31n1602_015:0554b22": "理。復次若執見等是我具者，是亦不然。何以",
    "T31n1602_015:0554b23": "故？頌曰：",
    "T31n1602_015:0554b24": "能燒及能斷，　　唯火等所作，",
    "T31n1602_015:0554b25": "我於見等具，　　非如刀火等。",
    "T31n1602_015:0554b26": "論曰：若汝計我執見等具能見能聞乃至了",
    "T31n1602_015:0554b27": "別，如人執火能燒、執刀能斷者，不應道理。何",
    "T31n1602_015:0554b28": "以故？世間現見離能執人，火自能燒、刀自能",
    "T31n1602_015:0554b29": "割。見等亦爾，雖無有我，亦應自有見等作用，",
    "T31n1602_015:0554c01": "而汝不許，故此非喻。又復世間諸蘊共合假",
    "T31n1602_015:0554c02": "想立為我人眾生，執持鎌等能刈能斷，無別",
    "T31n1602_015:0554c03": "實我，故此非喻。復次頌曰：",
    "T31n1602_015:0554c04": "如光能照用，　　離光無異體，",
    "T31n1602_015:0554c05": "是故於內外，　　空無我義成。",
    "T31n1602_015:0554c06": "論曰：現見世間即於光體有能照用說為照",
    "T31n1602_015:0554c07": "者，離光體外無別照者。如是眼等有見等用",
    "T31n1602_015:0554c08": "說為見者，乃至了別者無別見者等，是故內",
    "T31n1602_015:0554c09": "外諸法等無有我。問：若實無我，云何世間有",
    "T31n1602_015:0554c10": "染有淨？答：染淨諸法從因緣生，不由實我。何",
    "T31n1602_015:0554c11": "以故？頌曰：",
    "T31n1602_015:0554c12": "如世間外物，　　離我有損益，",
    "T31n1602_015:0554c13": "內雖無實我，　　染淨義應成。",
    "T31n1602_015:0554c14": "論曰：如世外物雖無有我，而有種種災橫順",
    "T31n1602_015:0554c15": "益事業成就。如是內法雖無有我，而有種種",
    "T31n1602_015:0554c16": "染淨義成，是故無過。復次若無我者，誰受果",
    "T31n1602_015:0554c17": "報、誰能作業、誰脫眾苦？頌曰：",
    "T31n1602_015:0554c18": "位、思、煩惱分，　　無常變異故，",
    "T31n1602_015:0554c19": "我常無轉易，　　受、作、脫應無。",
    "T31n1602_015:0554c20": "論曰：汝所計我，於苦樂等位、善惡等思、貪等",
    "T31n1602_015:0554c21": "煩惱，一切時分常無變異。無變異故，受者、作",
    "T31n1602_015:0554c22": "者及解脫者皆不應理。如前已說，雖無實我",
    "T31n1602_015:0554c23": "而有世俗假者三時變異，受者、作者及解脫",
    "T31n1602_015:0554c24": "者、時分差別皆得成就。復次若無我者，誰轉",
    "T31n1602_015:0554c25": "誰還？頌曰：",
    "T31n1602_015:0554c26": "法性從緣生，　　展轉現相續，",
    "T31n1602_015:0554c27": "有因而不住，　　變異故名轉。",
    "T31n1602_015:0554c28": "如身牙河燈，　　有種種作用；",
    "T31n1602_015:0554c29": "我常無變異，　　轉還不應理。",
    "T31n1602_015:0555a01": "論曰：不由有我而有轉還。何以故？現見轉者",
    "T31n1602_015:0555a02": "必有生相，前後相續展轉不斷，恒現在前顯",
    "T31n1602_015:0555a03": "了可見。有因不住而復變異說名流轉，相續",
    "T31n1602_015:0555a04": "斷絕說名還滅。猶如身牙河燈有往來等種",
    "T31n1602_015:0555a05": "種作用及有還滅，非汝所計常無變我有流",
    "T31n1602_015:0555a06": "轉用。流轉尚無，何況還滅。復次若唯諸行無",
    "T31n1602_015:0555a07": "有我者，世間現見彼彼有情，若名若想差別",
    "T31n1602_015:0555a08": "應無。頌曰：",
    "T31n1602_015:0555a09": "依我起名想，　　見二種過失，",
    "T31n1602_015:0555a10": "是故遍一切，　　實我性都無。",
    "T31n1602_015:0555a11": "論曰：不由名想實我得成。何以故？見二種過",
    "T31n1602_015:0555a12": "失故。若世間人於實我上起佛救等種種名",
    "T31n1602_015:0555a13": "想者，於身等法彼解應無。若於身等起名想",
    "T31n1602_015:0555a14": "者，不應說我有諸作用。所以者何？世間現見",
    "T31n1602_015:0555a15": "起諸言說，謂佛友能見、德友能聞等。又見二",
    "T31n1602_015:0555a16": "種過失者，若執我見體性是善，任運現前能",
    "T31n1602_015:0555a17": "生染法，不應道理。若是染污能證實我，不",
    "T31n1602_015:0555a18": "應道理。又計我者執取我時，為我能執、為見",
    "T31n1602_015:0555a19": "能執？若言我執我者，不應世間執我之人有",
    "T31n1602_015:0555a20": "起疑惑，謂為有、為無、為是何等？何以故？現見",
    "T31n1602_015:0555a21": "我故。若言見執我者，汝今不應說我能取。由",
    "T31n1602_015:0555a22": "如是等種種過失，是故世間無真實我。復次",
    "T31n1602_015:0555a23": "若爾，何故於正法中建立名想種種差別？頌",
    "T31n1602_015:0555a24": "曰：",
    "T31n1602_015:0555a25": "為言說易故、　　隨順世間故、",
    "T31n1602_015:0555a26": "斷除怖畏故、　　顯德失二故。",
    "T31n1602_015:0555a27": "論曰：雖無實我而立有情名想別者，有四種",
    "T31n1602_015:0555a28": "因：一為令言說易故、二順世間故、三令初學",
    "T31n1602_015:0555a29": "者離怖畏故、四為顯自他功德過失有差別",
    "T31n1602_015:0555b01": "故。復次若無我者，世間不應纔見形相率爾",
    "T31n1602_015:0555b02": "便起有情之覺，又亦不應思覺為先起諸作",
    "T31n1602_015:0555b03": "業。頌曰：",
    "T31n1602_015:0555b04": "率爾覺亂起，　　世間現可得，",
    "T31n1602_015:0555b05": "覺為先作業，　　有十種過失。",
    "T31n1602_015:0555b06": "論曰：率爾生覺：非證我因。何以故？錯亂覺心",
    "T31n1602_015:0555b07": "率爾而起，現可得故，如於女身起男子覺、於",
    "T31n1602_015:0555b08": "男子身起女人覺、杌起人覺、人起杌覺。又汝",
    "T31n1602_015:0555b09": "計我思覺為先起諸作業，有十種過。何等為",
    "T31n1602_015:0555b10": "十？頌曰：",
    "T31n1602_015:0555b11": "覺、我、因、功用、　　自在等各二，",
    "T31n1602_015:0555b12": "有因及無因，　　當知十種過。",
    "T31n1602_015:0555b13": "論曰：若汝執覺為因起諸作業，是即非我能",
    "T31n1602_015:0555b14": "起諸業。若我為因、思覺非因，是則應無思覺",
    "T31n1602_015:0555b15": "為先起諸作業。又若汝執以我為因能起作",
    "T31n1602_015:0555b16": "業，即應常起一切作業。若我非因，是即我無",
    "T31n1602_015:0555b17": "所作。又若汝執有餘因法能為因故起諸作",
    "T31n1602_015:0555b18": "業，即所計我無所造作。若更無因，即應常起",
    "T31n1602_015:0555b19": "一切作業。又若汝執由內功用能有所作，此",
    "T31n1602_015:0555b20": "亦如前有二種過失。又若汝執我於作業得",
    "T31n1602_015:0555b21": "自在者，即應常作一切所愛、不作不愛。若不",
    "T31n1602_015:0555b22": "自在，即非我相。如是已說空相及成立。今當",
    "T31n1602_015:0555b23": "顯示觀空真智所治薩迦耶見差別。頌曰：",
    "T31n1602_015:0555b24": "不審決、遍行、　　增益及無事、",
    "T31n1602_015:0555b25": "於事怖妄見，　　譬喻五應知。",
    "T31n1602_015:0555b26": "論曰：薩迦耶見當知五種。一不審事見，如於",
    "T31n1602_015:0555b27": "繩見蛇。二遍行見，謂染污意相應妄有身見，",
    "T31n1602_015:0555b28": "於一切時常隨行故，如於夢中見所受用。所",
    "T31n1602_015:0555b29": "以者何？猶如貧者於睡夢中自見受用可愛",
    "T31n1602_015:0555c01": "境界。如是愚夫未起真如正覺已來，常起妄",
    "T31n1602_015:0555c02": "計我見隨逐。三增益事見，猶如希望隨屬他",
    "T31n1602_015:0555c03": "女。四無實事見，猶如小兒見幻化事。五於事",
    "T31n1602_015:0555c04": "怖見，如人怖畏自畫藥叉。如是已說所治差",
    "T31n1602_015:0555c05": "別，今當顯示能治差別。頌曰：",
    "T31n1602_015:0555c06": "無體及遠離，　　除遣依三種，",
    "T31n1602_015:0555c07": "對治諸縛想，　　十六種差別。",
    "T31n1602_015:0555c08": "論曰：依止遍計所執等三種自體，如其次第",
    "T31n1602_015:0555c09": "立三種空：一無體空、二遠離空、三除遣空。",
    "T31n1602_015:0555c10": "又此三空對治諸縛諸想差別，有十六種。諸",
    "T31n1602_015:0555c11": "縛者有十四種相縛、麁重縛應知。一根縛；二",
    "T31n1602_015:0555c12": "有情互染縛；三所依縛，謂依器世間諸根流",
    "T31n1602_015:0555c13": "轉；四於智無智縛；五於境妄境縛；六後有愛",
    "T31n1602_015:0555c14": "縛；七無有愛縛；八執無因不平等因縛；九得",
    "T31n1602_015:0555c15": "上慢縛；十遍計所執自體執縛；十一諸法自",
    "T31n1602_015:0555c16": "體執縛；十二諸法遍智自體執縛；十三補特",
    "T31n1602_015:0555c17": "伽羅自體執縛；十四補特伽羅遍智執縛。諸",
    "T31n1602_015:0555c18": "想者，謂六種想縛。厭此想故，菩薩依空勤修",
    "T31n1602_015:0555c19": "念住令心解脫。云何名為六種想縛？謂依身",
    "T31n1602_015:0555c20": "受心法發起內想名初想縛；即依身等發起",
    "T31n1602_015:0555c21": "外想是名第二；即依身等起內外想是名第",
    "T31n1602_015:0555c22": "三；為欲度脫十方無量無數有情界故，發起",
    "T31n1602_015:0555c23": "大願修諸念住，此分別想是名第四；於身等",
    "T31n1602_015:0555c24": "境謂有智慧正觀察住，此分別想是名第五；",
    "T31n1602_015:0555c25": "於身等境謂有我人正觀住者，此分別想是",
    "T31n1602_015:0555c26": "名第六。又觀身等後後相成，有十一種想縛",
    "T31n1602_015:0555c27": "差別應知。何等十一？謂於身等起隨身等正",
    "T31n1602_015:0555c28": "觀察住，及於染淨二諦第一義中起分別想，",
    "T31n1602_015:0555c29": "名初想縛；即於染污第一義中起有作想，是",
    "T31n1602_015:0556a01": "名第二；即於清淨第一義中起無作想，是名",
    "T31n1602_015:0556a02": "第三；即於有作第一義中起流轉想，是名第",
    "T31n1602_015:0556a03": "四；即於無作第一義中起於常想，是名第五；",
    "T31n1602_015:0556a04": "即於流轉由苦變異故起於苦想，是名第六；",
    "T31n1602_015:0556a05": "即於常法起無變想，是名第七；即於流轉由",
    "T31n1602_015:0556a06": "生滅住異自相故，及由自相有變異故，起自",
    "T31n1602_015:0556a07": "相想，是名第八；即於有變無變染污清淨第",
    "T31n1602_015:0556a08": "一義中起能攝受一切法想，是名第九；即於",
    "T31n1602_015:0556a09": "染淨一切法所起染污清淨我所有想，是名",
    "T31n1602_015:0556a10": "第十；即於染污清淨諸法起於自體自相之",
    "T31n1602_015:0556a11": "想，是名第十一。菩薩摩訶薩於如是後後相",
    "T31n1602_015:0556a12": "成想縛差別及彼境界正觀察已，依止於空",
    "T31n1602_015:0556a13": "修諸念住令心解脫。若於如是諸妄想縛得",
    "T31n1602_015:0556a14": "解脫時，當知解脫一切想縛。",
    "T31n1602_015:0556a15": "十六空者，所謂內空、外空、內外空、大空、空空、",
    "T31n1602_015:0556a16": "勝義空、有為空、無為空、畢竟空、無初後空、無",
    "T31n1602_015:0556a17": "損盡空、性空、相空、一切法空、無性空、無性自",
    "T31n1602_015:0556a18": "性空。復次於此空境有六種愚無始流轉。何",
    "T31n1602_015:0556a19": "等為六？頌曰：",
    "T31n1602_015:0556a20": "自性與執著、　　不開解、失念、",
    "T31n1602_015:0556a21": "一切遍、一分，　　愚差別流轉。",
    "T31n1602_015:0556a22": "論曰：自性愚者，謂一切有情無始流轉無智",
    "T31n1602_015:0556a23": "自體。執著愚者，謂諸外道倒見相應所起無",
    "T31n1602_015:0556a24": "智。不開解愚者，謂無聞異生所起無智。失念",
    "T31n1602_015:0556a25": "愚者，謂有聞異生及諸聖者所起無智。一切",
    "T31n1602_015:0556a26": "遍愚者，謂諸異生於眾生空及與法空所起",
    "T31n1602_015:0556a27": "無智。一分愚者，謂聲聞等唯於法空所起無",
    "T31n1602_015:0556a28": "智。云何證得如是空理？謂由八種智。何等為",
    "T31n1602_015:0556a29": "八？頌曰：",
    "T31n1602_015:0556b01": "法住、求自心、　　住自心、除縛，",
    "T31n1602_015:0556b02": "怖、無二、染、淨，　　證得真空理。",
    "T31n1602_015:0556b03": "論曰：一法住智，謂依素怛纜等安立法門智。",
    "T31n1602_015:0556b04": "二求自心智，謂於順決擇分位尋自心智。三",
    "T31n1602_015:0556b05": "住自心智，謂於見道位證真如智。四除心縛",
    "T31n1602_015:0556b06": "智，謂於修道位對治障智。五怖行相應智，謂",
    "T31n1602_015:0556b07": "聖弟子智，怖畏流轉大苦惱故。六無二分別",
    "T31n1602_015:0556b08": "智，謂菩薩智，流轉寂滅過惡功德不分別故。",
    "T31n1602_015:0556b09": "七不善清淨智，謂有學智。八善清淨智，謂無",
    "T31n1602_015:0556b10": "學智。",
    "T31n1602_015:0556b11": "顯揚聖教論卷第十五"
}