{
    "X64n1260_026:0206c14": "列祖提綱錄卷第二十六",
    "X64n1260_026:0206c16": "武林十八澗理安禪寺住持婁東行悅集",
    "X64n1260_026:0206c17": "　　即入院日請開堂提綱",
    "X64n1260_026:0206c18": "箬庵問禪師金山入院開堂。神龍窟宅。古佛名藍。我",
    "X64n1260_026:0206c19": "二十世祖圓悟禪師重開正覺之場。十八高人打失",
    "X64n1260_026:0206c20": "鼻孔眼睛。一回徹證之地。洵江南之巨剎。誠衲子之",
    "X64n1260_026:0206c21": "寶坊。不勞彈指樓閣門開。無所希求風雲際合。據此",
    "X64n1260_026:0206c22": "位者顯示不言正令。導此機者激揚向上宗乘。明如",
    "X64n1260_026:0206c23": "杲日皎若太虗。一語歸宗千差坐斷。迴千百年既倒",
    "X64n1260_026:0206c24": "之瀾。挽今時世已隳之轍。直得臨濟有喝倒退三千。",
    "X64n1260_026:0207a01": "德山棒有無敢動著。抹過建化門。裂破囫圇句。風高",
    "X64n1260_026:0207a02": "浪湧。水沸波騰。正當恁麼時。且妙高已到寶所親登。",
    "X64n1260_026:0207a03": "剎影高揚誰遭毒手。劈開華嶽連天色。放出波濤動",
    "X64n1260_026:0207a04": "地雷。(謝詞不錄)復舉三聖開堂云。我逢人即出。出即不為",
    "X64n1260_026:0207a05": "人。興化云。我逢人即不出。出即便為人。師云。綱宗在",
    "X64n1260_026:0207a06": "握。正令當行。照用全提。拳踢相應。三聖興化是他臨",
    "X64n1260_026:0207a07": "濟的子。方敢向人天眾前激揚箇。事山僧要將二大",
    "X64n1260_026:0207a08": "老肝膽一時揭露擲向人前。莫有辨得者麼。有不犯",
    "X64n1260_026:0207a09": "之威乃能樹起屍之德。有不言之化始可成歃血之",
    "X64n1260_026:0207a10": "功。太平只用垂裳治。建土分疆列下風。",
    "X64n1260_026:0207a11": "磬山入院開堂。四十九年全成露布。末後一句曳尾",
    "X64n1260_026:0207a12": "靈龜。西天四七東土二三總是接響承虗。據實而論",
    "X64n1260_026:0207a13": "諸佛諸祖無出頭分。自古至今無語話分。翻轉劫初",
    "X64n1260_026:0207a14": "田地。撥開向上宗猷。突出頂[寧*頁]一機。顯示金剛正眼。",
    "X64n1260_026:0207a15": "臨濟三玄三要不消一劄。洞山五位君臣不直一唾。",
    "X64n1260_026:0207a16": "迴真風於既墜。續慧命於將殘。還他實地行來。自然",
    "X64n1260_026:0207a17": "有本可據。拈起也剷斷天(下人)命根。放下也振轉衲僧",
    "X64n1260_026:0207a18": "鼻孔。饒伊牙如劍樹口似血盆底到來。也須讓他一",
    "X64n1260_026:0207a19": "頭地。何故。綱宗在握寶劍橫揮。正印全提十方坐斷。",
    "X64n1260_026:0207a20": "莫有同明大機同徹大用為先師吐氣者麼。從前汗",
    "X64n1260_026:0207a21": "馬無人識。且要重論葢代功。復舉法燈禪師開堂。山",
    "X64n1260_026:0207a22": "僧卑志本欲深棲巖壑隱遁過時。柰緣先師有未了",
    "X64n1260_026:0207a23": "公案。出來為他了却。僧問如何是未了公案。燈打云",
    "X64n1260_026:0207a24": "祖禰不了殃及兒孫。僧云過在甚麼處。燈云過在我",
    "X64n1260_026:0207b01": "殃及你。師云。古人恁麼提持。要且未稱衲僧本色。豈",
    "X64n1260_026:0207b02": "知者箇門戶從來潑開。要避避不得。要諉諉不得。即",
    "X64n1260_026:0207b03": "如山僧今日領眾入此先磬山來。且道是隱遁過時",
    "X64n1260_026:0207b04": "耶出來了却耶。山僧却也不行棒。也不殃及大眾。一",
    "X64n1260_026:0207b05": "總既到者裏。誰敢不為先師竭力。若只平地上展演。",
    "X64n1260_026:0207b06": "佛法寧有今日。驀擲拄杖云。三十年後。莫道不與諸",
    "X64n1260_026:0207b07": "人舉似。結座云。諦觀法王法。法王法如是。下座。",
    "X64n1260_026:0207b08": "漏澤入院上堂。此日無問話者。師乃顧左右云。今日",
    "X64n1260_026:0207b09": "一眾可謂善說法要。何故。問如瓶瀉答似雲興。簇錦",
    "X64n1260_026:0207b10": "攢華牽來拽去。滿慈鶖子利智利能。共展奇猷各興",
    "X64n1260_026:0207b11": "神用。於宗乘中事天地懸殊。爭之不足讓之有餘。拈",
    "X64n1260_026:0207b12": "一機則機機普應。建一法則法法周圓。掀翻露布葛",
    "X64n1260_026:0207b13": "藤。決斷現成公案。何妨就荊棘為旃檀林。即瓦礫為",
    "X64n1260_026:0207b14": "黃金地。開四生門戶。作九有梯航。直教不蓄一粒不",
    "X64n1260_026:0207b15": "聚一莖。頓使天下衲僧箇箇飽齁齁地。繡湖南畔花",
    "X64n1260_026:0207b16": "滿郊堈。煙水城東春連雉堞。是處有慈氏。無門無善",
    "X64n1260_026:0207b17": "財。何必東涌西沒南涌北沒中涌邊沒。普天匝地。不",
    "X64n1260_026:0207b18": "動一毫頭。全成殊勝利。到者裏報不報之恩。助無為",
    "X64n1260_026:0207b19": "之治。亦非為分外事。且道法筵初啟法皷方聞。條令",
    "X64n1260_026:0207b20": "斬新一句又作麼生。快逢野老謳歌日。喜見嘉禾合",
    "X64n1260_026:0207b21": "穗生。",
    "X64n1260_026:0207b22": "玉林琇禪師報恩入院上堂。師卓拄杖云。去歲元公",
    "X64n1260_026:0207b23": "黃居士祈遠唐居士暨眾居士等要某舉揚此事。某",
    "X64n1260_026:0207b24": "以先師會下頗多精鍊之士。大膽小廝不妨暫時鈍",
    "X64n1260_026:0207c01": "置。誰知先師有讖云。不是我兮便是你。今日拓開潑",
    "X64n1260_026:0207c02": "天門戶。萬不可諉。眾檀護諸弟兄仍推向人前。不可",
    "X64n1260_026:0207c03": "囊藏被葢也。驀竪拄杖云。看看。乃橫云。不直前薦取。",
    "X64n1260_026:0207c04": "向門外打之遶。先師隱入某上座拄杖裏去也。復舉",
    "X64n1260_026:0207c05": "臨濟大師初住河北。謂普化克符二上座曰。我欲於",
    "X64n1260_026:0207c06": "此建立黃檗宗旨。汝二人成褫我。二人珍重下去。三",
    "X64n1260_026:0207c07": "日後普化上來云。和尚三日前道甚麼。濟便打。三日",
    "X64n1260_026:0207c08": "後克符上來云。和尚三日前打普化作甚麼。濟亦打。",
    "X64n1260_026:0207c09": "師云。臨濟大師眼孔太窄。欲立先宗止望那兩人成",
    "X64n1260_026:0207c10": "禠。某上座則不然。今欲於此建立先報恩宗旨。仰望",
    "X64n1260_026:0207c11": "大眾盡皆成褫我。若或擬議遲疑。各各自領三十棒。",
    "X64n1260_026:0207c12": "驀卓拄杖喝一喝下座。",
    "X64n1260_026:0207c13": "牧雲門禪師住破山興福入寺上堂。出山髮尚青。還",
    "X64n1260_026:0207c14": "山齒半落。入門仔細看。青山宛如昨。黃葉打頭來。高",
    "X64n1260_026:0207c15": "林風索索。馳騁不知休。當初悔行脚。昔有梵志出家",
    "X64n1260_026:0207c16": "白首而歸。鄰人見之曰。昔人尚存乎。梵志曰。吾猶昔",
    "X64n1260_026:0207c17": "人。非昔人也。鄰人愕然。非其言。大眾。鄰人只知百年",
    "X64n1260_026:0207c18": "一身。不知念念遷變新新不住。梵志雖知當體無常",
    "X64n1260_026:0207c19": "有變有滅。不知有不變者存於出家法中。尚欠一著。",
    "X64n1260_026:0207c20": "且如何是不變者。死生老病非他物。渴飲饑餐祇舊",
    "X64n1260_026:0207c21": "人。下座。",
    "X64n1260_026:0207c22": "弘覺忞禪師天童入院上堂。古殿洞開明同杲日。玲",
    "X64n1260_026:0207c23": "瓏八面寬若太虗。風送寶鐸聲搖。夢回家園春曉。一",
    "X64n1260_026:0207c24": "一脚跟下。重重樓閣門。太煞現成十分受用。因甚諸",
    "X64n1260_026:0208a01": "人到此排身不進入作無門。蓋緣執悋情存尚留觀",
    "X64n1260_026:0208a02": "聽。以致零星家寶自昧衣珠。苟能上無攀仰下絕己",
    "X64n1260_026:0208a03": "躳。一肩擔荷將來。赤手提持得去。則事出當然宛同",
    "X64n1260_026:0208a04": "本得。何勞三登九上。一任七縱八橫。便見大地全收",
    "X64n1260_026:0208a05": "十方坐斷。然後奮金剛杵。現自在身。向虎穴魔宮為",
    "X64n1260_026:0208a06": "人作主。坐浮幢王剎。轉大法輪。直得如明鏡當臺。千",
    "X64n1260_026:0208a07": "妖百怪莫能迯其影質。春風匝地。三草二木咸悉賴",
    "X64n1260_026:0208a08": "其栽培。正當恁麼時。貨舖初開。斬新條令一句作麼",
    "X64n1260_026:0208a09": "生道。但願東風齊著力。一時吹入我門來。起身云。道",
    "X64n1260_026:0208a10": "忞向緣薄福。自揣無能業。遁跡巖阿深藏愚拙。不意",
    "X64n1260_026:0208a11": "人天眼滅法社中虗。誼當諸位法兄。則又固為辭讓。",
    "X64n1260_026:0208a12": "所以古南和尚靈鷲大師與諸同門季昆在郡檀越",
    "X64n1260_026:0208a13": "一時把住驢脚生按牛頭。必欲道忞繼席先人高陞",
    "X64n1260_026:0208a14": "此座。深愧恩光過溢。況當象駕簇臨。今則祝聖開堂",
    "X64n1260_026:0208a15": "為眾演法。一期佛事幸已云周。敬回以上善緣用培",
    "X64n1260_026:0208a16": "巨嶽邊土。伏願一人有慶萬國咸寧。在筵群公觸目",
    "X64n1260_026:0208a17": "證無生之旨。現前知識普天建最勝之幢。有煩久立",
    "X64n1260_026:0208a18": "伏惟珍重。復據座云。昔日臨濟大師至滹沱河側住",
    "X64n1260_026:0208a19": "一小院名曰臨濟。座下亦有三百來眾。一日謂普化",
    "X64n1260_026:0208a20": "克符曰。我欲於此建立黃檗宗旨。你二人須成禠我。",
    "X64n1260_026:0208a21": "二人珍重下去。三日後普化上來。三日前和尚道甚",
    "X64n1260_026:0208a22": "麼。臨濟拈棒便打。三日後克符上來。和尚三日前因",
    "X64n1260_026:0208a23": "甚打普化。濟亦打。師云。一賓一主一挨一拶。生鐵鑄",
    "X64n1260_026:0208a24": "就鈍綱打成。建立黃檗宗旨。發明從上心髓。須是者",
    "X64n1260_026:0208b01": "般漢。但惜二人珍重下去。臨濟不與當下勦絕。致令",
    "X64n1260_026:0208b02": "後人向三日前三日後弄精魂。今日山僧路見不平。",
    "X64n1260_026:0208b03": "不免為伊勦絕去也。諸仁者。山僧亦欲於此建立天",
    "X64n1260_026:0208b04": "童宗旨。敢問諸人作麼生成禠山僧好。為復珍重下",
    "X64n1260_026:0208b05": "去耶。為復三日後上來耶。為復從東過西耶。為復默",
    "X64n1260_026:0208b06": "然良久耶。為復拂袖出堂耶。為復繞座三帀作女人",
    "X64n1260_026:0208b07": "拜耶。為復揚眉眴目竪指擎拳耶。為復掀倒法座喝",
    "X64n1260_026:0208b08": "散大眾耶。上來做處總不出弄精魂。畢竟作麼出隻",
    "X64n1260_026:0208b09": "手眼共山僧建立宗旨。會麼。鶴有九皐難翥翼。馬無",
    "X64n1260_026:0208b10": "千里謾追風。白槌。諦觀法王法。法王法如是。師下座。",
    "X64n1260_026:0208b11": "費隱容禪師住天童上堂。入大寶剎。登大法壇。吹大",
    "X64n1260_026:0208b12": "法螺。擊大法皷。演大法義。顯揚臨濟宗猷。提持向上",
    "X64n1260_026:0208b13": "一路。指蹤則萬別千差。透脫固一字也。無到者裏先",
    "X64n1260_026:0208b14": "師面目現在。太白風規猶古。所以法隨法行。法幢隨",
    "X64n1260_026:0208b15": "處建立。遇緣即宗。隨處作主。摧邪挽正。據真鋤偽。直",
    "X64n1260_026:0208b16": "得四海沸騰五嶽起舞。佛祖於時歡呼。龍象自此奔",
    "X64n1260_026:0208b17": "馳。乃至若貴若賤是聖是凡。四眾普集俱在一處。人",
    "X64n1260_026:0208b18": "天交接兩得相見。都教箇箇機契單傳。人人悟同本",
    "X64n1260_026:0208b19": "得。然則即此大寶剎大法壇。鐘皷喧天法雷震地。靈",
    "X64n1260_026:0208b20": "山勝會宛然見。深沐皇恩不等閒。",
    "X64n1260_026:0208b21": "石奇雲禪師雪竇開堂日陞座云。當陽一著獨露無",
    "X64n1260_026:0208b22": "遮。八面玲瓏十方軒豁。明眼作證豈敢囊藏。直得瓊",
    "X64n1260_026:0208b23": "樓玉殿百草頭上全彰。千丈報身瓦礫堆邊頓現。塵",
    "X64n1260_026:0208b24": "塵爾剎剎爾。突出無位真人。發明現成公案。直饒三",
    "X64n1260_026:0208c01": "世諸佛歷代老古錐到來。箇箇退身有分。正當恁麼",
    "X64n1260_026:0208c02": "時如何。水歸大海波濤靜。雲到蒼梧氣象閒。",
    "X64n1260_026:0208c03": "浮石賢禪師報恩入院上堂。假使頂戴經塵劫。身為",
    "X64n1260_026:0208c04": "床座遍三千。若不傳法度眾。生畢竟無能報恩者。擲",
    "X64n1260_026:0208c05": "下拂曰。新報恩今傳法了也。大眾一時擔荷。",
    "X64n1260_026:0208c06": "載住入院提綱",
    "X64n1260_026:0208c07": "雲峰悅禪師載住雲峰上堂。古者道。風動心搖樹。雲",
    "X64n1260_026:0208c08": "生性起塵。若明今日事。昧却本來人。今日事且置。作",
    "X64n1260_026:0208c09": "麼生是本來人。良久云。鶴有九臯難翥翼。馬無千里",
    "X64n1260_026:0208c10": "謾追風。珍重。",
    "X64n1260_026:0208c11": "棲賢舜禪師南康守因私忿民其衣。後仁宗勅賜依",
    "X64n1260_026:0208c12": "舊為僧。特旨載住棲賢。入院上堂。無端被譖枉遭迍。",
    "X64n1260_026:0208c13": "半載有餘作俗人。今日載歸三峽寺。幾多歡喜幾多",
    "X64n1260_026:0208c14": "嗔。",
    "X64n1260_026:0208c15": "佛眼遠禪師知府錢公奏請載住褒禪上堂。君命重",
    "X64n1260_026:0208c16": "宣降薛蘿。不容靜處薩婆訶。襴衫席帽寒酸甚。又向",
    "X64n1260_026:0208c17": "人前唱哩囉。哩哩囉。拍一拍。囉哩囉。又拍一拍云。去",
    "X64n1260_026:0208c18": "年梅。今歲柳。顏色馨香依舊。人漸老。水長流。無心道",
    "X64n1260_026:0208c19": "合頭。下座。",
    "X64n1260_026:0208c20": "大慧杲禪師載住徑山入院上堂。古人道。去去實不",
    "X64n1260_026:0208c21": "去。途中好善為。來來實不來。路上莫虧危。敢問大眾。",
    "X64n1260_026:0208c22": "既不去。善為箇甚麼。既不來。有甚麼虧危。妙喜離徑",
    "X64n1260_026:0208c23": "山十八年。今日歸來。亦不見有善為。亦不見有虧危。",
    "X64n1260_026:0208c24": "三門依舊向南開。為甚麼如此。良久云。而今四海清",
    "X64n1260_026:0209a01": "如鏡。行人莫與路為讎。",
    "X64n1260_026:0209a02": "應菴華禪師載住歸宗入院上堂。大道無方所。從容",
    "X64n1260_026:0209a03": "寰海間。幾思歸隱處。安樂在廬山。如是也周旋舊日",
    "X64n1260_026:0209a04": "家風。豈敢妄更途轍。再禮耶舍相好。重瞻拭眼慈容。",
    "X64n1260_026:0209a05": "祇要聲和響順形直影端。所以道。拈起也天回地轉。",
    "X64n1260_026:0209a06": "應須拱手歸降。放下也草偃風行。必合全身遠害。在",
    "X64n1260_026:0209a07": "彼在此本無間然。一去一來豈有二相。雖然。猶是業",
    "X64n1260_026:0209a08": "識茫茫。且風恬浪靜一句作麼生道。雲靜日月正。雪",
    "X64n1260_026:0209a09": "晴天地春。",
    "X64n1260_026:0209a10": "愚庵及禪師載住徑山。山僧隨緣受報。濫此承乏坐",
    "X64n1260_026:0209a11": "嬰宿障。誓欲投閒。茲承監察御史太尉柱國丞相不",
    "X64n1260_026:0209a12": "忘靈山付囑。協心削牘。復任住持。難為迴避。只得免",
    "X64n1260_026:0209a13": "循舊例陞於此座。虔爇寶香祝延今上皇帝聖壽萬",
    "X64n1260_026:0209a14": "安。皇后齊年。太子千秋。文武官班同增祿筭。欽願皇",
    "X64n1260_026:0209a15": "圖永固帝道遐昌。武偃文修河清海晏。風調雨順物",
    "X64n1260_026:0209a16": "阜民康。便恁麼散去。一期事畢寧不盡善盡美。更教",
    "X64n1260_026:0209a17": "山僧說箇什麼即得。且山僧雖離此山恰恰二年。朝",
    "X64n1260_026:0209a18": "夕與諸人眉毛廝結。行則與諸人同行。坐則與諸人",
    "X64n1260_026:0209a19": "同坐。覓一絲毫隔礙底道理了不可得。此日歸來依",
    "X64n1260_026:0209a20": "然只是舊時人。不改舊時行履處。所以道。往復無際",
    "X64n1260_026:0209a21": "動靜一源。去來不以象。動靜不以心。覓一絲毫動靜",
    "X64n1260_026:0209a22": "去來之相了不可得。若信得及。便好各各安家樂業。",
    "X64n1260_026:0209a23": "恢張祖父田園。吹無孔笛唱太平歌。驅逐文殊普賢。",
    "X64n1260_026:0209a24": "走使觀音勢至。於一毫端見寶王剎。坐微塵裏轉大",
    "X64n1260_026:0209b01": "法輪。任運優游隨緣自在。雖然如是。若衲僧分上。要",
    "X64n1260_026:0209b02": "且未夢見他汗臭氣在。豈不見江西馬大師昔日令",
    "X64n1260_026:0209b03": "西堂智藏馳書到當山大覺欽禪師。大覺開緘見一",
    "X64n1260_026:0209b04": "圓相。索筆於圓相中點一點。可謂龍驤虎驟玉轉珠",
    "X64n1260_026:0209b05": "回。好手手中呈好手。紅心心裏中紅心。因甚南陽忠",
    "X64n1260_026:0209b06": "國師却道欽師猶被馬師惑。後來雪竇道。徑山被惑",
    "X64n1260_026:0209b07": "且置。若將呈似國師。別作箇什麼伎倆免被惑去。敢",
    "X64n1260_026:0209b08": "謂天下老和尚各具金剛眼睛。廣作神通變化。還免",
    "X64n1260_026:0209b09": "得麼。雪竇見處也要諸人共知。即者馬師當時畫出",
    "X64n1260_026:0209b10": "早是惑了也。且道雪竇與麼批判還能自免也無。山",
    "X64n1260_026:0209b11": "僧今日因齋慶讚舉似諸人。以拂子折圓相云。莫有",
    "X64n1260_026:0209b12": "不受惑者麼。喝一喝。復舉應庵和尚載住歸宗上堂。",
    "X64n1260_026:0209b13": "舉南禪師出城還山有頌示眾云。去日一溪流水送。",
    "X64n1260_026:0209b14": "回時滿谷白雲迎。一身去住非去住。二物無情似有",
    "X64n1260_026:0209b15": "情。應庵道。南禪師好則好。只是愛便宜。歸宗亦有一",
    "X64n1260_026:0209b16": "頌舉似大眾。去時冐雨連宵去。回時帶水又拖泥。自",
    "X64n1260_026:0209b17": "怪一生無定力。尋常多被業風吹。愚庵今日載住徑",
    "X64n1260_026:0209b18": "山。亦有一頌舉似大眾。去日應須償宿債。回時宿債",
    "X64n1260_026:0209b19": "本來空。山上鯉魚打[跳-兆+孛]跳。一國之師展笑容。",
    "X64n1260_026:0209b20": "弘覺忞禪師載住天童入院上堂。潑天門戶開張。千",
    "X64n1260_026:0209b21": "聖仰攀不及。廣大家風浩浩。含靈依蔭何窮。所以從",
    "X64n1260_026:0209b22": "上先德莫不蔭茲長育群萌。王有三界。禠成佛祖。流",
    "X64n1260_026:0209b23": "出萬宗。其柰草庵止宿人。多門外周遊者眾。遂使弘",
    "X64n1260_026:0209b24": "規罔紹大業就荒。眾中莫有法王真子克咸厥家者",
    "X64n1260_026:0209c01": "麼。出眾相見。眾問話次。又一僧出。師拈拄杖便打。復",
    "X64n1260_026:0209c02": "喝一喝。須知海嶽歸明主。未信乾坤別有天。卓拄杖",
    "X64n1260_026:0209c03": "下座。",
    "X64n1260_026:0209c04": "當晚小參提綱",
    "X64n1260_026:0209c05": "圓悟勤禪師蔣山寺小參。相逢不拈出。舉意便知有。",
    "X64n1260_026:0209c06": "萬人眾前顯顢頇。不是目前機。亦非目前事。三千里",
    "X64n1260_026:0209c07": "外納敗闕。直得盡乾坤大地無絲毫法可當情。靜悄",
    "X64n1260_026:0209c08": "悄地絕誵訛。千聖不敢擬議。致之諸佛頂[寧*頁]上。到者",
    "X64n1260_026:0209c09": "裏更說什麼行棒行喝論正論偏。有語有默絕玄絕",
    "X64n1260_026:0209c10": "妙。雙放雙收同死同生。向窠窟裏作活計。正當恁麼",
    "X64n1260_026:0209c11": "時。且作麼生參究。且作麼生捉摸。作麼生弄拈。作麼",
    "X64n1260_026:0209c12": "生證入。若有一絲頭伎倆去。便見神見鬼。更不作一",
    "X64n1260_026:0209c13": "絲頭伎倆。未免墮在無事界。裏箇事如壺公瓢中自",
    "X64n1260_026:0209c14": "有天地日月。所以雪峰和尚道。盡大地撮來如粟米",
    "X64n1260_026:0209c15": "粒大。又道盡大地是沙門一隻眼。鹽官又道。虗空為",
    "X64n1260_026:0209c16": "皷須彌為槌。什麼人打得。南泉道。王老師不打者破",
    "X64n1260_026:0209c17": "皷。法眼道。王老師不打。玄沙道。深山巖崖千年萬年。",
    "X64n1260_026:0209c18": "無人到處還有佛法也無。雲門大師道。日裏來去日",
    "X64n1260_026:0209c19": "裏辨人。忽然教夜中取箇物。無日月燈不曾到處。作",
    "X64n1260_026:0209c20": "麼生取。似此若不通透。有纖毫隔礙。則如山如嶽。或",
    "X64n1260_026:0209c21": "若盡情透得。要行便行。更疑什麼。雖然如是。直須是",
    "X64n1260_026:0209c22": "真實到者田地始得。向萬丈懸崖處撒手。百尺竿頭",
    "X64n1260_026:0209c23": "進步。且道此事畢竟如何委悉。撞著道伴交肩過。君",
    "X64n1260_026:0209c24": "向瀟湘吾向秦。下座。",
    "X64n1260_026:0210a01": "大慧杲禪師住徑山當晚小參。大道只在目前。要且",
    "X64n1260_026:0210a02": "目前難覩。欲識大道真體。不離聲色言語。舉起拂子",
    "X64n1260_026:0210a03": "云。者箇是色。擊禪床云。者箇是聲。山僧只今口吧吧",
    "X64n1260_026:0210a04": "地是言語。那箇是大道真體。喝一喝云。即此見聞非",
    "X64n1260_026:0210a05": "見聞。無餘聲色可呈君。箇中若了全無事。體用無妨",
    "X64n1260_026:0210a06": "分不分。若也分去。雨下地上濕。天晴日頭出。小盡二",
    "X64n1260_026:0210a07": "十九。大盡三十日。若也不分。金剛與土地揩背。一擦",
    "X64n1260_026:0210a08": "骨出。復云。古者道。末後一句始到牢關。把斷要津不",
    "X64n1260_026:0210a09": "通凡聖。作麼生是末後一句。良久云。且莫說夢。拍禪",
    "X64n1260_026:0210a10": "床下座。",
    "X64n1260_026:0210a11": "雪巖欽禪師住道林當晚小參。濟北之道出乎平常。",
    "X64n1260_026:0210a12": "語默動靜脫體全彰。三玄三要松直棘曲。四賓四主",
    "X64n1260_026:0210a13": "鳧短鶴長。所以老圓悟於諸佛出身處道。薰風自南",
    "X64n1260_026:0210a14": "來。殿閣生微涼。帶累妙喜打失鼻孔徧界難藏。山蒼",
    "X64n1260_026:0210a15": "蒼。水茫茫。無朕迹。絕承當。竹籬茅舍江村外。遠浦歸",
    "X64n1260_026:0210a16": "帆挂夕陽。復舉麻谷訪。臨濟問。大悲千手眼阿那箇",
    "X64n1260_026:0210a17": "是正眼。速道速道。谷拽濟下禪床却坐。濟起云不審。",
    "X64n1260_026:0210a18": "谷擬議。濟拽谷下禪床却坐。谷便出。師拈云。二大老",
    "X64n1260_026:0210a19": "恁麼激揚。雖則百千手眼一時俱露。又爭免得箇二",
    "X64n1260_026:0210a20": "俱瞎漢。且道還有檢點得出底麼。瞎。",
    "X64n1260_026:0210a21": "住光孝云。佛法本無多子。堂堂日用之間。只因自信",
    "X64n1260_026:0210a22": "不及。却於易處艱難。今夜不免作此方便。為諸人豁",
    "X64n1260_026:0210a23": "開戶牖拶碎疑團。擊拂子云。星在稱兮不在盤。復舉",
    "X64n1260_026:0210a24": "雲門大師示眾聞聲悟道話。拈云。跛脚阿師。撫憐愛",
    "X64n1260_026:0210b01": "子。動是倒腹傷腸。只是做造忽忙。帶些粘牙綴齒。欽",
    "X64n1260_026:0210b02": "上座則不然。聞聲悟道。見色明心。卓拄杖云。家家觀",
    "X64n1260_026:0210b03": "世音。",
    "X64n1260_026:0210b04": "住仰山云。佛法徧在一切處。豈間七閩二浙。江東江",
    "X64n1260_026:0210b05": "西無過。只是一箇夜暗晝明春寒秋熱而已。就中忽",
    "X64n1260_026:0210b06": "有通方上士在背地裏拍手一下咳嗽一聲道。長老",
    "X64n1260_026:0210b07": "將謂你來自冷泉亭上。必新言語。必異見聞。元來伎",
    "X64n1260_026:0210b08": "倆也只恁麼。拍頰一下云。仰山罪過。復舉僧問先仰",
    "X64n1260_026:0210b09": "山。法身還解說法也無。山云。我說不得。別有一人說",
    "X64n1260_026:0210b10": "得。僧云說得底在什麼處。仰山推出枕子。溈山聞得",
    "X64n1260_026:0210b11": "云。寂子用劍刃上事。師拈云。法身說法。已於問處流",
    "X64n1260_026:0210b12": "通。推出枕子。也只是箇信受奉行。溈山老漢用劍刃",
    "X64n1260_026:0210b13": "上事。雖曰列段分科。若是正文。敢道不事落處。",
    "X64n1260_026:0210b14": "元叟端禪師住中天竺云。一切諸法本無自性。亦無",
    "X64n1260_026:0210b15": "生性。菩提涅槃等名從淨法中得。貪瞋愛取等名從",
    "X64n1260_026:0210b16": "穢法中得。靜穢兩邊俱莫依怙。但有空名。名字亦無。",
    "X64n1260_026:0210b17": "三藏十二分種種名言種種句義。總不出此箇元由。",
    "X64n1260_026:0210b18": "所以古聖有言。若心想所思出生諸法虗假皆不實。",
    "X64n1260_026:0210b19": "心尚無有。云何出生諸法。如人取聲安置篋中。又如",
    "X64n1260_026:0210b20": "吹網欲令氣滿。此是諦實之說。若以為實。大錯了也。",
    "X64n1260_026:0210b21": "開山寶掌和尚年一千七十二歲。三藏五乘十二分",
    "X64n1260_026:0210b22": "種種名言種種句義。靡不練磨靡不究竟。後於梁武",
    "X64n1260_026:0210b23": "城中得遇缺齒老胡。方乃頓明大法。不是容易。直須",
    "X64n1260_026:0210b24": "仔細。復舉寶掌和尚偈云。梁武遇導師。參禪了心地。",
    "X64n1260_026:0210c01": "飄飄二浙游。更盡佳山水。師亦說偈云。參禪只要了",
    "X64n1260_026:0210c02": "心地。心地了時諸法空。南山昨夜日卓午。白額咬殺",
    "X64n1260_026:0210c03": "焦尾蟲。",
    "X64n1260_026:0210c04": "楚石琦禪師住天寧當晚小參。舉同安丕和尚因僧",
    "X64n1260_026:0210c05": "問如何是和尚家風。安云。金鷄抱子離霄漢。玉兔懷",
    "X64n1260_026:0210c06": "胎入紫微。僧云忽遇客來將何祗待。安云。金果早朝",
    "X64n1260_026:0210c07": "猿摘去。玉華晚後鳳銜來。師云。正偏回互不犯鋒鋩。",
    "X64n1260_026:0210c08": "問答縱橫性明尊貴。同安老人慣得其便。或有人問",
    "X64n1260_026:0210c09": "天寧如何是和尚家風。向道鉢盂饙子。忽遇客來將",
    "X64n1260_026:0210c10": "何祗待。飯後一盃茶。且道與古人是同是別。",
    "X64n1260_026:0210c11": "住本覺云。眼裏著沙不得。耳裏著水不得。恁麼來者",
    "X64n1260_026:0210c12": "不向一人。眼裏著得須彌山。耳裏著得大海水。恁麼",
    "X64n1260_026:0210c13": "去者不背一人。無言處演言。無事處成事。無佛處作",
    "X64n1260_026:0210c14": "佛。無生處度生。卷舒立方外乾坤。縱橫挂域中日月。",
    "X64n1260_026:0210c15": "得失俱喪是非杳忘。撥轉向上關。[翟*支]瞎頂門眼。拋却",
    "X64n1260_026:0210c16": "空王殿。卸下本來衣。猶未是衲僧受用處。還委悉麼。",
    "X64n1260_026:0210c17": "家無小使不成君子。復舉智者詮和尚示眾云。要扣",
    "X64n1260_026:0210c18": "玄關。須是有節操極慷慨。斬得釘截得鐵。硬剝剝地",
    "X64n1260_026:0210c19": "漢始得。若是畏刀避箭之徒。看即有分。師云。大小智",
    "X64n1260_026:0210c20": "者用盡自己心。笑破他人口。壽山別無奇特。朝晨熱",
    "X64n1260_026:0210c21": "水洗面。黃昏脫襪打睡。大海從魚躍。長空任鳥飛。",
    "X64n1260_026:0210c22": "住光孝舉臨濟四喝話畢。師便喝云。且道者一喝落",
    "X64n1260_026:0210c23": "在什麼處。為復是金剛王寶劍。為復是踞地獅子。為",
    "X64n1260_026:0210c24": "復是探竿影草。為復是一喝不作一喝用。試辨看。若",
    "X64n1260_026:0211a01": "辨不出。報恩與你註破。金剛王劍目前可騐。擬議不",
    "X64n1260_026:0211a02": "來墮坑落塹。踞地獅子直下便是。打破髑髏拈却牙",
    "X64n1260_026:0211a03": "齒。探竿影草好也不好。左手扶起右手推倒。有時一",
    "X64n1260_026:0211a04": "喝不作喝用。大小臨濟只管說夢。便與麼會。猶欠一",
    "X64n1260_026:0211a05": "喝在。喝一喝。",
    "X64n1260_026:0211a06": "恕中慍禪師靈巖當晚小參。靈巖峭絕。到者應難。已",
    "X64n1260_026:0211a07": "到者享用安然。未到者竛竮孤露。孤露底正好踏步",
    "X64n1260_026:0211a08": "向前。享用底更須退步就己。所以道事無一向。有時",
    "X64n1260_026:0211a09": "翻頭作尾。有時翻尾作頭。收放縱橫寧存軌轍。摩竭",
    "X64n1260_026:0211a10": "掩室毗耶杜詞。雖曰正令全提。要且未臻其極。山僧",
    "X64n1260_026:0211a11": "今夜入門之始聚首之初。與汝諸人約法三章。第一",
    "X64n1260_026:0211a12": "不得起佛見。第二不得起法見。第三不得道不起佛",
    "X64n1260_026:0211a13": "見法見。若也依而行之。管取眉毛廝結。驀拈拄杖云。",
    "X64n1260_026:0211a14": "明眼漢。沒窠臼。高高處觀之不足。低低處平之有餘。",
    "X64n1260_026:0211a15": "卓拄杖。鐵牛不喫欄邊草。直向須彌頂上眠。",
    "X64n1260_026:0211a16": "住瑞巖云。瑞巖山中阿練若。堂殿玲瓏絕點塵。昔日",
    "X64n1260_026:0211a17": "暫游今載到。到來只是舊時人。既是舊時人。且說舊",
    "X64n1260_026:0211a18": "時話。山川秀發。龍象駢填。人境宛然如昔。風光不減",
    "X64n1260_026:0211a19": "當時。顯揚少室徽猷。揭示靈山奧旨。無絲毫同相。無",
    "X64n1260_026:0211a20": "絲毫異相。全體是箇金剛正體。全體是箇大解脫門。",
    "X64n1260_026:0211a21": "全體是箇華藏世界海。是以從上老宿競出頭來激",
    "X64n1260_026:0211a22": "揚鏗鏘。只要各各當人明自本心見自本性。高聳人",
    "X64n1260_026:0211a23": "天壁立萬仞。睦州和尚云。汝等諸人還得箇入頭處",
    "X64n1260_026:0211a24": "也未。若未得箇入頭。須得箇入頭。若得箇入頭。不得",
    "X64n1260_026:0211b01": "孤負老僧。玄沙和尚云。我若舉揚宗教。法堂前草深",
    "X64n1260_026:0211b02": "一丈。二大老一人牢關把斷水泄不通。一人入草求",
    "X64n1260_026:0211b03": "人拖泥帶水。正眼觀來總是無風起浪。殊不知者條",
    "X64n1260_026:0211b04": "通天活路千聖共行萬靈同徹。不離真際建一切法。",
    "X64n1260_026:0211b05": "不壞假名而說實相。拈拄杖。者箇是假名。那箇是實",
    "X64n1260_026:0211b06": "相。卓拄杖。實相假名一擊百雜碎了也。咄咄咄。力口",
    "X64n1260_026:0211b07": "希。驢前馬後。莫亂針錐。南泉偏要斬猫兒。復舉當山",
    "X64n1260_026:0211b08": "開山空照祖師甞於室中自呼應云。主人翁。諾。惺惺",
    "X64n1260_026:0211b09": "著。他時後日莫受人瞞。諾諾。師拈云。祖師弄者一解。",
    "X64n1260_026:0211b10": "可謂超今邁古。然只作得看家兒子。山僧向者裏著",
    "X64n1260_026:0211b11": "一隻眼。非獨紹續箕裘。直要衡樓跨竈。會麼。電光莫",
    "X64n1260_026:0211b12": "及。石火難追。兔徑非大象之所游。雞粟豈鳳凰之啗",
    "X64n1260_026:0211b13": "啄。喝一喝。",
    "X64n1260_026:0211b14": "月江印禪師住育王晚參。寶劍出匣誰敢嬰鋒。明鏡",
    "X64n1260_026:0211b15": "當臺舉無遺照。雪峰杓頭邊舀一千五百人善知識。",
    "X64n1260_026:0211b16": "只好無佛處稱尊。妙喜竹篦下打翻(萬七)千指衲僧。僅",
    "X64n1260_026:0211b17": "免死水裡浸殺。山僧素非建大將旗皷手段。又無青",
    "X64n1260_026:0211b18": "天白日轟霹靂之機。只是近離清苕。過了三江九堰。",
    "X64n1260_026:0211b19": "到得古鄮山中。直是眼不見鼻孔。此際更深夜靜月",
    "X64n1260_026:0211b20": "白風清。不免唱箇脫空歌子。使現前一眾與我中峰",
    "X64n1260_026:0211b21": "老祖兩得相見。赤日晒來乾絡索。秋風吹起又新鮮。",
    "X64n1260_026:0211b22": "幾向江邊問消息。鷺鷥踏却釣魚船。喝一喝。復舉首",
    "X64n1260_026:0211b23": "山和尚示眾云。咄哉巧女兒。攛梭不解織。貪看鬬鷄",
    "X64n1260_026:0211b24": "人。水牛也不識。又云。咄哉拙郎君。巧妙無人識。打破",
    "X64n1260_026:0211c01": "鳳林關。著靴水上立。師云。二人同心。其義斷金。前住",
    "X64n1260_026:0211c02": "當山此庵和尚拈云。總有來處。拈拄杖云。上大人。丘",
    "X64n1260_026:0211c03": "乙己。化三千。七十士。師云。唵齒臨唵部臨莎訶。",
    "X64n1260_026:0211c04": "天目禮禪師鴈山入院小參。法不孤起仗境方生。境",
    "X64n1260_026:0211c05": "既不存法從何立。龍湫瀉千尋瀑布且不是境。鴈峰",
    "X64n1260_026:0211c06": "聳萬丈高寒且不是法。明眼衲僧到者裏合作麼生。",
    "X64n1260_026:0211c07": "直饒倜儻分明。山僧棒折也未放在。何故。殺人刀活",
    "X64n1260_026:0211c08": "人劍。復舉高亭參德山。德山隔江招手。高亭便乃橫",
    "X64n1260_026:0211c09": "趨。諸方盡道水空相照啐啄同時。有甚交涉。要見德",
    "X64n1260_026:0211c10": "山高亭麼。便下座。",
    "X64n1260_026:0211c11": "入院小參。宗鏡堂前拂袖。千聖不擕。福泉山裏藏身。",
    "X64n1260_026:0211c12": "萬緣寢息。峰回路轉。火冷雲寒。草沒松楸。苔封古屋。",
    "X64n1260_026:0211c13": "堪笑魯祖面壁。牆壍不牢。秘魔擎叉。戈鋌自亂。是則",
    "X64n1260_026:0211c14": "損己為人。遭人檢點。且道思大居南嶽。亮公隱西山。",
    "X64n1260_026:0211c15": "是為人不為人。良久云。萬古碧潭空界月。再三撈摝",
    "X64n1260_026:0211c16": "始應知。復舉投子因僧問。和尚住此山有何境界。投",
    "X64n1260_026:0211c17": "子云丫鬟女子白頭絲。師頌云。住山境界問如何。女",
    "X64n1260_026:0211c18": "子雙鬟鬢已皤。覿面不逢休更會。白雲飛過舊山阿。",
    "X64n1260_026:0211c19": "愚庵及禪師淨慈入院小參。馬祖百丈已前無住持",
    "X64n1260_026:0211c20": "事。道人相尋於空閒寂寞之濵。其後雖有住持。王臣",
    "X64n1260_026:0211c21": "尊禮為人天師。今則不然。挂名官府如有戶籍之民。",
    "X64n1260_026:0211c22": "此晦堂不赴大溈之招而致斯語。觀此則知住持之",
    "X64n1260_026:0211c23": "道那時已是不堪著眼了也。更教看著今時做處。也",
    "X64n1260_026:0211c24": "好慙惶煞人。明教謂住持者持其法使之永住而不",
    "X64n1260_026:0212a01": "滅。所以法隨法行。法幢隨處建立。永嘉道。建法幢。立",
    "X64n1260_026:0212a02": "宗旨。明明佛勅曹溪是。世降俗末名存實亡。大法凋",
    "X64n1260_026:0212a03": "瘵無甚今日。山僧道慙涼薄行愧荒疎。誓欲深藏巖",
    "X64n1260_026:0212a04": "壑隱遯過時悞蒙柱國丞相不忘靈山付囑遠勞使",
    "X64n1260_026:0212a05": "命。推輓來此住持。是猶使蚊負山。螳螂怒臂以當車",
    "X64n1260_026:0212a06": "轍。却不似法燈和尚道。為緣先師有未了公案。出來",
    "X64n1260_026:0212a07": "為他了却。所謂王臣尊禮為人天師。建法幢。立宗旨。",
    "X64n1260_026:0212a08": "則吾豈敢。雖然。南屏勝地。衲子淵藪。人能弘道。非道",
    "X64n1260_026:0212a09": "弘人。佛運垂秋。宗綱委地。冀諸勝眾勠力匡持弘贊",
    "X64n1260_026:0212a10": "法社。驀拈拄杖。你有拄杖子與你拄杖子。你無拄杖",
    "X64n1260_026:0212a11": "子我奪却你拄杖子。卓拄杖云。三汲浪高魚化龍。癡",
    "X64n1260_026:0212a12": "人猶戽夜塘水。復舉德山小參不答話公案。法眼益",
    "X64n1260_026:0212a13": "云大小德山話作兩橛。圓明密云大小德山龍頭蛇",
    "X64n1260_026:0212a14": "尾。雪竇拈云。二尊宿雖善截長補短捨重從輕。要見",
    "X64n1260_026:0212a15": "德山老漢亦未可在。何故。殊不知德山握閫外之威",
    "X64n1260_026:0212a16": "權。有當斷不斷不招其亂底劍。諸人要識新羅僧麼。",
    "X64n1260_026:0212a17": "只是撞著露柱底瞎漢。師云。者箇公案諸方老宿每",
    "X64n1260_026:0212a18": "至小參未甞不拈出註解一上。雖則各資一路。未免",
    "X64n1260_026:0212a19": "所見不同互有得出。法眼云話作兩橛。易分雪裏粉。",
    "X64n1260_026:0212a20": "難辨墨中煤。圓明云龍頭蛇尾。只見波濤湧。不見海",
    "X64n1260_026:0212a21": "龍宮。雪竇道德山握閫外之威權。有當斷不斷不招",
    "X64n1260_026:0212a22": "其亂底劍。正是扶強不扶弱。殊不知大小德山當斷",
    "X64n1260_026:0212a23": "不斷自招其亂。諸人要識者僧麼。鷂子過新羅。",
    "X64n1260_026:0212a24": "列祖提綱錄卷第二十六"
}