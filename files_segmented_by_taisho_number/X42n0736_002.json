{
    "X42n0736_002:0626b21": "四分律鈔批卷第二本",
    "X42n0736_002:0626b22": "江東杭州華嚴寺沙門　大覺　撰",
    "X42n0736_002:0626b23": "第十隨文判釋者。就中分四。第一釋序。第二略釋三",
    "X42n0736_002:0626b24": "十篇名。第三釋十門。第四廣釋三十篇之義。於第一",
    "X42n0736_002:0626c01": "釋序中。又分為三段。第一從初戒德難思下至群籍",
    "X42n0736_002:0626c02": "息唱來。明其三學相形優劣不等義。第二從自大師",
    "X42n0736_002:0626c03": "在世下至同異區別來。明其師資傳法興替所由義。",
    "X42n0736_002:0626c04": "第三從自非統教意之廢興下。明其除疑決滯撰結",
    "X42n0736_002:0626c05": "今文。謂正序此鈔之意義也。於此三段之中。更分為",
    "X42n0736_002:0626c06": "二。從初至遺風無替來明其是。二從逮于像季下則",
    "X42n0736_002:0626c07": "明其非。兩段不同。今即是初。",
    "X42n0736_002:0626c08": "夫戒德者。夫是發語之端也。又云。凡言夫者。下薀深",
    "X42n0736_002:0626c09": "旨也。而戒是因。而德是果由。先能持戒。即是其因。",
    "X42n0736_002:0626c10": "當知招樂報。是得其果。故云戒德。故持地云。三十二",
    "X42n0736_002:0626c11": "相無差別因。皆持戒所得。故稱戒德。德即得也。亦云",
    "X42n0736_002:0626c12": "為物所稱曰德。欲顯佛弟子若能持戒。外有善聲。內",
    "X42n0736_002:0626c13": "除煩惱。名之為德。又云戒者眾善所依。故稱德也。又",
    "X42n0736_002:0626c14": "酬功曰德。由今有無作戒體集在身。集生眾行。當來",
    "X42n0736_002:0626c15": "必招解脫之果。果酬今因。故曰德也。又德者。字統云。",
    "X42n0736_002:0626c16": "外德於人。內德於己。常無所失。故謂之德。今明猶戒",
    "X42n0736_002:0626c17": "施造有其軌。能得一切諸行成就。故曰德也。故遺教",
    "X42n0736_002:0626c18": "經云。若無此戒。諸善功德皆不得生。故知有戒。即生",
    "X42n0736_002:0626c19": "功德。故曰戒德。自意云。但諸經論嘆戒文多。戒為萬",
    "X42n0736_002:0626c20": "善之因基。當三乘之標首。趣菩提之正道。越生死之",
    "X42n0736_002:0626c21": "良規。是佛法之壽命。則行人之方軌。故曰戒德也。言",
    "X42n0736_002:0626c22": "難思者。濟云。如一白三羯磨竟。發得無作之戒。於一",
    "X42n0736_002:0626c23": "切有情及草木大地虗空無邊境上。發以戒善功德。",
    "X42n0736_002:0626c24": "豈是情能思量。故曰戒德難思。立云。戒從境發。境過",
    "X42n0736_002:0627a01": "萬有。情與非情。斯境無量。戒豈有邊。邊不可求。是稱",
    "X42n0736_002:0627a02": "難思。又云因戒發定。因定發慧。能斷除煩惱。尅趣菩",
    "X42n0736_002:0627a03": "提之因。藉戒為本。功深萬善。故曰難思。深云。非情之",
    "X42n0736_002:0627a04": "所測。名曰難思。有云超逾圖度之外。故曰難思也。然",
    "X42n0736_002:0627a05": "難思者。有其二義。一約體難思。二相難思。言體難思",
    "X42n0736_002:0627a06": "者。秉白四教法。第三羯磨竟。一剎那頃。發於無作之",
    "X42n0736_002:0627a07": "體。非色非心。萬善初基。三乘正因。故曰體難思。二相",
    "X42n0736_002:0627a08": "難思者。以其從體起行。行則假相而詮。相周法界亘",
    "X42n0736_002:0627a09": "塵沙境。一一境上。發諸律儀。彌亘既寬。是相難思也。",
    "X42n0736_002:0627a10": "故善生經云。虗空大地草木眾生。此四喻比量。豈是",
    "X42n0736_002:0627a11": "心慮能及。故曰難思。謂量同大虗。德周大地。此指戒",
    "X42n0736_002:0627a12": "體難思量也。亦得云約教明難思。德既眾矣。非心之",
    "X42n0736_002:0627a13": "所思。故曰戒德難思也。冠超眾像者。此正歎戒尊高。",
    "X42n0736_002:0627a14": "借喻首飾也。未著曰冠(平聲)。著之在首曰冠(去聲)。如衣未",
    "X42n0736_002:0627a15": "著曰衣(平聲)。著竟曰衣(去聲)。如冠著之在首。眾衣必以隨",
    "X42n0736_002:0627a16": "之。喻戒能居上。定慧必隨後起。以戒為先。故冠定慧",
    "X42n0736_002:0627a17": "及萬善之首也。戒超萬善之頂。如冠幘在在眾衣之上",
    "X42n0736_002:0627a18": "首。超言勝也。言眾像者。眾由多也。像由似也。萬善之",
    "X42n0736_002:0627a19": "行名為眾像。戒居其首。故稱超也。又云因戒發定。定能",
    "X42n0736_002:0627a20": "發慧。慧即多聞。多聞故解脫。解脫故涅槃。誠由戒力。",
    "X42n0736_002:0627a21": "推功居前。故曰超也。又云如人著冠在首。超於靴履",
    "X42n0736_002:0627a22": "衫帶上。名為超也。即此靴衫曰眾像。今定慧萬善曰",
    "X42n0736_002:0627a23": "眾像者。皆因戒發。戒則居尊。喻之於冠也。深云。眾像",
    "X42n0736_002:0627a24": "謂眾色象也。以戒非色非心為體。故超萬色也。有人云。",
    "X42n0736_002:0627b01": "聖教無邊。名為眾像。戒最居上。故言冠超。勝云。戒者",
    "X42n0736_002:0627b02": "能生定慧。定慧所依故。德超二學。故經云。依因此戒",
    "X42n0736_002:0627b03": "得生諸禪定及滅苦智慧。慈云。非但定慧二學由戒",
    "X42n0736_002:0627b04": "而生。一切諸行。皆由戒立。故稱尊貴。若無此戒。萬行",
    "X42n0736_002:0627b05": "不生。何能剋聖。故經云。若無此戒。諸善功德不得生。",
    "X42n0736_002:0627b06": "是以當知。戒為第一安隱功德住處。以此推之。從所",
    "X42n0736_002:0627b07": "依立名。推功皈本。故云冠超眾像。為五乘軌導者。為",
    "X42n0736_002:0627b08": "訓作也。三乘并人天是五乘也。軌者則也。字統云。導",
    "X42n0736_002:0627b09": "者引也。示也。今此明戒正是五乘之本。能持則出離",
    "X42n0736_002:0627b10": "三途。得人天三乘之果。若分行。亦能得人天等。如五",
    "X42n0736_002:0627b11": "戒得人。十善得天。乃至盡持得佛果也。亦云。戒能軌",
    "X42n0736_002:0627b12": "導眾生。至於五乘之果。故曰也。又釋。為五乘軌導者。",
    "X42n0736_002:0627b13": "勝云。此句顯行因有感果之用也。軌者正訓轍也。用",
    "X42n0736_002:0627b14": "轍訓法也。故諺云。閇門造車。出門合轍。此明楷模定",
    "X42n0736_002:0627b15": "義。論云。能生物解。有法則故。故名為軌也。導者。左傳",
    "X42n0736_002:0627b16": "云通也。引物使通曰通也。故論語云導之以德。應師",
    "X42n0736_002:0627b17": "云。導者度量也。字從寸作。此明受道於人。寸思度量。",
    "X42n0736_002:0627b18": "故曰為五乘之軌導。三釋皆當。寔三寶舟航者。寔由",
    "X42n0736_002:0627b19": "實也甚也。亦取其是義。明戒能運載行人。度生死大",
    "X42n0736_002:0627b20": "海。至三乘聖位。喻之如航。舟是船之總名。航是舟之",
    "X42n0736_002:0627b21": "別稱。此明眾生久沉淪於欲海。取濟無由。佛示以三",
    "X42n0736_002:0627b22": "寶。令其歸仰。乘戒舟而逈渡。截愛海之濬流。故曰也。",
    "X42n0736_002:0627b23": "又字統云。並船曰航。單船曰舟。由戒在世故。三寶不",
    "X42n0736_002:0627b24": "墜。以戒能載運三寶。令佛法光顯不沒。故曰三寶之",
    "X42n0736_002:0627c01": "舟航也。故華嚴云。具足受持威儀教法。行六和敬。善",
    "X42n0736_002:0627c02": "御大眾。心無憂悔。去來今佛所說正法。不違其教。能",
    "X42n0736_002:0627c03": "令三寶不斷。法得久住。又見論云。毗尼藏者。佛法壽",
    "X42n0736_002:0627c04": "命。毗尼藏住。佛法方住。即舟航義也。依教建修定慧",
    "X42n0736_002:0627c05": "之功莫等者。謂若能依此律教建立修行。定慧方從",
    "X42n0736_002:0627c06": "此生也。戒則居先。功高定慧。故曰莫等。非謂餘之二",
    "X42n0736_002:0627c07": "藏當分無建修之功也。但由慧起。假於定發。發定之功。",
    "X42n0736_002:0627c08": "非戒不弘。但推本於戒耳。故成論云。戒如捉賊。定縛",
    "X42n0736_002:0627c09": "慧殺。功由戒捉。故曰莫等。即遺教經云。依因此戒。得",
    "X42n0736_002:0627c10": "生諸禪定。及滅苦智慧也。又解三藏之功。由鼎三足。",
    "X42n0736_002:0627c11": "功無優劣。今論佛法創首。必戒為先。何以故。以戒為",
    "X42n0736_002:0627c12": "一切所依故。約斷煩惱而論。要假明觀(云云)。有云依",
    "X42n0736_002:0627c13": "教者。通約依佛三藏正教修行也。簡餘邪教。如外道",
    "X42n0736_002:0627c14": "烏雞鹿狗等戒。則非可依。又釋。依三藏聖教修學。戒",
    "X42n0736_002:0627c15": "是初基。能生定慧。定慧由戒而生。推功皈本。故言莫",
    "X42n0736_002:0627c16": "等也。住持佛法群籍息唱者。住持佛法非戒不能。故",
    "X42n0736_002:0627c17": "文云。毗尼藏者。佛法壽命。毗尼藏住。佛法方住也。故",
    "X42n0736_002:0627c18": "經云。我不滅度。半月一來。又云若我在世。無異此也。",
    "X42n0736_002:0627c19": "故知毗尼之藏。功被末代。又善見論云。毗尼者是汝",
    "X42n0736_002:0627c20": "大師。又云以律師持律故。佛法住世五千歲。豈非毗",
    "X42n0736_002:0627c21": "尼之力也。若修多羅。阿毗曇二藏。但說沈密之義。明",
    "X42n0736_002:0627c22": "因辨果。其理幽深。言無所寄。不能住持佛法也。又解。",
    "X42n0736_002:0627c23": "經教之中。談理無窮。是群籍義。群者眾也。薄書曰籍。",
    "X42n0736_002:0627c24": "即修多羅毗曇二藏。詮於定慧。定慧之教。但能遣有",
    "X42n0736_002:0628a01": "滅空。空不異色。論色色不異空。此乃至空即色。何曾",
    "X42n0736_002:0628a02": "滅色求空。即色即空。不勞離空而求色。論茲妙理。群",
    "X42n0736_002:0628a03": "籍盛談。若欲住持佛法。俱須息唱。故律中簡集智人。",
    "X42n0736_002:0628a04": "要是明解毗尼者。方得留在眾內。若但解餘經論二",
    "X42n0736_002:0628a05": "藏。談說大乘。雖廣博眾經。而不免駈出也。",
    "X42n0736_002:0628a06": "上來明三學相形優劣不等義竟。自此已下偏約毗",
    "X42n0736_002:0628a07": "尼藏嘆戒功能也。自大師在世偏弘斯典等者。夫教",
    "X42n0736_002:0628a08": "不孤起。必假人宣。宣人唯佛稱主。明茲律藏不同餘經。",
    "X42n0736_002:0628a09": "經則不簡人與時處。諸天諸仙。菩薩聲聞。但能說之",
    "X42n0736_002:0628a10": "人。為佛印可者。則得名經。又隨至一處一時說法師",
    "X42n0736_002:0628a11": "即名為經。而經教又通道俗。今此律則不爾。局佛自",
    "X42n0736_002:0628a12": "說。要在僧中。唯被內眾。故能闢不諱之門。示秘密之",
    "X42n0736_002:0628a13": "深術。故廣張教網。大樹厥儀。示輕重之兩儀。明止作",
    "X42n0736_002:0628a14": "之二行。簡時簡處。不對俗陳。故曰偏弘。又解。佛在半",
    "X42n0736_002:0628a15": "月。每自說戒。後因過起。方命別人。故曰偏弘。濟云。佛",
    "X42n0736_002:0628a16": "說經教。但一時說。更不重說。故不得言偏弘也。若毗",
    "X42n0736_002:0628a17": "尼之教。佛前說竟。後若未圓者。尋復重述。乃至涅槃。",
    "X42n0736_002:0628a18": "常制戒律。故曰偏弘也。言典者。此是經書典籍也。如",
    "X42n0736_002:0628a19": "尚書云作堯典典。外學家釋曰。典者常也。言可為百",
    "X42n0736_002:0628a20": "代常行之道。故曰典也。爰及四依遺風無替者。爰由",
    "X42n0736_002:0628a21": "及也於也。上既佛在皆自弘宣。今明滅後四依出世",
    "X42n0736_002:0628a22": "亦弘宣於法而不替也。佛雖滅度。用此教法。付大迦",
    "X42n0736_002:0628a23": "葉。乃至異世同世五師。及至四依出世。弘佛所遺之",
    "X42n0736_002:0628a24": "風。不廢替也。言四依者。汎論三別。謂人法行也。行四",
    "X42n0736_002:0628b01": "依者。即常乞食。樹下坐。糞掃衣。腐爛藥。法四依者。依",
    "X42n0736_002:0628b02": "法不依人。依智不依識。依義不依語。依了義經不依",
    "X42n0736_002:0628b03": "不了義經也。人四依者。立云。約大小乘合論。若大乘",
    "X42n0736_002:0628b04": "四依。如涅槃中八大人覺為初依。斯須二果為第二。",
    "X42n0736_002:0628b05": "那含為第三。羅漢為第四。就小乘明者。初七方便人",
    "X42n0736_002:0628b06": "為第一。餘三同前大乘所列名也。皆謂小乘羅漢大",
    "X42n0736_002:0628b07": "乘羅漢等。如涅槃中所明。此是大乘四果。盡是菩薩。",
    "X42n0736_002:0628b08": "假為此羅漢等之名(云云)。尋涅槃疏中亦有此意。如",
    "X42n0736_002:0628b09": "涅槃所明者。總是菩薩耳。又約榮疏解四依。大小乘",
    "X42n0736_002:0628b10": "相對辨者。一者如涅槃云。有人出世。具煩惱性。是名第",
    "X42n0736_002:0628b11": "一。即地前菩薩。以擬小乘七方便人。同為凡夫未真",
    "X42n0736_002:0628b12": "斷惑。是故說為具煩惱性。為初依人也。須陀洹人。斯",
    "X42n0736_002:0628b13": "陀含人。是名第二。初地已上。六地已還菩薩。同在欲",
    "X42n0736_002:0628b14": "界。以擬小乘苦忍已上斯陀已還。此之二果。雖入聖",
    "X42n0736_002:0628b15": "位。同未離欲界。是故合為第二依人也。或云初地至",
    "X42n0736_002:0628b16": "七地也。然聲聞以見諦為麤。思惟為細。菩薩以三界為",
    "X42n0736_002:0628b17": "麤。習氣為細。今六地終心。斷三界結盡。猶如須陀洹",
    "X42n0736_002:0628b18": "斷見諦結盡也。七地始侵習氣。如斯陀含侵思惟結也。",
    "X42n0736_002:0628b19": "以其麤細盡不盡同。故將初地至七地以擬二果也。",
    "X42n0736_002:0628b20": "阿那含人是名第三者。七地已上。九地已還菩薩。離",
    "X42n0736_002:0628b21": "分段身。入深法位。以對小乘阿那含人。已出欲界。同",
    "X42n0736_002:0628b22": "為第三依。或從八地已上數之也。阿羅漢人是名第",
    "X42n0736_002:0628b23": "四者。十地菩薩。學位已窮。得擬羅漢所作已辦。為第",
    "X42n0736_002:0628b24": "四依人也。此無學果。正使已盡。習氣未盡也。迦葉起",
    "X42n0736_002:0628c01": "儛。身子起嗔。難陀悅色。畢陵伽罵河神等。皆是習氣。",
    "X42n0736_002:0628c02": "然此但是煩惱餘氣之勢分也。不能成業。無有體性",
    "X42n0736_002:0628c03": "也。今正取人四依。明其人能弘傳律藏。使大師遺教",
    "X42n0736_002:0628c04": "之風無有廢替。故曰爰及四依也。遺者爾疋云遺也",
    "X42n0736_002:0628c05": "(去聲)。遺者與也。謂佛既滅後。唱此教法。遺(去聲)比丘也。替",
    "X42n0736_002:0628c06": "者改也。廢也。滅也。謂絕滅也。去也。止也。待也。明此教",
    "X42n0736_002:0628c07": "法此時無廢。復無改變也。風者佛之教也。風有靡草",
    "X42n0736_002:0628c08": "之能。教有除非之用。故曰遺風無替也。",
    "X42n0736_002:0628c09": "已上明佛在及滅後住持之得。從此已下明其失也。",
    "X42n0736_002:0628c10": "逮于像季者。逮由及也。像者似也。季者末也。有云正",
    "X42n0736_002:0628c11": "法純真。像但相似。故言像法。此明去聖日遙。教有陵",
    "X42n0736_002:0628c12": "遲之損。言像季者。此一季字兩意解之。准知正法合",
    "X42n0736_002:0628c13": "得千年。緣為度尼。減正法五百歲。若能行八敬者。還",
    "X42n0736_002:0628c14": "令正法千年。以此類之。尼若能行八敬者。今屬像法",
    "X42n0736_002:0628c15": "家之末。曰像季也。若尼不行八敬。此季則屬末法之",
    "X42n0736_002:0628c16": "限。亦是季義也。明末法自是季。當像法中欲盡。還是",
    "X42n0736_002:0628c17": "季末。故曰逮于像季也。時轉澆訛者。立云。澆訓薄也。",
    "X42n0736_002:0628c18": "訛者如物無稜角。非方非圓曰訛也。喻此末代僧尼。",
    "X42n0736_002:0628c19": "無方圓規矩之用也。又云訛者濫也。所言時轉者。謂",
    "X42n0736_002:0628c20": "是變動也。時絕純厚。故人隨澆薄也。爾疋云訛者偽",
    "X42n0736_002:0628c21": "也。准南子云。訛由薄也。爭鋒唇舌等者。鋒者器刃之",
    "X42n0736_002:0628c22": "端。銳利之義也。謂末世比丘講說論義。喜相嘲調。利",
    "X42n0736_002:0628c23": "口綺語。用為智能。但能說無相之理。口為說空。行在",
    "X42n0736_002:0628c24": "有中。不能依教修行。但以寄在唇舌也。古師云。言在",
    "X42n0736_002:0629a01": "飛龍前。行在跛鼈後是也。有云人有三表。刀筆二表。",
    "X42n0736_002:0629a02": "殺人可知。舌表亦爾。用此舌表。論難殺前人。此上三",
    "X42n0736_002:0629a03": "表俱能害人。如鋒刃之器。故曰也。濟云。明今有評論",
    "X42n0736_002:0629a04": "佛法者。皆以勝負之心互相是非。以舌相害。故曰唇",
    "X42n0736_002:0629a05": "舌之間。然所爭是何。謂爭空也。故下句即云皷論不",
    "X42n0736_002:0629a06": "形之事。不形即是空。謂空爭無相之理。而身不行。故",
    "X42n0736_002:0629a07": "曰也。皷論不形之事者。皷是動也。此明動即論不現",
    "X42n0736_002:0629a08": "之事。皷動唇舌。高談遠理。云罪福無主色空雙泯。以",
    "X42n0736_002:0629a09": "其真如理相既深非可見聞。故曰不形。形由現也。此",
    "X42n0736_002:0629a10": "謂心不達理。故言不形之事。心若達者。見理而談。不",
    "X42n0736_002:0629a11": "拘此例。又有人云。皷者但有其皮磽。其腹則空。擊之",
    "X42n0736_002:0629a12": "空有其聲。而無其實。此人亦爾。虗說至理。事同皷聲。",
    "X42n0736_002:0629a13": "撿其業行。心未證知。內全無實。但以假說不形無名",
    "X42n0736_002:0629a14": "相之理。如皷之聲內空無實。故曰也。",
    "X42n0736_002:0629a15": "所以震嶺傳教九代聞之等者。此下明教流東土傳",
    "X42n0736_002:0629a16": "持損益。立云。還是葱嶺東名震旦國。亦如秦川之南",
    "X42n0736_002:0629a17": "名秦嶺。又云白木條國之東震旦也。宣驗記云。震旦",
    "X42n0736_002:0629a18": "國者。亦曰真丹。梵言輕重。東曰震。西曰兌。葱嶺已東",
    "X42n0736_002:0629a19": "名震旦者。以日初出。曜於東隅。故曰震旦。傳教至此。",
    "X42n0736_002:0629a20": "故曰震嶺傳教也。言九代聞之者。從漢明帝永平五",
    "X42n0736_002:0629a21": "年夜夢已來。佛教東傳。迄至今時。更於九代。所言九",
    "X42n0736_002:0629a22": "者。謂漢魏晉宋齊梁陳隋唐。名之為九。北人數者。除",
    "X42n0736_002:0629a23": "陳取宇文周。所以取二家不定者。勝云。宇文處在中",
    "X42n0736_002:0629a24": "原。而不得玉璽。陳得玉印不在中原。故所以取之不",
    "X42n0736_002:0629b01": "定。玉印者即玉璽也。此等金緗玉印。古先帝代。獲者",
    "X42n0736_002:0629b02": "稱王。不獲稱帝。皆愆濫也。拔萃出類智術而已者。如",
    "X42n0736_002:0629b03": "草木盛時。長短齊平。忽有一萃。超透眾萃之上。名為",
    "X42n0736_002:0629b04": "拔萃出類。萃亦類也。亦是藂聚義。東齊海岱之間謂",
    "X42n0736_002:0629b05": "萃為聚。又是草藂之貌也。類謂同倫類也。亦曰流類。",
    "X42n0736_002:0629b06": "出者謂拔群之意也。如百千人同類中。有一人秀逸",
    "X42n0736_002:0629b07": "超群。名為出類。此況昔代高僧康僧會澄蘭等。但有",
    "X42n0736_002:0629b08": "智術神通。以為拔萃。但是一時生物信心。不能任持",
    "X42n0736_002:0629b09": "佛法。亦不能匠物。量由不依律教訓時故也。智是能。",
    "X42n0736_002:0629b10": "術是道也法也。謂但說智能之道術耳。此明古來雖",
    "X42n0736_002:0629b11": "有名德。但是智能談道理而已。至於匡建之行。曾所",
    "X42n0736_002:0629b12": "不論。故曰智術而已。已由止也。",
    "X42n0736_002:0629b13": "欲明揚顯行儀等者。此欲明二字。冠下數句。謂如上",
    "X42n0736_002:0629b14": "智術之人。欲明揚顯行儀。欲明匡攝像教。欲明垂彝範",
    "X42n0736_002:0629b15": "等者不可得也。將明智術之人。非斯任持之匠。故假",
    "X42n0736_002:0629b16": "設此諸句語竟。即云可得詳而評之。可由豈也。言行",
    "X42n0736_002:0629b17": "儀者。行謂戒行。儀是軌儀。謂此教是行門也。亦是威",
    "X42n0736_002:0629b18": "儀。匡是救也。正也。攝是統御義也。所言像教者。謂教",
    "X42n0736_002:0629b19": "流像法。有人匡攝此教。令不斷也。垂彝範者。立云。垂",
    "X42n0736_002:0629b20": "謂下垂蔭覆之義。如經云靉靆垂布。明是下也。勝云。",
    "X42n0736_002:0629b21": "上命應下謂之垂。彝者。字有多義。亦祭器名也。亦曰",
    "X42n0736_002:0629b22": "常也。見爾疋說文云。彝宗廟器也。非今用。範者。爾疋",
    "X42n0736_002:0629b23": "云。範由法也。謂楷式法則也。通俗文云。規模曰範。即",
    "X42n0736_002:0629b24": "是其義也。又云。竹作曰範。木作曰模。畫曰圖。量曰度。",
    "X42n0736_002:0629c01": "今言垂彝範者。謂將常所行之法。流布後進也。謂是",
    "X42n0736_002:0629c02": "更能重垂佛之常則。於世不墜也。故律序云。眾人之",
    "X42n0736_002:0629c03": "所舉。古昔之常法。明上德之人。將此律教之常法。垂",
    "X42n0736_002:0629c04": "布訓於後來之人。名為訓末學也。又訓末學者。訓由",
    "X42n0736_002:0629c05": "誨也。後生學者名為末學也。紐既絕之玄綱者。此下",
    "X42n0736_002:0629c06": "是喻說也。如網有綱。四周齊正。提綱則目整。舉領則",
    "X42n0736_002:0629c07": "毛端。故網須有綱。復須得紐。或有綱而無紐。或有紐",
    "X42n0736_002:0629c08": "而無綱。皆不可也。今佛法之網。用戒為綱。維持之法",
    "X42n0736_002:0629c09": "為紐也。前明像季時訛。此是玄綱絕紐。今由能揚顯",
    "X42n0736_002:0629c10": "行儀。即是紐已絕之玄綱也。立云。佛法以戒為紐。無",
    "X42n0736_002:0629c11": "漏定慧為玄綱。其義未詳。玄者深妙義也。又玄者黑",
    "X42n0736_002:0629c12": "色也。遠也。如天遠蒼蒼不可辨於其色曰玄天也。勝",
    "X42n0736_002:0629c13": "云。紐謂鉤紐也。如網雖有綱。復須鉤紐。紐若無者綱",
    "X42n0736_002:0629c14": "亦無用。欲明雖有毗尼之教。教即綱也。若無人弘持。",
    "X42n0736_002:0629c15": "教則無施。遂令法滅。若人能弘。如綱之有紐。紐屬弘",
    "X42n0736_002:0629c16": "也。樹已顛之大表者。此明世中華表表剎等。標記處",
    "X42n0736_002:0629c17": "所。有所表彰。如津濟之處竪其大表。若人迷途失濟。",
    "X42n0736_002:0629c18": "使人遠望此表。知其方所。若能標之表忽倒。則迷所",
    "X42n0736_002:0629c19": "標之處也。忽有一人。能更竪茲表者。還令得知津途",
    "X42n0736_002:0629c20": "方所。昔以戒法無。既事同表倒。今更有人。能傳律藏。",
    "X42n0736_002:0629c21": "使三寶隆安。是樹已顛之表也。顛者倒也。仆也。佛法",
    "X42n0736_002:0629c22": "之中用戒為表。表於定慧斷生死之迷。向涅槃之路。",
    "X42n0736_002:0629c23": "戒表若倒。則失菩提之路也。今能依教修行。是其樹",
    "X42n0736_002:0629c24": "義。樹者竪也。夫樹不生而已。生則聳檊陵空。喻戒法",
    "X42n0736_002:0630a01": "居宗眾教之上。謂戒不有而已。有則能建立正法。居",
    "X42n0736_002:0630a02": "其眾善之上。故曰樹已顛之大表。樹者立也。凡有置",
    "X42n0736_002:0630a03": "立皆曰樹。樹亦種殖也。可得詳而評之者。此明詳評",
    "X42n0736_002:0630a04": "律教者。要是上來竪已顛之大表。紐既絕之玄綱者。",
    "X42n0736_002:0630a05": "方能平章律藏通塞也。自非斯上之人不可平章此",
    "X42n0736_002:0630a06": "義。故曰可得。可得者謂豈得也。評(音病)謂平量曰評。切",
    "X42n0736_002:0630a07": "韻云平言曰評。平量曰評也。",
    "X42n0736_002:0630a08": "豈非憑虗易以形聲者。此句謂覆結上言皷論不形",
    "X42n0736_002:0630a09": "之事句也。憑者托也。附也。虗者不實也。空也。形者現",
    "X42n0736_002:0630a10": "也。謂托空而說者。如言不生不滅色即是空。理無三",
    "X42n0736_002:0630a11": "際。迹絕來去者。是應道理之言。易得形聲也。聲謂聲",
    "X42n0736_002:0630a12": "譽也。如前鼓論不形之人。談無相理。易得名稱譽。由",
    "X42n0736_002:0630a13": "空理不可見。談者言多相濫。誰究其非。聞者皆信。易",
    "X42n0736_002:0630a14": "以形聲也。又解。形聲者影響也。凡有形必有影。有聲",
    "X42n0736_002:0630a15": "必有響。舉形聲以成影響。顯前說者。不證其實理。但",
    "X42n0736_002:0630a16": "影響而已也。相州恪闍梨。親問南山云。憑虗易以形",
    "X42n0736_002:0630a17": "聲等者。無相之理。本無有形。然談其理。以聲為教體。",
    "X42n0736_002:0630a18": "即用此聲。以之為形。故曰形聲。毗尼之教。以事為形。",
    "X42n0736_002:0630a19": "此形可見。有軌有則。難可應法。故曰難為顯露難得",
    "X42n0736_002:0630a20": "清潔也。無相之宗。既信聲為形。形既不可見。誰驗是",
    "X42n0736_002:0630a21": "非。故易談也。口說無難。但行之不易。說無難故。故曰",
    "X42n0736_002:0630a22": "易以形聲。軌事難為露潔者。此句却結上欲明揚顯",
    "X42n0736_002:0630a23": "行依等句也。軌者法也。則也。露者顯也。潔者清也。謂軌",
    "X42n0736_002:0630a24": "事依律而行者。則難得清顯也。如今僧尼著衣喫食。",
    "X42n0736_002:0630b01": "並俱不鮮。若令如法軌行者難有。此清露無過之人",
    "X42n0736_002:0630b02": "也。若上說空無相之理。理易為形聲。若約律教案法",
    "X42n0736_002:0630b03": "而行。則難得鮮潔清顯也。又解。露潔者。露非清不結。",
    "X42n0736_002:0630b04": "必以清潔者。方結為露。人則非清淨者。不能軌於行",
    "X42n0736_002:0630b05": "儀匡攝像教者也。若作此解。須作結字。若作結字。則",
    "X42n0736_002:0630b06": "如前釋也。濟云。前句約說空之人易得形聲。由理難",
    "X42n0736_002:0630b07": "見。而異說故。談則相濫故易也。若軌事修行。如作羯",
    "X42n0736_002:0630b08": "磨行事等。法若落非。人即知於非。作惡違戒之人。即",
    "X42n0736_002:0630b09": "知見也。故曰難為露潔。謂顯露也。無相道理隱故易",
    "X42n0736_002:0630b10": "談。律儀之行人見難作。故諺云。畫鬼魅者易為巧。圖",
    "X42n0736_002:0630b11": "犬馬者難為工。即其義也。",
    "X42n0736_002:0630b12": "然則前修托律藏者。前學諸師名為前修。托者附託",
    "X42n0736_002:0630b13": "也。謂前代諸師。附律藏中行事也。言指事披文而用",
    "X42n0736_002:0630b14": "之者。事謂衣藥鉢等事也。如持衣加藥。當部缺文。應",
    "X42n0736_002:0630b15": "取他部。豈得手持而已。前代有師不閑通塞。直信律文",
    "X42n0736_002:0630b16": "有無。不取他部。故曰披文而用之也。則在文信實錄",
    "X42n0736_002:0630b17": "等者。大律藏中明其持犯行相。是實錄也。但行事之",
    "X42n0736_002:0630b18": "人不解去取。即有濫耳。如上不取他部持衣之人。人",
    "X42n0736_002:0630b19": "問何故不用外部持衣之文。彼即答云。非故不用。但",
    "X42n0736_002:0630b20": "律文分明。直言受持。不稱加法。此並出於實錄。詺四",
    "X42n0736_002:0630b21": "分文為實緣也。又如亡比丘分衣羯磨中。若有三衣",
    "X42n0736_002:0630b22": "六物。與看病賞勞。忽無其物。羯磨隨有無陳之。若但",
    "X42n0736_002:0630b23": "信律文所錄。謹誦曾不改張。故曰也。有人云。如四分",
    "X42n0736_002:0630b24": "一切器皿不可分。十誦明斗量三斗已下應分。今須",
    "X42n0736_002:0630c01": "依之。若不依直信四分文。則濫也。又如四分喚戒場",
    "X42n0736_002:0630c02": "為小界。有師判是三小界。即無難結於三小而受具",
    "X42n0736_002:0630c03": "者。此亦是濫。以律開難故結耳。又如下結界文云。當",
    "X42n0736_002:0630c04": "唱方相從東方為始。此是實錄。今須從東南角為始。",
    "X42n0736_002:0630c05": "方得無濫也。今若信文不臨時隨改者。是信實錄。寄",
    "X42n0736_002:0630c06": "緣即繁濫也。又如律文白四羯磨云第二第三亦如",
    "X42n0736_002:0630c07": "是說。今則依誦。名信實錄也。勝云。在文信實錄者。且",
    "X42n0736_002:0630c08": "如安居法。律云依其聚落其伽藍。若在聚落。除伽藍",
    "X42n0736_002:0630c09": "之言。若在於藍。除聚之稱。若不思審。隨文總牒者。於",
    "X42n0736_002:0630c10": "事即繁。於法成濫也。又如律懺捨墮法。律列四人僧",
    "X42n0736_002:0630c11": "中。即用四人懺捨。以受懺人牒名入法。為僧所量。不",
    "X42n0736_002:0630c12": "落僧教。今用四僧者。即是其濫。須依僧祇五人為定",
    "X42n0736_002:0630c13": "義也。加以學非精博者。博由廣也。學若精博。則能除",
    "X42n0736_002:0630c14": "繁去濫也。不識五部之通塞。名為非博。不練當宗之",
    "X42n0736_002:0630c15": "軌用。名為非精。又解。不識教相違犯禁戒。名為非精。",
    "X42n0736_002:0630c16": "識解若局狹。名為非博。慈云。精者舉初學人不善明",
    "X42n0736_002:0630c17": "一部也。博者舉舊學人不善博覽五部。故曰學非精",
    "X42n0736_002:0630c18": "博也。臆說尤多者。臆是胸臆。尤是甚義。只為學不精",
    "X42n0736_002:0630c19": "博。即自出胸臆。課情而說。量為師心制法者不少。故",
    "X42n0736_002:0630c20": "曰臆說尤多。取類寡於討論者。謂不解類例外部而",
    "X42n0736_002:0630c21": "用也。如僧祇護衣。暗去明來。此與四分全別。十誦同",
    "X42n0736_002:0630c22": "護明相。義與四分不殊。四分既闕持文。即須類用十",
    "X42n0736_002:0630c23": "誦。若用祇文加法。名為取類寡於討論。護衣加法即",
    "X42n0736_002:0630c24": "爾。餘事例然。若於文義之中。拙於取類。故曰寡於討",
    "X42n0736_002:0631a01": "論也。然討論者。討尋文義共論量也。撿祇文云。日光",
    "X42n0736_002:0631a02": "未滅去。至明相出時還。是名失衣。日光滅已去。至明",
    "X42n0736_002:0631a03": "相出還無罪。日光未滅去。明未出還無罪。但是夜中",
    "X42n0736_002:0631a04": "一度得會。即不失衣也。生常異計斯集者。小疋云。常",
    "X42n0736_002:0631a05": "謂習常也。四尺曰仞。倍仞曰尋。倍尋曰常。謂舒兩臂",
    "X42n0736_002:0631a06": "也。此只是習俗生常之義也。上寡討論之人。既學非",
    "X42n0736_002:0631a07": "稽古。一生常習異計。相承相准。師弟同迷也。又解。不",
    "X42n0736_002:0631a08": "依正教。恒緣邪務。名為異計。一生永爾名為生常。所",
    "X42n0736_002:0631a09": "計非一名之為習。又解。執自己宗為是。名曰生常。兼",
    "X42n0736_002:0631a10": "復前師代代傳習。習俗生常。常作如此行事。故言生",
    "X42n0736_002:0631a11": "當。不順正理名為異計。又但執四分一文。望餘他部。",
    "X42n0736_002:0631a12": "亦成異計斯集也。",
    "X42n0736_002:0631a13": "致令辨拆釁戾者。由其習俗生常不閑通塞。便更斷",
    "X42n0736_002:0631a14": "割持犯。分判輕重。故曰辨析。析者開也。辨者解也。釁",
    "X42n0736_002:0631a15": "者罪也。重罪曰釁。輕罪曰戾。戾亦曲戾也(見說文)亦云。",
    "X42n0736_002:0631a16": "乖戾也(見字林)。亦是止也。亦云繚戾(於教反)今直取其罪",
    "X42n0736_002:0631a17": "義。謂上生常異計之人。如斯釋判。致令得大小之罪",
    "X42n0736_002:0631a18": "也。又釁者謂外賊曰釁。起自邊表。內賊曰匿。起自蕭",
    "X42n0736_002:0631a19": "墻之內也。謂諸候作乱。於邊壃之表曰釁。賊起蕭墻",
    "X42n0736_002:0631a20": "之內名匿。又釁者血祭也。有人作逆。斬首取血。祭墳",
    "X42n0736_002:0631a21": "陵七廟。名為血祭。亦產判取血塗於鼓面。名釁也。此",
    "X42n0736_002:0631a22": "釁正是逆義耳。世人云釁逆。即斯義也。上言蕭墻者。",
    "X42n0736_002:0631a23": "鄭玄云。蕭之言肅也。墻謂之屏。君臣相見之禮。至屏",
    "X42n0736_002:0631a24": "而加肅敬焉。是以謂之蕭墻也。輕重倍分者。謂判輕",
    "X42n0736_002:0631b01": "入重。斷重入輕也。如屬常住物判入現前得夷。屬現",
    "X42n0736_002:0631b02": "前物判入常住得蘭。故曰倍分也。儀云。障子入輕。五",
    "X42n0736_002:0631b03": "百般絹入重。重輕天反。故曰倍分。謂分其輕重倍異",
    "X42n0736_002:0631b04": "故也。眾網維持同異區別者。眾是僧眾。網是法網也。",
    "X42n0736_002:0631b05": "維者應師云維聯結也。亦維持也。亦繫也。明上學不",
    "X42n0736_002:0631b06": "精博等人。執見不同。維持僧眾之綱網。法則乖異也。",
    "X42n0736_002:0631b07": "謂弘持眾法綱網之人。故曰眾網維持也。言區別者。",
    "X42n0736_002:0631b08": "謂若綱維眾法。不依律教者。則令他方異處。與此行",
    "X42n0736_002:0631b09": "用不同。寺寺各別。有處罰錢禮。或立堂罸使等。或鳴",
    "X42n0736_002:0631b10": "鐘禮佛。施則不同。由不依律教故也。若依案聖教。雖",
    "X42n0736_002:0631b11": "相去萬里。而佛法亦同。故下文云。遊化諸方而無怯",
    "X42n0736_002:0631b12": "懦是也。今言區者。應師云。區(去禺反)區域。異種區別也。",
    "X42n0736_002:0631b13": "爾疋云。區者數也。又云區者分也。",
    "X42n0736_002:0631b14": "從此已下正當第三門除疑决滯撰結所由義也。自",
    "X42n0736_002:0631b15": "非統教意之廢興者。謂自非兩字冠下二句也。言自",
    "X42n0736_002:0631b16": "非博解教之有廢有興。何能遣通累等也。言廢興者。",
    "X42n0736_002:0631b17": "如結淨地。十誦則廢。先有須解。先無不應結。四分令",
    "X42n0736_002:0631b18": "結。免內宿內煑。文云。邊方靜處結之。此是興也。如歌",
    "X42n0736_002:0631b19": "聲誦戒。五分廢。四分興也。又如魚肉為正食。律則興。",
    "X42n0736_002:0631b20": "涅槃則廢。今若博識。方能了斯興廢之意也。宜作四",
    "X42n0736_002:0631b21": "句分別。一始興終廢。如十誦淨地。五分歌聲。涅槃斷",
    "X42n0736_002:0631b22": "魚肉是也。二始廢終興。如捨淨地。彼部廢。此正興是",
    "X42n0736_002:0631b23": "也。歌聲亦爾。彼廢此興。三始終俱興。如五正食中飯",
    "X42n0736_002:0631b24": "麨乾飯等。四始終俱廢。始食正食生肉血。始終俱斷",
    "X42n0736_002:0631c01": "也。考諸說之虛實者。考由定也。謂考定諸部經律意",
    "X42n0736_002:0631c02": "之虛實也。諸謂不一之名。即五部之文也。亦云三藏",
    "X42n0736_002:0631c03": "教中。有虛有實。如魚肉為正食。經禁律開。約教而論。",
    "X42n0736_002:0631c04": "始則為虛。終則為實。飯麨等。始終不禁。俱稱實也。勝",
    "X42n0736_002:0631c05": "云。諸說者。謂諸家之作。亦須考覈。與教相應是實。與",
    "X42n0736_002:0631c06": "教不相應是虗。如僧祗明聚落界七樹六間。有師言",
    "X42n0736_002:0631c07": "七間。難事三小界有立標相。此並諸說虗實也。孰能",
    "X42n0736_002:0631c08": "闢重疑者。孰由誰也。闢者開也。明誰能開重疑。自非",
    "X42n0736_002:0631c09": "上列統教意之廢興人。考諸說之虗實人。已外無能。",
    "X42n0736_002:0631c10": "故曰孰能也。前代懷疑。今亦致惑。故曰重疑。又云師",
    "X42n0736_002:0631c11": "疑弟子疑。其來既久。今悉為開。故云闢重疑也。又云",
    "X42n0736_002:0631c12": "重疑。疑者是何。且如受日羯磨。有云牒乞辭入羯磨。",
    "X42n0736_002:0631c13": "又云不牒乞辭入羯磨者。復有不須乞者。如此諸執",
    "X42n0736_002:0631c14": "疑不能定是也。意云。孰能兩字冠下四句。遣通累者。",
    "X42n0736_002:0631c15": "遣由除也。累是沉累罪累擔累之義也。言不識教之",
    "X42n0736_002:0631c16": "廢興。學非精博者。則不能開此重疑也。則通於教中",
    "X42n0736_002:0631c17": "有所累也。又云昔日所解不正。並為垢累。今能遣昔",
    "X42n0736_002:0631c18": "之迷。除通家大累。故曰遣通累也。括部執者。明括諸",
    "X42n0736_002:0631c19": "部各執己宗之文也。如十誦分器皿。四分不許分等",
    "X42n0736_002:0631c20": "也。僧祇四錢三角五錢得重等。如下第三十篇諸部",
    "X42n0736_002:0631c21": "別行是也。大乘基諸經序。且如制多山部。西山住部。",
    "X42n0736_002:0631c22": "北山住部。說一切菩薩不脫惡趣。供養塔廟不得大",
    "X42n0736_002:0631c23": "果。雪山部計無有外道得五通。無天中住梵行者也。",
    "X42n0736_002:0631c24": "詮行相者歟者。通俗文云。釋言曰詮。說文云詮具也。",
    "X42n0736_002:0632a01": "案具說事理曰詮。又詮謂顯了義也。今明。自古諸師。",
    "X42n0736_002:0632a02": "學非精愽。復懷重疑。何能詮得戒行之相也。若有能",
    "X42n0736_002:0632a03": "詮之文。必有所詮之行。行者戒也。能詮之教若立。所",
    "X42n0736_002:0632a04": "詮之行亦足。欲得不識教之廢興。不知虗實。固行相",
    "X42n0736_002:0632a05": "不足也。言者歟者。應師云。諸野反。說文云制事之辭",
    "X42n0736_002:0632a06": "也。亦明下句出也。牒本釋之。故重言者也。歟者語後",
    "X42n0736_002:0632a07": "之辭。又云嘆也。",
    "X42n0736_002:0632a08": "常恨前代等者。謂慨古來諸師所留文疏。或出羯磨。",
    "X42n0736_002:0632a09": "互有繁略。行用而不周足。鬱怏在懷。已經永歲。故曰",
    "X42n0736_002:0632a10": "常恨。止論文疏廢立者。謂斥古師章疏中。多明廢立",
    "X42n0736_002:0632a11": "之義。如相州律師疏中。有廢昔義。有辨正義是也。破",
    "X42n0736_002:0632a12": "昔非者曰廢。顯今是者名立。故曰廢立也。問答要抄者。",
    "X42n0736_002:0632a13": "前代諸師所述章疏。多有假設賓主問答來往。大成",
    "X42n0736_002:0632a14": "非要。如問善來上法發戒在何時。此並當今甚為閑",
    "X42n0736_002:0632a15": "耳。言要抄者。謂用此問答以為要抄。傳寫於後也。至",
    "X42n0736_002:0632a16": "於顯行世事者。顯由現也。若現行常途法事。不能濟",
    "X42n0736_002:0632a17": "辨。言世事者。如持衣說淨。說戒自恣。安居受日。捨懺",
    "X42n0736_002:0632a18": "方法。分亡人物。此並顯行於世。悉不論之。自佛法東",
    "X42n0736_002:0632a19": "傳之後。作章疏者。二十餘處。由非通解。不堪久行傳",
    "X42n0736_002:0632a20": "其來裔也。方軌來蒙百無一本者。方由法也。軌者則",
    "X42n0736_002:0632a21": "也。人來呈我。義言如來我得見之曰象也謂我象見",
    "X42n0736_002:0632a22": "前代所作。無有一本而堪屬當我懷。故言百無一本。",
    "X42n0736_002:0632a23": "又解前人所作方軌法則。以訓末代蒙冥之人也。如",
    "X42n0736_002:0632a24": "易云童蒙來求我。非我求童蒙是也。易有蒙卦。山上",
    "X42n0736_002:0632b01": "有水名之曰蒙。又易有長赴者。是國乱無主時世難",
    "X42n0736_002:0632b02": "也。如有中定九五者名蒙。故眾欲立為君主。故言蒙",
    "X42n0736_002:0632b03": "來求我我非求蒙也。謂古師所出法則示來蒙者。百",
    "X42n0736_002:0632b04": "無一本。言百者謂舉成數。故云百也。言百無者。舉多",
    "X42n0736_002:0632b05": "以況少。一本者。舉少以況多。何故著者字。應師云。牒",
    "X42n0736_002:0632b06": "本釋之。故重言者。如前已解。",
    "X42n0736_002:0632b07": "時有銳懷行事而文在義集者。銳由利也。說文云。銳",
    "X42n0736_002:0632b08": "者芒也。謂行事時。用俊利之心而行。謂逞精神俊利。",
    "X42n0736_002:0632b09": "多信意懷。不能辨於前事。藉俊利之美。不依聖教。以",
    "X42n0736_002:0632b10": "用意言。故稱義集。又解。如古人疏中約偷蘭之位。對",
    "X42n0736_002:0632b11": "諸重戒。成者夷。不成者蘭。而章疏中不引文來。直集",
    "X42n0736_002:0632b12": "在義門中。但言為因。故之為果。五為辨成他他成故",
    "X42n0736_002:0632b13": "爾。作此言者。包來一切蘭盡。故曰文在義集也。或復",
    "X42n0736_002:0632b14": "多列遊辭而逗機未足者。廣作義章。不應時用。故曰",
    "X42n0736_002:0632b15": "遊辭也。如礪大疏。但論其義科十章五段。廣張門戶。",
    "X42n0736_002:0632b16": "廢立是非。如明善來上法三皈八敬受緣受體。明發",
    "X42n0736_002:0632b17": "戒時節。其文雖廣。當今無緣。多述何益。今時現要用",
    "X42n0736_002:0632b18": "者。存略不陳。逗接機緣。因於不足。說文云。逗者止也。",
    "X42n0736_002:0632b19": "方言云逗者住也。或單題羯磨成相莫宣者。然羯磨",
    "X42n0736_002:0632b20": "聖法。要藉緣成。緣須具十。或立八九。古德雖出羯磨",
    "X42n0736_002:0632b21": "正文。而不出如非等相。依文直誦。前事不成。如京中",
    "X42n0736_002:0632b22": "昔有滿律師。直錄數番羯磨。更不論於成壞前後方",
    "X42n0736_002:0632b23": "便稱量與欲等。故曰也。又解云。是曹魏時曇諦律師。",
    "X42n0736_002:0632b24": "直出羯磨。云一切羯磨。皆須四緣。即簡眾與欲問答。",
    "X42n0736_002:0632c01": "不明僧集法起托處等。後人便於自然地上秉羯磨",
    "X42n0736_002:0632c02": "也。上言滿律師。非是西塔滿意律師。更別有此人耳。",
    "X42n0736_002:0632c03": "並言章碎乱者。碎謂瑣碎。無其綱紐次第。故言亂也。",
    "X42n0736_002:0632c04": "所以尋求者非積學不知者。明此列遊辭。單題羯磨",
    "X42n0736_002:0632c05": "之文。要是碩學經遠者。方能了知准而行用也。如前",
    "X42n0736_002:0632c06": "統教意之廢興。考諸說之虗實者。此人乃可知其義",
    "X42n0736_002:0632c07": "理也。",
    "X42n0736_002:0632c08": "余因聽採之暇顧眄群篇者。余由我也。謂我於聽律",
    "X42n0736_002:0632c09": "之餘暇。竊看古師章疏。我非故意看汝章疏。謂正業",
    "X42n0736_002:0632c10": "之暇。然後顧目看之。斜視曰眄。左右視曰顧。又云傍",
    "X42n0736_002:0632c11": "瞻曰眄。說文云。眄者邪視也。自關已西視。秦晉之人",
    "X42n0736_002:0632c12": "名視曰眄。見方言。群者眾也。著述非一。故言群篇。篇",
    "X42n0736_002:0632c13": "者章品之嘉名。分段之別號。故云篇。此義廣如下篇",
    "X42n0736_002:0632c14": "聚文更釋也。通非屬意者。屬由當也。著也。言觀前代",
    "X42n0736_002:0632c15": "師所作之文。皆有其失。不當我情。其失是何。下即出",
    "X42n0736_002:0632c16": "之。謂或優或劣也。俱懷擾劣者。明上多列遊辭。及單",
    "X42n0736_002:0632c17": "題羯磨之家。各有優劣。何者是耶。多列遊辭是優。逗",
    "X42n0736_002:0632c18": "機未足是劣。單題羯磨是優。成相不宣是劣。又解。若",
    "X42n0736_002:0632c19": "一往而判。多列遊辭是優。單題羯磨是劣。今言俱懷",
    "X42n0736_002:0632c20": "優劣。即如上解好也。斐然作命直筆具舒者。詩傳云。",
    "X42n0736_002:0632c21": "斐者文章之貌也。立云。言未彰口曰斐。命者召也。亦",
    "X42n0736_002:0632c22": "云報也。明我今覩此滯優滯劣之文。心噴噴口斐斐。",
    "X42n0736_002:0632c23": "今筆舒之。以示於後也。述曰。此解非理。口斐斐者。字",
    "X42n0736_002:0632c24": "從心邊作也。應作悱字(見論語)。舒者敘也伸也。肇師傳",
    "X42n0736_002:0633a01": "云。命者告也。直筆者。文家有韻曰文。無曰韻筆。有云",
    "X42n0736_002:0633a02": "不事義章名為直筆也。具舒者。謂舒張顯現也。又言",
    "X42n0736_002:0633a03": "作命者。如有人命令我作也。云命。作此鈔以命召後",
    "X42n0736_002:0633a04": "人依行。故云作命。命即召也。又解。斐然者。此謂緝綴",
    "X42n0736_002:0633a05": "文章之像貌。又斐者。字林云分別之文也。",
    "X42n0736_002:0633a06": "苞異部誠文者。苞由羅也。誠者實也。謂苞括諸部律",
    "X42n0736_002:0633a07": "內要文。將來入鈔。如四分中無者。謂取十誦持衣加",
    "X42n0736_002:0633a08": "藥之文及可分別不可分別聚落。五分水界。多論道",
    "X42n0736_002:0633a09": "行等界是也。括眾經隨說者。謂括撿隨經之律。即取",
    "X42n0736_002:0633a10": "涅槃楞伽大集十輪阿含遺教等經。與律相同者。即",
    "X42n0736_002:0633a11": "將入鈔。涅槃七法治人。八不淨物等是也。及西土賢",
    "X42n0736_002:0633a12": "聖所遺者。聖之言正。無所不通曰聖。今鈔並搜求賢",
    "X42n0736_002:0633a13": "聖所作之論。將入宗也。如付法藏傳百論多論智論",
    "X42n0736_002:0633a14": "見論成論。並是西方羅漢。及菩薩所作。以遺於後。故",
    "X42n0736_002:0633a15": "曰西土賢聖所遺也。此方先德文紀者。紀由記也。玉",
    "X42n0736_002:0633a16": "篇云紀者錄也。古德諸師所述章疏。高僧名僧之傳。",
    "X42n0736_002:0633a17": "僧史僧錄出要律儀。僧祐薩婆多師資傳。及普照沙",
    "X42n0736_002:0633a18": "門道安開士所集布薩儀。及諸師抄疏等。總是此方",
    "X42n0736_002:0633a19": "先德文紀也。搜駮同異者。搜由取。駮者除也。謂當部",
    "X42n0736_002:0633a20": "無文。取外部同見相應者入來。名為搜也。若有異見。",
    "X42n0736_002:0633a21": "或文繁則刪却。名為駮也。又云駮者獸名。其狀可畏。",
    "X42n0736_002:0633a22": "似馬。鈎爪鋸牙。頭上一角。居在深山。常食虎豹。今不",
    "X42n0736_002:0633a23": "取此義。直取除駮之義。自意云。駮者不純一也。今鈔",
    "X42n0736_002:0633a24": "取諸部文。亦班駮而取。則不純一處取也。應師云。字",
    "X42n0736_002:0633b01": "體作駮(補角反)。字林云。班駮色不純也。經文多從交作",
    "X42n0736_002:0633b02": "駮。獸名鋸牙。食虎豹也。言同異者。謂律文有同異。如",
    "X42n0736_002:0633b03": "十誦四分護衣則同。僧祇則異。有云。長見必錄是搜。",
    "X42n0736_002:0633b04": "濫述必剪曰駮。長見名同。濫述曰異。故云同異。言窮",
    "X42n0736_002:0633b05": "覈者。窮由究也。覈者研也。長見必錄以輔博知者。應",
    "X42n0736_002:0633b06": "師云。輔者助也。博者廣也。謂即助其廣知之見。明於",
    "X42n0736_002:0633b07": "諸經論律中得長遠之義。我悉錄之。助成今鈔之知",
    "X42n0736_002:0633b08": "見也。且如夫子定禮亦然。如禮記具含三禮。謂行夏",
    "X42n0736_002:0633b09": "之時。乘殷之輅。服周之冕也。今取第十三月為正者。",
    "X42n0736_002:0633b10": "是行夏之時也。周則十一月為正。今車是殷之車也。",
    "X42n0736_002:0633b11": "冠冕即用周之冠冕。皆是取長者則用。故云長必錄",
    "X42n0736_002:0633b12": "也。濫述必剪者。立謂。先德諸師。多有濫述。如杏子湯。",
    "X42n0736_002:0633b13": "非時藥是濫也。又如甘蔗是時藥。有將非時藥者濫",
    "X42n0736_002:0633b14": "也。今則剪此諸濫。甘蔗是時藥。押汁水作淨是非時",
    "X42n0736_002:0633b15": "藥。作石蜜是七日。作灰是盡形也。又解。諸師言餘處",
    "X42n0736_002:0633b16": "行是別房者濫也。捉遺落寶得提。捉非遺落者但吉。",
    "X42n0736_002:0633b17": "此之消判亦名濫也。言用成通意者。謂我覩諸師之",
    "X42n0736_002:0633b18": "所述群篇。並懷優蘊劣。多有濫述。使吾心恒介然常",
    "X42n0736_002:0633b19": "恨不通。謂使我心中壅滯。今日作鈔剪其濫述。以遂",
    "X42n0736_002:0633b20": "我本情。我意已通。故曰用成通意。濟云。我不局一文。",
    "X42n0736_002:0633b21": "今會計諸部共行。以成此鈔。故曰通意也。",
    "X42n0736_002:0633b22": "或繁文以顯事用者。如下受戒篇中。所為事大。故須",
    "X42n0736_002:0633b23": "繁文。前明能受有五。所對有六。更明八種調理。豈非",
    "X42n0736_002:0633b24": "繁文。顯受戒事家之用。故曰也。又如畜寶戒。盜戒。",
    "X42n0736_002:0633c01": "壞生戒。別眾食戒。對文所以繁解者。由人喜犯。故廣",
    "X42n0736_002:0633c02": "明之。顯盜家之事。使人行用也。深云。此句對上多列",
    "X42n0736_002:0633c03": "遊辭之句。謂我繁文不同汝遊辭。但為顯其事家之",
    "X42n0736_002:0633c04": "用耳。或略損以類相從者。且如單白羯磨。自有三十",
    "X42n0736_002:0633c05": "九種。今鈔中直舉說戒一法。釋其體相。句數多少。增",
    "X42n0736_002:0633c06": "減不同。餘悉例之。又如三舉四擯七法治人。此等由",
    "X42n0736_002:0633c07": "事希故。但釋初一呵責羯磨。餘悉略也。深云。此句對",
    "X42n0736_002:0633c08": "上單羯磨之句。我雖略指。義有相從。不同汝單題。或",
    "X42n0736_002:0633c09": "文斷而以義連者。文謂律文。如諸部。並無解戒場羯",
    "X42n0736_002:0633c10": "磨及受七日之文。則義用受半月文。准如法也。解戒",
    "X42n0736_002:0633c11": "場則義翻結為解。故曰義連也。深解云。當部文斷。義",
    "X42n0736_002:0633c12": "取他部文來連也。如持衣加藥狂顛足數。文雖不具。",
    "X42n0736_002:0633c13": "義合有之。今取他宗。曰義連也。又如道行水界。四分",
    "X42n0736_002:0633c14": "無文。豈無其事。故義取他部文來連也。私云。應是指",
    "X42n0736_002:0633c15": "今鈔文。或有斷處。如受戒篇中。其受戒人須先與受",
    "X42n0736_002:0633c16": "沙彌戒。對文不立其法。但言應須得少分法。此是文",
    "X42n0736_002:0633c17": "斷然義則該含。至下沙彌篇中。方出與沙彌戒法也。",
    "X42n0736_002:0633c18": "或徵辭而假來問者。明今鈔中自有問答。如問云。尼",
    "X42n0736_002:0633c19": "等四人狂中三人不足數。為自言故不足。為體不足",
    "X42n0736_002:0633c20": "是也。又如問自然界廣六十三步。為身一面取六十",
    "X42n0736_002:0633c21": "三步。為身四面取耶。又如問自然界者為方圓耶。此",
    "X42n0736_002:0633c22": "並是徵辭假問也。如是始終交映隱顯互出者。謂為",
    "X42n0736_002:0633c23": "結前文。故言如是也。始終者。指鈔中文言。前則為始。",
    "X42n0736_002:0633c24": "後則為終。始有終無。始無終有。名為交映也。二文對",
    "X42n0736_002:0634a01": "明。故名交映。映謂傍照。見潘岳石榴賦。深云。謂此鈔",
    "X42n0736_002:0634a02": "中。自有交映。如足數中。簡六十餘人不足數。下羯磨",
    "X42n0736_002:0634a03": "文中更不出也。亦如羯磨中明十種緣。已下諸羯磨",
    "X42n0736_002:0634a04": "中。更不明之。如僧中將夷謗他。或列犯相具緣。已下",
    "X42n0736_002:0634a05": "九中將殘罪謗他。直指十三中有緣成犯取解。前則",
    "X42n0736_002:0634a06": "為始。後則為終。今須將有以映無。將前以映後。故曰",
    "X42n0736_002:0634a07": "始終交映也。勝云。如足數篇中。體境俱非。云僧知故",
    "X42n0736_002:0634a08": "不足。不知故成足。指如與欲時。彼與欲篇中云。自陳",
    "X42n0736_002:0634a09": "故非是僧用。若不自言。相中同順。如足數中取僧知",
    "X42n0736_002:0634a10": "故亦不成持欲。謂與欲中有自言故曰顯。無僧知故",
    "X42n0736_002:0634a11": "曰隱。足數中有僧知故曰顯。無自言故曰隱。故言隱",
    "X42n0736_002:0634a12": "顯互出也。",
    "X42n0736_002:0634a13": "并現行羯磨者。立云。指宣所撰之羯磨題云曇無德",
    "X42n0736_002:0634a14": "者。是恐非也。應是鈔中自有羯磨。如諸篇中各出羯",
    "X42n0736_002:0634a15": "磨。受戒自恣等。是常途現行之事。故曰現行也。諸務",
    "X42n0736_002:0634a16": "是非者。謂諸急要行事務中。明法則之得失。故曰是",
    "X42n0736_002:0634a17": "非。如受日中緣如曰是。緣非故曰非也。導俗正儀者。",
    "X42n0736_002:0634a18": "立云。此序下導俗化方篇儀則法式五八戒儀入寺",
    "X42n0736_002:0634a19": "等法軌則者是也。出家雜法者。立云。此序下諸雜要",
    "X42n0736_002:0634a20": "行篇也。用濟新學之費功焉者。立云。若覩此抄竟。一",
    "X42n0736_002:0634a21": "切法式行儀。何事不解。不假別處尋求。無費其功失",
    "X42n0736_002:0634a22": "也。",
    "X42n0736_002:0634a23": "然同我則擊其大節者。立云。謂同我見者則能唱和。",
    "X42n0736_002:0634a24": "言大善大好。似識曲也。如一人唱歌。一人拍掌。更相",
    "X42n0736_002:0634b01": "應和得其節也。有云。如左太仲賦云。巴姬彈弦。漢女",
    "X42n0736_002:0634b02": "擊節者是也。又如劉遺民與肇師書云。頃已領諸學",
    "X42n0736_002:0634b03": "徒。屢有擊其節者是也。亦如陳思王撫琴。諸人識曲。",
    "X42n0736_002:0634b04": "皆擊節和。謂同其所見也。勝云。如裴玄新言曰。陳蕃",
    "X42n0736_002:0634b05": "字無龍。為刺史。部下有徐孺。孺小兒子也。每談論今",
    "X42n0736_002:0634b06": "古。龍有榻。常以高懸。無人堪昇。唯孺來即獨昇。孺去",
    "X42n0736_002:0634b07": "則懸之。時人語云。徐孺下陳君之榻。是也。元龍子默。",
    "X42n0736_002:0634b08": "徐孺字子哩。下榻席高談。辨論今古。偘偘如也。同堂",
    "X42n0736_002:0634b09": "則拊其掌。擊節唱善稱快也。今若斥文繁者。謂曲高",
    "X42n0736_002:0634b10": "和寡也。如有善琴者。鼓琴於都市。陽春白雪之曲。和",
    "X42n0736_002:0634b11": "者三五。為巴里之曲。和者數萬。所謂曲彌高和彌寡",
    "X42n0736_002:0634b12": "也。有云。宋玉對楚王曰。客有歌於郢中者。其始曰下",
    "X42n0736_002:0634b13": "里巴人。國中屬而和者數千人。其為陽阿薤露。國中",
    "X42n0736_002:0634b14": "屬而和者數百人。為陽春白雪。國中屬而和者數十",
    "X42n0736_002:0634b15": "人。引商刻羽。雜以流徵。國中屬而和者。不過數人。是",
    "X42n0736_002:0634b16": "以曲彌高和彌寡也。又呂氏春秋云。伯牙皷琴。鐘子",
    "X42n0736_002:0634b17": "期聽之。志在太山。子期曰。善哉巍巍乎如太山。志在",
    "X42n0736_002:0634b18": "流水。子期曰。洋洋乎如流水。子期死。伯牙擗琴絕絃。",
    "X42n0736_002:0634b19": "終身不復皷琴。以為世無知音者也。異說則斥其文",
    "X42n0736_002:0634b20": "繁者。謂情見不同者。嫌我鈔文繁言。何須如此繁說。",
    "X42n0736_002:0634b21": "但錄三五番羯磨。將以行事便足。故曰斥文繁。斥者",
    "X42n0736_002:0634b22": "安斥由疎遠也。亦指斥也。漢書云。乘輿斥車馬也。音",
    "X42n0736_002:0634b23": "義曰。斥是不用也。謂乘轝不用車馬。乘車馬人不用",
    "X42n0736_002:0634b24": "轝。明今坐禪師。見此鈔則云。用此何為。文太繁廣。名",
    "X42n0736_002:0634c01": "異說也。三蒼云。斥者推也。又呵也。有云。此字丁音罕。",
    "X42n0736_002:0634c02": "又音移也。移下作干。謂我自在家中。何用汝來干我",
    "X42n0736_002:0634c03": "也。上畫是屋。下是壁也。文繁誰所樂之者。謂疎上句",
    "X42n0736_002:0634c04": "也。謂文繁非我所樂。但恐行用不周。事不獲已。須述",
    "X42n0736_002:0634c05": "此也。何者若略減取梗概用事恒有不足者。謂我今",
    "X42n0736_002:0634c06": "此鈔應須盡會諸部。取外宗持衣等文用事取足。若",
    "X42n0736_002:0634c07": "更存略。恐同上單題羯磨人也。必橫評不急之文於",
    "X42n0736_002:0634c08": "抄便成所諱者。此句對上句出文家之意也。明過略",
    "X42n0736_002:0634c09": "則用事不足。過繁是鈔所諱。不急之言何。即明善來",
    "X42n0736_002:0634c10": "上法受緣受體。末代無緣。今成廢教。名為不急。我若",
    "X42n0736_002:0634c11": "廣談。非鈔之意。故曰所諱。諱者忌也。若更橫論此義。",
    "X42n0736_002:0634c12": "何異前多列遊辭之輩也。有云。此句正指斥前多列",
    "X42n0736_002:0634c13": "遊辭及文在義集之人也。明此義集遊辭。不濟時要。",
    "X42n0736_002:0634c14": "名為不急也。",
    "X42n0736_002:0634c15": "今[嚜黑+面]度取中者。謂双去繁略。唯存一中當也。畫曰圖。",
    "X42n0736_002:0634c16": "量曰度。應師云。案詔定古文宦書云。[口/面]圖二形同(達胡",
    "X42n0736_002:0634c17": "反)。下徒各反。廣疋云。[口/面]者度也。議也。亦計也。度者量",
    "X42n0736_002:0634c18": "也。明今此鈔不繁不略。名為取中也。務兼省約者。省",
    "X42n0736_002:0634c19": "者減也。見字林。減緘黯反。約者限也。少也。以兼省故",
    "X42n0736_002:0634c20": "則不繁。以兼約者則不多也。有人云。三種羯磨更無",
    "X42n0736_002:0634c21": "增減是約。不事遊辭是省。下文云。立教意居顯約。即",
    "X42n0736_002:0634c22": "此義也。救急備卒者。急謂新受戒僧尼。觸事面牆。不",
    "X42n0736_002:0634c23": "識教相。交即作罪。梵行之難。事若倒懸。亦如嬰兒。仰",
    "X42n0736_002:0634c24": "資乳養。無越此急。今鈔示文軌。離破毀之過。名為救",
    "X42n0736_002:0635a01": "急。備卒者。忽有緣須看文即解。名為備卒。如下導俗",
    "X42n0736_002:0635a02": "化方分亡人物等。事多卒至。鈔備擬之。故曰救急備",
    "X42n0736_002:0635a03": "卒也。",
    "X42n0736_002:0635a04": "若思不瞻於時事故有闕於行詮者。思謂緣慮已。謂",
    "X42n0736_002:0635a05": "我心力神思不及之處。則闕於行家之詮也。行謂戒",
    "X42n0736_002:0635a06": "行。詮是能詮之教。教為能詮。行為所詮。能詮既失。所",
    "X42n0736_002:0635a07": "詮亦亡。此鈔主謙言也。又解。我今此鈔。恐心所不屬",
    "X42n0736_002:0635a08": "贍之事者。則是於時事。闕能詮之教。非但闕能詮之",
    "X42n0736_002:0635a09": "教。亦闕所詮之行。故曰闕行詮也。只是神情思慮不",
    "X42n0736_002:0635a10": "逮之處。則是闕行家之詮。行詮即教也。謂我若不解",
    "X42n0736_002:0635a11": "能詮之教。則所詮之行亦闕。故曰也。則略標指趣以",
    "X42n0736_002:0635a12": "廣於後者。立有兩解。初云我今雖作此鈔。但略指而",
    "X42n0736_002:0635a13": "已。餘有未盡。付將來碩學之人。廣明詮序。又云今鈔",
    "X42n0736_002:0635a14": "序中。略標指宗意。廣則於後三十門中明也。深云。我",
    "X42n0736_002:0635a15": "既不贍處分多。今且略舉指趣。望後人自廣解也。",
    "X42n0736_002:0635a16": "義張三位者。即三卷文也。上卷明眾法。中卷明自行。",
    "X42n0736_002:0635a17": "下卷明雜務要行也。上卷則攝於眾務成用有儀者。",
    "X42n0736_002:0635a18": "攝者統也。眾者僧也。務事謂統攝僧家之法事。故曰",
    "X42n0736_002:0635a19": "眾務。明羯磨。論其成敗有其軌則。故曰儀也。中卷遵",
    "X42n0736_002:0635a20": "於戒體持犯立懺者。即明受時發作無作之體。隨中",
    "X42n0736_002:0635a21": "二持兩犯之行。持謂專精護持。犯則具緣成犯。犯已",
    "X42n0736_002:0635a22": "聖開洗懺。中卷盡論。故曰也。問受中有緣體。中卷明",
    "X42n0736_002:0635a23": "體不明緣。隨中有持犯。應當說持不說犯。答緣體持",
    "X42n0736_002:0635a24": "犯相依起。理合一處明。但為受緣要假僧。故從上卷",
    "X42n0736_002:0635b01": "眾法辨。若爾懺重悔殘。皆眾作。何故居於中卷。等答",
    "X42n0736_002:0635b02": "懺通僧別。受唯眾作。謂懺夷殘要是僧。提吉唯是別",
    "X42n0736_002:0635b03": "人作也。下卷隨機要行托事起者。謂衣藥受淨等事。",
    "X42n0736_002:0635b04": "盡曰要行也。言托事起者。導俗化方。受五八之戒。比",
    "X42n0736_002:0635b05": "丘同住有病有亡。故立看病送終等法。並是托茲病",
    "X42n0736_002:0635b06": "事而起。故言托事而起。想無紊乱者。指下文三十門",
    "X42n0736_002:0635b07": "中委審無乱也。有云。乱糸曰紊。文運反。尚書云乱也。",
    "X42n0736_002:0635b08": "但境事寔繁者。此言生起作三十門題目意也。境關",
    "X42n0736_002:0635b09": "所對情非情之境。事謂對境修行。如持衣說恣等名",
    "X42n0736_002:0635b10": "為事。故智對境即有其事。亦可事者羯磨也。四諍中",
    "X42n0736_002:0635b11": "有事諍。即羯磨為事也。若此而明。下三十篇無非境",
    "X42n0736_002:0635b12": "事。又解。一切情非情是境。事謂人法事也。如受戒殺",
    "X42n0736_002:0635b13": "盜等是情境。非情即說恣壞生掘地。此事境既多。量",
    "X42n0736_002:0635b14": "難科條擬宜也。擬亦是比擬也。今取物類相從以標",
    "X42n0736_002:0635b15": "名首者。且如結界。總有五種。大界有三。小界有三。并",
    "X42n0736_002:0635b16": "戒塲為七。今直標名云結界方法。界雖有七。相從一",
    "X42n0736_002:0635b17": "名。餘二十九篇。例之可解。又如說戒。即有心念說戒。",
    "X42n0736_002:0635b18": "及對首眾法說戒。而今合言說戒正儀。故曰物類相",
    "X42n0736_002:0635b19": "從也。",
    "X42n0736_002:0635b20": "至於統其大綱者。此下生起十門來意。大綱即指十",
    "X42n0736_002:0635b21": "門之意為大綱也。恐條流未委者。謂三十門下各有",
    "X42n0736_002:0635b22": "枝條流類。未能委悉。其中大綱意致。更以十門橫括",
    "X42n0736_002:0635b23": "三十門。乃知三十門中各含十門之義。謂皆具教興",
    "X42n0736_002:0635b24": "意。輕重意。用諸部文意等。大綱者。即十門意是也。條",
    "X42n0736_002:0635c01": "流者。條即三十篇題也。謂一一條事也。流者篇下所",
    "X42n0736_002:0635c02": "明之事類也。謂我三十門中。條流之內。有用他部文。",
    "X42n0736_002:0635c03": "有輕重不同教興所由等。此大綱之意致。三十門中",
    "X42n0736_002:0635c04": "未委。故作十門辨統。即名此十門為大綱。綱領下三",
    "X42n0736_002:0635c05": "十門之毛目也。只恐三十門中。未識其大家綱紀。故",
    "X42n0736_002:0635c06": "以十門示之。須喚十門為綱也。方鏡曉遠詮者。方由",
    "X42n0736_002:0635c07": "常也。常由勝也。又方由當也。鏡者照也。如懸鏡高堂",
    "X42n0736_002:0635c08": "萬像斯現。曉者了也。明也。遠詮者菩提道也。意欲將",
    "X42n0736_002:0635c09": "此十門之義。明照下三十篇。無法而不周。謂佛何故",
    "X42n0736_002:0635c10": "制此教門。良由必有所詣之處。遠趣涅槃之果。近招",
    "X42n0736_002:0635c11": "人天勝報。故曰遠詮。又解。制戒之內不即顯相。在於",
    "X42n0736_002:0635c12": "文外。詮斷惑義。名為遠詮。故文云。為調三毒令盡故",
    "X42n0736_002:0635c13": "制增戒學。又解。遠詮者。近而言之。謂述此十門。則照",
    "X42n0736_002:0635c14": "鏡下三十門中之意。由此十門。括下三十門中二持",
    "X42n0736_002:0635c15": "兩犯。名曰遠詮也。",
    "X42n0736_002:0635c16": "上來第一廣釋序義已竟。從此已下。第二略列其三",
    "X42n0736_002:0635c17": "十篇題目也。問上既云十門例括。即須序後次明十",
    "X42n0736_002:0635c18": "門。何以先列三十篇題。而十門仍在後出。答云文勢",
    "X42n0736_002:0635c19": "起盡。理合煞也。所以知者。上文可不先云。今取物類",
    "X42n0736_002:0635c20": "相從。以標名首。此則生起三十篇名已在前也。故今",
    "X42n0736_002:0635c21": "列位依生起之文次第。其三十篇。束為偈曰。",
    "X42n0736_002:0635c22": "　標僧數非辨　　戒綱受師儀　　安恣篇隨犯",
    "X42n0736_002:0635c23": "　六衣四鉢治　　陀像設俗客　　病雜沙部尼",
    "X42n0736_002:0635c24": "其三十篇生起。古來相承。講說至下諸篇首。自出其",
    "X42n0736_002:0636a01": "勢。今聊復預明。至時任兩存取。夫言立教要須先識",
    "X42n0736_002:0636a02": "教宗。此宗所明。正論持犯。若順持違犯。德行尊高。故",
    "X42n0736_002:0636a03": "須第一有標宗顯德篇來也。然戒德既備。須有施",
    "X42n0736_002:0636a04": "為。即益物度生。秉御時眾。秉御之最。莫先作法。作",
    "X42n0736_002:0636a05": "法之始前須集僧。故次第二有集僧通局。然僧雖",
    "X42n0736_002:0636a06": "通集。未明淨穢。淨便應法。穢不在言。故次第三明",
    "X42n0736_002:0636a07": "足數之相。然足不雖分。恐中含背別。淨僧雲集。身口",
    "X42n0736_002:0636a08": "詳和。穢僧星散。任時語默。淨若乖競。作法不成。故有",
    "X42n0736_002:0636a09": "別眾法附。然僧雖華集。足別甄分。但情事難恒。因明",
    "X42n0736_002:0636a10": "軌範。若有緣礙。聖開逸心表無乖異。故有第四受欲",
    "X42n0736_002:0636a11": "篇也。斯之四段。通稱在人。人體既如。堪御正法。法之",
    "X42n0736_002:0636a12": "大要無越羯磨。故有第五通辨羯磨篇也。又云。上有",
    "X42n0736_002:0636a13": "能秉法之人。明所秉之法。作持之行。羯磨結其大科。",
    "X42n0736_002:0636a14": "故有羯磨篇也。然羯磨大法。隨務不同。所被之緣。通",
    "X42n0736_002:0636a15": "情非情之二境。次明結界正被非情。故有此結界篇",
    "X42n0736_002:0636a16": "來也。又解。羯磨大法。藉界為基。故有第六結界法也。",
    "X42n0736_002:0636a17": "然界相既明。所依之處已立。即須興建正法。滅惡生",
    "X42n0736_002:0636a18": "善。滅惡之方。勿過三舉四擯。此是住持之儀軌。攝御",
    "X42n0736_002:0636a19": "之宗綱。故有第七僧網大綱篇也。然僧能弘法滅惡",
    "X42n0736_002:0636a20": "已消。內德外部。堪生物善。生善之本。無過受體。故次",
    "X42n0736_002:0636a21": "第八。明受戒篇來。然受本護持。寧死不犯。脫有緣難",
    "X42n0736_002:0636a22": "境。容生毀破。聖開還淨。使來去無瑕。故有捨戒法附。",
    "X42n0736_002:0636a23": "且衣鉢受持。無宜替忘。且防六聚之罪。故有六念法",
    "X42n0736_002:0636a24": "附。然雖受聖法。未解護持。觸事生迷。要資師匠。為成",
    "X42n0736_002:0636b01": "已益。示離顛[房万+巳]。故有第九師資相攝篇。然師弟位立。",
    "X42n0736_002:0636b02": "戒相須知。若不半月宣陳。無由警策時眾。故次第十",
    "X42n0736_002:0636b03": "明其說戒篇來也。然眾已聞戒。勇勵專精。理應三月",
    "X42n0736_002:0636b04": "靜緣。九旬進業。若遊行無度。損物招譏。故制安居。端",
    "X42n0736_002:0636b05": "坐修道。是故第十明安居篇。然安居制限不可來去",
    "X42n0736_002:0636b06": "任情。但為忽有緣投自他兼益要必須計聖不開聽。",
    "X42n0736_002:0636b07": "但住既立儀。去須有法。故有受日法附。然九旬同住。",
    "X42n0736_002:0636b08": "三月共居。永時長恐多愆過。故遞相懺謝恣僧陳舉。",
    "X42n0736_002:0636b09": "故有第十二自恣文來。然安居德備。自恣無愆。僧別",
    "X42n0736_002:0636b10": "清高。任其受利。德衣蔭大功被行人。故有迦絺那衣",
    "X42n0736_002:0636b11": "法附。此上十二篇。屬於上卷。謂總明僧法。其中隨務。",
    "X42n0736_002:0636b12": "雖通別人。攝末歸本。通名眾務。次篇聚名報已下。應",
    "X42n0736_002:0636b13": "有四章。屬第二卷。局在別人之行也。夫欲明持犯使",
    "X42n0736_002:0636b14": "離過行成。須先示犯報淺深使懷歡戚。故於隨戒之",
    "X42n0736_002:0636b15": "首。且明篇聚名報。既知持毀得失報果差分。即須",
    "X42n0736_002:0636b16": "依位顯相照彰消釋。故有隨戒釋相篇。然隨戒之中。",
    "X42n0736_002:0636b17": "相貌雖顯。然心境大趣。其指猶迷。故次一章通用該",
    "X42n0736_002:0636b18": "括。名持犯方軌也。然持犯兩相。名體已彰。上士則專",
    "X42n0736_002:0636b19": "精護持。中人犯已能悔。悔則復本清淨。還同白法。但",
    "X42n0736_002:0636b20": "懺之儀軌。律有憲章。故次有懺六聚法篇也。次下十",
    "X42n0736_002:0636b21": "四章屬於下卷。謂隨機之務。托事而興也。中卷明示",
    "X42n0736_002:0636b22": "持犯。洗滌形心。形心既淨。堪受衣食。食則充內。以遣",
    "X42n0736_002:0636b23": "氣虗。衣則資外。用障寒苦。故有二衣總別篇來也。上",
    "X42n0736_002:0636b24": "雖衣足蓋形。復須食以充口。故次明四藥受淨篇也。",
    "X42n0736_002:0636c01": "上明四藥。食體已辨。須得能盛之物。盛持之要無越",
    "X42n0736_002:0636c02": "鉢器。故有鉢器制聽篇也。然鉢盂應器。佛制隨身。用",
    "X42n0736_002:0636c03": "將分衛。猶如鳥翼。隨緣長道。去留無礙。但中下之流。",
    "X42n0736_002:0636c04": "未堪此教。制令分衛。終喪溝壑。聖開房舍什物。故有",
    "X42n0736_002:0636c05": "五行調度法附也。但衣食義足。房舍事周。若受納乖",
    "X42n0736_002:0636c06": "儀。翻成罪累。故有對施興治篇也。食觀已委。離染行",
    "X42n0736_002:0636c07": "成。罪累不立。宴坐修道。頭陀之行。超卓不群。故有迦",
    "X42n0736_002:0636c08": "葉糞衣佛親分座。和先節食。名供養人。故有頭陀篇",
    "X42n0736_002:0636c09": "也。但自行雖修。事須謹敬。恐藉勝業。自恃輕人。故有",
    "X42n0736_002:0636c10": "僧像致敬篇。敬儀既立。禮儀被時。進止可觀。能生物",
    "X42n0736_002:0636c11": "信。多有請福。須立規模。對事無倫。見不生善。故有赴",
    "X42n0736_002:0636c12": "請設則篇也。但道俗形乖。雖福慧兩別。相依而形心",
    "X42n0736_002:0636c13": "獲安。既受彼事資。須報以法藥。義有開導。須得其方。",
    "X42n0736_002:0636c14": "故有導俗化方篇。雖七眾奉儀。一方清肅。恐異域瞻",
    "X42n0736_002:0636c15": "仰。有觀化上賓舊住新遊焉無主客。理須接待。義響",
    "X42n0736_002:0636c16": "遐彰。故有主客相待篇。然賓主之禮儀。已知通塞。然",
    "X42n0736_002:0636c17": "坏形幻質。生滅是恒。百一易侵。四蛇難養。道朋同住。",
    "X42n0736_002:0636c18": "遞運供承。報盡緣離。斃骸須瘞。故有瞻病送終篇。上",
    "X42n0736_002:0636c19": "雖隨事科擬。然雜務猶多。齊聖所言。寧容脫漏。故立",
    "X42n0736_002:0636c20": "一篇明雜要行。故有諸雜要行篇也。此上諸門。出正",
    "X42n0736_002:0636c21": "業。僧別二行。大僧厥儀。下位相依。須明軌則。故有沙",
    "X42n0736_002:0636c22": "彌別行篇。上雖約戒。有具未之殊。莫非男位。但尼女",
    "X42n0736_002:0636c23": "暗弱。觸事生迷。若不宣示軌模。理行何由可識。故有",
    "X42n0736_002:0636c24": "尼眾別行篇。上但一家行事採集相成。至於諸部別",
    "X42n0736_002:0637a01": "途。非無異執。若不略披相貌。將恐後進懷疑。故最後",
    "X42n0736_002:0637a02": "一篇敘分諸部同異故曰也。",
    "X42n0736_002:0637a03": "上來第二略釋三十篇名竟。從此已下第三正釋十",
    "X42n0736_002:0637a04": "門義也。",
    "X42n0736_002:0637a05": "第一序教興意者。就此門中。總分四別一序佛在世",
    "X42n0736_002:0637a06": "對機制戒教興意。二明佛滅後對外道有結集教興",
    "X42n0736_002:0637a07": "意。三對双宗教興意。四明當部教興之意。有此四別。",
    "X42n0736_002:0637a08": "如文可尋。又解云就此門中。大分二別。初至上則通",
    "X42n0736_002:0637a09": "明教興來。是明教興通意。二從今據當宗以辨下。明",
    "X42n0736_002:0637a10": "教既已興當宗中自含差別之意。就初通意中。自有",
    "X42n0736_002:0637a11": "三別。初至人下明對機制戒意。二對外道下顯於廣",
    "X42n0736_002:0637a12": "教異彼外道之無法。顯我有法意。三對異宗下明廣",
    "X42n0736_002:0637a13": "教被於多機。各自遵行俱得獲益。然當部最為勝意。",
    "X42n0736_002:0637a14": "後分文好。",
    "X42n0736_002:0637a15": "夫至人興世者。謂佛為至極之人。故曰至人。唯佛一",
    "X42n0736_002:0637a16": "人得稱至人。獨盡苦原故。又云如來至真等正覺是",
    "X42n0736_002:0637a17": "也。為化眾生。出現於世。王宮誕質。八相成道曰興。興",
    "X42n0736_002:0637a18": "由起也。法身無形。為物故形。示同眾生。故使可見。迹",
    "X42n0736_002:0637a19": "如來去。應現曰興。益物有方者方由法也。佛既興世。",
    "X42n0736_002:0637a20": "說法度生。施造方便。皆稱利益。故曰益物有方也。隨",
    "X42n0736_002:0637a21": "機設教理無虗授者。謂佛說方法。皆為利益眾生。非",
    "X42n0736_002:0637a22": "為虗授。善知性相。隨於根機所宜。欲得人天。即說五",
    "X42n0736_002:0637a23": "八。欲至佛果。即說大比丘無願毗尼。宜聞三乘。即說",
    "X42n0736_002:0637a24": "三車等喻。宜聞一乘。則會三歸一。說常樂我淨。故曰",
    "X42n0736_002:0637b01": "隨機設教。皆欲引至菩提。故曰非虗授也。佛有二智。",
    "X42n0736_002:0637b02": "謂根本後得也。若根本智。常緣真如不動。若後得智。",
    "X42n0736_002:0637b03": "流化三界。度脫眾生。分身化物也。又解。此律教之興。",
    "X42n0736_002:0637b04": "務先益物。但由群生滯欲。欲本所謂我心。大聖隨其",
    "X42n0736_002:0637b05": "所懷。開示上心之法。然則心為生欲之本。滅欲必止",
    "X42n0736_002:0637b06": "心原。止心由平明慧。慧起假於定發。發定之功。非戒",
    "X42n0736_002:0637b07": "不弘。故知此教之興隨機說也。又解。隨機設教理無",
    "X42n0736_002:0637b08": "虗授者。如世大醫將藥救病。以識病故。無不獲損。如",
    "X42n0736_002:0637b09": "來法王。知根解法。將法投根。無不利益。故無虗授。除",
    "X42n0736_002:0637b10": "佛一人餘無能也。如舍利弗教金師之子骨觀。浣衣",
    "X42n0736_002:0637b11": "之子數息觀。為佛所呵。不知機故。金師之子。應令數",
    "X42n0736_002:0637b12": "息。浣衣之子。應教骨觀可知。又解。隨機設教者。如教",
    "X42n0736_002:0637b13": "有廣略不同。為機有利鈍不等也。如初成道。所化機",
    "X42n0736_002:0637b14": "利。但說略教。即能護持。未假廣教示其名種。即如戒",
    "X42n0736_002:0637b15": "本下文七佛之偈通名略教是也。於後根機漸鈍。即",
    "X42n0736_002:0637b16": "說五篇等教。如上加行卷中已說四佛制廣。二佛制",
    "X42n0736_002:0637b17": "略損益義竟。論云依大慈門說毗尼者。明如來於四",
    "X42n0736_002:0637b18": "無量心中以大慈心中。闢不諱之門。示秘密之深術。",
    "X42n0736_002:0637b19": "曲授秘方。偏賜內眾。下文以秘故。勝故。不為俗說。意",
    "X42n0736_002:0637b20": "在此也。論謂毗婆沙論第一卷明之。云修多羅依十",
    "X42n0736_002:0637b21": "力故說也。毗尼依大慈故說也。阿毗曇依無畏故說",
    "X42n0736_002:0637b22": "也。自意謂。佛有大慈悲。十力四無所畏等也。言大慈",
    "X42n0736_002:0637b23": "門者。如涅槃云。如來慈有三種。一緣眾生慈。緣於五",
    "X42n0736_002:0637b24": "陰所成眾生願與其樂。二緣法慈。緣諸眾生所須之",
    "X42n0736_002:0637c01": "物而欲與之。三者無緣慈。不住法相及眾生相。是名",
    "X42n0736_002:0637c02": "無緣慈也。經文廣不寫。疏家出意如此耳。又解慈有",
    "X42n0736_002:0637c03": "三者。一緣眾生慈。緣於五陰假名眾生也。二緣法慈",
    "X42n0736_002:0637c04": "者。謂緣假名之法也。三無緣慈者。謂眾生及法皆無",
    "X42n0736_002:0637c05": "有實也。",
    "X42n0736_002:0637c06": "故律云。世尊慈念故。而為說法者。律即四分第六十",
    "X42n0736_002:0637c07": "卷云。佛在跋闍國中。問諸比丘言。汝等謂我為衣食",
    "X42n0736_002:0637c08": "臥具床蓐等為汝說法耶。比丘言不也。佛言汝以何",
    "X42n0736_002:0637c09": "心言我為汝說法耶。比丘答言。世尊以大慈故為我",
    "X42n0736_002:0637c10": "說法耳。",
    "X42n0736_002:0637c11": "二為對外道無法自居者。此下第二段。明結集之意。",
    "X42n0736_002:0637c12": "又可明佛在日。對外道有此教興也。所以知者。故今",
    "X42n0736_002:0637c13": "文云。故制斯戒。豈是結集家制耶。思之言無法者。望",
    "X42n0736_002:0637c14": "無可軌之法。非謂無邪法。如五熱炙身投巖赴火等",
    "X42n0736_002:0637c15": "是也。如彼立法云。若犯婬者不得婬師妻。自餘婦女",
    "X42n0736_002:0637c16": "通皆無罪。若盜唯不得盜師金。此得重罪。論殺唯不",
    "X42n0736_002:0637c17": "得殺牛。餘盜殺者皆無有罪。此等並是無法自居也。",
    "X42n0736_002:0637c18": "顯佛法人尊道高故制斯戒者。以佛是三界大師。人",
    "X42n0736_002:0637c19": "天尊貴。無有與等。為世特尊。故曰人尊。所說之法。能",
    "X42n0736_002:0637c20": "軌成物善。依之修行使隔凡成聖。如此之法可珍可",
    "X42n0736_002:0637c21": "貴。異於彼見諸邪之教。故曰道高也。",
    "X42n0736_002:0637c22": "觀下律中凡所制者並懷異術者。下律增三文云。世",
    "X42n0736_002:0637c23": "尊何故制增戒學。為調三毒令盡故。制增戒學。意明",
    "X42n0736_002:0637c24": "盡茲三毒。定慧復明。惑盡解圓。斷諸苦際。名曰異術。",
    "X42n0736_002:0638a01": "又言凡所制者。此指一切是佛制者。有異意。如五八",
    "X42n0736_002:0638a02": "十具。明約機而立。取其遠意。皆至菩提。是異術也。又",
    "X42n0736_002:0638a03": "解。因佛制不壞生掘地。王臣息心。不得策役比丘。是",
    "X42n0736_002:0638a04": "異術也。自解云。觀今文意。言異術者。謂異於外道。如",
    "X42n0736_002:0638a05": "律云。瓶沙王請佛。同外道八日十五日聚集來往。我",
    "X42n0736_002:0638a06": "因得供養。佛因制半月說戒。不與外道同。故言異術。",
    "X42n0736_002:0638a07": "又一一戒中皆不與外道共有。故言異術也。如五篇",
    "X42n0736_002:0638a08": "七聚。外道皆無也。所以得知。今文云異術是異外道",
    "X42n0736_002:0638a09": "者。尋下句來意。故得知也。故下句文云。若不撰結。則",
    "X42n0736_002:0638a10": "令外道以致餘言等。明知異術之語是異外道耳。故",
    "X42n0736_002:0638a11": "文云。若不撰結則令外道以致餘言者。文謂四分五",
    "X42n0736_002:0638a12": "百結集中文也。其緣起廣如律文可尋。四分別鈔緣。",
    "X42n0736_002:0638a13": "首疏云。如來在世。隨機施教。利同塵沙。今滅盡應遷。",
    "X42n0736_002:0638a14": "將其泥曰。委囑迦葉波離阿難。欲使撰佛誠言。載傳",
    "X42n0736_002:0638a15": "竹帛。利益末代。意在流通。若無撰集。則令教法崩頺。",
    "X42n0736_002:0638a16": "又招誹謗。即律下文云。勿令外道以致餘言。沙門瞿",
    "X42n0736_002:0638a17": "曇法律。如烟火盡烟滅。佛在世之時。比丘皆共學戒。",
    "X42n0736_002:0638a18": "今既滅後。無學戒者。是以迦葉唱言。普告大眾。如來",
    "X42n0736_002:0638a19": "既滅。世間無師。傷失匠益。諮[久/小]靡所。念法心重。令結",
    "X42n0736_002:0638a20": "法藏。以報佛恩。令法不滅。所以於須彌山揚槌說偈。",
    "X42n0736_002:0638a21": "集此羅漢。勸莫涅槃。且結集法藏。以報佛恩。欲使佛",
    "X42n0736_002:0638a22": "教流通末葉。息外道餘言也。上釋外道無法自居義",
    "X42n0736_002:0638a23": "竟。",
    "X42n0736_002:0638a24": "三為對異宗故來者。此下第三段。對外宗教興意也。",
    "X42n0736_002:0638b01": "言多別者。如羯磨序云。初則二部五部之殊。中則十",
    "X42n0736_002:0638b02": "八五百之別。謂根本唯是上座大眾二部。一百年後",
    "X42n0736_002:0638b03": "分為十二部。二百年後分為十二。四百年後分十八",
    "X42n0736_002:0638b04": "部。并根本是謂二十部。所言上座者。佛滅度後。大迦",
    "X42n0736_002:0638b05": "葉波於閻浮簡得五百無學。於王城結集。迦葉年老。",
    "X42n0736_002:0638b06": "時居會首。因此立名名上座部。後有異方小聖。不聞",
    "X42n0736_002:0638b07": "此會。自於城外結集。人數既多。名大眾部。故知當結",
    "X42n0736_002:0638b08": "集時。已分二部。故宣云。原夫上座大眾。創分結集之",
    "X42n0736_002:0638b09": "塲。五部十八流宗百載之後。雖分五部十八。取後流",
    "X42n0736_002:0638b10": "傳。今行世者。其唯五部。然五部者。皆從上座部流出",
    "X42n0736_002:0638b11": "也。後乃離分既非其一。故云多別。至時可尋分部圖。",
    "X42n0736_002:0638b12": "臨講誦出。",
    "X42n0736_002:0638b13": "且如薩婆多部戒本繫略者。明十誦戒本中。有太繁",
    "X42n0736_002:0638b14": "大略之過。且如眾學戒中。明齊整著內衣及着三衣。",
    "X42n0736_002:0638b15": "有十二个戒。此則為繁。略無不敬塔嚼楊枝等戒。復",
    "X42n0736_002:0638b16": "名略也。四分則不爾。直云齊整着內衣。攝無不盡。濟",
    "X42n0736_002:0638b17": "云。十誦戒本於眾學中不滿百戒曰略。其單墮中有",
    "X42n0736_002:0638b18": "九十一墮曰繁也。今詳浪破。然此四分律中亦有繁",
    "X42n0736_002:0638b19": "略。如尼單提中。比丘尼以香油胡麻澤塗身。總立七",
    "X42n0736_002:0638b20": "戒。一香油自塗。二胡麻澤自塗。三使大尼塗。四使式",
    "X42n0736_002:0638b21": "叉塗。五使沙彌尼塗。六使白衣女塗。七使外道女塗。",
    "X42n0736_002:0638b22": "皆波逸提此豈非繁。唯壞生掘地自作教人合制一",
    "X42n0736_002:0638b23": "戒。今遂約境乃立多戒。豈不是繁也。言指體未圓者。",
    "X42n0736_002:0638b24": "立云。指是宗。亦云教指。指由心也。體謂戒體。明彼宗",
    "X42n0736_002:0638c01": "之中言表無表戒俱用色為體。云表既是因。無表是",
    "X42n0736_002:0638c02": "果。因既是色。果何非色。此宗不然。作戒是色。無作非",
    "X42n0736_002:0638c03": "色心。以色可惱壞形段方所。無作之體不爾。故斥彼",
    "X42n0736_002:0638c04": "未圓。其指字。須從手作指。謂彼宗擬戒體未圓。故曰",
    "X42n0736_002:0638c05": "也。接俗楷定於時數者。謂與俗人受五八之戒。名為",
    "X42n0736_002:0638c06": "接俗也。五戒要終身。八戒要一日一夜。不許延速。是",
    "X42n0736_002:0638c07": "時楷定也。受五定五。不得分受一二三。受八定八。不",
    "X42n0736_002:0638c08": "得增減。是數楷定。礪云。多論所明。受五八戒。具受方",
    "X42n0736_002:0638c09": "得。即難云。何故經云一分乃至滿分憂婆塞者。答此",
    "X42n0736_002:0638c10": "據持有多少。故云一二分等。非謂受中一二也。薩婆",
    "X42n0736_002:0638c11": "多雖執此義。自與本律相違。案十誦皮革法中。億耳",
    "X42n0736_002:0638c12": "憂婆塞。與諸商人入海採寶。船破失濟。伴死獨存迴",
    "X42n0736_002:0638c13": "還。經餓鬼城。到一樹下。見有男女。顏貌端正。着天寶",
    "X42n0736_002:0638c14": "冠。共相娛樂。夜過女滅。即有狗來。噉男女肉。億耳恠",
    "X42n0736_002:0638c15": "問。何緣乃爾。答言我先作屠兒。迦旃延化我。我言先",
    "X42n0736_002:0638c16": "祖常習此業。何得不作。遂教我言。晝既屠殺。可受夜",
    "X42n0736_002:0638c17": "戒。由是今生。業報如是。億耳前行。復至一樹下。見有",
    "X42n0736_002:0638c18": "男女。晝日娛樂。如前廣說。此由好婬。迦延化言。夜既",
    "X42n0736_002:0638c19": "貪婬。應受晝戒。故我等今生。晝樂夜苦。億耳還來。具",
    "X42n0736_002:0638c20": "說所見。因就迦延出家受戒。據此律。亦有分受。然多",
    "X42n0736_002:0638c21": "論第一。婆沙百二十四。諸大論師。共會此文。且婆沙",
    "X42n0736_002:0638c22": "云。如是所說當云何通。謂若不許晝夜分受。如上律",
    "X42n0736_002:0638c23": "文。當云何通。答彼妙行攝。非是律儀。受妙行果。非律",
    "X42n0736_002:0638c24": "儀果。是以無過。復有說者。是彼尊者迦旃延。神力化",
    "X42n0736_002:0639a01": "作。非是真實。令俱胝(億耳也)猒世間故。故不須通。復有",
    "X42n0736_002:0639a02": "說者。亦得分受。評曰。前說為善晝夜戒故。今若許分",
    "X42n0736_002:0639a03": "受。乃當婆沙不正之義也。若准成實第十二卷七善",
    "X42n0736_002:0639a04": "律儀品云。若但一日。或但一夜。若半月。若夜。隨能受",
    "X42n0736_002:0639a05": "得。准此成實。則許分受。部別故也。若准俱舍十四頌",
    "X42n0736_002:0639a06": "云。近住於晨旦。下座從師受。隨教說具支。離嚴飾晝",
    "X42n0736_002:0639a07": "夜。(述曰)要晨旦受此戒也。要經一日夜也。下座者。要就",
    "X42n0736_002:0639a08": "卑座也。從師受者。無容自受故也。隨教說者。要遂師",
    "X42n0736_002:0639a09": "語。勿前勿俱也。具支者。要具八支也。離嚴飾者。離憍",
    "X42n0736_002:0639a10": "逸故也。晝夜者。終晝一夜至明便捨也。俱舍論主依",
    "X42n0736_002:0639a11": "大毗婆沙正義。造此論故也。御法例通無准者。御謂",
    "X42n0736_002:0639a12": "秉御也。法即羯磨。明秉羯磨聖法。若作單白。加白二。",
    "X42n0736_002:0639a13": "亦成眾多白。亦得。若作白二加白四。亦成。作眾多白。",
    "X42n0736_002:0639a14": "眾多羯磨皆得。唯得增為佳。不得減。故言無准。若作",
    "X42n0736_002:0639a15": "白四。加至白五六七皆得。故曰例通。以類於僧四人",
    "X42n0736_002:0639a16": "說戒。此且約少為言。五人六人豈不許說於戒耶。人",
    "X42n0736_002:0639a17": "既得加。法亦應爾。",
    "X42n0736_002:0639a18": "今曇無德部。人法有序者。立云。一人唯得心念。二人",
    "X42n0736_002:0639a19": "對首。四人秉羯磨眾法。少則不成。名為人有序。又解。",
    "X42n0736_002:0639a20": "人謂能秉法人也。如十誦。用四人五陰實法為僧体。",
    "X42n0736_002:0639a21": "此宗不然。直取四人和合。謂同戒見等以為僧体。羯",
    "X42n0736_002:0639a22": "磨疏云。僧者以五陰實法為体。總陰成人。人為別",
    "X42n0736_002:0639a23": "用。謂一人秉心念別法。四人和聚成於僧用。故俱舍",
    "X42n0736_002:0639a24": "云。僧和合者。以不隱沒無記為性。行陰所攝。又有人",
    "X42n0736_002:0639b01": "云。約律准論。取成實意。攬指成拳。攬陰成人。人假為",
    "X42n0736_002:0639b02": "体。實法無用。四人假用為僧之体。而用更無別體。還",
    "X42n0736_002:0639b03": "以四人陰本為體。如身口業。無別有體。還以色聲為",
    "X42n0736_002:0639b04": "體。今存後義此名人有序也。又慈解云。人有序者。人",
    "X42n0736_002:0639b05": "謂所為之人。法謂將五八戒法授與前人。皆有由序",
    "X42n0736_002:0639b06": "也。亦可人者此四分受戒須十八清淨。十誦破戒和上黃",
    "X42n0736_002:0639b07": "門和上。不現前皆名受具。又釋言人法有序者。指羯",
    "X42n0736_002:0639b08": "磨之法皆有由序。單白白二白四及對首心念。乖法",
    "X42n0736_002:0639b09": "不成。有其楷定。又白等三法。必有指約。不得加之。不",
    "X42n0736_002:0639b10": "同彼宗加多為善。故戒本疏云。獨斯一宗未懷支派。",
    "X42n0736_002:0639b11": "良由師稟有由。知時不墜故也。又解。法有序者。不同",
    "X42n0736_002:0639b12": "上多宗戒本繁略。此宗戒本正有二百五十。何者。如",
    "X42n0736_002:0639b13": "四重四提舍尼為八。加二不定為十。加九十為一百。",
    "X42n0736_002:0639b14": "加眾學為二百。以十三配七滅為二十。加三十尼薩",
    "X42n0736_002:0639b15": "耆為五十。正成二百五十。此名法有序也。又解。此宗",
    "X42n0736_002:0639b16": "以非色非心為無作戒体。指体也圓。故言人法有序",
    "X42n0736_002:0639b17": "也。言軌用多方者。謂法用濟時。多有方便。亦多有方",
    "X42n0736_002:0639b18": "法。提誘唯存生善者。對上接俗楷定時數也。賓云。依",
    "X42n0736_002:0639b19": "成實宗。五戒十戒。要盡形受。唯有八戒。隨時長短也。",
    "X42n0736_002:0639b20": "提携誘引俗人。為受八戒。不局長短多少。隨能與法。",
    "X42n0736_002:0639b21": "不限時數。一年一月一戒二戒。任彼前人好樂多少。",
    "X42n0736_002:0639b22": "如受一戒名一分優婆塞。乃至盡受名為滿分。務存",
    "X42n0736_002:0639b23": "生前人之善。開發信心也。立教意居顯約者。對上御",
    "X42n0736_002:0639b24": "法例通無准。顯者明也。約者限也。謂法明如秉單白",
    "X42n0736_002:0639c01": "白二不成。若秉白二白四不成。故文云。如白法作白。",
    "X42n0736_002:0639c02": "如羯磨法作羯磨也。翻前無准。三種羯磨。對眾宣白",
    "X42n0736_002:0639c03": "文句須明。名之曰顯。不得加減限齊於此。故曰約也。",
    "X42n0736_002:0639c04": "上則通明教興者。結上三段之文正是通家大教之",
    "X42n0736_002:0639c05": "興意也。今據當宗以辨者。生起下文第四當宗教中。",
    "X42n0736_002:0639c06": "有輕重開制持犯之意。就中自分五段。如文可尋。問",
    "X42n0736_002:0639c07": "前言對異宗故來。與此文中令據當宗以辨。有何簡",
    "X42n0736_002:0639c08": "異。文相似繁。答前是對異宗明四分之教。顯異餘部",
    "X42n0736_002:0639c09": "之意。今此言據當宗辨者。明四分教興意中自有五",
    "X42n0736_002:0639c10": "段之異。",
    "X42n0736_002:0639c11": "夫教不孤起者。謂若無機緣佛則不說。故曰教不孤",
    "X42n0736_002:0639c12": "起也。言起必因人者。謂有漏病生。法藥隨被也。如身",
    "X42n0736_002:0639c13": "子請佛制廣教。佛言且止。我弟子未有大名稱。未有",
    "X42n0736_002:0639c14": "利養。未有有漏法。所以且止。我自知時。後因比丘不",
    "X42n0736_002:0639c15": "勝名利。造有漏業壞其略教。有須提那。還家乞食。因",
    "X42n0736_002:0639c16": "行不淨。即制初戒。復因林中比丘起過。制三趣同犯。",
    "X42n0736_002:0639c17": "及檀尼迦制盜戒等。皆因人起過。隨制禁之。或有一",
    "X42n0736_002:0639c18": "人犯多戒。有多人犯一戒也。人既不同教亦非一者。",
    "X42n0736_002:0639c19": "立謂。人人各犯。緣起不同。二百五十。隨犯即制。非一",
    "X42n0736_002:0639c20": "時頓制也。又云。如五八十具。皆因人根不同。故教非",
    "X42n0736_002:0639c21": "一則也。故攝誘弘濟軌用實多者。弘由廣也。濟謂救",
    "X42n0736_002:0639c22": "濟也。謂佛大慈救濟眾生也。人既不同。故攝持誘引",
    "X42n0736_002:0639c23": "方法則多。此語同前軌用多方義也。貴在得其本詮",
    "X42n0736_002:0639c24": "至條緒者。此明佛制教意。貴存斷惑終獲道益。教為",
    "X42n0736_002:0640a01": "能詮。道為所詮。藉教見道。本詮之意。意在道也。故一",
    "X42n0736_002:0640a02": "毫之善皆趣涅槃。詺涅槃為本詮也。言誠難覈其條",
    "X42n0736_002:0640a03": "緒者。條是枝條。緒是端緒。明佛立教意。欲令識根本",
    "X42n0736_002:0640a04": "所詮之趣。問其枝條次緒。實難尋。遂測覈謂須得本。",
    "X42n0736_002:0640a05": "何須論末。說文云。緒者絲端也。廣疋云。緒由末也。餘",
    "X42n0736_002:0640a06": "也。亦事業也。誠者信也。覈者實也。明四分律藏條數",
    "X42n0736_002:0640a07": "極多。一戒一經。總有六百一十四段。中間教法既多。",
    "X42n0736_002:0640a08": "實難尋究其本末。故曰條緒也。皆是趣果真詮軌聚。",
    "X42n0736_002:0640a09": "但使識其本意。何須覈教之始末條緒也。條緒即如",
    "X42n0736_002:0640a10": "或在其處制其戒。或為其人緣其事。今若一一覈其",
    "X42n0736_002:0640a11": "人處所事。實亦難尋。故曰也。所以約開制驗指在為",
    "X42n0736_002:0640a12": "人者。如儉開八事曰開。豐時還禁曰制。豈非為人。又",
    "X42n0736_002:0640a13": "云。隨三品根性不同。即有三衣之制百一開聽之教。",
    "X42n0736_002:0640a14": "並為人也。又如分別功德論中。天須菩提七寶房舍。",
    "X42n0736_002:0640a15": "一夜得道。豈非為人故開。餘非為道。一杯之水。一納",
    "X42n0736_002:0640a16": "之衣。亦不開之。况七寶房舍耶。顯持犯。諒意存無過",
    "X42n0736_002:0640a17": "者。諒訓信也。謂顯持之與犯信存離過也。又釋云。諒",
    "X42n0736_002:0640a18": "者亮也。亮由相也。顯持犯相。意存無過也。勝解云。如",
    "X42n0736_002:0640a19": "來所制是持是犯。並皆可信。即言持犯可信。即須遵",
    "X42n0736_002:0640a20": "行。不令有犯。故曰意存無過也。今束一律藏。以五例",
    "X42n0736_002:0640a21": "分之至可見等者。謂教中差別。不出此五種例也。",
    "X42n0736_002:0640a22": "一遮性往分者。宣云。如斫伐草木墾土掘地。體非違",
    "X42n0736_002:0640a23": "理。威儀塵醜不光俗信。聖未制前造作無罪。由非正",
    "X42n0736_002:0640a24": "業無妨福善。自制已後。塵染更深。妨乱修道。招世譏",
    "X42n0736_002:0640b01": "謗。故名遮也。所言遮者。能遮正道。故言遮惡。解云。由",
    "X42n0736_002:0640b02": "遮故票。禁遮惡故。故名遮戒也。言性戒者。如十不善",
    "X42n0736_002:0640b03": "等。體是違理。無論大聖制以不制。若作違行。感得苦",
    "X42n0736_002:0640b04": "果。故言性惡。是故如來制使防約。若不制者。業報三",
    "X42n0736_002:0640b05": "途。不在人道。何能修善。故因過制。從本惡以立名。禁",
    "X42n0736_002:0640b06": "性惡故。名為性戒。此之性惡。能遮於福。若前之遮惡。",
    "X42n0736_002:0640b07": "能遮道故。首律師疏云。若論性戒。捨惡以求福。若論",
    "X42n0736_002:0640b08": "遮戒。捨福以求智。此是道分善。故龍樹論云。十善對",
    "X42n0736_002:0640b09": "十惡。名為舊戒。五篇七聚。名為客戒。前十善惡不假",
    "X42n0736_002:0640b10": "制有。若論篇聚。必假聖制。意明今將此遮性二文。徵",
    "X42n0736_002:0640b11": "其教興之意。則得識遮性之興本意。故曰性徵等也。",
    "X42n0736_002:0640b12": "性惡通於化制者。如殺生婬盜等。經中還結業道之",
    "X42n0736_002:0640b13": "罪。制教中又科夷等罪也。亦如五逆十惡。二教同有其",
    "X42n0736_002:0640b14": "罪也。遮則不爾。唯犯制教。一罪無違化教之愆。又准",
    "X42n0736_002:0640b15": "心疏言。謂性惡之罪。俱違化制兩教也。以其体是違",
    "X42n0736_002:0640b16": "理無論制與不制。作俱有罪。如三千威儀四句辨之。",
    "X42n0736_002:0640b17": "或有犯佛法罪非世界罪。如制戒後畜財離衣等是。",
    "X42n0736_002:0640b18": "二是世界罪。非佛法罪。如來未制戒前殺盜等。三俱",
    "X42n0736_002:0640b19": "是者。制廣教後。犯婬盜殺等。四俱非者。未制廣教前",
    "X42n0736_002:0640b20": "殺草木是也。以此義推。未制廣教前。無問道俗。雖無",
    "X42n0736_002:0640b21": "教可違。隨作性惡。但犯業道。故經云。是殺生殺生報。",
    "X42n0736_002:0640b22": "雖是妄語。妄語報。此見化教。佛制廣後犯者。又得違",
    "X42n0736_002:0640b23": "教之罪。此是制教。故曰性惡通於化教也。遮戒因過",
    "X42n0736_002:0640b24": "便起者。謂為俗所訶。沙門釋子。壞生草木。掘地等事。",
    "X42n0736_002:0640c01": "夏中遊行。蹋傷物命等。佛即制安居。以彼外道俗人",
    "X42n0736_002:0640c02": "計其草木有命。佛因制之。亦如不受食食。為人所呵",
    "X42n0736_002:0640c03": "等。廣如下九十中不受食戒明也。",
    "X42n0736_002:0640c04": "然則性戒文緩義急者。濟云。唯約性戒。文緩義急也。",
    "X42n0736_002:0640c05": "其遮戒不得云文緩義急。如怨逼行婬開與境合。是",
    "X42n0736_002:0640c06": "文緩。三時禁樂是義急也。又解。一一戒下。皆有開通",
    "X42n0736_002:0640c07": "之文。是文緩。若心境不差。並結正罪是義急也。謂隨",
    "X42n0736_002:0640c08": "諸重戒並有開文者。如戒戒下有開通文是也。如殺",
    "X42n0736_002:0640c09": "戒。人作非人想畜生想蘭。皆開不犯重。餘性戒例知。",
    "X42n0736_002:0640c10": "今言隨諸重戒者。謂初篇四戒名為重戒。二篇已下",
    "X42n0736_002:0640c11": "防其重戒。既從重戒而生故曰隨也。四重既有開文。",
    "X42n0736_002:0640c12": "下戒隨此四重。是性戒者。亦應有開文也。准濟解云。",
    "X42n0736_002:0640c13": "文緩義急。惡局性戒。今隨諸重戒者。但合是隨四重",
    "X42n0736_002:0640c14": "之性戒也。謂皆是四重之種類。不得是遮戒也。又上",
    "X42n0736_002:0640c15": "言性戒文緩義急。既的語性戒。明非遮戒。遮戒下門",
    "X42n0736_002:0640c16": "會自別明耳。文雖是開開實結犯者。慈云。如大妄語",
    "X42n0736_002:0640c17": "戒開文。若戲笑說開不犯重。還得吉羅。故言開實結",
    "X42n0736_002:0640c18": "犯。夷吉雖殊犯義是一。又如婬戒。若為怨逼開與境",
    "X42n0736_002:0640c19": "交。雖開境交。若三時中隨一時受樂。還後結犯。故曰",
    "X42n0736_002:0640c20": "開實結犯也。又勝解云。文雖是開開實結犯者。釋上",
    "X42n0736_002:0640c21": "義急意也。隨諸重戒並有開文者。釋上文緩意也。縱",
    "X42n0736_002:0640c22": "成持也持之寔難者。諸如婬三時之中。難以禁持。縱",
    "X42n0736_002:0640c23": "得成持。持之大難也。下即出難持之由。且舉婬呰二",
    "X42n0736_002:0640c24": "事也。毀呰始終慈救者。說文云。呰者呵也。鄭玄云。口",
    "X42n0736_002:0641a01": "毀曰呰。意明毀呰戒開通文云。若慈心毀呰弟子不",
    "X42n0736_002:0641a02": "犯。謂心有慈濟前人之意。令彼因我呰。故改惡從善。",
    "X42n0736_002:0641a03": "若有此心。呰他不犯。雖然縱有此心。始終難一。初罵",
    "X42n0736_002:0641a04": "曰始。罵了曰終。故曰始終。深云。宜作四句料簡。一內",
    "X42n0736_002:0641a05": "有嗔心。外無利益。謂自心懷毒呰其前人。前人不改",
    "X42n0736_002:0641a06": "者是也。二內無嗔心。外有利益。三內無嗔心。外無利",
    "X42n0736_002:0641a07": "益。四內有嗔心外有利益。四句之中唯第二句得行",
    "X42n0736_002:0641a08": "呰法。謂內無三毒外復益他也。既是根本貪嗔等者。",
    "X42n0736_002:0641a09": "謂結上二文。婬是貪為因呰是嗔為因。此是眾生心",
    "X42n0736_002:0641a10": "中之毒。故曰根本。期之本毒無始鎮懷。雖復欲禁。慣",
    "X42n0736_002:0641a11": "習難捨。故曰何能禁心無逸也。故知義存急護者。此",
    "X42n0736_002:0641a12": "句通結上文。於婬三時無樂。是急護。毀呰始終懷慈。",
    "X42n0736_002:0641a13": "亦是急護也。上來總是明性戒文緩義急之意也。",
    "X42n0736_002:0641a14": "遮戒一性制止有益便開者。意明遮戒一制已後。不",
    "X42n0736_002:0641a15": "令應開。為有其益。体非違理。隨人情故。所以取開。如",
    "X42n0736_002:0641a16": "至儉時聽開八事。為安身存道有益故開也。又如安",
    "X42n0736_002:0641a17": "居是一往制。若有生善滅惡之緣。故開受日去是也。",
    "X42n0736_002:0641a18": "又如壞生掘地。當時制竟忽有野火燒寺聽護伽藍。",
    "X42n0736_002:0641a19": "聖開掘伐是也。又如行險欲倒聽捉草木枝葉。隨捉",
    "X42n0736_002:0641a20": "隨斷。更開後捉。為護身故。是益便開也。開之過興還",
    "X42n0736_002:0641a21": "復令制者。如上險開八事。若至豐時還後招譏。不生",
    "X42n0736_002:0641a22": "俗信。名曰過興還復制也。又解。如本制畜三衣。是一",
    "X42n0736_002:0641a23": "性制止。後為寒苦不能進道。為其安身之益故。即開",
    "X42n0736_002:0641a24": "畜長。故曰有益便開。既因開故。貯畜過多。招譏妨道。",
    "X42n0736_002:0641b01": "名曰過興。即制說淨。故曰開之過興還復令制也。豈",
    "X42n0736_002:0641b02": "非存化俗恐墜枉坑者。此句是通上文意也。又可云",
    "X42n0736_002:0641b03": "結上文也。枉坑者地獄也。書云罪福無門。唯人所召。",
    "X42n0736_002:0641b04": "今謂儉時行八事。俗見不訶。豐時猶開者。俗人必生",
    "X42n0736_002:0641b05": "譏謗。既譏且謗。生報必然。今愍其生報。須遠譏疑。莫",
    "X42n0736_002:0641b06": "於豐時行八事等。故曰為存化俗也。詺地獄為枉坑",
    "X42n0736_002:0641b07": "者。順理而行。不墮地獄。橫造非法故落其中名為枉",
    "X42n0736_002:0641b08": "入也。大慈設教意唯撿失者。此下通結遮性二戒教",
    "X42n0736_002:0641b09": "興之意也。撿失者。慈云。撿是印署封閇之義。故經云。",
    "X42n0736_002:0641b10": "撿繫其身即斯義也。意明大聖見過。即制不令為作。",
    "X42n0736_002:0641b11": "如封署身口。不令有過失也。為口是禍門。舌是破身。",
    "X42n0736_002:0641b13": "四分律鈔批卷第二本"
}