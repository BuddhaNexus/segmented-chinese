{
    "T47n1997_003:0723a17": "圓悟佛果禪師語錄卷第三",
    "T47n1997_003:0723a19": "宋平江府虎丘山門人紹隆等編",
    "T47n1997_003:0723a20": "上堂三上堂三",
    "T47n1997_003:0723a21": "請首座上堂。合千差包萬有。齊往來印今",
    "T47n1997_003:0723a22": "古。混有無一生死。舉不犯之令。行不言之",
    "T47n1997_003:0723a23": "教。齊不齊平不平。於此建立於此辨明。於此",
    "T47n1997_003:0723a24": "紀綱於此表帥。何法不容何事不成。何德不",
    "T47n1997_003:0723a25": "圓何心不契。且風行草偃一句作麼生道。為",
    "T47n1997_003:0723a26": "山登九仞。捻土定千鈞。",
    "T47n1997_003:0723a27": "上堂云。牙上生牙角上生角。機上生機巧上",
    "T47n1997_003:0723a28": "生巧。毒蛇鼻頭揩癢。饑鷹爪下奪肉。千尺",
    "T47n1997_003:0723a29": "井底施籌略。百尺竿頭作伎倆。納須彌於芥",
    "T47n1997_003:0723b01": "子。擲大千於方外。奇則甚奇。妙則甚妙。子細",
    "T47n1997_003:0723b02": "檢點將來。爭如向這裏直下似桶底脫去。三",
    "T47n1997_003:0723b03": "界平沈得箇休歇。過去自過去。未來由未來。",
    "T47n1997_003:0723b04": "只今見成。坐斷天下人舌頭還委悉麼。簷聲",
    "T47n1997_003:0723b05": "不斷前旬雨。電影還連後夜雷。",
    "T47n1997_003:0723b06": "上堂云。欝蒸無處避。覿體通同。薰風自南來。",
    "T47n1997_003:0723b07": "披襟獨得。眾熱不到。眾苦無餘。須知佛祖閫",
    "T47n1997_003:0723b08": "域之中。有轉物回天之用。是故雪竇道。茫茫",
    "T47n1997_003:0723b09": "普熱紛紛下雪。倒流四河載發枯枿。且道。正",
    "T47n1997_003:0723b10": "當恁麼時如何。蟬聲時到耳。雁影忽迎眸。",
    "T47n1997_003:0723b11": "上堂云。華開世界起。達者先知。葉落即驚",
    "T47n1997_003:0723b12": "秋。賢明早悟。而況。雁連湘浦影。蟲作促織",
    "T47n1997_003:0723b13": "吟。明明節換時移。歷歷星馳電急。正當恁麼",
    "T47n1997_003:0723b14": "時。機關脫落底。萬法本閑。尚留見聞底。長安",
    "T47n1997_003:0723b15": "正鬧。若能善觀時節。把斷要津。堂堂越聖超",
    "T47n1997_003:0723b16": "凡。一一騎聲蓋色。當處平和一句作麼生道。",
    "T47n1997_003:0723b17": "志士惜日短。愁人知夜長。",
    "T47n1997_003:0723b18": "解制上堂云。尋常一味。無過朴實頭。坐斷千",
    "T47n1997_003:0723b19": "差。更須高著眼。壁立萬仞處淨裸裸。平田淺",
    "T47n1997_003:0723b20": "草裏峭危危。當處平和拕。泥帶水。深挑痛劄",
    "T47n1997_003:0723b21": "犯手傷鋒。欲得兩不相妨。各請休機罷釣。且",
    "T47n1997_003:0723b22": "九夏賞勞一句作麼生道。險處豈嘗忘顧鑑。",
    "T47n1997_003:0723b23": "縱行平地索隄防。",
    "T47n1997_003:0723b24": "上堂云。突出難辨。久參未免躊躇。信手拈來。",
    "T47n1997_003:0723b25": "後學那知端的。金風扇物玉露垂珠。雁過長",
    "T47n1997_003:0723b26": "空蛩吟幽砌。一一七穿八穴。明明百匝千重。",
    "T47n1997_003:0723b27": "何必棒喝交馳。方論照用。直下懸崖撒手便",
    "T47n1997_003:0723b28": "可承當。還有恁麼人麼。見義不為非勇士。臨",
    "T47n1997_003:0723b29": "危不變始驚群。",
    "T47n1997_003:0723c01": "看藏經上堂。祥煙繚繞瑞氣氤氳。公案見成。",
    "T47n1997_003:0723c02": "有誰扣擊。乃云。塵中大經卷。莫測津涯。聰",
    "T47n1997_003:0723c03": "慧淨眼人。始能拈出。直得義天性海。若帝網",
    "T47n1997_003:0723c04": "交羅。智照神光。如洪爐猛焰。今日幸遇皇風",
    "T47n1997_003:0723c05": "蕩蕩帝道平平。有大心檀越為汝發機。使諸",
    "T47n1997_003:0723c06": "人各各八字打開。直得霞絛展處。玉牒舒時。",
    "T47n1997_003:0723c07": "文彩已彰各宜薦取。且不落文墨一句作麼",
    "T47n1997_003:0723c08": "生道。一堂風冷淡。千古意分明。",
    "T47n1997_003:0723c09": "上堂云。一塵入正受。盡大地冷啾啾。諸塵三",
    "T47n1997_003:0723c10": "昧起。遍十方鬧浩浩。分身百億未足為多。端",
    "T47n1997_003:0723c11": "坐虛堂未嘗言靜。倒這裏卷舒收放。擒縱殺",
    "T47n1997_003:0723c12": "活。以金剛寶劍。截斷疑情。將衲僧巴鼻脫生",
    "T47n1997_003:0723c13": "死關。坐斷要津不通凡聖。千人萬人羅籠不",
    "T47n1997_003:0723c14": "住。百千境界轉變不得。始能為如來使普現",
    "T47n1997_003:0723c15": "色身。且道。正當恁麼時如何。日用無回互。當",
    "T47n1997_003:0723c16": "機有卷舒。",
    "T47n1997_003:0723c17": "上堂云。萬機不到千聖不携。截斷葛藤掀翻",
    "T47n1997_003:0723c18": "路布。若也從苗辨地。因語識人。猶落第二機",
    "T47n1997_003:0723c19": "在。若論第一機上。實無如是事。且道。第一機",
    "T47n1997_003:0723c20": "上還著得計較麼。著得向上向下麼。著得佛",
    "T47n1997_003:0723c21": "祖麼。到這裏直須恁麼超然地。把斷要津不",
    "T47n1997_003:0723c22": "通凡聖。若未薦得。不免放一線道。向第二義",
    "T47n1997_003:0723c23": "門。無言處演言。無相中現相。直下似十五夜",
    "T47n1997_003:0723c24": "月澄湛孤圓。一室千燈交光相照。始終一貫",
    "T47n1997_003:0723c25": "前後無差。也須是箇同道者方知。同得者方",
    "T47n1997_003:0723c26": "證。且那箇是同得同證底。一言才契證。未悟",
    "T47n1997_003:0723c27": "已先知。",
    "T47n1997_003:0723c28": "知縣入山上堂。拈香示眾。信手拈來光明烜",
    "T47n1997_003:0723c29": "赫。結而為蓋散而為雲。爇向爐中。莊嚴知縣",
    "T47n1997_003:0724a01": "宣德妍智道人。伏願。道心堅固種智圓明。遂",
    "T47n1997_003:0724a02": "敷座。適來錦上鋪華。如今鋪華錦上。還有明",
    "T47n1997_003:0724a03": "眼底解拈得探得麼。試出來擊揚看。師乃",
    "T47n1997_003:0724a04": "云。心不是佛。認心乖宗。智不是道。立智失",
    "T47n1997_003:0724a05": "旨。道本無為。佛亦無相。於無相無為處辨得",
    "T47n1997_003:0724a06": "去。一切諸相悉皆是佛。一切所為悉皆是道。",
    "T47n1997_003:0724a07": "拈起也天回地轉。放下也草偃風行。若是向",
    "T47n1997_003:0724a08": "上更不落二落三。直下單刀直入。其或尚存",
    "T47n1997_003:0724a09": "光彩猶滯皮膚。不免向這裏。談妙談玄。演事",
    "T47n1997_003:0724a10": "演理。行棒行喝。舉古舉今。且道。山僧畢竟將",
    "T47n1997_003:0724a11": "什麼為人。不住舊時無相貌。外尋知識也非",
    "T47n1997_003:0724a12": "真。",
    "T47n1997_003:0724a13": "上堂云。山頭鼓浪井底揚塵。眼聽似震雷霆。",
    "T47n1997_003:0724a14": "耳觀如張錦繡。三百六十骨節。一一現無邊",
    "T47n1997_003:0724a15": "妙身。八萬四千毛端。頭頭彰寶王剎海。不是",
    "T47n1997_003:0724a16": "神通妙用。亦非法爾如然。苟能千眼頓開。直",
    "T47n1997_003:0724a17": "下十方坐斷。且超然獨脫一句作麼生道。試",
    "T47n1997_003:0724a18": "玉須經火。求珠不離泥。",
    "T47n1997_003:0724a19": "上堂云。風吹風動無二種。水洗水濕豈兩般。",
    "T47n1997_003:0724a20": "淺聞深悟底。錦上鋪華。深聞不悟底。生鐵鑄",
    "T47n1997_003:0724a21": "就。春盡群芳已歇。夏初百穀方滋。時節不相",
    "T47n1997_003:0724a22": "饒。乾坤得自在。且不涉迷悟一句作麼生道。",
    "T47n1997_003:0724a23": "薰風自南來。殿閣生微涼。",
    "T47n1997_003:0724a24": "王待制生日請上堂。示眾云。當陽一句直截",
    "T47n1997_003:0724a25": "根源。不昧時機出眾相見。師云。靈機廓爾。",
    "T47n1997_003:0724a26": "豈有階梯。智照洞然本無迷暗。一切處作奇",
    "T47n1997_003:0724a27": "特事。不動絲毫。脚跟下亘堅密身。遍塵沙界。",
    "T47n1997_003:0724a28": "坐斷千差路。突出四威儀。何假七步周行。十",
    "T47n1997_003:0724a29": "種祥瑞。明明絕滲漏。歷歷無覆藏。包古今齊",
    "T47n1997_003:0724b01": "物我。平得失混去來。分明直下現成。是箇本",
    "T47n1997_003:0724b02": "來面目。只如透出形聲。且道。如何通信。還委",
    "T47n1997_003:0724b03": "悉麼。一塵才舉處。全體現優曇。",
    "T47n1997_003:0724b04": "上堂云。第一句下薦得。祖師乞命。第二句下",
    "T47n1997_003:0724b05": "薦得。人天膽落。第三句下薦得。虎口裏橫身。",
    "T47n1997_003:0724b06": "不是循途守轍。亦非革轍移途。透得則六臂",
    "T47n1997_003:0724b07": "三頭。未透亦人間天上。且道三句外一句",
    "T47n1997_003:0724b08": "作麼生道。生涯只在絲綸上。明月扁舟泛五",
    "T47n1997_003:0724b09": "湖。",
    "T47n1997_003:0724b10": "住道林語錄。師在夾山受請。拈帖示眾",
    "T47n1997_003:0724b11": "云。大眾。湖外有知音。千里通消息。透出威音",
    "T47n1997_003:0724b12": "王。誰解知端的。還知麼。箇裏辨取。苟或未",
    "T47n1997_003:0724b13": "然。却請對眾宣過。",
    "T47n1997_003:0724b14": "陞座云。數載碧巖藏拙訥。幽深頗愜再南心。",
    "T47n1997_003:0724b15": "業緣苦死相驅逼。隨順還須過道林。二途俱",
    "T47n1997_003:0724b16": "不涉底。出來道看。僧問。天得一以清。地得一",
    "T47n1997_003:0724b17": "以寧。衲僧得一時如何。師云。藏身無路。進",
    "T47n1997_003:0724b18": "云。兵隨印轉去也。師云。一句合頭語。進云。",
    "T47n1997_003:0724b19": "意氣不從天地得。英雄豈待四時推。師云。瞻",
    "T47n1997_003:0724b20": "之仰之。進云。只如疏中道。本來真性不減不",
    "T47n1997_003:0724b21": "增。隨處道場無罣無礙。和尚為什麼不住夾",
    "T47n1997_003:0724b22": "山。却赴道林。師云。只為現成公案。進云。恁",
    "T47n1997_003:0724b23": "麼則慈悲不等去也。師云。什麼處不等。進云。",
    "T47n1997_003:0724b24": "驗在目前。師云。蹉過也不知。進云。承師有",
    "T47n1997_003:0724b25": "言。湖外有知音。千里通消息。未審是什麼消",
    "T47n1997_003:0724b26": "息。師云。高著眼。進云。還許學人說道理也",
    "T47n1997_003:0724b27": "無。師云。啐啄即不堪。師乃云。孤峯頂上眠雲。",
    "T47n1997_003:0724b28": "孤負先聖。十字街頭垂手。埋沒宗風。不擇地",
    "T47n1997_003:0724b29": "而安。失却正眼。揀所在而住。理涉多端。若是",
    "T47n1997_003:0724c01": "本色衲僧。直下一刀劃斷。無彼無此離去離",
    "T47n1997_003:0724c02": "住。明如杲日寬若太虛。隨處作主遇緣即行。",
    "T47n1997_003:0724c03": "且應物利生一句作麼生道。渠儂無向背。一",
    "T47n1997_003:0724c04": "鏃破三關。師復云。雲縱卷舒豈有彼此。谷神",
    "T47n1997_003:0724c05": "靜應那列高低。融通萬有而混成。坐斷要津",
    "T47n1997_003:0724c06": "而一致。塵中經卷長時轉大法輪。句下分身",
    "T47n1997_003:0724c07": "是處光輝烜赫。箇是衲僧家尋常受用。或撮",
    "T47n1997_003:0724c08": "大地如粟米粒大。拋向面前。摑須彌𨁝跳上",
    "T47n1997_003:0724c09": "三十三天。且道。是雲縱卷舒谷神靜應。還會",
    "T47n1997_003:0724c10": "麼。行船須是把梢人。",
    "T47n1997_003:0724c11": "到梁山上堂云。擊布鼓於龍門。曜螢火於太",
    "T47n1997_003:0724c12": "陽。到這裏直得藏身無路。還有忍俊不禁底",
    "T47n1997_003:0724c13": "麼。師乃云。無生師子窟。哮吼驚群。不二栴",
    "T47n1997_003:0724c14": "檀林。香風匝座。直得言超象外句演真乘。道",
    "T47n1997_003:0724c15": "出古今用過佛祖。山僧到這裏如何啟口。所",
    "T47n1997_003:0724c16": "謂見所未見聞所未聞。雖然借路經過。不免",
    "T47n1997_003:0724c17": "逢場作戲。乃古乃今無彼無此。適來覺海。舉",
    "T47n1997_003:0724c18": "夾山道。太陽溢目。萬里不掛片雲。清清之水",
    "T47n1997_003:0724c19": "遊魚自迷。目前無闍梨。此間無老僧。若能知",
    "T47n1997_003:0724c20": "雲月是同溪山各異。便見但知作佛。愁什麼",
    "T47n1997_003:0724c21": "眾生。如此則三玄三要八字打開。五位君臣",
    "T47n1997_003:0724c22": "一筆句下。諸人還見麼。出頭天外看。須是箇",
    "T47n1997_003:0724c23": "中人。",
    "T47n1997_003:0724c24": "到德山上堂云。高懸古鏡。列萬象於臺前。橫",
    "T47n1997_003:0724c25": "按鏌鎁截。群機於句下。開作家爐鞴。奮佛祖",
    "T47n1997_003:0724c26": "鉗鎚。演見性之真風。紹圓明之宗範。直得如",
    "T47n1997_003:0724c27": "天普蓋。似地普擎。頭頭物物明明了了。要津",
    "T47n1997_003:0724c28": "坐斷選佛場開。到這裏豈可飲氣吞聲。不免",
    "T47n1997_003:0724c29": "借華獻水。大眾。當年見性禪師。據一條白棒。",
    "T47n1997_003:0725a01": "佛來也打。至於隔江搖扇斫木傳心。巖頭雪",
    "T47n1997_003:0725a02": "峯唱末後句。洞山龍牙明殺活機。今古流傳",
    "T47n1997_003:0725a03": "叢林龜鑑。而今堂頭繼此真風。截斷眾流不",
    "T47n1997_003:0725a04": "存涓滴。山僧幸獲觀光。敢問。人境相稱一句",
    "T47n1997_003:0725a05": "作麼生道。五溪清不盡。千古美無虧。",
    "T47n1997_003:0725a06": "入院至方丈云。摩竭陀親行此令。毘耶離已",
    "T47n1997_003:0725a07": "現神通。而今總不重拈出。坐斷千差繼祖風。",
    "T47n1997_003:0725a08": "且坐斷一句作麼生道。已在言前。",
    "T47n1997_003:0725a09": "陞座云。炎炎伏暑離青嶂。肅肅清秋渡碧湘。",
    "T47n1997_003:0725a10": "古殿耽耽松檜密。無塵金地足清涼。既到這",
    "T47n1997_003:0725a11": "裏。還有本色衲僧麼。出來共相證明。僧問。黃",
    "T47n1997_003:0725a12": "檗因裴相國。美譽彌高。大顛得韓文公。佳聲",
    "T47n1997_003:0725a13": "逾遠。未審和尚恩歸何人。師云。那將魚目比",
    "T47n1997_003:0725a14": "明珠。進云。若然者。從此希聲天下聞。師云。",
    "T47n1997_003:0725a15": "退身有分。進云。今日和尚添得一重光彩。師",
    "T47n1997_003:0725a16": "云。什麼處是添得。進云。虎頭帶角出荒草。師",
    "T47n1997_003:0725a17": "云。切忌合頭語。師乃云。法無住相。著相乖",
    "T47n1997_003:0725a18": "宗道不虛行。隨行得路。須知住中無住。行中",
    "T47n1997_003:0725a19": "無行。寬若太虛明如杲日。萬象不能藏覆。千",
    "T47n1997_003:0725a20": "聖豈可擬倫。一塵飛而翳天。一芥墮而覆地。",
    "T47n1997_003:0725a21": "一華開而見佛。一葉落而知秋。物物頭頭明",
    "T47n1997_003:0725a22": "明歷歷。事有千差理歸一揆。須是通方作者",
    "T47n1997_003:0725a23": "始解證明。不見道。盡乾坤都盧是沙門一隻",
    "T47n1997_003:0725a24": "眼。又道。盡大地撮來。如粟米粒大。非是神通",
    "T47n1997_003:0725a25": "妙用。亦非本體如然。到這裏遇緣即宗。隨處",
    "T47n1997_003:0725a26": "應機。且到山一句作麼生道。古殿倚巖腹。新",
    "T47n1997_003:0725a27": "徑繞雲根。復云。諸佛不出世。四十九年說。威",
    "T47n1997_003:0725a28": "音已前沒交涉。祖師不西來。少林有妙訣。達",
    "T47n1997_003:0725a29": "磨一宗掃土淨盡。若人識祖佛。渠無面目。甚",
    "T47n1997_003:0725b01": "處識渠。當處便超越。前是三門佛殿。後是方",
    "T47n1997_003:0725b02": "丈寢堂。在右厨庫僧堂。作麼生說當處超越。",
    "T47n1997_003:0725b03": "還委悉麼。撒手到家人不識。更無一物獻尊",
    "T47n1997_003:0725b04": "堂。",
    "T47n1997_003:0725b05": "八月一日。於天寧寺開堂。師拈疏云。大眾見",
    "T47n1997_003:0725b06": "麼。箇裏薦得正法眼藏。明明無覆藏。大事因",
    "T47n1997_003:0725b07": "緣歷歷生光彩。其或未然。却請表白對眾宣",
    "T47n1997_003:0725b08": "過。宣疏罷。",
    "T47n1997_003:0725b09": "師指法座云。大眾。借座燈王昔人模範。當陽",
    "T47n1997_003:0725b10": "定奪此日機鋒。要明佛祖淵源。須踏毘盧頂",
    "T47n1997_003:0725b11": "上。遂陞座拈香云。此一瓣香。奉為祝嚴今上",
    "T47n1997_003:0725b12": "皇帝聖壽。伏願。金輪長御極。寶祚永昌隆。拱",
    "T47n1997_003:0725b13": "北極以稱尊。空芥城而彌固。第二瓣香。奉為",
    "T47n1997_003:0725b14": "判府安撫侍講運使中大運判檢討提學刪定",
    "T47n1997_003:0725b15": "提舉大夫承受奉御兩廳通判大夫。在座勳",
    "T47n1997_003:0725b16": "貴。伏願。為風后力牧。作稷󱓎夔臯。副具瞻則",
    "T47n1997_003:0725b17": "八座三台。簡帝心乃鹽梅霖雨。第三瓣香。千",
    "T47n1997_003:0725b18": "佛出興何人酬價。威音那畔誰辨端倪。昔年",
    "T47n1997_003:0725b19": "白雲一句下承當。今日潭城第三回拈出。奉",
    "T47n1997_003:0725b20": "為蘄州五祖山第十二代故演禪師。以酬法",
    "T47n1997_003:0725b21": "乳。乃攝衣趺坐。天寧和尚白槌云。法筵龍象",
    "T47n1997_003:0725b22": "眾。當觀第一義。師云。好箇第一義。直得八面",
    "T47n1997_003:0725b23": "玲瓏。如印印空。如印印泥。如印印水。恁麼說",
    "T47n1997_003:0725b24": "話。早是落二落三了也。莫有具透關眼底。便",
    "T47n1997_003:0725b25": "請出來激揚看。僧問。透白雲關佩黃梅印。握",
    "T47n1997_003:0725b26": "楊岐正令恢慈明舊里。臨濟三玄即不問。妙",
    "T47n1997_003:0725b27": "峯孤頂事如何。師云。覿面相呈無向背。進云。",
    "T47n1997_003:0725b28": "善財七日不逢則且致。文殊為什麼百劫摸",
    "T47n1997_003:0725b29": "𢱢不著。師云。儞什麼處見文殊。進云。一句逈",
    "T47n1997_003:0725c01": "超千聖外。滿筵目擊盡知音。師云。高高處觀",
    "T47n1997_003:0725c02": "之不足。低低處平之有餘。進云。恁麼則瀟湘",
    "T47n1997_003:0725c03": "江上月。照破碧巖秋。師云。也須急著眼始得。",
    "T47n1997_003:0725c04": "進云。只如侍講昔日有詩道。解語乃無舌。老",
    "T47n1997_003:0725c05": "僧非此間。正當恁麼時如何。師云。知心有幾",
    "T47n1997_003:0725c06": "人。進云。令人轉憶龐居士。天上人間不可陪。",
    "T47n1997_003:0725c07": "師云。却被闍黎道著。師乃云。大道無向背。至",
    "T47n1997_003:0725c08": "理絕言詮。逈出三乘高超十地。萬法不到處。",
    "T47n1997_003:0725c09": "特地光輝生。佛未分時靈源獨曜。不落聞見",
    "T47n1997_003:0725c10": "不隨色聲。直下無一絲毫頭。遍界全彰奇特",
    "T47n1997_003:0725c11": "事。直饒棒頭取證。喝下承當。猶是曲為。今",
    "T47n1997_003:0725c12": "時更或光境俱忘。契心平等。畢竟亦非的旨。",
    "T47n1997_003:0725c13": "所以道。向上一路千聖不傳。學者勞形如猿",
    "T47n1997_003:0725c14": "捉影。到這裏理絕事絕行絕。照絕用絕。權絕",
    "T47n1997_003:0725c15": "實絕。直似倚天長劍凜凜神威。如鐵牛之機",
    "T47n1997_003:0725c16": "羅籠不住。今日幸對明眼人前。不敢被蓋囊",
    "T47n1997_003:0725c17": "藏。八字打開去也。拈拂子云。還委悉麼。耀古",
    "T47n1997_003:0725c18": "騰今活鱍鱍。大千沙界露全身。復云。大眾。",
    "T47n1997_003:0725c19": "昔日雪峯拈拄杖示眾云。我這箇為中下機",
    "T47n1997_003:0725c20": "人。時有僧出問云。忽遇上上機人來時如何。",
    "T47n1997_003:0725c21": "峯拈却拄杖。雲門云。我不似雪峯打破這葛",
    "T47n1997_003:0725c22": "藤。乃拈拄杖云。我這箇為中下機人。時有僧",
    "T47n1997_003:0725c23": "問。忽遇上上機人來時如何。雲門便打。師拈",
    "T47n1997_003:0725c24": "云。大凡扶宗立教。須是頂門上具眼肘臂下",
    "T47n1997_003:0725c25": "有符。看他二老宿。縱橫殺活出沒卷舒甚生",
    "T47n1997_003:0725c26": "奇特。子細點檢將來。猶是節外生枝。若據山",
    "T47n1997_003:0725c27": "僧見處。乃拈拄杖云。山僧只將這箇。普為一",
    "T47n1997_003:0725c28": "切人。無論上中下。若要擎展一任擎展。若要",
    "T47n1997_003:0725c29": "承當一任承當。處處把斷要津。箇箇壁立千",
    "T47n1997_003:0726a01": "仞。且道忽遇其中人來時如何。萬國醉心嘗",
    "T47n1997_003:0726a02": "大鼎。相逢携手上高臺。",
    "T47n1997_003:0726a03": "謝監寺上堂云。滴水氷生百了千當。鐵作脊",
    "T47n1997_003:0726a04": "梁骨。金鑄堅實心。荷負叢林。贊弼知識。典刑",
    "T47n1997_003:0726a05": "可法。直下朴實頭底。且道是什麼人。相逢相",
    "T47n1997_003:0726a06": "見呵呵笑。更有春風春又春。",
    "T47n1997_003:0726a07": "運判請。上堂示眾云。驚群敵勝乃英靈。佛祖",
    "T47n1997_003:0726a08": "當機貴見成。幸遇通人為證據。何妨出眾決",
    "T47n1997_003:0726a09": "疑情。僧問龐居士圓機如疾焰過風。馬祖大",
    "T47n1997_003:0726a10": "師捷辯如奔流度刃。二人酬唱。還有優劣也",
    "T47n1997_003:0726a11": "無。師云。通身是遍身是。進云。一槌擊碎去",
    "T47n1997_003:0726a12": "也。師云。且莫錯認。進云。不與萬法為侶者。",
    "T47n1997_003:0726a13": "是什麼人。師云。問從何來。進云。好箇消息。",
    "T47n1997_003:0726a14": "師云。道什麼。進云。只如一口吸盡西江水。又",
    "T47n1997_003:0726a15": "作麼生。師云。杲日麗天。進云。將為有多少奇",
    "T47n1997_003:0726a16": "特。師云。儞又作麼生。進云。覿面相呈。師云。",
    "T47n1997_003:0726a17": "眨上眉毛。師乃云。明明不退轉。歷歷無生忍。",
    "T47n1997_003:0726a18": "彌綸萬有含吐十虛。離見絕聞超聲越色。若",
    "T47n1997_003:0726a19": "謂即心即佛。正如頭上安頭。更言非佛非心。",
    "T47n1997_003:0726a20": "大似撥漚覓火。超出二見不墮中間。淨裸裸",
    "T47n1997_003:0726a21": "無遺。赤灑灑全露。是故古人道。靈源不昧萬",
    "T47n1997_003:0726a22": "古徽猷。入此門來莫存知解。到這裏纖毫不",
    "T47n1997_003:0726a23": "立遍界不藏。萬派朝宗千差同轍。直得威音",
    "T47n1997_003:0726a24": "已前。乃至窮未來際。不移易一絲毫。用處覿",
    "T47n1997_003:0726a25": "體。全真拈來。當機直截。只如今日開選佛場",
    "T47n1997_003:0726a26": "演最上乘。且道薦嚴一句作麼生道。內宮慈",
    "T47n1997_003:0726a27": "氏當臺見。遍界全彰淨妙身。復舉。乾峯示",
    "T47n1997_003:0726a28": "眾云。舉一不得舉二。放過一著落在第二。雲",
    "T47n1997_003:0726a29": "門大師出眾云。昨日有人從天台來。却往徑",
    "T47n1997_003:0726b01": "山去。峯云。典座今日不得普請。師云。閃電光",
    "T47n1997_003:0726b02": "中著眼。擊石火裏橫身。乾峯既鐵樹生華。雲",
    "T47n1997_003:0726b03": "門亦紅爐鼓浪。拳踢相應唱拍相隨。所謂要",
    "T47n1997_003:0726b04": "明恁麼事。須是恁麼人。若是恁麼人須解恁",
    "T47n1997_003:0726b05": "麼事。只如今日大明普照上根圓證。作殊勝",
    "T47n1997_003:0726b06": "緣現奇特事。且道與雲門乾舉是同是別。不",
    "T47n1997_003:0726b07": "逢別者不開拳。一遇知音便分付。",
    "T47n1997_003:0726b08": "上堂云。樹凋葉落。頭頭體露金風。海闊天高。",
    "T47n1997_003:0726b09": "處處月圓秋夜。佛祖提不起。棒喝用不著。清",
    "T47n1997_003:0726b10": "奇水石玲瓏心印。全彰瀟灑巖崖。峭拔門庭。",
    "T47n1997_003:0726b11": "成見安家樂業。則且止。海眾雲臻時如何。豁",
    "T47n1997_003:0726b12": "開戶牖相延諾。淡飯麁羹守寂寥。",
    "T47n1997_003:0726b13": "上堂云。深深處無物堪比倫。淺淺箇兩手相",
    "T47n1997_003:0726b14": "分付以一統萬穿眾穴。於毫端補短裁長。握",
    "T47n1997_003:0726b15": "秤尺於掌內。換却髑髏裏底。且致把將靴鞋",
    "T47n1997_003:0726b16": "袋來一句作麼生道。意氣不從天地得。英雄",
    "T47n1997_003:0726b17": "豈藉四時推。",
    "T47n1997_003:0726b18": "周侍御請。上堂云。祝一人無窮之壽。開十方",
    "T47n1997_003:0726b19": "選佛之場。建殊勝緣作奇特事。須是作家漢",
    "T47n1997_003:0726b20": "共相激揚始得。僧問。秋去冬來忽忽過。流年",
    "T47n1997_003:0726b21": "日月信無多。決去玄沙三種病。趙州茶盞事",
    "T47n1997_003:0726b22": "如何。師云。放去收來。進云。須信天真佛。興",
    "T47n1997_003:0726b23": "悲幾萬般。師云。一點水墨。進云。直得微甘回",
    "T47n1997_003:0726b24": "齒頰。已輸崖蜜十分甜。師云。却須透得趙州",
    "T47n1997_003:0726b25": "關。進云。不煩魏帝一丸藥去也。師云。天下衲",
    "T47n1997_003:0726b26": "僧取則。進云。趙州老漢猶是入泥入水。未審",
    "T47n1997_003:0726b27": "道林門下作麼生為人。師云。截鐵斬釘。進云。",
    "T47n1997_003:0726b28": "可謂是一句當機迅若雷。爍迦羅眼頂門開。",
    "T47n1997_003:0726b29": "師云。分明記取。師乃云。玄機透脫。融萬象於",
    "T47n1997_003:0726c01": "目前。至理高明。會千差於物表。一明一切明。",
    "T47n1997_003:0726c02": "一見一切見。一用一切用。一說一切說。直截",
    "T47n1997_003:0726c03": "根源當陽顯露。若能於此洞達去。自己脚跟",
    "T47n1997_003:0726c04": "下一段大事。明如杲日寬如太虛。可以修身",
    "T47n1997_003:0726c05": "可以見性。可以祝一人上壽。可以種未來勝",
    "T47n1997_003:0726c06": "因。是故靈山拈華迦葉微笑。少林面壁神光",
    "T47n1997_003:0726c07": "傳心。於是中間如擊石火似閃電光。須是奇",
    "T47n1997_003:0726c08": "特人方明本分事。要知本分事。還他奇特人。",
    "T47n1997_003:0726c09": "只如今日奇特本分底一句作麼生道。葵藿",
    "T47n1997_003:0726c10": "同傾仰。高祝萬年春。",
    "T47n1997_003:0726c11": "上堂云。玄玄玄太顢頇。了了了沒邊表。有生",
    "T47n1997_003:0726c12": "有滅特地乖張。無去無來轉見漏逗。不起滅",
    "T47n1997_003:0726c13": "盡定而現諸威儀。不捨凡夫法而修諸勝行。",
    "T47n1997_003:0726c14": "且道是放行是把住。隨流認得性無喜亦無",
    "T47n1997_003:0726c15": "憂。",
    "T47n1997_003:0726c16": "上堂云。葉落知秋動絃別曲。定光招手智者",
    "T47n1997_003:0726c17": "點頭。承當於文彩未生前。相照向是非得失",
    "T47n1997_003:0726c18": "外。不涉廉纖如何通信。萬景徒有象。孤雲本",
    "T47n1997_003:0726c19": "無心。",
    "T47n1997_003:0726c20": "檀越請上堂。僧問。教云。初日分中日分後日",
    "T47n1997_003:0726c21": "分。皆以恒河沙等身布施。如何是初日分恒",
    "T47n1997_003:0726c22": "河沙等身布施。師云。大海若不訥。百川應倒",
    "T47n1997_003:0726c23": "流。進云。如何是中日分恒河沙等身布施。師",
    "T47n1997_003:0726c24": "云。見成公案。進云。如何是後日分恒河沙等",
    "T47n1997_003:0726c25": "身布施。師云。盡未來際一時收。師乃云。日面",
    "T47n1997_003:0726c26": "月面珠回玉轉。有句無句絲來線去。如來禪",
    "T47n1997_003:0726c27": "父母未生前。祖師意井底紅塵起。透得者。權",
    "T47n1997_003:0726c28": "實句下雙明。透未得者。葛藤窠裏埋沒。透得",
    "T47n1997_003:0726c29": "透不得。總不恁麼時如何。薰風自南來。殿閣",
    "T47n1997_003:0727a01": "生微涼。",
    "T47n1997_003:0727a02": "結夏上堂云。高超十地不歷僧祇。物我一如",
    "T47n1997_003:0727a03": "身心平等。不與萬法為侶。不與千聖同途。歷",
    "T47n1997_003:0727a04": "歷常光現前。處處壁立萬仞。直饒透出威音",
    "T47n1997_003:0727a05": "已前。猶是這邊事在。及乎理隨事變應物應",
    "T47n1997_003:0727a06": "機。或現十種他受用身。或現三尺一丈六。有",
    "T47n1997_003:0727a07": "時孤峯頂上目視雲霄。有時淺草平田橫三",
    "T47n1997_003:0727a08": "竪四。亦只是這邊事。只如不動步而廓周沙",
    "T47n1997_003:0727a09": "界。不起念而周遍十虛底人。且道九旬三月",
    "T47n1997_003:0727a10": "還結夏也無。雲在嶺頭閑不徹。水流㵎下太",
    "T47n1997_003:0727a11": "忙生。",
    "T47n1997_003:0727a12": "上堂云。月圓月望月旦月朔。斬釘截鐵堆山",
    "T47n1997_003:0727a13": "積嶽。小乘錢貫大乘井索。有漏笊籬無漏木",
    "T47n1997_003:0727a14": "杓。定龍蛇句全殺活。散向諸方任貶剝。參。",
    "T47n1997_003:0727a15": "鄧樞密奏到紫衣師名上堂云。此一瓣香。奉",
    "T47n1997_003:0727a16": "為祝嚴今上皇帝。伏願。帝基永久寶祚彌昌。",
    "T47n1997_003:0727a17": "億萬斯年永隆聖壽。次拈香。奉為兩府樞密",
    "T47n1997_003:0727a18": "相公。伏願。長居三事永處巖廊。壽算等喬松。",
    "T47n1997_003:0727a19": "福祿深巨海。陞座僧問。師名遠賜。全提佛祖",
    "T47n1997_003:0727a20": "大機。椹服初披。獨露人天正眼。百匝千重則",
    "T47n1997_003:0727a21": "且置。孤峯頂𩕳事如何。師云。優鉢羅華火裏",
    "T47n1997_003:0727a22": "開。進云。只如朕兆未分已前。是何面目。師",
    "T47n1997_003:0727a23": "云。渠無面目。進云。龍得水時添意氣。虎逢山",
    "T47n1997_003:0727a24": "勢長威獰。師云。誰不恁麼。進云。空生若解巖",
    "T47n1997_003:0727a25": "中坐。爭得天華動地來。師云。却被闍黎勘破。",
    "T47n1997_003:0727a26": "進云。聖明天子未審將何報答。師云。此心心",
    "T47n1997_003:0727a27": "外更無心。進云。還許學人轉身吐氣也無。師",
    "T47n1997_003:0727a28": "云。儞作麼生著力。進云。三事衲衣青嶂外。一",
    "T47n1997_003:0727a29": "爐沈水白雲中。師云。大家讚歎師乃云。大道",
    "T47n1997_003:0727b01": "絕遮攔。其誰趣向。虛空無背面。何處雕鐫。逈",
    "T47n1997_003:0727b02": "出威音王。高超毘盧頂。直得絕塵絕跡離相",
    "T47n1997_003:0727b03": "離名。海口莫能宣。佛眼覷不見。其奈巖中宴",
    "T47n1997_003:0727b04": "坐諸天雨華。淨室掩關梵音慰諭。遠稟一人",
    "T47n1997_003:0727b05": "洪造。特資宰輔陶鎔椹服師名薦臻巖穴。既",
    "T47n1997_003:0727b06": "爾從天降下。理應直下承當。泉石光輝林巒",
    "T47n1997_003:0727b07": "增秀。風行草偃水到渠成。由是擊開解脫門。",
    "T47n1997_003:0727b08": "顯示正法眼。調無生曲唱太平歌。樂無為之",
    "T47n1997_003:0727b09": "化去也。還委悉麼。優鉢羅華開。嗅著無香氣",
    "T47n1997_003:0727b10": "名自樞密府。恩從九天至。草木生光輝。麟龍",
    "T47n1997_003:0727b11": "不為瑞。誓奮鐵石心。仰答丘山惠。",
    "T47n1997_003:0727b12": "舉泰首座立僧上堂云。大人具大見。大智得",
    "T47n1997_003:0727b13": "大用。一飛六月息。一諾千金重。滔天必江海。",
    "T47n1997_003:0727b14": "崔嵬必山嶽。先知覺未知。先覺覺後覺。打開",
    "T47n1997_003:0727b15": "無盡藏。運出無價珍。不依倚一物。顯示本來",
    "T47n1997_003:0727b16": "人。",
    "T47n1997_003:0727b17": "浴佛上堂云。一手指天一手指地。末上一機",
    "T47n1997_003:0727b18": "衲僧巴鼻。步步蓮華金盆澡洗。西天東土共",
    "T47n1997_003:0727b19": "流傳。至今處處燒香水。良久云車不橫推。理",
    "T47n1997_003:0727b20": "不曲斷。下座。",
    "T47n1997_003:0727b21": "劉提舉請。上堂云。般若智光。破生死昏衢之",
    "T47n1997_003:0727b22": "暗。金剛寶劍。截結使纏縛之憂。透脫處一念",
    "T47n1997_003:0727b23": "無多。受用處通身具眼。直得如天普蓋似地",
    "T47n1997_003:0727b24": "普擎。如日普照如風普涼。一絲不移纖塵不",
    "T47n1997_003:0727b25": "翳。所以道。一切法不生。一切法不滅。若能如",
    "T47n1997_003:0727b26": "是解。諸佛常現前。又道未達境唯心。起種種",
    "T47n1997_003:0727b27": "分別。達境唯心已。分別即不生。於分別不生",
    "T47n1997_003:0727b28": "法中。認取不變不移無窮無盡。清淨本然周",
    "T47n1997_003:0727b29": "遍法界本來自性。若了得去。於天地未分生",
    "T47n1997_003:0727c01": "佛未立。乃至劫火洞然大千俱壞。於中無一",
    "T47n1997_003:0727c02": "絲毫動搖。無一絲毫起滅。無一絲毫增減。無",
    "T47n1997_003:0727c03": "一絲毫榮悴。若能恁麼。始知提舉朝議。未嘗",
    "T47n1997_003:0727c04": "滅未嘗虧。未嘗移未嘗去。且獨超物外一句",
    "T47n1997_003:0727c05": "作麼生道。九蓮開合處。百寶自莊嚴。久立珍",
    "T47n1997_003:0727c06": "重。",
    "T47n1997_003:0727c07": "解夏上堂云。妙淨明心本無延促。金剛正眼",
    "T47n1997_003:0727c08": "豈有開遮。絲毫不移古今獨露。理隨事變事",
    "T47n1997_003:0727c09": "逐理融。隨所作心應所知量。便有春夏秋冬",
    "T47n1997_003:0727c10": "生住異滅。從無住本立一切法。用無功用成",
    "T47n1997_003:0727c11": "一切事。且隨緣不變一句作麼生道。秋風吹",
    "T47n1997_003:0727c12": "八極。木落露千山。下座。",
    "T47n1997_003:0727c13": "上堂云。古佛有通津。當陽亘古今。懸崖能撒",
    "T47n1997_003:0727c14": "手。一語直千金。參。",
    "T47n1997_003:0727c15": "上堂云。行棒行喝。拽石搬土。象骨輥毬。禾",
    "T47n1997_003:0727c16": "山打鼓。溈嶺牧牛。玄沙見虎。喫茶趙州。面壁",
    "T47n1997_003:0727c17": "魯祖。爭似老雲門臘月二十五。參。",
    "T47n1997_003:0727c18": "圓悟佛果禪師語錄卷第三"
}