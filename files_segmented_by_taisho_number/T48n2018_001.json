{
    "T48n2018_001:0993c12": "永明智覺禪師唯心訣",
    "T48n2018_001:0993c14": "詳夫心者，非真妄有無之所辨，豈文言句義",
    "T48n2018_001:0993c15": "之能述乎！然眾聖歌詠、往哲詮量，非不洞明，",
    "T48n2018_001:0993c16": "為物故耳。是以千途異說，隨順機宜，無不指",
    "T48n2018_001:0993c17": "歸一法而已。故《般若》唯言無二，《法華》但說一",
    "T48n2018_001:0993c18": "乘，《思益》平等如如，《華嚴》純真法界，《圓覺》建立",
    "T48n2018_001:0993c19": "一切，《楞嚴》含裹十方，《大集》染淨融通，《寶積》根",
    "T48n2018_001:0993c20": "塵泯合，《涅槃》咸安祕藏，《淨名》無非道場。統攝",
    "T48n2018_001:0993c21": "包含，事無不盡；籠羅該括，理無不歸。是以一",
    "T48n2018_001:0993c22": "法千名，應緣立號，不可滯方便之說、迷隨事",
    "T48n2018_001:0993c23": "之名，謂眾生非真、諸佛是實。若悟一法，萬法",
    "T48n2018_001:0993c24": "圓通，塵劫凝滯當下氷消、無邊妙義一時通",
    "T48n2018_001:0993c25": "盡，深徹法源之底、洞探諸佛之機，不動微毫",
    "T48n2018_001:0993c26": "之功、匪移絲髮之步，優游沙界、遍歷道場，",
    "T48n2018_001:0993c27": "何佛剎而不登？何法會而不涉？無一相而非",
    "T48n2018_001:0993c28": "實相，無一因而非圓因，恒沙如來煥若目",
    "T48n2018_001:0993c29": "前、十方佛法皎然掌內，高低岳瀆共轉根本",
    "T48n2018_001:0994a01": "法輪、大小鱗毛普現色身三昧，處一座而十",
    "T48n2018_001:0994a02": "方俱現、演一音而沙界齊聞，談玄顯妙而不",
    "T48n2018_001:0994a03": "壞凡倫、千變萬化而未離真際，與三世佛一",
    "T48n2018_001:0994a04": "時成道、共十類生同日涅槃。擊法鼓於魔宮、",
    "T48n2018_001:0994a05": "震法雷於邪域，履逆而自順、處剛而自柔，",
    "T48n2018_001:0994a06": "臨高而不危、在滿而不溢，可謂端居絕學之",
    "T48n2018_001:0994a07": "地、深履無為之源，入眾妙之玄門、遊一實之",
    "T48n2018_001:0994a08": "境界。無一法本有、無一法始成，泯中邊、絕前",
    "T48n2018_001:0994a09": "後，印同異、一去來，萬境齊觀，一際平等。明知",
    "T48n2018_001:0994a10": "三寶常現，我土不燒；梵音恒聞，慧光常照。此",
    "T48n2018_001:0994a11": "大寂三昧、金剛定門，今古咸然、聖凡齊等，如",
    "T48n2018_001:0994a12": "一滴之水，與渤澥之潤性無差；若芥孔之空，",
    "T48n2018_001:0994a13": "等太虛之容納非別。信之者功超遠劫、明之",
    "T48n2018_001:0994a14": "者秖在剎那。此一際之法門，真無方之大道。",
    "T48n2018_001:0994a15": "聚一塵而非合、散眾剎而非分，和光而不群、",
    "T48n2018_001:0994a16": "同塵而不染，超出而不離、冥合而無歸，養育",
    "T48n2018_001:0994a17": "凡聖而無質像可觀、興建法界而無名字可",
    "T48n2018_001:0994a18": "立，依蔭草木、籠罩古今。遍界遍空，穹蒼不能",
    "T48n2018_001:0994a19": "覆其體；常照常現，鐵圍不能匿其輝；無住無",
    "T48n2018_001:0994a20": "依，塵勞不能易其性；非純非雜，萬法不能隱",
    "T48n2018_001:0994a21": "其真。閴爾無聲而群音揭地、蕩然無相而眾",
    "T48n2018_001:0994a22": "像參天，相入而物境千差、相即而森羅一味。",
    "T48n2018_001:0994a23": "不從事而失體，非共非分；不守性而任緣，亦",
    "T48n2018_001:0994a24": "同亦別。是以即性之相故，無妨建立；即理",
    "T48n2018_001:0994a25": "之事故，不翳真常；以空之有故，豈礙繁興；以",
    "T48n2018_001:0994a26": "靜之動故，何虧湛寂。言一則大小相入，言異",
    "T48n2018_001:0994a27": "則高下俱平；言有則理體寂然，言無則事用",
    "T48n2018_001:0994a28": "不廢。雖起而常滅，世相含虛；雖寂而恒生，法",
    "T48n2018_001:0994a29": "界出現；任動而常住，萬化不移；任隱而恒興，",
    "T48n2018_001:0994b01": "一體隨應。無假而幻相和合，無實而真性湛",
    "T48n2018_001:0994b02": "然；無成而異質交輝，無壞而諸緣互絕。境雖",
    "T48n2018_001:0994b03": "現而無現性、智雖照而無照功，寂用非差，能",
    "T48n2018_001:0994b04": "所一際。狀同淨鏡，萬像而不能趒形；性若",
    "T48n2018_001:0994b05": "澄空，眾相而不能離體。為常住藏，作變通門；",
    "T48n2018_001:0994b06": "湛爾堅凝，恒隨物化；紛然起作，不動真如。男",
    "T48n2018_001:0994b07": "身沒、女身彰，東方入、西方起。當存而正泯，在",
    "T48n2018_001:0994b08": "卷而恒舒，普注而不迂，俱遍而無在。舉一",
    "T48n2018_001:0994b09": "塵，列無邊剎土；指一念，樹無盡古今。居一相",
    "T48n2018_001:0994b10": "而非升，即淨隨染；驟五趣而不墜，處濁恒",
    "T48n2018_001:0994b11": "清。外望無盈餘，內窺無積聚；觸目而不見，滿",
    "T48n2018_001:0994b12": "耳而不聞；盈懷而無知，遍量而非覺；本成而",
    "T48n2018_001:0994b13": "非故，今現而非新；不磨而自明，弗瑩而自淨。",
    "T48n2018_001:0994b14": "可謂妙體常住，靈光靡沈，至德遐周，神性獨",
    "T48n2018_001:0994b15": "立。眾妙群靈而普會，為萬法之王；三乘五性",
    "T48n2018_001:0994b16": "而冥歸，作千聖之母。獨尊獨貴、無比無儔，實",
    "T48n2018_001:0994b17": "大道源，是真法要。玄蹤不定，任物性以方圓；",
    "T48n2018_001:0994b18": "妙應無從，逐機情而隱顯。是以本生末而末",
    "T48n2018_001:0994b19": "表本，體用互興；真成俗而俗立真，凡聖交映；",
    "T48n2018_001:0994b20": "此顯彼而彼分此，主伴齊參；生成佛而佛度",
    "T48n2018_001:0994b21": "生，因果相徹。境無自性而他成自，心無自性",
    "T48n2018_001:0994b22": "而自成他；理不成就而一即多，事不成就而",
    "T48n2018_001:0994b23": "多即一。相雖虛而恒冥一體，性雖實而常在",
    "T48n2018_001:0994b24": "萬緣；雖顯露而難以情求，任超絕而無妨大",
    "T48n2018_001:0994b25": "用。縱橫幻境，在一性而融真；寂滅靈空，寄森",
    "T48n2018_001:0994b26": "羅而顯相。諦智相發、染淨更熏，隨有力無力",
    "T48n2018_001:0994b27": "而出沒無恒、逐緣成緣散而卷舒不定，相攝",
    "T48n2018_001:0994b28": "則纖塵不現、相資則萬境俱生。來如水月之",
    "T48n2018_001:0994b29": "頓呈、去若幻雲之忽散，動寂無礙，涉入虛融；",
    "T48n2018_001:0994c01": "互奪互存，靈通莫測；不出不在，妙性無方。智",
    "T48n2018_001:0994c02": "海滔滔，包納而無遺纖芥；靈珠璨璨，照臨而",
    "T48n2018_001:0994c03": "不顯微毫。若真金隨異器以分形，千差不",
    "T48n2018_001:0994c04": "礙；如湛水騰群波而顯相，一體無虧。俱是俱",
    "T48n2018_001:0994c05": "非，亦邪亦正。不有而示有，杳若夢存；無成而",
    "T48n2018_001:0994c06": "似成，倏如幻住。依空源而起盡，法法無知；隨",
    "T48n2018_001:0994c07": "化海以興亡，緣緣絕待。是以五岳穹崇而不",
    "T48n2018_001:0994c08": "峻，四溟浩渺而不深，三毒四倒而非凡，八解",
    "T48n2018_001:0994c09": "六通而非聖；悉住真如寂滅之地，盡入無生",
    "T48n2018_001:0994c10": "不二之門。施為大解脫中，重重無盡；顯現不",
    "T48n2018_001:0994c11": "思議內，浩浩難窮。豈可立其始終、定其方域，",
    "T48n2018_001:0994c12": "何必崇真斥妄、厭異欣同，欲壞幻化之身、擬",
    "T48n2018_001:0994c13": "斷陽焰之識。不知念念釋迦出世、步步彌勒",
    "T48n2018_001:0994c14": "下生，分別現文殊之心、動止運普賢之行，門",
    "T48n2018_001:0994c15": "門而皆開甘露、味味而純是醍醐，不出菩提",
    "T48n2018_001:0994c16": "之林、長處蓮華之藏，晃晃而無塵不透、昭昭",
    "T48n2018_001:0994c17": "而溢目騰光，豈勞妙辯之敷揚，誰待神通之",
    "T48n2018_001:0994c18": "顯示。動止常遇、明暗不離，非古盛而今衰、豈",
    "T48n2018_001:0994c19": "愚亡而智現？語默常合，終始冥通，初祖豈用",
    "T48n2018_001:0994c20": "西來，七佛何嘗出世？是以心空則天地虛寂，",
    "T48n2018_001:0994c21": "心有則國土崢嶸；念起則山岳動搖，念默則",
    "T48n2018_001:0994c22": "江河寧謐；機峻而言言了義，志徹而念念虛",
    "T48n2018_001:0994c23": "玄；器廣而法法周圓，量大而塵塵無際。意地",
    "T48n2018_001:0994c24": "清而世界淨、心水濁而境像昏，舉一全該，",
    "T48n2018_001:0994c25": "坦然平等，宛爾具足，唯在正觀。萬法本只由",
    "T48n2018_001:0994c26": "人，真如自含眾德；無念而殊功悉備，無作而",
    "T48n2018_001:0994c27": "妙行皆圓。不運而成，靈智法爾；無求自得，",
    "T48n2018_001:0994c28": "妙性天真。方知理智圓融，大道無外，絕一塵",
    "T48n2018_001:0994c29": "而獨立，何眾相以摐然。是則聲處全聞，見外",
    "T48n2018_001:0995a01": "無法，豈玄黃之所惑，匪音響之能淪。如滄",
    "T48n2018_001:0995a02": "海之味混百川，猶須彌之色吞群鳥，無一名",
    "T48n2018_001:0995a03": "不播如來之號，無一物不闡遮那之形。巖樹",
    "T48n2018_001:0995a04": "庭莎，各梃無邊之妙相；猿吟鳥噪，皆談不二",
    "T48n2018_001:0995a05": "之圓音。癡愛成解脫真源，貪瞋運菩提大用；",
    "T48n2018_001:0995a06": "妄想興而涅槃現，塵勞起而佛道成。從體施",
    "T48n2018_001:0995a07": "為，報化而未嘗不寂；隨緣顯現，法身而無處",
    "T48n2018_001:0995a08": "不周。實教法之所歸，聖賢之稟受，群生之實",
    "T48n2018_001:0995a09": "際，萬物之根由，正化之大綱，出世之本意，三",
    "T48n2018_001:0995a10": "乘之正轍，入道之要津，般若之靈源，涅槃之",
    "T48n2018_001:0995a11": "窟宅。蓋以妙理玄邈，大旨希夷，狂慧而徒自",
    "T48n2018_001:0995a12": "勞神，癡禪而但能守縛。實謂言思路絕，分別",
    "T48n2018_001:0995a13": "意窮，識智翛然，神清可鑑，空有雙豁，根塵洞",
    "T48n2018_001:0995a14": "開。如窺淨天、似臨皎日，無一法門而不現，無",
    "T48n2018_001:0995a15": "一至理而不明。豈動神情，春池而穩探真寶；",
    "T48n2018_001:0995a16": "匪勞心力，赤水而自獲玄珠。觀沙界於目前，",
    "T48n2018_001:0995a17": "指大千於身際，收群生於掌握，納萬彙於胸",
    "T48n2018_001:0995a18": "襟。不施一功，成就楞嚴之大定；不披一字，遍",
    "T48n2018_001:0995a19": "覽普眼之真經。四句之義頓融，百非之路杳",
    "T48n2018_001:0995a20": "絕；竪徹三際，橫亘十方，為一總持，號大自在。",
    "T48n2018_001:0995a21": "神光赫赫，威德巍巍；尼乾魄消、波旬膽碎，煩",
    "T48n2018_001:0995a22": "惱賊颯然墮壞、生死軍豁爾飄颺，愛河廓清、",
    "T48n2018_001:0995a23": "慢山崩倒，逍遙物外、無得無求，憺怕虛懷、曠",
    "T48n2018_001:0995a24": "然絕累，虛空讓其高廣、日月慚其光明。然後",
    "T48n2018_001:0995a25": "則權實雙游、悲智齊運，拯世若幻、度生同空，",
    "T48n2018_001:0995a26": "涉有而不乖無、履真而不礙俗，若乾坤之覆",
    "T48n2018_001:0995a27": "載、猶日月之相須。示聖現凡，出生入死，持實",
    "T48n2018_001:0995a28": "相印，建大法幢。作一種之光明、為萬途之津",
    "T48n2018_001:0995a29": "濟，能令寒灰再焰、焦種重榮，永為苦海之迅",
    "T48n2018_001:0995b01": "航、常作迷途之明導。任運遮照、隨智卷舒，雖",
    "T48n2018_001:0995b02": "無知而萬法圓通、雖無見而一切明現，但契",
    "T48n2018_001:0995b03": "斯旨，體本自然。如群萌值春、萬物得地，十身",
    "T48n2018_001:0995b04": "頓現、四智欝興。猶如意幢，若大寶聚，法財豐",
    "T48n2018_001:0995b05": "溢，利物何窮；故號功德之林，乃稱無盡之藏。",
    "T48n2018_001:0995b06": "豈有朝曦而不照，夜炬而不明者哉？何得以",
    "T48n2018_001:0995b07": "限量心、起分齊見，局太虛之闊狹、定法界之",
    "T48n2018_001:0995b08": "邊疆，遂令分別之情，不越眾塵之境，向真如",
    "T48n2018_001:0995b09": "境上鼓動心機、於寂滅海中奔騰識浪，於管",
    "T48n2018_001:0995b10": "中存見、向壁罅偷光，立能所之知、起勝劣之",
    "T48n2018_001:0995b11": "解，齊文定旨、逐語分宗。蟭螟豈繼於鵬程，螢",
    "T48n2018_001:0995b12": "照那齊於日曜。豈能一毛孔內，納十方之虛",
    "T48n2018_001:0995b13": "空；一剎那中，現億佛之世界。一一身而遍一",
    "T48n2018_001:0995b14": "切剎，一一剎而含無邊身。乘高廣之大車，展",
    "T48n2018_001:0995b15": "大千之經卷，陞燈王之法座，飡香積之嘉羞，",
    "T48n2018_001:0995b16": "披迦葉之上衣，入釋迦之正室。促多生於頃",
    "T48n2018_001:0995b17": "刻，擲世界於他方；腹吸風輪，口吹劫火；變丘",
    "T48n2018_001:0995b18": "陵為寶剎，移淨土於穢邦；一毫中放無盡之",
    "T48n2018_001:0995b19": "光明，一言內演難思之教海。此乃群生之常",
    "T48n2018_001:0995b20": "分，與眾聖而同儔，無一法而不然，但有心而",
    "T48n2018_001:0995b21": "皆爾；非假變通之力，不從修證之因。德量如",
    "T48n2018_001:0995b22": "然，塵毛悉具。一香一味，同棲滅盡定門；蠢動",
    "T48n2018_001:0995b23": "蜎飛，不昧靈知寂照。何得遺山認培、棄海存",
    "T48n2018_001:0995b24": "漚，劣志卑心而自鄙屈；翻乃持神珠而乞丐，",
    "T48n2018_001:0995b25": "守金藏以貧窮，辜負己靈，埋沒家寶。或捨離",
    "T48n2018_001:0995b26": "而保持偏正，或絕分而甘處塵勞，或認妄而",
    "T48n2018_001:0995b27": "謬附邪宗，或執權而勞修漸行，或認位高推",
    "T48n2018_001:0995b28": "於極聖，或積德望滿於三祇。不知全體現前，",
    "T48n2018_001:0995b29": "猶希妙悟；豈覺從來具足，仍待功成；不入圓",
    "T48n2018_001:0995c01": "常，終成輪轉。只為昧於性德、罔辯真宗，捨覺",
    "T48n2018_001:0995c02": "循塵、棄本就末，掛有無之魔羂、投一異之邪",
    "T48n2018_001:0995c03": "林，宰割真空、分羅法性，依塵生滅、隨境有無，",
    "T48n2018_001:0995c04": "執斷迷常、驟緣遺性，謬興知解、錯倒修行。或",
    "T48n2018_001:0995c05": "和神養氣而保自然，或苦質摧形而為至道，",
    "T48n2018_001:0995c06": "或執無著而樁立前境，或求靜慮而伏捺妄",
    "T48n2018_001:0995c07": "心，或刳情滅法以凝空，或附影緣塵而抱相，",
    "T48n2018_001:0995c08": "或喪靈源之真照，或殞佛法之正因。或絕識",
    "T48n2018_001:0995c09": "凝神，受報於無情之地；或澄心泯色，住果於",
    "T48n2018_001:0995c10": "八難之天。或著有而守乾城，或撥無而同兔",
    "T48n2018_001:0995c11": "角。或絕見而居暗室，或立照而存所知。或認",
    "T48n2018_001:0995c12": "有覺是真佛之形，或効無知同木石之類。或",
    "T48n2018_001:0995c13": "執妄同究竟之果，如即泥是瓶；或妄緣趣解",
    "T48n2018_001:0995c14": "脫之門，似撥波求水。或外騁而妄興夢事，或",
    "T48n2018_001:0995c15": "內守而端居抱愚。或宗一而物象同如，或見",
    "T48n2018_001:0995c16": "異而各立法界。或守愚癡無分別而為大道，",
    "T48n2018_001:0995c17": "或尚空見排善惡而作真修。或解不思議性",
    "T48n2018_001:0995c18": "作頑空，或體真善妙色為實有。或沈機絕",
    "T48n2018_001:0995c19": "想，同有漏之天；或覺觀思惟，墮情量之域。",
    "T48n2018_001:0995c20": "或不窮妄性，作冥初之解；或昧於幻體，立空",
    "T48n2018_001:0995c21": "無之宗。或認影而為真，或執妄而求實。或",
    "T48n2018_001:0995c22": "認見聞性為活物，或指幻化境作無情。或起",
    "T48n2018_001:0995c23": "意而乖寂知，或斷念而虧佛用。或迷性功德，",
    "T48n2018_001:0995c24": "而起色心之見；或據畢竟空，而生斷滅之心。",
    "T48n2018_001:0995c25": "或執大理而頓棄莊嚴，或迷漸說而一向造",
    "T48n2018_001:0995c26": "作。或據體離緣而堅我執，或亡泯一切而",
    "T48n2018_001:0995c27": "守己愚。或定人法自爾而墮無因，或執境智",
    "T48n2018_001:0995c28": "和合而生共見。或執心境混雜，亂能所之法；",
    "T48n2018_001:0995c29": "或著分別真俗，縛智障之愚。或守一如不變",
    "T48n2018_001:0996a01": "而墮常，或定四相所遷而沈斷。或執無修而",
    "T48n2018_001:0996a02": "祛聖位，或言有證而背天真。或耽依正而隨",
    "T48n2018_001:0996a03": "世輪迴，或厭生死而喪真解脫。或迷真空而",
    "T48n2018_001:0996a04": "崇因著果，或昧實際而欣佛厭魔。或著隨宜",
    "T48n2018_001:0996a05": "所說而守語為真，或失音聲實相而離言求",
    "T48n2018_001:0996a06": "默。或宗教乘而毀自性之定，或弘禪觀而",
    "T48n2018_001:0996a07": "斥了義之銓。或鬪奇特而但顧出身，俄沈識",
    "T48n2018_001:0996a08": "海；或作淨潔而推求玄密，返墮陰城。或起",
    "T48n2018_001:0996a09": "殊勝知解而剜肉為瘡，或住本性清淨而",
    "T48n2018_001:0996a10": "執藥成病。或尋文探義而飲客水，或守靜",
    "T48n2018_001:0996a11": "居閑而坐法塵。或起有得心，談無相大乘；或",
    "T48n2018_001:0996a12": "運圖度想，探物外玄旨。或廢說起絕言之見，",
    "T48n2018_001:0996a13": "或存詮招執指之譏。或認動用而處生滅根",
    "T48n2018_001:0996a14": "源，或專記憶而住識想邊際。或安排，失圓覺",
    "T48n2018_001:0996a15": "之性；或縱任，虧入道之門。或起身心精進而",
    "T48n2018_001:0996a16": "滯有為，或守任真無事而沈慧縛。或專繫念",
    "T48n2018_001:0996a17": "勤思而失於正受，或效無礙自在而放捨修",
    "T48n2018_001:0996a18": "行。或隨結使而恃本性空，或執纏蓋而妄加",
    "T48n2018_001:0996a19": "除斷。或保重而生法愛，或輕慢而毀佛因。或",
    "T48n2018_001:0996a20": "進求而乖本心，或退墮而成放逸。或語證相",
    "T48n2018_001:0996a21": "違而虧實地，或體用各據而乖佛乘。或守寂",
    "T48n2018_001:0996a22": "而住空，失大悲之性；或泯緣而厭假，違法爾",
    "T48n2018_001:0996a23": "之門。或著我見而昧人空，或迷現量而堅",
    "T48n2018_001:0996a24": "法執。或解不兼信而滋邪見，或信不兼解而",
    "T48n2018_001:0996a25": "長無明。或云人是而法非，或稱境深而智淺。",
    "T48n2018_001:0996a26": "或取而迷法性，或捨而乖即真；或離而違因，",
    "T48n2018_001:0996a27": "或即而忘果；或非而謗實，或是而毀權。或",
    "T48n2018_001:0996a28": "惡無明而背不動智門，或憎異境而壞法性",
    "T48n2018_001:0996a29": "三昧。或據同理而起增上慢，或貶別相而破",
    "T48n2018_001:0996b01": "方便門。或是菩提而謗正法輪，或非眾生而",
    "T48n2018_001:0996b02": "毀真佛體。或著本智而非權慧，或迷正宗而",
    "T48n2018_001:0996b03": "執化門。或滯理溺無為之坑，或執事投虛幻",
    "T48n2018_001:0996b04": "之網。或絕邊泯跡，違雙照之門；或保正存中，",
    "T48n2018_001:0996b05": "失方便之意。或定慧偏習焦爛道芽，或行願",
    "T48n2018_001:0996b06": "孤興沈埋佛種。或作無作行，修有為菩提；或",
    "T48n2018_001:0996b07": "著無著心，學相似般若。或趣淨相而迷垢實",
    "T48n2018_001:0996b08": "性，或住正位而失自本空。或立無相觀而障",
    "T48n2018_001:0996b09": "翳真如，或起了知心而違背法性。或守真詮",
    "T48n2018_001:0996b10": "而生語見，服甘露而早終；或敦圓理而起著",
    "T48n2018_001:0996b11": "心，飲醍醐而成毒。已上略標一百二十種邪",
    "T48n2018_001:0996b12": "宗見解，並是迷宗背旨、失湛乖真，揑目生花、",
    "T48n2018_001:0996b13": "迷頭認影，若敲氷而索火、類緣木以求魚，畏",
    "T48n2018_001:0996b14": "影逃空、捫風捉電。苦非甘種，砂豈飯因；皆不",
    "T48n2018_001:0996b15": "能以法性融通、一旨和會，盡迷方便、悉溺見",
    "T48n2018_001:0996b16": "河，障於本心、不入中道。匍匐昇沈之路、纏綿",
    "T48n2018_001:0996b17": "取捨之懷，於無心中強欲斷除、向無事內剛",
    "T48n2018_001:0996b18": "求捨離。將法空為恚愛之境、返真智作想礙",
    "T48n2018_001:0996b19": "之情，長隨八倒之風、難出四邊之網。竟不知",
    "T48n2018_001:0996b20": "理即生死，恒與道冥；妄本菩提，從來合覺；明",
    "T48n2018_001:0996b21": "常住暗，水不離氷；靈智常存，妙用無盡。何乃",
    "T48n2018_001:0996b22": "遏想念而求湛寂，斷煩惱而證真如。妄作妄",
    "T48n2018_001:0996b23": "修，自難自易。且靈覺之性本非祕密、如來之",
    "T48n2018_001:0996b24": "藏實不覆藏，故知圓常之理不虧、信解之機",
    "T48n2018_001:0996b25": "難具。如針鋒上無邊身菩薩，似藕絲懸須彌",
    "T48n2018_001:0996b26": "盧之山；唯歎希奇，罔知所措。如水母土蜂之",
    "T48n2018_001:0996b27": "類、猶[虫*太][虫*末]屈步之徒，歷劫他求、終朝取相，不",
    "T48n2018_001:0996b28": "自暫省、返照回光。貨鬻衣珠，承紹家業，但爭",
    "T48n2018_001:0996b29": "空花之起滅、定認眚影之是非，去淳朴而專",
    "T48n2018_001:0996c01": "尚浮華、喪根源而唯尋枝派；可謂遺金拾礫、",
    "T48n2018_001:0996c02": "擲寶持薪。是以眾聖驚嗟、達人悲歎，都謂不",
    "T48n2018_001:0996c03": "到實地、未達本心，妄識浮沈、緣心巧偽，遍計",
    "T48n2018_001:0996c04": "所執現似外塵、人杌繩蛇橫生空見。不知萬",
    "T48n2018_001:0996c05": "法無體、一切無名，從意現形、因言立號，意隨",
    "T48n2018_001:0996c06": "想起、言逐念興，想念俱虛、本末非有。是以三",
    "T48n2018_001:0996c07": "界無物、萬有俱空，邪正同倫、善惡齊旨，全拋",
    "T48n2018_001:0996c08": "大義、莫返初源。於無心中妄立異同、就一體",
    "T48n2018_001:0996c09": "內強分離合，自他纔立、逆順隨生；起鬪爭之",
    "T48n2018_001:0996c10": "端、結惑業之始，織是非之緻網、鎖憎愛之樊",
    "T48n2018_001:0996c11": "籠，觀鏡像分妍醜之心、聆谷響興喜怒之色，",
    "T48n2018_001:0996c12": "責化人之心行、保幻物之堅牢，汲焰水而欲",
    "T48n2018_001:0996c13": "滿漏卮、折空花而擬栽頑石。能所雙寂，事理",
    "T48n2018_001:0996c14": "俱空，既造惑因，不無幻果。欲知妙理，唯在觀",
    "T48n2018_001:0996c15": "心。恒沙之業，一念而能消；千年之暗，一燈而",
    "T48n2018_001:0996c16": "能破。自然不立名相，解惑寂然；豈有一物當",
    "T48n2018_001:0996c17": "情，萬境作對。取捨俱喪，是非頓融；眾翳咸消，",
    "T48n2018_001:0996c18": "豁然清淨；無非不思議解脫，盡是大寂滅道",
    "T48n2018_001:0996c19": "場。視聽俱忘，身心無寄；隨緣養性，逐處消",
    "T48n2018_001:0996c20": "時；猶縱浪之虛舟，若凌空之逸翮；縱橫放曠，",
    "T48n2018_001:0996c21": "任跡郊&#;。普勸諸後賢，但遵斯一路。聞而不",
    "T48n2018_001:0996c22": "信，尚結佛種之因；學而未成，猶益人天之福。",
    "T48n2018_001:0996c23": "此乃群經具載、諸佛同宣，非率爾以致辭，請",
    "T48n2018_001:0996c24": "收凝而玄鑒。",
    "T48n2018_001:0996c25": "永明智覺禪師唯心訣(終)",
    "T48n2018_001:0996c27": "(附)定慧相資歌",
    "T48n2018_001:0996c28": "祖教宗中有二門，十度萬行稱為尊。初名止",
    "T48n2018_001:0996c29": "觀助新學，後成定慧菩提根。唯一法，似雙分，",
    "T48n2018_001:0997a01": "法性寂然體真止，寂而常照妙觀存。定為父，",
    "T48n2018_001:0997a02": "慧為母，能孕千聖之門戶，增長根力養聖胎，",
    "T48n2018_001:0997a03": "念念出生成佛祖。定為將，慧為相，能弼心王",
    "T48n2018_001:0997a04": "成無上，永作群生證道門，即是古佛菩提樣。",
    "T48n2018_001:0997a05": "定如月，光爍外道邪星滅，能挑智炬轉分明，",
    "T48n2018_001:0997a06": "滋潤道芽除愛結；慧如日，照破無明之暗室，",
    "T48n2018_001:0997a07": "能令邪見愚夫禪，盡成般若波羅蜜。少時默，",
    "T48n2018_001:0997a08": "剎那靜，漸漸增修成正定，諸聖較量功不多，",
    "T48n2018_001:0997a09": "終見靈臺之妙性。瞥聞法，纔歷耳，能熏識藏",
    "T48n2018_001:0997a10": "覺種起，一念回光正智開，須臾成佛法如是。",
    "T48n2018_001:0997a11": "禪定力，不思議，變凡為聖剎那時，無邊生死",
    "T48n2018_001:0997a12": "根由斷，積劫塵勞巢穴墮。湛心水，淨意珠，",
    "T48n2018_001:0997a13": "光吞萬像爍千途，抉開己眼無瑕翳，三界",
    "T48n2018_001:0997a14": "元無一法拘。覺觀賊，應時剋；攀緣病，倏然淨；",
    "T48n2018_001:0997a15": "蕩念垢兮洗惑塵，顯法身兮堅慧命。如斷山，",
    "T48n2018_001:0997a16": "若停海，天翻地覆終無改，瑩似琉璃含寶月，",
    "T48n2018_001:0997a17": "倏然無寄而無待。般若慧，莫能量，自然隨處",
    "T48n2018_001:0997a18": "現心光，萬行門中為導首，一切時中稱法王。",
    "T48n2018_001:0997a19": "竭苦海，碎邪山，妄雲卷盡片時間，貧女室中",
    "T48n2018_001:0997a20": "金頓現，壯士額上珠潛還。斬癡網，截欲流，大",
    "T48n2018_001:0997a21": "雄威猛更無儔，能令鐵床銅柱冷，頓使魔怨",
    "T48n2018_001:0997a22": "業果休；和諍訟，成孝義，普現群生諸佛智，邊",
    "T48n2018_001:0997a23": "邪惡慧盡朝宗，螻蟻鯤鵬齊受記。偏修定，純",
    "T48n2018_001:0997a24": "陰爛物刳正命，若將正慧照禪那，自然萬法",
    "T48n2018_001:0997a25": "明如鏡；偏修慧，純陽枯物成迂滯，須憑妙定",
    "T48n2018_001:0997a26": "助觀門，如月分明除霧翳。勸等學，莫偏修，從",
    "T48n2018_001:0997a27": "來一體無二頭，似禽兩翼飛空界，如車二輪",
    "T48n2018_001:0997a28": "乘白牛，即向凡途登覺岸，便於業海泛慈舟。",
    "T48n2018_001:0997a29": "或事定，制之一處無不竟；或理定，唯當直下",
    "T48n2018_001:0997b01": "觀心性。或事觀，明諸法相生籌算；或理觀，頓",
    "T48n2018_001:0997b02": "了無一無那畔。定即慧，非一非二非心計；慧",
    "T48n2018_001:0997b03": "即定，不同不別絕觀聽。或雙運，即寂而照通",
    "T48n2018_001:0997b04": "真訓；或俱泯，非定非慧超常準。一塵入定眾",
    "T48n2018_001:0997b05": "塵起，般若門中成法爾。童子身中三昧時，老",
    "T48n2018_001:0997b06": "人身分談真軌。能觀一境萬境同，近塵遠剎",
    "T48n2018_001:0997b07": "無不通。真如路上論生死，無明海裏演圓宗。",
    "T48n2018_001:0997b08": "眼根能作鼻佛事，色塵入定香塵起。心境常",
    "T48n2018_001:0997b09": "同見自差，誰言不信波元水。非寂非照絕言",
    "T48n2018_001:0997b10": "思，而寂而照功無比；權實雙行闡正途，體用",
    "T48n2018_001:0997b11": "更資含妙旨。勸諸子，勿虛棄，光陰如箭如流",
    "T48n2018_001:0997b12": "水，散亂全因缺定門，愚盲秪為虧真智。真",
    "T48n2018_001:0997b13": "實言，須入耳，千經萬論同標記，定慧全功不",
    "T48n2018_001:0997b14": "暫忘，一念頓歸真覺地。定須習，慧須聞，勿使",
    "T48n2018_001:0997b15": "靈臺一點昏。合抱之樹生毫末，積漸之功成",
    "T48n2018_001:0997b16": "寶尊。獼猴學定生天界，女子纔思入道門。自",
    "T48n2018_001:0997b17": "利利他因果備，若除定慧莫能論。",
    "T48n2018_001:0997b18": "警世",
    "T48n2018_001:0997b19": "夫不體道本，沒溺生死，處胎卵濕化、橫竪飛",
    "T48n2018_001:0997b20": "沈之類。於中失人身者如大地之土，得人身",
    "T48n2018_001:0997b21": "者如爪上之塵；於人身中，多生邊夷下賤；及",
    "T48n2018_001:0997b22": "處中國，或受女身；若為男子，癃殘百疾；設得",
    "T48n2018_001:0997b23": "丈夫十相具足者，處恐畏世，生五濁時。以肉",
    "T48n2018_001:0997b24": "為身，以氣為命，一報之內，如石火風燈，逝波",
    "T48n2018_001:0997b25": "殘照，瞬息而已！於中少夭非橫殂者，不計其",
    "T48n2018_001:0997b26": "數；或有得天年，壽極耳順，萬中無一；脫得知",
    "T48n2018_001:0997b27": "命之歲，除童稚無知，至三十豪、四十富，且約",
    "T48n2018_001:0997b28": "其間三十年。於中有疾病、災禍、愁憂、苦惱，居",
    "T48n2018_001:0997b29": "強半矣！所以昔人有言，浮生一月之中，可",
    "T48n2018_001:0997c01": "開口而咲，只四五日矣。故知憂長喜促、樂少",
    "T48n2018_001:0997c02": "苦多，如在萬仞之危峯，似處千尋之滄海，縱",
    "T48n2018_001:0997c03": "得少樂，畢慮漂沈！且夫有生勞我處胎，有老",
    "T48n2018_001:0997c04": "奪我壯色，有病損我形貌，有死壤我神靈，有",
    "T48n2018_001:0997c05": "榮縱我驕奢，有辱敗我意氣，有貴使我憍倨，",
    "T48n2018_001:0997c06": "有賤挫我行藏，有富恣我貪婪，有貧乏我依",
    "T48n2018_001:0997c07": "報，有樂動我情地，有苦痛我精神，有讚起我",
    "T48n2018_001:0997c08": "高心，有毀滅我聲價；乃至寒則逼切我體，熱",
    "T48n2018_001:0997c09": "則煩悶我襟，渴則乾我喉，饑則羸我腹，驚則",
    "T48n2018_001:0997c10": "懾我魄，懼則喪我魂，憂則撓我神，惱則敗我",
    "T48n2018_001:0997c11": "志，順則長我愛，逆則起我憎，親則牽我情，疎",
    "T48n2018_001:0997c12": "則生我恨，害則殞我體，愁則結我腸；乃至遇",
    "T48n2018_001:0997c13": "境生心，隨情動念，或美或惡，俱不稱懷，皆長",
    "T48n2018_001:0997c14": "業輪，盡喪道本。其或更詭於君、悖於父，傲其",
    "T48n2018_001:0997c15": "物、趨其時，獸其心、狐其意，苟其利、徇其名，誑",
    "T48n2018_001:0997c16": "其人、諂其行，附其勢、欺其孤，淵其殃、崇其業，",
    "T48n2018_001:0997c17": "扇其火、吹其風，驟其塵、背其覺，邪其種、睽其",
    "T48n2018_001:0997c18": "真，但顧前、非慮後，只謀去、靡思回，唯求生、焉",
    "T48n2018_001:0997c19": "知滅，則念念燒煮，步步溝隍矣！如今或得剎",
    "T48n2018_001:0997c20": "那在世，須蘊仁慈，行善修心，除非去惡。書",
    "T48n2018_001:0997c21": "云：「作善降之百祥，作不善降之百殃。」是以世",
    "T48n2018_001:0997c22": "間逆順、種種因緣，空受身心妄苦，皆為不知",
    "T48n2018_001:0997c23": "三界唯是一心。以前五識，眼、耳、鼻、舌、身，及第",
    "T48n2018_001:0997c24": "八識，皆是現量所得，無心外法；以第六明了",
    "T48n2018_001:0997c25": "意識比量計度而成外境。全是想生，隨念而",
    "T48n2018_001:0997c26": "至；若無想念，萬法無形。故經云：「想滅間靜，",
    "T48n2018_001:0997c27": "識停無為。」又云：「諸法不牢固，唯立在於念，",
    "T48n2018_001:0997c28": "善解見空者，一切無想念。」若了一心之旨，心",
    "T48n2018_001:0997c29": "外自然無法可陳，豈有欣戚關懷、是非干念？",
    "T48n2018_001:0998a01": "佛頌云：「未達境唯心，起種種分別，達境唯心",
    "T48n2018_001:0998a02": "已，分別即不生。既了境唯心，便捨外塵相，從",
    "T48n2018_001:0998a03": "此息分別，悟平等真空。」故《起信論》云：「一切境",
    "T48n2018_001:0998a04": "界，唯心妄動。心若不起，一切境界相滅，唯一",
    "T48n2018_001:0998a05": "真心遍一切處。」是故三界虛偽、唯心所作，離",
    "T48n2018_001:0998a06": "心即無六塵境界；乃至一切分別，即分別自",
    "T48n2018_001:0998a07": "心，心不見心，無相可得。先德云：「心外有法，",
    "T48n2018_001:0998a08": "生死輪迴；心外無法，生死永棄。」經云：「諸法所",
    "T48n2018_001:0998a09": "生，唯心所現。」論云：「三界無別法，但是一心作。」",
    "T48n2018_001:0998a10": "既信一心，須以禪定冥合。如經云：「若能教三",
    "T48n2018_001:0998a11": "千大千世界眾生令行十善，不如一食頃一",
    "T48n2018_001:0998a12": "心靜處入一相法門。」若能諦了自心，以此定",
    "T48n2018_001:0998a13": "慧相應，則能不動塵勞，便成正覺。平生所遇，",
    "T48n2018_001:0998a14": "莫越於斯，普勸後賢，可書紳耳。"
}