{
    "T18n0896_002:0750a11": "妙臂菩薩所問經卷第二",
    "T18n0896_002:0750a13": "西天譯經三藏朝散大夫試鴻臚少卿",
    "T18n0896_002:0750a14": "傳教大師臣法天奉　詔譯",
    "T18n0896_002:0750a15": "說金剛杵頻那夜迦分第四之餘",
    "T18n0896_002:0750a16": "復次行人於持誦時。及供養時乃至護摩時。",
    "T18n0896_002:0750a17": "若不依法及闕儀則。彼作障者而得其便。又",
    "T18n0896_002:0750a18": "復行人心不決定。而有疑惑。謂此真言而可",
    "T18n0896_002:0750a19": "誦邪。謂彼真言而可誦邪。若作是念。彼作",
    "T18n0896_002:0750a20": "障者即得其便。又復行人談說世俗閑事。至",
    "T18n0896_002:0750a21": "於農田貨易之類。於自修行無有義利。彼作",
    "T18n0896_002:0750a22": "障者而得其便。彼頻那夜迦入行人身。步步",
    "T18n0896_002:0750a23": "相隨伺求其短。作諸障難令法不成。譬如人",
    "T18n0896_002:0750a24": "行沿彼河岸。身在岸上影落水中。寸步相隨",
    "T18n0896_002:0750a25": "不相棄捨。彼作障者入行人身。不相棄捨亦",
    "T18n0896_002:0750a26": "復如是。或有頻那夜迦。於澡浴時得便入身。",
    "T18n0896_002:0750a27": "或有頻那夜迦。於念誦時得便入身。或有於",
    "T18n0896_002:0750a28": "睡眠時得便入身。或有於獻香花時得便入",
    "T18n0896_002:0750a29": "身。或有於護摩時得便入身。譬如日光照於",
    "T18n0896_002:0750b01": "火珠。以因緣故而得火生。彼頻那夜迦在行",
    "T18n0896_002:0750b02": "人身。因得其短令行人心亂。遂起貪瞋無明",
    "T18n0896_002:0750b03": "之火。若頻那夜迦於澡浴時。伺得其短入行",
    "T18n0896_002:0750b04": "人身。遂令行人起種種過患。忽覺飢渴思念",
    "T18n0896_002:0750b05": "飲食。或起懈怠懶惰之念。或耽眠睡或起瞋",
    "T18n0896_002:0750b06": "恚等事。若頻那夜迦於獻塗香時。伺得其短",
    "T18n0896_002:0750b07": "入行人身。遂令行人起諸過患。或思鄉國生",
    "T18n0896_002:0750b08": "緣之處。或起懈怠之念。或起欲想分別妙境。",
    "T18n0896_002:0750b09": "若頻那夜迦於燒香時伺得其短。破地而出入",
    "T18n0896_002:0750b10": "行人身。遂令行人起諸過患。或生嫉妬或發",
    "T18n0896_002:0750b11": "瞋恚。或起邪見或思邪婬等事。若頻那夜迦",
    "T18n0896_002:0750b12": "於獻燈時。伺得其短入行人身。遂令行人而",
    "T18n0896_002:0750b13": "發心病。心悶痛苦以至損心。若頻那夜迦於",
    "T18n0896_002:0750b14": "獻花時。伺得其短入行人身。遂令行人起諸",
    "T18n0896_002:0750b15": "過患。或身壯熱或肢節疼痛。或與助伴相諍",
    "T18n0896_002:0750b16": "以至離散。若頻那夜迦於念誦時。伺得其短",
    "T18n0896_002:0750b17": "入行人身。遂令行人起諸過患。或得病惱身",
    "T18n0896_002:0750b18": "體疼痛。或患腹肚下痢無恒。又復諸頻那夜",
    "T18n0896_002:0750b19": "迦悉入身中。遂令行人起種種過患。魔既熾",
    "T18n0896_002:0750b20": "盛心遂迷惑。不辯東西見諸異相。或似念誦",
    "T18n0896_002:0750b21": "語不分明。或無事緣行往不定。或心不決便",
    "T18n0896_002:0750b22": "起邪見。或說無有生天亦無得罪。或言無有",
    "T18n0896_002:0750b23": "修行定無聖力。虛念真言妄受辛苦。無善無",
    "T18n0896_002:0750b24": "惡無因無果。亂言綺語種種無恒。或手折草",
    "T18n0896_002:0750b25": "木或弄土塊。或睡時齩齒或妄起欲想。於彼",
    "T18n0896_002:0750b26": "女人而生愛樂。彼之女人不樂行人。或復彼",
    "T18n0896_002:0750b27": "樂自心不順。竟其夜分不能睡眠。或復睡著",
    "T18n0896_002:0750b28": "即得惡夢。乃見舍哩努(二合)攞及師子狼狗所",
    "T18n0896_002:0750b29": "趁。或見駝驢猪豕猫兒野干之類。又見鷲鳥",
    "T18n0896_002:0750c01": "鷺鷥及獯狐等飛怪之禽。又復夢見裸形外",
    "T18n0896_002:0750c02": "道。以乾濕骨而為莊嚴。或夢短小惡相之人。",
    "T18n0896_002:0750c03": "或夢身體白癩之人。或夢赤髭醜貌之人。或",
    "T18n0896_002:0750c04": "夢髑髏骨聚枯井枯池。或夢破壞屋舍人所",
    "T18n0896_002:0750c05": "捨棄。或夢惡人手持槍劍及諸器仗欲來侵",
    "T18n0896_002:0750c06": "害。若於夢中見如是事。即定知彼等諸頻",
    "T18n0896_002:0750c07": "那夜迦而作障難。持誦行人即作甘露軍拏",
    "T18n0896_002:0750c08": "利忿怒明王法。及念真言以為護身。使如上",
    "T18n0896_002:0750c09": "頻那夜迦諸魔障等。悉皆解脫不能侵惱。若",
    "T18n0896_002:0750c10": "有常持此真言者。一切魔障無由得便。",
    "T18n0896_002:0750c11": "復次持誦行人。欲作法解除魔障求解脫者。",
    "T18n0896_002:0750c12": "先請清淨有威德阿闍梨。可就山中或是池",
    "T18n0896_002:0750c13": "側或林樹下。或是聚落空閑之舍。或是清淨",
    "T18n0896_002:0750c14": "四衢之道。得是處已。然用五色粉作曼拏羅。",
    "T18n0896_002:0750c15": "五色者即黃青赤白黑等。其曼拏羅量方四肘",
    "T18n0896_002:0750c16": "作四門。中作坑方二肘於坑內布吉祥草。於",
    "T18n0896_002:0750c17": "坑外四面。分布安置真言主明王座位。又於",
    "T18n0896_002:0750c18": "八方粉作本方天神。以四寶瓶或用四新瓦",
    "T18n0896_002:0750c19": "瓶代之。其瓦瓶不得用黑色。及太焦太生者。",
    "T18n0896_002:0750c20": "瓶內盛五穀五寶及香水令滿。兼以赤蓮花",
    "T18n0896_002:0750c21": "及雜樹花枝等插於瓶內。復以五色線纏瓶",
    "T18n0896_002:0750c22": "項。安於四方為灌頂用。安置已。然可請召諸",
    "T18n0896_002:0750c23": "明王等。以上妙香花飲食及供具等而供養",
    "T18n0896_002:0750c24": "之。復以酒肉蘆蔔蔬果之類。供養八方天神。",
    "T18n0896_002:0750c25": "及諸作障頻那夜迦等。然後彼著障人。於壇",
    "T18n0896_002:0750c26": "中坑內面東而坐。其阿闍梨取四方瓶。誦甘",
    "T18n0896_002:0750c27": "露軍拏利忿怒明王真言百遍。加持彼瓶誦",
    "T18n0896_002:0750c28": "數滿已。及依法作諸法事。然後以此瓶水灌",
    "T18n0896_002:0750c29": "著障人頂。彼著障人即得解脫。此曼拏羅非",
    "T18n0896_002:0751a01": "獨解脫魔障。亦能滅一切罪增無量福。若能",
    "T18n0896_002:0751a02": "依法修持。無不獲得果驗者。",
    "T18n0896_002:0751a03": "妙臂菩薩所問經分別悉地相分第五",
    "T18n0896_002:0751a04": "爾時彼持誦行人。被諸魔障種種惱亂欲令",
    "T18n0896_002:0751a05": "退心者。既知是魔。即須作法而為除解。得除",
    "T18n0896_002:0751a06": "解已。身心安靜無惱無垢。譬如明月得雲退",
    "T18n0896_002:0751a07": "散。離於障閉朗然天際。住於空中照耀無",
    "T18n0896_002:0751a08": "礙。彼之行人持誦修行。獲離魔障亦復如是。",
    "T18n0896_002:0751a09": "又復持誦不獲成就者。譬如種子因地因時。",
    "T18n0896_002:0751a10": "風雨不愆溉潤無失。乃可生芽以至成熟。若",
    "T18n0896_002:0751a11": "或種子不以其時不植於地。使彼芽莖無由",
    "T18n0896_002:0751a12": "得生何況枝葉及果實耶。持誦行人若不依",
    "T18n0896_002:0751a13": "法又不清淨。於諸供養曾無虔潔。於其所",
    "T18n0896_002:0751a14": "誦真言文字或有闕剩。至於呼吸訛略不正。",
    "T18n0896_002:0751a15": "是以種種悉地而不現前。不獲成就亦復如",
    "T18n0896_002:0751a16": "是。又如興雲降其雨澤。隨眾生福而有多",
    "T18n0896_002:0751a17": "少。隨持誦人所施功勤。獲得成就亦復如是。",
    "T18n0896_002:0751a18": "若是行人獲其勝地兼依法則。至於所制亦",
    "T18n0896_002:0751a19": "無誤犯。黑業消滅白業漸增。持誦所求即趣",
    "T18n0896_002:0751a20": "成就。若其如是一一無失。於諸成就得獲",
    "T18n0896_002:0751a21": "無疑。",
    "T18n0896_002:0751a22": "復次行人於持誦之中有所闕犯。或是間斷",
    "T18n0896_002:0751a23": "本誦別持真言。或將所誦真言授非同志。致",
    "T18n0896_002:0751a24": "其所誦雖滿無成。便應復更虔心倍前專注。",
    "T18n0896_002:0751a25": "每日三時如法供養。潔淨內外不失儀則。更",
    "T18n0896_002:0751a26": "誦一洛叉遍得數滿已。便可作護摩法而為",
    "T18n0896_002:0751a27": "供養。當以大麥或用稻花。或以脂麻或白芥",
    "T18n0896_002:0751a28": "子或是蓮花。隨用一物以酥相和數足四千。",
    "T18n0896_002:0751a29": "或七千或八千乃至十千。又以憂曇鉢羅木",
    "T18n0896_002:0751b01": "菩提樹木。白赤阿哩迦木龍樹木。無憂樹木",
    "T18n0896_002:0751b02": "吉祥木。爾虞嚕馱檐沒羅木。佉儞囉舍彌木",
    "T18n0896_002:0751b03": "鉢羅叉木。阿波末里誐末度木閻浮木。以如",
    "T18n0896_002:0751b04": "上木隨取一木為柴。當使濕潤者若乾枯蟲",
    "T18n0896_002:0751b05": "竅。或燒殘者並不得用。其柴麁細如指。長十",
    "T18n0896_002:0751b06": "二指截已。以酥蜜酪搵兩頭。與稻花或脂麻",
    "T18n0896_002:0751b07": "芥子等。隨取一物同燒作護摩。滿上數已。前",
    "T18n0896_002:0751b08": "所闕犯還得清淨。然後方可更求真言悉地",
    "T18n0896_002:0751b09": "得無障難。",
    "T18n0896_002:0751b10": "復次行人所持真言明主。或有餘部而相禁",
    "T18n0896_002:0751b11": "縛。或截斷或破壞。使其所求不得成就。即作",
    "T18n0896_002:0751b12": "本尊形像置本部尊足下。面相對誦諸部忿",
    "T18n0896_002:0751b13": "怒大威真言。復以酥蜜酪灌沐本尊。日日三",
    "T18n0896_002:0751b14": "時如是十日。彼諸禁縛自然解脫。",
    "T18n0896_002:0751b15": "復次行人於所持真言。所修行法自審無闕。",
    "T18n0896_002:0751b16": "所求悉地由不成者。必於其法有所虧闕。然",
    "T18n0896_002:0751b17": "非自知定得境界。但加精進日夜不懈者。本",
    "T18n0896_002:0751b18": "尊自然來於夢中說其障因。感應可期如海",
    "T18n0896_002:0751b19": "潮限。其實諸部真言明主。定不相破必無禁",
    "T18n0896_002:0751b20": "縛。譬如二人而作密友約其一言。自今已去",
    "T18n0896_002:0751b21": "勿往某舍。亦復與彼不交言話。而彼友人以",
    "T18n0896_002:0751b22": "相重故。終不往彼及與言話。持誦之法亦復",
    "T18n0896_002:0751b23": "如是。是故行人不得以真言明而相破壞。亦",
    "T18n0896_002:0751b24": "復不應互相禁縛。乃至護摩作非善業。又復",
    "T18n0896_002:0751b25": "行人不應於真言曼拏羅加減傳授。亦復不",
    "T18n0896_002:0751b26": "得以此法彼法而相迴換。亦復不應無故打",
    "T18n0896_002:0751b27": "縛有情。不應護摩損彼肢體。乃至致死害於",
    "T18n0896_002:0751b28": "有情。亦復不應摧滅鬼族及治罰龍類。亦復",
    "T18n0896_002:0751b29": "不應於一切鬼神星宿。妄作禁縛等事。亦復",
    "T18n0896_002:0751c01": "不應呪法。醫治嬰孩之病而妨大事。",
    "T18n0896_002:0751c02": "復次持明天及持明諸宗。所說得成就義具",
    "T18n0896_002:0751c03": "法不同。或說當具十法乃得悉地。所謂行人",
    "T18n0896_002:0751c04": "助伴所成就物精勤處所勝地時節本尊真言",
    "T18n0896_002:0751c05": "財力。具此十法悉地乃成。又餘宗說具三種",
    "T18n0896_002:0751c06": "法悉地得成。所謂真言行人助伴。又一宗說",
    "T18n0896_002:0751c07": "四法得成。所謂精勤好日好時并及處所。又",
    "T18n0896_002:0751c08": "一宗說五法乃成。所謂本尊真言處所財力",
    "T18n0896_002:0751c09": "所成就物。又一宗說當具十法。又一宗說當",
    "T18n0896_002:0751c10": "具八法。乃至或說五法四法三法二法。各於",
    "T18n0896_002:0751c11": "本宗而說定量。唯佛教本宗我金剛族。當具",
    "T18n0896_002:0751c12": "二法悉地乃成。一者行人。二者真言。一行人",
    "T18n0896_002:0751c13": "者。具足戒德正勤精進。不於他人所有名利",
    "T18n0896_002:0751c14": "而生貪嫉。於己財物。乃至身命無所悋惜。二",
    "T18n0896_002:0751c15": "真言者。以所持誦本部真言之時。當令文句",
    "T18n0896_002:0751c16": "滿足聲相分明。所有欲求成就之法。皆悉具",
    "T18n0896_002:0751c17": "足不得闕少。又須得諸佛菩薩先所居處。得",
    "T18n0896_002:0751c18": "是處已如法持誦。決定獲得意願滿足。成是",
    "T18n0896_002:0751c19": "二法定得悉地。復次行人持誦之法。喻若師",
    "T18n0896_002:0751c20": "子為飢所逼捉象而食。必先奮迅全施力勢。",
    "T18n0896_002:0751c21": "或捉羊鹿小獸之類。所展力勢與象皆同。行",
    "T18n0896_002:0751c22": "人持誦求彼成就上中下事。必須精勤勇猛",
    "T18n0896_002:0751c23": "如師子王。無有二相亦復如是。",
    "T18n0896_002:0751c24": "持誦行人於持誦時。若住城隍闤闠之處。當",
    "T18n0896_002:0751c25": "有蚤虱蚊虻咂齧身體。又或見聞女人裝嚴",
    "T18n0896_002:0751c26": "衣服環釧瓔珞種種之聲。若住深山大林即",
    "T18n0896_002:0751c27": "有寒熱無恒。或發病苦逼惱身心。又復或有",
    "T18n0896_002:0751c28": "猛惡之獸。欲來害人使起驚怖。若住海岸即",
    "T18n0896_002:0751c29": "見風鼓海水作大波濤。惡聲恐人令生怕怖。",
    "T18n0896_002:0752a01": "若住江河陂池之側。即有蛇蟲毒蠚害人之",
    "T18n0896_002:0752a02": "類。持誦行人若在如是之處欲持誦者。必先",
    "T18n0896_002:0752a03": "了知如是之事皆為魔難。若遇是事當須可",
    "T18n0896_002:0752a04": "忍。勿使心緣而有散亂。或可別求勝處以進",
    "T18n0896_002:0752a05": "功行。不得因逢此境而生退屈。便須更發堅",
    "T18n0896_002:0752a06": "固勇猛之意。若或退心恐起邪念。邪念若起",
    "T18n0896_002:0752a07": "當被惡魔而得其便。智者方便與有情樂。勿",
    "T18n0896_002:0752a08": "令一切有情之類。因斯獲罪當受苦果。",
    "T18n0896_002:0752a09": "復次持誦之者。不得太急亦勿遲緩。使聲和",
    "T18n0896_002:0752a10": "暢勿高勿默。又不得心緣異境。及與人雜語",
    "T18n0896_002:0752a11": "令誦間斷。又於真言文句勿使闕失。文句闕",
    "T18n0896_002:0752a12": "失。義理乖違。悉地難成因斯所致。喻如路人",
    "T18n0896_002:0752a13": "背行求進。離此過失速得靈驗又如川流晝",
    "T18n0896_002:0752a14": "夜不息。持誦行人亦復如是。日夜不間功德",
    "T18n0896_002:0752a15": "增長。如彼江河流奔大海。又復行人或是心",
    "T18n0896_002:0752a16": "觸染境。便起著想遂成懈怠。覺是魔事速須",
    "T18n0896_002:0752a17": "迴心。當瞑兩目作於觀想。或緣真言文句或",
    "T18n0896_002:0752a18": "觀本尊。繫束其心令不散亂。後逢此境心若",
    "T18n0896_002:0752a19": "不動。此之行人得觀行成就。",
    "T18n0896_002:0752a20": "又持誦行人欲求悉地。要在攝心定住一境。",
    "T18n0896_002:0752a21": "心若調伏身自安住。身既無撓心轉快樂。身",
    "T18n0896_002:0752a22": "心一如名得三昧。持誦行人得斯定念。過現",
    "T18n0896_002:0752a23": "之罪悉皆消滅。得罪滅已身心轉淨。所作事",
    "T18n0896_002:0752a24": "業成就無疑。佛佛所言一切諸法心為根本。",
    "T18n0896_002:0752a25": "心不清淨。當感貧窮醜陋之果。或墮地獄畜",
    "T18n0896_002:0752a26": "生。若心清淨當得生天。及生人中受於快樂。",
    "T18n0896_002:0752a27": "乃至遠離地水火風生老病死。無常無我敗",
    "T18n0896_002:0752a28": "壞之樂。後得解脫寂滅涅盤之樂。又復諸法",
    "T18n0896_002:0752a29": "從心所生。非自然有亦非時節。非自在天生",
    "T18n0896_002:0752b01": "非無因緣。但緣無明輪迴生死。四大和合假",
    "T18n0896_002:0752b02": "名為色。色非有我我非有色。色無我所我無",
    "T18n0896_002:0752b03": "色所。如是四蘊畢竟皆空。色如聚沫受如浮",
    "T18n0896_002:0752b04": "泡。想及行識如焰幻等。若能於法得如是見。",
    "T18n0896_002:0752b05": "名為正見。若起異見名為邪見。",
    "T18n0896_002:0752b06": "復次持誦行人。所持真言若得數足。爭知所",
    "T18n0896_002:0752b07": "修近於悉地。若於睡時必得好夢。若是夢",
    "T18n0896_002:0752b08": "見自身得幢幡寶蓋。引入上妙宮殿。或登樓",
    "T18n0896_002:0752b09": "閣或上高山或昇大樹。又或夢騎師子白象",
    "T18n0896_002:0752b10": "白馬白牛。或犀牛黃牛舍里努羅等。又或夢",
    "T18n0896_002:0752b11": "聞空中作大雷聲。又或夢中得人歡喜授與",
    "T18n0896_002:0752b12": "馨香花鬘鮮潔衣服。或得水生果子或五色",
    "T18n0896_002:0752b13": "蓮花。或得佛像或得佛設利羅。或得大乘經",
    "T18n0896_002:0752b14": "典。或見自身處大會中。與佛菩薩同坐而食。",
    "T18n0896_002:0752b15": "又或見自身入於塔寺或入僧房。或見如來",
    "T18n0896_002:0752b16": "處於寶座。為天龍八部說法。自入會中亦坐",
    "T18n0896_002:0752b17": "聽法。或見辟支佛說十二因緣法。或見聲聞",
    "T18n0896_002:0752b18": "僧說四果證法。或見菩薩說六波羅蜜法。或",
    "T18n0896_002:0752b19": "見諸天說天上快樂。或見優婆塞說厭離家",
    "T18n0896_002:0752b20": "法。或見優婆夷說厭女人法。或見國王或見",
    "T18n0896_002:0752b21": "淨行婆羅門。或見殊異丈夫。或見端嚴女人。",
    "T18n0896_002:0752b22": "或見大富長者。或見苦行仙人。或見持明諸",
    "T18n0896_002:0752b23": "仙。或見妙持誦人。或見自身吞納日月。或見",
    "T18n0896_002:0752b24": "身渡大海及江河泉池。或即飲如上水都盡",
    "T18n0896_002:0752b25": "無餘。或見頭上火出。或見入大火聚。又復夢",
    "T18n0896_002:0752b26": "見大車滿中載物。有牛及犢而共牽駕。或夢",
    "T18n0896_002:0752b27": "得白拂。或得革屣。或得刀劍或得妙扇。或得",
    "T18n0896_002:0752b28": "金寶[王*車]璖真珠瓔珞。又復或見己之父母。或",
    "T18n0896_002:0752b29": "見端正童女眾寶嚴身。乃至或得上妙飲食。",
    "T18n0896_002:0752c01": "若或得此如上吉祥好夢。應須策勤精進歡",
    "T18n0896_002:0752c02": "喜勇猛。何以故應知或於一月半月。或一日",
    "T18n0896_002:0752c03": "或一剎那間。必定獲得廣大悉地。",
    "T18n0896_002:0752c04": "妙臂菩薩所問經知近悉地分第六",
    "T18n0896_002:0752c05": "復次行人自審持誦有力倍生愛樂。於其染",
    "T18n0896_002:0752c06": "境心不攀緣。於諸違犯罪不生起。自無寒熱",
    "T18n0896_002:0752c07": "飢渴苦惱等事。至於蚊虻飛蟲乃至毒蛇血",
    "T18n0896_002:0752c08": "食之類皆不能害。又復餓鬼毘舍左羯吒布",
    "T18n0896_002:0752c09": "單曩等。皆亦不敢侵近行人之影。行人所有",
    "T18n0896_002:0752c10": "言教一一信受。又復倍覺聰明智慧。善解文",
    "T18n0896_002:0752c11": "字書疏言義。唯樂一切善法策勤精進。又復",
    "T18n0896_002:0752c12": "得見地中寶藏如無障隔。身體無病塵垢不",
    "T18n0896_002:0752c13": "染。身出香氣一切愛樂。見者聞者悉皆歡喜。",
    "T18n0896_002:0752c14": "又復無諸樂欲女人來相媚惑。以其身心清",
    "T18n0896_002:0752c15": "淨。得聞空中諸天言語。或得見彼天身。乃至",
    "T18n0896_002:0752c16": "得見阿修羅乾闥婆夜叉之類。持誦行人。若",
    "T18n0896_002:0752c17": "得如是吉祥相現便應喜慶。自知已近真言",
    "T18n0896_002:0752c18": "悉地。便須備辦成就法事。",
    "T18n0896_002:0752c19": "復次行人欲起首悉地。先須具持八戒。四日",
    "T18n0896_002:0752c20": "或三日或二晝夜。仍須斷食方求悉地。",
    "T18n0896_002:0752c21": "爾時妙臂菩薩。聞金剛手菩薩如是言已。須",
    "T18n0896_002:0752c22": "臾默然。即白金剛手菩薩言。菩薩先言不由",
    "T18n0896_002:0752c23": "斷食而得清淨。云何今日言令斷食。又如佛",
    "T18n0896_002:0752c24": "言人之喫食由如膏車。車或不膏難以前進",
    "T18n0896_002:0752c25": "其事云何。時金剛手菩薩。以如雷音作如是",
    "T18n0896_002:0752c26": "言。我今不為令心淨故而有是說。但為有情",
    "T18n0896_002:0752c27": "身本非淨稟於精血。為骨為髓為肉為皮。頭",
    "T18n0896_002:0752c28": "髮身毛面目耳鼻。脂肪脾胃涎沫唾洟。乃至",
    "T18n0896_002:0752c29": "大小便利九漏交流。如是身分種種垢穢。皆",
    "T18n0896_002:0753a01": "依地水火風流轉變化。若求悉地先當清淨。",
    "T18n0896_002:0753a02": "不欲於成就時。令彼大小便利而有流出。故",
    "T18n0896_002:0753a03": "說斷食而求清淨。非為妨道說如是事。如是",
    "T18n0896_002:0753a04": "清淨身得安樂。於成就時免其薰污。",
    "T18n0896_002:0753a05": "又復行人於此之時。忽生煩惱而有貪欲。便",
    "T18n0896_002:0753a06": "須以慧作其觀想。乃謂此身不淨所成。復假",
    "T18n0896_002:0753a07": "食味以為資持。若作如是想時。前所起念當",
    "T18n0896_002:0753a08": "時消滅。乃至於身命財全無悋惜。譬如夜分",
    "T18n0896_002:0753a09": "無量黑暗。日光出時一切都盡亦復如是。行",
    "T18n0896_002:0753a10": "者若是修持到此。應當自知悉地不遠。復次",
    "T18n0896_002:0753a11": "如是知已。於白月八日或十四日或十五日。",
    "T18n0896_002:0753a12": "取淨土及新淨衢摩夷相和塗地。次用香塗",
    "T18n0896_002:0753a13": "地潔淨。作賢聖位清淨訖。以彼賢聖皆面東",
    "T18n0896_002:0753a14": "坐。以香花燈塗飲食等次第奉獻。先獻佛次",
    "T18n0896_002:0753a15": "獻大金剛族本部明主。次獻所持真言主。如",
    "T18n0896_002:0753a16": "是次第佛及菩薩乃至明主。一一供養讚歎",
    "T18n0896_002:0753a17": "已。復更發起大菩提心大慈悲心。為度一切",
    "T18n0896_002:0753a18": "生老病死苦惱眾生。作是念已。復更轉讀摩",
    "T18n0896_002:0753a19": "賀三摩惹經及吉祥伽陀。如來祕密大智燈",
    "T18n0896_002:0753a20": "經。及轉最上法輪經。如是經等或遍轉讀或",
    "T18n0896_002:0753a21": "隨讀一經。然後結八方界地界及虛空界等。",
    "T18n0896_002:0753a22": "彼界如世人住處外牆用遮其惡。結界防魔",
    "T18n0896_002:0753a23": "亦復如是。當令惡心作障天魔阿修羅。乃至",
    "T18n0896_002:0753a24": "一切鬼神等皆不得近。兼復念被甲真言用",
    "T18n0896_002:0753a25": "護自身。我先已說種種曼拏羅法。當以五色",
    "T18n0896_002:0753a26": "粉隨作一曼拏羅。作已先隨意作一護八方",
    "T18n0896_002:0753a27": "神。彼神能摧諸作障難者。又於曼拏羅四維。",
    "T18n0896_002:0753a28": "畫金剛杵三股叉等。然後誦獻師子座明呪",
    "T18n0896_002:0753a29": "茅座。安曼拏羅中心以所成就物。先用三菩",
    "T18n0896_002:0753b01": "提葉盛。後用四菩提葉覆蓋安於座上。然用",
    "T18n0896_002:0753b02": "呪呪香水灑之以除魔障。然自坐左邊誦相",
    "T18n0896_002:0753b03": "應真言。須臾間復用香水灑淨。然後復以相",
    "T18n0896_002:0753b04": "應法護摩一千遍。專心誦持不得間斷。直至",
    "T18n0896_002:0753b05": "三種相現是為得法成就。三種相者所謂熱相",
    "T18n0896_002:0753b06": "煙相焰相。若得熱相者當得世間一切愛重。",
    "T18n0896_002:0753b07": "若得煙相者當得隱身。若得焰相者當得變",
    "T18n0896_002:0753b08": "成微妙之身成持明仙。飛行虛空壽命長遠。",
    "T18n0896_002:0753b09": "得悉地相如人至死。冷觸入身周遍其體。又",
    "T18n0896_002:0753b10": "如中陰至於胎藏孕者自覺。又如世間諸有",
    "T18n0896_002:0753b11": "香氣。人忽聞者香雖可得無有形影。又如火",
    "T18n0896_002:0753b12": "珠照以日光。日光入故火遂流出。諸有行人",
    "T18n0896_002:0753b13": "悉地入身亦復如是。前所成就是外諸物像。",
    "T18n0896_002:0753b14": "或是內心求成就者別有所表。彼持誦行人",
    "T18n0896_002:0753b15": "專注不間。必感靈驗得悉地者。或見所供養",
    "T18n0896_002:0753b16": "像而得振動。或得像面毫光照耀。或得像身",
    "T18n0896_002:0753b17": "振動。或得空中降花。或時無雲降微細雨。或",
    "T18n0896_002:0753b18": "降妙香或感地動。或聞天鼓自然之音。或見",
    "T18n0896_002:0753b19": "天人阿修羅等住虛空中。或聞諸天人等言",
    "T18n0896_002:0753b20": "語之音。或聞種種大莊嚴具瓔珞環釧之響。",
    "T18n0896_002:0753b21": "或見燈焰增長明淨金色。或其油盡燈焰轉",
    "T18n0896_002:0753b22": "熾。或聞空中有聲令說所求之願。或覺身毛",
    "T18n0896_002:0753b23": "一切皆竪。或現如是相已。定審所求悉地成",
    "T18n0896_002:0753b24": "就。當以上妙淨器盛滿生花。及磨諸香水并",
    "T18n0896_002:0753b25": "著五寶。和合作閼伽水。[跳兆+長]跪奉獻本尊及誦",
    "T18n0896_002:0753b26": "真言。乃至以妙伽陀而伸讚歎。當發歡喜正",
    "T18n0896_002:0753b27": "信之心。精進不懈禮拜供養。如是作已。將所",
    "T18n0896_002:0753b28": "求事一一言說。聖心不間有求必應。得如願",
    "T18n0896_002:0753b29": "已一心專注。而於本尊信樂讚歎。再以閼伽",
    "T18n0896_002:0753c01": "奉獻供養。更念本尊真言。又念諸部發遣真",
    "T18n0896_002:0753c02": "言。當依儀軌誦真言已。禮拜請諸賢聖各還",
    "T18n0896_002:0753c03": "本位。",
    "T18n0896_002:0753c04": "妙臂菩薩所問經說成就分第七",
    "T18n0896_002:0753c05": "復次行人專注持誦精勤不懈。雖得如願所",
    "T18n0896_002:0753c06": "作成就。但一切時恒須用意。何以故緣彼一",
    "T18n0896_002:0753c07": "切極惡鬼神以惡業故。於諸行人不欲成就。",
    "T18n0896_002:0753c08": "若其成就彼真言力威德及處。或百由旬或",
    "T18n0896_002:0753c09": "千由旬。諸魔鬼神不敢侵近。彼作是念此之",
    "T18n0896_002:0753c10": "行人今世後世。而於我所無饒益故。由是行",
    "T18n0896_002:0753c11": "人常須在意。譬如有人被甲乘象。復持弓箭",
    "T18n0896_002:0753c12": "及諸器仗上大戰陣。彼諸怨敵見此威猛。退",
    "T18n0896_002:0753c13": "散遠避無敢當者。持誦行人若常持誦於法",
    "T18n0896_002:0753c14": "無闕。乃至戒律無少違犯。戒喻於甲真言喻",
    "T18n0896_002:0753c15": "弓箭。勇猛如乘象。若具如是。惡魔鬼神不敢",
    "T18n0896_002:0753c16": "侵近亦復如是。",
    "T18n0896_002:0753c17": "復次行人求吠多拏成就者。於屍陀林中求",
    "T18n0896_002:0753c18": "不壞者。其屍仍須身分具足全丈夫相。又不",
    "T18n0896_002:0753c19": "得用背傴攣躄痤陋之者。亦復不用極肥極",
    "T18n0896_002:0753c20": "瘦諸不圓滿。乃至無上中品相人屍皆不堪",
    "T18n0896_002:0753c21": "用。若是選得具上品相者最為第一。又復不",
    "T18n0896_002:0753c22": "得用因患氣患瘧。及患痢病及患惡瘡。乃至",
    "T18n0896_002:0753c23": "因被水中陸地蛇蟲所蠚。行毒遍身吐沫死",
    "T18n0896_002:0753c24": "者。如是之類皆不堪用。若是選得屍已。便須",
    "T18n0896_002:0753c25": "令助伴人執棒守護。盡日直至夜分。或只就",
    "T18n0896_002:0753c26": "屍林或別求空舍。或獨樹下或四衢道。或泉",
    "T18n0896_002:0753c27": "池側或寶山中。若得如是上勝之地。彼吠多",
    "T18n0896_002:0753c28": "拏必能速疾可得成就。如上勝地隨求一處",
    "T18n0896_002:0753c29": "可愛樂地。其地如儀得清淨已。復以淨土及",
    "T18n0896_002:0754a01": "衢摩夷。相和塗地地清淨已。用青赤白黑及",
    "T18n0896_002:0754a02": "黃五色上妙之粉。作三昧曼拏羅。其曼拏羅",
    "T18n0896_002:0754a03": "種種名字我已先說。於諸曼拏羅中隨作一",
    "T18n0896_002:0754a04": "種曼拏羅。於曼拏羅中排四賢瓶。瓶中。添水",
    "T18n0896_002:0754a05": "各各令滿。或用苦水。然求隨時蔓花。或種種",
    "T18n0896_002:0754a06": "異花插於瓶內。於曼拏羅如是作已。令彼助",
    "T18n0896_002:0754a07": "伴發勇猛心不得怖畏。先與屍淨髮。復用賢",
    "T18n0896_002:0754a08": "瓶水沐浴令淨。然後用油塗摩。塗訖又用上",
    "T18n0896_002:0754a09": "好白衣裝裹。如是畢已。然於所作曼拏羅",
    "T18n0896_002:0754a10": "中。鋪吉祥草散種種花。令彼助伴同舁此屍",
    "T18n0896_002:0754a11": "安曼拏羅中。或頭東或頭北如法安置。後以",
    "T18n0896_002:0754a12": "塗香燒香名花花鬘。乃至酒肉種種之食而",
    "T18n0896_002:0754a13": "為供養。如不能廣辦但隨力分亦得。然取與",
    "T18n0896_002:0754a14": "此曼拏羅相應之族。本部真言而為呪誦。又",
    "T18n0896_002:0754a15": "復於此本族真言明主。當起信心精虔奉重。",
    "T18n0896_002:0754a16": "依於儀軌專注持誦以求成就。復有一切潛",
    "T18n0896_002:0754a17": "行作障部多及龍必里多等。行人復以供養",
    "T18n0896_002:0754a18": "物等。先散四方四維乃至上下。施彼作障部",
    "T18n0896_002:0754a19": "多及龍必里多等。及先誦真言而自擁護并",
    "T18n0896_002:0754a20": "護助伴。令彼障等不能侵近。然後持誦以求",
    "T18n0896_002:0754a21": "成就。於持誦時若是屍立現諸惡相。即知是",
    "T18n0896_002:0754a22": "魔種種作障之類。行人審知是已。取白芥子",
    "T18n0896_002:0754a23": "和灰。誦佛頂王真言擲彼屍面。以真言大威",
    "T18n0896_002:0754a24": "力故。諸作障者馳散四方。障魔去已屍臥如",
    "T18n0896_002:0754a25": "初。若是屍立無諸惡相。即知是真言功力。所",
    "T18n0896_002:0754a26": "求成就決定無疑。若得如是便須自心決定。",
    "T18n0896_002:0754a27": "凡是行人先所求願。而於此時一一皆說。或",
    "T18n0896_002:0754a28": "求示於伏藏。或求入修羅窟取聖藥。或欲乘",
    "T18n0896_002:0754a29": "劍或求眼藥。及降鬼神乃至求囉惹愛重。如",
    "T18n0896_002:0754b01": "是諸事並可成就。行人常時當須行最上行。",
    "T18n0896_002:0754b02": "用大真言力為自擁護。方得成就吠多拏法。",
    "T18n0896_002:0754b03": "何故如是。譬如猛獸雖猛少智。而被惡人之",
    "T18n0896_002:0754b04": "所傷害。行人若是不起上行不自擁護。當被",
    "T18n0896_002:0754b05": "諸惡魔障。而得其便亦復如是。",
    "T18n0896_002:0754b06": "妙臂菩薩所問經卷第二"
}