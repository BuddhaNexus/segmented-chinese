{
    "T22n1428_046:0904a02": "四分律卷第四十六三分之十",
    "T22n1428_046:0904a04": "姚秦罽賓三藏佛陀耶舍",
    "T22n1428_046:0904a05": "共竺佛念等譯",
    "T22n1428_046:0904a06": "10 覆藏揵度覆藏揵度第十三",
    "T22n1428_046:0904a07": "爾時世尊在舍衛國。時六群比丘自行覆藏，",
    "T22n1428_046:0904a08": "更互與覆藏羯磨、本日治、摩那埵、出罪羯磨。",
    "T22n1428_046:0904a09": "諸比丘白佛，佛言：「不應自行覆藏與他覆",
    "T22n1428_046:0904a10": "藏羯磨、本日治、摩那埵、出罪。」彼行本日治比",
    "T22n1428_046:0904a11": "丘，更互作覆藏、本日治、摩那埵、出罪，佛言：「不",
    "T22n1428_046:0904a12": "應自行本日治，更互作覆藏、本日治、摩那",
    "T22n1428_046:0904a13": "埵、出罪。」彼自行摩那埵比丘，更互作覆藏，",
    "T22n1428_046:0904a14": "佛言：「不應自行摩那埵、與他作覆藏羯磨",
    "T22n1428_046:0904a15": "乃至出罪。」彼自出罪，更互作覆藏羯磨乃至",
    "T22n1428_046:0904a16": "出罪，佛言：「不應自出罪、與他覆藏羯磨乃",
    "T22n1428_046:0904a17": "至出罪。」彼行覆藏，更互作覆藏羯磨、本日",
    "T22n1428_046:0904a18": "治、摩那埵、足滿二十人出罪，佛言：「不應爾。自",
    "T22n1428_046:0904a19": "行覆藏、本日治亦如是，自行摩那埵亦如",
    "T22n1428_046:0904a20": "是，自行出罪亦如是。」彼行覆藏者，與他",
    "T22n1428_046:0904a21": "受大戒、與他依止、畜沙彌、受僧差、差已教",
    "T22n1428_046:0904a22": "授比丘尼，佛言：「行覆藏者不應爾。」彼行覆",
    "T22n1428_046:0904a23": "藏者，知有餘比丘能說戒者而為他說戒、",
    "T22n1428_046:0904a24": "於僧中或問毘尼義或答、在眾僧作羯磨",
    "T22n1428_046:0904a25": "人數中、受僧羯磨差平斷事、受眾僧差使，",
    "T22n1428_046:0904a26": "佛言：「行覆藏者不應爾。」彼行覆藏者，或早",
    "T22n1428_046:0904a27": "入聚落逼暮還、或不親附沙門親近外道、",
    "T22n1428_046:0904a28": "不隨順比丘說異教，佛言：「不應爾。」彼行",
    "T22n1428_046:0904a29": "覆藏者，若犯此罪、若相似、若從此生、若重",
    "T22n1428_046:0904b01": "於此、呵他羯磨及作羯磨者，佛言：「不應爾。」",
    "T22n1428_046:0904b02": "彼行覆藏者，受清淨比丘敷座、洗脚、拭革",
    "T22n1428_046:0904b03": "屣、揩摩身，佛言：「不應爾。」彼行覆藏者，受",
    "T22n1428_046:0904b04": "清淨比丘起迎逆、禮拜、執手、恭敬問訊、為持",
    "T22n1428_046:0904b05": "衣鉢，佛言：「不應爾。」彼行覆藏者，舉清淨比",
    "T22n1428_046:0904b06": "丘、作憶念、作自言、為他作證、遮說戒、遮",
    "T22n1428_046:0904b07": "自恣、與清淨比丘共鬪，佛言：「不應爾。」彼行",
    "T22n1428_046:0904b08": "覆藏者，共清淨比丘行入白衣家、或隨他",
    "T22n1428_046:0904b09": "比丘行、或將他比丘行、或受他供養、或受",
    "T22n1428_046:0904b10": "清淨比丘剃髮、或受清淨比丘作使，佛言：「不",
    "T22n1428_046:0904b11": "應爾。」彼行覆藏比丘，共清淨比丘行、至",
    "T22n1428_046:0904b12": "前食後食上在前行、或竝語竝行、或反抄",
    "T22n1428_046:0904b13": "衣、或通肩披衣、或裹頭、或覆兩肩、或著革",
    "T22n1428_046:0904b14": "屣，佛言：「不應爾。自今已去聽偏露右肩、脫",
    "T22n1428_046:0904b15": "革屣隨從後行。」彼行覆藏者，作如是意：",
    "T22n1428_046:0904b16": "「不往食上，恐餘比丘知我行覆藏。」佛言：「不",
    "T22n1428_046:0904b17": "應爾。」彼行覆藏者作如是意：「至食上不",
    "T22n1428_046:0904b18": "坐，恐餘比丘知我行覆藏。」彼行覆藏比丘，",
    "T22n1428_046:0904b19": "作如是意：「請取食食，恐餘比丘知我行覆",
    "T22n1428_046:0904b20": "藏。」佛言：「不應爾。」彼行覆藏者，與清淨比丘",
    "T22n1428_046:0904b21": "隨次坐，佛言：「不應爾。聽在末行坐。」世尊",
    "T22n1428_046:0904b22": "有如是教，犯罪人應在下行坐。彼在白衣",
    "T22n1428_046:0904b23": "下坐，佛言：「不應爾。」彼在沙彌下坐，佛言：",
    "T22n1428_046:0904b24": "「不應爾。應在大比丘末行坐。」彼行覆藏",
    "T22n1428_046:0904b25": "者，與清淨比丘共經行處行，彼在下經行",
    "T22n1428_046:0904b26": "處，己在高經行處，或在前行、或竝語、或共",
    "T22n1428_046:0904b27": "行、反抄衣、通肩披衣、或裹頭覆兩肩、著",
    "T22n1428_046:0904b28": "革屣，佛言：「不應爾。」佛言：「聽偏露右肩、脫",
    "T22n1428_046:0904b29": "革屣在後行。」彼行覆藏者，道路行作如是",
    "T22n1428_046:0904c01": "意：「不在正道行，恐餘比丘知我行覆藏。」佛",
    "T22n1428_046:0904c02": "言：「不應爾。」彼行覆藏者，在道行作如是",
    "T22n1428_046:0904c03": "意：「在後行，恐餘比丘知我行覆藏。」佛言：「不",
    "T22n1428_046:0904c04": "應爾。」彼行覆藏者，共清淨比丘共一座",
    "T22n1428_046:0904c05": "一床一板，佛言：「不應爾。」若長床板，佛言：「聽",
    "T22n1428_046:0904c06": "作隔斷然後坐，若取餘床在後坐。彼行覆",
    "T22n1428_046:0904c07": "藏者，若在小食大食上，應掃灑敷坐具、水",
    "T22n1428_046:0904c08": "瓶、洗瓶、具盛殘食器，應為清淨比丘敷坐具，",
    "T22n1428_046:0904c09": "乃至洗足器物、拭足巾、盛水器。清淨比丘來，",
    "T22n1428_046:0904c10": "應出遠迎為持衣鉢。若有鉢、床鉢支應",
    "T22n1428_046:0904c11": "安置上。若僧伽梨在頭上肩上，應取看之，",
    "T22n1428_046:0904c12": "無垢穢污不？若有塵垢穢污，應却便却，應",
    "T22n1428_046:0904c13": "浣當浣。浣已曬著繩床上、木床上，應與",
    "T22n1428_046:0904c14": "清淨比丘具洗足器、拭足巾、水器，拭革屣",
    "T22n1428_046:0904c15": "已著左面看之，不令泥水污不？若有泥",
    "T22n1428_046:0904c16": "水污者，當移避之，為清淨比丘洗足已除",
    "T22n1428_046:0904c17": "去石水器安置本處。彼應淨洗手，與清淨",
    "T22n1428_046:0904c18": "比丘過食。清淨比丘食時，應供給所須，若",
    "T22n1428_046:0904c19": "酪漿、若蔓㝹苦酒、鹽菜應與，若熱當扇，須",
    "T22n1428_046:0904c20": "水應與水。若恐時過當俱食。清淨比丘食",
    "T22n1428_046:0904c21": "已，當為取鉢與洗手。若自食已有殘食，應",
    "T22n1428_046:0904c22": "與人若非人，若著無蟲水中若無草處，洗",
    "T22n1428_046:0904c23": "食器還復本處，應掃灑食堂除去糞土。」彼",
    "T22n1428_046:0904c24": "比丘便用已，常食鉢盛糞掃棄，餘比丘見惡",
    "T22n1428_046:0904c25": "之，佛言：「不應用鉢棄糞掃，聽以瓫若澡",
    "T22n1428_046:0904c26": "盤若掃󰆠。鉢應淨潔畜。「彼行覆藏比丘，若",
    "T22n1428_046:0904c27": "僧洗浴，應至清淨比丘所問言：『大德洗不？』",
    "T22n1428_046:0904c28": "若彼答言：『當洗。』此比丘便應先看浴室，無",
    "T22n1428_046:0904c29": "塵穢不？若有塵穢，應掃便掃，應水灑便",
    "T22n1428_046:0905a01": "灑，應取薪便取，應破便破，應然火便然",
    "T22n1428_046:0905a02": "火，應著薪便著，應與清淨比丘具洗浴瓶、",
    "T22n1428_046:0905a03": "若浴床、若刮汗刀、若水器、若泥器、若樹皮、若細",
    "T22n1428_046:0905a04": "末藥、若泥。應問上座已燃火。若清淨比丘",
    "T22n1428_046:0905a05": "病若老羸，應扶將至浴室所。若不能行者，",
    "T22n1428_046:0905a06": "以繩床、木床、若衣舁至浴室所，應取清淨",
    "T22n1428_046:0905a07": "比丘衣安著衣架上、若龍牙杙上。若有油",
    "T22n1428_046:0905a08": "應為塗身，彼油器無安處不堅牢。」佛言：",
    "T22n1428_046:0905a09": "「安著龍牙杙上、若懸著壁上。若清淨比丘病",
    "T22n1428_046:0905a10": "老羸，應扶將入浴室中，與繩床、木床、浴瓶、",
    "T22n1428_046:0905a11": "刮汗刀、水器、泥器，與樹皮細末藥泥。若烟來",
    "T22n1428_046:0905a12": "熏眼，當為安障。若頭熱背熱應為覆，若",
    "T22n1428_046:0905a13": "欲洗浴入浴室，應白清淨比丘。若作如",
    "T22n1428_046:0905a14": "是意：『欲白清淨比丘，恐煩亂共相逼迮。』者，",
    "T22n1428_046:0905a15": "直爾入浴室，在清淨比丘後揩摩身，彼即",
    "T22n1428_046:0905a16": "入浴室，至清淨比丘後住，應為餘比丘",
    "T22n1428_046:0905a17": "揩摩身，不應受他揩摩身。為清淨比丘洗",
    "T22n1428_046:0905a18": "浴已，然後自浴。若清淨比丘老，應扶將出，",
    "T22n1428_046:0905a19": "若病以繩床、若木床，舁出浴室。應與清淨",
    "T22n1428_046:0905a20": "比丘敷座、與洗脚器、拭巾、洗脚革屣，應取",
    "T22n1428_046:0905a21": "清淨比丘衣舒看抖擻，勿令有蛇蝎諸毒",
    "T22n1428_046:0905a22": "蟲，然後授與。若有眼藥丸香應與，若有",
    "T22n1428_046:0905a23": "甜蒱桃漿、蜜、石蜜，淨洗手受，授與清淨比",
    "T22n1428_046:0905a24": "丘。若清淨比丘老病乏氣力者，應扶若以",
    "T22n1428_046:0905a25": "繩床、木床、若衣舁還房。應先入清淨比丘",
    "T22n1428_046:0905a26": "房內敷臥具，若氈手捫摸看，扶清淨比丘",
    "T22n1428_046:0905a27": "臥，以襯體衣著內被覆上。若出房應閉",
    "T22n1428_046:0905a28": "戶，至浴室中看，若有繩床、木床、若浴瓶、若",
    "T22n1428_046:0905a29": "刮汗刀、水器、泥器、樹皮、細末藥泥，還復本處。",
    "T22n1428_046:0905b01": "應洗浴室便洗，有不淨水應出便出，有",
    "T22n1428_046:0905b02": "火應滅便滅、應覆便覆。若浴室戶應閉便",
    "T22n1428_046:0905b03": "閉應脫舉便舉。應日三時見清淨比丘，彼",
    "T22n1428_046:0905b04": "應作者一切應如法作。若清淨比丘有所",
    "T22n1428_046:0905b05": "作不應違逆，若違逆應如法治。「彼行覆藏",
    "T22n1428_046:0905b06": "者至布薩日應掃灑布薩處、敷坐具、水瓶、",
    "T22n1428_046:0905b07": "洗脚瓶、然燈、具舍羅。彼行覆藏者布薩竟",
    "T22n1428_046:0905b08": "應還復床座、水瓶、洗脚瓶、舍羅著本處。」彼",
    "T22n1428_046:0905b09": "行覆藏比丘，在上好房中住，餘客比丘無",
    "T22n1428_046:0905b10": "住處。諸比丘白佛，佛言：「行覆藏比丘，不",
    "T22n1428_046:0905b11": "應在上好房中住，聽在小房中住。」客比",
    "T22n1428_046:0905b12": "丘來遣行覆藏者出，佛言：「不應遣亦不",
    "T22n1428_046:0905b13": "應去，聽作如是語：『大德！我曹不得二",
    "T22n1428_046:0905b14": "三人共宿。』」行覆藏比丘作如是念：「眾僧衣",
    "T22n1428_046:0905b15": "物為隨次取、應坐處取耶？」佛言：「應隨次取",
    "T22n1428_046:0905b16": "已在下行坐。」彼行覆藏比丘作如是念：「我",
    "T22n1428_046:0905b17": "曹得更互作使不？」佛言：「聽。」「我曹得自相恭",
    "T22n1428_046:0905b18": "敬禮拜迎逆執手問訊不？」佛言：「聽。」彼如是",
    "T22n1428_046:0905b19": "念：「我曹得使僧伽藍人沙彌不？」佛言：「聽。」「我",
    "T22n1428_046:0905b20": "曹得受僧伽藍人、沙彌禮拜迎逆執手問訊",
    "T22n1428_046:0905b21": "不？」佛言：「得受。」彼行覆藏者，不白清淨比",
    "T22n1428_046:0905b22": "丘，佛言：「聽白。應如是白。布薩日彼比丘應",
    "T22n1428_046:0905b23": "至僧中，偏露右肩、脫革屣、右膝著地，作如",
    "T22n1428_046:0905b24": "是白：『大德僧聽！我某甲比丘犯僧殘罪，隨",
    "T22n1428_046:0905b25": "覆藏日從僧乞覆藏羯磨，僧已與我隨覆",
    "T22n1428_046:0905b26": "藏日羯磨。我某甲已行若干日，餘有若干日",
    "T22n1428_046:0905b27": "在。白大德令知我行覆藏。』若大眾難集、",
    "T22n1428_046:0905b28": "若不欲行、若彼人軟弱多有羞愧，應至清",
    "T22n1428_046:0905b29": "淨比丘所白言：『大德上座！我今日捨教勅",
    "T22n1428_046:0905c01": "不作。』若欲作時，應至清淨比丘所白言：『我",
    "T22n1428_046:0905c02": "今日隨所教勅當作。』」彼行覆藏者，至餘",
    "T22n1428_046:0905c03": "處見餘比丘不白，佛言：「應白。不白失一",
    "T22n1428_046:0905c04": "夜，得突吉羅。」世尊既聽白，餘比丘便從此",
    "T22n1428_046:0905c05": "至餘處白，從此至餘處疲極。佛言：「不應",
    "T22n1428_046:0905c06": "從此處至餘處白，聽若有因緣往應白，",
    "T22n1428_046:0905c07": "若復不白，失一夜，得突吉羅罪。」彼行覆藏",
    "T22n1428_046:0905c08": "者，有客比丘來不白，佛言：「應白，若不白",
    "T22n1428_046:0905c09": "失一夜，得突吉羅罪。」世尊既聽彼白客比",
    "T22n1428_046:0905c10": "丘，便至道路白諸疾行比丘遂疲極，佛言：",
    "T22n1428_046:0905c11": "「不應往道路白疾行比丘，應在僧伽藍",
    "T22n1428_046:0905c12": "內徐行者白。若不白，失一夜，得突吉羅",
    "T22n1428_046:0905c13": "罪。」彼行覆藏者，病不遣信白，佛言：「應白。",
    "T22n1428_046:0905c14": "若不白，失一夜，得突吉羅罪。」彼行覆藏者，",
    "T22n1428_046:0905c15": "二、三人共一屋宿，佛言：「不應爾。若二、三人",
    "T22n1428_046:0905c16": "共一屋宿，失一夜，得突吉羅罪。」彼行覆",
    "T22n1428_046:0905c17": "藏者，在無比丘處住，佛言：「不應爾。若住，",
    "T22n1428_046:0905c18": "失一夜，得突吉羅罪。」彼行覆藏者，不半月",
    "T22n1428_046:0905c19": "半月說戒時白，佛言：「聽白。若不白，失一夜，",
    "T22n1428_046:0905c20": "得突吉羅罪。有八事失夜：往餘寺不白、",
    "T22n1428_046:0905c21": "有客比丘來不白、有緣事自出外不白、",
    "T22n1428_046:0905c22": "寺內徐行者不白、病不遣信白、二三人共",
    "T22n1428_046:0905c23": "一屋宿、在無比丘處住、不半月半月說戒",
    "T22n1428_046:0905c24": "時白，是為八事失夜。佛聽半月半月說戒",
    "T22n1428_046:0905c25": "時白，應如是白。彼行覆藏者應至僧中，",
    "T22n1428_046:0905c26": "偏露右肩、脫革屣、右膝著地，合掌白言：『大",
    "T22n1428_046:0905c27": "德僧聽！我某甲比丘犯僧殘罪覆藏。我某甲",
    "T22n1428_046:0905c28": "比丘隨覆藏日，從僧乞覆藏日羯磨，僧已",
    "T22n1428_046:0905c29": "與我隨覆藏日羯磨。我某甲比丘，已行若干",
    "T22n1428_046:0906a01": "日，未行若干日。白大德令知我行覆藏。』」",
    "T22n1428_046:0906a02": "佛言：「聽行摩那埵比丘亦行如上諸事。行",
    "T22n1428_046:0906a03": "摩那埵者，應常在僧中宿日日白。應如是",
    "T22n1428_046:0906a04": "白，偏露右肩、脫革屣、右膝著地，合掌白：『大",
    "T22n1428_046:0906a05": "德僧聽！我某甲比丘犯僧殘罪不覆藏，從",
    "T22n1428_046:0906a06": "僧乞六夜摩那埵，僧已與我六夜摩那埵。",
    "T22n1428_046:0906a07": "我某甲比丘，已行若干日，未行若干日。白",
    "T22n1428_046:0906a08": "諸大德僧，令知我行摩那埵。』」覆藏揵度具足竟",
    "T22n1428_046:0906a09": "11 遮揵度遮揵度第十四",
    "T22n1428_046:0906a10": "爾時世尊在舍衛國。時六群比丘作如是",
    "T22n1428_046:0906a11": "念：「世尊無數方便教諸比丘，展轉相教更相",
    "T22n1428_046:0906a12": "受語。」便舉清淨無罪比丘。佛言：「不應舉清",
    "T22n1428_046:0906a13": "淨無罪比丘。」佛言：「聽先求聽。」六群比丘聞",
    "T22n1428_046:0906a14": "佛教先求聽，彼即清淨比丘先從六群比丘",
    "T22n1428_046:0906a15": "求聽者求聽，佛言：「不應爾。自今已去聽內",
    "T22n1428_046:0906a16": "有五法應求聽：知時不以非時、真實不",
    "T22n1428_046:0906a17": "以不實、利益不以損減、柔軟不以麁",
    "T22n1428_046:0906a18": "獷、慈心不以瞋恚。」時六群比丘內無五法，",
    "T22n1428_046:0906a19": "餘比丘內有五法，從六群比丘求聽而不",
    "T22n1428_046:0906a20": "與聽。諸比丘白佛，佛言：「若內有五法求聽",
    "T22n1428_046:0906a21": "者應與。」時六群比丘，他求聽便去、許他聽",
    "T22n1428_046:0906a22": "已亦去，佛言：「不應爾，聽作自言。」時六群比",
    "T22n1428_046:0906a23": "丘，許他求自言已便去、自作自言已復",
    "T22n1428_046:0906a24": "去，佛言：「不應爾。」佛言：「聽布薩說戒時應",
    "T22n1428_046:0906a25": "遮說戒。」時六群比丘，聞佛聽遮說戒，便",
    "T22n1428_046:0906a26": "遮清淨比丘說戒，佛言：「不應爾。」佛言：「汝曹",
    "T22n1428_046:0906a27": "善聽！有如法遮說戒，有不如法遮說戒：一",
    "T22n1428_046:0906a28": "非法一如法、二非法二如法、三非法三如法、",
    "T22n1428_046:0906a29": "四非法四如法、五非法五如法、六非法六如",
    "T22n1428_046:0906b01": "法、七非法七如法、八非法八如法、九非法九",
    "T22n1428_046:0906b02": "如法、十非法十如法。何等一非法？若遮無根",
    "T22n1428_046:0906b03": "作，是為一非法。何等一如法？遮有根作，是",
    "T22n1428_046:0906b04": "為一如法。何等二非法？遮無根作、不作，是",
    "T22n1428_046:0906b05": "為二非法。何等二如法？遮有根作、不作，是",
    "T22n1428_046:0906b06": "為二如法。何等三非法？遮無根破戒、破見、破",
    "T22n1428_046:0906b07": "威儀，是為三非法。何等三如法？遮有根破",
    "T22n1428_046:0906b08": "戒、破見、破威儀，是為三如法。何等四非法？",
    "T22n1428_046:0906b09": "遮無根破戒、破見、破威儀、無根邪命，是為四",
    "T22n1428_046:0906b10": "非法。何等四如法？遮有根破戒、破見、破威儀、",
    "T22n1428_046:0906b11": "有根邪命，是為四如法。何等五非法？遮無",
    "T22n1428_046:0906b12": "根波羅夷、僧殘、波逸提、波羅提提舍尼、遮無",
    "T22n1428_046:0906b13": "根突吉羅，是為五非法。何等五如法？遮有",
    "T22n1428_046:0906b14": "根波羅夷、僧殘、波逸提、波羅提提舍尼、有根突",
    "T22n1428_046:0906b15": "吉羅，是為五如法。何等六非法？遮無根破",
    "T22n1428_046:0906b16": "戒作、不作，破見作、不作，破威儀作、不作，是為",
    "T22n1428_046:0906b17": "六非法。何等六如法？遮有根破戒作、不作，破",
    "T22n1428_046:0906b18": "見作、不作，破威儀作、不作，是為六如法。何等",
    "T22n1428_046:0906b19": "七非法？遮無根波羅夷、僧殘、波逸提、波羅提",
    "T22n1428_046:0906b20": "提舍尼、偷蘭遮、突吉羅、惡說，是為七非法。何",
    "T22n1428_046:0906b21": "等七如法？遮有根波羅夷、僧殘、波逸提、波羅",
    "T22n1428_046:0906b22": "提提舍尼、偷蘭遮、突吉羅、惡說，是為七如法。",
    "T22n1428_046:0906b23": "何等八非法？遮無根破戒作、不作，破見、破威",
    "T22n1428_046:0906b24": "儀，無根邪命作、不作，是為八非法。何等八如",
    "T22n1428_046:0906b25": "法？遮有根破戒作、不作，破見、破威儀，有根邪",
    "T22n1428_046:0906b26": "命，是為八如法。何等九非法？遮無根破戒",
    "T22n1428_046:0906b27": "若作、若不作、若作不作；破見若作、若不作、若作",
    "T22n1428_046:0906b28": "不作；破威儀若作、若不作、若作不作，是為九",
    "T22n1428_046:0906b29": "非法。何等九如法？遮有根破戒若作、若不作、",
    "T22n1428_046:0906c01": "若作不作；破見、破威儀若作、若不作、若作不",
    "T22n1428_046:0906c02": "作，是為九如法。何等十非法？非波羅夷不",
    "T22n1428_046:0906c03": "入波羅夷說中，非捨戒不入捨戒說中，",
    "T22n1428_046:0906c04": "隨如法僧要，隨如法僧要不違逆，如法僧",
    "T22n1428_046:0906c05": "要不入違逆說中。破戒不見、不聞、不疑，破見、",
    "T22n1428_046:0906c06": "破威儀不見、不聞、不疑，是為十非法。何等十",
    "T22n1428_046:0906c07": "如法？波羅夷入波羅夷說中，捨戒入捨戒說",
    "T22n1428_046:0906c08": "中，如法僧要、如法僧要違犯、如法僧要呵說，",
    "T22n1428_046:0906c09": "入如法僧要呵說中，破戒見聞疑，破見破威",
    "T22n1428_046:0906c10": "儀見聞疑，是為十如法。云何犯波羅夷如",
    "T22n1428_046:0906c11": "因緣相貌犯波羅夷？比丘見此相貌知犯",
    "T22n1428_046:0906c12": "波羅夷，若不見此比丘犯波羅夷，聞彼比",
    "T22n1428_046:0906c13": "丘犯波羅夷。比丘若欲以此見聞疑，於彼",
    "T22n1428_046:0906c14": "比丘前，布薩時從坐起，偏露右肩、右膝著",
    "T22n1428_046:0906c15": "地，合掌作如是言：『此某甲比丘犯波羅夷，",
    "T22n1428_046:0906c16": "眾僧不應在此比丘前說戒。今遮此比丘",
    "T22n1428_046:0906c17": "說戒。』成遮說戒。遮說戒時，眾僧八難事，一",
    "T22n1428_046:0906c18": "一難事起：王難、賊難、火難、水難、病難、人難、非人",
    "T22n1428_046:0906c19": "難、惡蟲難。此比丘若欲以此見聞疑此住",
    "T22n1428_046:0906c20": "處、彼住處說戒時，於彼比丘前，從坐起，偏",
    "T22n1428_046:0906c21": "露右肩、右膝著地，合掌作如是言：『某甲比",
    "T22n1428_046:0906c22": "丘入波羅夷說中，此事未決定，今應決定，",
    "T22n1428_046:0906c23": "不應在此比丘前說戒。今遮此比丘說戒。』",
    "T22n1428_046:0906c24": "成遮說戒。「云何捨戒如因緣相貌？知是",
    "T22n1428_046:0906c25": "捨戒比丘，見是相貌知此比丘捨戒。若不",
    "T22n1428_046:0906c26": "見此比丘捨戒，聞彼某甲比丘捨戒。比丘",
    "T22n1428_046:0906c27": "若欲以此見聞疑於布薩時，在比丘前",
    "T22n1428_046:0906c28": "偏露右肩、右膝著地，合掌作如是言：『某甲",
    "T22n1428_046:0906c29": "比丘捨戒，不應在此比丘前說戒。我今",
    "T22n1428_046:0907a01": "遮此比丘說戒。』成遮。遮說戒時有八難",
    "T22n1428_046:0907a02": "事起：王難乃至惡蟲難。彼比丘若欲以此",
    "T22n1428_046:0907a03": "見聞疑布薩時此住處、彼住處，在彼比丘",
    "T22n1428_046:0907a04": "前從坐起，偏露右肩、右膝著地，合掌作如",
    "T22n1428_046:0907a05": "是言：『某甲比丘入捨戒說中，此事未決定，",
    "T22n1428_046:0907a06": "今應決定此事，不應在此比丘前說戒。我",
    "T22n1428_046:0907a07": "今遮此比丘說戒。』成遮。「云何如法僧要不",
    "T22n1428_046:0907a08": "隨如因緣相貌？如法僧要不隨比丘，見此",
    "T22n1428_046:0907a09": "相貌知此比丘如法僧要不隨。若不見此",
    "T22n1428_046:0907a10": "比丘如法僧要不隨，聞彼某甲比丘如法僧",
    "T22n1428_046:0907a11": "要不隨。比丘若欲以此見聞疑布薩時，在",
    "T22n1428_046:0907a12": "此比丘前偏露右肩、右膝著地，合掌作如",
    "T22n1428_046:0907a13": "是言：『某甲比丘如法僧要不隨，不應在此",
    "T22n1428_046:0907a14": "比丘前說戒，我今遮此比丘說戒。』成遮。「云",
    "T22n1428_046:0907a15": "何如法僧要違逆如因緣相貌？如法僧要違",
    "T22n1428_046:0907a16": "逆比丘，見此相貌知此比丘如法僧要違",
    "T22n1428_046:0907a17": "逆。若不見此比丘如法僧要違逆，聞彼某",
    "T22n1428_046:0907a18": "甲比丘如法僧要違逆。比丘若欲以此見聞",
    "T22n1428_046:0907a19": "疑布薩時，在彼比丘前從坐起，偏露右",
    "T22n1428_046:0907a20": "肩、右膝著地，合掌作如是言：『某甲比丘如",
    "T22n1428_046:0907a21": "法僧要違逆，不應在此比丘前說戒。我今",
    "T22n1428_046:0907a22": "遮此比丘說戒。』成遮。遮說戒時，八難事",
    "T22n1428_046:0907a23": "中有一一事起，從王難乃至惡蟲難。彼比",
    "T22n1428_046:0907a24": "丘若欲以此見聞疑此住處、彼住處布薩",
    "T22n1428_046:0907a25": "時，在此比丘前從坐起，偏露右肩、右膝著",
    "T22n1428_046:0907a26": "地，合掌作如是言：『某甲比丘入如法僧要",
    "T22n1428_046:0907a27": "違逆說中，此事未決定，今應決定，不應在",
    "T22n1428_046:0907a28": "此比丘前說戒。我今遮此比丘說戒。』成遮。",
    "T22n1428_046:0907a29": "「云何破戒如因緣相貌？是破戒比丘，見此",
    "T22n1428_046:0907b01": "相貌知彼比丘破戒。若不見此比丘破戒，",
    "T22n1428_046:0907b02": "聞彼某甲比丘破戒。此比丘若欲以此見聞",
    "T22n1428_046:0907b03": "疑布薩時，在此比丘前偏露右肩、右膝著",
    "T22n1428_046:0907b04": "地，合掌作如是言：『某甲比丘破戒，不應在",
    "T22n1428_046:0907b05": "此比丘前說戒。我今遮此比丘說戒。』成遮。",
    "T22n1428_046:0907b06": "破見、破威儀亦如是，是為十如法。「若比丘欲",
    "T22n1428_046:0907b07": "舉他者，內有五法應舉他。何等五？以時",
    "T22n1428_046:0907b08": "不以非時、真實不以不實、有益不以損",
    "T22n1428_046:0907b09": "減、柔軟不以麁獷、慈心不以瞋恚。比丘有",
    "T22n1428_046:0907b10": "此五法應得舉他。何以故？我見比丘舉",
    "T22n1428_046:0907b11": "他，以非時不以時、不實不以實、或以損",
    "T22n1428_046:0907b12": "減不以利益、或以麁獷不以柔軟、或以",
    "T22n1428_046:0907b13": "瞋恚不以慈心，彼餘比丘應語此比丘",
    "T22n1428_046:0907b14": "言：『舉汝！非時不以時，莫起瞋恨。以不真",
    "T22n1428_046:0907b15": "實不以實，以損減不以利益，以麁獷不",
    "T22n1428_046:0907b16": "以柔軟，以瞋恚不以慈心，莫以此語瞋",
    "T22n1428_046:0907b17": "恚。』若比丘被他不實舉者，應以此五事解",
    "T22n1428_046:0907b18": "喻：『舉汝！非時、不真實、損減、麁獷、瞋恚，莫以",
    "T22n1428_046:0907b19": "是愁憂。』被不實舉者，應以此五事解喻。",
    "T22n1428_046:0907b20": "彼不實舉他者，應與五事呵責：『汝舉他，非",
    "T22n1428_046:0907b21": "時不以時、以不實不以實、以損減不以",
    "T22n1428_046:0907b22": "利益、以麁獷不以柔軟、以瞋恚不以慈",
    "T22n1428_046:0907b23": "心，可慚愧！』以不實舉他者應以此五事",
    "T22n1428_046:0907b24": "呵責。何以故？令後不復以不實舉清淨",
    "T22n1428_046:0907b25": "比丘，呵責已應如法治。「被真實舉比丘，應",
    "T22n1428_046:0907b26": "以五事呵責：『舉汝得時不以非時，莫生",
    "T22n1428_046:0907b27": "瞋恨，真實不以不實、利益不以損減、柔軟",
    "T22n1428_046:0907b28": "不以麁獷、慈心不以瞋恚，莫生瞋恨！』被",
    "T22n1428_046:0907b29": "真實舉比丘，應以此五事呵責，呵責已如",
    "T22n1428_046:0907c01": "法治。「彼真實舉他者，應以五事讚美：『舉",
    "T22n1428_046:0907c02": "他，得時不以非時，莫生悔恨！真實不以",
    "T22n1428_046:0907c03": "不實、利益不以損減、柔軟不以麁獷、慈心",
    "T22n1428_046:0907c04": "不以瞋恚，莫生悔恨！』真實舉他者，應以",
    "T22n1428_046:0907c05": "此五事讚美。何以故？後若復舉他者，當以",
    "T22n1428_046:0907c06": "真實舉。「遮說戒比丘，至上座前作如是",
    "T22n1428_046:0907c07": "語：『我欲遮某甲比丘說戒，願見聽。』上座應",
    "T22n1428_046:0907c08": "問：『汝內有五法不？』若言：『無。』教令莫遮。若",
    "T22n1428_046:0907c09": "言：『有。』當問何等五？若不能說，應語令莫",
    "T22n1428_046:0907c10": "遮。若能說，應問言：『汝已問中座未？』若言：",
    "T22n1428_046:0907c11": "『未問。』應教令問。彼應至中座比丘前語言：",
    "T22n1428_046:0907c12": "『我欲遮某甲比丘說戒，願長老聽。』中座應問：",
    "T22n1428_046:0907c13": "『汝內有五法不？』若言：『無。』應語令莫遮。若",
    "T22n1428_046:0907c14": "言：『有。』應問言：『何等五？』若不能說，應語令",
    "T22n1428_046:0907c15": "莫遮。若能說，應問言：『汝已問上座未？』若言：",
    "T22n1428_046:0907c16": "『未。』應語令問。若言：『已問。』應問言：『汝復問",
    "T22n1428_046:0907c17": "下座未？』若言：『未。』應教令問。彼應至下座比",
    "T22n1428_046:0907c18": "丘前作如是言：『我遮某甲比丘說戒，願見",
    "T22n1428_046:0907c19": "聽。』彼應問：『汝內有五法不？』若言：『無。』應語",
    "T22n1428_046:0907c20": "令莫遮。若言：『有。』應問言：『何等五？』若不能",
    "T22n1428_046:0907c21": "說，應教令莫遮。若能說，應問言：『汝問上",
    "T22n1428_046:0907c22": "座未？』若言：『未。』應教令問。若言：『已問。』應問",
    "T22n1428_046:0907c23": "言：『汝問中座未？』若言：『未。』應教令問。若言：",
    "T22n1428_046:0907c24": "『已問。』應問：『汝已問彼比丘未？』若言：『未問。』",
    "T22n1428_046:0907c25": "應教令問。此比丘應往彼比丘所語言：『我",
    "T22n1428_046:0907c26": "欲遮長老說戒，願見聽。』彼應問言：『汝內有",
    "T22n1428_046:0907c27": "五法不？』若言：『無。』應教令莫遮。若言：『有。』應",
    "T22n1428_046:0907c28": "問言：『何等五？』若不能說，應教令莫遮。若能",
    "T22n1428_046:0907c29": "說，應問言：『汝問上座未？』若未問，應教令",
    "T22n1428_046:0908a01": "問；中下座亦如是。彼比丘應自觀察，我此",
    "T22n1428_046:0908a02": "事得比丘伴不？若不得伴，應語彼比丘",
    "T22n1428_046:0908a03": "言：『莫遮。』得比丘伴，應語言：『便可隨時。』」爾",
    "T22n1428_046:0908a04": "時有異住處，布薩時有比丘犯僧殘，作如",
    "T22n1428_046:0908a05": "是念：「我當云何？」即白諸比丘。諸比丘白佛，",
    "T22n1428_046:0908a06": "佛言：「若有異住處，有比丘犯僧殘罪，眾僧",
    "T22n1428_046:0908a07": "應與波利婆沙與波利婆沙，應與本日治",
    "T22n1428_046:0908a08": "便與，應與摩那埵便與，應與出罪便與",
    "T22n1428_046:0908a09": "出罪。」爾時有異住處，有比丘犯波逸提。",
    "T22n1428_046:0908a10": "是中有比丘，或言犯波逸提，或言犯波羅",
    "T22n1428_046:0908a11": "提提舍尼。彼比丘作是念：「我當云何？」白諸",
    "T22n1428_046:0908a12": "比丘。諸比丘白佛，佛言：「若有異住處比丘",
    "T22n1428_046:0908a13": "犯波逸提。或言犯波逸提，或言犯波羅提",
    "T22n1428_046:0908a14": "提舍尼。是中有見犯波逸提比丘者，將彼",
    "T22n1428_046:0908a15": "比丘至眼見不聞處，教如法懺悔。懺悔已，",
    "T22n1428_046:0908a16": "至彼比丘所語言：『此比丘已如法懺悔。』應",
    "T22n1428_046:0908a17": "作如是已說戒。」時有異住處，有比丘犯偷",
    "T22n1428_046:0908a18": "蘭遮。是中比丘，或言犯偷蘭遮，或言犯波羅",
    "T22n1428_046:0908a19": "夷。是中言犯偷蘭遮者，皆是多聞、學阿含、",
    "T22n1428_046:0908a20": "持法、持律、持摩夷，得伴黨比丘、比丘尼、優",
    "T22n1428_046:0908a21": "婆塞、優婆夷、國王、大臣、種種外道、沙門、婆羅",
    "T22n1428_046:0908a22": "門。是中言犯波羅夷者，皆多聞、學阿含、持",
    "T22n1428_046:0908a23": "法、持律、持摩夷，得伴黨比丘、比丘尼、優婆",
    "T22n1428_046:0908a24": "塞、優婆私、國王、大臣、種種外道、沙門、婆羅門。",
    "T22n1428_046:0908a25": "彼作如是念：「若今日說戒，令僧鬪諍共相誹",
    "T22n1428_046:0908a26": "謗、令僧破壞、令僧塵垢、令僧別異住，我當",
    "T22n1428_046:0908a27": "云何？」白諸比丘。諸比丘白佛，佛言：「若有異",
    "T22n1428_046:0908a28": "住處比丘犯偷蘭遮，是中或言犯偷蘭遮、",
    "T22n1428_046:0908a29": "或言犯波羅夷。言犯偷蘭遮者，皆是多",
    "T22n1428_046:0908b01": "聞乃至持摩夷，得比丘比丘尼伴黨，乃至沙",
    "T22n1428_046:0908b02": "門外道婆羅門。言犯波羅夷者，皆是多聞",
    "T22n1428_046:0908b03": "乃至持摩夷，得比丘比丘尼伴黨，乃至沙門",
    "T22n1428_046:0908b04": "外道婆羅門，彼作如是念：『若今日說戒，令",
    "T22n1428_046:0908b05": "僧鬪諍共相誹謗、令僧破壞、令僧塵垢、令",
    "T22n1428_046:0908b06": "僧別異住。』若比丘重此破僧事者，不應此",
    "T22n1428_046:0908b07": "日說戒。」佛言：「聽遮說戒。」時六群比丘聞佛",
    "T22n1428_046:0908b08": "聽遮說戒，便遮清淨比丘說戒。佛言：「不應",
    "T22n1428_046:0908b09": "遮清淨比丘說戒。汝曹善聽！雖遮說戒不",
    "T22n1428_046:0908b10": "成遮，遮無根作不成遮，遮有根作成遮；",
    "T22n1428_046:0908b11": "遮無根不作不成遮，遮有根不作成遮；",
    "T22n1428_046:0908b12": "遮無根作不作不成遮，遮有根作不作",
    "T22n1428_046:0908b13": "成遮；遮無根有餘作不作亦如是，遮無根",
    "T22n1428_046:0908b14": "無餘作不作亦如是。若五種說戒，未說戒遮",
    "T22n1428_046:0908b15": "說戒不成遮，若說戒竟遮說戒不成遮，若",
    "T22n1428_046:0908b16": "說戒時遮說戒成遮。若遮說戒比丘，身行",
    "T22n1428_046:0908b17": "不清淨、口行不清淨、邪命癡不能言、不知方",
    "T22n1428_046:0908b18": "便不解問答，餘比丘應語言：『長老止！不須",
    "T22n1428_046:0908b19": "作此鬪諍。』應作如是已說戒。遮說戒比",
    "T22n1428_046:0908b20": "丘，身行清淨，口行不清淨、邪命癡不能言、",
    "T22n1428_046:0908b21": "不知方便不解問答，餘比丘應語言：『長老",
    "T22n1428_046:0908b22": "止！不須作此鬪諍。』應如是已說戒。若",
    "T22n1428_046:0908b23": "遮說戒比丘，身行清淨、口行清淨、邪命癡不",
    "T22n1428_046:0908b24": "能言、不知方便不解問答，餘比丘應語",
    "T22n1428_046:0908b25": "言：『長老止！不須作此鬪諍。』應作如是已",
    "T22n1428_046:0908b26": "說戒。遮說戒比丘，身行清淨、口行清淨、不",
    "T22n1428_046:0908b27": "邪命，有智慧能言、知方便能問答，餘比丘",
    "T22n1428_046:0908b28": "應問言：『長老！遮此比丘說戒，為以何事",
    "T22n1428_046:0908b29": "故？為破戒耶？為破見、破威儀耶？』若言：『破",
    "T22n1428_046:0908c01": "戒。』應問言：『破何等戒？』若言：『波羅夷。』若言：『僧",
    "T22n1428_046:0908c02": "殘、若偷蘭遮。』是為破戒。若言：『不破戒，破見",
    "T22n1428_046:0908c03": "故遮。』應問言：『破何等見？』若言：『六十二見。』此",
    "T22n1428_046:0908c04": "是破見。若言：『不破見，破威儀故遮。』應問言：",
    "T22n1428_046:0908c05": "『破何等威儀？』若言：『破波逸提、波羅提提舍尼、",
    "T22n1428_046:0908c06": "突吉羅、惡說。』是為破威儀。應問言：『以何故",
    "T22n1428_046:0908c07": "遮此比丘說戒？以見故耶？以聞疑故耶？』若",
    "T22n1428_046:0908c08": "言：『見。』應問言：『見何事？云何見？汝在何處？",
    "T22n1428_046:0908c09": "彼在何處？見何等為是波羅夷？為是僧殘？",
    "T22n1428_046:0908c10": "為是波逸提？為是波羅提提舍尼、偷蘭遮、突",
    "T22n1428_046:0908c11": "吉羅、惡說耶？』若言：『不見。』言：『聞。』應問言：『聞",
    "T22n1428_046:0908c12": "何事？從誰聞？為是比丘？為是比丘尼耶？為",
    "T22n1428_046:0908c13": "是優婆塞優婆夷耶？何所聞此比丘為犯",
    "T22n1428_046:0908c14": "波羅夷？為僧殘？為波逸提？為波羅提提舍",
    "T22n1428_046:0908c15": "尼？為偷蘭遮？為突吉羅？為惡說耶？』若言：",
    "T22n1428_046:0908c16": "『不聞。為疑故遮。』應問言：『疑何事？云何疑？",
    "T22n1428_046:0908c17": "從誰許聞疑耶？為比丘、比丘尼、優婆塞、優",
    "T22n1428_046:0908c18": "婆私？為疑犯何事？為波羅夷？為僧殘、波",
    "T22n1428_046:0908c19": "逸提、波羅提提舍尼、偷蘭遮、突吉羅、惡說耶？』",
    "T22n1428_046:0908c20": "遮說戒比丘不能答智慧持戒比丘令歡",
    "T22n1428_046:0908c21": "喜者，若遮波羅夷，應與作僧殘已便說戒；",
    "T22n1428_046:0908c22": "若遮僧殘，應與波逸提已便說戒；若遮波",
    "T22n1428_046:0908c23": "逸提，應以餘罪懺悔已便說戒。若遮說戒",
    "T22n1428_046:0908c24": "比丘能答智慧持戒比丘令歡喜者，若以",
    "T22n1428_046:0908c25": "波羅夷遮，應與滅擯已便說戒；若遮僧殘，",
    "T22n1428_046:0908c26": "應與覆藏已說戒；若應與本日治，與本日",
    "T22n1428_046:0908c27": "治已說戒；若應與摩那埵，與摩那埵已便",
    "T22n1428_046:0908c28": "說戒；應與出罪羯磨，與出罪已說戒；若以",
    "T22n1428_046:0908c29": "波逸提遮者，應如法懺悔已說戒；若以餘",
    "T22n1428_046:0909a01": "事遮，應如法懺悔已說戒。」爾時異住處說",
    "T22n1428_046:0909a02": "戒，病比丘遮病比丘說戒，病比丘作如是",
    "T22n1428_046:0909a03": "念：「我當云何？」白諸比丘。諸比丘白佛，佛言：",
    "T22n1428_046:0909a04": "「若病比丘遮病比丘說戒，餘比丘應語言：『世",
    "T22n1428_046:0909a05": "尊有如是教，不應遮病比丘，須長老病差、",
    "T22n1428_046:0909a06": "彼比丘病亦差，長老如法說、彼比丘亦當如",
    "T22n1428_046:0909a07": "法說。』應作如是已說戒。」時有異處說戒，時病",
    "T22n1428_046:0909a08": "比丘遮不病比丘說戒。「餘比丘應語言：『世尊",
    "T22n1428_046:0909a09": "有如是教，病人不應遮他說戒，須病差",
    "T22n1428_046:0909a10": "當如法說，彼亦當如法說。』應作如是已說",
    "T22n1428_046:0909a11": "戒。」時有異處說戒，時有無病比丘遮病比",
    "T22n1428_046:0909a12": "丘說戒。「餘比丘應語言：『長老！世尊有如是",
    "T22n1428_046:0909a13": "教，不應遮病比丘，須病差如法問、彼比丘",
    "T22n1428_046:0909a14": "如法說。』應作如是已說戒。」時有異處，眾多",
    "T22n1428_046:0909a15": "比丘說戒日，聞彼處有比丘喜鬪諍罵詈共",
    "T22n1428_046:0909a16": "相誹謗、口出刀劍，欲來此說戒。「我曹當云",
    "T22n1428_046:0909a17": "何？」諸比丘白佛，佛言：「若有如此事起，應作",
    "T22n1428_046:0909a18": "二三種布薩，若應十五日說十四日作，若應",
    "T22n1428_046:0909a19": "十四日說十三日作。若聞今日來，即應疾疾",
    "T22n1428_046:0909a20": "集一處布薩。若聞已至界內，應出外布薩。",
    "T22n1428_046:0909a21": "若言已入僧伽藍，便應掃除浴室、具浴床、",
    "T22n1428_046:0909a22": "浴瓶、刮汗刀、水器、泥器、樹皮、細末藥、若泥，",
    "T22n1428_046:0909a23": "問上座已與然火。彼客比丘入浴室浴時，",
    "T22n1428_046:0909a24": "應一一從浴室中出界外說戒。若客比丘",
    "T22n1428_046:0909a25": "喚舊比丘共說戒，應答言：『我曹已說戒。』若",
    "T22n1428_046:0909a26": "舊比丘說戒已，客比丘遮說戒者不成遮。",
    "T22n1428_046:0909a27": "若客比丘說戒時，舊比丘遮說戒成遮。若",
    "T22n1428_046:0909a28": "能如是者善；若不能，應作白却說戒日。",
    "T22n1428_046:0909a29": "應作如是白：『大德僧聽！僧今不說戒，至黑",
    "T22n1428_046:0909b01": "月當說戒。白如是。』應作如是白却說戒。",
    "T22n1428_046:0909b02": "若客比丘便待不去，彼比丘應作白第二",
    "T22n1428_046:0909b03": "却說戒，應作如是白：『大德僧聽！僧今不說",
    "T22n1428_046:0909b04": "戒，至白月當說戒。』應如是白第二却說",
    "T22n1428_046:0909b05": "戒。若客比丘不去，至白月，舊比丘應如法",
    "T22n1428_046:0909b06": "強與客比丘問答。」遮揵度具足竟",
    "T22n1428_046:0909b07": "12 破僧揵度破僧揵度第十五",
    "T22n1428_046:0909b08": "爾時世尊在王舍城，有因緣眾僧集會。時",
    "T22n1428_046:0909b09": "提婆達多從坐起行舍羅：「誰諸長老忍此五",
    "T22n1428_046:0909b10": "事是法是毘尼是佛所教者便捉籌。」時有五",
    "T22n1428_046:0909b11": "百新學無智比丘捉籌。爾時阿難從坐起，",
    "T22n1428_046:0909b12": "以欝多羅僧著一面，作如是言：「誰諸長老",
    "T22n1428_046:0909b13": "忍此五事非法非毘尼非佛教者，以欝多",
    "T22n1428_046:0909b14": "羅僧著一面。」是中有六十長老比丘，以欝",
    "T22n1428_046:0909b15": "多羅僧著一面。時提婆達多語諸比丘言：",
    "T22n1428_046:0909b16": "「長老！我曹不須佛及眾僧，自共作羯磨說",
    "T22n1428_046:0909b17": "戒。」即往至伽耶山中。爾時提婆達多至伽耶",
    "T22n1428_046:0909b18": "山中，離佛及僧自作羯磨說戒。爾時眾多",
    "T22n1428_046:0909b19": "比丘往世尊所，禮足已却坐一面，白世尊",
    "T22n1428_046:0909b20": "言：「王舍城中有因緣事眾僧集會。時提婆達",
    "T22n1428_046:0909b21": "多從坐起行籌言：『誰諸長老忍此五事是",
    "T22n1428_046:0909b22": "法是毘尼是佛所教者便捉籌。』中有五百新",
    "T22n1428_046:0909b23": "學無智比丘即捉籌。時長老阿難即從坐",
    "T22n1428_046:0909b24": "起，以欝多羅僧著一面言：『誰諸長老忍此",
    "T22n1428_046:0909b25": "五法非法非毘尼非是佛教者，捨欝多羅",
    "T22n1428_046:0909b26": "僧著一面。』時有六十長老比丘捨欝多羅",
    "T22n1428_046:0909b27": "僧著一面。時提婆達多語諸比丘：『我等可",
    "T22n1428_046:0909b28": "捨佛及僧自作羯磨說戒。』即往伽耶山中，",
    "T22n1428_046:0909b29": "捨佛及僧作羯磨說戒。」佛言：「此癡人破僧，",
    "T22n1428_046:0909c01": "有八非正法纏縛覆障消滅善心，提婆達",
    "T22n1428_046:0909c02": "多趣於非道，在泥犁中一劫不救。何等八？",
    "T22n1428_046:0909c03": "利無利、譽不譽、恭敬不恭敬、惡知識、樂惡友。",
    "T22n1428_046:0909c04": "有如是八非正法纏縛覆翳消滅善心，提",
    "T22n1428_046:0909c05": "婆達多趣於非道，在泥犁中一劫不救。我",
    "T22n1428_046:0909c06": "若見提婆達多有如毛髮善法者，終不",
    "T22n1428_046:0909c07": "記言：『在泥犁中一劫不救。』以不見提婆達",
    "T22n1428_046:0909c08": "多有如毛髮善法故，記言：『在泥犁中一劫",
    "T22n1428_046:0909c09": "不救。』譬如有人沒在屎中，有人欲出，都不",
    "T22n1428_046:0909c10": "見有如毛髮處淨可以手捉出之。今觀",
    "T22n1428_046:0909c11": "提婆達多亦復如是，不見有如毛髮許白",
    "T22n1428_046:0909c12": "法，是故我言：『提婆達多在泥犁中一劫不",
    "T22n1428_046:0909c13": "救。』」爾時舍利弗、目連往伽耶山中，有比丘",
    "T22n1428_046:0909c14": "見，涕泣流淚往世尊所，頭面禮足却坐一",
    "T22n1428_046:0909c15": "面，白世尊言：「世尊第一弟子亦往伽耶山",
    "T22n1428_046:0909c16": "中。」佛告比丘：「汝莫恐怖！舍利弗、目連往伽",
    "T22n1428_046:0909c17": "耶山中求利益故。」爾時提婆達多在伽耶",
    "T22n1428_046:0909c18": "山中與無數眾圍遶說法，遙見舍利弗、目",
    "T22n1428_046:0909c19": "連來即言：「善來！汝大弟子，雖先不忍而今忍",
    "T22n1428_046:0909c20": "者，雖後而善。」舍利弗、目連到已敷座而坐。爾",
    "T22n1428_046:0909c21": "時提婆達多，於大眾前如佛常法，告舍利",
    "T22n1428_046:0909c22": "弗：「為眾僧說法，我今背痛小自停息。」時提",
    "T22n1428_046:0909c23": "婆達多法像世尊，自襞疊僧伽梨為四重，",
    "T22n1428_046:0909c24": "以右脇著地，猶如師子。不覺左脇著地，",
    "T22n1428_046:0909c25": "猶如野干偃臥鼾眠。時舍利弗語目連言：",
    "T22n1428_046:0909c26": "「今可為此大眾示生厭離心。」目連聞舍利",
    "T22n1428_046:0909c27": "弗語已，即以神通上昇虛空，或現形說法、",
    "T22n1428_046:0909c28": "或不現形而說法、或現半形而說法、或不",
    "T22n1428_046:0909c29": "現半形而說法、或時出烟、或時出火、或時",
    "T22n1428_046:0910a01": "身下出火身上出水流、或時身上出火身下",
    "T22n1428_046:0910a02": "水流、或時通身火然毛孔出水。時舍利弗",
    "T22n1428_046:0910a03": "知大目連為此大眾示生厭離心已，即為",
    "T22n1428_046:0910a04": "說四諦法苦集盡道。時諸比丘，即於座上",
    "T22n1428_046:0910a05": "遠塵離垢得法眼淨。爾時舍利弗、目連告諸",
    "T22n1428_046:0910a06": "比丘：「其有是世尊弟子者便隨我來。」時舍",
    "T22n1428_046:0910a07": "利弗、目連，與五百比丘即從坐起而去。舍",
    "T22n1428_046:0910a08": "利弗、目連出外未久，三聞達多觸提婆達",
    "T22n1428_046:0910a09": "多脚指言：「提婆達多可起，舍利弗、目連將",
    "T22n1428_046:0910a10": "五百比丘從坐而去。」彼即驚怖而起，熱血",
    "T22n1428_046:0910a11": "從面孔出。諸比丘見舍利弗、目連將五百",
    "T22n1428_046:0910a12": "比丘來，歡喜往詣佛所，頭面禮足却坐一",
    "T22n1428_046:0910a13": "面，白佛言：「舍利弗、目連將五百比丘來。」佛",
    "T22n1428_046:0910a14": "告比丘：「舍利弗非直今者破提婆達多，此",
    "T22n1428_046:0910a15": "是第二舍利弗破提婆達多。乃往過去世時，",
    "T22n1428_046:0910a16": "有年少婆羅門，字散若，往詣射師所白",
    "T22n1428_046:0910a17": "言：『師！我欲學射術。』即答言：『可學。』時散若",
    "T22n1428_046:0910a18": "於七年中學射，過七年已便作如是念：",
    "T22n1428_046:0910a19": "『我今學射何時可已？』即往師所白言：『我今",
    "T22n1428_046:0910a20": "故可幾時學射？』師即教令牽弓著箭語言：",
    "T22n1428_046:0910a21": "『我有因緣入村，須我還乃可放箭。』時師勅",
    "T22n1428_046:0910a22": "已便入村。時散若作是念：『師何故教我牽",
    "T22n1428_046:0910a23": "弓著箭待還而放耶？我今可放箭，知有",
    "T22n1428_046:0910a24": "何事？』散若前有大娑羅樹，即放箭著樹，箭",
    "T22n1428_046:0910a25": "過入地不現。時師入村事訖便還，至散若",
    "T22n1428_046:0910a26": "所問言：『汝未放箭耶？』答言：『已放。』師言：『汝",
    "T22n1428_046:0910a27": "作不善，若汝不放箭者，於閻浮提最為大",
    "T22n1428_046:0910a28": "師。今我為閻浮提第一大師，若我死者次",
    "T22n1428_046:0910a29": "當有汝。』時師即莊嚴其女，以五百枚箭并",
    "T22n1428_046:0910b01": "一馬車與之。時散若受已當度曠野，散若",
    "T22n1428_046:0910b02": "即安其婦著車上，持五百枚箭度曠野。時",
    "T22n1428_046:0910b03": "有五百群賊於曠野中食，時散若即語婦",
    "T22n1428_046:0910b04": "言：『汝往賊所乞食。』時婦即往語賊言：『散若",
    "T22n1428_046:0910b05": "從汝乞食。』時賊帥言：『今觀其所使非是常",
    "T22n1428_046:0910b06": "人，宜可與食。』時有一賊便起，作是言：『我",
    "T22n1428_046:0910b07": "曹猶活此人將婦乘車而去耶？』時散若即放",
    "T22n1428_046:0910b08": "箭，應箭而死。餘者復起作如是言：『我曹猶",
    "T22n1428_046:0910b09": "活此人將婦乘車而去耶？』散若復放一箭，",
    "T22n1428_046:0910b10": "應箭而死。如是其有一一起者，應箭而死。",
    "T22n1428_046:0910b11": "時散若餘有一箭，唯有賊帥在，未得其",
    "T22n1428_046:0910b12": "便而不放箭，即語婦言：『汝脫衣置地。』婦",
    "T22n1428_046:0910b13": "即脫衣，即得賊便放箭，應箭而死。」佛告",
    "T22n1428_046:0910b14": "諸比丘：「汝欲知不？昔五百賊者，即今五百",
    "T22n1428_046:0910b15": "比丘是。賊帥者，提婆達多是。散若婆羅門者，",
    "T22n1428_046:0910b16": "豈異人乎！即舍利弗是。是為舍利弗昔日破，",
    "T22n1428_046:0910b17": "今第二破。」爾時舍利弗、目連，將五百比丘",
    "T22n1428_046:0910b18": "往至佛所，頭面禮足却坐一面，白佛言：",
    "T22n1428_046:0910b19": "「此五百比丘，隨順提婆達多作別眾，今應",
    "T22n1428_046:0910b20": "更受大戒。」佛告舍利弗、目連：「隨順提婆達",
    "T22n1428_046:0910b21": "多比丘，先戒即是，但應教令作偷蘭遮懺",
    "T22n1428_046:0910b22": "悔。」目連白佛言：「世尊在無數眾中告舍利",
    "T22n1428_046:0910b23": "弗：『汝可說法，我今背痛小自停息。』提婆達多",
    "T22n1428_046:0910b24": "亦復如是，法像世尊，自疊僧伽梨為四",
    "T22n1428_046:0910b25": "重，以右脇著地，猶如師子。不覺左脇著",
    "T22n1428_046:0910b26": "地，猶若野干，偃臥鼾眠。」佛告目連：「提婆",
    "T22n1428_046:0910b27": "達多非但今日法像我得此苦惱，此是第",
    "T22n1428_046:0910b28": "二苦惱。目連！乃往過去世，雪山王右面有",
    "T22n1428_046:0910b29": "大池水，有一大象在邊止住。時彼大象入",
    "T22n1428_046:0910c01": "池水中洗浴飲水，以鼻拔取藕根，洗令",
    "T22n1428_046:0910c02": "淨而食之，氣力充足形體光澤。復有一小",
    "T22n1428_046:0910c03": "象，常相隨逐。彼小象法學大象，入池水洗",
    "T22n1428_046:0910c04": "浴，拔取藕根不洗合泥而食。彼食藕根，",
    "T22n1428_046:0910c05": "氣力不足，形無光澤，遂便致病。」而說偈",
    "T22n1428_046:0910c06": "言：",
    "T22n1428_046:0910c07": "「我曹大無欲，　　食藕甚清淨；",
    "T22n1428_046:0910c08": "小象雜泥食，　　學我而致病。",
    "T22n1428_046:0910c09": "死屍臭有息，　　食消噫自止；",
    "T22n1428_046:0910c10": "人行非法者，　　長夜氣不滅。",
    "T22n1428_046:0910c11": "貪欲瞋恚癡，　　丈夫有惡心；",
    "T22n1428_046:0910c12": "癡人自毀傷，　　如果繁枝折。",
    "T22n1428_046:0910c13": "芭蕉以實死，　　竹籚亦復然；",
    "T22n1428_046:0910c14": "儜人傷利養，　　駏驉懷妊死。」",
    "T22n1428_046:0910c15": "佛告目連：「時大象者即我身是，小象者提婆",
    "T22n1428_046:0910c16": "達多是。」佛告目連：「此是提婆達多第二學我",
    "T22n1428_046:0910c17": "致此苦惱。」時諸比丘作如是念：「未曾有，提",
    "T22n1428_046:0910c18": "婆達多是世尊弟子，乃作如是背恩作非",
    "T22n1428_046:0910c19": "法，以邪教破壞五百弟子。」爾時世尊知",
    "T22n1428_046:0910c20": "諸比丘心之所念，即告諸比丘：「提婆達多非",
    "T22n1428_046:0910c21": "但今日破壞我弟子。乃往過去世，有二閻浮",
    "T22n1428_046:0910c22": "提王：一名月、二名月益，十四日生故名為",
    "T22n1428_046:0910c23": "月，十五日生故名為月益，彼此同意無有",
    "T22n1428_046:0910c24": "嫌隙。閻浮提中有一河水，名修羅吒，其水",
    "T22n1428_046:0910c25": "兩邊各有四萬二千城，國土平博嚴好，人民",
    "T22n1428_046:0910c26": "財富熾盛，飲食豐饒。時月益王，修羅吒河水",
    "T22n1428_046:0910c27": "邊有城，亦名修羅吒，東西十二由旬、南北七",
    "T22n1428_046:0910c28": "由旬。二王作要：『若我生男當取汝女，若汝",
    "T22n1428_046:0910c29": "生男當取我女。』時王月益不生男女，為求",
    "T22n1428_046:0911a01": "兒故，祠祀水神，禮事種種諸天：滿善天、寶",
    "T22n1428_046:0911a02": "善天、日月、釋梵、地火風神、摩醯首羅天、園",
    "T22n1428_046:0911a03": "神、林神、空野神、市神、鬼子母神、城郭神，為天",
    "T22n1428_046:0911a04": "作福希望有兒。時修羅吒河邊，有二五通",
    "T22n1428_046:0911a05": "仙人住，時河水神白王言：『修羅吒河邊有",
    "T22n1428_046:0911a06": "二五通仙人住，若彼求願生王家者，王當",
    "T22n1428_046:0911a07": "有兒。』時王月益即至河邊，漸行求覓至仙",
    "T22n1428_046:0911a08": "人所，語仙人言：『知不？我家無兒，若汝等能",
    "T22n1428_046:0911a09": "求願生我家者命終便得生，若生我家者",
    "T22n1428_046:0911a10": "五欲自恣快樂無乏。』仙人答言：『可爾。』時王月",
    "T22n1428_046:0911a11": "益歡喜還歸。時一仙人於後七日命終，即處",
    "T22n1428_046:0911a12": "彼第一夫人胎中。女人有三種智：知有娠",
    "T22n1428_046:0911a13": "時、知所從得、知男子有欲意看。時夫人",
    "T22n1428_046:0911a14": "白王言：『王今知不？我今有娠。』王言：『善快，",
    "T22n1428_046:0911a15": "當重供養。』即勅一切供具增益一倍。時第",
    "T22n1428_046:0911a16": "二仙人七日復命終，即處第二夫人胎中。夫",
    "T22n1428_046:0911a17": "人白王：『王今知不？我今有娠。』王即增供具",
    "T22n1428_046:0911a18": "如上。時王即遣人往看修羅吒河邊有幾",
    "T22n1428_046:0911a19": "仙人？使即往看，見二仙人已死，即還白王",
    "T22n1428_046:0911a20": "言：『仙人已死。』王自念言：『彼二仙人命終，生",
    "T22n1428_046:0911a21": "我二夫人胎中。』彼九月滿，生一男兒顏貌端",
    "T22n1428_046:0911a22": "正。王第一夫人生男兒時，眾善自至，有五",
    "T22n1428_046:0911a23": "百賈客來至。五百賈客從海取寶而還，有",
    "T22n1428_046:0911a24": "五百伏藏悉自發出，有五百死囚從獄得",
    "T22n1428_046:0911a25": "出。時王月益自思惟言：『當為此兒作何等",
    "T22n1428_046:0911a26": "字？』彼國法，若初生男兒，或父母若沙門婆羅",
    "T22n1428_046:0911a27": "門作字。時王自念：『何須沙門婆羅門作字",
    "T22n1428_046:0911a28": "為？此兒生日，多有善事現，即字為善行。』時",
    "T22n1428_046:0911a29": "王即與四種母：一者治身，二者洗浴浣濯，三",
    "T22n1428_046:0911b01": "者與乳，四者當為娛樂。象馬車乘作眾伎",
    "T22n1428_046:0911b02": "樂種種戲笑，又持孔雀尾在後，如是嚴飾",
    "T22n1428_046:0911b03": "娛樂。善行王子年至八九，教種種技藝、書",
    "T22n1428_046:0911b04": "數、印畫、戲笑、歌舞、伎樂，又學騎象馬車乘、射",
    "T22n1428_046:0911b05": "御鬪戰之事，時彼王子一切皆學。時王第二",
    "T22n1428_046:0911b06": "夫人生子，時多有眾惡事起，野干鳴、阿修",
    "T22n1428_046:0911b07": "羅捉日、五百應死者來至。彼國法，若初生",
    "T22n1428_046:0911b08": "兒，當令沙門婆羅門作字。王自念言：『何須",
    "T22n1428_046:0911b09": "沙門婆羅門作字為？此兒生日，多眾惡事出，",
    "T22n1428_046:0911b10": "即字之為惡行。』王亦復與四母：一者治身，",
    "T22n1428_046:0911b11": "二者洗浴浣濯，三者與乳，四者當為娛樂。",
    "T22n1428_046:0911b12": "象馬車乘、作眾伎樂、種種戲笑，乃至教學",
    "T22n1428_046:0911b13": "鬪戰之事。時善行王子，王甚愛念，及諸餘",
    "T22n1428_046:0911b14": "小國王子、夫人、大臣、侍從，一切人民亦無不",
    "T22n1428_046:0911b15": "愛念。而惡行王子，王不愛念，諸餘一切亦",
    "T22n1428_046:0911b16": "不愛念。時惡行王子，作如是念：『善行王子，",
    "T22n1428_046:0911b17": "王及一切人民甚愛念之；而我獨爾，王不愛",
    "T22n1428_046:0911b18": "念，及餘一切亦不愛念。我伺求方便當斷",
    "T22n1428_046:0911b19": "其命。』「爾時隣國王月第一夫人生女，即遣使",
    "T22n1428_046:0911b20": "來至月益王所語言：『我第一夫人生女，當",
    "T22n1428_046:0911b21": "與汝兒善行作婦。』於異時善行王子作如",
    "T22n1428_046:0911b22": "是念：『閻浮提眾生皆多貧苦，我當入海取",
    "T22n1428_046:0911b23": "如意珠，令閻浮提眾生無有貧者。』時即至",
    "T22n1428_046:0911b24": "王所白言：『閻浮提眾生皆多貧苦，我欲入",
    "T22n1428_046:0911b25": "海取如意珠，令閻浮提眾生無有貧者。』王",
    "T22n1428_046:0911b26": "即答言：『我大有金銀七寶無數，庫藏盈滿，",
    "T22n1428_046:0911b27": "可隨意所與。』即答王言：『不能，必欲入大",
    "T22n1428_046:0911b28": "海取如意珠，令閻浮提眾生無有貧者。』王",
    "T22n1428_046:0911b29": "言：『隨汝意。』時惡行王子即作是念：『今正是",
    "T22n1428_046:0911c01": "時，可得其便而斷其命。』即至王所白王",
    "T22n1428_046:0911c02": "言：『善行是我所敬重，今欲入海，若我不見",
    "T22n1428_046:0911c03": "將恐喪命，今欲與相隨入海。』王言：『隨意。』",
    "T22n1428_046:0911c04": "時王子與王及夫人眷屬辭別已，往詣修",
    "T22n1428_046:0911c05": "婆羅城中，搖鈴唱言：『誰能捨離父母、妻子、",
    "T22n1428_046:0911c06": "兄弟、姊妹，及諸親屬，欲須金銀珍寶無價寶",
    "T22n1428_046:0911c07": "珠者，隨我入海，一切所須飲食莊嚴之具，",
    "T22n1428_046:0911c08": "我當供給。』時即有五百賈客來集其所。時",
    "T22n1428_046:0911c09": "善行與五百賈客俱至須波羅城，於彼城",
    "T22n1428_046:0911c10": "中買船并求船師。船師知海中諸難：涌",
    "T22n1428_046:0911c11": "浪難、洄澓難、大魚難，莊嚴船已，復重唱令",
    "T22n1428_046:0911c12": "如上，即放船入海。以善行福德故，風吹",
    "T22n1428_046:0911c13": "其船詣七寶所，告諸賈人言：『今已至寶渚，",
    "T22n1428_046:0911c14": "好牢堅莊船，自恣取寶滿船勿令沈沒。』",
    "T22n1428_046:0911c15": "時諸賈人受教取寶。善行教授眾賈人已，",
    "T22n1428_046:0911c16": "更詣餘處。惡行王子以惡言向眾賈人說",
    "T22n1428_046:0911c17": "之：『善行王子若安隱還至，當奪汝等寶。曼",
    "T22n1428_046:0911c18": "今未還，可推船置海而去。』時惡行說五",
    "T22n1428_046:0911c19": "百賈人，賈人已受其說，推船入海而去。彼",
    "T22n1428_046:0911c20": "薄福果報，風破其船，五百賈人沒海而死，惡",
    "T22n1428_046:0911c21": "行王子得一船板，風吹展轉得還趣岸，彼",
    "T22n1428_046:0911c22": "於海邊在貧賤聚落，家家乞食自活。時善",
    "T22n1428_046:0911c23": "行還至故處，不見眾賈人亦不見船，即便",
    "T22n1428_046:0911c24": "椎胸啼泣懊惱，恐諸賈人為惡鬼羅剎等",
    "T22n1428_046:0911c25": "所害。時寶渚神語善行言：『五百賈人非惡",
    "T22n1428_046:0911c26": "鬼羅剎等所害，是惡行王子惡言破壞五",
    "T22n1428_046:0911c27": "百賈人，使推船入海而去。薄福果報風破",
    "T22n1428_046:0911c28": "其船，五百賈人沒海而死。惡行王子得一船",
    "T22n1428_046:0911c29": "板，風吹至岸，彼於海邊乞食自活。』善行自",
    "T22n1428_046:0912a01": "念：『我今寧可前至海龍王宮乞如意珠。』即",
    "T22n1428_046:0912a02": "便引道而去到羅剎渚。時五百羅剎女出迎，",
    "T22n1428_046:0912a03": "遙見慰問：『善來童子！欲至何所？』答曰：『閻浮提",
    "T22n1428_046:0912a04": "眾生皆多貧苦，欲往海龍王宮乞如意寶",
    "T22n1428_046:0912a05": "珠，令閻浮提眾生無貧苦者。』即復問言：『欲",
    "T22n1428_046:0912a06": "取何乘？』答言：『欲取大乘。』羅剎女言：『善哉！若",
    "T22n1428_046:0912a07": "汝成最正覺，我當出家作汝弟子。』報言：『可",
    "T22n1428_046:0912a08": "爾。』彼遙見金城中有一金床，龍坐其上。",
    "T22n1428_046:0912a09": "時善行王子即往金城至彼龍所。時龍王",
    "T22n1428_046:0912a10": "遙見慰問：『善來童子！欲何所至？』答言：『龍王",
    "T22n1428_046:0912a11": "知不？閻浮提眾生皆多貧苦，我欲至海龍王",
    "T22n1428_046:0912a12": "宮取如意珠，令閻浮提人無有貧苦。』彼",
    "T22n1428_046:0912a13": "即答言：『海龍王宮難可得至，七日中行水",
    "T22n1428_046:0912a14": "常至膝，復七日中行水至臍，七日中行水至",
    "T22n1428_046:0912a15": "腋，七日中浮而過，七日中行蓮華上，七日",
    "T22n1428_046:0912a16": "中行毒蛇頭上，然後乃至海龍王宮。汝今可",
    "T22n1428_046:0912a17": "止，我有寶珠，能雨東方二千由旬七寶，今",
    "T22n1428_046:0912a18": "當與汝。』答言：『不取，要當至海龍王宮。』即",
    "T22n1428_046:0912a19": "復問言：『欲取何乘？』答言：『欲取大乘。』復言：",
    "T22n1428_046:0912a20": "『若汝成最正覺者，我當出家為汝作第一",
    "T22n1428_046:0912a21": "智慧弟子。』即捨金城。遙見銀城中有龍王",
    "T22n1428_046:0912a22": "在銀床上坐。時善行王子往詣銀城至龍",
    "T22n1428_046:0912a23": "王所，龍王遙見慰問：『善來童子！欲何所至？』",
    "T22n1428_046:0912a24": "答言：『龍王知不？閻浮提眾生皆多貧苦，我欲",
    "T22n1428_046:0912a25": "至海龍王宮取如意珠，令閻浮提人無有",
    "T22n1428_046:0912a26": "貧苦。』答言：『海龍王宮難可得至，七日中行",
    "T22n1428_046:0912a27": "水常至膝，七日中至臍，七日中至腋，七日",
    "T22n1428_046:0912a28": "中浮過，七日中行蓮華上，七日中行毒蛇",
    "T22n1428_046:0912a29": "頭上，然後乃至海龍王宮。汝今可止，我有",
    "T22n1428_046:0912b01": "寶珠，能雨南方四千由旬七寶，今當與汝。』",
    "T22n1428_046:0912b02": "答言：『不取，我要當至海龍王宮。』即復問言：",
    "T22n1428_046:0912b03": "『欲取何乘？』答言：『欲取大乘。』復言：『汝若成",
    "T22n1428_046:0912b04": "最正覺者，我當出家為汝作第一神足弟",
    "T22n1428_046:0912b05": "子。』即捨銀城去。復見有琉璃城，有龍王",
    "T22n1428_046:0912b06": "坐如上，即與如意珠能雨西方六千由旬",
    "T22n1428_046:0912b07": "寶。答言：『不取，我要當至海龍王宮。』復問",
    "T22n1428_046:0912b08": "言：『欲取何乘？』答言：『欲取大乘。』『若汝成最",
    "T22n1428_046:0912b09": "正覺時，我當出家為汝作第一多聞弟子。』",
    "T22n1428_046:0912b10": "時善行即復前行，七日中水至於膝，乃至行",
    "T22n1428_046:0912b11": "蓮花上，乃至毒蛇處，作如是念：『以何行報",
    "T22n1428_046:0912b12": "生毒蛇中，豈非前世瞋毒報耶？當以何",
    "T22n1428_046:0912b13": "法而降伏之？唯有慈心。』即思惟慈心三昧。",
    "T22n1428_046:0912b14": "時諸毒蛇皆悉垂頭，行上而過，至海龍王",
    "T22n1428_046:0912b15": "宮。時海龍王遙見慰問言：『善來童子！何所須",
    "T22n1428_046:0912b16": "欲？』答言：『我今欲得汝髻中如意寶珠。』答言：",
    "T22n1428_046:0912b17": "『汝等短壽，此珠價大，非不相與。今當與",
    "T22n1428_046:0912b18": "汝，但汝命欲終時，還送珠來。』即解珠與",
    "T22n1428_046:0912b19": "之，并遣二龍，後持珠還。時善行捉珠求願",
    "T22n1428_046:0912b20": "言：『若是如意珠者，便當忽然還至修波羅",
    "T22n1428_046:0912b21": "城。』如意念頃即還修波羅城。「時惡行王子，",
    "T22n1428_046:0912b22": "聞善行從海安隱而還，即往善行所語言：",
    "T22n1428_046:0912b23": "『汝知不？我今在貧窮聚落，家家乞食以自生",
    "T22n1428_046:0912b24": "活。汝從大海安隱而還，為何所得耶？』即答",
    "T22n1428_046:0912b25": "言：『得此如意寶珠來。』時善行語言：『我今疲",
    "T22n1428_046:0912b26": "極，欲小眠息。』即枕惡行膝上而眠。時惡",
    "T22n1428_046:0912b27": "行即以佉陀羅木刺刺其兩眼，持珠而",
    "T22n1428_046:0912b28": "去。彼傷兩眼血流污身，東西慞惶行不見",
    "T22n1428_046:0912b29": "道，遂至月王園中。時守園老母有二小兒，",
    "T22n1428_046:0912c01": "遙見其來血流污身行不見道，即愍傷之，",
    "T22n1428_046:0912c02": "問言：『汝何故乃於月王園中行東西慞惶而",
    "T22n1428_046:0912c03": "不見道？』即具為說因緣。老母語言：『我有二",
    "T22n1428_046:0912c04": "兒，可共汝戲。汝今可在此住，當相看視，",
    "T22n1428_046:0912c05": "猶如二兒。』時惡行即還修羅吒城，至王月",
    "T22n1428_046:0912c06": "益所，白王言：『王今知不？我海中遇大風破",
    "T22n1428_046:0912c07": "船，五百賈人沒在海中，唯我安隱而還。』王",
    "T22n1428_046:0912c08": "言：『汝從海安隱而還，為得何等？』答言：『得此",
    "T22n1428_046:0912c09": "如意寶珠。』王即問言：『此珠何所能作耶？』答",
    "T22n1428_046:0912c10": "言：『不知。』時王即取珠付藏，賞之。時惡行",
    "T22n1428_046:0912c11": "即遣使語隣國王月：『善行與五百賈人入",
    "T22n1428_046:0912c12": "海取寶，水所漂沒，汝今可與我女。』王即報",
    "T22n1428_046:0912c13": "言：『須我語女。』王即喚女告之：『善行與五百",
    "T22n1428_046:0912c14": "賈人入海取寶為水所漂，惡行安隱而還，",
    "T22n1428_046:0912c15": "今欲索汝為婦。』答言：『不能，我欲自出求",
    "T22n1428_046:0912c16": "夫。』時王即令國中皆令聚集；莊嚴其女，出",
    "T22n1428_046:0912c17": "外東西求覓夫。時善行即調其琴而彈之，",
    "T22n1428_046:0912c18": "出美音聲在園中住。時王女見之，即往白",
    "T22n1428_046:0912c19": "王言：『王今知不？我欲得此人為夫。』王言：『此",
    "T22n1428_046:0912c20": "是盲人。』女答王言：『無苦。』時王月即喚善行，",
    "T22n1428_046:0912c21": "問言：『童子！汝是何人？』答言：『王今知不？我是",
    "T22n1428_046:0912c22": "王月益第一太子善行。』王言：『何故傷眼耶？』即",
    "T22n1428_046:0912c23": "以上因緣具白王。王言：『汝若是王月益子",
    "T22n1428_046:0912c24": "者，今當發願令眼平復。』善行即發善願：『若",
    "T22n1428_046:0912c25": "我為閻浮提眾生貧窮苦厄故，入海求如",
    "T22n1428_046:0912c26": "意寶珠，欲令閻浮提眾生無有窮乏，并及",
    "T22n1428_046:0912c27": "惡行王子，以惡言破壞五百賈人，捨我而",
    "T22n1428_046:0912c28": "還。復以佉陀羅木刺破我兩眼，持我如意",
    "T22n1428_046:0912c29": "珠而還，我於彼人無有惡心。若我真誠",
    "T22n1428_046:0913a01": "無虛者，眼當平復如故。』時發願亦竟眼尋",
    "T22n1428_046:0913a02": "平復。時王即極好莊嚴其女以適之。王即",
    "T22n1428_046:0913a03": "遣使，語王月益言：『汝今知不？王子善行，安",
    "T22n1428_046:0913a04": "隱從海而還，今極好莊嚴，我女以適之，今",
    "T22n1428_046:0913a05": "當往修羅吒城。』時王月益即勅國內種種",
    "T22n1428_046:0913a06": "莊嚴。於是王子善行往修羅吒城，頭面禮",
    "T22n1428_046:0913a07": "王足已，具以因緣白王。王即勅人殺惡",
    "T22n1428_046:0913a08": "行。善行白王言：『願不須殺。』時王月益遣惡",
    "T22n1428_046:0913a09": "行令出國，善行問王言：『惡行持珠來，今",
    "T22n1428_046:0913a10": "為所在？』王言：『今在庫中。』白王言：『可出珠。』",
    "T22n1428_046:0913a11": "王即出珠。善行即淨洗浴身著新白淨衣，",
    "T22n1428_046:0913a12": "取珠安置幢頭，著高好殿上，發願言：『若審",
    "T22n1428_046:0913a13": "是如意寶珠者，當雨滿閻浮提七寶，其有",
    "T22n1428_046:0913a14": "病者皆令除愈。』發願頃間即雨滿閻浮提",
    "T22n1428_046:0913a15": "七寶。「後於異時，王月益喪，即以善行為",
    "T22n1428_046:0913a16": "王。時王子惡行，來至善行所白言：『我今在",
    "T22n1428_046:0913a17": "外，家家乞食以自存活。』王答言：『汝可守護",
    "T22n1428_046:0913a18": "我頭，當以我所食與汝。』答王言：『爾。』後於",
    "T22n1428_046:0913a19": "異時，王小眠睡，惡行念言：『今可斷命。』即拔",
    "T22n1428_046:0913a20": "刀斫之。時惡行臂尋自墮，即自稱禍。王便",
    "T22n1428_046:0913a21": "覺問言：『童子何故稱禍？』答王言：『天自造其",
    "T22n1428_046:0913a22": "業。』王言：『何故耶？』以此因緣白王。王言：『實是",
    "T22n1428_046:0913a23": "汝自造其業。』」佛告諸比丘：「王月益者豈異人",
    "T22n1428_046:0913a24": "乎！今白淨王是。第一夫人者，即今母摩耶是。",
    "T22n1428_046:0913a25": "爾時月王者，今執杖釋種是。時月王女者，今",
    "T22n1428_046:0913a26": "瞿夷是。時守園老母者，今摩訶波闍波提比",
    "T22n1428_046:0913a27": "丘尼是。二兒者，今難陀、阿難是。時善行者，",
    "T22n1428_046:0913a28": "我身是。時惡行者，今提婆達多是。五百賈人",
    "T22n1428_046:0913b01": "者，今五百比丘是。昔以惡教破此諸人，今",
    "T22n1428_046:0913b02": "亦復以惡教破之。」爾時優波離即從坐起，",
    "T22n1428_046:0913b03": "偏露右肩、右膝著地，合掌白佛言：「云何破",
    "T22n1428_046:0913b04": "僧？齊幾人名為破僧？誰破和合僧？」佛言：",
    "T22n1428_046:0913b05": "「優波離！有二事破僧：妄語、相似語，以此二",
    "T22n1428_046:0913b06": "事故破僧。優波離！復有二事破僧：作羯磨、",
    "T22n1428_046:0913b07": "取舍羅。優波離！一比丘不能破僧，雖求方",
    "T22n1428_046:0913b08": "便亦不能破僧，亦非比丘尼，非式叉摩那、",
    "T22n1428_046:0913b09": "沙彌、沙彌尼破僧，雖求方便破僧亦不能",
    "T22n1428_046:0913b10": "破僧。優波離！此眾一比丘、彼眾一比丘，彼行",
    "T22n1428_046:0913b11": "破僧舍羅、作羯磨，如是不能破僧，但令僧",
    "T22n1428_046:0913b12": "塵垢，二人、三人亦如是。優波離！若此眾四人",
    "T22n1428_046:0913b13": "若過、彼眾四人若過，行破僧舍羅、作羯磨。",
    "T22n1428_046:0913b14": "優波離！齊是名為破僧，是為破和合僧。」優",
    "T22n1428_046:0913b15": "波離復問：「破和合僧為得何等？」佛言：「破和",
    "T22n1428_046:0913b16": "合僧者，泥犁中受罪一劫不療。」「僧破已能",
    "T22n1428_046:0913b17": "和合者得何等？」佛言：「得梵天福一劫受",
    "T22n1428_046:0913b18": "樂。」而說偈言：",
    "T22n1428_046:0913b19": "「眾僧和合樂，　　和合不諍競；",
    "T22n1428_046:0913b20": "和合則有法，　　常得勤修道；",
    "T22n1428_046:0913b21": "能和合眾僧，　　一劫受天樂。」",
    "T22n1428_046:0913b22": "優波離復問：「一切破僧者皆墮地獄一劫受",
    "T22n1428_046:0913b23": "苦不？」佛語：「優波離！一切破僧人，不必盡墮",
    "T22n1428_046:0913b24": "地獄受苦一劫。優波離！若比丘非法言法，",
    "T22n1428_046:0913b25": "堅持此法破和合僧，彼自知非法想破，便",
    "T22n1428_046:0913b26": "作非法想說如是言：『此是法、此是毘尼、是",
    "T22n1428_046:0913b27": "佛所教。』異見異忍行破僧舍羅。優波離！如",
    "T22n1428_046:0913b28": "此破僧者，一劫泥犁中受苦不療。若比丘，",
    "T22n1428_046:0913c01": "非法說法，堅持此事，方便破僧，非法想破",
    "T22n1428_046:0913c02": "法想說：『此是法、是毘尼、是佛所教。』行破僧舍",
    "T22n1428_046:0913c03": "羅、作羯磨。優波離！如是破僧人，一劫泥犁",
    "T22n1428_046:0913c04": "中受苦不療。法想破非法想說亦如是。優",
    "T22n1428_046:0913c05": "波離！若比丘非法說法，堅持此事，破和合",
    "T22n1428_046:0913c06": "僧，彼法想破法想說：『此是法、是毘尼、是佛所",
    "T22n1428_046:0913c07": "教。』不異見、不異忍，行破僧舍羅、作羯磨。如",
    "T22n1428_046:0913c08": "是優波離！此人不墮地獄一劫受苦。疑不",
    "T22n1428_046:0913c09": "疑四句亦如是，非法想疑四句亦如是，如",
    "T22n1428_046:0913c10": "是乃至說不說亦如是。」破僧揵度具足竟",
    "T22n1428_046:0913c11": "四分律卷第四十六"
}