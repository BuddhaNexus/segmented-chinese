{
    "T26n1521_010:0071c07": "十住毘婆沙論卷第十",
    "T26n1521_010:0071c09": "聖者龍樹造",
    "T26n1521_010:0071c10": "後秦龜茲國三藏鳩摩羅什譯",
    "T26n1521_010:0071c11": "21 四十不共法品四十不共法品第二十一",
    "T26n1521_010:0071c12": "菩薩如是以三十二相、八十種好念佛生",
    "T26n1521_010:0071c13": "身已，今應念佛諸功德法，所謂：",
    "T26n1521_010:0071c14": "又應以四十，　　不共法念佛，",
    "T26n1521_010:0071c15": "諸佛是法身，　　非但肉身故。",
    "T26n1521_010:0071c16": "諸佛雖有無量諸法，不與餘人共者，有",
    "T26n1521_010:0071c17": "四十法。若人念者，則得歡喜，何以故？諸佛",
    "T26n1521_010:0071c18": "非是色身，是法身故。如《經》說：「汝不應但以",
    "T26n1521_010:0071c19": "色身觀佛，當以法觀。」四十不共法者：一者、",
    "T26n1521_010:0071c20": "飛行自在，二者、變化無量，三者、聖如意無邊，",
    "T26n1521_010:0071c21": "四、聞聲自在，五、無量智力知他心，六、心得",
    "T26n1521_010:0071c22": "自在，七、常在安慧處，八、常不忘誤，九、得金",
    "T26n1521_010:0071c23": "剛三昧力，十、善知不定事，十一、善知無色定",
    "T26n1521_010:0071c24": "事，十二、具足通達諸永滅事，十三、善知心不",
    "T26n1521_010:0071c25": "相應、無色法，十四、大勢波羅蜜，十五、無礙波",
    "T26n1521_010:0071c26": "羅蜜，十六、一切問答及記具足答波羅蜜，",
    "T26n1521_010:0071c27": "十七、具足三轉說法，十八、所說不空，十九、",
    "T26n1521_010:0071c28": "所說無謬失，二十、無能害者，二十一、諸賢聖",
    "T26n1521_010:0071c29": "中大將，二十五、四不守護，二十九、四無所畏，",
    "T26n1521_010:0072a01": "三十九、佛十種力，四十、無礙解脫。是為四十",
    "T26n1521_010:0072a02": "不共之法。今當廣說：飛行自在者：諸佛飛行",
    "T26n1521_010:0072a03": "如意自在，如意、滿足，速疾、無量、無礙。所以者",
    "T26n1521_010:0072a04": "何？佛若欲於虛空，先舉一足，次舉一足，即",
    "T26n1521_010:0072a05": "能如意。若欲舉足躡虛空而去、若欲住",
    "T26n1521_010:0072a06": "立不動而去，即能得去。若結跏趺安坐而去，",
    "T26n1521_010:0072a07": "亦能得去。若欲安臥而去，亦復能去。若欲",
    "T26n1521_010:0072a08": "於青琉璃莖、真珊瑚葉、黃金為鬚如意珠臺，",
    "T26n1521_010:0072a09": "無量圍繞如日初出，是寶蓮花遍於空中，蹈",
    "T26n1521_010:0072a10": "上而去。若欲如日月宮殿、帝釋勝殿、夜摩天、",
    "T26n1521_010:0072a11": "兜率陀天、化樂天、他化自在天、諸梵王等宮",
    "T26n1521_010:0072a12": "殿，隨意化作如彼宮殿坐中而去，即能成",
    "T26n1521_010:0072a13": "辦。若更以餘種種因緣，隨意能去，是故說",
    "T26n1521_010:0072a14": "言：「隨諸所願，皆能滿足」。是故諸佛能以一",
    "T26n1521_010:0072a15": "步，過恒河沙等三千大千世界。有人言：「佛",
    "T26n1521_010:0072a16": "能一念頃，過若干百千國土。」有人言：「若知",
    "T26n1521_010:0072a17": "佛一步一念能如是去，即可得量。」《經》中說：",
    "T26n1521_010:0072a18": "「諸佛力無量」。是故當知，諸佛虛空飛行自在",
    "T26n1521_010:0072a19": "無量無邊。何以故？若大聲聞弟子神通自在，",
    "T26n1521_010:0072a20": "以一念頃能過百億閻浮提、瞿陀尼、弗婆提、",
    "T26n1521_010:0072a21": "欝多羅，越四大王天、忉利天、夜摩天、兜率陀",
    "T26n1521_010:0072a22": "天、化樂天、他化自在天、梵天，一瞬中過若干",
    "T26n1521_010:0072a23": "念，積此諸念，以成一日、七日、一月、一歲，乃",
    "T26n1521_010:0072a24": "至百歲。一日過五十三億二百九十六萬六",
    "T26n1521_010:0072a25": "千三千大千世界，如是聲聞人百歲所過，佛",
    "T26n1521_010:0072a26": "一念能過。復次，假令恒河中沙，一沙為一劫，",
    "T26n1521_010:0072a27": "有大聲聞神通第一，壽命如是諸恒河沙大",
    "T26n1521_010:0072a28": "劫，於一念中過若干世界，積如是念以為",
    "T26n1521_010:0072a29": "日月歲數，以自在力盡是諸大劫數所過",
    "T26n1521_010:0072b01": "國土，佛能一念中過。諸佛飛行自在，如是速",
    "T26n1521_010:0072b02": "疾。於一切鐵圍山、十寶山，四天王處、忉利",
    "T26n1521_010:0072b03": "天處、夜摩、兜率陀、化樂、他化自在、梵世、梵眾、大",
    "T26n1521_010:0072b04": "梵、少光、無量光、光音、少淨、無量淨、遍淨、廣果、無",
    "T26n1521_010:0072b05": "相、不廣、不惱、喜見、妙見、阿迦尼吒天，如是諸",
    "T26n1521_010:0072b06": "處；大風、大水、劫盡火等，及諸天、龍、夜叉、乾闥",
    "T26n1521_010:0072b07": "婆、阿修羅、緊那羅、摩睺羅伽、諸天、魔及梵、沙",
    "T26n1521_010:0072b08": "門、婆羅門及得諸神通者，不能為礙，是故",
    "T26n1521_010:0072b09": "說飛行無礙。又，飛行自在，如意所作，出沒於",
    "T26n1521_010:0072b10": "地，能過石壁、諸山障礙等，佛於此事勝諸",
    "T26n1521_010:0072b11": "聖人。又，佛能以常身立至梵天，聲聞人所",
    "T26n1521_010:0072b12": "不能及，有如是等差別。變化自在者：變化",
    "T26n1521_010:0072b13": "事中有無量力。餘聖變化有量有邊，諸佛變",
    "T26n1521_010:0072b14": "化無量無邊。餘聖於一念中變化一身，佛",
    "T26n1521_010:0072b15": "以一念隨意變化，有無量事。如《大神通經》",
    "T26n1521_010:0072b16": "中說：「佛從臍中出蓮花，上有化佛，次第遍",
    "T26n1521_010:0072b17": "滿，上至阿迦尼吒天。諸佛變化所作眾事，種",
    "T26n1521_010:0072b18": "種色、種種形，皆以一念。」又，聲聞人能於千國",
    "T26n1521_010:0072b19": "土內變化，諸佛能於無量無邊國土，變化自",
    "T26n1521_010:0072b20": "在，又能倍是。諸佛得堅固變化三昧。又，諸佛",
    "T26n1521_010:0072b21": "變化能過恒沙世界，皆從一身出。復次，佛",
    "T26n1521_010:0072b22": "能普於十方無量無邊世界，現生受身墮地",
    "T26n1521_010:0072b23": "行七步、出家、學道、破魔軍眾、得道、轉法輪；",
    "T26n1521_010:0072b24": "如是等事，皆以一念作之。是諸化佛皆亦復",
    "T26n1521_010:0072b25": "能施作佛事，如是等諸佛所變化事，無量無",
    "T26n1521_010:0072b26": "邊。又於聖如意中，有無量力。聖如意者：所",
    "T26n1521_010:0072b27": "謂從身放光，猶如猛火，又出諸雨，變化壽",
    "T26n1521_010:0072b28": "命，隨意長短。於一念頃能至梵天，能變諸",
    "T26n1521_010:0072b29": "物，隨意自在，能動大地。光明能照無量世",
    "T26n1521_010:0072c01": "界而不斷絕。聖如意者，不與凡夫等故，",
    "T26n1521_010:0072c02": "無有量故，過諸量故；諸凡夫等，雖變化諸",
    "T26n1521_010:0072c03": "物，少不足言。聲聞人能裂千國土，還使令",
    "T26n1521_010:0072c04": "合，能令壽命若至一劫，若減一劫。還能令",
    "T26n1521_010:0072c05": "短，短已不能令長，於一念中能至千國",
    "T26n1521_010:0072c06": "土、梵世界。能於千國土隨意變化。能動千",
    "T26n1521_010:0072c07": "國土，能身出光明，相續不絕照千國土。設",
    "T26n1521_010:0072c08": "使身滅，能留神力，變化如本於千國土。小",
    "T26n1521_010:0072c09": "辟支佛，能於萬國土，萬種變化。中辟支佛，能",
    "T26n1521_010:0072c10": "於百萬國土，百萬種變化。大辟支佛，能於三",
    "T26n1521_010:0072c11": "千大千國土，變化如上。諸佛世尊：能過諸恒",
    "T26n1521_010:0072c12": "河沙世界算數變化。身出水火。能末恒河",
    "T26n1521_010:0072c13": "沙等世界，令如微塵，又能還合能住。壽命無",
    "T26n1521_010:0072c14": "量劫數，還能令少，少已還能令長。能於無量",
    "T26n1521_010:0072c15": "時住，變化隨意。能以一念至無量無邊恒",
    "T26n1521_010:0072c16": "河沙等世界。能以常身，立至梵世。又能變",
    "T26n1521_010:0072c17": "化無量無邊阿僧祇世界皆令作金，或令",
    "T26n1521_010:0072c18": "作銀、琉璃、珊瑚、車𤦲、馬瑙。取要言之，能令",
    "T26n1521_010:0072c19": "作無量寶物，隨意所作。又復能變恒河沙",
    "T26n1521_010:0072c20": "等世界大海水，皆使為乳、酥、油、酪、蜜，隨意",
    "T26n1521_010:0072c21": "而成。又能以一念變化諸山皆是真金，",
    "T26n1521_010:0072c22": "過諸算數不可稱計。又能震動無量無邊",
    "T26n1521_010:0072c23": "世界，一切欲界、色界、諸天宮殿。又以一念能",
    "T26n1521_010:0072c24": "令若干金色光明遍照，如是無量世界，日月",
    "T26n1521_010:0072c25": "光明及欲、色界諸天宮殿光明，皆令不現。雖",
    "T26n1521_010:0072c26": "滅度後，能於如是諸世界中，隨意久近，流",
    "T26n1521_010:0072c27": "布神力常不斷絕。聞聲自在者：諸佛所聞聲",
    "T26n1521_010:0072c28": "中，隨意自在。若無量百千萬億技樂同時俱",
    "T26n1521_010:0072c29": "作，若無量百千萬億眾生一時發言，若遠若",
    "T26n1521_010:0073a01": "近，隨意所聞。假令恒河沙等三千大千世界",
    "T26n1521_010:0073a02": "所有眾生，同時俱作若干百千萬種伎樂，遍",
    "T26n1521_010:0073a03": "滿世界，復有恒河沙等世界眾生，同時以梵",
    "T26n1521_010:0073a04": "音，遍滿一切世界。諸佛若欲於中聞一音",
    "T26n1521_010:0073a05": "聲，隨意得聞，餘者不聞。聲聞所應聞者",
    "T26n1521_010:0073a06": "若有大神力障者，不能得聞。諸佛所聞音",
    "T26n1521_010:0073a07": "聲，雖有大神力障，亦能得聞。聲聞能聞千",
    "T26n1521_010:0073a08": "國土內音聲，諸佛世尊所聞音聲，過無量無",
    "T26n1521_010:0073a09": "邊世界最細音聲，皆亦得聞。大神力聲聞住",
    "T26n1521_010:0073a10": "梵世界，發大音聲能滿千國土內；諸佛世",
    "T26n1521_010:0073a11": "尊若住於此，若住梵世，若住餘處，音聲能",
    "T26n1521_010:0073a12": "滿無量無邊世界。若欲令眾生聞，過無量",
    "T26n1521_010:0073a13": "無邊世界最細音聲，能令得聞；欲令不聞，",
    "T26n1521_010:0073a14": "即便不聞。是故，但有諸佛於聞聲中得",
    "T26n1521_010:0073a15": "自在力。知他心無量自在力者：諸佛世尊，",
    "T26n1521_010:0073a16": "於無量無邊世界現在眾生，悉知其心。餘人",
    "T26n1521_010:0073a17": "但隨名相故知，諸佛以名相義故知。又餘",
    "T26n1521_010:0073a18": "人不能知無色界眾生諸心，諸佛能知。餘",
    "T26n1521_010:0073a19": "人雖有知他心智，大力者障則不能知。假",
    "T26n1521_010:0073a20": "使一切眾生成就心通皆如舍利弗、目犍",
    "T26n1521_010:0073a21": "連、辟支佛等，以其神力障一人心，不令他",
    "T26n1521_010:0073a22": "知，而佛能壞彼神力，得知其心。復次，佛以",
    "T26n1521_010:0073a23": "神力悉知眾生上中下心、垢心、淨心。又知諸",
    "T26n1521_010:0073a24": "心各有所緣，從是緣至是緣，次第遍知一",
    "T26n1521_010:0073a25": "切諸緣。又以實相知眾生心。是故，諸佛以",
    "T26n1521_010:0073a26": "無量力悉知他心。第一調伏心波羅蜜者：",
    "T26n1521_010:0073a27": "善知諸禪定、三昧、解脫，住、入、起時。諸佛若入",
    "T26n1521_010:0073a28": "定、若不入定，欲繫心一緣中，隨意久近，",
    "T26n1521_010:0073a29": "如意能住。從此緣中更住餘緣，隨意能住。",
    "T26n1521_010:0073b01": "若佛住常心，欲令人不知，則不能知。假使",
    "T26n1521_010:0073b02": "一切眾生，知他心智如大梵王、如大聲聞、",
    "T26n1521_010:0073b03": "辟支佛，成就智慧，知他人心，以此諸智",
    "T26n1521_010:0073b04": "令一人得，是人欲知佛常心，若佛不聽，則",
    "T26n1521_010:0073b05": "不能知。如《七方便經》中說：「行者善知定相，",
    "T26n1521_010:0073b06": "善知住定相，善知起定相，善知安隱定相，",
    "T26n1521_010:0073b07": "善知定行處相，善知定生相，善知宜諸",
    "T26n1521_010:0073b08": "定法、不宜諸定法。」是名「諸佛第一調伏心",
    "T26n1521_010:0073b09": "波羅蜜」。諸佛常安慧者：諸佛安慧常不動，",
    "T26n1521_010:0073b10": "念常在心。何以故？先知而後行，隨意所緣",
    "T26n1521_010:0073b11": "中，住無疑行故，斷一切煩惱故，出過動",
    "T26n1521_010:0073b12": "性故。如佛告阿難：「佛於此夜得阿耨多羅",
    "T26n1521_010:0073b13": "三藐三菩提，一切世間若天、魔、梵、沙門、婆羅",
    "T26n1521_010:0073b14": "門，以盡苦道教化周畢，入無餘涅槃。於其",
    "T26n1521_010:0073b15": "中間，佛於諸受，知起、知住、知生、知滅；諸相、",
    "T26n1521_010:0073b16": "諸觸、諸覺、諸念，亦知起、知住、知生、知滅。」惡",
    "T26n1521_010:0073b17": "魔七年晝夜不息，常隨逐佛，不得佛短，不",
    "T26n1521_010:0073b18": "見佛念不在念安慧。是名「諸佛常住安慧",
    "T26n1521_010:0073b19": "行中」。不忘失法者：諸佛得不退法故，通達",
    "T26n1521_010:0073b20": "五藏法故，得無上法故，諸佛常不忘失。諸",
    "T26n1521_010:0073b21": "佛菩提樹下所得，乃至入無餘涅槃，若天、魔、",
    "T26n1521_010:0073b22": "梵、沙門、婆羅門及餘聖人，無能令佛有所",
    "T26n1521_010:0073b23": "忘失。如《法印經》中說：「道場所得是名實得，",
    "T26n1521_010:0073b24": "更無勝法。」如《衣毛竪經》說：「舍利弗！若人實",
    "T26n1521_010:0073b25": "語，有能於法不忘失者，應說我是。何以",
    "T26n1521_010:0073b26": "故？唯我一人無有忘失。」是名「諸佛於法無",
    "T26n1521_010:0073b27": "忘失」。金剛三昧者：諸佛世尊金剛三昧，是不",
    "T26n1521_010:0073b28": "共法，無能壞故，於一切處無有障礙故，",
    "T26n1521_010:0073b29": "得正遍知故，壞一切法障礙故，等貫穿故，",
    "T26n1521_010:0073c01": "得諸功德利益力故，諸禪定中最上故。無能",
    "T26n1521_010:0073c02": "壞者，是故名為「金剛三昧」；如金剛寶無物",
    "T26n1521_010:0073c03": "能破者，是三昧亦如是。無有法可以壞",
    "T26n1521_010:0073c04": "者，是故名「金剛三昧」。問曰：何故不可壞？答",
    "T26n1521_010:0073c05": "曰：一切處無有閡故，如帝釋金剛無有",
    "T26n1521_010:0073c06": "閡處；是三昧亦如是。問曰：是三昧，何故",
    "T26n1521_010:0073c07": "名「一切處不閡」？答曰：正通達一切法故。諸",
    "T26n1521_010:0073c08": "佛住是三昧，悉能通達「過去、現在、未來、過",
    "T26n1521_010:0073c09": "出三世、不可說」五藏所攝法，是故名「一切",
    "T26n1521_010:0073c10": "處不閡」。若諸佛住是三昧，諸所有法若不通",
    "T26n1521_010:0073c11": "達，名為有礙；而實不爾，是故名「無礙」。問曰：",
    "T26n1521_010:0073c12": "何以故，是三昧通達一切法？答曰：是三昧能",
    "T26n1521_010:0073c13": "開一切障礙法故，所謂「煩惱障閡、定障閡、智",
    "T26n1521_010:0073c14": "障閡」能開故，是名能通達一切法。問曰：是",
    "T26n1521_010:0073c15": "三昧何故能開一切障，餘三昧不能？答曰：",
    "T26n1521_010:0073c16": "是三昧善等貫穿二法，能壞諸煩惱山令",
    "T26n1521_010:0073c17": "無餘故，正遍通達一切法故，善得不壞心",
    "T26n1521_010:0073c18": "解脫故，是故此三昧能開一切障閡。問曰：",
    "T26n1521_010:0073c19": "是三昧何故等貫穿二法？答曰：住是三昧",
    "T26n1521_010:0073c20": "得力故，能得一切諸功德，餘三昧無如是",
    "T26n1521_010:0073c21": "力，是故是三昧能等貫穿。問曰：何故住是",
    "T26n1521_010:0073c22": "三昧得力故，能得一切諸功德？答曰：是三",
    "T26n1521_010:0073c23": "昧於諸定中最為第一，是故住是三昧能",
    "T26n1521_010:0073c24": "得諸功德。問曰：何故是三昧，於諸定中最",
    "T26n1521_010:0073c25": "為第一？答曰：是三昧無量無邊善根所成",
    "T26n1521_010:0073c26": "故，於諸定中最為第一。問曰：是三昧，何故",
    "T26n1521_010:0073c27": "無量無邊善根所成？答曰：是三昧唯一切智",
    "T26n1521_010:0073c28": "人有，餘人所無，是故名為「金剛三昧」。",
    "T26n1521_010:0073c29": "22 四十不共法中難一切智人品四十不共法中難一切智人品第二十二",
    "T26n1521_010:0074a01": "問曰：汝說「金剛三昧，唯一切智人有，餘人所",
    "T26n1521_010:0074a02": "無」，若是三昧但一切智人有，餘人無者，即",
    "T26n1521_010:0074a03": "無是三昧。何以故？無一切智人故。何以故？",
    "T26n1521_010:0074a04": "所知法無量無邊，而智慧有量有邊，以此有",
    "T26n1521_010:0074a05": "量有邊智慧，不應知無量事。如今現閻浮",
    "T26n1521_010:0074a06": "提，水、陸眾生過諸算數。是眾生三品：若男、若",
    "T26n1521_010:0074a07": "女、非男非女。在胎、孩童、少壯、衰老，苦、樂等法。",
    "T26n1521_010:0074a08": "過去、未來、現在諸心、心數法，及諸善、惡業，已",
    "T26n1521_010:0074a09": "集、今集、當集，已受報、今受報、未受報。萬物",
    "T26n1521_010:0074a10": "生滅，及閻浮提中，山河、泉池，草木、叢林、根莖、枝",
    "T26n1521_010:0074a11": "葉、花果，所可知者，無有邊際；餘三天下亦",
    "T26n1521_010:0074a12": "如是。如四天下，三千大千世界物亦如是。",
    "T26n1521_010:0074a13": "如三千大千世界物，一切世界所可知物，亦",
    "T26n1521_010:0074a14": "如是。但是世間數尚無量、無邊，難可得知，何",
    "T26n1521_010:0074a15": "況諸閻浮提、諸世間中，眾生、非眾生諸物分？",
    "T26n1521_010:0074a16": "以是因緣當知：所可知物無量無邊故，無",
    "T26n1521_010:0074a17": "一切智者。若謂「智慧有大力，於所知法中",
    "T26n1521_010:0074a18": "無障閡故，遍知一切。可知法如虛空遍",
    "T26n1521_010:0074a19": "在一切法中，是故應有一切智人」者，是事",
    "T26n1521_010:0074a20": "不然！智大力可爾。大智不能自知，如指",
    "T26n1521_010:0074a21": "端不自觸，是故無一切智。若謂「更有智，能",
    "T26n1521_010:0074a22": "知是智」，是亦不然！何以故？有無窮過故。智",
    "T26n1521_010:0074a23": "若自知、若以他知，二俱不然。若是智有",
    "T26n1521_010:0074a24": "無量力，以不自知故，不得言「有無量力」。",
    "T26n1521_010:0074a25": "是故無有能知一切法智，無知一切法",
    "T26n1521_010:0074a26": "智故，則無一切智者。何以故？一切智者，以",
    "T26n1521_010:0074a27": "智知一切法故。復次，所知法無量無邊，若",
    "T26n1521_010:0074a28": "和合百千萬億智人，尚不能盡知，何況一",
    "T26n1521_010:0074a29": "人？是故無有一人能知一切法，無有一切",
    "T26n1521_010:0074b01": "智。若謂「不以遍知一切山河、眾生、非眾生",
    "T26n1521_010:0074b02": "故，名一切智人。但以盡知一切經書故，名",
    "T26n1521_010:0074b03": "一切智人」者，是亦不然！何以故？佛法中不",
    "T26n1521_010:0074b04": "說《韋陀》等經書義。若佛是一切智人者，應",
    "T26n1521_010:0074b05": "用《韋陀》等經書，而實不用，是故佛非一切",
    "T26n1521_010:0074b06": "智人。又，四《韋陀羅經》，有量有限今世尚無盡",
    "T26n1521_010:0074b07": "能知者，況有盡知一切經書，是故無有一",
    "T26n1521_010:0074b08": "切智人。復次，有經書能增長貪欲，歌舞音樂",
    "T26n1521_010:0074b09": "等，若一切智人知是事者，即有貪欲。是經",
    "T26n1521_010:0074b10": "書者是貪欲因緣，若有因必有果。若一切",
    "T26n1521_010:0074b11": "智人不知此事，則不名一切智人。復次，有",
    "T26n1521_010:0074b12": "諸經書能助瞋恚，喜誑於人，所謂治世經書",
    "T26n1521_010:0074b13": "等。若知是事，則有瞋恚。何以故？有因必有",
    "T26n1521_010:0074b14": "果故。若不知則不名一切智人，是故知無",
    "T26n1521_010:0074b15": "一切智人。復次，佛不必盡知未來世事。譬",
    "T26n1521_010:0074b16": "如我今難一切智人，佛無經書豫記：是人",
    "T26n1521_010:0074b17": "如是姓、如是家、在某處，以如是事難一切",
    "T26n1521_010:0074b18": "智人。若謂佛盡知，何以故不說是事？若說",
    "T26n1521_010:0074b19": "經者，經中應有，不說是事，是故知非一切",
    "T26n1521_010:0074b20": "智人。復次，佛若盡知未來世事，應當豫知",
    "T26n1521_010:0074b21": "調達出家已破僧；若知者，不應聽出家。復",
    "T26n1521_010:0074b22": "次，佛不知木機、激石。佛若豫知者，則不應",
    "T26n1521_010:0074b23": "於中經行。復次，佛不知旃遮婆羅門女以",
    "T26n1521_010:0074b24": "婬欲謗。若佛先知，應告諸比丘，未來當",
    "T26n1521_010:0074b25": "有是事。復次，有梵志嫉佛故，於餘處殺",
    "T26n1521_010:0074b26": "梵志女——孫陀羅，於祇洹塹中埋。佛不知是",
    "T26n1521_010:0074b27": "事，若知是者，應於諸梵志所救此女命。",
    "T26n1521_010:0074b28": "至調達所推石下，不說婆羅門女、梵志女",
    "T26n1521_010:0074b29": "事，以不知故；當知佛不盡知未來世，是故",
    "T26n1521_010:0074c01": "非一切智人。復次，佛入婆羅門聚落乞食",
    "T26n1521_010:0074c02": "空鉢而出，不能豫知魔時轉諸人心，乃至",
    "T26n1521_010:0074c03": "不得一食；佛若知者，則不應入婆羅門聚",
    "T26n1521_010:0074c04": "落。是故知「佛不盡知未來事」。復次，阿闍世",
    "T26n1521_010:0074c05": "王欲害佛故，放守財醉象。佛不知故，入王",
    "T26n1521_010:0074c06": "舍城乞食，若豫知者，則不應入城。是故",
    "T26n1521_010:0074c07": "不知未來事，不知未來事故，則非一切智",
    "T26n1521_010:0074c08": "人。復次，佛不知惡涅達多請佛因緣，即受",
    "T26n1521_010:0074c09": "其請，將諸比丘，詣韋羅闍國。是婆羅門忘",
    "T26n1521_010:0074c10": "先請故，使佛食馬麥。若佛豫知，則不應",
    "T26n1521_010:0074c11": "受請，三月食馬麥。是故知佛不知未來事，",
    "T26n1521_010:0074c12": "不知未來事故，則非一切智人。復次，佛受",
    "T26n1521_010:0074c13": "須涅叉多羅為弟子故，則不知未來事。是",
    "T26n1521_010:0074c14": "人惡心堅牢、難化，不信佛語。佛若知者，云何",
    "T26n1521_010:0074c15": "受為弟子？受為弟子故，則不知未來事，不",
    "T26n1521_010:0074c16": "知未來事故，則非一切智人。復次，若佛是",
    "T26n1521_010:0074c17": "一切智人，則應防護未有犯罪者，當為結",
    "T26n1521_010:0074c18": "戒。以先不知結戒因緣，有作罪已，方乃結",
    "T26n1521_010:0074c19": "戒，則不知未來事。不知未來事故，則非一",
    "T26n1521_010:0074c20": "切智人。復次，佛法但以出家受戒歲數，處",
    "T26n1521_010:0074c21": "在上座，恭敬禮拜。不以耆年、貴族、諸家、功德、",
    "T26n1521_010:0074c22": "智慧、多聞、禪定、果、斷、神通為大。若是一切智",
    "T26n1521_010:0074c23": "者，應以耆年、貴族、諸家、功德、智慧、多聞、禪定、",
    "T26n1521_010:0074c24": "果、斷、神通為大，供養恭敬。若如是者，名為",
    "T26n1521_010:0074c25": "善制。歲數者，受戒年數，如五歲道人，禮六",
    "T26n1521_010:0074c26": "歲者。貴族者，世間有四品眾生——婆羅門、剎利、",
    "T26n1521_010:0074c27": "韋舍、首陀羅。首陀羅應恭敬韋舍、剎利、婆",
    "T26n1521_010:0074c28": "羅門，韋舍應恭敬剎利、婆羅門，剎利應恭",
    "T26n1521_010:0074c29": "敬婆羅門。諸家者，工巧家、商估家、居士家、長",
    "T26n1521_010:0075a01": "者家、大臣家、王家等。於諸家中，其小家應",
    "T26n1521_010:0075a02": "恭敬大家；如是於貧賤中出家者，應恭",
    "T26n1521_010:0075a03": "敬富貴中出家者。功德者，毀戒人應恭敬禮",
    "T26n1521_010:0075a04": "拜持戒者，持戒者不應禮毀戒者；不行",
    "T26n1521_010:0075a05": "十二頭陀者，應禮行十二頭陀者；不具足",
    "T26n1521_010:0075a06": "行頭陀者，應禮具足行頭陀者。智慧者，",
    "T26n1521_010:0075a07": "無智慧人應禮敬有智慧者。多聞者，少聞",
    "T26n1521_010:0075a08": "人應禮多聞者。不多誦者，應禮敬多誦者。",
    "T26n1521_010:0075a09": "果者，須陀洹應禮敬斯陀含，如是展轉應",
    "T26n1521_010:0075a10": "禮阿羅漢。一切凡夫應禮得果者。斷者，少",
    "T26n1521_010:0075a11": "斷結使及未斷者，應禮多斷者。神通者，若",
    "T26n1521_010:0075a12": "未具神通者，應禮具神通者。佛若如是",
    "T26n1521_010:0075a13": "次第善說供養恭敬法者，是為上說，而實",
    "T26n1521_010:0075a14": "不爾。是故知非一切智人。復次，佛尚不能",
    "T26n1521_010:0075a15": "知現在事。汝若謂我「云何知佛不知現在",
    "T26n1521_010:0075a16": "事」者，今當說之：有眾生結使薄者、無業",
    "T26n1521_010:0075a17": "障者、離八難者、堪行深法者、能成正法",
    "T26n1521_010:0075a18": "者，而佛不知。佛成道已，初欲說法，生如是",
    "T26n1521_010:0075a19": "疑：「我所得法甚深、玄遠、微妙、寂滅、難知難解，",
    "T26n1521_010:0075a20": "唯有智者可以內知；世間眾生貪著世事，",
    "T26n1521_010:0075a21": "此中除斷一切煩惱、滅愛、厭離，第一難見。若",
    "T26n1521_010:0075a22": "我說法，眾生不解，徒自疲苦。」生如是疑，而",
    "T26n1521_010:0075a23": "實眾生有薄結使，無業障者、有離八難",
    "T26n1521_010:0075a24": "者、堪行深法者、能成正法者，佛不能知",
    "T26n1521_010:0075a25": "如是眾生。是故當知不知現在事。又作是",
    "T26n1521_010:0075a26": "念：「昔我苦行，五比丘供養執侍，應先利益。今",
    "T26n1521_010:0075a27": "在何處？」作是念已，時，有天告：「今在波羅捺，",
    "T26n1521_010:0075a28": "鹿野苑中。」是故當知：佛不知現在事。不知",
    "T26n1521_010:0075a29": "現在事故，則非一切智人。復次，佛得道已，",
    "T26n1521_010:0075b01": "受請說法，而作是念：「我今說法，誰應先聞？」",
    "T26n1521_010:0075b02": "即復念言：「欝頭藍弗，此人利智，易可開悟」。",
    "T26n1521_010:0075b03": "爾時，此人先已命終，而佛訪求。時，天告言：",
    "T26n1521_010:0075b04": "「昨夜命終。」佛又思惟迴心欲度阿羅邏。天",
    "T26n1521_010:0075b05": "復白言：「是人亡來七日」。若佛是一切智者，先",
    "T26n1521_010:0075b06": "應知此諸人命終，而實不知。不知過去事，",
    "T26n1521_010:0075b07": "故則不名一切智人。一切智人，法應度可度",
    "T26n1521_010:0075b08": "者，不可則置。復次，佛處處有疑語，如巴",
    "T26n1521_010:0075b09": "蓮弗城，是事當以三因緣壞：若水、若火、若",
    "T26n1521_010:0075b10": "內人與外人謀。若佛是一切智人者，則不",
    "T26n1521_010:0075b11": "應有疑惑語，是故知非一切智人。復次，佛",
    "T26n1521_010:0075b12": "問比丘：「汝等聚會為說何事？」如是等問。若",
    "T26n1521_010:0075b13": "一切智人者，則不應問如是等事；以問他",
    "T26n1521_010:0075b14": "故，非一切智人。復次，佛自稱讚身，毀訾他",
    "T26n1521_010:0075b15": "人，如《經》中說：「佛告阿難：『唯我一人，第一無",
    "T26n1521_010:0075b16": "比，無與等者。』告諸比丘：『尼犍子等，是弊惡",
    "T26n1521_010:0075b17": "人，成就五邪法。諸尼犍子等，無信、無慚、無愧、",
    "T26n1521_010:0075b18": "寡聞懈怠、少念薄智。』」又說梵志、尼犍諸外道",
    "T26n1521_010:0075b19": "弟子等，諸不可事。若自稱讚，毀訾他人，世",
    "T26n1521_010:0075b20": "人尚愧，何況一切智人！有此事故，非一切",
    "T26n1521_010:0075b21": "智人。復次，佛經始終相違，如《經》中說：「諸比丘！",
    "T26n1521_010:0075b22": "我新得道。」又言：「我得往古諸佛所得道。」世",
    "T26n1521_010:0075b23": "間有智，尚離終始相違，何況出家一切智人，",
    "T26n1521_010:0075b24": "而有相違。以終始相違故，當知非一切智",
    "T26n1521_010:0075b25": "人。是故汝說「金剛三昧，唯一切智人得」，是事",
    "T26n1521_010:0075b26": "不然！無一切智人故，一切智三昧亦不成。",
    "T26n1521_010:0075b27": "答曰：汝莫說此，佛實是一切智人。何以故？",
    "T26n1521_010:0075b28": "凡一切法有五法藏，所謂過去法、未來法、現",
    "T26n1521_010:0075b29": "在法、出三世法、不可說法，唯佛如實遍知",
    "T26n1521_010:0075c01": "是法。如汝先難「所知法無量無邊，故無一切",
    "T26n1521_010:0075c02": "智人」者，我今當答：若所知法無量無邊，智",
    "T26n1521_010:0075c03": "亦無量無邊。以「無量無邊智」知「無量無邊法」，",
    "T26n1521_010:0075c04": "無咎。若謂「是知，亦應以智知，是則無窮」者，",
    "T26n1521_010:0075c05": "今當答：法應以智知，智如世間人言：「我",
    "T26n1521_010:0075c06": "是智者，我是無智者；我是麁智者，我是細智",
    "T26n1521_010:0075c07": "者。」以是因緣，以智知智故，則無無窮過。",
    "T26n1521_010:0075c08": "如以現在智知過去智，則盡知一切法，",
    "T26n1521_010:0075c09": "無有遺餘。復次，如人數他通身為十，知亦",
    "T26n1521_010:0075c10": "如是。自知亦知他，則無有咎，如燈自照",
    "T26n1521_010:0075c11": "亦照他。如汝所說：「和合百千萬億智人，尚",
    "T26n1521_010:0075c12": "不能盡知一切法，何況一人知」者，是事不",
    "T26n1521_010:0075c13": "然！何以故？一切智慧人能知眾事；雖復眾",
    "T26n1521_010:0075c14": "多無有智慧，不能有所知。如百千盲人，",
    "T26n1521_010:0075c15": "不任作導；一人有眼，任為導師。是故汝",
    "T26n1521_010:0075c16": "以一人為難，雖復多智，於佛則無智。是",
    "T26n1521_010:0075c17": "事不然！汝謂「佛不說《韋陀》等外經，故非",
    "T26n1521_010:0075c18": "一切智人」者，今當答：《韋陀》中無善寂滅法，",
    "T26n1521_010:0075c19": "但有種種諸戲論事。諸佛所說，皆為善寂滅",
    "T26n1521_010:0075c20": "故。佛雖知《韋陀》等經，不能令人得善寂",
    "T26n1521_010:0075c21": "滅，是故不說。問曰：「《韋陀》中亦有善寂滅解",
    "T26n1521_010:0075c22": "脫說，世間先皆幽闇都無所有，初有大人出",
    "T26n1521_010:0075c23": "現如日，若有見者得度死難，更有餘導。",
    "T26n1521_010:0075c24": "又說：人身小則神小，人大則神大。身為神",
    "T26n1521_010:0075c25": "宅，常處其中。若以智慧，開解神縛，則得解",
    "T26n1521_010:0075c26": "脫。是故當知，《韋陀》中有寂滅解脫。」答曰：無",
    "T26n1521_010:0075c27": "是事也！何以故？《韋陀》經中有「四顛倒」：世間",
    "T26n1521_010:0075c28": "無常，而別有常世間。如說一作天祠墮落，",
    "T26n1521_010:0075c29": "再亦墮落，三作則不墮，是為無常中「常顛倒」。",
    "T26n1521_010:0076a01": "世間苦，而說有常樂處，是為苦中「樂顛倒」。",
    "T26n1521_010:0076a02": "又說我神轉為子，願使壽百歲。子是他身，云",
    "T26n1521_010:0076a03": "何為我？是為無我中「我顛倒」。說身清淨，",
    "T26n1521_010:0076a04": "第一無比。金銀珍寶，無及身者，是名無淨",
    "T26n1521_010:0076a05": "中「淨顛倒」。顛倒則無實，無實云何有寂滅？",
    "T26n1521_010:0076a06": "是故《韋陀》中無善寂滅法。問曰：《韋陀》中說「能",
    "T26n1521_010:0076a07": "知韋陀者清淨安隱」，云何言「無善寂滅法」？",
    "T26n1521_010:0076a08": "答曰：知《韋陀》者，雖說安隱，非畢竟解脫。",
    "T26n1521_010:0076a09": "於異身中，生解脫想，是說因長壽天，說為",
    "T26n1521_010:0076a10": "解脫。是故《韋陀》中，實無解脫。復次，《韋陀》中，略",
    "T26n1521_010:0076a11": "說有三義：一者、呪願，二者、稱讚，三者、法則。",
    "T26n1521_010:0076a12": "「呪願」名為令我得妻子、牛馬、金銀珍寶。「稱讚」",
    "T26n1521_010:0076a13": "名為汝火神，頭黑、頸赤、體黃，常在眾生五大",
    "T26n1521_010:0076a14": "中。「法則」名為是事應作，是不應作。如從昴",
    "T26n1521_010:0076a15": "星初受火法，而實呪願、稱讚、法則無有寂",
    "T26n1521_010:0076a16": "滅解脫。何以故？貪著世樂，然蘇呪願，無真",
    "T26n1521_010:0076a17": "智慧，不斷煩惱，何有解脫？問曰：《韋陀》法自",
    "T26n1521_010:0076a18": "古有之，第一可信；汝言「無善寂滅，故不可",
    "T26n1521_010:0076a19": "信」者，是事不然！何以故？佛法近乃出世，《韋",
    "T26n1521_010:0076a20": "陀》自古久遠，常在世間。是故古法可信，近法",
    "T26n1521_010:0076a21": "不可信。汝言「《韋陀》中無善寂滅法」，是事不",
    "T26n1521_010:0076a22": "然！答曰：時不可信——無明先出，正智後出；邪",
    "T26n1521_010:0076a23": "見先出，正見後出，不可以無明、邪見先出故",
    "T26n1521_010:0076a24": "「可信」，正智、正見後出「不可信」。如先有污泥，",
    "T26n1521_010:0076a25": "後有蓮花；先有病，後有藥。如是不可以",
    "T26n1521_010:0076a26": "在先出者為貴，是故《韋陀》先出，佛法後出，",
    "T26n1521_010:0076a27": "謂不可信者，是事不然！復次，過去錠光等",
    "T26n1521_010:0076a28": "諸佛，皆先出世，其法則古出，《韋陀》是後出。若",
    "T26n1521_010:0076a29": "汝以先久為貴者，此諸佛及法，則應是貴。",
    "T26n1521_010:0076b01": "問曰：《韋陀》不能作善寂滅，是故佛法中不",
    "T26n1521_010:0076b02": "說；若佛知不能作寂滅，何用知為？若不知，",
    "T26n1521_010:0076b03": "則非一切智人；二俱有過。答曰：汝語非也，",
    "T26n1521_010:0076b04": "佛先知《韋陀》不能善寂滅，故不說、亦不修",
    "T26n1521_010:0076b05": "行。問曰：若佛知《韋陀》無有利益故，而說不",
    "T26n1521_010:0076b06": "修習者，何用知為？答曰：大智之人應悉分別",
    "T26n1521_010:0076b07": "是正道、是邪道；欲令無量人眾度險惡道故，",
    "T26n1521_010:0076b08": "行於正道。譬如導師善分別邪道、正道，佛亦",
    "T26n1521_010:0076b09": "如是，既自得出生、老、死險道，亦復欲令",
    "T26n1521_010:0076b10": "眾生出，故善知八真聖道，亦知《韋陀》等邪",
    "T26n1521_010:0076b11": "險惡道；為離邪惡道故，行於正道故，但",
    "T26n1521_010:0076b12": "知而不說。猶如農夫為穀種植，至秋收穫，",
    "T26n1521_010:0076b13": "亦得草󰐹；佛亦如是，為無上道，故勤行精",
    "T26n1521_010:0076b14": "進得菩提道，亦知《韋陀》等諸邪道，是故無",
    "T26n1521_010:0076b15": "咎。如汝先說：「無人能有具知四《韋陀》」者，",
    "T26n1521_010:0076b16": "此難不然！世間人各有念力，有人一日能",
    "T26n1521_010:0076b17": "誦五偈、有誦百偈、有誦二百偈。若人一日",
    "T26n1521_010:0076b18": "不誦十偈，則謂：無能誦百偈、出百偈者，",
    "T26n1521_010:0076b19": "此非實語。汝等不能盡知故，便言「都無智",
    "T26n1521_010:0076b20": "者」，若人見一人不能度河，便言「無能度",
    "T26n1521_010:0076b21": "者」，是人不名正說，何以故？自有餘大力者",
    "T26n1521_010:0076b22": "能度，此亦如是。設使餘人不能盡知，一切",
    "T26n1521_010:0076b23": "智者知之何咎？復次，脾娑仙人皆讀《韋陀》，亦",
    "T26n1521_010:0076b24": "應成一切智；若有盡讀《韋陀》，何以言「無一",
    "T26n1521_010:0076b25": "切智」？若汝言「有經書能生貪欲、瞋恚」者，我",
    "T26n1521_010:0076b26": "今當答：若人欲長壽，應離死因緣；佛亦如",
    "T26n1521_010:0076b27": "是，欲斷一切眾生貪欲、瞋恚，應知貪欲、瞋",
    "T26n1521_010:0076b28": "恚因緣。復次，如汝說「能知生貪欲、瞋恚",
    "T26n1521_010:0076b29": "經書，則有貪欲、瞋恚」者，無有是處也。佛",
    "T26n1521_010:0076c01": "雖知是，不用、不行，故無過咎。如人知死因",
    "T26n1521_010:0076c02": "緣則不死，若行死因緣則死，是事亦爾。若",
    "T26n1521_010:0076c03": "汝說「不知未來事故，不名一切智」者，我今",
    "T26n1521_010:0076c04": "當答：此則非難。我等亦知有難一切智者，",
    "T26n1521_010:0076c05": "如《經》中說：「佛告諸比丘：凡夫無智，有三相：",
    "T26n1521_010:0076c06": "不應思而思、不應說而說、不應作而作。」",
    "T26n1521_010:0076c07": "是故皆已總說。汝等未來世凡夫，皆在其中。",
    "T26n1521_010:0076c08": "無利益故，何用分別說其名字等？若謂「佛",
    "T26n1521_010:0076c09": "知有難，不豫答」者，亦不須此！今現四眾",
    "T26n1521_010:0076c10": "中，亦有善斷疑難者，今亦有能破諸難問",
    "T26n1521_010:0076c11": "者，何用先答？如汝今日現見比丘之中，能",
    "T26n1521_010:0076c12": "破婆羅門者，是故不須先答。又，先時亦有",
    "T26n1521_010:0076c13": "答，散在眾《經》，人不能具知佛法故，不知",
    "T26n1521_010:0076c14": "處所。若言「受調達出家」事，我今當答：謂",
    "T26n1521_010:0076c15": "「受調達出家，則非一切智人」者，是語不然；",
    "T26n1521_010:0076c16": "調達出家非佛所度。問曰：若餘人度者，佛何",
    "T26n1521_010:0076c17": "以聽？答曰：善惡各有時，不必出家便惡。調",
    "T26n1521_010:0076c18": "達出家之後，有持戒諸功德，是故出家無",
    "T26n1521_010:0076c19": "過。復次，調達於十二年清淨持戒，誦六萬",
    "T26n1521_010:0076c20": "法藏；此果報者，當來不空，必有利益。汝說「調",
    "T26n1521_010:0076c21": "達機關激石」者，我今當說：諸佛成就無殺",
    "T26n1521_010:0076c22": "法故，一切世間無能奪命者。問曰：若成就",
    "T26n1521_010:0076c23": "不殺法者，何故迸石而來？答曰：佛於先世，",
    "T26n1521_010:0076c24": "種壞身業，定報應受；示眾生業報不可捨，故",
    "T26n1521_010:0076c25": "現受，是故自來。汝言旃遮女，佛不先說者，",
    "T26n1521_010:0076c26": "我今當答：以旃遮女故譏佛者，不能壞",
    "T26n1521_010:0076c27": "一切智人因緣。若佛先說「旃遮女當來謗我」",
    "T26n1521_010:0076c28": "者，旃遮女則不來。復次，佛先世謗人罪業",
    "T26n1521_010:0076c29": "因緣，今必應受。汝說佛何以不遮孫陀利",
    "T26n1521_010:0077a01": "入祇洹事，我今當答：此事不能壞一切智",
    "T26n1521_010:0077a02": "人因緣：佛無有力令一切眾生盡作樂人。",
    "T26n1521_010:0077a03": "又諸佛離一切諍訟，不自高身、不著持戒；",
    "T26n1521_010:0077a04": "是故不遮。復次，佛先世業熟故，必應受七",
    "T26n1521_010:0077a05": "日謗。又眾生見佛聞謗不憂、雪明不喜故，",
    "T26n1521_010:0077a06": "發無上道心，作是願言：「我等亦當得如是",
    "T26n1521_010:0077a07": "清淨心！」是故無咎。汝先說「佛入婆羅門聚",
    "T26n1521_010:0077a08": "落，空鉢而出，非一切智人」者，今當答：佛不",
    "T26n1521_010:0077a09": "以飲食先觀人心，入聚落已，魔轉其意。",
    "T26n1521_010:0077a10": "問曰：是事佛應先知「我入聚落，魔當轉人",
    "T26n1521_010:0077a11": "心。」答曰：佛亦先知此事，為大利益眾生，諸",
    "T26n1521_010:0077a12": "佛非但以受人食故以為利益，度脫眾",
    "T26n1521_010:0077a13": "生。有以清淨心迎逆、敬禮、和顏瞻視——此皆大",
    "T26n1521_010:0077a14": "利，何必飲食。以種種門利益眾生，非空入",
    "T26n1521_010:0077a15": "聚落。汝說「佛逆趣醉象」者，今當答：佛雖知",
    "T26n1521_010:0077a16": "此事，以因緣故往：以此醉象必應得度；又",
    "T26n1521_010:0077a17": "能障其害佛罪業。復次，此象身如黑山，眾",
    "T26n1521_010:0077a18": "人見此低頭禮佛，皆起恭敬；以是因緣故，",
    "T26n1521_010:0077a19": "佛故往趣。復次，佛趣此象，無有過失。若",
    "T26n1521_010:0077a20": "有惡事，可作此難。汝難「至隨蘭若」者，為",
    "T26n1521_010:0077a21": "受先世業果報故。汝說「畜須涅叉多羅",
    "T26n1521_010:0077a22": "為弟子」者，今當說：佛身、口、意、命，不須守護，",
    "T26n1521_010:0077a23": "無所畏故，聽為弟子。復次，是人常近佛故，",
    "T26n1521_010:0077a24": "得見種種大神力，見諸天、龍、夜叉、乾闥婆、阿",
    "T26n1521_010:0077a25": "修羅等諸王來供養佛，請問種種甚深要法，",
    "T26n1521_010:0077a26": "心得清淨；心清淨故，得利益因緣，是故雖",
    "T26n1521_010:0077a27": "惡，聽為弟子。問曰：此人於佛，多生惡心，是",
    "T26n1521_010:0077a28": "故不應聽為弟子。答曰：若不聽為弟子，亦",
    "T26n1521_010:0077a29": "有惡心，是故聽為弟子，無咎。汝說「先未作",
    "T26n1521_010:0077b01": "罪時，何以不制戒」，今當答：佛先結戒，說",
    "T26n1521_010:0077b02": "八聖道：正見、正思惟、正語、正業、正命、正精進、正",
    "T26n1521_010:0077b03": "念、正定。說是至涅槃道故，已說一切諸戒。",
    "T26n1521_010:0077b04": "復次，佛說三學—善學戒、善學心、善學慧，當",
    "T26n1521_010:0077b05": "知已說一切諸戒。復次，佛告諸比丘：「一切",
    "T26n1521_010:0077b06": "惡決定不應作。」是不名「先結戒」耶？復次，佛",
    "T26n1521_010:0077b07": "說十善道：離殺、盜、婬、兩舌、惡罵、妄言、綺語、貪",
    "T26n1521_010:0077b08": "嫉、瞋恚、邪見，不名「先結戒」耶？佛先十二年",
    "T26n1521_010:0077b09": "中，說一偈為布薩法；所謂：「一切惡莫作，一",
    "T26n1521_010:0077b10": "切善當行，自淨其志意，是則諸佛教。」是故",
    "T26n1521_010:0077b11": "當知先已結戒。復次，佛說：「諸小惡因緣皆應",
    "T26n1521_010:0077b12": "當離。」如說：",
    "T26n1521_010:0077b13": "「離身諸惡行，　　亦離口諸惡，",
    "T26n1521_010:0077b14": "離意諸惡行，　　餘惡悉遠離。」",
    "T26n1521_010:0077b15": "如是說者，當知先已結戒。復次，佛先已說：",
    "T26n1521_010:0077b16": "「諸守護法。」如說：",
    "T26n1521_010:0077b17": "「護身為善哉，　　能護口亦善，",
    "T26n1521_010:0077b18": "護意為善哉，　　護一切亦善；",
    "T26n1521_010:0077b19": "比丘護一切，　　得遠離諸惡。」",
    "T26n1521_010:0077b20": "如是說者，當知先已結戒。復次，佛先說善",
    "T26n1521_010:0077b21": "相，如說：",
    "T26n1521_010:0077b22": "「手足勿妄犯，　　節言慎所行，",
    "T26n1521_010:0077b23": "當樂守定意，　　是名真比丘。」",
    "T26n1521_010:0077b24": "如是說者，當知先已結戒。復次，說沙門法",
    "T26n1521_010:0077b25": "故，當知先已結戒，沙門有四法：一、於瞋不",
    "T26n1521_010:0077b26": "報，二、於罵默然，三、杖捶能受，四、害者忍之。",
    "T26n1521_010:0077b27": "復次，佛說四念處：觀身、觀受、觀心、觀法，是",
    "T26n1521_010:0077b28": "涅槃道住處故，當知先已結戒。若微小惡",
    "T26n1521_010:0077b29": "尚不聽，何況身、口惡業。如是等因緣，當知",
    "T26n1521_010:0077c01": "先已結戒。如王者立制：「不應作惡！後有",
    "T26n1521_010:0077c02": "犯者，隨事輕重，作如是罪，如是治之。」佛",
    "T26n1521_010:0077c03": "亦如是：先總說戒，後有犯者，說其罪相；如",
    "T26n1521_010:0077c04": "有作惡者，教令懺悔：作如是罪，應如是",
    "T26n1521_010:0077c05": "懺——不見擯、滅擯、不共住等；成如是事故，後",
    "T26n1521_010:0077c06": "乃結戒。",
    "T26n1521_010:0077c07": "十住毘婆沙論卷第十"
}