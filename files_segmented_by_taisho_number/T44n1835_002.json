{
    "T44n1835_002:0015b24": "辯中邊論述記卷中",
    "T44n1835_002:0015b26": "翻經沙門基撰",
    "T44n1835_002:0015b27": "3 真實品辯真實品第三",
    "T44n1835_002:0015b28": "不妄名真。非虛稱實。體即十種。若有若無稱",
    "T44n1835_002:0015b29": "彼法而論故名真實。此品廣釋名辯真實品。",
    "T44n1835_002:0015c01": "雖辯相品已辯三性。前依境說。今說於境起",
    "T44n1835_002:0015c02": "行。而說以三性為依顯餘九真實故。",
    "T44n1835_002:0015c03": "論曰。已辯其障當說真實。述曰。此品有三。",
    "T44n1835_002:0015c04": "初結前起後以發論端。二頌曰下當宗正辯。",
    "T44n1835_002:0015c05": "三真實總義略有二種下。攝上所明。總結合",
    "T44n1835_002:0015c06": "解體無增減說十所由。",
    "T44n1835_002:0015c07": "論頌曰。真實唯有十至皆為除我見。述曰。",
    "T44n1835_002:0015c08": "此即第二當宗正辯。合於此中有二十三頌。",
    "T44n1835_002:0015c09": "總分為二。初之二頌烈十實名。餘二十一頌",
    "T44n1835_002:0015c10": "別解十實。於中次有一頌辯根本真實。次有",
    "T44n1835_002:0015c11": "一頌半明第二。次有二頌半辯第三。次有二",
    "T44n1835_002:0015c12": "頌明第四。次有二頌辯第五。次有半頌明第",
    "T44n1835_002:0015c13": "六。次有半頌辯第七。次有一頌明第八。次有",
    "T44n1835_002:0015c14": "一頌明第九。次有九頌辯第十真實。此即初",
    "T44n1835_002:0015c15": "也。於中第一句標名舉數。次七句烈十名。然",
    "T44n1835_002:0015c16": "第八句是第十。至下當知。",
    "T44n1835_002:0015c17": "論曰。應知真實唯有十種。述曰。釋第一句",
    "T44n1835_002:0015c18": "頌。唯者決定義。如前已釋。",
    "T44n1835_002:0015c19": "論曰。一根本真實至十善巧真實。述曰。釋",
    "T44n1835_002:0015c20": "次六句。顯烈真實之名。",
    "T44n1835_002:0015c21": "論曰。此復十種至十我見故。述曰。此釋第",
    "T44n1835_002:0015c22": "八句頌。說十善巧所由。",
    "T44n1835_002:0015c23": "論曰。十善巧者至無為法善巧。述曰。烈善",
    "T44n1835_002:0015c24": "巧名。舊言勝智。若言善巧。是緣彼智。若言善",
    "T44n1835_002:0015c25": "巧真實。是此智所緣之理。故二別也。謂蘊之",
    "T44n1835_002:0015c26": "善巧。乃至無為法之善巧。依士釋名。善巧之",
    "T44n1835_002:0015c27": "真實亦同此解。根本之真實是事或根本即",
    "T44n1835_002:0015c28": "真實二釋。可知。",
    "T44n1835_002:0015c29": "論曰。此中云何根本真實。述曰。此中別解",
    "T44n1835_002:0016a01": "十實。此即解初。於中先為問答三根本名。於",
    "T44n1835_002:0016a02": "此所說下釋根本體。此即問也。",
    "T44n1835_002:0016a03": "論曰。謂三自性至三圓成實性。述曰。此即",
    "T44n1835_002:0016a04": "答也。",
    "T44n1835_002:0016a05": "論曰。依此建立餘真實故。述曰。此釋根本",
    "T44n1835_002:0016a06": "義。依此立餘故。然未釋真實之義。乃釋於此。",
    "T44n1835_002:0016a07": "故次論云。",
    "T44n1835_002:0016a08": "論曰。於此所說至為真實。述曰。此問真實",
    "T44n1835_002:0016a09": "之義。生下頌文。然本頌中唯解真實之義。所",
    "T44n1835_002:0016a10": "以今問。不解根本之義。所以長行先釋。以真",
    "T44n1835_002:0016a11": "實義外人有疑。根本之義非外所諍。故不論",
    "T44n1835_002:0016a12": "也。",
    "T44n1835_002:0016a13": "論頌曰。許於三自性至一有無真實。述曰。",
    "T44n1835_002:0016a14": "上一句簡不極成。故初言許總標三性。下之",
    "T44n1835_002:0016a15": "三句一一別屬。如文可知。",
    "T44n1835_002:0016a16": "論曰。即於如是至相常非有。述曰。三性是",
    "T44n1835_002:0016a17": "總。初性是別。第五轉攝。故論言中。此一許字",
    "T44n1835_002:0016a18": "貫通三性。此即第一先陳性無。以一切時相",
    "T44n1835_002:0016a19": "恒無故。即出體也。",
    "T44n1835_002:0016a20": "論曰。唯常非有至無顛倒故。述曰。此釋真",
    "T44n1835_002:0016a21": "實。謂有問言。此性既言。妄所分別說為真實。",
    "T44n1835_002:0016a22": "豈非妄假。故今論言。由此所執唯常非有。以",
    "T44n1835_002:0016a23": "說為非有。即許為真實。無顛倒故。若說此有",
    "T44n1835_002:0016a24": "不稱於無。可言顛倒。既稱於無。故名真實。",
    "T44n1835_002:0016a25": "論曰。依他起相有而非真。述曰。此出體也。",
    "T44n1835_002:0016a26": "體雖非無。仍非真有。言有簡初性。非真簡圓",
    "T44n1835_002:0016a27": "成。初體無故。後真有故。",
    "T44n1835_002:0016a28": "論曰。唯有非真至有亂性故。述曰。此釋真",
    "T44n1835_002:0016a29": "實。以依他起有亂識性。非是全無。亦非真有。",
    "T44n1835_002:0016b01": "說稱實故亦名真實。",
    "T44n1835_002:0016b02": "論曰。圓成實相亦有非有。述曰。此出體也。",
    "T44n1835_002:0016b03": "有無我故名有。我無故名無。故論說亦有亦",
    "T44n1835_002:0016b04": "無。",
    "T44n1835_002:0016b05": "論曰。唯有非有至有空性故。述曰。釋真實。",
    "T44n1835_002:0016b06": "以有性故即有無我。以空故即無有我。故總",
    "T44n1835_002:0016b07": "說言有空性故。能如是知稱實理故亦名真",
    "T44n1835_002:0016b08": "實。釋頌下三句次第配應知。",
    "T44n1835_002:0016b09": "論曰。云何相真實。述曰。此問第二真實。生",
    "T44n1835_002:0016b10": "下頌文。",
    "T44n1835_002:0016b11": "論頌曰。於法數取趣至是名真實相。述曰。",
    "T44n1835_002:0016b12": "六句頌中。初之三句別配三性。後三句通上",
    "T44n1835_002:0016b13": "三性。謂於法數取趣有增益損減見。知此故",
    "T44n1835_002:0016b14": "不轉。是名真實相。乃至廣說。言數取趣。五道",
    "T44n1835_002:0016b15": "循環無休息義。烈名之中。相即是別。真實是",
    "T44n1835_002:0016b16": "總。先言於相。後言真實。頌中欲出其相。所以",
    "T44n1835_002:0016b17": "先言真實。後言於相。",
    "T44n1835_002:0016b18": "論曰。於一切法至及損減見。述曰。補特伽",
    "T44n1835_002:0016b19": "羅即數取趣。不言人者。屬餘趣故。執二體",
    "T44n1835_002:0016b20": "有。名增益見。撥二名無或假亦無。名損減見。",
    "T44n1835_002:0016b21": "如攝大乘等。亦有此義。此即正出於此妄",
    "T44n1835_002:0016b22": "生。",
    "T44n1835_002:0016b23": "論曰。若知此故至自性真實相。述曰。若知",
    "T44n1835_002:0016b24": "於此我法體無。彼增減見便不轉起。此所知",
    "T44n1835_002:0016b25": "無即是遍計所執實相。",
    "T44n1835_002:0016b26": "論曰。於諸所取至及損減見。述曰。護法等",
    "T44n1835_002:0016b27": "云。二取之體依他性攝。即於此上起增減見。",
    "T44n1835_002:0016b28": "安慧等云。二取之體遍計所執。此二所依識",
    "T44n1835_002:0016b29": "自證分是依他起。於此自證起增減見。今言",
    "T44n1835_002:0016c01": "二取。取此所依執體為實名增撥。妄體無名",
    "T44n1835_002:0016c02": "減。此即正出於此妄生。",
    "T44n1835_002:0016c03": "論曰。若知此故至自性真實相。述曰。知此",
    "T44n1835_002:0016c04": "妄幻依他之相。彼增減見便不轉起。此所知",
    "T44n1835_002:0016c05": "妄法是依他起真實之相。",
    "T44n1835_002:0016c06": "論曰。於有非有至及損減見。述曰。有非有",
    "T44n1835_002:0016c07": "義。即圓成實已如前解。此性之體亦有亦無",
    "T44n1835_002:0016c08": "非無。如相品說。若言定有名增。若言定無名",
    "T44n1835_002:0016c09": "減。此即正出於此妄生。",
    "T44n1835_002:0016c10": "論曰。若知此故至自體真實相。述曰。知有",
    "T44n1835_002:0016c11": "非有圓成之性。彼增減見便不轉起。此所知",
    "T44n1835_002:0016c12": "有無名圓成實自性之相。問前根本實體即",
    "T44n1835_002:0016c13": "三性。此相真實三性為體。有何差別。為答此",
    "T44n1835_002:0016c14": "問。",
    "T44n1835_002:0016c15": "論曰。此於根本至名相真實。述曰。總論有",
    "T44n1835_002:0016c16": "無名根本實。別離增減二種過失名真實相。",
    "T44n1835_002:0016c17": "故二別也。",
    "T44n1835_002:0016c18": "論曰。無顛倒真實者至常等四倒。述曰。將",
    "T44n1835_002:0016c19": "解第三無倒真實。此於其體即常等四。問何",
    "T44n1835_002:0016c20": "故苦諦別名無顛倒真實。餘之三諦合名因",
    "T44n1835_002:0016c21": "果。為答此問故。今論云。由此治彼常等四倒。",
    "T44n1835_002:0016c22": "餘則不然。不可同准。此約別行。唯苦諦為此",
    "T44n1835_002:0016c23": "之四行。如別抄說。",
    "T44n1835_002:0016c24": "論曰。云何應知至真實立耶。述曰。此問生",
    "T44n1835_002:0016c25": "起。",
    "T44n1835_002:0016c26": "論頌曰。無性與生滅至依根本真實。述曰。",
    "T44n1835_002:0016c27": "此二行半頌中。初之八句別明四行各三行",
    "T44n1835_002:0016c28": "相。第七八句配屬三性。然空三種第二句中。",
    "T44n1835_002:0016c29": "云無異自性。即是三性。一無。二異性。三自",
    "T44n1835_002:0017a01": "性。餘如論釋。文易可知。",
    "T44n1835_002:0017a02": "論曰。無常三者至位轉變故。述曰。然今無",
    "T44n1835_002:0017a03": "常通緣三性。故說能緣行有計所執等。實非",
    "T44n1835_002:0017a04": "行通初後性。成唯識說。假通三性。實非通",
    "T44n1835_002:0017a05": "故。又以理准。無常緣三諦。初性非諦收。言緣",
    "T44n1835_002:0017a06": "彼者。通一切心緣無常語。假說為無常行。實",
    "T44n1835_002:0017a07": "非此行收。又以彼性假名無常。下諸行相唯",
    "T44n1835_002:0017a08": "此應悉。",
    "T44n1835_002:0017a09": "論曰。苦三種者至相合故。述曰。我法二執",
    "T44n1835_002:0017a10": "是能計心。計心所執亦名為苦。心心所取故。",
    "T44n1835_002:0017a11": "以依他起者。染分者三苦相故。餘假實如前",
    "T44n1835_002:0017a12": "說。",
    "T44n1835_002:0017a13": "論曰。空有三者至為自性故。述曰。遍計所",
    "T44n1835_002:0017a14": "執非有名空。依他起性與計所執體相異。故",
    "T44n1835_002:0017a15": "亦說為空。性雖非全無。與彼所執異。無如彼",
    "T44n1835_002:0017a16": "所執。故亦說即空。圓成實性空理攝故。然依",
    "T44n1835_002:0017a17": "他起上如所執無。即圓成實空理。說為依他",
    "T44n1835_002:0017a18": "空。亦假說故。",
    "T44n1835_002:0017a19": "論曰。無我三者至即以自相說為無我。述曰。",
    "T44n1835_002:0017a20": "此無我三者。如空三說。然顯揚論具有此等",
    "T44n1835_002:0017a21": "三。不能繁引。如成唯識論第九卷疏。",
    "T44n1835_002:0017a22": "論曰。如是所說至如前應知。述曰。四行至",
    "T44n1835_002:0017a23": "依三性各有三種。各有三種。如上所說。然舊",
    "T44n1835_002:0017a24": "論又更繁。覆牒一一出前無常及苦。為頌餘。",
    "T44n1835_002:0017a25": "但長行如其次第配屬三性。即四三中。初皆",
    "T44n1835_002:0017a26": "所執。次皆依他。後皆成實。",
    "T44n1835_002:0017a27": "論曰。因果依他起。安慧釋云。二取即是遍",
    "T44n1835_002:0017a28": "計所執二取所依識自體分是依他起。二取",
    "T44n1835_002:0017a29": "所依識自體分斷得不生。不生是滅。假名依",
    "T44n1835_002:0017b01": "他起。今言二取意。取所依識之自體圓成實",
    "T44n1835_002:0017b02": "性。謂垢寂二。即擇滅及真如。安慧云。垢寂有",
    "T44n1835_002:0017b03": "二種。一染垢寂。即煩惱障斷謂擇滅。二不染",
    "T44n1835_002:0017b04": "垢寂。即所知障斷謂真如滅。總解云。由垢寂",
    "T44n1835_002:0017b05": "故總得二。謂擇滅及真如或垢寂故得擇滅。",
    "T44n1835_002:0017b06": "或性寂故即真如。總含二種故言垢寂二。然",
    "T44n1835_002:0017b07": "成唯識說。二取滅即是擇滅。今者擇滅本性",
    "T44n1835_002:0017b08": "滅收。二論說別。此中約所依所得。二各別故。",
    "T44n1835_002:0017b09": "所依依他。假名為二取滅。所得屬本性。彼論",
    "T44n1835_002:0017b10": "不約所依。但辯所得。假名依他。故分擇滅入",
    "T44n1835_002:0017b11": "二取滅。亦不相違。",
    "T44n1835_002:0017b12": "論曰。道諦三者至建立道諦。述曰。初唯非",
    "T44n1835_002:0017b13": "有故但遍知。次唯說染故應知斷。後既為無",
    "T44n1835_002:0017b14": "故須知證。然上所說皆略不言無攝依他。非",
    "T44n1835_002:0017b15": "體無也。",
    "T44n1835_002:0017b16": "論曰。麁細真實至根本真實。述曰。將釋第",
    "T44n1835_002:0017b17": "五出體生文。二皆依士持業。釋名各有四重。",
    "T44n1835_002:0017b18": "如唯識說。然約因果別說四諦。約麁細門說",
    "T44n1835_002:0017b19": "此二諦。俗麁真細故。此中但約無漏法名勝",
    "T44n1835_002:0017b20": "義。漏無漏有為無為安立門辯。世俗以圓成",
    "T44n1835_002:0017b21": "實非世俗世俗類故。假名世俗。據實二論。有",
    "T44n1835_002:0017b22": "漏是世俗。無漏是勝義。虛空擇滅義歸二諦",
    "T44n1835_002:0017b23": "如入三性。",
    "T44n1835_002:0017b24": "論頌曰。應知世俗諦至無倒二圓實。述曰。",
    "T44n1835_002:0017b25": "此之二頌初辯世俗。後辯勝義。辯勝義中。第",
    "T44n1835_002:0017b26": "一句辯數。第二句列名。下二句辯此勝義依",
    "T44n1835_002:0017b27": "一根本。即圓成實性。圓成實性中有二。一有",
    "T44n1835_002:0017b28": "為二無為。二皆依之。三性中依一性。二實內",
    "T44n1835_002:0017b29": "兩皆依。",
    "T44n1835_002:0017c01": "論曰。世俗諦有三至真實建立。述曰。初性",
    "T44n1835_002:0017c02": "無體唯有假名。名假世俗。第二有為遷流義",
    "T44n1835_002:0017c03": "勝。名行世俗。第三之俗由第二俗所顯了故。",
    "T44n1835_002:0017c04": "亦名世俗而體實非。",
    "T44n1835_002:0017c05": "論曰。勝義諦亦三至名勝義故。述曰。無漏",
    "T44n1835_002:0017c06": "觀心名為勝智。如是彼境名為勝義。義是境",
    "T44n1835_002:0017c07": "故。為簡後二勝義名義。勝義第七轉故依士",
    "T44n1835_002:0017c08": "釋名。舊論言真諦。或言第一義諦。即無此",
    "T44n1835_002:0017c09": "解。",
    "T44n1835_002:0017c10": "論曰。二得勝義至亦義利故。述曰。今言義",
    "T44n1835_002:0017c11": "者。即是義利。能順益故。謂此涅槃體是勝果",
    "T44n1835_002:0017c12": "立以勝名。又是義利。故亦名義。亦勝亦義即",
    "T44n1835_002:0017c13": "持業釋。至得所得名得勝義。",
    "T44n1835_002:0017c14": "論曰。三正行義至為義故。述曰。智是有為",
    "T44n1835_002:0017c15": "故名為行。異有漏善復立正名。以勝法為義",
    "T44n1835_002:0017c16": "名為勝義。即有財釋。言正行者。為簡前二。唯",
    "T44n1835_002:0017c17": "識但言行勝義無正字。若但言義勝義等。不",
    "T44n1835_002:0017c18": "除上義字等。解此三皆持業。皆除上字。解三",
    "T44n1835_002:0017c19": "釋如前。會蘊等名勝義。如唯識第一抄。",
    "T44n1835_002:0017c20": "論曰。此三勝義至圓成實立。述曰。釋頌第",
    "T44n1835_002:0017c21": "七句中依本一三字。",
    "T44n1835_002:0017c22": "論曰。此圓成實至有差別故。述曰。釋頌第",
    "T44n1835_002:0017c23": "八句中二圓實三字。",
    "T44n1835_002:0017c24": "論曰。無為總攝至亦名圓成實。述曰。釋頌",
    "T44n1835_002:0017c25": "第七句下二字第八句上二字。於有為中但",
    "T44n1835_002:0017c26": "言聖道。道為主故。無漏位中智勝餘故。如言",
    "T44n1835_002:0017c27": "唯識。",
    "T44n1835_002:0017c28": "論曰。極成實至實立耶。述曰。梵云悉陀。",
    "T44n1835_002:0017c29": "即是極成義舊曰悉檀。即此名是。然此二真",
    "T44n1835_002:0018a01": "實與後二障所行。如瑜伽三十八等真實義",
    "T44n1835_002:0018a02": "品。共一處明。今以極成等名別故。分二處釋",
    "T44n1835_002:0018a03": "也。為欲解第六真實。出體徵起。",
    "T44n1835_002:0018a04": "論頌曰。世極成依一理極成依三。述曰。二",
    "T44n1835_002:0018a05": "句各一如文易知。",
    "T44n1835_002:0018a06": "論曰。若事世間至極成真實。述曰。若事者指",
    "T44n1835_002:0018a07": "法也。世間者簡聖者也。解世間名。共所安立",
    "T44n1835_002:0018a08": "者。宗所施設也。解極成義。串習者。從無始來",
    "T44n1835_002:0018a09": "數數習也。隨入者。□之言解由串習故。隨彼",
    "T44n1835_002:0018a10": "彼事作彼解也。覺慧所取者。謂共所安立事",
    "T44n1835_002:0018a11": "也。一切世間同執此事者。解真實義。此中意",
    "T44n1835_002:0018a12": "說。謂如一地大。一切世間共所施設。名之為",
    "T44n1835_002:0018a13": "地。此地是無始來串習隨解覺慧所取故。一",
    "T44n1835_002:0018a14": "切世間同執此事。是地非火。乃至廣說餘一",
    "T44n1835_002:0018a15": "切法。今此且舉能造中地所造中色。等餘一",
    "T44n1835_002:0018a16": "切法。皆如理知。此解頌中第一句世極成三",
    "T44n1835_002:0018a17": "字。",
    "T44n1835_002:0018a18": "論曰。此根本於至所執而立。述曰。此偈頌",
    "T44n1835_002:0018a19": "中。第一句依一二字。然世間中亦有善心或",
    "T44n1835_002:0018a20": "無記心等。說地非火。非有執者。今此中真道",
    "T44n1835_002:0018a21": "理極成真實所攝。然此理論亦依他起攝。即",
    "T44n1835_002:0018a22": "通二性。此論據一所執分。瑜伽據依他一分",
    "T44n1835_002:0018a23": "故。成唯識會而取之。",
    "T44n1835_002:0018a24": "論曰。若有理義至極成真實。述曰。若有理",
    "T44n1835_002:0018a25": "義。即有道理之義。此解道理二字。諸外道等",
    "T44n1835_002:0018a26": "名聰叡者。諸內法等名賢善者。一切異生名",
    "T44n1835_002:0018a27": "尋思者。瑜伽真實義品。雖有多人此三攝盡。",
    "T44n1835_002:0018a28": "此等皆極成義。依於三量四種道理中證成",
    "T44n1835_002:0018a29": "道理。施設此理。建立此理。名為道理極成真",
    "T44n1835_002:0018b01": "實。依三量等解真實義。總解頌中第二句上",
    "T44n1835_002:0018b02": "三字。",
    "T44n1835_002:0018b03": "論曰。此依根本三真實立。述曰。此解頌中",
    "T44n1835_002:0018b04": "第二句下二字。若心所變唯依他起。若真如",
    "T44n1835_002:0018b05": "等即淨所行收。若執心緣即世間攝。瑜伽依",
    "T44n1835_002:0018b06": "此說唯依他。此中所成可通三性。故三性攝。",
    "T44n1835_002:0018b07": "由此唯識作此會言。理通執無執雜染清淨",
    "T44n1835_002:0018b08": "故。此二體性。如瑜伽等。不能繁引。",
    "T44n1835_002:0018b09": "論曰。淨所行至真實而立。述曰。將釋第七",
    "T44n1835_002:0018b10": "出體問起。煩惱障之淨智之所行皆依士釋。",
    "T44n1835_002:0018b11": "所行即真實是持業釋。所知障等准此應知。",
    "T44n1835_002:0018b12": "初即人觀。後為法觀。所行即二無我。",
    "T44n1835_002:0018b13": "論頌曰。淨所行有二依一圓成實。述曰。二",
    "T44n1835_002:0018b14": "無我理故。",
    "T44n1835_002:0018b15": "論曰。煩惱所知至淨智境故。述曰。此據無",
    "T44n1835_002:0018b16": "間初解脫道無分別智不緣餘性故。唯一圓",
    "T44n1835_002:0018b17": "成實。若後得智等。何妨亦緣許通三性。雖無",
    "T44n1835_002:0018b18": "許亦無文遮。此與瑜伽唯識等同。",
    "T44n1835_002:0018b19": "論曰。云何應知至三真實耶。述曰。將釋第",
    "T44n1835_002:0018b20": "八列名徵起。",
    "T44n1835_002:0018b21": "論頌曰。名遍計所執至圓成實所攝。述曰。",
    "T44n1835_002:0018b22": "上二句是二性。下二句是一性。",
    "T44n1835_002:0018b23": "論曰。相等五事至三種真實。述曰。非次第",
    "T44n1835_002:0018b24": "攝故言隨應。",
    "T44n1835_002:0018b25": "論曰。謂名攝在至真如正智。述曰。此中攝",
    "T44n1835_002:0018b26": "義及餘論四處各異。如成唯識第八大和",
    "T44n1835_002:0018b27": "會。",
    "T44n1835_002:0018b28": "論曰。差別真實至真實立耶。述曰。將釋第",
    "T44n1835_002:0018b29": "九列名徵文。舊名分破。此不應然。逕庭故。將",
    "T44n1835_002:0018c01": "此七名體性。亦會解深密瑜伽顯揚佛地論",
    "T44n1835_002:0018c02": "等。如唯識疏。",
    "T44n1835_002:0018c03": "論頌曰。流轉與安立至正行依後一。述曰。",
    "T44n1835_002:0018c04": "雖有七如。略為二例。三依二性。四依一性頌",
    "T44n1835_002:0018c05": "二三句如應知。",
    "T44n1835_002:0018c06": "論曰。流轉等七至三種真實。述曰。以非次",
    "T44n1835_002:0018c07": "第。亦言隨應。其義何者。",
    "T44n1835_002:0018c08": "論曰。謂彼流轉至圓成實立。述曰。此釋頌",
    "T44n1835_002:0018c09": "文為二例。三隨相相攝。流轉妄執緣起生死",
    "T44n1835_002:0018c10": "法故。餘二雜染故。餘四實義唯圓成實。舊論",
    "T44n1835_002:0018c11": "云說。聖智所顯故。梵本無此言。譯者添之。",
    "T44n1835_002:0018c12": "此等與唯識相違。彼論自會。",
    "T44n1835_002:0018c13": "論曰。善巧真實至說有十種。述曰。自下釋",
    "T44n1835_002:0018c14": "第十善巧真實。即牒品初頌中第七八句。十",
    "T44n1835_002:0018c15": "善巧真實皆為除我見。此立宗已方生下頌。",
    "T44n1835_002:0018c16": "論曰。云何於蘊等起十我見耶。述曰。將釋",
    "T44n1835_002:0018c17": "善巧。先明所治。於中初問後舉頌答。",
    "T44n1835_002:0018c18": "論頌曰。於蘊等我見至觀縛解者性。述曰。",
    "T44n1835_002:0018c19": "明善巧中總有九頌。合為三段。初一頌半明",
    "T44n1835_002:0018c20": "十善巧所治我見。次有半頌明善巧實依根",
    "T44n1835_002:0018c21": "本立。後有七頌明十善巧。此即初也言於蘊",
    "T44n1835_002:0018c22": "等我見。此總舉宗。執一因下方出十見。",
    "T44n1835_002:0018c23": "論曰。於蘊等十法起十種我見。述曰。此總",
    "T44n1835_002:0018c24": "標舉。言於蘊等。即緣於蘊等起我見也。說離",
    "T44n1835_002:0018c25": "蘊等計以自心相決定有。故言於蘊等也。或",
    "T44n1835_002:0018c26": "復此中唯即於蘊等計。無別離蘊計故言於",
    "T44n1835_002:0018c27": "蘊等。",
    "T44n1835_002:0018c28": "論曰。一執一性至十執縛解者性。述曰。即",
    "T44n1835_002:0018c29": "十善巧別所治也。謂執蘊體為我是一。今說",
    "T44n1835_002:0019a01": "有五。執界是我而能為因。今說是界。執處為",
    "T44n1835_002:0019a02": "我然是受者。今說於處。執緣起是我作者性。",
    "T44n1835_002:0019a03": "故今說是緣生。執蘊等義有自在力令法如",
    "T44n1835_002:0019a04": "是不如是等。今說於我無有自在即處非處。",
    "T44n1835_002:0019a05": "執根是我有增上用。今說是根。執即蘊等我",
    "T44n1835_002:0019a06": "是常根。說於世。執我是一為染及淨二別法",
    "T44n1835_002:0019a07": "依。今說四諦。執蘊等我體是觀者。三乘觀異",
    "T44n1835_002:0019a08": "今說三乘。執蘊等我有縛有解。今說有為無",
    "T44n1835_002:0019a09": "為。唯說有漏有縛非餘。此是所治。",
    "T44n1835_002:0019a10": "論曰。為除此見修十善巧。述曰。善巧是智。",
    "T44n1835_002:0019a11": "智能除見故次修也。",
    "T44n1835_002:0019a12": "論曰。云何十種至真實建立。述曰。自下第",
    "T44n1835_002:0019a13": "二段將明善巧真實依根本義。先問起也。真",
    "T44n1835_002:0019a14": "實者謂理也。善巧所緣之境。",
    "T44n1835_002:0019a15": "論曰。以蘊等十至自性中故。述曰。此總答",
    "T44n1835_002:0019a16": "前問。",
    "T44n1835_002:0019a17": "論曰。如何攝在三自性中。述曰。前答總故",
    "T44n1835_002:0019a18": "更審問之。",
    "T44n1835_002:0019a19": "論頌曰。此所執分別法性義在彼。述曰。自",
    "T44n1835_002:0019a20": "下審答。此者。此十真實也。在彼者。在彼根",
    "T44n1835_002:0019a21": "本真實也。在於中等。皆第七轉由。此十中所",
    "T44n1835_002:0019a22": "執等義故。所以在彼本實中。",
    "T44n1835_002:0019a23": "論曰。此蘊等十各有三義。述曰。總舉所明",
    "T44n1835_002:0019a24": "蘊等十法各有三義。",
    "T44n1835_002:0019a25": "論曰。且色蘊中至圓成實性。述曰。簡餘九",
    "T44n1835_002:0019a26": "法。偈明於色。故說且言。然色者是色蘊一蘊",
    "T44n1835_002:0019a27": "中總。然通三別性。故言色之遍計所執性。依",
    "T44n1835_002:0019a28": "依士釋訓色。通此性此色體無。是依他色蘊",
    "T44n1835_002:0019a29": "之所執性。故假說為色蘊是所執性攝。以所",
    "T44n1835_002:0019b01": "執色無體非蘊故。又色蘊是依他性之別法。",
    "T44n1835_002:0019b02": "依他性是總寬故。別色之依他起性。依依士",
    "T44n1835_002:0019b03": "釋名依他色。此中唯有亂識分別。以為色故。",
    "T44n1835_002:0019b04": "非是執為。此實色蘊名依他性。此依他色之",
    "T44n1835_002:0019b05": "理假名色蘊。是圓成實攝。亦依依士釋。",
    "T44n1835_002:0019b06": "論曰。如色蘊中至隨應當知。述曰。蘊有五",
    "T44n1835_002:0019b07": "種。於色作法例餘四蘊及界等九各有三義。",
    "T44n1835_002:0019b08": "隨其界等所應道理各有三也。",
    "T44n1835_002:0019b09": "論曰。如是蘊等至真實而立。述曰。上來出",
    "T44n1835_002:0019b10": "理。下入性收。隨應假實。如蘊中說。",
    "T44n1835_002:0019b11": "論曰。如是雖說至修蘊等善巧。述曰。此牒",
    "T44n1835_002:0019b12": "前文所明之義。顯由未盡故說雖言。",
    "T44n1835_002:0019b13": "論曰。而未說此蘊等別義。述曰。此正問也。",
    "T44n1835_002:0019b14": "即問其事善巧所依。依蘊等法修善巧故。",
    "T44n1835_002:0019b15": "論曰。且初蘊義云何應知。述曰。先問蘊也。",
    "T44n1835_002:0019b16": "論頌曰。非一及總略分段義名蘊。述曰。明",
    "T44n1835_002:0019b17": "善巧中。自下第三明十法也。於中有二。初別",
    "T44n1835_002:0019b18": "明十法。後結修善巧。初中合有七頌。初半明",
    "T44n1835_002:0019b19": "蘊。次半明界。次半明處。次半明緣起。次一頌",
    "T44n1835_002:0019b20": "明處非處。次半明根。次半明世。次一頌明四",
    "T44n1835_002:0019b21": "諦。次一頌明三乘。次一頌明有無為。此即初",
    "T44n1835_002:0019b22": "也。上八字述三義。下二字結所明名。即一義",
    "T44n1835_002:0019b23": "字貫通三處。",
    "T44n1835_002:0019b24": "論曰。應知蘊等略有三義。述曰。此總標數。",
    "T44n1835_002:0019b25": "論曰。一非一義至若遠若近。述曰。有十一",
    "T44n1835_002:0019b26": "故言非一也。對法第二俱舍第一等皆有此",
    "T44n1835_002:0019b27": "文。不知何經。或說多界經。",
    "T44n1835_002:0019b28": "論曰。二總略義至略為一聚。述曰。總略十",
    "T44n1835_002:0019b29": "一色名一色蘊。故名總略也。",
    "T44n1835_002:0019c01": "論曰。三分段義至說名色蘊等。述曰。可分",
    "T44n1835_002:0019c02": "段為色蘊受蘊等。",
    "T44n1835_002:0019c03": "論曰。各別安立色等相故。述曰。釋分段義。",
    "T44n1835_002:0019c04": "各別安立色受想等相故。問曰處亦應名蘊。",
    "T44n1835_002:0019c05": "各別安立名眼處等故。答此不然。一切十一",
    "T44n1835_002:0019c06": "變礙色名為色蘊。非一切變礙極微色皆名",
    "T44n1835_002:0019c07": "眼處故。此經言。諸所有色若過去乃至若近。",
    "T44n1835_002:0019c08": "如是一切略為一聚。說名色蘊等一經。今論",
    "T44n1835_002:0019c09": "主以為三義然餘論但為二義。無別分出此",
    "T44n1835_002:0019c10": "第三義。",
    "T44n1835_002:0019c11": "論曰。由斯聚義至聚義名蘊。述曰。此三義",
    "T44n1835_002:0019c12": "故聚義名蘊。此結義成。復引世喻。如場麥蘊",
    "T44n1835_002:0019c13": "等。",
    "T44n1835_002:0019c14": "論曰。已說蘊義界義云何。述曰。此結前生",
    "T44n1835_002:0019c15": "後。",
    "T44n1835_002:0019c16": "論頌曰。能所取彼又種子義名界。述曰。上",
    "T44n1835_002:0019c17": "句出三體。下句釋界義即種子義通三取也。",
    "T44n1835_002:0019c18": "論曰。能取種子義至六識界。述曰。六識名",
    "T44n1835_002:0019c19": "彼取者。彼或彼所取色。彼所取色等之了別",
    "T44n1835_002:0019c20": "能取故。彼或彼能取。彼能取之能依了別境",
    "T44n1835_002:0019c21": "故。彼或彼根境。彼能取根之能依。彼所取",
    "T44n1835_002:0019c22": "境之能取。彼二之了別取故。彼或屬根等。",
    "T44n1835_002:0019c23": "取屬於識。是依士釋。若依彼體即取謂六識。",
    "T44n1835_002:0019c24": "是不如根等所依不名能取。不同境等唯所",
    "T44n1835_002:0019c25": "取不名所取。故名彼取。彼取彼了別能取也。",
    "T44n1835_002:0019c26": "即持業釋。此名種子者。種子是界義。現行亦",
    "T44n1835_002:0019c27": "名種子。",
    "T44n1835_002:0019c28": "論曰。已說界義至用門義名處。述曰。結問",
    "T44n1835_002:0019c29": "准前。",
    "T44n1835_002:0020a01": "論曰。此中能受至是外六處。述曰。受用者",
    "T44n1835_002:0020a02": "謂六識。能受者謂六根。六根為六識受用之",
    "T44n1835_002:0020a03": "門故。言能受用門義。境准可知。門者所由之",
    "T44n1835_002:0020a04": "住根境。為識生所由之境故名為門。或從喻",
    "T44n1835_002:0020a05": "為名。",
    "T44n1835_002:0020a06": "論曰。已說處義至果用無增減。述曰。緣起",
    "T44n1835_002:0020a07": "義者。舉此所明。於因果用。顯所於三法。無",
    "T44n1835_002:0020a08": "增減者。明三法皆然。",
    "T44n1835_002:0020a09": "論曰。於因果用至是緣起義。述曰。總舉大",
    "T44n1835_002:0020a10": "綱所明之意。",
    "T44n1835_002:0020a11": "論曰。此中增益因者至執彼無因。述曰。執",
    "T44n1835_002:0020a12": "大自在自然本際宿作我等為因故。於行之",
    "T44n1835_002:0020a13": "因無明上增益故。名增益因。乃至老死可知。",
    "T44n1835_002:0020a14": "若執行等無因而生。撥無無明等。名損減因。",
    "T44n1835_002:0020a15": "即對法第四瑜伽第十等。有為遮計立緣生",
    "T44n1835_002:0020a16": "等。正與此同。",
    "T44n1835_002:0020a17": "論曰。增益果者至行等果。述曰。行是無明",
    "T44n1835_002:0020a18": "果。行中實無我。今執行中有我為無明果。故",
    "T44n1835_002:0020a19": "名增益果。損減可知。乃至老死亦爾。",
    "T44n1835_002:0020a20": "論曰。增益用者至全無功能。述曰。無明之",
    "T44n1835_002:0020a21": "體與無明用不異不一。用之於體無別實法。",
    "T44n1835_002:0020a22": "今執此用離體實有與體定異。故增益用。然",
    "T44n1835_002:0020a23": "無明體有少功能生於行。言全無能。是撥無",
    "T44n1835_002:0020a24": "用。名損減也。即緣起自作他作四句中配",
    "T44n1835_002:0020a25": "釋。",
    "T44n1835_002:0020a26": "論曰。若無如是至緣起善巧。述曰。既離二",
    "T44n1835_002:0020a27": "執善巧得生。",
    "T44n1835_002:0020a28": "論曰。已說緣起義至是處非處義。述曰。頌",
    "T44n1835_002:0020a29": "中上三句列七種。第四結所明義。",
    "T44n1835_002:0020b01": "論曰。處非處義至應知其相。述曰。總述所明",
    "T44n1835_002:0020b02": "於七種處我無自在。",
    "T44n1835_002:0020b03": "論曰。一於非處愛至俱時出現。述曰。此四",
    "T44n1835_002:0020b04": "不自在文皆易知。不繁重釋。何故無二佛輪",
    "T44n1835_002:0020b05": "王。一無用故。二由輪王等作業時無相競",
    "T44n1835_002:0020b06": "業。設有同時發願修行。即他界地願於此生",
    "T44n1835_002:0020b07": "亦不可得。理定無故。佛生雖可同。恐世厭故。",
    "T44n1835_002:0020b08": "亦不俱生。設有眾生二佛所化一時熟者。但",
    "T44n1835_002:0020b09": "可密化。不作佛化。亦定無有宜二佛出化有",
    "T44n1835_002:0020b10": "情。",
    "T44n1835_002:0020b11": "論曰。五於勝主至轉輪王等。述曰。此言等",
    "T44n1835_002:0020b12": "者。等取帝釋及梵王等。雖於色界無有女人。",
    "T44n1835_002:0020b13": "為顯勝生生。且說梵王等。",
    "T44n1835_002:0020b14": "論曰。六於證得至正等菩提。述曰。女人志",
    "T44n1835_002:0020b15": "弱根性非勝。依處下劣不得佛等。",
    "T44n1835_002:0020b16": "論曰。七於現行至容可現行。述曰。諸見諦",
    "T44n1835_002:0020b17": "者性戒成故。小乘貪等修斷聖不行。大乘見",
    "T44n1835_002:0020b18": "斷聖無有。以許色法亦見斷故。然於頌中。第",
    "T44n1835_002:0020b19": "四結句云處非處。今解。七種俱言非處。以非",
    "T44n1835_002:0020b20": "處義。雖破我有自在。故終不明處。",
    "T44n1835_002:0020b21": "論曰。多界經中至是處非處。述曰。此經明",
    "T44n1835_002:0020b22": "六十二界等名多界。如瑜伽第九十六卷說。",
    "T44n1835_002:0020b23": "論曰。已說處非處義至用二淨增上。述曰。",
    "T44n1835_002:0020b24": "問起頌答。根者是所明。增上者釋根義。餘列",
    "T44n1835_002:0020b25": "所於果法六種事也。",
    "T44n1835_002:0020b26": "論曰。二十二根至增上義立。述曰。總舉明。",
    "T44n1835_002:0020b27": "論曰。謂取境至未知等根有增上義。述曰。",
    "T44n1835_002:0020b28": "此文易了。如瑜伽第五十七唯識第七卷說。",
    "T44n1835_002:0020b29": "論曰。已說根義至是世義應知。述曰。頌中",
    "T44n1835_002:0020c01": "初句出體。後句釋世義。於上句中。謂因果已",
    "T44n1835_002:0020c02": "用因果未用因已用果未用三世。應知。",
    "T44n1835_002:0020c03": "論曰。應知因果至三世義別。述曰。此總舉",
    "T44n1835_002:0020c04": "所明。於頌上句。隨應可解。",
    "T44n1835_002:0020c05": "論曰。謂於因果至是現在義。述曰。對法中",
    "T44n1835_002:0020c06": "說過去有八義。未來有七義。現在有五義。今",
    "T44n1835_002:0020c07": "此各唯據一義非盡理說。且如對法。說過去",
    "T44n1835_002:0020c08": "中。有因已滅果猶有故。即非因果已用義。今",
    "T44n1835_002:0020c09": "但約全世一期作法。同瑜伽五十六。非約剎",
    "T44n1835_002:0020c10": "那少分世說同對法等。可如彼論及唯識第",
    "T44n1835_002:0020c11": "三卷說。",
    "T44n1835_002:0020c12": "論曰。已說世義至是諦義應知。述曰。三句",
    "T44n1835_002:0020c13": "頌解四諦。第四句結。餘文可解。",
    "T44n1835_002:0020c14": "論曰。應知諦者至謂順受法。述曰。受根受",
    "T44n1835_002:0020c15": "境受相應法能順生受。皆苦諦攝。由此即簡",
    "T44n1835_002:0020c16": "無為無漏緣。雖受生。以不順故非苦諦攝。以",
    "T44n1835_002:0020c17": "受生是異熟生故。此中偏說。又如瑜伽五十",
    "T44n1835_002:0020c18": "五。苦諦寬集諦狹。",
    "T44n1835_002:0020c19": "論曰。二集聖諦至所因諸行。述曰。若所因",
    "T44n1835_002:0020c20": "即異熟法前為後因。皆是集諦。體性寬狹與",
    "T44n1835_002:0020c21": "苦無殊。同小乘說。今此文雖總同。五十五說",
    "T44n1835_002:0020c22": "為勝。",
    "T44n1835_002:0020c23": "論曰。三滅聖諦至能對治道。述曰。諸論但",
    "T44n1835_002:0020c24": "說苦滅為滅諦。今亦取集滅。據實說故。諸處",
    "T44n1835_002:0020c25": "約體。唯說於苦有漏皆盡。今說二滅顯二諦",
    "T44n1835_002:0020c26": "殊。亦不相違。釋諦義等。如對法第六七及瑜",
    "T44n1835_002:0020c27": "伽第五十五等說。",
    "T44n1835_002:0020c28": "論曰。已說諦義至是乘義應知。述曰。第九",
    "T44n1835_002:0020c29": "解乘。上三句出體。第四句結。謂第一句中由",
    "T44n1835_002:0021a01": "字通三乘。功德過失四字通二乘。第二句中",
    "T44n1835_002:0021a02": "智字通三乘。無分別字唯大乘。第三句中出",
    "T44n1835_002:0021a03": "離字通三乘。依他唯聲聞。自通獨覺及大乘",
    "T44n1835_002:0021a04": "二。謂依他故。觀涅槃功德生死過失而起。觀",
    "T44n1835_002:0021a05": "此德失之智得出離者。是聲聞乘。若不依他",
    "T44n1835_002:0021a06": "自唯依於自觀涅槃法生死過失而起。觀此",
    "T44n1835_002:0021a07": "德失之智得出離者。名獨覺乘。若不依他唯",
    "T44n1835_002:0021a08": "依於自起無分別智觀法真如。利益一切而",
    "T44n1835_002:0021a09": "出離者。名大乘。然此大乘雖觀德失。顯求一",
    "T44n1835_002:0021a10": "切智度一切有情不為觀德失。故略不說。雖",
    "T44n1835_002:0021a11": "於因時獨覺菩薩亦依於他。以其根性及得",
    "T44n1835_002:0021a12": "果生唯樂依自故。略不說。此中智望於自乘",
    "T44n1835_002:0021a13": "果。皆是正因。所觀他等皆是疎緣。唯依此二",
    "T44n1835_002:0021a14": "說三乘別。非一切行皆同行也。",
    "T44n1835_002:0021a15": "論曰。應知乘者至顯示其義。述曰。頌中言",
    "T44n1835_002:0021a16": "總而義有別故。此長行說如應義。",
    "T44n1835_002:0021a17": "論曰。若從他聞至名無上乘。述曰。三乘差",
    "T44n1835_002:0021a18": "別如文易了。配頌如前。",
    "T44n1835_002:0021a19": "論曰。已說乘義至若彼所觀義。述曰。初句",
    "T44n1835_002:0021a20": "總。下三出體。於中五若。上三若是有為。下二",
    "T44n1835_002:0021a21": "若是無為。",
    "T44n1835_002:0021a22": "論曰。應知此中假謂名等。述曰。不相應中",
    "T44n1835_002:0021a23": "名最為勝。能攝諸法。舉此等餘一切假法。然",
    "T44n1835_002:0021a24": "瓶等法非別蘊法。雖假不說。舊論云。有言說",
    "T44n1835_002:0021a25": "名句味等者。不然。非一切不相應皆有言說",
    "T44n1835_002:0021a26": "故。",
    "T44n1835_002:0021a27": "論曰。因謂種子所攝藏識。述曰。若現若種。",
    "T44n1835_002:0021a28": "皆名為因故。",
    "T44n1835_002:0021a29": "論曰。相謂器身并受用具。述曰。體相易知",
    "T44n1835_002:0021b01": "故名為相。器者山河等。身者五根四塵聚所",
    "T44n1835_002:0021b02": "成身。受用具者即五欲資具。此不簡別何識",
    "T44n1835_002:0021b03": "所變。但此種類即此中收。",
    "T44n1835_002:0021b04": "論曰。及轉識攝意取思惟。述曰。相猶未盡",
    "T44n1835_002:0021b05": "論說及言。此是因餘故言轉識攝。一意舊",
    "T44n1835_002:0021b06": "言心。二取三思惟。舊言分別。此非也。",
    "T44n1835_002:0021b07": "論曰。意謂恒時至一切境故。述曰。七五六",
    "T44n1835_002:0021b08": "識如次應知。舊論云。第六識名分別。以具三",
    "T44n1835_002:0021b09": "分別故。今勘梵本。無此言也。但言思惟。尋度",
    "T44n1835_002:0021b10": "思惟語言行故。此中不言心所法者。以但舉",
    "T44n1835_002:0021b11": "王即兼臣故。或復第八唯舉其境不說其見。",
    "T44n1835_002:0021b12": "相易知見難知。七五六識不舉其境。識易知",
    "T44n1835_002:0021b13": "故。上來論無婁有。此說無心所者。心之品",
    "T44n1835_002:0021b14": "故。",
    "T44n1835_002:0021b15": "論曰。如是若假至總名有為。述曰。此結上",
    "T44n1835_002:0021b16": "明有為諸法。此言相應法。即攝心等。以七識",
    "T44n1835_002:0021b17": "等體相易知。雖總名相。與器等法行相異故。",
    "T44n1835_002:0021b18": "於此結中別言及相應法。",
    "T44n1835_002:0021b19": "論曰。若寂靜者至所緣境故。述曰。擇滅無為",
    "T44n1835_002:0021b20": "寂靜息諠雜故。真如不爾。故別處說。餘義可",
    "T44n1835_002:0021b21": "知。",
    "T44n1835_002:0021b22": "論曰。如是所說至總名無為。述曰。總結上",
    "T44n1835_002:0021b23": "也。然舊論文無所觀義。又說能寂名寂靜境。",
    "T44n1835_002:0021b24": "此說非也。然能證道以為主故。總攝一切無",
    "T44n1835_002:0021b25": "漏有為。此言無為者。非業煩惱之所為故。然",
    "T44n1835_002:0021b26": "此可說通有無為。如對法第二卷。",
    "T44n1835_002:0021b27": "論曰。應知此中至名蘊等善巧。述曰。上來",
    "T44n1835_002:0021b28": "已說蘊等十境。自下第二緣此智名為善巧。",
    "T44n1835_002:0021b29": "論曰。真實總義至所顯真實。述曰。自下大",
    "T44n1835_002:0021c01": "文第三攝上所明。總結合解體無增減說十",
    "T44n1835_002:0021c02": "所由。",
    "T44n1835_002:0021c03": "論曰。能顯真實至所顯示故。述曰。總能顯。",
    "T44n1835_002:0021c04": "別從總顯。故成二也。",
    "T44n1835_002:0021c05": "論曰。所顯九者一離增上慢所顯真實。述曰。",
    "T44n1835_002:0021c06": "舊論所顯後十。慢謂獨覺乘出離故。今說即",
    "T44n1835_002:0021c07": "同聲聞。分別生故。即相真實。知所執無依他",
    "T44n1835_002:0021c08": "妄有。離增上慢。",
    "T44n1835_002:0021c09": "論曰。二對治顛倒所顯真實。述曰。三無常",
    "T44n1835_002:0021c10": "等無倒真實治四倒故。",
    "T44n1835_002:0021c11": "論曰。三聲聞乘至細能解脫故。述曰。因果",
    "T44n1835_002:0021c12": "四諦真實。是聲聞出離麁細二諦真實。大乘",
    "T44n1835_002:0021c13": "出離由俗麁故。能成熟有情行利他行。由勝",
    "T44n1835_002:0021c14": "義細故。能自解脫行自利行。非聲聞乘有如",
    "T44n1835_002:0021c15": "是事。故各別也。舊論云。麁熟有情及法。細解",
    "T44n1835_002:0021c16": "脫眾生及法。皆非。",
    "T44n1835_002:0021c17": "論曰。五能伏他論至顯了大乘所顯真實。述",
    "T44n1835_002:0021c18": "曰。極成實中證成道理依喻道理成所說義。",
    "T44n1835_002:0021c19": "能降伏他。二淨所行名顯大乘。二障雙斷成",
    "T44n1835_002:0021c20": "大乘故。",
    "T44n1835_002:0021c21": "論曰。入一切所知所顯真實。述曰。即攝真",
    "T44n1835_002:0021c22": "實。一切所知不過五事。以三攝五令解於五。",
    "T44n1835_002:0021c23": "故立入名。",
    "T44n1835_002:0021c24": "論曰。八顯不虛妄真如所顯真實。述曰。即",
    "T44n1835_002:0021c25": "差別實七種真如。",
    "T44n1835_002:0021c26": "論曰。九入我執事一切祕密所顯真實。述曰。",
    "T44n1835_002:0021c27": "即十善巧實蘊等我見名我執。我執即事名",
    "T44n1835_002:0021c28": "我執事。一切祕密即四祕密。即對治等為解",
    "T44n1835_002:0021c29": "除我執入一切祕密。說十善巧治我見。故名",
    "T44n1835_002:0022a01": "對治祕密。令入正法名令入祕密。如是隨義。",
    "T44n1835_002:0022a02": "如攝大乘對法等說。或我執者。謂十我見事",
    "T44n1835_002:0022a03": "者。即見所依事。謂蘊等十法為入解此我執",
    "T44n1835_002:0022a04": "所依之事及一切祕密故。十善巧真實也。舊",
    "T44n1835_002:0022a05": "論所顯後十。准義。知非以有能顯別為一故",
    "T44n1835_002:0022a06": "唯十真實。故知非也。",
    "T44n1835_002:0022a07": "4 對治品辯修對治品",
    "T44n1835_002:0022a08": "染善相翻。稱之為對。善巧除染立以治名。此",
    "T44n1835_002:0022a09": "非自生。要習方起。是故名修對治品也。",
    "T44n1835_002:0022a10": "論曰。已辯真實至菩提分法。述曰。此品有",
    "T44n1835_002:0022a11": "三。初結前生後標品所明。次此中下正明覺",
    "T44n1835_002:0022a12": "分。三修對治總義下結前修義。此即初也。對",
    "T44n1835_002:0022a13": "治者何。即修一切菩提分法出對治體。然對",
    "T44n1835_002:0022a14": "治更有眾多。此廣攝餘故但此。",
    "T44n1835_002:0022a15": "論曰。此中先應說修念住。述曰。此下第二",
    "T44n1835_002:0022a16": "正明覺分。於此品中有十四頌。合分為二。",
    "T44n1835_002:0022a17": "初十二頌別明道品。第十三十四頌明修覺",
    "T44n1835_002:0022a18": "分差別之相。十二頌中合分為六。初一頌明",
    "T44n1835_002:0022a19": "修念住。次一頌明修正斷。次四頌明修神足。",
    "T44n1835_002:0022a20": "次有二頌明修根力。以總解根力已。別有半",
    "T44n1835_002:0022a21": "頌。總明根力位。故不分根力以成二門。次有",
    "T44n1835_002:0022a22": "二頌明修覺支。次有二頌明修道支。然則七",
    "T44n1835_002:0022a23": "位覺分雖復不同。創修治道先修念住。對法",
    "T44n1835_002:0022a24": "第十卷說。是故最初為正觀察真實事相。建",
    "T44n1835_002:0022a25": "立念住。如彼廣說。故先說此。於中有二。初總",
    "T44n1835_002:0022a26": "簡持生下所明。後頌曰下依舉正釋。此即初",
    "T44n1835_002:0022a27": "也。",
    "T44n1835_002:0022a28": "論頌曰。以麁重愛因至修念住應知。述曰。",
    "T44n1835_002:0022a29": "上二句頌明念住所治。下二句頌明修念住",
    "T44n1835_002:0022b01": "意。",
    "T44n1835_002:0022b02": "論曰。麁重由身至入苦聖諦。述曰。有漏麁",
    "T44n1835_002:0022b03": "重由身顯之。以觀於身知麁重故。身知麁重",
    "T44n1835_002:0022b04": "故。身為苦果故。觀入苦諦。對法第十說。所有",
    "T44n1835_002:0022b05": "色身皆行苦相麁重所顯。故觀於身正斷麁",
    "T44n1835_002:0022b06": "重。",
    "T44n1835_002:0022b07": "論曰。身以有麁重諸行為相故。述曰。釋麁",
    "T44n1835_002:0022b08": "重由身故。",
    "T44n1835_002:0022b09": "論曰。以諸麁至有漏皆苦。述曰。麁重者。不",
    "T44n1835_002:0022b10": "調柔異名。有漏色身以有此麁重諸行而為",
    "T44n1835_002:0022b11": "體相。即是行苦故觀為苦。對法云。是故修觀",
    "T44n1835_002:0022b12": "行時治此。輕安於身生故。然麁重有唯染。",
    "T44n1835_002:0022b13": "有通異熟。有通無漏。如瑜伽第二唯識抄",
    "T44n1835_002:0022b14": "會。",
    "T44n1835_002:0022b15": "論曰。諸有漏受至入集聖諦。述曰。對法同",
    "T44n1835_002:0022b16": "此。文易可知。然前解諦中。受是苦諦。何故今",
    "T44n1835_002:0022b17": "觀入於集諦。所望別故。若望熟因即是苦諦。",
    "T44n1835_002:0022b18": "若生愛義觀入集諦。集之因故。愛是受果。觀",
    "T44n1835_002:0022b19": "應入苦。如此徵難如理應思。",
    "T44n1835_002:0022b20": "論曰。心是我執至入滅聖諦。述曰。心是我",
    "T44n1835_002:0022b21": "執所依所緣之自體事。觀知此心我見便斷。",
    "T44n1835_002:0022b22": "故入滅諦。",
    "T44n1835_002:0022b23": "論曰。怖我斷滅由斯離故。述曰。未證滅諦。",
    "T44n1835_002:0022b24": "我見恒生。修道求滅。常恐我斷。今觀於心是",
    "T44n1835_002:0022b25": "我執事。我見既斷。怖畏亦無。由斯入滅離",
    "T44n1835_002:0022b26": "我怖也。故對法說。觀離我識。當無所有懼我",
    "T44n1835_002:0022b27": "斷門。生涅槃怖。永遠離故。文雖返解。意與",
    "T44n1835_002:0022b28": "此同。",
    "T44n1835_002:0022b29": "論曰。觀察法故至入道聖諦。述曰。於染淨",
    "T44n1835_002:0022c01": "法所有愚癡觀法能離故觀入道。然對法說。",
    "T44n1835_002:0022c02": "為斷所治法。為修能治法故。觀法時能入道",
    "T44n1835_002:0022c03": "諦。",
    "T44n1835_002:0022c04": "論曰。是故而入至四念住觀。述曰。此結前",
    "T44n1835_002:0022c05": "明義釋頌下二句。此中但約入諦觀說。對法",
    "T44n1835_002:0022c06": "又有斷除四倒得四離繫合三義說。",
    "T44n1835_002:0022c07": "論曰。已說修念住至勤修四正斷。述曰。頌",
    "T44n1835_002:0022c08": "中上半結前念住。下之二句明修正斷及修",
    "T44n1835_002:0022c09": "之意。",
    "T44n1835_002:0022c10": "論曰。前修念住至品類差別。述曰。釋頌上",
    "T44n1835_002:0022c11": "半。四諦理即能治。四種境即所治。",
    "T44n1835_002:0022c12": "論曰。今為遠離至精勤修習。述曰。此中六",
    "T44n1835_002:0022c13": "句。此為初二句釋頌第三句中為遠離三字。",
    "T44n1835_002:0022c14": "次二句釋頌為修集三字。然一為字貫雜。次",
    "T44n1835_002:0022c15": "二修句釋第四句頌。",
    "T44n1835_002:0022c16": "論曰。如說已生乃至廣說。述曰。此指經說",
    "T44n1835_002:0022c17": "顯四正斷。如契經說。已生惡不善法為令斷",
    "T44n1835_002:0022c18": "故。此舉一正斷。乃至廣說者。謂生欲策勵發",
    "T44n1835_002:0022c19": "起正勤。策心持心。乃至餘三正斷作此說。如",
    "T44n1835_002:0022c20": "顯揚第二對法等說。然菩薩藏經亦有此說。",
    "T44n1835_002:0022c21": "法蘊足說與此不同。不可為證。",
    "T44n1835_002:0022c22": "論曰。已說修正斷至勤修八斷行。述曰。明",
    "T44n1835_002:0022c23": "四神足合有四頌。第一頌出此體用。第二",
    "T44n1835_002:0022c24": "頌明用所治。第三四頌明用能治。此即初也。於",
    "T44n1835_002:0022c25": "此頌中。上二句說修神足自性及修之意。下",
    "T44n1835_002:0022c26": "二句明神足用。",
    "T44n1835_002:0022c27": "論曰。依前所修至有所堪能。述曰。依前正",
    "T44n1835_002:0022c28": "斷中遠離二惡修集二善精進故者。解頌中",
    "T44n1835_002:0022c29": "依字。心便安住解住字。有所堪能者心之用",
    "T44n1835_002:0023a01": "也。初解堪能字。論下自明。此即解頌第一句",
    "T44n1835_002:0023a02": "也。",
    "T44n1835_002:0023a03": "論曰。為勝事成至勝事因故。述曰。釋第二",
    "T44n1835_002:0023a04": "句頌。為勝神通等事成故修此神足。勝事即",
    "T44n1835_002:0023a05": "一切事以是勝事所依因故。勝事解神。勝",
    "T44n1835_002:0023a06": "因解足。前加行時所求勝事。勝事之因即此",
    "T44n1835_002:0023a07": "神足。",
    "T44n1835_002:0023a08": "論曰。住謂心住至說四神足。述曰。此廣住",
    "T44n1835_002:0023a09": "體。即是於定既能離惡集諸善已。次說神足",
    "T44n1835_002:0023a10": "而安住心。",
    "T44n1835_002:0023a11": "論曰。此堪能性至修八斷行。述曰。此廣堪",
    "T44n1835_002:0023a12": "能性體。",
    "T44n1835_002:0023a13": "論曰。何者名為至是五失應知。述曰。上三",
    "T44n1835_002:0023a14": "句出五失體。第四句結失勸知。然第一句長",
    "T44n1835_002:0023a15": "行不釋。懈怠可知。妄聖言者。舊論言妄尊教。",
    "T44n1835_002:0023a16": "即和上闍梨教誡教授。然今聖言者。如聖言",
    "T44n1835_002:0023a17": "量。稱理可信故名聖言。縱非尊師。言可信用。",
    "T44n1835_002:0023a18": "即名聖言。餘長行自釋。",
    "T44n1835_002:0023a19": "論曰。應知此中至合為一失。述曰。能治一",
    "T44n1835_002:0023a20": "故所以合之。",
    "T44n1835_002:0023a21": "論曰。若為除滅至俱為過失。述曰。此釋頌",
    "T44n1835_002:0023a22": "第三句。為除惛掉。須作加行勤求斷之。不作",
    "T44n1835_002:0023a23": "加行故成過失。既已斷竟。應任其心平等流",
    "T44n1835_002:0023a24": "注住無功用。復作加行諠動其心。故不作作",
    "T44n1835_002:0023a25": "二俱有失。",
    "T44n1835_002:0023a26": "論曰。為除此五至彼行相耶。述曰。問生能",
    "T44n1835_002:0023a27": "治。",
    "T44n1835_002:0023a28": "論頌曰。為斷除懈怠至伏行滅等流。述曰。",
    "T44n1835_002:0023a29": "第一頌舉一失四能治。第二頌舉四失四能",
    "T44n1835_002:0023b01": "治。第一頌中第一句述所治。第二句出能治。",
    "T44n1835_002:0023b02": "第三四句各出二種能治之義。合治一失之",
    "T44n1835_002:0023b03": "所由也。所依一。能依二。所因三。能果四。第",
    "T44n1835_002:0023b04": "二頌中第一句所治。第二句述能治。第三四",
    "T44n1835_002:0023b05": "句各出二種能治之義。別治所由。記言一。覺",
    "T44n1835_002:0023b06": "沈掉二。伏行三。滅等流四。長行自知。",
    "T44n1835_002:0023b07": "論曰。為滅懈怠至即所依等。述曰。正解初",
    "T44n1835_002:0023b08": "頌上二句文。兼以下半頌四能治。",
    "T44n1835_002:0023b09": "論曰。所依謂欲至依欲起故。述曰。解初頌",
    "T44n1835_002:0023b10": "第三句。對法論說。欲為勤依由欲求故。為得",
    "T44n1835_002:0023b11": "此義發勤精進。",
    "T44n1835_002:0023b12": "論曰。所因謂信至便希望故。述曰。以信三",
    "T44n1835_002:0023b13": "寶即起希望。故信是欲生起近因。對法論說。",
    "T44n1835_002:0023b14": "如是欲求不離信受有體等故。",
    "T44n1835_002:0023b15": "論曰。能果謂安至得勝定故。述曰。由勤得",
    "T44n1835_002:0023b16": "定。定起安立。能依精進所生果故名為能果。",
    "T44n1835_002:0023b17": "非能即果。以上合釋第一頌第四句。對法論",
    "T44n1835_002:0023b18": "別開安。為攝受益身心故。約安功能以辯能",
    "T44n1835_002:0023b19": "治。",
    "T44n1835_002:0023b20": "論曰。為欲對治至即記言等。述曰。此中初",
    "T44n1835_002:0023b21": "二句解第二頌第一句。餘解第二句正解。復",
    "T44n1835_002:0023b22": "上來兼屬下半。即記言等。",
    "T44n1835_002:0023b23": "論曰。記言謂念至二過失故。述曰。解第二",
    "T44n1835_002:0023b24": "頌第三句二能治用。隨起沈掉。即能隨覺。故",
    "T44n1835_002:0023b25": "言隨覺。",
    "T44n1835_002:0023b26": "論曰。伏行謂思至發起加行。述曰。沈掉失",
    "T44n1835_002:0023b27": "已等。是結前。為欲伏除發起加行。正解伏",
    "T44n1835_002:0023b28": "行。此加行道未能正斷。故言伏除。",
    "T44n1835_002:0023b29": "論曰。滅等流者至平等而流。述曰。既斷滅",
    "T44n1835_002:0023c01": "已等結上伏行。正解滅字。心便住捨平等而",
    "T44n1835_002:0023c02": "流正解等流。對法第一解捨中說。最初心平",
    "T44n1835_002:0023c03": "等。次心正直。次心無功。此當彼第三任運。而",
    "T44n1835_002:0023c04": "平等流。初後相似故名平等。念念隨緣故稱",
    "T44n1835_002:0023c05": "流也。故除滅已作加行失。亦總解頌第四句",
    "T44n1835_002:0023c06": "二能治也。此中言滅。若伏若斷皆言斷滅。非",
    "T44n1835_002:0023c07": "此位中已能斷障。然對法束為四。與此不同。",
    "T44n1835_002:0023c08": "據義別故。",
    "T44n1835_002:0023c09": "論曰。已說修神足至云何安立。述曰。此下",
    "T44n1835_002:0023c10": "第四明修根力。於中有二頌。第一頌明修五",
    "T44n1835_002:0023c11": "根。次半修。次半總明根力位。次將解於根故",
    "T44n1835_002:0023c12": "為結問。",
    "T44n1835_002:0023c13": "論頌曰。已種順脫分至不散亂思擇。述曰。第",
    "T44n1835_002:0023c14": "一句結上神足。下三句正明修根。第二句增",
    "T44n1835_002:0023c15": "上釋根義。通五根皆言增上。",
    "T44n1835_002:0023c16": "論曰。由四神足至善根滿已。述曰。釋初句",
    "T44n1835_002:0023c17": "頌。由者第三囀聲。謂由神足能滅五失。修八",
    "T44n1835_002:0023c18": "斷行心有堪能。此位即是順解脫分善根滿",
    "T44n1835_002:0023c19": "心而修習之故言滿已。問此四神足既言解",
    "T44n1835_002:0023c20": "脫分滿心。修習念住正斷。於四十心何位修",
    "T44n1835_002:0023c21": "習。答此總在彼滿心修習。然有前後。又解。雖",
    "T44n1835_002:0023c22": "無正文。以義准者。問如說有部五停總別。是",
    "T44n1835_002:0023c23": "順決擇方便之心即彼分攝。今此既言四種",
    "T44n1835_002:0023c24": "神足順解脫分滿心修習解脫分收。故知念",
    "T44n1835_002:0023c25": "處更在前位。非順決擇分之方便也。然此品",
    "T44n1835_002:0023c26": "未通。約下菩薩及與二乘並修道品。此文不",
    "T44n1835_002:0023c27": "障二乘神足在解脫分。故知念住。設薩婆多",
    "T44n1835_002:0023c28": "非決擇。故於此義應設劬勞。",
    "T44n1835_002:0023c29": "論曰。復應修習五種增上。述曰。釋第二句",
    "T44n1835_002:0024a01": "頌。言增上者。近生五力。至生上道果。",
    "T44n1835_002:0024a02": "論曰。一欲增上至即信等五根。述曰。信進",
    "T44n1835_002:0024a03": "念定慧如次應知。精進根名加行者。策發勝",
    "T44n1835_002:0024a04": "故。定加行故。餘易可知。",
    "T44n1835_002:0024a05": "論曰。已說修五根至次第云何。述曰。第二",
    "T44n1835_002:0024a06": "明力也。上二句結前。下三句生後。為二問。",
    "T44n1835_002:0024a07": "何者五力問體性。次第云何問前後。",
    "T44n1835_002:0024a08": "論頌曰。即損障名力因果立次第。述曰。第",
    "T44n1835_002:0024a09": "一句答體性。以即五根能損障故。說之為力。",
    "T44n1835_002:0024a10": "第二句答次第。以依因果立次第故。",
    "T44n1835_002:0024a11": "論曰。即前所說至復說為力。述曰。釋頌初",
    "T44n1835_002:0024a12": "句中即名力三字。體無別故。",
    "T44n1835_002:0024a13": "論曰。謂能伏滅至所陵雜故。述曰。釋初句頌",
    "T44n1835_002:0024a14": "中損障二字。由不信等是此所治故。此信等",
    "T44n1835_002:0024a15": "能伏滅之。不是無漏。非能斷滅。此信等力非",
    "T44n1835_002:0024a16": "但能伏不信等障。亦不為彼不信障等之所",
    "T44n1835_002:0024a17": "陵者。蔑義。抑伏信等令不得起。說之為陵。雜",
    "T44n1835_002:0024a18": "者間義。雖起信等。彼不信等間信等生。說之",
    "T44n1835_002:0024a19": "為雜。今此竝無故說為力。根位不然。但名根",
    "T44n1835_002:0024a20": "也。此即根力前立所由。此上總解頌第一句",
    "T44n1835_002:0024a21": "答第一問。",
    "T44n1835_002:0024a22": "論曰。此五次第至引後果故。述曰。總釋第",
    "T44n1835_002:0024a23": "二句。總答第二問。",
    "T44n1835_002:0024a24": "論曰。謂若決定至故此次第依因果立。述曰。",
    "T44n1835_002:0024a25": "此別解第二句。別答第二問。頌中因果言。",
    "T44n1835_002:0024a26": "非是所信因果故立次第。然相生中前因後",
    "T44n1835_002:0024a27": "果立次第也。所信之中言因果者。對法論說",
    "T44n1835_002:0024a28": "四諦染淨之因果也。配信等五。如次可知。無",
    "T44n1835_002:0024a29": "事不辦者。得真無漏也。",
    "T44n1835_002:0024b01": "論曰。如前所說至後修五根。述曰。第三將",
    "T44n1835_002:0024b02": "解根力修位。先為問起。於中牒前後方為問。",
    "T44n1835_002:0024b03": "此牒前也。謂將解根結修四神足。方修根",
    "T44n1835_002:0024b04": "也文。",
    "T44n1835_002:0024b05": "論曰。何位修習至五力位耶。述曰。雖於解",
    "T44n1835_002:0024b06": "脫分等辯修念住等。然今此問約根及力辯",
    "T44n1835_002:0024b07": "修決擇。總別相依以總為主。約解脫辯念住",
    "T44n1835_002:0024b08": "等。假實別說以實為言。根力是實。決擇是",
    "T44n1835_002:0024b09": "假。故約根力辯決擇修。",
    "T44n1835_002:0024b10": "論頌曰。順決擇二二在五根五力。述曰。順",
    "T44n1835_002:0024b11": "決擇分總有四種。前二後二兩段別明。故言",
    "T44n1835_002:0024b12": "二二。餘文可解。",
    "T44n1835_002:0024b13": "論曰。順決擇分至在五力位。述曰。順決擇分",
    "T44n1835_002:0024b14": "者解頌初三字。煗頂二種者解頌中第一二",
    "T44n1835_002:0024b15": "字。在五根位解在五根字。忍世第一法解第",
    "T44n1835_002:0024b16": "二二字。在五力位解在五力字。然頌中順決",
    "T44n1835_002:0024b17": "擇是總。餘是別。然一在字貫通根力。",
    "T44n1835_002:0024b18": "論曰。已說修五力至云何安立。述曰。第五大",
    "T44n1835_002:0024b19": "段將解覺支故結徵起問。安立者自性行相",
    "T44n1835_002:0024b20": "總為問也。",
    "T44n1835_002:0024b21": "論頌曰。覺支略有五至及三無染支。述曰。",
    "T44n1835_002:0024b22": "答中有二頌。初頌束七為五。出自性行相。後",
    "T44n1835_002:0024b23": "頌解安等三合為無染。此初頌中。第一句總",
    "T44n1835_002:0024b24": "據束五。下三句別出五支。",
    "T44n1835_002:0024b25": "論曰。此支助覺至位在見道。述曰。釋頌中",
    "T44n1835_002:0024b26": "覺支二字。覺者擇義。即無漏慧。除自餘六助",
    "T44n1835_002:0024b27": "此念覺故名覺支。支者分義。此念自性引助",
    "T44n1835_002:0024b28": "後念等流覺支故亦名覺支。或此念覺現助",
    "T44n1835_002:0024b29": "於種。種後助現故名覺支。由此覺位在見道",
    "T44n1835_002:0024c01": "初得無漏立覺名故。然舊中邊文並同此。諸",
    "T44n1835_002:0024c02": "法師等皆不能知。",
    "T44n1835_002:0024c03": "論曰。廣有七種略有五支。述曰。解頌中略",
    "T44n1835_002:0024c04": "為五字。以廣有七故頌言略。",
    "T44n1835_002:0024c05": "論曰。一覺所依支至謂擇法。述曰。五力位",
    "T44n1835_002:0024c06": "念力繫心令諸善法不妄失故。今無漏位擇",
    "T44n1835_002:0024c07": "法得生故。此擇法相應之念亦名為支。是",
    "T44n1835_002:0024c08": "所依故。念及擇法。即解頌中第二句也。",
    "T44n1835_002:0024c09": "論曰。三覺出離支至謂喜。述曰。對法論說。",
    "T44n1835_002:0024c10": "由精進力能到所到令覺出離名出離支。由",
    "T44n1835_002:0024c11": "喜勢力身得調適故名利益。若未得喜身恒",
    "T44n1835_002:0024c12": "剛強故。能喜覺為利益。又此解頌中第三",
    "T44n1835_002:0024c13": "句也。",
    "T44n1835_002:0024c14": "論曰。五覺無染支至謂安定捨。述曰。此總",
    "T44n1835_002:0024c15": "解彼第四句頌。",
    "T44n1835_002:0024c16": "論曰。何故復說無染為三。述曰。為解三支",
    "T44n1835_002:0024c17": "故為問起。餘四各隨自性功力各各別說。何",
    "T44n1835_002:0024c18": "故此三合名無染安立。舊論說名位別。",
    "T44n1835_002:0024c19": "論頌曰。由因緣所依至說為無染支。述曰。",
    "T44n1835_002:0024c20": "上二句出所由。下二句結合立。",
    "T44n1835_002:0024c21": "論曰。輕安即是至近對治故。述曰。對法但",
    "T44n1835_002:0024c22": "言。由安能治身麁重過故。安是彼無染因緣。",
    "T44n1835_002:0024c23": "更無別解。今此中解。言因緣者非實因緣。俱",
    "T44n1835_002:0024c24": "有諸法現行相望非因緣故。以彼麁重即諸",
    "T44n1835_002:0024c25": "種子。與三雜染正為因緣。輕安望彼是近對",
    "T44n1835_002:0024c26": "治。此是調柔。彼硬澁故。由此輕安治因緣故。",
    "T44n1835_002:0024c27": "輕安亦名無染因緣。",
    "T44n1835_002:0024c28": "論曰。所依謂定自性即捨。述曰。對法論說。",
    "T44n1835_002:0024c29": "由依止定方得轉依故。定名作無染所依。捨",
    "T44n1835_002:0025a01": "自性支之所依故。自性即捨者。對法論說。能",
    "T44n1835_002:0025a02": "永治貪憂二法故名自性。貪憂若有。欣舉行",
    "T44n1835_002:0025a03": "生未能寂靜。故捨治彼名無染自性。准總對",
    "T44n1835_002:0025a04": "治擇法之能。別除貪憂是捨之力。貪憂名染。",
    "T44n1835_002:0025a05": "無染翻此。故捨正是無染自性。",
    "T44n1835_002:0025a06": "論曰。故無染義別有三。述曰。此別結前問",
    "T44n1835_002:0025a07": "於無染三支所以。",
    "T44n1835_002:0025a08": "論曰。說修覺支已至云何安立。述曰。第六",
    "T44n1835_002:0025a09": "將解修道支故。初結問。同覺支也。",
    "T44n1835_002:0025a10": "論頌曰。分別及誨示至故道支為八。述曰。解",
    "T44n1835_002:0025a11": "道支中亦有二頌。初頌總舉道支合有八種。",
    "T44n1835_002:0025a12": "後頌解令他信等各三所由。此中上三句約用",
    "T44n1835_002:0025a13": "而論。束八為四。第四句約體為論。結歸於八。",
    "T44n1835_002:0025a14": "論曰。於修道位至廣八略四。述曰。解第四",
    "T44n1835_002:0025a15": "句頌。辯所在位。廣略多少。智通無擁。立以道",
    "T44n1835_002:0025a16": "名。總別不同。受以支稱。既非初證。不立覺",
    "T44n1835_002:0025a17": "名。初地初果皆修道攝。並有此支。",
    "T44n1835_002:0025a18": "論曰。一分別支至自所證故。述曰。此即擇",
    "T44n1835_002:0025a19": "法。後得智收。出世根本智後得故。以能分別",
    "T44n1835_002:0025a20": "於前所證作四諦十六心故。名為分別。然此",
    "T44n1835_002:0025a21": "修道應勘瑜伽五十五卷相見道文。",
    "T44n1835_002:0025a22": "論曰。二誨示支至誨示他故。述曰。此正思",
    "T44n1835_002:0025a23": "惟為因等起。正語是正發言誨他。故思惟全",
    "T44n1835_002:0025a24": "正語少分名誨示他。少分即是令他信攝。對",
    "T44n1835_002:0025a25": "法等但說正思惟為誨等。不取正語。約全說",
    "T44n1835_002:0025a26": "故。約因說故。對法論說。如其所證方便安立",
    "T44n1835_002:0025a27": "發語言故。此上總解第一句頌。",
    "T44n1835_002:0025a28": "論曰。三令他信支至正念正定。述曰。解頌",
    "T44n1835_002:0025a29": "第二及第三句。如次應知。即總解也。",
    "T44n1835_002:0025b01": "論曰。由此道支略四廣八。述曰。解第四句",
    "T44n1835_002:0025b02": "頌中。由字三轉解頌第五轉由字。",
    "T44n1835_002:0025b03": "論曰。何緣後二各分為三。述曰。問第二第",
    "T44n1835_002:0025b04": "三句頌。即第二段也。",
    "T44n1835_002:0025b05": "論曰。頌曰表見戒遠離至自在障故。述曰。",
    "T44n1835_002:0025b06": "上二句解令信三。下二句解治障三。",
    "T44n1835_002:0025b07": "論曰。正語等三至令他信受。述曰。總解第",
    "T44n1835_002:0025b08": "二句頌。如次可知。",
    "T44n1835_002:0025b09": "論曰。謂由正語至有勝遠離。述曰。對法說。",
    "T44n1835_002:0025b10": "由正語故。隨自所證善能問答論議決擇。由",
    "T44n1835_002:0025b11": "正業故。往來進止正行具足。不作五邪業等。",
    "T44n1835_002:0025b12": "如婆沙抄。由正命故。如法乞求佛所聽許衣",
    "T44n1835_002:0025b13": "鉢資具。今言。應量者。稱須乞求不多求乞",
    "T44n1835_002:0025b14": "而積貯也。應時者。隨時所積不求非時物。故",
    "T44n1835_002:0025b15": "即四事也。飲食等是。信已有勝遠離者。住",
    "T44n1835_002:0025b16": "正命中行少欲知足故名遠離。",
    "T44n1835_002:0025b17": "論曰。正精進等三至及自在障。述曰。總解",
    "T44n1835_002:0025b18": "第三四句頌。如後可知。",
    "T44n1835_002:0025b19": "論曰。此所對法至勝品功德。述曰。先解所",
    "T44n1835_002:0025b20": "治。後解能治。第一即一切修道煩惱。謂十大",
    "T44n1835_002:0025b21": "法。第二即一切修道惑。此中但約行相障念",
    "T44n1835_002:0025b22": "勝者偏說。對法論說。念能治沈掉等。既有等",
    "T44n1835_002:0025b23": "言。明通一切。第三即定障。謂受。如唯識等",
    "T44n1835_002:0025b24": "說。",
    "T44n1835_002:0025b25": "論曰。此中正精進至勝功德故。述曰。對法",
    "T44n1835_002:0025b26": "論說。由精進故。治一切障勤。非能治由之治",
    "T44n1835_002:0025b27": "故。由正念故。不妄止等相永不容受沈掉等",
    "T44n1835_002:0025b28": "隨煩惱故。此非能治不妄止等相故。止等能",
    "T44n1835_002:0025b29": "治說念功能故。與覺支念不相違也。彼非能",
    "T44n1835_002:0025c01": "治故。正定故。能淨功德障。謂能引發神通等",
    "T44n1835_002:0025c02": "故。定非能治近相應故。由此得轉依故。說",
    "T44n1835_002:0025c03": "之能治故。覺支中名為所依。然此道支體性",
    "T44n1835_002:0025c04": "廢立。正思惟等假實有漏無漏。與禪相攝等。",
    "T44n1835_002:0025c05": "竝如別抄。",
    "T44n1835_002:0025c06": "論曰。修治差別云何應知。述曰。自下第二",
    "T44n1835_002:0025c07": "大段修覺分差別之相有二頌。初頌明一凡",
    "T44n1835_002:0025c08": "二聖修治不同。後頌明一乘二乘修治各異。",
    "T44n1835_002:0025c09": "此即問初。",
    "T44n1835_002:0025c10": "論頌曰。有倒順無倒至是修治差別。述曰。上",
    "T44n1835_002:0025c11": "三句如次有凡夫及二聖別。第四句結頌所明。",
    "T44n1835_002:0025c12": "論曰。此修對治略有三種。述曰。此解第四",
    "T44n1835_002:0025c13": "句頌。此修解是修如名。對治解治。略有三種",
    "T44n1835_002:0025c14": "解差別也。",
    "T44n1835_002:0025c15": "論曰。一有顛倒順無顛倒。述曰。解初句頌。",
    "T44n1835_002:0025c16": "此言顛倒。煩惱通名。凡夫皆具名有顛倒。然",
    "T44n1835_002:0025c17": "所修治性是有漏。名有顛倒。能生無漏名順",
    "T44n1835_002:0025c18": "無倒。或約所依名有顛倒。約治而論名順無",
    "T44n1835_002:0025c19": "倒。",
    "T44n1835_002:0025c20": "論曰。二無顛倒有顛倒隨。述曰。有學修治",
    "T44n1835_002:0025c21": "體是無漏。名無顛倒。然所依身猶有煩惱。名",
    "T44n1835_002:0025c22": "有倒隨。隨者逐也。為倒逐故。隨所修治。亦有",
    "T44n1835_002:0025c23": "有漏。非此所說。約總說故。",
    "T44n1835_002:0025c24": "論曰。三無顛倒無顛倒隨。",
    "T44n1835_002:0025c28": "述曰。無學修治性皆無",
    "T44n1835_002:0025c29": "漏。名無顛倒。其所依身漏已斷盡。名無倒",
    "T44n1835_002:0026a01": "隨。",
    "T44n1835_002:0026a02": "論曰。如是三種至有學無學位。述曰。已如",
    "T44n1835_002:0026a03": "前說。然通三乘有學無學。理無遮故。",
    "T44n1835_002:0026a04": "論曰。菩薩二乘至云何應知。述曰。自下第",
    "T44n1835_002:0026a05": "二明一乘二乘修治各異。此為問起。",
    "T44n1835_002:0026a06": "論頌曰。菩薩所修習至與二乘差別。",
    "T44n1835_002:0026a07": "論曰。聲聞獨覺至身等為境而修對治。述曰。",
    "T44n1835_002:0026a08": "且如念住。二乘但緣自身自受自心法等。而",
    "T44n1835_002:0026a09": "修對治。菩薩亦緣他身受。乃至廣說。而修對",
    "T44n1835_002:0026a10": "治。所緣寬狹與二乘別。此舉於身。等一切對",
    "T44n1835_002:0026a11": "治所緣之境。故置等言。",
    "T44n1835_002:0026a12": "論曰。聲聞獨覺至行相思惟而修對治。述曰。",
    "T44n1835_002:0026a13": "二乘緣諦理故。以無常等智有所得行相思",
    "T44n1835_002:0026a14": "惟。菩薩緣真如故。以無所得智行相思惟。",
    "T44n1835_002:0026a15": "而修對治作意空有既殊。故與二乘差別。",
    "T44n1835_002:0026a16": "論曰。聲聞獨覺至無住涅槃。述曰。二乘厭",
    "T44n1835_002:0026a17": "生死欣求離繫得於涅槃。但為自利。菩薩大",
    "T44n1835_002:0026a18": "悲不厭生死故。不為身離繫。不厭涅槃故。不",
    "T44n1835_002:0026a19": "為不離繫。證得既殊勝。故與二乘別。",
    "T44n1835_002:0026a20": "論曰。菩薩與二乘至而有差別。述曰。釋頌",
    "T44n1835_002:0026a21": "中第一句菩薩字及第四句也。",
    "T44n1835_002:0026a22": "論曰。修對治總義者。述曰。自下第三大文",
    "T44n1835_002:0026a23": "總結修義。將欲解釋。先標名義。然此一段舊",
    "T44n1835_002:0026a24": "論此品所無。至下當悉。",
    "T44n1835_002:0026a25": "論曰。謂開覺修至增勝修。述曰。創開覺慧。",
    "T44n1835_002:0026a26": "而即初雖謂四念住。損滅惡法令善法增。",
    "T44n1835_002:0026a27": "即四正斷。為得勝德。磨瑩修飾己所生善。",
    "T44n1835_002:0026a28": "令得增明。即四神足。有增上用能發上者。即",
    "T44n1835_002:0026a29": "是五根。發後勝品皆名上故。聖道相隣近生",
    "T44n1835_002:0026b01": "聖道。謂即五力。初證無漏入聖等流。即七覺",
    "T44n1835_002:0026b02": "分。既入聖已功德增勝。即八道支。隨別功能",
    "T44n1835_002:0026b03": "立此名號。此上總結第一段文。自下總第二",
    "T44n1835_002:0026b04": "段也。然有別。",
    "T44n1835_002:0026b05": "論曰。初修中修後修。述曰。結第二段。凡聖",
    "T44n1835_002:0026b06": "修別。三依可知。凡夫有學無學殊故。",
    "T44n1835_002:0026b07": "論曰。有上修至至得殊勝。述曰。結第三段。",
    "T44n1835_002:0026b08": "三乘修別。謂於所緣作意證得三殊勝中。若",
    "T44n1835_002:0026b09": "二乘修名為有上。若菩薩修證名無上。",
    "T44n1835_002:0026b10": "5 分位品辯修分位品",
    "T44n1835_002:0026b11": "修行所在稱位。位別不同名分。即是前所修",
    "T44n1835_002:0026b12": "所在分位。依位方修。應位後依修成。位位",
    "T44n1835_002:0026b13": "不修前故。於修後明其位也。前品之末約凡",
    "T44n1835_002:0026b14": "聖三乘。此治差別。不約位說。故須重品。",
    "T44n1835_002:0026b15": "論曰。已說修對治修分位云何。述曰。此品",
    "T44n1835_002:0026b16": "之中大文三段。初結前生後以發論端。次依",
    "T44n1835_002:0026b17": "問正解廣中宗意。後釋義既終略為總結。此",
    "T44n1835_002:0026b18": "即初也。",
    "T44n1835_002:0026b19": "論頌曰。所說修對治至勝利成所作。述曰。",
    "T44n1835_002:0026b20": "自下第二依徵正解。合有四頌。初三辯法。",
    "T44n1835_002:0026b21": "第四辯人。初三頌中。初之二頌明有為治法",
    "T44n1835_002:0026b22": "勝劣位別。第三一頌略明此有為治法於法",
    "T44n1835_002:0026b23": "界中辯其差別。此即初也。於中上二句標名",
    "T44n1835_002:0026b24": "顯數。下六句依數別彰。",
    "T44n1835_002:0026b25": "論曰。如前所說至有十八種。述曰。總釋文",
    "T44n1835_002:0026b26": "之大綱。別解頌初二句。然此分位更無別體。",
    "T44n1835_002:0026b27": "即前對治前後差別各分位故。",
    "T44n1835_002:0026b28": "論曰。一因位至謂已發心。述曰。初即性種",
    "T44n1835_002:0026b29": "姓。即對治種子未起現行。第二位已去名習",
    "T44n1835_002:0026c01": "種姓。得彼彼說。",
    "T44n1835_002:0026c02": "論曰。三加行位至未得果證。述曰。即發心",
    "T44n1835_002:0026c03": "已去未必是加行道。即資糧道亦此攝故。除",
    "T44n1835_002:0026c04": "見道中解脫道位。彼是果故。",
    "T44n1835_002:0026c05": "論曰。四果位謂已得果。述曰。即第十六見",
    "T44n1835_002:0026c06": "道等是。",
    "T44n1835_002:0026c07": "論曰。五有所作位至謂住無學。述曰。此文",
    "T44n1835_002:0026c08": "易知。然有學位有處唯說見道已去。如瑜伽",
    "T44n1835_002:0026c09": "五十七二十二根中。善法欲已去。今此取寬",
    "T44n1835_002:0026c10": "者。於理無遮。體雖與前無別。所望異故。無有",
    "T44n1835_002:0026c11": "失也。",
    "T44n1835_002:0026c12": "論曰。七殊勝位至勝功德。述曰。前無有無",
    "T44n1835_002:0026c13": "學。但是總說。今此殊勝約別為論異。非身證",
    "T44n1835_002:0026c14": "俱解脫等。",
    "T44n1835_002:0026c15": "論曰。八有上位至無勝位故。述曰。若直往",
    "T44n1835_002:0026c16": "人即在十地。入菩薩地故。或此及迂會人。十",
    "T44n1835_002:0026c17": "信位。皆是此位。名勝聲聞。然勘於此。前諸位",
    "T44n1835_002:0026c18": "中。即似唯說二乘人者。以此言超聲聞等故。",
    "T44n1835_002:0026c19": "然理不簡。無上可知。",
    "T44n1835_002:0026c20": "論曰。十勝解行位至謂次六地。述曰。前來",
    "T44n1835_002:0026c21": "通說三乘諸位。自下別說唯菩薩位。即十三",
    "T44n1835_002:0026c22": "位七種地也。如攝大乘瑜伽等說。文易可知。",
    "T44n1835_002:0026c23": "據勝能說。不可為難地地別立。",
    "T44n1835_002:0026c24": "論曰。十三受記位。述曰。受記有種。",
    "T44n1835_002:0026c25": "論曰。十四辯說位至灌頂位。述曰。第九地",
    "T44n1835_002:0026c26": "得四辯。第十地將紹佛位故。以上辯因。自下",
    "T44n1835_002:0026c27": "辯果。",
    "T44n1835_002:0026c28": "論曰。十六證得位至謂變化身。述曰。即是",
    "T44n1835_002:0026c29": "三身隨勝立號。報身望菩薩故名於勝利。利",
    "T44n1835_002:0027a01": "於勝人。利以□身為利人名勝利。化身滿因",
    "T44n1835_002:0027a02": "所願名成所作。即成所作智。此即第一廣明",
    "T44n1835_002:0027a03": "有為治法位訖。然勤位盡不過三種。故下為",
    "T44n1835_002:0027a04": "之此據別勝義不可廢立。",
    "T44n1835_002:0027a05": "論曰。此諸分位至其三者何。述曰。結生下",
    "T44n1835_002:0027a06": "文。",
    "T44n1835_002:0027a07": "論頌曰。應知於法界至清淨隨所應。述曰。",
    "T44n1835_002:0027a08": "上二句顯前有為治法於真法界辯別。舉數",
    "T44n1835_002:0027a09": "標宗。下二句列名攝廣。",
    "T44n1835_002:0027a10": "論曰。於真法界至攝前諸位。述曰。解初二",
    "T44n1835_002:0027a11": "句第四句頌末後三字。由真法界成有為治。",
    "T44n1835_002:0027a12": "故約法界辯治分位。",
    "T44n1835_002:0027a13": "論曰。不淨位至乃至加行。述曰。此攝三位。",
    "T44n1835_002:0027a14": "謂因入加行。以有漏故名不淨位。",
    "T44n1835_002:0027a15": "論曰。淨不淨位謂有學位。述曰。若約名攝。",
    "T44n1835_002:0027a16": "唯攝第五。若約體攝。即第四第五第八第十",
    "T44n1835_002:0027a17": "第十一十二十三十四十五位全。第七位少",
    "T44n1835_002:0027a18": "分有學亦得神通等故。以體准前。有學位體",
    "T44n1835_002:0027a19": "名取異生。與不淨位體相雜故。此等諸通無",
    "T44n1835_002:0027a20": "漏有煩惱。故名淨不淨。",
    "T44n1835_002:0027a21": "論曰。三清淨位謂無學位。述曰。若約名攝。",
    "T44n1835_002:0027a22": "唯攝第六。若約體攝。即攝第六第九第十六",
    "T44n1835_002:0027a23": "十七十八位全。第七位少分。上來第一約法",
    "T44n1835_002:0027a24": "辯位。次第二約□□位。",
    "T44n1835_002:0027a25": "論曰。云何應知至諸補特伽羅。述曰。此問",
    "T44n1835_002:0027a26": "起頌答也。依法立人。故言依前諸位等。",
    "T44n1835_002:0027a27": "論曰。應知依前至此已發心等。述曰。人既",
    "T44n1835_002:0027a28": "是假。約實辯人。依法別相方立人故。若種姓",
    "T44n1835_002:0027a29": "法名住種姓人。乃至廣說十八三位。",
    "T44n1835_002:0027b01": "論曰。修分位至即種姓位。述曰。此即大文",
    "T44n1835_002:0027b02": "第三結前義也。有種姓者。方有堪能勤行入",
    "T44n1835_002:0027b03": "聖。",
    "T44n1835_002:0027b04": "論曰。發趣位即入加行位。述曰。前位未發",
    "T44n1835_002:0027b05": "心不名發趣。此二發心趣求聖道名發趣位。",
    "T44n1835_002:0027b06": "即名別說凡夫之位。即攝十八中第一二三。",
    "T44n1835_002:0027b07": "論曰。不淨位至清淨位。述曰。總攝凡位體。",
    "T44n1835_002:0027b08": "名不淨位。三中攝一。如自名攝。十八中攝初",
    "T44n1835_002:0027b09": "之三位。若但名攝。即如名攝淨不淨位及清",
    "T44n1835_002:0027b10": "淨位。及攝體收。如三中解。",
    "T44n1835_002:0027b11": "論曰。有莊嚴位至無上位。述曰。十八中。第",
    "T44n1835_002:0027b12": "七名有莊嚴。以有勝德故。今別結。遍滿位即",
    "T44n1835_002:0027b13": "十地者。謂十八中。第四第五第八十一十二",
    "T44n1835_002:0027b14": "十三十四十五。三中第二位。此位通十地。故",
    "T44n1835_002:0027b15": "言遍滿位。無上位十八中謂佛。三中最後。論",
    "T44n1835_002:0027b16": "此品此結無也。然今此解勘數本釋。更無別",
    "T44n1835_002:0027b17": "解。但隨一理為結。不可徵為盡理。",
    "T44n1835_002:0027b18": "6 得果品辯得果品第六",
    "T44n1835_002:0027b19": "前來境行並是修因因行既圓。次順果道故。",
    "T44n1835_002:0027b20": "此第六明得果品。然則三乘位道竝立果名。",
    "T44n1835_002:0027b21": "出世義局。不通攝世。顯行因通得有為無為",
    "T44n1835_002:0027b22": "世及出世利樂果故。言得五果。五果隨理如",
    "T44n1835_002:0027b23": "應准知。",
    "T44n1835_002:0027b24": "論曰。已辯修位得果云何。述曰。此品大文",
    "T44n1835_002:0027b25": "亦分三段。生正結釋如上可知。此即初也。",
    "T44n1835_002:0027b26": "論頌曰。器說為異熟至如次即五果。述曰。此",
    "T44n1835_002:0027b27": "正解中。總有二頌。初明五果。後辯此餘。此",
    "T44n1835_002:0027b28": "即初辯。於中上三句明修所得五果之體。第",
    "T44n1835_002:0027b29": "四句頌以體即名。以事即教。名寬體狹。事",
    "T44n1835_002:0027c01": "隱教彰。故以體事即其名教。",
    "T44n1835_002:0027c02": "論曰。器謂隨順善法異熟。述曰。釋初句。此",
    "T44n1835_002:0027c03": "是由修有漏治得。若在凡位。及入聖已。修有",
    "T44n1835_002:0027c04": "漏治。所得器身。即通五蘊。皆說為器。如器受",
    "T44n1835_002:0027c05": "物。從喻為名。聖道器故。善業所招。體性無",
    "T44n1835_002:0027c06": "記。名為異熟。若修無漏治道所感既非無記。",
    "T44n1835_002:0027c07": "不名異熟。瑜伽五十一等說。□無漏力□□",
    "T44n1835_002:0027c08": "□業感殊勝果即無漏法雖非正因。緣助所",
    "T44n1835_002:0027c09": "招。亦名異熟。此果即通二性所感。以果殊勝。",
    "T44n1835_002:0027c10": "順於善法。修勝善故名隨順。如往阿難及難",
    "T44n1835_002:0027c11": "陀等。若所得身非殊勝者。得障修善。如半擇",
    "T44n1835_002:0027c12": "迦。",
    "T44n1835_002:0027c13": "論曰。力謂由彼至成上品性。述曰。釋第二",
    "T44n1835_002:0027c14": "句。由是器果順生善力。令諸善法性成上品。",
    "T44n1835_002:0027c15": "往善為因所得異熟既是殊勝。所順生善展",
    "T44n1835_002:0027c16": "轉增強故。此上善是異熟增上果。若望往善",
    "T44n1835_002:0027c17": "因亦是增上果。然有別釋。前異熟果即通三",
    "T44n1835_002:0027c18": "性。若異熟生假名異熟。皆是先異之所引生。",
    "T44n1835_002:0027c19": "即通三性五蘊等法。此增上果唯取善法。前",
    "T44n1835_002:0027c20": "總後別。義有少異而體不殊。且望內法為增",
    "T44n1835_002:0027c21": "上果。不望外法。非外法無。無理遮故。此通有",
    "T44n1835_002:0027c22": "漏無漏二果。",
    "T44n1835_002:0027c23": "論曰。愛樂謂先世至深生愛樂。述曰。釋第",
    "T44n1835_002:0027c24": "三句上之二字。因愛果樂因樂果愛。故所得",
    "T44n1835_002:0027c25": "果立愛樂名。此通有漏無漏二果。",
    "T44n1835_002:0027c26": "論曰。增長謂現在至速得圓滿。述曰。釋第",
    "T44n1835_002:0027c27": "三句中第三第四字。前世行今得果滿。雖士",
    "T44n1835_002:0027c28": "用。以疎遠故。今此不說。但說現因若假者",
    "T44n1835_002:0027c29": "名□夫因。唯有漏。若法名士用亦通無漏",
    "T44n1835_002:0028a01": "得。",
    "T44n1835_002:0028a02": "論曰。淨謂障斷得永離繫。述曰。釋第三句",
    "T44n1835_002:0028a03": "頌下第五字。此體無為唯無漏得。若有漏得",
    "T44n1835_002:0028a04": "非永離故。或所治淨以斷體故。或是能道淨",
    "T44n1835_002:0028a05": "是無漏故。或果體淨順益理故。總立淨名。",
    "T44n1835_002:0028a06": "論曰。此五如次至五離繫果。述曰。釋第四",
    "T44n1835_002:0028a07": "句頌。如前已述。不繁重舉。然則十地二乘容",
    "T44n1835_002:0028a08": "得五果。若在佛地。唯除初一。無漏故。若假名",
    "T44n1835_002:0028a09": "者。佛亦有五。於理無遮。",
    "T44n1835_002:0028a10": "論曰。復次頌曰至離勝上無上。述曰。此第",
    "T44n1835_002:0028a11": "二段明餘果處無別體。故置餘言。以此別義",
    "T44n1835_002:0028a12": "體之餘故。第一句頌顯無別體。彰更重說。",
    "T44n1835_002:0028a13": "下之三句列十果名。",
    "T44n1835_002:0028a14": "論曰。略說餘果差別有十。述曰。釋初句頌。",
    "T44n1835_002:0028a15": "論曰。且後後果至展轉應知。述曰。既無別",
    "T44n1835_002:0028a16": "體。即分位中。十八分位。以前為因。以後為",
    "T44n1835_002:0028a17": "果。展轉相望。如理應知。或增上。或等流。或",
    "T44n1835_002:0028a18": "士用離繫。以前聖道引後證無為故。",
    "T44n1835_002:0028a19": "論曰。二最初果至出世間法。述曰。十八分",
    "T44n1835_002:0028a20": "位中。第四分位。初得果故。",
    "T44n1835_002:0028a21": "論曰。三數習果至謂無學位。述曰。第三即",
    "T44n1835_002:0028a22": "第五分位。有所作故。第四即第六無所作。學",
    "T44n1835_002:0028a23": "無所作故。",
    "T44n1835_002:0028a24": "論曰。五隨順果至說為障滅。述曰。前四種",
    "T44n1835_002:0028a25": "果攝體已同。顯別勝名故重立之。第五以前",
    "T44n1835_002:0028a26": "順。第六初斷障勝。",
    "T44n1835_002:0028a27": "論曰。七離繫果至煩惱繫故。述曰。有學數",
    "T44n1835_002:0028a28": "習離繫。無學究竟離繫。離繫義殊故言如",
    "T44n1835_002:0028a29": "次。",
    "T44n1835_002:0028b01": "論曰。八殊勝果至殊勝功德。述曰。即前四",
    "T44n1835_002:0028b02": "中。後後究竟二果所攝。十八分位中。第七所",
    "T44n1835_002:0028b03": "攝。有勝神通等。別立餘果中。",
    "T44n1835_002:0028b04": "論曰。九有上果至餘勝法故。述曰。第九即",
    "T44n1835_002:0028b05": "前四中。後後最初數習三攝。第十亦後後究",
    "T44n1835_002:0028b06": "竟二攝。十八分位中。第八第九二位名。攝體",
    "T44n1835_002:0028b07": "更寬故。",
    "T44n1835_002:0028b08": "論曰。此中所說至前四差別。述曰。顯此後",
    "T44n1835_002:0028b09": "六離前四無體。義殊勝故。更別立之。",
    "T44n1835_002:0028b10": "論曰。如是諸果至即無量。述曰。釋外妨難。",
    "T44n1835_002:0028b11": "謂有難言。若隨殊說。如十八位。應不唯十。或",
    "T44n1835_002:0028b12": "應無量。何故於此唯說十。餘為釋此義故有",
    "T44n1835_002:0028b13": "此文。若更至隨勝。更說無妨。",
    "T44n1835_002:0028b14": "論曰。果總義者至釋故。述曰。即是第三總",
    "T44n1835_002:0028b15": "結文也。然舊論本前修治品及分位品皆無",
    "T44n1835_002:0028b16": "末結。於此品下方總結之。於義既不相順。於",
    "T44n1835_002:0028b17": "文一何無次。既有得果之下方總結前。然依",
    "T44n1835_002:0028b18": "梵本亦有此說。今從義便及准相障。初之三",
    "T44n1835_002:0028b19": "品依好梵本品別結之。此中有二。初舉後釋。",
    "T44n1835_002:0028b20": "此總列舉。",
    "T44n1835_002:0028b21": "論曰。此中攝受者謂五果。述曰。總結第一",
    "T44n1835_002:0028b22": "頌。由修治因所感得果故名攝受。攝屬於己",
    "T44n1835_002:0028b23": "而領受之故名攝受。",
    "T44n1835_002:0028b24": "論曰。差別者謂餘果。述曰。總結第二頌。前",
    "T44n1835_002:0028b25": "五果差別故。",
    "T44n1835_002:0028b26": "論曰。宿習者至謂餘四果。述曰。別結初頌。",
    "T44n1835_002:0028b27": "異熟為依。方得餘果。要先世業所感得。故名",
    "T44n1835_002:0028b28": "為宿。因果性異不同後四。後四既不同初。但",
    "T44n1835_002:0028b29": "前前因能引後後果。立後後名。",
    "T44n1835_002:0028c01": "論曰。標者謂後後等至前四果故。述曰。別",
    "T44n1835_002:0028c02": "結前十餘果。四略名標。六廣名釋。",
    "T44n1835_002:0028c03": "7 無上乘品辯無上乘品",
    "T44n1835_002:0028c04": "前雖得果。未辯何乘。為顯勝因能得勝果不",
    "T44n1835_002:0028c05": "同二乘因果故。品名無上乘。境行果三俱名",
    "T44n1835_002:0028c06": "乘故。",
    "T44n1835_002:0028c07": "論曰。已辯得至今當說。述曰。此品有三義。",
    "T44n1835_002:0028c08": "准前知。此即初也。",
    "T44n1835_002:0028c09": "論頌曰。總由三無上至及修證無上。述曰。",
    "T44n1835_002:0028c10": "此即第二依問正釋。於中總有二十九頌。雖",
    "T44n1835_002:0028c11": "有三十頌。末後結釋頌非此品義。今此二十",
    "T44n1835_002:0028c12": "九頌總為二段。初之一頌總標由三義名無",
    "T44n1835_002:0028c13": "上乘。下二十八頌別解三義名無上乘。此即",
    "T44n1835_002:0028c14": "初也。於中上二句總標義數。下二句列三義",
    "T44n1835_002:0028c15": "名。此中末下無上二字貫三名處。",
    "T44n1835_002:0028c16": "論曰。此大乘中至名無上乘。述曰。解初二",
    "T44n1835_002:0028c17": "句。別所由義。如下至多。若總而言。不過三",
    "T44n1835_002:0028c18": "種。又七種大姓及十一大性等名無上。則無",
    "T44n1835_002:0028c19": "邊。今總而言。亦此三種。七及十一不過三",
    "T44n1835_002:0028c20": "故。如對法攝論瑜伽等說。以此攝餘。如理應",
    "T44n1835_002:0028c21": "知。",
    "T44n1835_002:0028c22": "論曰。三無上者至修證無上。述曰。釋下二",
    "T44n1835_002:0028c23": "句。果不自得。因□因成。是故最初先辯正行。",
    "T44n1835_002:0028c24": "行不獨辯。必有所須故。次第二明所緣法。二",
    "T44n1835_002:0028c25": "因既滿。須有所成故。次第三明所修證。三伴",
    "T44n1835_002:0028c26": "住馱耶。此言修證。佛地論第七名與此同。舊",
    "T44n1835_002:0028c27": "論言集起。得集所起。義亦無違。果體既通無",
    "T44n1835_002:0028c28": "為。集起之名□狹故言修證。於理極成。",
    "T44n1835_002:0028c29": "論曰。此中正行無上者謂十波羅蜜多行。述",
    "T44n1835_002:0029a01": "曰。自下第二別解。為簡境果未明。言此中也。",
    "T44n1835_002:0029a02": "謂正行體即十到彼岸。就別解中。有二十八",
    "T44n1835_002:0029a03": "頌。初二十六頌廣明六種正行。次有一頌廣",
    "T44n1835_002:0029a04": "明十二所緣。次有一頌廣解十種修證。將解",
    "T44n1835_002:0029a05": "正行故。總簡持標宗出體為第一也。自下第",
    "T44n1835_002:0029a06": "二問答正釋。",
    "T44n1835_002:0029a07": "論曰。此正行相云何應知。述曰。此即問起",
    "T44n1835_002:0029a08": "將釋之相。",
    "T44n1835_002:0029a09": "論頌曰。正行有六種至差別無差別。述曰。",
    "T44n1835_002:0029a10": "自下大文依徵正解。合有二十六頌。初之一",
    "T44n1835_002:0029a11": "頌總標正行有其六種。二十五頌別解六行。",
    "T44n1835_002:0029a12": "此即初也。初句標名顯數。下三別列六名。",
    "T44n1835_002:0029a13": "論曰。即於十種至有六正行。述曰。釋初句",
    "T44n1835_002:0029a14": "頌。即是十度隨所修差別之義。一一皆通六",
    "T44n1835_002:0029a15": "種正行。恐言十度之外別解六行與前出體",
    "T44n1835_002:0029a16": "義相違。故乘前為論。",
    "T44n1835_002:0029a17": "論曰。一最勝正行至六無差別正行。述曰。",
    "T44n1835_002:0029a18": "此六行初二修善。次二離過。後二辯十地修",
    "T44n1835_002:0029a19": "善同異。釋下三句如文可知。然於此名雖有",
    "T44n1835_002:0029a20": "六。若准於文。二十五頌別解六行中合為五",
    "T44n1835_002:0029a21": "段。以差別無差別合為一明。初以四頌釋最",
    "T44n1835_002:0029a22": "勝。次有四頌明作意。次有十二頌明隨法。",
    "T44n1835_002:0029a23": "次有四頌明離二邊。次有一頌明差別無差",
    "T44n1835_002:0029a24": "別。將解第一最勝正行。先為問起。後舉頌",
    "T44n1835_002:0029a25": "答。",
    "T44n1835_002:0029a26": "論曰。最勝正行其相云何。述曰。第一問。",
    "T44n1835_002:0029a27": "論頌曰。最勝有十二至名波羅蜜多。述曰。下",
    "T44n1835_002:0029a28": "第二答。於中四頌合為二段。初二頌明十二",
    "T44n1835_002:0029a29": "最勝。顯彼十度名到彼岸。後二頌明十到彼",
    "T44n1835_002:0029b01": "岸名體作業。此即初也。此中第一句標名舉",
    "T44n1835_002:0029b02": "數。次五句次第列名。次二句顯由此故十到",
    "T44n1835_002:0029b03": "彼岸得名所由。然此最勝舊名無比。",
    "T44n1835_002:0029b04": "論曰。最勝正行有十二種。述曰。釋第一句。",
    "T44n1835_002:0029b05": "論曰。一廣大最勝至十二究竟最勝。述曰。",
    "T44n1835_002:0029b06": "釋次五句。於中有二。初列名。次廣解。此即初",
    "T44n1835_002:0029b07": "也。然第八頌中但言攝。此加受字。第十頌中",
    "T44n1835_002:0029b08": "但言得。此加至字。餘如自名。",
    "T44n1835_002:0029b09": "論曰。此中廣大最勝者至志高遠故。述曰。",
    "T44n1835_002:0029b10": "別解之中。初牒後釋。准此可知。然即不求不",
    "T44n1835_002:0029b11": "樂一切世間富及貴樂自在。唯求一切智智",
    "T44n1835_002:0029b12": "之位。所厭既廣。所欣復大。或所厭所求皆為",
    "T44n1835_002:0029b13": "廣大。立廣大名。",
    "T44n1835_002:0029b14": "論曰。長時最勝至熏習成故。述曰。非如二",
    "T44n1835_002:0029b15": "乘及世間果少時得故少時修之。",
    "T44n1835_002:0029b16": "論曰。依處最勝至為依處故。述曰。利他為",
    "T44n1835_002:0029b17": "先而修十度。依有情故名依處也。",
    "T44n1835_002:0029b18": "論曰。無盡最勝至無窮盡故。述曰。一則所",
    "T44n1835_002:0029b19": "向菩提功德無量。故言無盡。二則所向菩提",
    "T44n1835_002:0029b20": "於未來世無有盡故。三則所修十度一一皆",
    "T44n1835_002:0029b21": "迴向。亦言無盡。",
    "T44n1835_002:0029b22": "論曰。無間最勝至速圓滿故。述曰。既於自",
    "T44n1835_002:0029b23": "他意解平等。眾生無量故。於彼之上發起自",
    "T44n1835_002:0029b24": "身施等。亦無間斷。或教化眾生。眾生行善。",
    "T44n1835_002:0029b25": "即菩薩身平等解故。菩薩歡喜。猶如自身故。",
    "T44n1835_002:0029b26": "即能令己身施速圓滿。然六意樂三思惟中。",
    "T44n1835_002:0029b27": "無間之修即不同此。據義別故。",
    "T44n1835_002:0029b28": "論曰。無難最勝至速圓滿故。述曰。若不隨",
    "T44n1835_002:0029b29": "喜。要須自行。行即為難。既能隨喜。非要自",
    "T44n1835_002:0029c01": "行。故無難。",
    "T44n1835_002:0029c02": "論曰。自在最勝至速圓滿故。述曰。此定約",
    "T44n1835_002:0029c03": "勝多說八地已去方得。然實初地分得。通",
    "T44n1835_002:0029c04": "第二第三劫位得。以定殊勝。能轉變金銀等",
    "T44n1835_002:0029c05": "物。施與眾生。無邊盡故。如虛空藏。從喻為",
    "T44n1835_002:0029c06": "名。等故依此定所行施等名為自在。若未得",
    "T44n1835_002:0029c07": "此定。如第一劫位。不名自在。若有漏定。雖能",
    "T44n1835_002:0029c08": "現實。不名虛空藏。分量少故。等者等大乘光",
    "T44n1835_002:0029c09": "明等。",
    "T44n1835_002:0029c10": "論曰。攝受最勝者至極清淨故。述曰。不見",
    "T44n1835_002:0029c11": "施者所施受者等故。名為無分別智之所攝",
    "T44n1835_002:0029c12": "受。故令施等皆得清淨。此即根本後得無分",
    "T44n1835_002:0029c13": "別智。雖加行中作施等行。依彼智故。亦作不",
    "T44n1835_002:0029c14": "見施者等相。為根本智亦之所攝。故名為最",
    "T44n1835_002:0029c15": "勝。以後攝前。或以前攝後。又復即加行智名",
    "T44n1835_002:0029c16": "無分別。但不見施者等。即此智攝。非必根本",
    "T44n1835_002:0029c17": "後得二智。",
    "T44n1835_002:0029c18": "論曰。發起最勝至上品忍中。述曰。次世第",
    "T44n1835_002:0029c19": "一法前位。及與世第一法。皆能發起真見道。",
    "T44n1835_002:0029c20": "故名發起勝。第一法以時促故。此中不說。",
    "T44n1835_002:0029c21": "非體非此。",
    "T44n1835_002:0029c22": "論曰。至得最勝至因果滿故。述曰。初得無",
    "T44n1835_002:0029c23": "為故名至得。餘文可知。此中第一第二第三",
    "T44n1835_002:0029c24": "第四第六通三僧祇菩薩所位勝。第五得自",
    "T44n1835_002:0029c25": "他平等勝解。於十地中得十平等。即後二僧",
    "T44n1835_002:0029c26": "祇中。第七虛空藏定要在第八方得已。云第",
    "T44n1835_002:0029c27": "八方得圓滿入地分得。或說唯後二劫。有",
    "T44n1835_002:0029c28": "說通三僧祇。如前二解。第九唯初劫。第十",
    "T44n1835_002:0029c29": "唯第二劫。第十一通第二第三劫。第十二唯",
    "T44n1835_002:0030a01": "第三劫及非劫。以通佛故。有漏等准此可知。",
    "T44n1835_002:0030a02": "可勘六意三思惟。七十八等與此同異。",
    "T44n1835_002:0030a03": "論曰。由施等十至皆得到彼岸名。述曰。釋",
    "T44n1835_002:0030a04": "頌第七第八句。",
    "T44n1835_002:0030a05": "論曰。何等名為十到彼岸。述曰。此下第二",
    "T44n1835_002:0030a06": "明到彼岸。乘次前文初為問起。",
    "T44n1835_002:0030a07": "論頌曰。十波羅蜜多至方便願力智。述曰。",
    "T44n1835_002:0030a08": "此有二頌。初之一頌列十度名。後有一頌釋",
    "T44n1835_002:0030a09": "度作業。此即初也。攝論第八云。六度中。前",
    "T44n1835_002:0030a10": "四為資糧。定為依止。生第六智。然餘處說靜",
    "T44n1835_002:0030a11": "慮者。唯在色界。從勝而論。無色即無為此名",
    "T44n1835_002:0030a12": "狹。今從名廣故說定定。",
    "T44n1835_002:0030a13": "論曰。此顯施等至各別作業。述曰。釋頌大",
    "T44n1835_002:0030a14": "綱十度名體。因問作業生起下文。",
    "T44n1835_002:0030a15": "論曰。頌曰饒益不害受至受用成熟他。述曰。",
    "T44n1835_002:0030a16": "此出十業。一饒益。二不害三受。四增德。五能",
    "T44n1835_002:0030a17": "入。六能脫。七無盡。八常起。九常定。十受用",
    "T44n1835_002:0030a18": "成熟他。用為自利。他為他利。第二句能字通",
    "T44n1835_002:0030a19": "入及脫。第三句常字通起及定。下長行釋應",
    "T44n1835_002:0030a20": "知此意。",
    "T44n1835_002:0030a21": "論曰。此顯施等至如次應知。述曰。前十作",
    "T44n1835_002:0030a22": "業次配十度。准文易知。",
    "T44n1835_002:0030a23": "論曰。謂諸菩薩至不為損害。述曰。三施三",
    "T44n1835_002:0030a24": "戒作業皆通。",
    "T44n1835_002:0030a25": "論曰。由安忍至深能忍受。述曰。此中略無",
    "T44n1835_002:0030a26": "諦察法忍唯二。可知。",
    "T44n1835_002:0030a27": "論曰。由精進至增長功德。",
    "T44n1835_002:0030a28": "論曰。由靜慮故至令入正法。述曰。略無現",
    "T44n1835_002:0030a29": "法樂住。餘二可知。或即四禪能引通等。故亦",
    "T44n1835_002:0030b01": "通三。於理無妨。",
    "T44n1835_002:0030b02": "論曰。由般若至令得解脫。述曰。般若云慧。",
    "T44n1835_002:0030b03": "通三無妨。",
    "T44n1835_002:0030b04": "論曰。由方便善巧至功德無盡。述曰。下之",
    "T44n1835_002:0030b05": "四度如成唯識各有二種。此十二種方便善",
    "T44n1835_002:0030b06": "巧。六為自利。六是利他。此中但約自利門說。",
    "T44n1835_002:0030b07": "勘。",
    "T44n1835_002:0030b08": "論曰。由願至常起施等。述曰。以殊勝生身",
    "T44n1835_002:0030b09": "能順生善法故。名攝受隨順施等勝生。餘文",
    "T44n1835_002:0030b10": "可解。然願有二。此中但約自利門說。",
    "T44n1835_002:0030b11": "論曰。由力至常決定轉。述曰。二力皆具。文",
    "T44n1835_002:0030b12": "易可知。",
    "T44n1835_002:0030b13": "論曰。由智至一切有情。述曰。如聞如言而",
    "T44n1835_002:0030b14": "取於義。於諸法中。迷及謬者名為愚癡。令斷",
    "T44n1835_002:0030b15": "除盡。故言離彼。如聞如言。而諸迷謬。迷謂不",
    "T44n1835_002:0030b16": "解。謬乃邪知。由離此癡故。自能受用增上法",
    "T44n1835_002:0030b17": "樂。亦能無倒成熟有情。二智皆具。准第一卷",
    "T44n1835_002:0030b18": "十度障中。自亦成熟他亦受樂。今各約別增",
    "T44n1835_002:0030b19": "勝而說。亦不相違。或上同此。義亦無違。此十",
    "T44n1835_002:0030b20": "自性及諸義門如唯識說。",
    "T44n1835_002:0030b21": "論曰。如是已說至其相云何。述曰。自下第",
    "T44n1835_002:0030b22": "二明作意行。於中有二。初結前生後以發論",
    "T44n1835_002:0030b23": "端。次頌曰下依徵正答。此即初也。言作意。非",
    "T44n1835_002:0030b24": "作意數。數體即三慧俱。作意增名為作意。如",
    "T44n1835_002:0030b25": "四念住。",
    "T44n1835_002:0030b26": "論頌曰。菩薩以三慧至名作意正行。述曰。",
    "T44n1835_002:0030b27": "依徵正答。於中有四頌。合為二段。初一頌半",
    "T44n1835_002:0030b28": "正明作意若因若果。後二頌半明此助伴因",
    "T44n1835_002:0030b29": "及果等。初中一頌正明作意。即是其因。次有",
    "T44n1835_002:0030c01": "半頌明作意果。此即初也。第一句明能觀心。",
    "T44n1835_002:0030c02": "即作意體。次兩句明所觀境即作意境。第四",
    "T44n1835_002:0030c03": "句結歸作意。",
    "T44n1835_002:0030c04": "論曰。若諸菩薩至所成妙慧。述曰。解第一",
    "T44n1835_002:0030c05": "句。菩薩者能成人。聞慧等者所成能觀。",
    "T44n1835_002:0030c06": "論曰。數數作意思惟大乘。述曰。釋第二句。",
    "T44n1835_002:0030c07": "數數解恒。以慧作意。思惟大乘所觀之境。簡",
    "T44n1835_002:0030c08": "小教故但說大乘。",
    "T44n1835_002:0030c09": "論。依布施等至契經等法。述曰。釋第三句。",
    "T44n1835_002:0030c10": "大乘雖總。而施等教別。言布施等者。即十度",
    "T44n1835_002:0030c11": "行。如所施設契經等法者。如布施等行所施",
    "T44n1835_002:0030c12": "設教法。以教稱行而施設故。稱之為如。如者",
    "T44n1835_002:0030c13": "相稱義。契經等者十二部經也。行為所依。教",
    "T44n1835_002:0030c14": "是能依。依行立教故言依布施等。此總意者。",
    "T44n1835_002:0030c15": "菩薩以三慧思惟大乘中依布施等行施設教",
    "T44n1835_002:0030c16": "法。教法詮法勝。依教觀行而修行。故能得大",
    "T44n1835_002:0030c17": "果。以教為先。後方行。行而得於果。故說思",
    "T44n1835_002:0030c18": "教。若作此解。唯聞慧所聞下得功德。中間緣",
    "T44n1835_002:0030c19": "教法。思惟緣義。修令事成。何故此中但唯說",
    "T44n1835_002:0030c20": "教。答以十二分教為先。等取義事。等法之言",
    "T44n1835_002:0030c21": "不唯教故。法言通故。",
    "T44n1835_002:0030c22": "論曰。如是應為作意正行。述曰。解第四句。",
    "T44n1835_002:0030c23": "下結餘非作意。",
    "T44n1835_002:0030c24": "辯中邊論述記卷中",
    "T44n1835_002:0030c25": "文安五年戊辰自七月九日至同十五日染",
    "T44n1835_002:0030c26": "短筆畢後覽之仁光明真言六反可願御回",
    "T44n1835_002:0030c27": "向矣南無春日大明神　　　　　增專"
}