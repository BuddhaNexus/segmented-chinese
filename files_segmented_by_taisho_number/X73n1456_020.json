{
    "X73n1456_020:0603a01": "憨山老人夢遊集卷第二十",
    "X73n1456_020:0603a02": "侍　者　　福　善　日錄",
    "X73n1456_020:0603a03": "門　人　　通　炯　編輯",
    "X73n1456_020:0603a04": "嶺南弟子　劉起相　重校",
    "X73n1456_020:0603a05": "　　序",
    "X73n1456_020:0603a06": "淨土指歸序",
    "X73n1456_020:0603a07": "淨土指歸。葢指修者。歸於淨土也。吾佛世尊。攝化羣",
    "X73n1456_020:0603a08": "生。所說法門。方便非一。而始終法要。有性相二宗。以",
    "X73n1456_020:0603a09": "其機有大小。故教有頓漸之設。末後分為禪教二門。",
    "X73n1456_020:0603a10": "教則引攝三根。禪則頓悟一心。如一大藏經。千七百",
    "X73n1456_020:0603a11": "公案。其來尚矣。若淨土一門。普被三根。頓漸齊入。無",
    "X73n1456_020:0603a12": "機不攝。所謂橫超三界。是為最勝法門。從上諸祖。悟",
    "X73n1456_020:0603a13": "心之士。未有一人不以此為歸宿者。如龍樹馬鳴。極",
    "X73n1456_020:0603a14": "力而稱揚之。說者以為俯提中下。非知淨土之旨者",
    "X73n1456_020:0603a15": "何耶。良以十方世界一切眾生。依正二報。雖有勝劣",
    "X73n1456_020:0603a16": "淨穢之殊。皆從一心之所感變。故云。心淨則土淨。所",
    "X73n1456_020:0603a17": "謂唯心淨土。是則土非心外。淨由一心。苟非悟心之",
    "X73n1456_020:0603a18": "士。安可以淨其土耶。斯則禪家上上根。未有不歸淨",
    "X73n1456_020:0603a19": "土者此也。中下之士。修持淨戒。專心注念。觀念相續。",
    "X73n1456_020:0603a20": "臨終必得往生。雖有去來之相。而彌陀相好。寶樹華",
    "X73n1456_020:0603a21": "臺。實由自心之所感現。譬若夢事非從外來。至若愚",
    "X73n1456_020:0603a22": "夫愚婦。但修十善。精持五戒。專心念佛。臨終必得往",
    "X73n1456_020:0603a23": "生者。此以佛力加持。行人念想增勝。此以勝想。彼以",
    "X73n1456_020:0603a24": "大願。願與念接。自心與佛。默爾相應。雖淨土之境未",
    "X73n1456_020:0603b01": "現。而往生之功已成。實由自心冥感之力。亦非外也。",
    "X73n1456_020:0603b02": "若十惡之輩。臨終業勝。在獄苦事已現在前。但為苦",
    "X73n1456_020:0603b03": "逼極。脫苦心切。極苦之心而成念力。極盡悔心。悔心",
    "X73n1456_020:0603b04": "已極。即此極處。全體轉變。一念與佛相應。故佛力加",
    "X73n1456_020:0603b05": "持。應念現前。化刀山為寶樹。變火鑊為蓮池。故此惡",
    "X73n1456_020:0603b06": "輩。亦得往生。然此淨土之境。良因自心全體轉變之",
    "X73n1456_020:0603b07": "功。實非外得。由是觀之。三界萬法。未有一法不從心",
    "X73n1456_020:0603b08": "生。淨穢之境。未有一境不從心現。所以淨土一門。無",
    "X73n1456_020:0603b09": "論悟與不悟。上智下愚之士。但修而必得者。皆由自",
    "X73n1456_020:0603b10": "心。斯則唯心淨土之旨。皎然若眡白黑矣。以佛體如",
    "X73n1456_020:0603b11": "空。自心空淨與佛冥一。惟假一念願力莊嚴。而淨土",
    "X73n1456_020:0603b12": "之境頓現。不借功勛。是為上上。殊非淺智薄信者可",
    "X73n1456_020:0603b13": "到也。中下之士。依觀念相續。不為愛緣業習之所傾",
    "X73n1456_020:0603b14": "奪。根雖少劣。而志實上上。且修之惟難。以斷愛根為",
    "X73n1456_020:0603b15": "難耳。惡輩往生更難。雖云帶業。亦由多生夙習善根",
    "X73n1456_020:0603b16": "內熏所發。根雖惡劣。即一念勇猛之心。超於上上。較",
    "X73n1456_020:0603b17": "彼放下屠刀。便作佛事。又差勝矣。然此萬萬無一。世",
    "X73n1456_020:0603b18": "人若必待此而求生。謬矣。以愚所觀。根無大小。究竟",
    "X73n1456_020:0603b19": "必由向上一念而得成就。故此法門。豈特權為中下",
    "X73n1456_020:0603b20": "而設耶。貳師將軍愛柏徐公。以文武發家。說禮樂而",
    "X73n1456_020:0603b21": "敦詩書。談兵之暇。留心淨土法門。所謂以慈用兵者",
    "X73n1456_020:0603b22": "也。纂輯指歸一書。宗於十六觀經。以至發明難問。以",
    "X73n1456_020:0603b23": "顯念佛本源。次引蓮宗及龍舒諸說。以示信願正行。",
    "X73n1456_020:0603b24": "次列遠公以下二十六人。以為實證。後開勸念。以至",
    "X73n1456_020:0603c01": "發揮念佛之義。因果畢備。較前修要門。盡萃於此。誠",
    "X73n1456_020:0603c02": "所謂淨土之指南矣。予謂是集也。理事雙修。因果並",
    "X73n1456_020:0603c03": "顯。觀者以此為指歸。則妙樂之境。昭昭心目之閒。不",
    "X73n1456_020:0603c04": "必求之十萬億土之外。而受勝妙樂。現諸日用行事",
    "X73n1456_020:0603c05": "之閒。不待報謝神超。而後為實證也。是書之利。真苦",
    "X73n1456_020:0603c06": "海之慈航。長夜之慧炬也。豈小小哉。",
    "X73n1456_020:0603c07": "刻瑜伽佛事儀範序",
    "X73n1456_020:0603c08": "吾佛設教。以一死生之理。通幽明之故。達鬼神之情。",
    "X73n1456_020:0603c09": "無生不度。無苦不拔。故曰慈悲所緣。緣苦眾生。非眾",
    "X73n1456_020:0603c10": "生之劇苦。無以見慈悲之廣大。此瑜伽之教有自來",
    "X73n1456_020:0603c11": "矣。梵語瑜伽。此云相應。謂心境表裏如一也。然教有",
    "X73n1456_020:0603c12": "顯密。顯則直指。眾生本元心體。令其了悟。以脫生死",
    "X73n1456_020:0603c13": "之縛密。乃諸佛心印。是為神呪。誦演則加持。令諸眾",
    "X73n1456_020:0603c14": "生頓脫劇苦。皆度生之儀軌也。真言本自灌頂部中。",
    "X73n1456_020:0603c15": "其所以拔幽冥。拯沈魄始於阿難尊者。夜坐林中。見",
    "X73n1456_020:0603c16": "面然鬼王。遂啟施食之教。至於呪水呪食。普濟河沙。",
    "X73n1456_020:0603c17": "皆出自西域神僧。而流於震旦。傳為故事。從不空三",
    "X73n1456_020:0603c18": "藏而宣密言。漸至於梁武帝。因郗氏夫人墮蟒身求",
    "X73n1456_020:0603c19": "度。帝請誌公和尚。集諸大德沙門。纂為水陸儀文。則",
    "X73n1456_020:0603c20": "通三界幽顯靈祇。靡不畢申其情。自此僧徒相因。為",
    "X73n1456_020:0603c21": "瑜伽佛事。其來久矣。至我　聖祖。制以禪講瑜伽三",
    "X73n1456_020:0603c22": "科度僧。以楞伽金剛佛祖三經。以試禪講。以燄口施",
    "X73n1456_020:0603c23": "食津濟疏文。以試瑜伽。能通其一。方許為僧。今南都",
    "X73n1456_020:0603c24": "之天界為禪。報恩為講。能仁為瑜伽。遵國制也。此後",
    "X73n1456_020:0604a01": "流俗漸弊。槩為非破律儀。視為嬉戲然。深失如來度",
    "X73n1456_020:0604a02": "生之本懷。即其疏意。達孝子慈親之情悃。而祕密真",
    "X73n1456_020:0604a03": "言。演諸如來之心印。一偈而變地獄為淨土。一語而",
    "X73n1456_020:0604a04": "化鑊湯為蓮池。法音及而罪即滅。鐘聲至而苦遂停。",
    "X73n1456_020:0604a05": "豈細事哉。失其旨。不惟無益。而自損之。莫之省也。楚",
    "X73n1456_020:0604a06": "僧某。以瑜伽發足。嗣參雪浪諸大講師。聽習經論。了",
    "X73n1456_020:0604a07": "如來度生之意。及歸。乃慨其流弊。遂本水陸儀文。纂",
    "X73n1456_020:0604a08": "集科儀。以隨時變。分條析理。章章不紊。使有所禱者。",
    "X73n1456_020:0604a09": "各據其情。盡其誠。而沙門釋子。亦得展悲心。披誠欵。",
    "X73n1456_020:0604a10": "而不失其本。此利他之勝益。集成。公謝世。門人某。善",
    "X73n1456_020:0604a11": "繼公志。欲刊行以廣其傳。使為佛事者。無紕繆黷神",
    "X73n1456_020:0604a12": "之愆。有懇切精誠之旨。令世之孝子慈親。各盡心以",
    "X73n1456_020:0604a13": "達神明。其功德固非淺淺。乞予為序而傳之。予以為",
    "X73n1456_020:0604a14": "凡有益於利生者。皆為妙行。故告以瑜伽之所自。令",
    "X73n1456_020:0604a15": "知吾佛度生之遺意也。",
    "X73n1456_020:0604a16": "千佛懺序",
    "X73n1456_020:0604a17": "原夫心佛眾生。三無差別。故眾生日用現行無明煩",
    "X73n1456_020:0604a18": "惱。即諸佛之根本實智。所謂諸佛心內眾生。時時成",
    "X73n1456_020:0604a19": "道。眾生心內諸佛。念念證真。斯則眾生與佛。不隔一",
    "X73n1456_020:0604a20": "毫。但以無明深厚。不自覺知。逐妄迷真。起惑造業。長",
    "X73n1456_020:0604a21": "淪生死而不能返。誠可哀哉。我世尊捨自法樂。現身",
    "X73n1456_020:0604a22": "三界。與民同患。而度脫之。四十九年所說諸法。具有",
    "X73n1456_020:0604a23": "種種無量方便法門。皆為眾生出苦之具耳。菩薩修",
    "X73n1456_020:0604a24": "行。不出自利利他二種行門。利他之行至廣。而自利",
    "X73n1456_020:0604b01": "之行最捷。無非了達自心。以為要妙。至若了心之行。",
    "X73n1456_020:0604b02": "有頓有漸。頓則無踰參禪。漸則不出止觀。即此二行。",
    "X73n1456_020:0604b03": "若上根利智。業輕惑薄者。自可直入。中下之士。積劫",
    "X73n1456_020:0604b04": "生死業重罪深。即有志出苦。而為惑業之所障者。必",
    "X73n1456_020:0604b05": "積懺悔之功。消惡業障。方可得入。是知懺悔一行。最",
    "X73n1456_020:0604b06": "為修行出苦第一法門。無論上中下根。未有不從此",
    "X73n1456_020:0604b07": "為發軔者也。即如華嚴圓頓法門。普賢為法界導師。",
    "X73n1456_020:0604b08": "而所修十願。必首以禮敬諸佛。次重懺悔業障。楞嚴",
    "X73n1456_020:0604b09": "為顯密圓宗。而必先以建立壇場。禮十方佛。勤求懺",
    "X73n1456_020:0604b10": "悔。懺至罪滅慧生。諸佛現身。感應道交。可許入道。法",
    "X73n1456_020:0604b11": "華為實相大乘。天台釋以百界千如。具德圓宗。列為",
    "X73n1456_020:0604b12": "止觀。而必精嚴懺法。以踐真修。宗門永明禪師。親證",
    "X73n1456_020:0604b13": "法界圓融。而時禮法華懺儀。終身不懈。是知懺悔一",
    "X73n1456_020:0604b14": "門。最為末法入道之第一行也。嘗聞釋迦本師。因聞",
    "X73n1456_020:0604b15": "五十三佛名字。發心修行。得成佛果。展轉開示。得三",
    "X73n1456_020:0604b16": "千人。一一皆得成無上道。所以稱三千諸佛是也。其",
    "X73n1456_020:0604b17": "有已成未成。而名號具彰藏典。愧未盡探其始末因",
    "X73n1456_020:0604b18": "緣。近世之禮千佛名者。但有佛號。而無披露之文。梁",
    "X73n1456_020:0604b19": "朝一懺。自昔流傳。陳情之文雖備。而三千佛號未圓。",
    "X73n1456_020:0604b20": "嘗謂末法眾生。罪深業重。如世人犯法。投託王家。亦",
    "X73n1456_020:0604b21": "可獲免。地獄眾生以苦逼。一稱佛名。得生淨土。何況",
    "X73n1456_020:0604b22": "現前禮敬。諸佛以同體大悲。感應加庇。故其出苦之",
    "X73n1456_020:0604b23": "要。無越懺悔一門矣。吳門某所集千佛懺法。祖梁朝",
    "X73n1456_020:0604b24": "之舊章。增未列之佛號。采教中之成言。敘披露之情",
    "X73n1456_020:0604c01": "悃。始終條貫。如出一轍。述而不作。無胸臆之論。觀其",
    "X73n1456_020:0604c02": "利濟之心。良亦勤矣。閒有議其非者。皆未原述者之",
    "X73n1456_020:0604c03": "心。亦未信夫自心者也。苟信自心是佛。為恒沙業垢",
    "X73n1456_020:0604c04": "之所障蔽。則禮恒沙之佛以消之。未見其多。法本是",
    "X73n1456_020:0604c05": "心。則何法而非妙行耶。幸無以佛多而生疲厭也。三",
    "X73n1456_020:0604c06": "千諸佛。皆吾本師開導。法味既同。而同一禮敬。則諸",
    "X73n1456_020:0604c07": "佛法身入我性。我性同共如來合。如鏡交光。互相攝",
    "X73n1456_020:0604c08": "入。實借多佛之慈光。消我多生之積罪。又奚止赫日",
    "X73n1456_020:0604c09": "消霜露哉。十日並出。大地焚燒。三千佛現。罪垢頓滅。",
    "X73n1456_020:0604c10": "不待求證。而必信無疑矣。觀者但自求出苦之心真。",
    "X73n1456_020:0604c11": "信禮佛滅罪之功大。而不必計作者之與否也。特序",
    "X73n1456_020:0604c12": "之。以為真修者勸。",
    "X73n1456_020:0604c13": "楞嚴接光錄序",
    "X73n1456_020:0604c14": "如來始從鹿苑。終至雙林。四十九年所說一代時教。",
    "X73n1456_020:0604c15": "無非開示此心之指。以眾生惑有厚薄。根有利鈍。故",
    "X73n1456_020:0604c16": "設三乘之漸次。以十善而免三途之苦以明有。以諦",
    "X73n1456_020:0604c17": "緣而拔三界生死之纏以明定。以三觀而破定有之",
    "X73n1456_020:0604c18": "執以明中。然雖巧設多方。必以頓證法界一心為極",
    "X73n1456_020:0604c19": "則。故以楞嚴大定。為究竟圓滿歸趣。此我本師出世。",
    "X73n1456_020:0604c20": "一大事因緣。始終之化法也。是知三觀之設。散在五",
    "X73n1456_020:0604c21": "時。而教海汪洋。末法行人難究其趣。若夫廓法界一",
    "X73n1456_020:0604c22": "心。攝一代時教。揭三觀妙門。顯一心之旨。無尚此大",
    "X73n1456_020:0604c23": "佛頂首楞嚴一經矣。大哉頂法。真頓證一心之懸鑑",
    "X73n1456_020:0604c24": "也。以十二部經之廣演。而收於十軸之文。詳十法界",
    "X73n1456_020:0605a01": "之因果。而敷陳於六萬餘言之內。以無量行海。攝歸",
    "X73n1456_020:0605a02": "三觀妙門。以曠劫難成之佛。而圓滿於首楞嚴一定。",
    "X73n1456_020:0605a03": "可謂至簡至要。最深最奧之法門也。此經自入震旦。",
    "X73n1456_020:0605a04": "古今解者。不啻數十家。雖知見不一。而各有所長。或",
    "X73n1456_020:0605a05": "尅文言。而昧其通途。或尚理觀。而略其文言。要之無",
    "X73n1456_020:0605a06": "非欲明佛意。惟佛智海。十地望洋。況居有漏乎。故探",
    "X73n1456_020:0605a07": "教者如飲海。魚龍蟁蚋。亦各盡己量。豈能盡海水耶。",
    "X73n1456_020:0605a08": "然一滴已具百川之味矣。予逸老匡山。閉關枯坐。四",
    "X73n1456_020:0605a09": "一授公。以所著楞嚴接光錄見示。且欲予一言以弁。",
    "X73n1456_020:0605a10": "愧予老矣。目已憒憒。智乏藻鑑。思不關微。安能發其",
    "X73n1456_020:0605a11": "幽奧。勉力一閱。則見其提掇首尾。指點血脉。批導文",
    "X73n1456_020:0605a12": "字。如遊刃焉。以公廓達之才。縱橫之筆。脫落畦徑。似",
    "X73n1456_020:0605a13": "不拘拘矩矱。若以楔出楔。亦從前所無。愚謂有便上",
    "X73n1456_020:0605a14": "智圓機。恐淺識者。重增瞖膜也。是在觀者。別具超方",
    "X73n1456_020:0605a15": "之眼。獨得於文字之外。由此悟入。實非小緣。倘一言",
    "X73n1456_020:0605a16": "有當。如食金剛。功德又可思議耶。",
    "X73n1456_020:0605a17": "重刻六祖壇經序",
    "X73n1456_020:0605a18": "世尊說法四十九年。乃云未說一字。末後拈花。迦葉",
    "X73n1456_020:0605a19": "破顏微笑。於是有教外別傳之旨。西天四七。祖祖相",
    "X73n1456_020:0605a20": "傳。是為心印。達摩東來。直指一心。不立文字。六傳至",
    "X73n1456_020:0605a21": "曹溪。衣鉢乃止。以其信心者眾矣。六祖得黃梅心印。",
    "X73n1456_020:0605a22": "以悟本來無一物。遂為的骨子。開法於曹溪。以無說",
    "X73n1456_020:0605a23": "而說。門人吠聲逐塊。緝之曰壇經。其所指示。雖般若",
    "X73n1456_020:0605a24": "一心。心外無法。則口說者。如天鼓音。空谷響耳。豈實",
    "X73n1456_020:0605b01": "法哉。余蒙　恩於嶺外。幸作六祖奴郎。聊為料理廢",
    "X73n1456_020:0605b02": "墜之緒。因見經本數刻。多有改竄不一。葢以後世聰",
    "X73n1456_020:0605b03": "明君子。將謂老盧本賣柴漢。目不識丁。怪其所說無",
    "X73n1456_020:0605b04": "文彩。故妄易之耳。嗟乎。大音希聲。至文無文。況闡無",
    "X73n1456_020:0605b05": "言之道。假舌相以宣。嗚乎。夫水流風動。皆演圓音。又",
    "X73n1456_020:0605b06": "何文之有。予偶得古本。乃為勘訂。其所記參差者。復",
    "X73n1456_020:0605b07": "為整齊。分為十品。以雅稱經名也。刻於山中。適大將",
    "X73n1456_020:0605b08": "軍張君樂齊。先開府於粵閒。訪予於山中。嘗以此經",
    "X73n1456_020:0605b09": "贈之。別十年。公歸林下。予過錢塘。公一見。歡若更生。",
    "X73n1456_020:0605b10": "談及此經。已重刻行。感公力能荷法。乃序之。以見公",
    "X73n1456_020:0605b11": "為禪將軍。其有以發見聞之勇猛於此事者勸。",
    "X73n1456_020:0605b12": "刻法寶壇經序(東海遺稿)",
    "X73n1456_020:0605b13": "或謂吾佛四十九年。末後拈花。且道未談一字。達摩",
    "X73n1456_020:0605b14": "西來。直指人心。見性成佛。不立文字。目為單傳。此經",
    "X73n1456_020:0605b15": "豈非文字乎。然殊不知此事。人人本來具足。不欠一",
    "X73n1456_020:0605b16": "法。不立一法。既本具足。是則佛未出世。塵塵剎剎。未",
    "X73n1456_020:0605b17": "嘗不熾然常說。祖未西來。物物頭頭。未嘗不分明直",
    "X73n1456_020:0605b18": "指。如是觀之。世尊終日直指。達摩九年說法。又何有",
    "X73n1456_020:0605b19": "教內教外。單傳雙傳耶。若人頓見自心者。則說與不",
    "X73n1456_020:0605b20": "說。皆戲論矣。此壇經者。人人皆知出於曹溪。而不知",
    "X73n1456_020:0605b21": "曹溪出於人人自性。人人皆知經為文字。而不知文",
    "X73n1456_020:0605b22": "字直指自心。心外無法。法外無心。一味平等。原無纖",
    "X73n1456_020:0605b23": "毫迴避處。悲哉人者。覿面不知。知則諦信不疑。本來",
    "X73n1456_020:0605b24": "無事。無事則又何計佛祖出世不出世。說法不說耶。",
    "X73n1456_020:0605c01": "是則此刻。刻空中鳥迹耳。",
    "X73n1456_020:0605c02": "因明入正理論寐言序",
    "X73n1456_020:0605c03": "原夫一切法界。統惟一真。了然而無諸相也。由迷之",
    "X73n1456_020:0605c04": "而成色心。執之而為我法。依佗妄起。種種徧計。有無",
    "X73n1456_020:0605c05": "之見橫生。圓成之性昧矣。故我世尊。特說三界惟心。",
    "X73n1456_020:0605c06": "萬法惟識。以直示之。是為宗極。大若標月之指耳。迨",
    "X73n1456_020:0605c07": "自金輪掩耀。玉毫收彩。不百年間。依然邪見參天。性",
    "X73n1456_020:0605c08": "相割據。爰有應真大士。龍樹陳那諸師蹶起。拔幟立",
    "X73n1456_020:0605c09": "論。摧邪顯正。其猶建瓴之勢。以大破之。既而商竭羅",
    "X73n1456_020:0605c10": "主。撮略諸論要義。提挈綱維。名曰因明入正理論。覈",
    "X73n1456_020:0605c11": "實邪正。量定因果。三支綺互。一性圓成。務使離過絕",
    "X73n1456_020:0605c12": "非。因是以明正宗之楷式。可謂法界之關鑰。實相之",
    "X73n1456_020:0605c13": "神符也。得之可以闢幽扄。佩之可以禦大敵。諸法空",
    "X73n1456_020:0605c14": "座。非此不足以據之。慨夫東西異路。南北殊涂。且文",
    "X73n1456_020:0605c15": "略義深。即匠石斫額。嗟乎。斯人望洋之歎久矣。吾法",
    "X73n1456_020:0605c16": "兄雪浪恩公按轡先登。蘊樸愚公從而步武。萬歷庚",
    "X73n1456_020:0605c17": "寅秋。公挂錫薊門。一夕感夢金人名七。銀人勝十。告",
    "X73n1456_020:0605c18": "以遇田分介。身有官而註焉。覺即探即金勝二論。深",
    "X73n1456_020:0605c19": "窮力究。既而果遇界公新解。值虞公長孺。激發矢心。",
    "X73n1456_020:0605c20": "遂倚雙林而搆思。斯兩月而述成。宛與夢符。詔曰寐",
    "X73n1456_020:0605c21": "言。葢識夢也。噫。徵夫那蘭紀歲。睹史質疑。由是觀之。",
    "X73n1456_020:0605c22": "愚公豈無謂哉。余來自海上。公脫稿示予。予雖不敏。",
    "X73n1456_020:0605c23": "不能洞見玄微。彈花摘實。至謂異品無其所立。遮實",
    "X73n1456_020:0605c24": "自相相違。改品以釋是非。番我以明集聚。斯皆出過",
    "X73n1456_020:0606a01": "深潛。良是寤其幽寐。然因正因。不待全提緣了。思已",
    "X73n1456_020:0606a02": "過半。語固有之。因修者易。草剏者難。且夫託鷄鳴而",
    "X73n1456_020:0606a03": "過關。假弄丸而破敵者。談何容易。觀者若因是以明",
    "X73n1456_020:0606a04": "宗。由指而見月。直欲睹纖塵而知大地。闚一隙以見",
    "X73n1456_020:0606a05": "太虗。則於法界之功。匪直排布之方也。即隱几據梧。",
    "X73n1456_020:0606a06": "將仰天而歎。豈可以呻吟沈酣者較哉。",
    "X73n1456_020:0606a07": "二十五圓通圖序(為王憲長弘臺題)",
    "X73n1456_020:0606a08": "毗盧遮那以法界為身。則根根塵塵。皆徧法界。於身",
    "X73n1456_020:0606a09": "舉一毛孔。徧則毛毛皆徧。在境則拈一微塵。徧則塵",
    "X73n1456_020:0606a10": "塵皆徧。於心則念包十世。古今劫念同時。則念念皆",
    "X73n1456_020:0606a11": "徧。如是。則無一法而非圓通。又何根塵識界七大之",
    "X73n1456_020:0606a12": "限量可局乎。惟此乃普眼大人之境界。豈劣解者可",
    "X73n1456_020:0606a13": "能入哉。是以楞嚴會上。世尊特借二十五大士。普為",
    "X73n1456_020:0606a14": "諸人傍通一綫。大似含元殿裏指長安。葢曲為鈍根",
    "X73n1456_020:0606a15": "拈弄耳。雖是門門有路。處處皆通。正眼看來。未免瞖",
    "X73n1456_020:0606a16": "目生花。居士一齊折合。卷舒自在。若放行。則山河大",
    "X73n1456_020:0606a17": "墜。鱗介羽毛。同放光明。若把住。則二十五人。不免向",
    "X73n1456_020:0606a18": "弘臺居士手中乞命。如是。縱饒觀音大士。善入圓通。",
    "X73n1456_020:0606a19": "不免拖泥帶水也。亦一場敗闕。仔細簡點將來。畢竟",
    "X73n1456_020:0606a20": "有甚氣息。明眼人自能看取。",
    "X73n1456_020:0606a21": "刻十無盡藏品序",
    "X73n1456_020:0606a22": "毗盧遮那法界為身。以華嚴莊嚴而為報境。由往昔",
    "X73n1456_020:0606a23": "因中。稱法界心而修。稱為藏者。以此心在眾生名為",
    "X73n1456_020:0606a24": "藏識。在佛名如來藏心。故在依果。名華藏世界。葢藏",
    "X73n1456_020:0606b01": "者。含攝有餘之義。如王家寶藏。無物不有。應用無盡。",
    "X73n1456_020:0606b02": "是以菩薩修行。名無盡藏。以即心妙行。而為功德法",
    "X73n1456_020:0606b03": "財。充滿心量。名無盡藏行。惟此華嚴所宗法界心體。",
    "X73n1456_020:0606b04": "而以妙行為莊嚴。圓滿具足。故名為佛。然所修因行。",
    "X73n1456_020:0606b05": "有十住十行十向十地之別。此品當十行滿心。將趣",
    "X73n1456_020:0606b06": "十向。故修此十無盡藏行。蘊積一心。即回向三處。謂",
    "X73n1456_020:0606b07": "眾生菩提。及以實際積行以成藏。行散而果成。故趣",
    "X73n1456_020:0606b08": "佛地。住行如積。回向如散。所謂積而能散。由散以成",
    "X73n1456_020:0606b09": "德。譬夫聖人。損有餘以奉天下。盛治之事也。故曰。有",
    "X73n1456_020:0606b10": "之以為利。無之以為用。是以吾佛世尊。以盡法界之",
    "X73n1456_020:0606b11": "法藏。濟偁自性之眾生。資以莊嚴唯心之果報。觀夫",
    "X73n1456_020:0606b12": "華藏莊嚴之妙事。豈向心外求之哉。第以眾生狹陋",
    "X73n1456_020:0606b13": "自私。不能擴自心之量耳。予掩關靈湖之曇花精舍。",
    "X73n1456_020:0606b14": "門人觀衡。遠來相訊。見予批閱此品。歡喜稽首。而讚",
    "X73n1456_020:0606b15": "歎曰。大哉妙行。普照迷方。誠如慧日之朗重昏也。請",
    "X73n1456_020:0606b16": "序之。刻以別行。予喜作法施。願見聞隨喜者。即此以",
    "X73n1456_020:0606b17": "見自心無盡之妙行。苟信而持之。則華藏莊嚴。步步",
    "X73n1456_020:0606b18": "可登。而佛果菩提。念念可證。其狹陋自私之習。亦將",
    "X73n1456_020:0606b19": "化為無盡功德藏矣。詎不成一大事因緣哉。",
    "X73n1456_020:0606b20": "重興青原山七祖道場序",
    "X73n1456_020:0606b21": "佛法託之像教。禪道寄之祖庭。故瞻梵剎而三寶現",
    "X73n1456_020:0606b22": "前。指道場而慧燈發燄。葢由道假人弘。事因理顯。是",
    "X73n1456_020:0606b23": "以諸祖法崛之不可泯者。若人身之血脉。不可一息",
    "X73n1456_020:0606b24": "閒也。任道君子。可不為之留心哉。惟禪宗鼻祖西來。",
    "X73n1456_020:0606c01": "直指最上一乘。令人當下成佛。此道六傳於曹溪。而",
    "X73n1456_020:0606c02": "青原南岳為的骨子。兩人執幟。大盛於江西湖南。其",
    "X73n1456_020:0606c03": "下五燈分燄。皆以二老為燧人。此道昭昭。如中天日",
    "X73n1456_020:0606c04": "月。千百年來。闇然而愈章者。是知茲山。為人心世道",
    "X73n1456_020:0606c05": "所關最重。予少年曾禮七祖。見其僧非拔俗。寺委荒",
    "X73n1456_020:0606c06": "榛。惟諸賢祠宇。尊祀其中。時則慨然歎曰。諸天奉佛。",
    "X73n1456_020:0606c07": "諸賢事天。然各尊其道理或宜。然恐神有所未妥也。",
    "X73n1456_020:0606c08": "徘徊而去。閒嘗與紫柏禪師言。謂禪宗寥落。必源頭",
    "X73n1456_020:0606c09": "壅塞。當同疏導之。師大以為然。師先候予於匡山。及",
    "X73n1456_020:0606c10": "乙未。予年五十。以弘法致譴。放於嶺外。因得重濬曹",
    "X73n1456_020:0606c11": "溪之原。以為禪道重興之兆。辛苦八年。而祖庭始開。",
    "X73n1456_020:0606c12": "功雖未圓。中興之機已見。辛亥秋日。安福鄒匡明子",
    "X73n1456_020:0606c13": "尹氏。發心重整青原。持鄒給諫公書為先談。且云子",
    "X73n1456_020:0606c14": "尹為七祖忠臣。予聞之躍然。乃先囑其妥神祠為第",
    "X73n1456_020:0606c15": "一義。是時因緣未遇遂寢。越癸丑。遂之南岳。踐金簡",
    "X73n1456_020:0606c16": "曾儀部約。公欲振之。力未能也。丙辰。予弔紫柏。有吳",
    "X73n1456_020:0606c17": "越之行。至雙徑。見禪道大振。參究者眾。予歎曰。此曹",
    "X73n1456_020:0606c18": "溪一派重衍也。丁巳夏。歸匡山。作休老計。見東林蓮",
    "X73n1456_020:0606c19": "社重開。石門禪期已結。予大歡喜。不三日。而給練公",
    "X73n1456_020:0606c20": "書亦至。云大修青原。冀得一指點。葢子尹夙心。述予",
    "X73n1456_020:0606c21": "之本願。其祠已妥。而首為檀度。願成主佛者。則劉晉",
    "X73n1456_020:0606c22": "卿。張壽長。郭陵舄也。予乃浩然歎曰。六祖有言。葉落",
    "X73n1456_020:0606c23": "歸根。禪道自曹溪一脉。始於青原。而傳燈諸祖。至中",
    "X73n1456_020:0606c24": "峰之後漸微。我國初不多見矣。予自濬曹溪。不數年。",
    "X73n1456_020:0607a01": "而此道復振於越之天目雙徑之閒。今且引歸匡山",
    "X73n1456_020:0607a02": "石門。適青原大興。千年之後。復見今日。豈非應葉落",
    "X73n1456_020:0607a03": "歸根之讖哉。惟昔盛時。莫盛於西江馬祖。今也重振。",
    "X73n1456_020:0607a04": "再見於青原。是知道運旋轉。與造化同流。信夫意者。",
    "X73n1456_020:0607a05": "將來八十一人。同出馬駒之下者。是有望於今日。斯",
    "X73n1456_020:0607a06": "役也。檀度之功。任之者眾。不俟予言。故特述禪道隆",
    "X73n1456_020:0607a07": "替之由。以告諸同志。不在莊嚴佛土。而在光輝佛燈。",
    "X73n1456_020:0607a08": "以助堯天舜日。期與斯民共享無為之化也。又豈可",
    "X73n1456_020:0607a09": "以尋常建一剎。剏一宇。為佛事者。同日而語耶。萬歷",
    "X73n1456_020:0607a10": "四十五年。仲夏十日。",
    "X73n1456_020:0607a11": "續華岳寺法派序",
    "X73n1456_020:0607a12": "達摩西來。單傳直指。以心印心。妙悟者為的骨兒孫。",
    "X73n1456_020:0607a13": "原無名字。及六傳曹溪。下從南岳青原。道分兩派。以",
    "X73n1456_020:0607a14": "各從授受。亦不拘拘。及五宗各立門庭。則稱某宗。某",
    "X73n1456_020:0607a15": "宗者。但以建立宗旨。命知歸趣。亦非以假名為道脉",
    "X73n1456_020:0607a16": "也。自後禪林日衰。師資口耳。天下叢林。但於開山之",
    "X73n1456_020:0607a17": "祖。原系某宗下。各尊為鼻祖。以五家獨臨濟道徧天",
    "X73n1456_020:0607a18": "下。故海內梵剎多推之。特世諦流布。其來尚矣。衡州",
    "X73n1456_020:0607a19": "華藥寺。本從臨濟出。以重開山僧紹秀為始祖。立二",
    "X73n1456_020:0607a20": "十字。曰紹宗希普導。正克嗣通玄。圓明真性海。法衍",
    "X73n1456_020:0607a21": "復崇源。今已盡矣。適予來寓靈湖。且將東遊。時寺住",
    "X73n1456_020:0607a22": "持等。領大眾焚香禮請。立其派。予無復異。即以源字",
    "X73n1456_020:0607a23": "為始起。續四十字。偈曰。源自曹溪濬。燈從南岳傳。廣",
    "X73n1456_020:0607a24": "開清淨理。妙悟祖師禪。頓了唯心旨。歸依實智詮。西",
    "X73n1456_020:0607b01": "來微密意。福慧永無邊。是足以嗣宗風乎。特以假名",
    "X73n1456_020:0607b02": "說實相。令不昧其本源耳。後之子孫。其尊奉毋忽。",
    "X73n1456_020:0607b03": "南岳重興天台寺建諸祖影堂序",
    "X73n1456_020:0607b04": "昔天台智者大師。誦法華經。親見靈山一會。儼然未",
    "X73n1456_020:0607b05": "散。求證南岳思大師。師曰。此法華三昧也。於是智者",
    "X73n1456_020:0607b06": "乃著止觀妙門。西域梵師曰。此與西域首楞嚴經。大",
    "X73n1456_020:0607b07": "旨相同。大師聞之。日夜西望禮拜。一十九年。願見此",
    "X73n1456_020:0607b08": "經。今南岳天台寺。即智者大師拜經處也。千有餘年。",
    "X73n1456_020:0607b09": "拜臺現存。曾儀部金簡。欲石刻楞嚴經於臺上。以滿",
    "X73n1456_020:0607b10": "智者之望。大願未果。此天台一段因緣也。予與曾公",
    "X73n1456_020:0607b11": "為法門知己。久期終老南岳。癸丑冬月。長公扶搖。攜",
    "X73n1456_020:0607b12": "乃翁書。迎予往湖東。予應命至。則見諸祖道影八十",
    "X73n1456_020:0607b13": "八軸。乃達觀禪師。命丹陽弟子賀知忍。資請丁南羽",
    "X73n1456_020:0607b14": "高士名筆也。有三堂。其二置五臺峨嵋。此一專為南",
    "X73n1456_020:0607b15": "岳者。向久藏賀氏。庚戌閒。曾公遊南海。道過曲阿。賀",
    "X73n1456_020:0607b16": "君屬其請歸南岳。向以山中無可置之地。故存湖東。",
    "X73n1456_020:0607b17": "予於是展禮道容。如入諸祖丈室也。比即發心。願建",
    "X73n1456_020:0607b18": "影堂以奉之。乃為募疏。太僕蔡公槐亭。身為行先。願",
    "X73n1456_020:0607b19": "竟未果。丙辰。東遊吳越。隨投老匡山。越六年辛卯。弟",
    "X73n1456_020:0607b20": "子如繹書來。云已復天台。欲重興之。適曾長公遵先",
    "X73n1456_020:0607b21": "人遺命。以祖影送入天台供養。及予前疏併付之。予",
    "X73n1456_020:0607b22": "聞而喜曰。此予末後未了願也。嗟乎。法緣與時互相",
    "X73n1456_020:0607b23": "為顯晦。亦運而已矣。惟佛所說。萬法統乎一心。故有",
    "X73n1456_020:0607b24": "性相二宗。本乎一致。佛滅未幾。而性相角立。分河飲",
    "X73n1456_020:0607c01": "水。從來舊矣。無論西域。即此土。教由天台。說三觀以",
    "X73n1456_020:0607c02": "明一心。禪自拈花。二十八傳。達摩東來為鼻祖。五宗",
    "X73n1456_020:0607c03": "列派。各立門庭。互相詆訾。率莫能一。今也。諸祖道影。",
    "X73n1456_020:0607c04": "畢集於斯。即楞嚴一經。統教禪而會歸一心。此二宗",
    "X73n1456_020:0607c05": "之究竟歸趣。不期會而自會矣。予居湖東。欲奉諸祖",
    "X73n1456_020:0607c06": "而願未滿。第著楞嚴通議。以發明佛祖向上一路。會",
    "X73n1456_020:0607c07": "三觀一心之旨。以暢智者未見之懷。如繹今得居其",
    "X73n1456_020:0607c08": "地。復奉諸祖於其中。不但了余未了之緣。抑滿智者",
    "X73n1456_020:0607c09": "未盡之心也。幸何如哉。繹也。果能竭力忘身。從事於",
    "X73n1456_020:0607c10": "此。予即老矣。尚能坐拜石。演楞嚴。代我廣長舌相。使",
    "X73n1456_020:0607c11": "千峰點首。萬象低眉。虗空結舌。異幟盡降。智者大師。",
    "X73n1456_020:0607c12": "定側耳於常寂光中。習氣猛發。亦當起舞於蓮花藏",
    "X73n1456_020:0607c13": "海。與諸祖一時謦欬彈指也。其募疏已有前作。故但",
    "X73n1456_020:0607c14": "述道影之因緣。併繹興建之始末。告諸檀越。以為開",
    "X73n1456_020:0607c15": "導前茅也。是為序。",
    "X73n1456_020:0607c16": "焦山法系序",
    "X73n1456_020:0607c17": "傳燈所載諸祖法系。惟以心印相傳。原不以假名為",
    "X73n1456_020:0607c18": "實法也。嗟乎。禪道下衰。真源漸昧。自達摩西來。六傳",
    "X73n1456_020:0607c19": "曹溪。一法不立。及五宗分派。葢以門庭施設不同。而",
    "X73n1456_020:0607c20": "宗旨不異。及宋而元。燈燈相續。至我明國初。尚存典",
    "X73n1456_020:0607c21": "型。此後宗門法系蔑如也。以無明眼宗匠故耳。其海",
    "X73n1456_020:0607c22": "內列剎如雲。在在僧徒。皆曰本出某宗某宗。但以字",
    "X73n1456_020:0607c23": "派為嫡。而未聞以心印心。由此觀法。則大可悲矣。舉",
    "X73n1456_020:0607c24": "世皆然。豈止一方而已耶。況佛制四民出家。同一釋",
    "X73n1456_020:0608a01": "姓。如眾流入海。今推原五宗真傳。則法眼早入高麗。",
    "X73n1456_020:0608a02": "溈仰絕響。雲門在宋尚存。而曹洞則少林獨擅。方今",
    "X73n1456_020:0608a03": "天下僧寺。法系多稱臨濟。一派盛行。至若正枝旁出。",
    "X73n1456_020:0608a04": "可莫可考。葢隨人自立。譬夫王綱失紀。而僭者橫出。",
    "X73n1456_020:0608a05": "迷方者眾。誰得而正之哉。京口焦山某禪人。遠來匡",
    "X73n1456_020:0608a06": "山。以法系字派為請。且云。茲山十葊。原自始祖覺初",
    "X73n1456_020:0608a07": "祖心禪師。本臨濟旁出。為賈菩薩者。近代兒孫。皆迷",
    "X73n1456_020:0608a08": "其源。禪人憂之。乃考十葊先後之次。緝為譜系。正名",
    "X73n1456_020:0608a09": "分。以垂後裔。然雖假名。是亦因名立教。儻亦賴此以",
    "X73n1456_020:0608a10": "存僧徒上下之分。無敢僭越。而不至於蔑倫犯義者。",
    "X73n1456_020:0608a11": "尤足以保我子孫。亦存羊之意。尚亦有利哉。其先十",
    "X73n1456_020:0608a12": "六傳已盡。故為續其三十二字。以從俗諦。若指此為",
    "X73n1456_020:0608a13": "宗。則臨濟自謂正法眼藏早滅却矣。",
    "X73n1456_020:0608a14": "鼎湖山詩後序",
    "X73n1456_020:0608a15": "鼎湖山白雲寺。其來久矣。昔曹溪法道盛時。出其門",
    "X73n1456_020:0608a16": "者。皆洞明心印。人天師表。志常禪師。乃與青原南岳",
    "X73n1456_020:0608a17": "諸老。同侍巾缾者。二老道化一方。常師遂隱此山以",
    "X73n1456_020:0608a18": "終焉。梵幢猶存。靈骨藏之於此。信其為法門巢許也。",
    "X73n1456_020:0608a19": "余少能讀書時。則知有蒼。梧之埜。鼎湖乘龍之故事。",
    "X73n1456_020:0608a20": "將為好事者寓言高舉。以為美談。及丙申春。蒙　恩",
    "X73n1456_020:0608a21": "遣雷陽。又二年。戊戌。冠巾說法於五羊之青門戈戟",
    "X73n1456_020:0608a22": "場中。時門人寶貴。字本淨者。充第一座。會罷。作禮云。",
    "X73n1456_020:0608a23": "且將隱於鼎湖。余驚喜不已。扣其遺迹。則云久廢。藩",
    "X73n1456_020:0608a24": "伯王公。昔為郡端州時。命父老重葺。今又圮矣。余因",
    "X73n1456_020:0608b01": "力贊貴公以居之。且囑其死心定志。以盡生平。若果。",
    "X73n1456_020:0608b02": "余當休老焉。貴公以余言。遂忘形事心。以常公為任。",
    "X73n1456_020:0608b03": "苦心勞力。不堪其憂者。又三年。庚子。余入山。禮常公",
    "X73n1456_020:0608b04": "塔。乃為貴公作經始計。定其規模。務在妥神靈以藏",
    "X73n1456_020:0608b05": "修足矣。不期年。而三寶重成。佛像莊嚴。煥然光奕。余",
    "X73n1456_020:0608b06": "喜而嘉之。癸卯秋日之曹溪。且訂明年鼎湖結夏之",
    "X73n1456_020:0608b07": "盟。甲辰季春。出山謁制府。即將有雷陽之行。以病作。",
    "X73n1456_020:0608b08": "不能就道。遂維舟江滸。且冀避暑山中。俟徂秋而往。",
    "X73n1456_020:0608b09": "不日。乃奉按臺檄。不敢少留。悵望雲山眉睫閒。不能",
    "X73n1456_020:0608b10": "一至。豈非緣哉。以一至而不可得。以此觀夫常住茲",
    "X73n1456_020:0608b11": "山者。清涼之福。豈啻人天倍萬劫耶。余病小可。即以",
    "X73n1456_020:0608b12": "登途。貴公時時相慰舟中。余且愧見笑於山靈。而不",
    "X73n1456_020:0608b13": "忍別。遂賦詩五章。託公以謝。且問訊於常公。異日者。",
    "X73n1456_020:0608b14": "儻天假之緣。吾當為公豎窣堵波於荒榛草莽中也。",
    "X73n1456_020:0608b15": "徑山志序",
    "X73n1456_020:0608b16": "域內名山大川。方輿載籍。志之詳矣。及佛法入中國。",
    "X73n1456_020:0608b17": "則琳宮梵宇。皆託迹於名山勝地者。在在星羅。此葢",
    "X73n1456_020:0608b18": "道脉潛流。殊非探奇仰異者比。古稱方志為野史。而",
    "X73n1456_020:0608b19": "佛剎之志。則僧史也。維雙徑乃東南奇勝。自國一開",
    "X73n1456_020:0608b20": "山。昔稱法崛。以其山自崑崙而東走。雄峙五岳。而南",
    "X73n1456_020:0608b21": "幹自衡湘。迤邐數千里。直聳黃山白岳。而蜚涌二目。",
    "X73n1456_020:0608b22": "融結茲山。以鍾靈秀。故佛剎始剏唐某年閒。而歷宋",
    "X73n1456_020:0608b23": "元我明。上下千載。其閒相繼。雄長法門者。八十一人。",
    "X73n1456_020:0608b24": "非山川蘊結之厚。何能若是之悠久耶。國初尚不乏",
    "X73n1456_020:0608c01": "人。頃百年來。法幢傾圮。僧徒寂寥。萬歷己丑閒。達觀",
    "X73n1456_020:0608c02": "禪師蹶起。立宗門赤幟。時剏刻方冊大藏。初議五臺。",
    "X73n1456_020:0608c03": "僧徒往請者。蠒足數千里。未幾遷於山之寂照。殿宇",
    "X73n1456_020:0608c04": "亦因是重新。乃法輪再轉之機也。居頃之。馮太史復",
    "X73n1456_020:0608c05": "議啟古化城。為藏板地。當道藩臬諸公。深心恢復。達",
    "X73n1456_020:0608c06": "師入滅。弟子澹居鎧公。克荷其業。而達師竟得塔於",
    "X73n1456_020:0608c07": "鵬摶峰下。與大慧同條。是豈小緣哉。然昔之住茲山",
    "X73n1456_020:0608c08": "者。雖善舉揚宗乘。但引法海之一滴耳。今則全攝如",
    "X73n1456_020:0608c09": "來藏海。而注於茲。為法門之全提。則因緣勝前萬萬",
    "X73n1456_020:0608c10": "矣。黃貞甫有言。蕭何入關。子女玉帛。秋毫無犯。惟收",
    "X73n1456_020:0608c11": "其圖籍。卒以王漢。今大藏。乃法界之圖籍也。盡收於",
    "X73n1456_020:0608c12": "此。而拓法王之疆土者。必大賴於是矣。非此山之鍾",
    "X73n1456_020:0608c13": "氣博厚。又何能負重法哉。於戲。因修者易。剏業者難。",
    "X73n1456_020:0608c14": "今中興法門之大業。非圖籍班班。後世將何考焉。是",
    "X73n1456_020:0608c15": "徑山之志。不得不作。非徒紀勝而已。故重緝之。以便",
    "X73n1456_020:0608c16": "考覧。而特為之序。",
    "X73n1456_020:0608c17": "菩提菴妙明堂序",
    "X73n1456_020:0608c18": "余坐菩提菴。新搆丈室。主人請堂名。余題之曰妙明。",
    "X73n1456_020:0608c19": "大眾請開示。老人意取楞嚴經中性覺妙明。本覺明",
    "X73n1456_020:0608c20": "妙二語也。以滿慈聞前根身器界。一一清淨本然。因",
    "X73n1456_020:0608c21": "起疑曰。既是清淨本然。云何忽生山河大地。諸有為",
    "X73n1456_020:0608c22": "法邪。將謂清淨界中。不容生此諸物也。世尊到此。實",
    "X73n1456_020:0608c23": "難措口。故舉尋常所說。性覺妙明。本覺明妙二語。雙",
    "X73n1456_020:0608c24": "關以詰之。然上句不屬迷悟。天然妙性本自靈者。故",
    "X73n1456_020:0609a01": "云性覺妙明。下句乃從迷中不失而修成者。故云本",
    "X73n1456_020:0609a02": "覺明妙。謂今雖修成。而不從外得。是各人本有之覺",
    "X73n1456_020:0609a03": "耳。以此二語詰之者。佛意將借迷悟關頭。以開發之。",
    "X73n1456_020:0609a04": "滿慈果認本覺明妙一語為得。將謂性覺本自靈妙",
    "X73n1456_020:0609a05": "而明。不假更明者。斯則但有能明之明。則無所明之",
    "X73n1456_020:0609a06": "覺耳。意在有所明之覺。乃恰當耳。殊不知纔有所明",
    "X73n1456_020:0609a07": "之覺。則能所對待無窮妄法。從此而生矣。以一切眾",
    "X73n1456_020:0609a08": "生生死死生。法法皆從清淨界中。無故強起一念。要",
    "X73n1456_020:0609a09": "明其覺。然有明有覺。能所宛然。故向下發明能所之",
    "X73n1456_020:0609a10": "妄法。歷歷分明。則深窮法性之源也。茲葊名菩提。梵",
    "X73n1456_020:0609a11": "語菩提。此云覺。以人人皆知修成之佛。不知本有之",
    "X73n1456_020:0609a12": "佛。老人意在真修。先要了悟不迷之性。故雖修萬行。",
    "X73n1456_020:0609a13": "不落常情。則是不離當處。而頓證菩提。是在先悟妙",
    "X73n1456_020:0609a14": "明為初心耳。故以名堂。",
    "X73n1456_020:0609a15": "五臺山觀來石金蓮社序",
    "X73n1456_020:0609a16": "清凉乃金色界。文殊一萬眷屬。常住其中。即雜花所",
    "X73n1456_020:0609a17": "載。東北菩薩住處也。自漢開山以來。震旦歸依。為人",
    "X73n1456_020:0609a18": "閒淨土。歲往復者。百千萬計。至則蹈冰躡雪。無厭其",
    "X73n1456_020:0609a19": "勞。非真慈攝受。何二千年來。歲無虗日。其山境殊勝。",
    "X73n1456_020:0609a20": "名花異草。閒錯開敷。如七珍布地。金蓮茂發。妙麗相",
    "X73n1456_020:0609a21": "鮮。信非塵寰有也。高人勝士。栖真養道者。徧滿山谷。",
    "X73n1456_020:0609a22": "列剎星羅。鐘鼓相聞。梵音敷奏。與松響泉聲。廣長舌",
    "X73n1456_020:0609a23": "相。晝夜無閒。豈非人閒一真淨土乎。山中在在叢林。",
    "X73n1456_020:0609a24": "向無以社名。社自普門棲賢始。近有觀來石鏡亭山",
    "X73n1456_020:0609b01": "主。結金蓮社。葢由宰官李公所剏。公諱茂春。河南杞",
    "X73n1456_020:0609b02": "縣人。初母夢三僧入室。因叱之。二僧即去。惟一不行。",
    "X73n1456_020:0609b03": "乃曰。吾五臺僧欲結緣耳。是夜即生公。公生而善嗁。",
    "X73n1456_020:0609b04": "母時呼曰。爾僧性也。至七歲。猶常嗁不樂。母每以僧",
    "X73n1456_020:0609b05": "呼之即止。公長而問母。母言其初夢。所以後登癸未",
    "X73n1456_020:0609b06": "進士。官至鴈平兵憲。因遊樓煩。忽自憶往事。乃曰。遠",
    "X73n1456_020:0609b07": "公生於此。而結蓮社於匡山。我何忘其故鄉耶。遂願",
    "X73n1456_020:0609b08": "結金蓮社於五臺。先聞妙峰大師。遂往歸依。建靜室",
    "X73n1456_020:0609b09": "於靈鷲以寄焉。既而欲自為念佛社。因五臺僧幻住",
    "X73n1456_020:0609b10": "談臺山勝處。言觀來石主人鏡亭。有苦行。公遂歸心。",
    "X73n1456_020:0609b11": "即捐貲屬修蓮社。效匡山故事。修念佛三昧。余有雙",
    "X73n1456_020:0609b12": "徑之行。鏡公特訊於山中。且徵余敘其事。余喟然歎",
    "X73n1456_020:0609b13": "曰。寥寥宇宙。泛泛波流。往而不返者眾矣。能知歸宿",
    "X73n1456_020:0609b14": "者。幾何人哉。淨土為苦海之彼岸。若夫操舟揚[馬*凡]。截",
    "X73n1456_020:0609b15": "流而度者。上下千餘載。幾何人斯。遠公剏匡山蓮社。",
    "X73n1456_020:0609b16": "先後集者。約一百二十三人。且獨稱十八高賢。現生",
    "X73n1456_020:0609b17": "西方。遞相接引。此自道法東來。第一勝事。李公興於",
    "X73n1456_020:0609b18": "百世之下。抖擻濁惡。揭厲樂邦。非具宿世根力。現宰",
    "X73n1456_020:0609b19": "官身。何以有此。余知斯社之興。將與一萬眷屬。同駕",
    "X73n1456_020:0609b20": "慈航。揚[馬*凡]安流而徑登彼岸。又何以百什計哉。是在",
    "X73n1456_020:0609b21": "長年捩柁。不惜餘力耳。",
    "X73n1456_020:0609b22": "重修湖州天聖寺因緣序",
    "X73n1456_020:0609b23": "雜花說十方佛土。如帝網孔挂於虗空。成者住者。壞",
    "X73n1456_020:0609b24": "者空者。俱同一際。一切諸佛。與諸菩薩海會說法。教",
    "X73n1456_020:0609c01": "化眾生。種種神通妙用。處處同時充滿。亦如網珠交",
    "X73n1456_020:0609c02": "光相羅。彼彼無雜。亦無障礙。而一切眾生。於一切佛",
    "X73n1456_020:0609c03": "心智光中。莊嚴佛土。調伏眾生。及造十惡五逆。三界",
    "X73n1456_020:0609c04": "六道。善惡業行。而不自知。故曰。佛境界不可思議。眾",
    "X73n1456_020:0609c05": "生心行不可思議。今於湖之天聖寺。具見之矣。甲午",
    "X73n1456_020:0609c06": "歲暮。寺僧祖定。訪予京之慈氏樓閣。偶談寺之因緣。",
    "X73n1456_020:0609c07": "則曰。其殿廣博。猶如空虗。莊嚴密緻。斗栱攢簇。鱗蹋",
    "X73n1456_020:0609c08": "重疊。猶如羅網。此其作者。不可思議一也。葢始剏於",
    "X73n1456_020:0609c09": "唐。其原先不可考。歷宋及元。至今幾千年矣。而各道",
    "X73n1456_020:0609c10": "之上。梁栱之閒。絕無纖塵。故名之曰無塵殿。此不可",
    "X73n1456_020:0609c11": "思議二也。其兩楹露柱。雕木為龍。頭角須眉。爪牙飛",
    "X73n1456_020:0609c12": "動。宛若生龍。左右升降。嘗遊戲池中。寺僧見而叱之。",
    "X73n1456_020:0609c13": "其龍歸殿。而左右錯盤。又名之曰錯盤龍殿。此其不",
    "X73n1456_020:0609c14": "可思議三也。其殿壁縱橫二丈有奇。向為粉地。昔趙",
    "X73n1456_020:0609c15": "孟頫讀書其中。而心悅之。兩壁畫瀟湘煙雨圖二幅。",
    "X73n1456_020:0609c16": "夫人管氏。畫竹一幅。前此數百年。豈無丹青妙筆。而",
    "X73n1456_020:0609c17": "必待子昂夫婦。點染其中。將為今之存亡舉耶。此不",
    "X73n1456_020:0609c18": "可思議四也。其殿中之佛。乃以銅錢累砌成形。此固",
    "X73n1456_020:0609c19": "成者之心。不可思議矣。明嘉靖閒。有人毀其佛者。剔",
    "X73n1456_020:0609c20": "筋折骨。坼錢網肉。劈羅漢燒煑而食之。其人竟感以",
    "X73n1456_020:0609c21": "銕篦搔癢。徧身皮肉盡脫見骨。且遭刑而死。然世人",
    "X73n1456_020:0609c22": "畏神而敬佛。雖顛人醉酒。尚悚然知歸。而若人者。乃",
    "X73n1456_020:0609c23": "醢之而甘心焉。此又壞者之心。不可思議也。故其今",
    "X73n1456_020:0609c24": "也。悽然草草。寥落如空。太宰五臺陸公。過而慨焉。即",
    "X73n1456_020:0610a01": "與郡宰官敬葊許公。繼山沈公。具區馮公輩。發願修",
    "X73n1456_020:0610a02": "復。命比丘祖定為倡導。建立之初。思求所以剏業為",
    "X73n1456_020:0610a03": "根據者。是夜。大風折古桑一株。旦而發之。根柢得古",
    "X73n1456_020:0610a04": "負重斷碑。披而讀之。乃唐中和閒。居士吳言捨宅為",
    "X73n1456_020:0610a05": "寺。其基廣九十三畮。時刺史王公。表請額為景清禪",
    "X73n1456_020:0610a06": "院。而天聖則宋時重建。以年為號者。非此莫知其源。",
    "X73n1456_020:0610a07": "斯則木石無情。乃應緣而成事。此情與無情。感應道",
    "X73n1456_020:0610a08": "交。如水澄月現。又大不可思議者矣。由是觀之。其佛",
    "X73n1456_020:0610a09": "土成住壞空。業已不可思議。即其人而知施者。作者。",
    "X73n1456_020:0610a10": "成者。住者。莊嚴者。破壞者。善惡心行。種種不同。今一",
    "X73n1456_020:0610a11": "旦炳然齊顯於諸佛大智光中。如鏡現像。纖毫不昧。",
    "X73n1456_020:0610a12": "因果昭著。總之皆不可思議也。始也成者之心。固不",
    "X73n1456_020:0610a13": "知有壞者之心。而昔壞者之心。又安知有今日成者",
    "X73n1456_020:0610a14": "之心。斯則成者壞之因。壞者成之緣。若即境觀心。正",
    "X73n1456_020:0610a15": "所謂交光相羅。如寶珠網。淨穢齊現。善惡同彰。過去",
    "X73n1456_020:0610a16": "未來。一際平等耳。況佛境如空無所依。至若因緣成",
    "X73n1456_020:0610a17": "就。如雲起長空。又豈可得而思議耶。今比丘定者。苦",
    "X73n1456_020:0610a18": "心窮慮。欲建空中之樓閣。嚴象外之法身。演無字之",
    "X73n1456_020:0610a19": "真經。作難思之佛事。譬若晴空。望彼纖雲。豈不瞪目",
    "X73n1456_020:0610a20": "成勞。吾意空花亂起。必瀰滿太清。滴水為巖。必橫流",
    "X73n1456_020:0610a21": "大地。是將見妙莊嚴剎。建於一毫。清淨法身。顯於一",
    "X73n1456_020:0610a22": "念。必使諸佛讚言。奇哉奇哉。吾今成佛時。普見一切",
    "X73n1456_020:0610a23": "天人。修羅。宰官。長者。優婆塞。優婆夷。四眾人等。各各",
    "X73n1456_020:0610a24": "心中成等正覺。轉大法輪。使一切見者聞者。皆發無",
    "X73n1456_020:0610b01": "上菩提之心。向之成者住者壞者空者。一齊同入蓮",
    "X73n1456_020:0610b02": "花藏海。此段廣大功德因緣。其實種種不可得而思",
    "X73n1456_020:0610b03": "議也。海印沙門。聞此因緣。歎未曾有。欲重宣此義。而",
    "X73n1456_020:0610b04": "說偈言。",
    "X73n1456_020:0610b05": "諸法空無相。畢竟無起滅。但以因緣故。成壞各不同。",
    "X73n1456_020:0610b06": "佛身如虗空。智光如滿月。其空徧一切。月光與空等。",
    "X73n1456_020:0610b07": "不擇淨與穢。是水皆現影。豈待清淨池。而後方照矚。",
    "X73n1456_020:0610b08": "一切眾生心。與佛智無二。善惡隨因緣。業行固不同。",
    "X73n1456_020:0610b09": "一切佛境界。生於眾生心。譬如空中花。依空而出現。",
    "X73n1456_020:0610b10": "初成即有壞。本自空中生。如何今日空。不能成勝事。",
    "X73n1456_020:0610b11": "天堂及地獄。貴賤眾果報。苦樂諸受用。無不從心造。",
    "X73n1456_020:0610b12": "自作自受用。莊嚴自法身。直從有相中。即登常住果。",
    "X73n1456_020:0610b13": "善哉諸佛子。決定信自心。各捨所愛珍。莊嚴佛自土。",
    "X73n1456_020:0610b14": "世閒皆是苦。無常復無我。生無一物來。死無一文去。",
    "X73n1456_020:0610b15": "來去本是空。如何苦貪著。遇此大因緣。而不發勇猛。",
    "X73n1456_020:0610b16": "一破慳愛根。頓成無上覺。凡是有緣人(缺文)。",
    "X73n1456_020:0610b17": "築三潭護生隄引",
    "X73n1456_020:0610b18": "佛說孝名為戒。謂孝順父母。孝順三寶。孝順至道之",
    "X73n1456_020:0610b19": "法。孝順一切眾生。然則奉佛戒者。不能推及眾生。自",
    "X73n1456_020:0610b20": "昔隋天台智者大師。唐惟宣律師。宋永明大師。至我",
    "X73n1456_020:0610b21": "明。獨雲栖大師而已。其放生池。除城中上方。北園。其",
    "X73n1456_020:0610b22": "外則自贖萬工池。而弟子居士虞德園。同大壑法師。",
    "X73n1456_020:0610b23": "濬西湖三潭。其廣大之心。足以度恒沙眾生矣。予至",
    "X73n1456_020:0610b24": "湖心寺。知舊有三塔久廢。今欲重建。與所度之生。作",
    "X73n1456_020:0610c01": "光明幢。昨偶有聚沙之夢。已有成議矣。又觀三潭之",
    "X73n1456_020:0610c02": "隄甚單薄。不能與所放之生。作金湯外護。恐春水一",
    "X73n1456_020:0610c03": "漂。則已度之生。尋復漂流苦海矣。斯則不惟虗其前",
    "X73n1456_020:0610c04": "功。抑終不能收其後效。大可憂也。又且聚沙不可以",
    "X73n1456_020:0610c05": "旦夕計。正在躊躇。偶至長明寺。會湯養惺居士。乃雲",
    "X73n1456_020:0610c06": "栖之內親也。言及無子。將求度脫。予歡喜而策之曰。",
    "X73n1456_020:0610c07": "昔佛無子。以視三界眾生如一子。至今人人皆稱為",
    "X73n1456_020:0610c08": "慈父。居士何不以念子之心念一切眾生。則將來慈",
    "X73n1456_020:0610c09": "父之稱。充滿十方世界矣。為今當念已度之生。在三",
    "X73n1456_020:0610c10": "潭者。能築保障以防護之。使其中眾生。如極樂國。則",
    "X73n1456_020:0610c11": "彼現前皆稱慈父矣。又何俟於將來乎。願居士一倡。",
    "X73n1456_020:0610c12": "而願為慈父者眾矣。是則天宮淨土。又何捨目前而",
    "X73n1456_020:0610c13": "別求乎。諸有智者。一聞萬感。不俟言之畢矣。老人大",
    "X73n1456_020:0610c14": "有所望焉。",
    "X73n1456_020:0610c16": "憨山老人夢遊集卷第二十"
}