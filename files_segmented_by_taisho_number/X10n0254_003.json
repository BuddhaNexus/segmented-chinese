{
    "X10n0254_003:0398c20": "大方廣圓覺修多羅了義經心鏡卷第三",
    "X10n0254_003:0398c21": "前住台州赤城山崇善教寺釋智聰述",
    "X10n0254_003:0398c22": "○彌勒菩薩章",
    "X10n0254_003:0398c23": "至論諸法。本元清淨。絕名離相。尚非是一。何況有",
    "X10n0254_003:0398c24": "諸。眾生未了。常在輪迴。聖人哀之。無名相中。假名",
    "X10n0254_003:0399a01": "相說。於不二中。而辨其二。是故慈氏。究論迴根。慇",
    "X10n0254_003:0399a02": "懃啟問。",
    "X10n0254_003:0399a03": "於是彌勒菩薩在大眾中(至)輪迴境界起循環見。",
    "X10n0254_003:0399a04": "彌勒補處大士。今居兜率內院。常說妙法。今預斯",
    "X10n0254_003:0399a05": "會。請究生死根本。輪迴始末。如鍾在架。非扣之則",
    "X10n0254_003:0399a06": "不鳴(下正請)。",
    "X10n0254_003:0399a07": "世尊若諸菩薩及末世眾生(至)教化方便度諸眾生。",
    "X10n0254_003:0399a08": "大寂滅海者。行法云。般涅槃海。涅言不生。柈言不",
    "X10n0254_003:0399a09": "滅。即不生不滅也。今言寂者。即彼之不生。今言滅",
    "X10n0254_003:0399a10": "者。即彼之不滅也。海即無涯。佛以圓覺為性海。若",
    "X10n0254_003:0399a11": "入圓覺。而不能了生死者。則佛海中死屍花林中",
    "X10n0254_003:0399a12": "腐鼠也。豈不自警哉。輪迴根本者。法界次第云。生",
    "X10n0254_003:0399a13": "死根本。即名色為始。以初受一期妄報。歌羅邏時。",
    "X10n0254_003:0399a14": "但有名色二法。當知名色。即是一切世間出世間",
    "X10n0254_003:0399a15": "之根本。能生一切法。普攝一切法。智度論云。一切",
    "X10n0254_003:0399a16": "世間中。但有名與色。智者云。一名者。心也。但名字。",
    "X10n0254_003:0399a17": "故曰。名是心。及相應數法。雖有能緣之用。而無質",
    "X10n0254_003:0399a18": "礙可尋。既異於色。而有心意識。及諸數法。種種之",
    "X10n0254_003:0399a19": "別也。二色者。有形質礙之法。謂之色。是十八界。及",
    "X10n0254_003:0399a20": "一入少分。皆是質礙之法。並無智覺之用。既異心",
    "X10n0254_003:0399a21": "意識法。故指為色。有幾種性者。曰心。曰意。曰識。曰",
    "X10n0254_003:0399a22": "受想行識。曰六根。曰六塵。曰六識。十八界也。曰身",
    "X10n0254_003:0399a23": "三。曰口四。曰意三。曰見思。曰塵沙。曰無明。皆是輪",
    "X10n0254_003:0399a24": "迴種性。其實。八萬四千塵勞。恒河沙數煩惱。皆屬",
    "X10n0254_003:0399b01": "幾種內。不可用心思。不可以數極。既總是輪迴根",
    "X10n0254_003:0399b02": "本。只合為一問也。修佛菩提者。佛名曰覺。覺有情",
    "X10n0254_003:0399b03": "也。菩提翻道。即大道心。成就眾生也。眾生旅泊三",
    "X10n0254_003:0399b04": "界。無由出於火宅。只為迷菩提之路。情著不覺。大",
    "X10n0254_003:0399b05": "聖啟大道心。出三界獄。令諸眾生。遊寂滅海。到菩",
    "X10n0254_003:0399b06": "提岸。依何法門。修行幾等。如迷方人。無指路者。終",
    "X10n0254_003:0399b07": "無出期。智者云。如來未興於世。爾時雖有十善法",
    "X10n0254_003:0399b08": "之化。是為舊善。未有三寶之可歸。大聖初成正覺。",
    "X10n0254_003:0399b09": "先為提謂長者。開授三歸。以為入道之根本。進行",
    "X10n0254_003:0399b10": "之初首也。三歸。正破三邪濟三塗。接三乘。出三有。",
    "X10n0254_003:0399b11": "況百千三昧。無量行門。非止一路。故云差別。迴入",
    "X10n0254_003:0399b12": "塵勞。設化度生者。圭峯云。眾生無邊誓願度。即從",
    "X10n0254_003:0399b13": "空入假。或大悲濟物。或病既多。方藥非一。若無方",
    "X10n0254_003:0399b14": "便。如少湯添氷。恐落愛見。大悲故須問也(次結益語)。",
    "X10n0254_003:0399b15": "惟願不捨救世大悲(至)圓悟如來無上知見。",
    "X10n0254_003:0399b16": "慈室云。慧目。即如如智也。心鏡。即如如境也。智如",
    "X10n0254_003:0399b17": "於境。境如於智。即文殊章。圓照覺相也。此非圓覺",
    "X10n0254_003:0399b18": "寂照之功。無上知見。永失。亦是贊請之辭。",
    "X10n0254_003:0399b19": "作是語已五體投地如是三請終而復始。",
    "X10n0254_003:0399b20": "聖智慜物。為物作則。故慇懃三請(次讚許戒聽)。",
    "X10n0254_003:0399b21": "爾時世尊告彌勒菩薩言(至)汝今諦聽當為汝說。",
    "X10n0254_003:0399b22": "無生忍。非易可階忍有多種。有生忍有法忍。唯無",
    "X10n0254_003:0399b23": "生忍。圓位初住菩薩證之。一品無明既破。一分三",
    "X10n0254_003:0399b24": "德分顯。證無生忍。凡遇難緣。如割水吹光。分身百",
    "X10n0254_003:0399c01": "界。救苦眾生何啻挾泰山。以超北海。",
    "X10n0254_003:0399c02": "時彌勒菩薩奉教歡喜及諸大眾默然而聽。",
    "X10n0254_003:0399c03": "如犢思乳。如蜂依蜜。爭得不聽(次答輪廻根本)。",
    "X10n0254_003:0399c04": "善男子一切眾生從無始際(至)恩愛貪欲故有輪迴。",
    "X10n0254_003:0399c05": "佛頂云。流愛為種。納想為胎。交媾發生。吸引同業。",
    "X10n0254_003:0399c06": "以是因緣。故有生死。又云。汝愛我心。我憐汝色。故",
    "X10n0254_003:0399c07": "有生死。五欲貪嗔。皆曰種種。若極其漏源。平等性",
    "X10n0254_003:0399c08": "中。無生佛名。亦無輪迴。及不輪迴。生死交謝。寒暑",
    "X10n0254_003:0399c09": "迭遷。因於妄動。至有物遷變。今且略陳元始。四明",
    "X10n0254_003:0399c10": "云。良由眾生。性具染惡。不可變異。其性圓明名之",
    "X10n0254_003:0399c11": "為佛。性染性惡。全體起作。修染修惡更無別體。全",
    "X10n0254_003:0399c12": "修是性。故得迷逆之事。無非理佛。即以此理。起惑",
    "X10n0254_003:0399c13": "造業。輪迴生死。而全不知。事全是理。長劫用理。長",
    "X10n0254_003:0399c14": "劫不知。不由不知。便非理佛。以全是故。名理即佛。",
    "X10n0254_003:0399c15": "今欲窮源。從真起妄。初既是真。如何以變之為妄。",
    "X10n0254_003:0399c16": "此理難明。須知無明法性。同體平等。性內具有善",
    "X10n0254_003:0399c17": "惡。但性善。其性則柔。性惡。其性則剛。能剛柔。在平",
    "X10n0254_003:0399c18": "等性內。如天地。天性剛而其柔。如霜雪霧露等。地",
    "X10n0254_003:0399c19": "性本柔。亦能剛。如金銀銅鐵等。皆從地生。在平等",
    "X10n0254_003:0399c20": "性中。未分生佛。如水如氷。未分氷水。只為妄動。惡",
    "X10n0254_003:0399c21": "性力強。真如內熏。其性惡。隨善緣起。起作淨用。若",
    "X10n0254_003:0399c22": "極淨則為佛也。成佛了。惡與妄。無明業性。还在性",
    "X10n0254_003:0399c23": "善中。不斷纖毫。先君子為小人所化。暫為小人。今",
    "X10n0254_003:0399c24": "遇善人所化。仍為君子。即本來人也。肇云。梵志出",
    "X10n0254_003:0400a01": "家。白首而歸。鄰人見之。曰。昔人尚在乎。梵志云。吾",
    "X10n0254_003:0400a02": "猶昔人。非昔人也。惡煩惱性。轉為性善。亦名性善。",
    "X10n0254_003:0400a03": "亦云理毒害。煩惱本不動纖毫。為之本來面目。四",
    "X10n0254_003:0400a04": "明指要云。除無明。有差別。此性中之惡。與凡夫見",
    "X10n0254_003:0400a05": "行之惡。如何分別。如水與氷。眾生情執。執氷不知",
    "X10n0254_003:0400a06": "是水。即氷。故云情生智隔。想變體殊。終日用水。只",
    "X10n0254_003:0400a07": "作氷想故。有天堂地獄之異。淨邦穢國之殊。今且。",
    "X10n0254_003:0400a08": "要。窮今身從何處來。極輪迴本。棱嚴云。皆由不知。",
    "X10n0254_003:0400a09": "二種根本。錯亂修習。猶如煑沙。欲成嘉饌。縱經塵",
    "X10n0254_003:0400a10": "劫。祇名熱沙。一者無始生死根本。則汝今者。與諸",
    "X10n0254_003:0400a11": "眾生用攀緣心。為自性者。即有為生滅心。此心攬",
    "X10n0254_003:0400a12": "妄塵為體。緣會而生。緣散而滅。二者。無始菩提涅",
    "X10n0254_003:0400a13": "槃。元清淨體。則汝今者。識精元明。能生諸緣。緣所",
    "X10n0254_003:0400a14": "遺者。由諸眾生。遺此本明。雖終日行而不覺。枉入",
    "X10n0254_003:0400a15": "諸趣。識精者。廼即今虗妄浮心也。元明者。即如來",
    "X10n0254_003:0400a16": "藏性也。地藏性。不合隨染緣。則成九法界。隨淨緣",
    "X10n0254_003:0400a17": "成佛界。故曰能生諸緣。雖染淨俱緣。而得失兩異。",
    "X10n0254_003:0400a18": "淨緣得真性。染緣失真性今別指染緣。故曰緣所",
    "X10n0254_003:0400a19": "遺者。云枉入諸趣。涅槃經。亦有二種根本。一者無",
    "X10n0254_003:0400a20": "始無明。二者現在愛欲。意同此經(次約受生以辨輪迴)。",
    "X10n0254_003:0400a21": "若諸世界一切種性(至)當知輪迴愛為根本。",
    "X10n0254_003:0400a22": "受生別者。且言六道輪迴最初一念。於大覺性熏",
    "X10n0254_003:0400a23": "起迷妄。無明宿業。順六道性。處處受生。因風火二",
    "X10n0254_003:0400a24": "大。馳我神識。酬其宿債。作福相似。來生我家。皆由",
    "X10n0254_003:0400b01": "起自貪欲貪屬愛。愛欲為因。愛命為果遂攬父母",
    "X10n0254_003:0400b02": "遺棄。成五蘊色身。故有胎卵濕化。四生之始。殻中",
    "X10n0254_003:0400b03": "生曰卵。胞胎生曰胎。潤濕而生曰濕。無而條有曰",
    "X10n0254_003:0400b04": "化。天道地獄。純是化生。脩羅具四生。人亦具四生。",
    "X10n0254_003:0400b05": "鬼道。胎化生。畜生具四生。人有卵生者。昔西土。毗",
    "X10n0254_003:0400b06": "舍佉母。生三十二卵。為三十二子。濕生人者。如奈",
    "X10n0254_003:0400b07": "女。於奈樹上。生一池水水中生一女。既無父母。以",
    "X10n0254_003:0400b08": "奈為姓。故曰奈女。值佛證果。亦云菴提遮女後瓶",
    "X10n0254_003:0400b09": "沙王得之。生一男。曰耆婆天醫也。淫是耽染愛著。",
    "X10n0254_003:0400b10": "但是情染。總名為淫。縱是化生。亦初依業有。如斯",
    "X10n0254_003:0400b11": "之類。皆由心染氣傳。受性稟命既性命由淫。淫復",
    "X10n0254_003:0400b12": "由愛。故云愛為根本也(下明欲助成因)。",
    "X10n0254_003:0400b13": "由有諸欲助發愛性是故能令生死相續。",
    "X10n0254_003:0400b14": "眾生欲心。在內。若未見境。欲心未起。以由境故。牽",
    "X10n0254_003:0400b15": "起欲心。佛頂云。爾愛我心。我憐汝色。以是因緣。生",
    "X10n0254_003:0400b16": "死不斷。如膏助火。寧不轉熾。欲助愛心。造業愛報。",
    "X10n0254_003:0400b17": "肇云。眾生所以久流轉者。皆由著欲故也。若欲止",
    "X10n0254_003:0400b18": "於心。則無生死。潛神玄默。與虗空合。其德。是名涅",
    "X10n0254_003:0400b19": "槃。遺教云。多欲之人。多求利故。苦惱亦多。是以鑊",
    "X10n0254_003:0400b20": "湯。雖沸。不煑無欲之人。如佛弟難陀。著其妻故。佛",
    "X10n0254_003:0400b21": "引之遊天宮。見一宮天女。勝玅。而獨無夫。難陀遂",
    "X10n0254_003:0400b22": "問天女。天女答曰。佛弟難陀。持戒生此。為我丈夫。",
    "X10n0254_003:0400b23": "難陀為欲持戒。要生天。佛又引之。遊大地獄。忽一",
    "X10n0254_003:0400b24": "獄空。陀亦問佛。佛云爾自問獄卒。卒曰。佛弟難陀",
    "X10n0254_003:0400c01": "為欲持戒。報盡來生此獄。以斯念之。五欲無常。如",
    "X10n0254_003:0400c02": "花上露。見陽則晞。若知而不戒。則遺教所謂。老象",
    "X10n0254_003:0400c03": "溺深泥者是也(下明展轉相依)。",
    "X10n0254_003:0400c04": "欲因愛生命因欲有(至)愛欲為因愛命為果。",
    "X10n0254_003:0400c05": "光明云。是身虗偽。猶如空聚。良由眾生。最初攬陰",
    "X10n0254_003:0400c06": "成身。陰者。五陰和合。假名為身。如攬五指。故有拳",
    "X10n0254_003:0400c07": "名。凡夫不了。執此假名。而為我等。廣有十六我人",
    "X10n0254_003:0400c08": "知見。今諸經。略云五陰。我者。聚陰等法。於中若即。",
    "X10n0254_003:0400c09": "若離。計我。我所之實。人者。亦於五陰。妄計我是行",
    "X10n0254_003:0400c10": "人眾生相者。於五陰中。此五共生。故曰眾生。壽者。",
    "X10n0254_003:0400c11": "亦於五陰。妄計我受一期報壽。命者。亦於陰法中。",
    "X10n0254_003:0400c12": "妄計我命根。連持不斷。以執此故。計有我身。故名",
    "X10n0254_003:0400c13": "身見。今於十六中。具出四見。皆是妄想。並無實事",
    "X10n0254_003:0400c14": "男托胎時。見母為所取境。見父為所競境。於母起",
    "X10n0254_003:0400c15": "貪。於父起嗔。父流為是己有。乘茲妄念。故得托胎。",
    "X10n0254_003:0400c16": "女人反此。委在涅槃經。男女之名。由是妄想。而為",
    "X10n0254_003:0400c17": "始也。此身幻質。名為假名。既由妄想。反從精血。以",
    "X10n0254_003:0400c18": "驗此身。名為虗偽。如上二空境中。是生空境也。欲",
    "X10n0254_003:0400c19": "謂貪婬。命謂身命。若無愛欲諸緣不生。身亦不有。",
    "X10n0254_003:0400c20": "當知欲因愛有。身因欲生。既有此身。還生於愛。由",
    "X10n0254_003:0400c21": "愛身故。還為欲因。復感來報。生死。如是展轉相續",
    "X10n0254_003:0400c22": "無窮也(次明惡業苦報)。",
    "X10n0254_003:0400c23": "由於欲境起諸違順(至)是故復生地獄餓鬼。",
    "X10n0254_003:0400c24": "欲境者。則色聲香味觸。五欲境也。眾生見此五境。",
    "X10n0254_003:0401a01": "起違順相。且如色境。順則成喜。逆則成嗔。或不相",
    "X10n0254_003:0401a02": "從。謂之境背。背愛心。便生憎嫉。即嗔心生。便有打",
    "X10n0254_003:0401a03": "罵殺害。種種惡業。因色而起。餘四知境。亦復如是。",
    "X10n0254_003:0401a04": "順逆者。色若順心。而乃耽著淫盜飲啖。侵凌綺語",
    "X10n0254_003:0401a05": "亦造眾多惡業。以此逆順二業。招惡強報。先墮地",
    "X10n0254_003:0401a06": "獄。次作畜生。後作餓鬼。受三惡報。次生人間。貧窮",
    "X10n0254_003:0401a07": "下賤。復與宿昔究冤僭。始相酬對(廣如楞嚴經文)此經文",
    "X10n0254_003:0401a08": "雖無畜生報。意亦含攝之矣。當知色欲。能生於火。",
    "X10n0254_003:0401a09": "燒諸世間。如西竺。述伽婆。市魚為業。一見貴公主",
    "X10n0254_003:0401a10": "出。忽生愛樂。因而久病其母問其故。說如上事。母",
    "X10n0254_003:0401a11": "由是。常供貴人之魚。公主問其供魚之意。欲何所",
    "X10n0254_003:0401a12": "求。母乃言子愛欲事。公主設計。相期於自在天廟。",
    "X10n0254_003:0401a13": "尅日而至。漁者先到。其神以睡魔著之。令彼熟寐",
    "X10n0254_003:0401a14": "貴人左右求之。無有。忽看紙錢堆中。見彼睡著。不",
    "X10n0254_003:0401a15": "醒。用物遺之而去。覺未聞異香。見物知貴人來。忽",
    "X10n0254_003:0401a16": "然思念。身上欲火發生。先燃其紙錢。次燒及天廟。",
    "X10n0254_003:0401a17": "故云欲火燒天廟。將繩繫子咽(出龍樹大論下明善業樂報)。",
    "X10n0254_003:0401a18": "知欲可厭愛業道捨惡樂善復現天人。",
    "X10n0254_003:0401a19": "欲者。五欲。唯色最初。人畏之焉。若論欲性。本菩提",
    "X10n0254_003:0401a20": "性。如帶刀入陣。不獨衛身。亦獲名利。菩薩用色。觀",
    "X10n0254_003:0401a21": "色法界。離五欲境。別無佛性。今且論厭欲。樂善。如",
    "X10n0254_003:0401a22": "大論云。有須陀洹。在人間住。亦有妻。正斷欲界九",
    "X10n0254_003:0401a23": "品思。斷思盡。即超欲。而於欲境。倍勝常情。妻不喜。",
    "X10n0254_003:0401a24": "每憂之。忽有一聖人至。言及此事。彼云。吾教汝。但",
    "X10n0254_003:0401b01": "云須陀洹果。法應如是。妻如其言。語於其夫。夫。欲",
    "X10n0254_003:0401b02": "心頓斷。如湯消冰。灰飛煙滅。鄰人不知其故和之。",
    "X10n0254_003:0401b03": "夫取一畫瓶出。五彩粧成。甚是可愛。云若與吾。翫",
    "X10n0254_003:0401b04": "此瓶。妻貪此畫瓶。常不釋手。夫忽討此瓶。妻度與",
    "X10n0254_003:0401b05": "夫。夫閃。此瓶墮地。破碎臭穢流出。夫云。與吾拾此",
    "X10n0254_003:0401b06": "畫瓶來。妻云畫瓶打破。夫云。以吾觀汝。猶如畫瓶。",
    "X10n0254_003:0401b07": "復說偈曰。猛者入定觀。身心所興塵。見已生穢惡。",
    "X10n0254_003:0401b08": "猶如彩畫瓶。豈非知欲可厭也。又如佛在世時。一",
    "X10n0254_003:0401b09": "婦人。生三四子。悉皆死亡。其母以憶子。心狂。披髮。",
    "X10n0254_003:0401b10": "裸形。而走。忽一日。直至祇園寺。徑造佛前佛。威神",
    "X10n0254_003:0401b11": "故。忽然猛省。無禮蹲地。佛令阿難。取袈裟與之披。",
    "X10n0254_003:0401b12": "後歸去。同夫來見佛。皆證阿羅漢若是厭惡樂善。",
    "X10n0254_003:0401b13": "極則止生人天。若於欲。深省者。可登聖階。人天五",
    "X10n0254_003:0401b14": "戒。三歸。五戒為首。種種福利。皆天人果報也。上來",
    "X10n0254_003:0401b15": "通言人天之善。向下四禪天。初禪梵王。二禪少光",
    "X10n0254_003:0401b16": "等。三禪少淨。四禪無雲福生。廣果等。此四禪天。皆",
    "X10n0254_003:0401b17": "因修禪定得生(下明不動業報)。",
    "X10n0254_003:0401b18": "又知諸愛可厭惡放弃愛(至)皆輪迴故不成聖道。",
    "X10n0254_003:0401b19": "入道之門。先須伏愛欲。前云。捨惡樂善者。在人間。",
    "X10n0254_003:0401b20": "修三歸五戒。孝養父母。行世仁慈修橋布路。寫經",
    "X10n0254_003:0401b21": "造佛。掃塔塗地。種種善利得生天上。初是四天王",
    "X10n0254_003:0401b22": "天。二忉利天。極至六欲天。或生人間。富貴。故云復",
    "X10n0254_003:0401b23": "見天人。今云。又知諸愛可厭放。弃愛樂(音落)捨。禪是",
    "X10n0254_003:0401b24": "弃者。弃前欲界。欲樂麤強。此人厭弃。生梵天。若如",
    "X10n0254_003:0401c01": "修四無量心為王。愛者。二禪天。此天有四支禪。內",
    "X10n0254_003:0401c02": "淨支喜支。樂支一心支既存喜樂。故曰愛禪。樂者",
    "X10n0254_003:0401c03": "三禪天此禪。第一快樂。勝前二禪。亦有五支禪。怡",
    "X10n0254_003:0401c04": "悅之心。名之為樂。捨者。四禪天。此天有四支禪。斷",
    "X10n0254_003:0401c05": "苦樂故。滅憂喜故。不苦不樂。行捨念淨。行者。欲離",
    "X10n0254_003:0401c06": "前三禪時。種種呵責。於樂。樂既謝滅。則不動之定。",
    "X10n0254_003:0401c07": "與捨俱發。離樂不悔。此心名捨如上弃愛樂捨此",
    "X10n0254_003:0401c08": "四。反生禪味。著於定心。藥反為病。還滋愛本。此上",
    "X10n0254_003:0401c09": "色無色界。非可易登。因離欲故。修增上善。得生此",
    "X10n0254_003:0401c10": "天。雖然仍是輪迴。不成聖道。若望修圓覺者。霄壤",
    "X10n0254_003:0401c11": "之殊。故云不成聖道(次正歡斷)。",
    "X10n0254_003:0401c12": "是故眾生欲脫生死免諸輪迴先斷貪欲及除愛渴。",
    "X10n0254_003:0401c13": "貪欲。愛渴。此二輪迴根本。不得不除。貪是三毒之",
    "X10n0254_003:0401c14": "首。愛因此起。乃著物之端。因愛故攬五陰為體。如",
    "X10n0254_003:0401c15": "鱗集仰流。此貪愛。六凡皆有。但輕重之殊。殺戮重",
    "X10n0254_003:0401c16": "者。即地獄。輕者。鬼畜報。愛亦有輕重。勝則生天。劣",
    "X10n0254_003:0401c17": "則人界。貪愛。體是無始無明。修圓覺者。能觀貪愛。",
    "X10n0254_003:0401c18": "皆是佛性中道。終日貪愛。不礙菩提。文殊自云。我",
    "X10n0254_003:0401c19": "是貪欲師利。此如抱虎弄蛇。不達性則。為物所傷。",
    "X10n0254_003:0401c20": "善達性者不獨入佛。亦能入魔(下明菩薩用愛非同凡夫)。",
    "X10n0254_003:0401c21": "善男子菩薩變化示現世間(至)假諸貪欲而入生死。",
    "X10n0254_003:0401c22": "如傅大士布袋和上。和須蜜多女。如觀音為馬郎",
    "X10n0254_003:0401c23": "婦。猪頭。稠樹。皆以欲法化人。雲門南泉德山等。皆",
    "X10n0254_003:0401c24": "用魔法入佛。菩薩慈悲。利物。若純用善。其間。惡逆",
    "X10n0254_003:0402a01": "重者。善化不受。示惡入惡。於惡達惡為性惡法門。",
    "X10n0254_003:0402a02": "以攝惡者。此明觀行即佛此位已修圓觀。觀三諦",
    "X10n0254_003:0402a03": "境。境觀融融雖具煩惱性。能知如來秘密藏。理慧",
    "X10n0254_003:0402a04": "相應。心觀明朗。天台智者。正居此位。法華五品位",
    "X10n0254_003:0402a05": "也。今云勞慮永斷者。即永伏煩惱性不起。此人解",
    "X10n0254_003:0402a06": "心虗通。故云得法界淨即彼淨解。此之淨解。如蟲",
    "X10n0254_003:0402a07": "蝕木。偶為成字。不知是字非字。故云。為自障礙。但",
    "X10n0254_003:0402a08": "用圓覺之觀。圓於自心。未圓十界。心未遍圓故云",
    "X10n0254_003:0402a09": "而不自在。既未斷見愛。無明。貶之為凡夫。到此覺",
    "X10n0254_003:0402a10": "性。永無退失。故云隨順覺性(四相似即佛)。",
    "X10n0254_003:0402a11": "善男子一切菩薩見解為礙(至)未入地者隨順覺性。",
    "X10n0254_003:0402a12": "四相似。即佛。天台云。似者。二物相類。如鍮似金。若",
    "X10n0254_003:0402a13": "瓜比瓠。猶見火先煖。涉海初平。水性至冷。飲者可",
    "X10n0254_003:0402a14": "知。渴不掘井。聽說何為。如法華六根清淨。即是其",
    "X10n0254_003:0402a15": "相。此位未入分真。位。如真金。今居十信後心。相似",
    "X10n0254_003:0402a16": "位。如鍮比金。今且是鍮。更入一步。鍮變為金。本覺",
    "X10n0254_003:0402a17": "清皆是菩提。蓋麤惡重者。從惡入易。從善入者。不",
    "X10n0254_003:0402a18": "傷物。如把線放鷂。縱未成佛。不失人天也(下除愛獲顯益)。",
    "X10n0254_003:0402a19": "若諸末世一切眾生(至)於清淨心便得開悟。",
    "X10n0254_003:0402a20": "欲愛。大小乘俱斷未盡。聲聞尚有習氣。如迦葉聞",
    "X10n0254_003:0402a21": "琴起舞。云。吾於三界五欲。吾已斷竟。此是界外。勝",
    "X10n0254_003:0402a22": "玅五欲。吾聞之不能自安。界外五欲。亦云法愛。亦",
    "X10n0254_003:0402a23": "云法塵。今且就末世眾生。修圓覺人。先降心治性",
    "X10n0254_003:0402a24": "愛心習漏。如冰清玉潔。不牽輪迴。心純是法。與法",
    "X10n0254_003:0402b01": "相應。更念茲在茲。求圓覺。速得開悟。圓覺即止觀。",
    "X10n0254_003:0402b02": "散即止。昏即朗。憎愛自然消落。如印印泥。即壞文",
    "X10n0254_003:0402b03": "成(次明五性差別因依)。",
    "X10n0254_003:0402b04": "善男子一切眾生由本貪欲(至)依二種障而現淺深。",
    "X10n0254_003:0402b05": "本貪欲者。即根本無明。具十法界。善惡之性。發揮",
    "X10n0254_003:0402b06": "無明。枝末無明也。此無明。隨染淨緣。成凡成聖。凡",
    "X10n0254_003:0402b07": "夫雖迷。而其迷中。假實依正。未始離性。須知染緣。",
    "X10n0254_003:0402b08": "熏於性染。方成染法。淨緣熏淨。方成淨用。性染性",
    "X10n0254_003:0402b09": "淨。其體本融。全體而起。隨染緣。則染淨俱染。隨淨",
    "X10n0254_003:0402b10": "緣則染淨。俱淨。不二門云。三千在理。同名無明。三",
    "X10n0254_003:0402b11": "千果成。咸稱常樂。今此無明。具染淨緣。發揮顯出。",
    "X10n0254_003:0402b12": "五性差別。不等五性者。永嘉云。一闡提性。枝末無",
    "X10n0254_003:0402b13": "明。二決定性。三不定性。四菩薩。根本無明也。五佛",
    "X10n0254_003:0402b14": "性。別教果佛也。二障全在信不具者。名闡提性。二",
    "X10n0254_003:0402b15": "破事障見思之惑。名決定性。取滅度想者也。三破",
    "X10n0254_003:0402b16": "見思已。不取滅度想者。如方等會。有密求耻小者。",
    "X10n0254_003:0402b17": "名不定性。四菩薩性者。破理障者。破障理無明也。",
    "X10n0254_003:0402b18": "佛性者。就當教。究竟破也。此非是被機。立五性教。",
    "X10n0254_003:0402b19": "亦非為聲聞緣覺。立此教名。但佛點出。迷圓覺之",
    "X10n0254_003:0402b20": "人。成五差別亦是惑有厚薄。證有淺深。答彌勒。生",
    "X10n0254_003:0402b21": "死根本之問也(下釋二障)。",
    "X10n0254_003:0402b22": "云何二障一者理障礙正知見二者事障續諸生死。",
    "X10n0254_003:0402b23": "一名理障者。即根本無明也。能覆出世間。真明之",
    "X10n0254_003:0402b24": "惠。而能增長生死。礙正知見。屬菩薩斷。二名事障",
    "X10n0254_003:0402c01": "者。起信論。謂之六麤。亦從見愛而起。初受一期妄",
    "X10n0254_003:0402c02": "報。歌羅邏時。四大五蘊。根塵等。此惑謂之。見思。屬",
    "X10n0254_003:0402c03": "聲聞緣覺所斷。若不斷者。生死相續。輪迴不息(次徵",
    "X10n0254_003:0402c04": "起五性)。",
    "X10n0254_003:0402c05": "云何五性善男子若此二障未得斷滅名未成佛。",
    "X10n0254_003:0402c06": "此文。諸說不同。圭峰云。本以發心。修證。約斷二障。",
    "X10n0254_003:0402c07": "故成五性。此都不斷。故非五數。慈室云。此總勸。非",
    "X10n0254_003:0402c08": "指根性。於通途敦勗。又一說云。未曾斷惑。不當五",
    "X10n0254_003:0402c09": "數。與圭峰同意。又與稜伽。五性中。無性同。圭峯亦",
    "X10n0254_003:0402c10": "云。若據棱伽文。即當第五無性也。諸說不同。在人",
    "X10n0254_003:0402c11": "取捨。今觀此文。諸經中有闡提性。未破見思無明。",
    "X10n0254_003:0402c12": "即今云。未破二障此種性。本是佛法中外人。亦有",
    "X10n0254_003:0402c13": "佛性。又有經文。貶之為無佛性人。若不是一種性。",
    "X10n0254_003:0402c14": "如何云。善男子。此二障未斷滅等。驗此是闡提性",
    "X10n0254_003:0402c15": "也。涅槃云。佛告純陀。若有比丘。比丘尼。優婆塞。優",
    "X10n0254_003:0402c16": "婆夷。發麤惡言。誹謗正法。無慚愧。不改悔。名為趣",
    "X10n0254_003:0402c17": "向一闡提道。又梵行品云。一闡提者。不信因果。無",
    "X10n0254_003:0402c18": "有慚愧。不信業報。不親善友。不隨諸佛教戒。名一",
    "X10n0254_003:0402c19": "闡提也(下明二乘種性)。",
    "X10n0254_003:0402c20": "若諸眾生永捨貪欲(至)未能顯住如來境界。",
    "X10n0254_003:0402c21": "聲聞修四諦。緣覺修十二因緣。息諸攀緣。斷見思",
    "X10n0254_003:0402c22": "惑。為聲聞。更侵息氣。名為緣覺。緣覺亦多種不同。",
    "X10n0254_003:0402c23": "有部行。部黨而行。如今時社會。有稟十二因緣。先",
    "X10n0254_003:0402c24": "觀無明至于老死。盡此是依教修行人。又一種獨",
    "X10n0254_003:0403a01": "覺。春觀百花競秀。夏觀萬卉咸衰。覩外境榮枯。類",
    "X10n0254_003:0403a02": "內心起滅。謂之獨覺也。圭峯云。雖至長者之家。猶",
    "X10n0254_003:0403a03": "在后園除糞。止宿草庵。法華云。雇汝除糞。正二乘",
    "X10n0254_003:0403a04": "也(下明菩薩性)。",
    "X10n0254_003:0403a05": "善男子若諸末世一切眾生(至)滿足菩提及大涅槃。",
    "X10n0254_003:0403a06": "此菩薩。修圓覺者。獨圓之教。不兼於別。發大心。修",
    "X10n0254_003:0403a07": "大行。先當發願。即四弘誓也。自未得度。先度於人。",
    "X10n0254_003:0403a08": "要心勤斷二障。無明業識已伏。若石壓草。入品非",
    "X10n0254_003:0403a09": "遙。具煩惱性。能知如來。秘密之藏。居此位。已伏無",
    "X10n0254_003:0403a10": "明。即能悟入。菩薩境界。若二障斷。名銅輪位。即十",
    "X10n0254_003:0403a11": "信菩薩。既斷見思。謂之事障也。若斷理障。即登圓",
    "X10n0254_003:0403a12": "初住菩薩。破一品無明。證一分三德。分身百世界",
    "X10n0254_003:0403a13": "作佛。龍女成佛。即此位也。故云。二障永斷。永斷之",
    "X10n0254_003:0403a14": "言。該四十二位。住行向地。等覺。并後心。方無明永",
    "X10n0254_003:0403a15": "盡。破阿梨耶。無明業識。最後一品。如貼體汗。衫著",
    "X10n0254_003:0403a16": "時最先。脫時最後。亦云金剛水際入妙覺位。如十",
    "X10n0254_003:0403a17": "五夜月。更無斜光。古云。昨夜一輪滿。清光何處無。",
    "X10n0254_003:0403a18": "故云即入如來。微妙圓覺。滿足菩提。及大涅槃也。",
    "X10n0254_003:0403a19": "(下明不定性)。",
    "X10n0254_003:0403a20": "善男子一切眾生皆證圓覺(至)根無大小皆成佛果。",
    "X10n0254_003:0403a21": "圭峰云。皆證圓覺者。譯師訛也。應云。證諸眾生。皆",
    "X10n0254_003:0403a22": "有圓覺。可謂聰明人前。有三尺暗。豈不聞上文云。",
    "X10n0254_003:0403a23": "始知眾生。本來成佛。成豈非證耶。法華云。一百八",
    "X10n0254_003:0403a24": "十劫。空過無有佛。既無佛出世。證明。眾生應無圓",
    "X10n0254_003:0403b01": "覺耶。見今眾生。有不遇佛。後五百歲眾生。應無圓",
    "X10n0254_003:0403b02": "覺也。又須知圓覺之性。常自現前。只未遇緣。如兩",
    "X10n0254_003:0403b03": "木相因。方能生火。修圓覺者。逢善知識。依彼因地",
    "X10n0254_003:0403b04": "法行。修妙奢摩他。深觀也。觀力有淺深。修證有漸",
    "X10n0254_003:0403b05": "次。此漸。根性利鈍。遲速之漸也。若遇真正導師。訓",
    "X10n0254_003:0403b06": "以正修行路。以如如智。照如如境。境智融融。如入",
    "X10n0254_003:0403b07": "鑪鞴。念念化成。無上知覺。若入此煆。銅鐵鍮鉐。化",
    "X10n0254_003:0403b08": "為真金。故云根無大小。皆成佛(下明外道種性)。",
    "X10n0254_003:0403b09": "若諸眾生雖求善友(至)邪師過謬非眾生咎。",
    "X10n0254_003:0403b10": "人之覺道。最初。須擇師。選友若不別邪正。雖勞苦",
    "X10n0254_003:0403b11": "行。非涅槃因。迦葉尊者。尚云。未聞涅槃。皆名邪見。",
    "X10n0254_003:0403b12": "何況去聖遙遠。邪師充滿世間。龍樹初覺隱身術。",
    "X10n0254_003:0403b13": "幾乎喪命。後遇十三祖。捨邪歸正。佛世有二人。一",
    "X10n0254_003:0403b14": "人犯婬。一人犯殺。求優波離懺罪。反為結罪。後求",
    "X10n0254_003:0403b15": "淨名懺悔。居士云。汝將罪來。我與懺悔。二人覔罪",
    "X10n0254_003:0403b16": "相。不可得。淨名云。我與汝懺罪竟。永嘉云。有二比",
    "X10n0254_003:0403b17": "丘犯婬殺。波離螢光增罪結。維摩大士頓除疑。猶",
    "X10n0254_003:0403b18": "如赫日消霜雪。又西土。天親菩薩。先覺小乘。廣造",
    "X10n0254_003:0403b19": "眾論。毀大乘教。後遇無著。始知大乘。欲毀舌懺悔。",
    "X10n0254_003:0403b20": "無著云。汝以舌毀。今復以舌讚。何須截舌。今之邪",
    "X10n0254_003:0403b21": "正且指兩教二乘。三教菩薩。都屬邪。至法華開顯",
    "X10n0254_003:0403b22": "涅槃談常。方名曰正。若是九十五種外道。都是邪",
    "X10n0254_003:0403b23": "法。師徒弟子。總是邪見。即非論修圓覺者。若是正",
    "X10n0254_003:0403b24": "修行人。須求真善知識具擇法眼。具擇法眼者。佛",
    "X10n0254_003:0403c01": "世五品。滅後四依。昔一蛇。頭尾爭大小。頭云。我是",
    "X10n0254_003:0403c02": "大。我有眼。能見。有耳可聞。有舌可[嚐旨+甘]。尾云。我是大。",
    "X10n0254_003:0403c03": "我有尾。若我不隨你。你終去求食不得。其尾一日。",
    "X10n0254_003:0403c04": "待頭將欲求食。以尾舘著樹根。其頭果然去不得",
    "X10n0254_003:0403c05": "終日受飢。事無柰何。許尾做大。尾在前行。忽遇溪",
    "X10n0254_003:0403c06": "坑。不知險阻。墮坑喪命。無有慧眼。不擇良友。正知",
    "X10n0254_003:0403c07": "見者。亦復然也。古云。親慕善友。如霧露中行。雖不",
    "X10n0254_003:0403c08": "濕衣。時時有潤(下結五性)。",
    "X10n0254_003:0403c09": "是名眾生五性差別。",
    "X10n0254_003:0403c10": "差別者。荊溪云。遇熏自異。非由性殊。五種人。與圓",
    "X10n0254_003:0403c11": "覺不異。於不異中遇熏自異。仲尼有云。與善人居。",
    "X10n0254_003:0403c12": "如入芝蘭之室。與不善人居。如入鮑魚之肆。如今",
    "X10n0254_003:0403c13": "之世。魔強法弱正廢邪興。一木安能。技泰山之頹",
    "X10n0254_003:0403c14": "乎(下明菩薩出假化物)。",
    "X10n0254_003:0403c15": "善男子菩薩唯以大悲方便(至)皆依無始清淨願力。",
    "X10n0254_003:0403c16": "菩薩。從涅槃空。出建立假。破塵沙惑。有五事。可出",
    "X10n0254_003:0403c17": "假。一者大悲。二者方便。三者精進。四者忍辱。五者",
    "X10n0254_003:0403c18": "智慧。今此經。具二。大悲。方便也。大悲者。慈能拔苦。",
    "X10n0254_003:0403c19": "悲能與樂。如觀音。七難二求。皆拔苦與樂。三十二",
    "X10n0254_003:0403c20": "應。皆為眾生。作則。釋迦因地化為魚山。肉米。唐世",
    "X10n0254_003:0403c21": "民荒。人取螺蚌為食次年歲豐。人亦取食。忽得蚌",
    "X10n0254_003:0403c22": "長二三尺。打破擘開。皆不能。集眾送至水處放之。",
    "X10n0254_003:0403c23": "臨水忽自開。內一身佛像。唐文宗皇帝。好喫蛤蜊",
    "X10n0254_003:0403c24": "唇。御厨盈盤而進。忽一。擘不開者。帝乃異之。燔香",
    "X10n0254_003:0404a01": "禱祝。忽自開一身菩薩。形相可敬。如棱嚴云。佛滅",
    "X10n0254_003:0404a02": "度後勑諸菩薩。及阿羅漢。應身生彼。末法之中作",
    "X10n0254_003:0404a03": "種種形。度諸輪轉。或作沙門。白衣居士。人王宰官。",
    "X10n0254_003:0404a04": "章男童女。如是乃至。婬女寡婦。姧偷屠販。與其同",
    "X10n0254_003:0404a05": "事。稱讚佛乘。令其身心。入三摩地。法華云。我本立",
    "X10n0254_003:0404a06": "誓願。欲令一切眾。如我等無異。凡此。皆依宿昔願",
    "X10n0254_003:0404a07": "力。現同事攝。以設化也(次勸修發願)。",
    "X10n0254_003:0404a08": "若諸末世一切眾生(至)證大圓覺妙莊嚴域。",
    "X10n0254_003:0404a09": "後五百歲。魔強法弱。非同佛世。人純道真故今之",
    "X10n0254_003:0404a10": "時世。紅紫亂朱。附佛法外道。熾盛世間。無力量者。",
    "X10n0254_003:0404a11": "隨染其化。以盲引盲。所以吾佛。付囑起增上心須",
    "X10n0254_003:0404a12": "青白眼。甄別邪正。棱嚴中。阿難讚佛偈云。願今得",
    "X10n0254_003:0404a13": "果成寶王。還度如是恒沙眾。又云。舜若多性可銷",
    "X10n0254_003:0404a14": "亡。爍迦羅心無動轉。若遇修圓覺人。用寂照。止其",
    "X10n0254_003:0404a15": "昏散。昏散既去。心鏡自明。惡人邪法。自不入心。用",
    "X10n0254_003:0404a16": "正觀。觀察心。緣大極。目注玄虗。一念法界。含裹十",
    "X10n0254_003:0404a17": "方。佛之與魔。相去幾何。邪之與正。有何欠剩。其間",
    "X10n0254_003:0404a18": "云。莫值外道及二乘者。此被願力不深人。迷真重",
    "X10n0254_003:0404a19": "者。無擇法眼人也。增上心者修圓觀也。不思議境。",
    "X10n0254_003:0404a20": "境觀融融。二障銷落。行住坐臥。無非解脫。觸目對",
    "X10n0254_003:0404a21": "境。無非圓覺。如登清淨殿。入莊嚴域矣。",
    "X10n0254_003:0404a22": "爾時世尊欲重宣此義而說偈言。",
    "X10n0254_003:0404a23": "彌勒汝當知一切諸眾生(至)便歸大圓覺。",
    "X10n0254_003:0404a24": "○清淨慧菩薩章",
    "X10n0254_003:0404b01": "長安肇法師。稱摩訶衍論云。諸法不動去來處。是",
    "X10n0254_003:0404b02": "以言常而不住。稱其去而不遷也。不遷故。雖往而",
    "X10n0254_003:0404b03": "常靜。不住故。雖靜而常往。故往而弗遷。雖往而常",
    "X10n0254_003:0404b04": "靜。故靜而弗留矣。然莊生之所以藏山。仲尼之所",
    "X10n0254_003:0404b05": "以臨川。斯皆感往者難留。豈曰排今而可往。清淨",
    "X10n0254_003:0404b06": "慧聞覺性圓滿。本來不動。云何修證者。所得差別。",
    "X10n0254_003:0404b07": "而有位次淺深之殊。肇云不動者。即諸法實相也。",
    "X10n0254_003:0404b08": "而動者。法華三草二木也。肇云雖動。而不動。言照",
    "X10n0254_003:0404b09": "而寂也。又言雖靜而常往者。即寂而常照也。此章",
    "X10n0254_003:0404b10": "大意。論靜中動。故有位次階降。",
    "X10n0254_003:0404b11": "於是清淨慧菩薩在大眾中(至)身心泰然得大饒益。",
    "X10n0254_003:0404b12": "其間。本所不見。眼也。本所不聞。耳也。菩薩慧眼。不",
    "X10n0254_003:0404b13": "及佛眼。故云本所不見等。請法儀式。具釋前章(次正",
    "X10n0254_003:0404b14": "問)。",
    "X10n0254_003:0404b15": "願為諸來一切法眾(至)如是三請終而復始。",
    "X10n0254_003:0404b16": "清淨慧。本意問圓覺性。性自圓滿。不流不動。不生",
    "X10n0254_003:0404b17": "不滅。可謂滿而不溢。及令末世修圓覺者。亦依如",
    "X10n0254_003:0404b18": "來妙奢摩他妙觀修之。本合一超直入如來地。與",
    "X10n0254_003:0404b19": "佛相似。何故證得之時。有佛菩薩聲聞緣覺之殊",
    "X10n0254_003:0404b20": "六凡在迷者。亦具圓覺性。有天人阿修羅鬼畜地",
    "X10n0254_003:0404b21": "獄之異。欲佛開顯。迷悟生佛。三乘五性。所證所得。",
    "X10n0254_003:0404b22": "階位高下淺深。使諸末世。至不疑之地(次戒聽)。",
    "X10n0254_003:0404b23": "爾時世尊告清淨慧(至)及諸大眾默然而聽(次正說)。",
    "X10n0254_003:0404b24": "善男子圓覺自性非性性有(至)幻化滅故無取證者。",
    "X10n0254_003:0404c01": "圓覺之性。人所難知。有二種性。一者真性。清淨真",
    "X10n0254_003:0404c02": "如是也。此乃離無明外。三教果佛所證。如雲外月。",
    "X10n0254_003:0404c03": "如水上油。二者。即染之性。此性染時。十界俱染。淨",
    "X10n0254_003:0404c04": "時。十界俱淨。此性與無明同體。無明即法性。法性",
    "X10n0254_003:0404c05": "即無明。雖分二名。體即是一。亦謂之理毒害。亦謂",
    "X10n0254_003:0404c06": "之性惡法門。此性顯時。從凡夫地上。修圓覺妙觀。",
    "X10n0254_003:0404c07": "觀五陰境空。達本性空寂。到境觀雙絕處。病去藥",
    "X10n0254_003:0404c08": "亡。能所雙絕。於雙絕之處。融妙三千。一時顯現。豁",
    "X10n0254_003:0404c09": "然同皆真淨。法法皆實。故曰真。非染礙。故曰淨。如",
    "X10n0254_003:0404c10": "是則。一切眾生。皆毗盧體。一切國土。悉常寂光。又",
    "X10n0254_003:0404c11": "須知此圓覺之性。非獨佛有。九法界眾生共之。蓋",
    "X10n0254_003:0404c12": "性無定一之性。乃三千之性也。以佛具三千。方攝",
    "X10n0254_003:0404c13": "心生。眾生具三千故。方融心佛。我心具三千故。豈",
    "X10n0254_003:0404c14": "隔生佛。若心無佛性。豈能攝佛。佛無生性。何能攝",
    "X10n0254_003:0404c15": "生。故知性體無殊。一切咸徧。華嚴云。心佛及眾生。",
    "X10n0254_003:0404c16": "是三無差別。今之覺性。乃即染之性。即染之性。乃",
    "X10n0254_003:0404c17": "曰非性。亦可云。凡所有性。皆是非性。若見諸性非",
    "X10n0254_003:0404c18": "性。非性乃真圓覺性。此性。既以九界為性。驗知不",
    "X10n0254_003:0404c19": "是定一之性。故曰非性。性有者。乃真性隨緣。變為",
    "X10n0254_003:0404c20": "一切諸性。故曰循諸性起。此圓覺。若寂然不動。則",
    "X10n0254_003:0404c21": "無取無證。於實相中。無菩薩眾生差別。亦由菩薩",
    "X10n0254_003:0404c22": "眾生。未證實相。未破無明。但幻生幻滅。非實性相。",
    "X10n0254_003:0404c23": "即非圓覺境界。故曰無取證者。若真圓覺性。即染",
    "X10n0254_003:0404c24": "是圓覺之性。則能隨染淨緣。染則十界俱染。則無",
    "X10n0254_003:0405a01": "佛無眾生。若淨則十界俱淨。即獨尊於佛。此佛性。",
    "X10n0254_003:0405a02": "隨淨緣。則四聖起。若隨染緣。則六凡起。雖隨染淨。",
    "X10n0254_003:0405a03": "性不曾變。故曰寂而常照。感而遂通。諸家不知性",
    "X10n0254_003:0405a04": "具染惡。故惡時便作惡會。淨時便作淨會。先輩多",
    "X10n0254_003:0405a05": "把真如。分為兩派。錯會佛性也(下引喻)。",
    "X10n0254_003:0405a06": "譬如眼根不自見眼性自平等無平等者。",
    "X10n0254_003:0405a07": "圭峰云。眼能見一切物。唯不能見自眼根。又如眼",
    "X10n0254_003:0405a08": "光。照矚物時。境自萬差。見只是一。故云平等。慈室",
    "X10n0254_003:0405a09": "亦云。眼只是一。誰為能觀。誰為能見。南嶽止觀云。",
    "X10n0254_003:0405a10": "眼不自見。水不自濕。刀不自傷。今言本來自平等。",
    "X10n0254_003:0405a11": "鵠白。烏黑。天然之理。鶴長。鳧短。亦天然理。性自平",
    "X10n0254_003:0405a12": "等。天然也。非造作。而有白黑長短也。今言無平等",
    "X10n0254_003:0405a13": "者。無人能平之。然後等也。鵠白非染就。烏黑豈作",
    "X10n0254_003:0405a14": "成。皆無自而然。豈可截鶴之長。續鳧之短。假使得",
    "X10n0254_003:0405a15": "成。亦屬造作。且人將物帛。染為五色。乃造作也。今",
    "X10n0254_003:0405a16": "為圓覺之性。性自天然。非人為之偽也。故云無平",
    "X10n0254_003:0405a17": "等者(次明功用有殊)。",
    "X10n0254_003:0405a18": "眾生迷倒未能除滅(至)實無寂滅及寂滅者。",
    "X10n0254_003:0405a19": "未能除滅一切幻化者。此言聲聞緣覺。兩教二乘。",
    "X10n0254_003:0405a20": "三教菩薩。不獨五性差別。亦聲聞緣覺等。此等皆",
    "X10n0254_003:0405a21": "於滅未滅人也。今依天台宗。明小衍。小者。明四大。",
    "X10n0254_003:0405a22": "實從無明生。實從無明滅衍教。明四大。有三教不",
    "X10n0254_003:0405a23": "同。通教四大。體本自空。故本不生滅。由無明故。見",
    "X10n0254_003:0405a24": "有生滅。如幻化生。如幻化滅。別教四大。體是佛性。",
    "X10n0254_003:0405b01": "由無明故。四大生滅。性無生滅。相有生滅。圓教四",
    "X10n0254_003:0405b02": "大。體亦佛性。而性本具九界四大。故九四大。若生",
    "X10n0254_003:0405b03": "若滅。皆是法界。是故性相。俱不生滅。乃不思議。論",
    "X10n0254_003:0405b04": "生滅也。與法華經。世間相常住。其義宛然。(此四明法師之",
    "X10n0254_003:0405b05": "文)於滅未滅。正二乘聲聞。雖斷見思。觀四大五蘊",
    "X10n0254_003:0405b06": "空。證不生滅。止是三界裏。分段之身。不生滅。故云",
    "X10n0254_003:0405b07": "於滅。三界外。無明塵沙。有變易生滅。故云未滅。中",
    "X10n0254_003:0405b08": "間三教果頭佛。三教菩薩。都是妄功用。但止化城。",
    "X10n0254_003:0405b09": "未到寶所。今有一種。不師聖教人。自立己見。硬把",
    "X10n0254_003:0405b10": "身心制縛。縱得一知半見。皆邪法。如持雞犬戒。教",
    "X10n0254_003:0405b11": "人坐禪。不識法度。從朝至暮。坐得焦枯。轉加瞪瞢。",
    "X10n0254_003:0405b12": "梁氏云。如破塊落空谷。如飛蛾赴明燭。斯言不謬。",
    "X10n0254_003:0405b13": "今大覺。預鑒末俗云。眾生迷倒。未能除滅。一切幻",
    "X10n0254_003:0405b14": "化。除圓佛修證。極自覺聖智。如圓鏡。虗豁靈通。真",
    "X10n0254_003:0405b15": "證不生不滅地。此之生滅。既歸性中。即無生滅。與",
    "X10n0254_003:0405b16": "不生滅。如世間人。鎻了自己屋宅。失却鑰匙。經多",
    "X10n0254_003:0405b17": "歲月。遠游他國。在彼亦別造舍宅居止。終非究竟。",
    "X10n0254_003:0405b18": "後還歸本鄉。拾得元來鎻鑰。開本己舍宅。先所用",
    "X10n0254_003:0405b19": "物。不動纖毫。更非他求。復本家業。大聖終極。復本",
    "X10n0254_003:0405b20": "性。元物不動。無明即是無明。四諦十二緣。本來不",
    "X10n0254_003:0405b21": "動。謂之本來面目也。人自不了。自取生滅。縱證小",
    "X10n0254_003:0405b22": "聖。仍非家業。故得妄功用中。自生自滅。吾佛斥非。",
    "X10n0254_003:0405b23": "皆非正路。寂滅隨順者。則始本一合。修性同源。無",
    "X10n0254_003:0405b24": "修無性。行法云。觀心無心。法不住法。滅諦寂靜。如",
    "X10n0254_003:0405c01": "上經意。述圓覺者。有五性差別。并聲聞緣覺。諸小",
    "X10n0254_003:0405c02": "菩薩。於妄功用中。隨力所證不同。故有淺有深。不",
    "X10n0254_003:0405c03": "明其麤。豈辨其細。以後明圓教。純圓獨妙。但圓頓。",
    "X10n0254_003:0405c04": "本無位次借別教位次。以明淺深。今依台宗。立六",
    "X10n0254_003:0405c05": "即位次。隔量。不爾。恐凡夫以濫極聖。此節經文。唯",
    "X10n0254_003:0405c06": "四明慈室真解。以明斯義。但其間。明義未圓。今依",
    "X10n0254_003:0405c07": "經依祖。分為六段。一理即佛。二名字即佛。三觀行",
    "X10n0254_003:0405c08": "即佛。四相似即佛。五分真即佛。從初住菩薩。至等",
    "X10n0254_003:0405c09": "覺菩薩。名分真即佛。六究竟即佛。妙覺佛。即者。是",
    "X10n0254_003:0405c10": "也。亦云六是。曰理即是也。眾生即是佛。故云六是",
    "X10n0254_003:0405c11": "(一理即佛)。",
    "X10n0254_003:0405c12": "善男子一切眾生從無始來(至)故起憎愛耽著五欲。",
    "X10n0254_003:0405c13": "天台云。若佛不出世。眾生不知自有佛性。若佛不",
    "X10n0254_003:0405c14": "說。無能知者。一理即佛者。言圓覺遍一切處。諸法",
    "X10n0254_003:0405c15": "無不明了。雖五無間。皆解脫相。雖昏盲倒惑。其理",
    "X10n0254_003:0405c16": "存焉。斯理灼然。世間常住。有佛不能益。無佛不能",
    "X10n0254_003:0405c17": "損。得之不高。失之不下。故言眾生。理即佛也。四明",
    "X10n0254_003:0405c18": "云。然若不知性染性惡。所有染惡。定須斷破。如何",
    "X10n0254_003:0405c19": "可論。全體即是邪。全體是故。免於退屈。六分別故。",
    "X10n0254_003:0405c20": "免於上慢。六不離即。即不妨六。六即義成。圓位可",
    "X10n0254_003:0405c21": "辦。良由眾生。性具染惡。不可變異。其性圓明。名之",
    "X10n0254_003:0405c22": "為佛。性染性惡。全體起作。修染修惡。更無別體。全",
    "X10n0254_003:0405c23": "修是性。故得迷事。無非理佛。即以此理。起惑造業。",
    "X10n0254_003:0405c24": "輪廻生死。而全不知。事全是理。長劫用理。長劫不",
    "X10n0254_003:0406a01": "知。與今經同。從無始來。由妄想我。及愛我者。念念",
    "X10n0254_003:0406a02": "生滅。故起憎愛。耽著五欲。妄受生死。不知自己有",
    "X10n0254_003:0406a03": "佛。失本妙明。此謂之理即佛也(二名字即佛)。",
    "X10n0254_003:0406a04": "若遇善友教令開悟(至)即知此生性自勞慮。",
    "X10n0254_003:0406a05": "此名字即佛。無明長夜。生死巨關。無佛長鎻。故佛",
    "X10n0254_003:0406a06": "出世。開甘露門。照世光明。令知三寶十號。是常住",
    "X10n0254_003:0406a07": "味。此光此味。乃從眾生心性流出。還使眾生解此",
    "X10n0254_003:0406a08": "光味。即本性佛。須達聞名。身毛皆竪。昏夜大朗。巨",
    "X10n0254_003:0406a09": "關自闢。名字即佛也。與今文同。若遇善友。即善知",
    "X10n0254_003:0406a10": "識。教授之師。從此起修。開悟領解也。亦由力熏。知",
    "X10n0254_003:0406a11": "本具圓覺性。發明起滅。但未曾修。未曾證。猶如世",
    "X10n0254_003:0406a12": "人。知石有玉質。木具火性。不假雕琢。擊發之也。知",
    "X10n0254_003:0406a13": "而不為。法體仍迷。縱然求師。真明未發。徒自勞慮。",
    "X10n0254_003:0406a14": "又如世人。臨河羨魚。百千計較。若闕筌網。終無獲",
    "X10n0254_003:0406a15": "理。此名名字即佛(三觀行即佛)。",
    "X10n0254_003:0406a16": "若復有人勞慮永斷(以伏為斷至)此名凡夫隨順覺性。",
    "X10n0254_003:0406a17": "此明觀行即佛。此位已修圓觀。觀三諦境。境觀融",
    "X10n0254_003:0406a18": "融。雖具煩惱性。能知如來秘密藏。理慧相應。心觀",
    "X10n0254_003:0406a19": "明朗。天台智者。正居此位。法華五品位也。今云勞",
    "X10n0254_003:0406a20": "慮永斷者。即永伏煩惱性不起。此人解心虗通。故",
    "X10n0254_003:0406a21": "云得法界淨。即彼淨解。此之淨解。如蟲蝕木。偶為",
    "X10n0254_003:0406a22": "成字。不知是字非字。故云為自障礙。但用圓覺之",
    "X10n0254_003:0406a23": "觀。圓於自心。未圓十界。心未遍圓。故云而不自在。",
    "X10n0254_003:0406a24": "既未斷見愛無明。貶之為凡夫。到此覺性。永無退",
    "X10n0254_003:0406b01": "失。故云隨順覺性(四相似即佛)。",
    "X10n0254_003:0406b02": "善男子一切菩薩見解為礙(至)未入地者隨順覺性。",
    "X10n0254_003:0406b03": "四相似即佛。天台云。似者。二物相類。如鍮似金。若",
    "X10n0254_003:0406b04": "瓜比瓠。猶見火先煖。涉海初平。水性至冷。飲者可",
    "X10n0254_003:0406b05": "知。渴不掘井。聽說何為。如法華六根清淨。即是其",
    "X10n0254_003:0406b06": "相。此位未入分真位。如真金。今居十信後心相似",
    "X10n0254_003:0406b07": "位。如鍮比金。今且是鍮。更入一步。鍮變為金。本覺",
    "X10n0254_003:0406b08": "清涼。其猶冷水。似覺飲之。知消煩熱。見解為礙者。",
    "X10n0254_003:0406b09": "此菩薩。已斷見愛。初信斷見。二信至七信斷思。八",
    "X10n0254_003:0406b10": "九十信斷塵沙。雖用圓解。斷見思。仍住解慧。故云",
    "X10n0254_003:0406b11": "見解為礙。此解為智。智反為障。亦云為礙解。礙解",
    "X10n0254_003:0406b12": "斷。猶住見覺。解礙未斷。復用覺觀。觀力既強。解礙",
    "X10n0254_003:0406b13": "自破。雖藥治病。病去本藥隨亡。猶執其藥。藥反為",
    "X10n0254_003:0406b14": "病。雖以空覺。覺其解礙。此覺復為礙故。到此將登",
    "X10n0254_003:0406b15": "圓住。踞涅槃山頂。住虗湛覺觀之中。未肯前進。十",
    "X10n0254_003:0406b16": "六觀經。佛現六十萬億之身。似位見此殊相。速進",
    "X10n0254_003:0406b17": "無生。謂之增長念佛三昧。住觀覺中。謂之而不自",
    "X10n0254_003:0406b18": "在。故結云。此名菩薩未入地者隨順覺性。未入地",
    "X10n0254_003:0406b19": "地。借別十地名。為圓十住。此是別初地。圓初住佛。",
    "X10n0254_003:0406b20": "未究竟。故云隨順也(五分真即佛)。",
    "X10n0254_003:0406b21": "善男子有照有覺俱名障礙(至)照與照者同時寂滅。",
    "X10n0254_003:0406b22": "五分真即佛。四明依起信。并華嚴。明初住位。此菩",
    "X10n0254_003:0406b23": "薩。破一品無明。證一分三德。分身百世界作佛。大",
    "X10n0254_003:0406b24": "千火起。一唾能滅。大千一空。一吹便成。頓修頓證。",
    "X10n0254_003:0406c01": "初發心。發本覺心也。常用寂照。寂而常照。故云寂",
    "X10n0254_003:0406c02": "照雙融。破一品惑。證初住。破十品。證十住。今論初",
    "X10n0254_003:0406c03": "住功用。入此住。心法雙亡。境智俱泯。寂照同源。無",
    "X10n0254_003:0406c04": "能無所。有照者。觀也。有覺者。境也。上文云。清淨覺",
    "X10n0254_003:0406c05": "相。覺相即境也。若立境觀。俱為障礙。此人常覺不",
    "X10n0254_003:0406c06": "住。覺常照也。亦不住照。照覺俱不住。境智雙亡。如",
    "X10n0254_003:0406c07": "日依空不住空。常境無相。常智無緣。謂之同時寂",
    "X10n0254_003:0406c08": "滅。雖百界度生。無生可度。金剛云。實無眾生可度。",
    "X10n0254_003:0406c09": "真是菩薩(次引喻)。",
    "X10n0254_003:0406c10": "譬如有人自斷其首(至)礙已斷滅無滅礙者。",
    "X10n0254_003:0406c11": "此譬境智寂照。不二而二。二而不二。境屬所斷。智",
    "X10n0254_003:0406c12": "屬能斷。境智一合。無復分張。誰為能斷。誰為所斷。",
    "X10n0254_003:0406c13": "以如如智。照如如境。境智既融。色心依正。同一覺",
    "X10n0254_003:0406c14": "體。八相成道。百界度生。雖是藥病。仍以藥治。故云。",
    "X10n0254_003:0406c15": "則以礙心。自滅諸礙。境智亡了。唯有真智獨存。故",
    "X10n0254_003:0406c16": "云無滅礙者(以喻釋亡言教)。",
    "X10n0254_003:0406c17": "修多羅教如標月指(至)已入地者隨順覺性。",
    "X10n0254_003:0406c18": "修多羅。此翻契經。詮理辨性。莫不由茲。法華云。一",
    "X10n0254_003:0406c19": "百八十劫空過無有佛。如何有經可發明。世雄垂",
    "X10n0254_003:0406c20": "慈設教。模範眾生。然後成佛。且如孔子。不立五經",
    "X10n0254_003:0406c21": "治世。今時如何取士。教如筌蹄。可取魚兔也。但不",
    "X10n0254_003:0406c22": "可執教。教仍是病。故云標月指。未識月時。假指指",
    "X10n0254_003:0406c23": "之。因指見月。見了須亡指。若執指為月。尚猶不可。",
    "X10n0254_003:0406c24": "何況月非指乎。一大藏教。皆是假施設。金剛云。如",
    "X10n0254_003:0407a01": "我說法。猶如筏喻。法尚應捨。何況非法。古云。一兔",
    "X10n0254_003:0407a02": "橫身當古路。蒼鷹纔見便來擒。近來獵犬無靈性。",
    "X10n0254_003:0407a03": "却向枯樁舊處尋。如來種種言說。亦復如是。已入",
    "X10n0254_003:0407a04": "地者。隨順覺性。初住聖人。入流亡所。所入既寂。動",
    "X10n0254_003:0407a05": "靜二相。了然不生。何止於隨順覺性(六究竟即佛)。",
    "X10n0254_003:0407a06": "善男子一切障礙即究竟覺。",
    "X10n0254_003:0407a07": "即究竟覺。即者。是也。要見究竟佛。但於一切障礙",
    "X10n0254_003:0407a08": "處見之。障礙即無明業識煩惱重障是。要見。用佛",
    "X10n0254_003:0407a09": "眼見。用佛智知。佛頂云。如我按指。海印發光。汝暫",
    "X10n0254_003:0407a10": "舉心。塵勞先起。此明究竟佛。亦云妙覺。天台云。道",
    "X10n0254_003:0407a11": "窮妙覺。住極於茶。(音乍)唯佛與佛。乃能究盡諸法實",
    "X10n0254_003:0407a12": "相。四明云。始覺道窮。本覺理極。本始既泯。無以名",
    "X10n0254_003:0407a13": "焉。強稱妙覺。後明既乃極證。證一切諸法。盡十法",
    "X10n0254_003:0407a14": "界。依正色心。因果善惡。淨穢生佛。地獄天堂。魔界",
    "X10n0254_003:0407a15": "佛界。盡入圓覺性海。亦謂之融通諸法。亦謂之入",
    "X10n0254_003:0407a16": "惡入魔。一如無二如也(下標十對。次一得失對)。",
    "X10n0254_003:0407a17": "得念失念無非解脫。",
    "X10n0254_003:0407a18": "大抵世間事。凡在乎有念。則為病。若無念者。當時",
    "X10n0254_003:0407a19": "無念而得。今亦無念中失。既無念而得。得之何喜。",
    "X10n0254_003:0407a20": "既無念而失。失之何憂。既乃無念。何喜何憂。既無",
    "X10n0254_003:0407a21": "其念。得失何有哉。解脫者。即絕思慮之心。既絕思",
    "X10n0254_003:0407a22": "慮。得失豈非解脫乎(次二成破對)。",
    "X10n0254_003:0407a23": "成法破法皆名涅槃。",
    "X10n0254_003:0407a24": "成法生也。破法滅也。涅言不生。槃言不滅。一切諸",
    "X10n0254_003:0407b01": "法。皆因緣而生。亦因緣而滅。非有緣則不生。非有",
    "X10n0254_003:0407b02": "因則不滅。緣生而生。緣滅而滅。須到寂滅為樂處。",
    "X10n0254_003:0407b03": "則不生不滅矣(次三愚智對)。",
    "X10n0254_003:0407b04": "智慧愚癡通為般若。",
    "X10n0254_003:0407b05": "通為者。愚癡濁水也。般若清水也。清濁雖異。濕性",
    "X10n0254_003:0407b06": "元同。般若之濕性。通愚癡之濕性。老子亦云。大辯",
    "X10n0254_003:0407b07": "若訥。大巧若拙(次四邪正對)。",
    "X10n0254_003:0407b08": "菩薩外道所成就法同是菩提。",
    "X10n0254_003:0407b09": "菩薩翻道。外道。亦云。此二道字。但邪正之異。菩薩",
    "X10n0254_003:0407b10": "之道正。正即是邪。外道之道。雖是邪。邪即是正。佛",
    "X10n0254_003:0407b11": "之與魔。相去幾何。邪之與正。有何欠剩。同是者。邪",
    "X10n0254_003:0407b12": "正歸一也(次五真妄對)。",
    "X10n0254_003:0407b13": "無明真如無異境界。",
    "X10n0254_003:0407b14": "演若達多。晨朝以鏡照面。放下鏡。不見其面。問一",
    "X10n0254_003:0407b15": "切人覔頭。爾見我頭。在處問人。人謂此人狂矣。佛",
    "X10n0254_003:0407b16": "云。此狂纔歇。歇即菩提。無明者。狂性也。真如者。菩",
    "X10n0254_003:0407b17": "提也。無明若歇。歇即真如。境界。即指目前境界。無",
    "X10n0254_003:0407b18": "非真如。無非無明。無異境界也(次六染淨對)。",
    "X10n0254_003:0407b19": "諸戒定慧及婬怒癡俱是梵行。",
    "X10n0254_003:0407b20": "戒定慧淨也。婬怒癡穢也。文殊云。我是貪欲師利。",
    "X10n0254_003:0407b21": "以理用事。無非梵行。以情用事。善惡不可同日而",
    "X10n0254_003:0407b22": "語(次七依正對)。",
    "X10n0254_003:0407b23": "眾生國土同一法性。",
    "X10n0254_003:0407b24": "依正也。眾生正報。人之身也。國土。人之所依。山河",
    "X10n0254_003:0407c01": "屋宅等也。究竟到家。依即是正。正即是依。依正不",
    "X10n0254_003:0407c02": "相妨。色心無罣礙。華嚴破一微塵。出大千經卷。又",
    "X10n0254_003:0407c03": "云於一毫端。現寶王剎。坐微塵裏轉大法輪。斯之",
    "X10n0254_003:0407c04": "謂也(次八苦樂對)。",
    "X10n0254_003:0407c05": "地獄天宮皆為淨土。",
    "X10n0254_003:0407c06": "天宮地獄。以事相論之。霄壤之殊。究理言之。不出",
    "X10n0254_003:0407c07": "人一念造。古云。天堂地獄門相對。只在人心一念",
    "X10n0254_003:0407c08": "中。淨土亦只人一念心也。心淨則佛土淨。荊溪云。",
    "X10n0254_003:0407c09": "阿鼻依正。全處極聖之自心。毗盧身土。不逾下凡",
    "X10n0254_003:0407c10": "之一念(次九有性無性對)。",
    "X10n0254_003:0407c11": "有性無性齊成佛道。",
    "X10n0254_003:0407c12": "有性者。有情。應蠢動之物。皆有情性。無性者。無情。",
    "X10n0254_003:0407c13": "如草木瓦礫之類。皆無情也。成佛了。有情無情。總",
    "X10n0254_003:0407c14": "名為佛(次十縛解對)。",
    "X10n0254_003:0407c15": "一切煩惱畢竟解脫。",
    "X10n0254_003:0407c16": "煩惱即是菩提。在因地時。煩惱。成佛後。變為菩提。",
    "X10n0254_003:0407c17": "眾生將煩惱作煩惱用。佛將煩惱作菩提用。有時",
    "X10n0254_003:0407c18": "亦將煩惱。只作煩惱用。若能轉物。則同如來也(下明",
    "X10n0254_003:0407c19": "心鏡照上十雙六即。皆順覺性海慧)。",
    "X10n0254_003:0407c20": "法界海慧照了諸相猶如虗空。",
    "X10n0254_003:0407c21": "佛慧如海無涯。能映照一切森羅萬象。雖照了諸",
    "X10n0254_003:0407c22": "相。皆色相。如水底樹影。故云猶如虗空(次結位)。",
    "X10n0254_003:0407c23": "此名如來隨順覺性。",
    "X10n0254_003:0407c24": "如上明六即佛。至究竟即。妙覺極聖。無過之者。但",
    "X10n0254_003:0408a01": "圓覺寂照之性。隨六即轉。在凡在聖。並皆具之。覺",
    "X10n0254_003:0408a02": "性。無淺深。隨證有淺深耳。今至極證。亦云隨順者。",
    "X10n0254_003:0408a03": "此且約六而言之。若論即字。則是也。一切諸法。無",
    "X10n0254_003:0408a04": "非是者。有甚隨與不隨(次指示安心)。",
    "X10n0254_003:0408a05": "善男子但諸菩薩(至)是則名為隨順覺性。",
    "X10n0254_003:0408a06": "但諸。且言十二大士。及末世眾生。佛滅後後五百",
    "X10n0254_003:0408a07": "歲。亦有修圓覺者。常以寂照。照此妄念。純是覺性",
    "X10n0254_003:0408a08": "任運不起。又此妄心。本是圓覺。不須息滅。若息滅",
    "X10n0254_003:0408a09": "者。即無圓覺。去冰求水。無益於求。雖住此妄想。此",
    "X10n0254_003:0408a10": "妄既是圓覺。不屬思惟。不屬造作。不假修證。本性",
    "X10n0254_003:0408a11": "具故。若向思惟處見。則是了知。今云不加了知。不",
    "X10n0254_003:0408a12": "在修之乃爾。要須知妄想多。則覺性大也。水長船",
    "X10n0254_003:0408a13": "高故也。上雖真妄同體。又須於無了知中。不辨真",
    "X10n0254_003:0408a14": "實。若辨真實。則存了知。到此不存真如。方見本來",
    "X10n0254_003:0408a15": "無也。彼諸眾生。末世之人。佛在世時。為真正導師。",
    "X10n0254_003:0408a16": "則無疑誨。去聖逾遠。邪法熾盛。龍虵混雜。恐聞此",
    "X10n0254_003:0408a17": "圓覺即成佛道之語。或生驚畏。所以叮嚀。若是正",
    "X10n0254_003:0408a18": "信受持。必不生驚畏。何以故。知本性具。本不改變。",
    "X10n0254_003:0408a19": "踏著故鄉田地穩。更無南北與東西。覺徧虗空。覺",
    "X10n0254_003:0408a20": "徧法界。自覺覺他。覺行圓滿。故云隨順覺性(下驗果知",
    "X10n0254_003:0408a21": "因)。",
    "X10n0254_003:0408a22": "善男子汝等當知如是眾生(至)為成就一切種智。",
    "X10n0254_003:0408a23": "智人多有。不知今生富貴。前世種得。一飲一啄。根",
    "X10n0254_003:0408a24": "椽片瓦。莫非修因。況乎聞大乘圓覺。又聞而修。修",
    "X10n0254_003:0408b01": "而證者也。此非供養諸佛今復親近耶。阿難與佛。",
    "X10n0254_003:0408b02": "同於空王佛時。發心修行。阿難樂多聞。故未成聖",
    "X10n0254_003:0408b03": "證。釋迦精進。今先成佛。如莊嚴王邪見。五逆調達。",
    "X10n0254_003:0408b04": "皆有緣種。遇靈山得受記莂。",
    "X10n0254_003:0408b05": "爾時世尊欲重宣此義而說偈言。",
    "X10n0254_003:0408b06": "清淨慧當知圓滿菩提性(至)皆名隨順智。",
    "X10n0254_003:0408b08": "大方廣圓覺修多羅了義經心鏡卷第三"
}