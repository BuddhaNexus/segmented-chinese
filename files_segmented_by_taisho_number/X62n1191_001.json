{
    "X62n1191_001:0471a08": "西方確指序",
    "X62n1191_001:0471a10": "丁未夏過雪山和尚方丈。和尚出一書授(余)曰。此寶",
    "X62n1191_001:0471a11": "筏也。且緣起甚奇。明末時。吳城八友同修[糸-八]門。日請",
    "X62n1191_001:0471a12": "乩仙以談其術。於卒也。有仙至。所談與諸仙異。因日",
    "X62n1191_001:0471a13": "事之甚狎熟。久之。忽勸以念佛。眾問念佛可乎。曰善。",
    "X62n1191_001:0471a14": "眾皆稱南無佛。曰不如是念也。眾問如何。曰汝須合",
    "X62n1191_001:0471a15": "掌至心。向西頂禮。念南無阿彌陀佛。眾從之。于是為",
    "X62n1191_001:0471a16": "之微細開示念佛法門。令捨偽歸真求生極樂。始宣",
    "X62n1191_001:0471a17": "示夙昔因緣。菩薩名號。及現異香天花種種靈瑞。而",
    "X62n1191_001:0471a18": "八人者。皆反其邪修。歸于正信。無朽者。八人中之師",
    "X62n1191_001:0471a19": "也。菩薩令往三昧和尚處。受毗尼圓僧相。和尚始難",
    "X62n1191_001:0471a20": "之。既而見菩薩月偈。遂敬禮西方為之剃度。葢菩薩",
    "X62n1191_001:0471a21": "始至時。眾以為仙。指月為題求句。因示以偈曰。一月",
    "X62n1191_001:0471a22": "光含千世界。分身無量照羣迷。當知本體原無二。不",
    "X62n1191_001:0471a23": "動莊嚴變化機。始於明崇禎癸未五月二十八日。迄",
    "X62n1191_001:0471a24": "　清順治丁亥十月初二日。前後共二十四會。所說",
    "X62n1191_001:0471b01": "皆修行要妙。因偈中有確指正修路句。遂名之曰西",
    "X62n1191_001:0471b02": "方確指。余讀之。身心踴躍。不啻醍醐之滴入焦腸也。",
    "X62n1191_001:0471b03": "因嘆奇不已。和尚曰。(余)始亦不之信。既而閱之。神采",
    "X62n1191_001:0471b04": "煥發。即欲不信而不能矣。(余)曰菩薩往昔因中與八",
    "X62n1191_001:0471b05": "人具有大緣。悲念深故權巧接引。此豈同於應乩之",
    "X62n1191_001:0471b06": "流。且觀菩薩臨行。有曰鸞乩之設。本為神鬼依憑。非",
    "X62n1191_001:0471c11": "大菩薩應化常事。則是書也。豈可作乩書視也。(余)時",
    "X62n1191_001:0471c12": "即願刊布流通。廣利羣有。而因緣未和。迄今己酉春。",
    "X62n1191_001:0471c13": "僧俗道侶。無不踴躍歡喜願施貲助成。至有讀而哭。",
    "X62n1191_001:0471c14": "哭而讀。頓舍所愛室宇衣服器具。入深山念佛者。豈",
    "X62n1191_001:0471c15": "非菩薩以無緣慈。攝化眾生。不可思議乎。遂與靈曦",
    "X62n1191_001:0471c16": "慧楫二老師。謀付諸梓。梓成道其始末如此。",
    "X62n1191_001:0471c17": "時康熙己酉九月既望古吳淨業弟子朗西金鍔",
    "X62n1191_001:0471c18": "撰",
    "X62n1191_001:0471b12": "西方確指後序",
    "X62n1191_001:0471b14": "古先聖人。去今遠矣。然讀其書知其言。決不可以偽",
    "X62n1191_001:0471b15": "為者。斷之於理而已矣。佛法入中國千五百年。其間",
    "X62n1191_001:0471b16": "豪傑明睿之士。得一經一偈。決定信入。了脫生死者。",
    "X62n1191_001:0471b17": "殆不可悉數。而淺智之流。輒以私意窺之。謂其原出",
    "X62n1191_001:0471b18": "於老莊。乃其徒所偽作。即今老莊書具在。試取而與",
    "X62n1191_001:0471b19": "楞嚴圓覺諸經絜之。其淺深離合之故。略可見矣。老",
    "X62n1191_001:0471b20": "莊所不能為。而謂學老莊者能為之乎。此不能察理。",
    "X62n1191_001:0471b21": "而自徇其私者之過也。近世飛鸞之化行。三教聖賢",
    "X62n1191_001:0471b22": "往往隨方應感。宏法度人。是皆出於不得已之心。讀",
    "X62n1191_001:0471b23": "其書。知其言。決不可以偽為者。亦斷之於理而已矣。",
    "X62n1191_001:0471b24": "西方確指者。極樂界中。覺明妙行菩薩所說法也。其",
    "X62n1191_001:0471c01": "為教貶斥邪修。指歸淨土。闡一心之妙諦。窮向上之",
    "X62n1191_001:0471c02": "[糸-八]關。誠學佛者之指南也。予反覆讀之。作而嘆曰。嗟",
    "X62n1191_001:0471c03": "夫蓮華國土。不離當處。阿彌陀佛。全體眾生。奈此眾",
    "X62n1191_001:0471c04": "生日用不知。未曾發一念回向心。從迷入迷。漂流長",
    "X62n1191_001:0471c05": "劫。可不哀哉。菩薩悲願深重。與此眾生世世隨逐。不",
    "X62n1191_001:0471c06": "相舍離。飛鸞之化。與現身說法何異。讀是書者。誠能",
    "X62n1191_001:0471c07": "信自本心。如說修行。心心回向。無諸異念。念極情空。",
    "X62n1191_001:0471c08": "脫然無住。雖現居五濁惡世。已渾身坐在蓮華國裏。",
    "X62n1191_001:0471c09": "報緣一謝。彈指往生。是果是因。初無先後。如其不信",
    "X62n1191_001:0471c10": "自心。因而不信淨土。甚者或疑此書為偽作。則吾末",
    "X62n1191_001:0471b07": "如之何也矣。是書得之友人王貫三。向有刻板。頃燬",
    "X62n1191_001:0471b08": "于火。吾黨諸賢將復刻以行世。子謹為訂其章句。次",
    "X62n1191_001:0471b09": "其先後。既成而為之敘如此。",
    "X62n1191_001:0471b10": "乾隆三十八年秋八月　東林後學彭紹升撰",
    "X62n1191_001:0471c20": "西方確指",
    "X62n1191_001:0471c22": "覺明妙行菩薩說菩薩戒弟子常攝集",
    "X62n1191_001:0471c23": "一時菩薩自極樂國來。降於娑婆震旦古勾吳地。在",
    "X62n1191_001:0471c24": "會弟子。以往昔因緣。得蒙化度。菩薩將顯淨土法門。",
    "X62n1191_001:0472a01": "而說偈言。",
    "X62n1191_001:0472a02": "　諸佛之法要　　微密不思議　　以非思議故",
    "X62n1191_001:0472a03": "　無能盡宣說　　牟尼大慈父　　悲憫眾生者",
    "X62n1191_001:0472a04": "　說所不能說　　導彼今後世　　更以異方便",
    "X62n1191_001:0472a05": "　顯示安樂剎　　令發願往生　　橫截諸惡趣",
    "X62n1191_001:0472a06": "　繇佛阿彌陀　　大願攝羣品　　聞名能受持",
    "X62n1191_001:0472a07": "　決定生無惑　　若有大力人　　專念心常一",
    "X62n1191_001:0472a08": "　成就深三昧　　現前亦見佛　　今我如佛教",
    "X62n1191_001:0472a09": "　將開化導門　　念爾等迷倒　　確指正修路",
    "X62n1191_001:0472a10": "　是非弱小緣　　應具難遭想　　西方萬億程",
    "X62n1191_001:0472a11": "一念信即是。",
    "X62n1191_001:0472a12": "菩薩說偈已。令諸弟子朗宣一過。復言汝等向來學",
    "X62n1191_001:0472a13": "宗玄術。心溺邪修。我以夙緣慈念深故。來此化導。今",
    "X62n1191_001:0472a14": "已首標西方淨土。為正向正修一門。猶慮未能極信。",
    "X62n1191_001:0472a15": "次當說我名號及我所證。令知說是法者。是大菩薩。",
    "X62n1191_001:0472a16": "善男子。我昔因中。以妙湛覺心。照明一切諸所有剎",
    "X62n1191_001:0472a17": "土。眾生所同具足。即以覺妙妙覺。覺明妙心。起無量",
    "X62n1191_001:0472a18": "妙行。度諸眾生。是故阿彌陀佛印我名號。號曰覺明",
    "X62n1191_001:0472a19": "妙行。汝等從此皈依。更無疑二。時同會者八人。俱合",
    "X62n1191_001:0472a20": "掌至心。念南無覺明妙行菩薩。敬禮而起。菩薩曰。善",
    "X62n1191_001:0472a21": "哉。如是。",
    "X62n1191_001:0472a22": "或問持經呪之法。菩薩曰。所謂持經呪者。自持其心",
    "X62n1191_001:0472a23": "也。要在直明心地。若止云持得熟。誦得多。又念某經",
    "X62n1191_001:0472a24": "某呪某佛。謂我有大功德。而不能句句銷歸自性。又",
    "X62n1191_001:0472b01": "不能深解如來妙諦。謂可以獲果證者。不見十字路",
    "X62n1191_001:0472b02": "口。若無眼。若無足。若乞婦。若乞男。終日不住口念到",
    "X62n1191_001:0472b03": "夜。計其所持。一歲何啻數十萬遍。究竟是殘疾者。求",
    "X62n1191_001:0472b04": "乞者。並不曾證得一毫果在。此何以故。只無解無行",
    "X62n1191_001:0472b05": "故耳。故知持是經。即當依是經而修行。又發大願。或",
    "X62n1191_001:0472b06": "求生佛國。或求明心地。或發大智慧。或利濟眾生。俱",
    "X62n1191_001:0472b07": "仗如來廣大弘通之力。以成就行人之願。如是。方為",
    "X62n1191_001:0472b08": "持經持呪念佛。",
    "X62n1191_001:0472b09": "天然老僧以久病不愈。欲入徑山待死。投骨普同塔",
    "X62n1191_001:0472b10": "中。菩薩曰。汝欲住山待死。是無事討事耳。汝愁幾根",
    "X62n1191_001:0472b11": "老骨頭沒處安頓耶。不知眼光落地。直伸兩脚。任他",
    "X62n1191_001:0472b12": "刀砍斧斫。火燒水浸。與爾無干。乃為他作久遠計。亦",
    "X62n1191_001:0472b13": "太愚矣。且此身生時。尚是無益。何況死後。汝今宜簡",
    "X62n1191_001:0472b14": "省諸事。單持一句阿彌陀佛。念念不捨。阿彌陀佛便",
    "X62n1191_001:0472b15": "與汝為好伴侶。大限到時。現身接引。得生極樂。豈不",
    "X62n1191_001:0472b16": "愈入山待死耶。又生老病死。是世間難免之苦。汝即",
    "X62n1191_001:0472b17": "久病。亦莫管他愈不愈。但一念一心。生也由他。死也",
    "X62n1191_001:0472b18": "由他便了。",
    "X62n1191_001:0472b19": "僧不二將投師受戒。菩薩曰。惜哉惜哉。堂堂相貌。表",
    "X62n1191_001:0472b20": "表儀形不知自反。計其所作與俗人無異。吾見汝身",
    "X62n1191_001:0472b21": "在此處。而神遊地獄矣。急宜痛加修省。斷惡遵善。上",
    "X62n1191_001:0472b22": "求佛果。下化羣生。不可昏昏昧昧。失此有限光陰。自",
    "X62n1191_001:0472b23": "貽萬劫之累。至受戒一事。不受則已。若一受。更不得",
    "X62n1191_001:0472b24": "分毫毀犯。當守護清淨。如白璧明珠。了無瑕玷。斯成",
    "X62n1191_001:0472c01": "戒品。蓋戒為三世諸佛入道根本。勿同兒戲。又若住",
    "X62n1191_001:0472c02": "靜參方。更宜親近善友。遠諸庸劣。親善則道業易成。",
    "X62n1191_001:0472c03": "近惡則戒行易失。此二語。終身學道之要。慎之記之。",
    "X62n1191_001:0472c04": "馬永錫兄弟夙世為獵戶。一日入山。共殺一鹿。當獲",
    "X62n1191_001:0472c05": "短命報。又甞見塔中佛像仆地。扶起安座。禮拜而出。",
    "X62n1191_001:0472c06": "以善因故。再得人身。菩薩先為永錫開示已。永錫懼",
    "X62n1191_001:0472c07": "求永年之道。菩薩曰。昔北方妙覺寺。有童子沙彌。年",
    "X62n1191_001:0472c08": "十六時。有一相師。說人生死。不爽毫髮謂沙彌言。汝",
    "X62n1191_001:0472c09": "年十八季秋。當死沙彌恐甚。夜禱於佛。願於藏中賜",
    "X62n1191_001:0472c10": "經一卷。終身受持。以祈長壽。言已。悉泣不勝。再拜而",
    "X62n1191_001:0472c11": "起。於大藏中。隨手取得金剛般若經。遂書寫受持。曉",
    "X62n1191_001:0472c12": "夜無懈。兼持戒精嚴。了悟玄理。年未四十。道風流播。",
    "X62n1191_001:0472c13": "四眾歸仰。後至八十坐化。即洛陽微行禪師也。為唐",
    "X62n1191_001:0472c14": "玄宗開元六年事。我所親見。汝今既怖短命。欲求永",
    "X62n1191_001:0472c15": "命。當依此沙彌求金剛善本。發心書寫。勤行讀誦。復",
    "X62n1191_001:0472c16": "求解義趣。此內功德也。從今日始。不得更殺物命。當",
    "X62n1191_001:0472c17": "愛如己身。又多積陰德。此外功德也。內外俱修。功德",
    "X62n1191_001:0472c18": "甚大。自能與天合體。而夭壽不二之理立矣。何慮年",
    "X62n1191_001:0472c19": "壽之不永乎。然須慎終如始。如彼沙彌八十而不怠。",
    "X62n1191_001:0472c20": "方為合道。切莫有頭無尾。或行十日半月。一年兩歲",
    "X62n1191_001:0472c21": "便丟手了也。若果盡形遵奉。先後無間。不遂所求。諸",
    "X62n1191_001:0472c22": "佛及我。俱墮妄語。",
    "X62n1191_001:0472c23": "菩薩示陳定耑曰。汝父子奉行我教。最為難得。但必",
    "X62n1191_001:0472c24": "持志久遠。不得便生感應希求之念。將修行二字。正",
    "X62n1191_001:0473a01": "如日用間穿衣喫飯之事方可。",
    "X62n1191_001:0473a02": "菩薩示查定宏母曰。汝夙有向道之念。而未遇正人。",
    "X62n1191_001:0473a03": "深為可憫。今當為汝分別開示。汝往昔為比邱時。力",
    "X62n1191_001:0473a04": "行精進。晝夜不怠。心猛烈故。於靜定中。忽起一見。云",
    "X62n1191_001:0473a05": "我何故不能速得成佛。又一日聞諸佛無相。即心是",
    "X62n1191_001:0473a06": "佛之語。復益邪思。云既諸法空寂。我心是佛。何用修",
    "X62n1191_001:0473a07": "習。不知此為究竟空理。而非初入法界所易言者。比",
    "X62n1191_001:0473a08": "邱從此竟墮邪見。不復進修。自謂已證大道。所以從",
    "X62n1191_001:0473a09": "迷入迷。沈淪長夜。悲哉眾生。求道不遇真善知識。未",
    "X62n1191_001:0473a10": "免陷於羅網。不可不慎。汝今當知。由昔以見邪故。報",
    "X62n1191_001:0473a11": "獲五漏。失正知故。復遇邪師。毒螫親遭。豈得不生恐",
    "X62n1191_001:0473a12": "怖。今應速發正信。至心憶念阿彌陀佛。求生極樂國",
    "X62n1191_001:0473a13": "土。",
    "X62n1191_001:0473a14": "無朽為一友問。得壽幾何。菩薩示偈曰。",
    "X62n1191_001:0473a15": "　人命如朝露　　虗浮無定期　　未能逃夢幻",
    "X62n1191_001:0473a16": "　何必預求知",
    "X62n1191_001:0473a17": "復示曰。且莫為他問日期。到臘月三十日。管取手忙",
    "X62n1191_001:0473a18": "脚亂在。(是友果以次年臘月三十日疾終)無朽聞說。遂求開示。菩薩",
    "X62n1191_001:0473a19": "曰。元柏當知。學道而不明此心。譬如造屋無基。渡水",
    "X62n1191_001:0473a20": "無筏。欲明心者。當微細觀究。此身此心。從何而有。既",
    "X62n1191_001:0473a21": "四大虗幻。心將誰寄。身心既幻。世界微塵。了無差別。",
    "X62n1191_001:0473a22": "目前萬法。從何處生。從何處滅。若無生滅。則照與能",
    "X62n1191_001:0473a23": "照。兩無所依。自見真如寂滅場地。",
    "X62n1191_001:0473a24": "勾曲孔生。持齋二十年矣。自念衰老。問死後云何。因",
    "X62n1191_001:0473b01": "泣下不已。菩薩曰。不須悲淚。但從我說。深信遵行。自",
    "X62n1191_001:0473b02": "有好處安身在。遂授偈曰。",
    "X62n1191_001:0473b03": "　西方有淨土　　人天皆所依　　汝能修此門",
    "X62n1191_001:0473b04": "　安隱無驚疑",
    "X62n1191_001:0473b05": "沈文州以傷寒名家。適至作禮。菩薩問曰。寒入心包。",
    "X62n1191_001:0473b06": "當作何病。答曰。名中寒。因喻諸人曰。汝等但知寒入",
    "X62n1191_001:0473b07": "心包。名曰中寒之疾。若邪入於心。即為殞命之病矣。",
    "X62n1191_001:0473b08": "汝諸人但以身病為病。調之治之。至於心有大病。則",
    "X62n1191_001:0473b09": "不問明醫。不求妙藥。任其患苦而莫之覺。哀哉。",
    "X62n1191_001:0473b10": "陳大心奉教念佛。極其誠至。菩薩示偈曰。",
    "X62n1191_001:0473b11": "　八德池中蓮已種　　果然一念甚宏深",
    "X62n1191_001:0473b12": "　滋培雖藉如來力　　長養全憑決定心",
    "X62n1191_001:0473b13": "又喻諸人曰。此土有發願往生者。彼土即生蓮花。故",
    "X62n1191_001:0473b14": "作是語。汝等應生深信。",
    "X62n1191_001:0473b15": "孫中白好丹術。日久無效。因來會作禮。菩薩呵曰。老",
    "X62n1191_001:0473b16": "禿今日換這副嘴臉見我麼。且問爾金丹幾時可成。",
    "X62n1191_001:0473b17": "答曰。正爾求成。菩薩曰。若成了。千萬留卻幾顆。莫都",
    "X62n1191_001:0473b18": "喫到肚子裏去。俟汝見閻羅老子時。好做些人事送",
    "X62n1191_001:0473b19": "送。痴老兒。此事決無你分。不如做你本等去。孫拜謝。",
    "X62n1191_001:0473b20": "有頃。菩薩又曰。痴老兒知得你自己本等麼。答曰。我",
    "X62n1191_001:0473b21": "求見性是我本等。菩薩曰汝知此性。為大為小。為青",
    "X62n1191_001:0473b22": "為黃。答曰。性無如是等相。菩薩曰。然則汝欲向甚處",
    "X62n1191_001:0473b23": "求見。孫無語。乃發信皈依。願為弟子。求示法名。遂示",
    "X62n1191_001:0473b24": "以偈曰。",
    "X62n1191_001:0473c01": "　性無大小青黃相　　那有聲名任汝呼",
    "X62n1191_001:0473c02": "　不達此中玄妙處　　一言半字總淆訛",
    "X62n1191_001:0473c03": "我今強為汝立名。可曰達本。汝此後光陰。不上七八",
    "X62n1191_001:0473c04": "年矣。莫負卻八百年前三十六載苦行也。孫因問此",
    "X62n1191_001:0473c05": "身如何結局。菩薩曰。結局便結局。又問如何結局耶。",
    "X62n1191_001:0473c06": "孫乃問如何修持。菩薩曰。淨土一門。能廣攝羣品。汝",
    "X62n1191_001:0473c07": "問修持。當念阿彌陀佛。發願往生。便得一了百了。汝",
    "X62n1191_001:0473c08": "無再惑。",
    "X62n1191_001:0473c09": "菩薩又喻諸人曰。從古大聖大賢。闡微立教。皆至精",
    "X62n1191_001:0473c10": "至簡。上士聞而悟。中下聞而修。皆歸大道。乃後之著",
    "X62n1191_001:0473c11": "述。務為繁言隱說。使凡流揣摩成見。遂至以訛傳訛。",
    "X62n1191_001:0473c12": "深入邪僻。抱暗沒世。竟不自覺。如達本因讀參同悟",
    "X62n1191_001:0473c13": "真諸書。不知法要。曲信訛傳。謂為有得。執吝不捨。白",
    "X62n1191_001:0473c14": "首無成動諸煩惱。菩薩說為真可憫者。是故汝等既",
    "X62n1191_001:0473c15": "識前非。當崇正信。",
    "X62n1191_001:0473c16": "一時菩薩將臨法會。弟子八人。無朽。常攝。常源。定茂。",
    "X62n1191_001:0473c17": "達本。查定宏。陳定耑。查定敏。恭謹顒竚。齊唱佛號。忽",
    "X62n1191_001:0473c18": "聞異香。從空中來。眾皆歡喜。得未曾有。菩薩曰。善哉",
    "X62n1191_001:0473c19": "善哉。爾等知今日之會。有夙因否。昔梁武皇天監六",
    "X62n1191_001:0473c20": "年。我出家於北魏之東都淨因寺。為大比邱。因避亂",
    "X62n1191_001:0473c21": "南遊。住錫鷄鳴山麓。時爾八人。依我修學。不久以兵",
    "X62n1191_001:0473c22": "亂各散。我越後二載。示寂於武林天竺。後復於唐僖",
    "X62n1191_001:0473c23": "宗朝。為清河獻王長子。亦棄位出家。今爾八人。同會",
    "X62n1191_001:0473c24": "念佛。亦由我發心。正如往昔無異。但爾等去我以來。",
    "X62n1191_001:0474a01": "八百餘年矣。仍復飄流未反。真為可悲。真為可痛。今",
    "X62n1191_001:0474a02": "為汝等重加發明。所修行業。令速成辦。早登解脫。宜",
    "X62n1191_001:0474a03": "各諦聽。",
    "X62n1191_001:0474a04": "示無朽曰。汝向者雖從事玄門。而能恭敬諸佛。當知",
    "X62n1191_001:0474a05": "即是夙因。今宜速發深心精修淨業。為諸人唱導。無",
    "X62n1191_001:0474a06": "空擲後。此□十三年光景也。付汝偈言。",
    "X62n1191_001:0474a07": "　八百年前有勝緣　　今來相遇指青天",
    "X62n1191_001:0474a08": "　已知本地中秋月　　莫向長江覓渡船",
    "X62n1191_001:0474a09": "示常攝曰。汝常持大悲神呪。云何而持。答曰。所持之",
    "X62n1191_001:0474a10": "呪。歷歷分明。能持之心。了不可得。菩薩曰。能如是持。",
    "X62n1191_001:0474a11": "是名真持。有偈囑汝。",
    "X62n1191_001:0474a12": "　汝持大悲呪　　應識大悲心　　離名亦離相",
    "X62n1191_001:0474a13": "　以此度羣生",
    "X62n1191_001:0474a14": "示常源曰。汝既出家。要須謙下柔和。敬事師長。虗己",
    "X62n1191_001:0474a15": "請益。增長志氣。莫只坐雲霧中過日。源不達。復示曰。",
    "X62n1191_001:0474a16": "汝懜懜若此。可曉得自己的心麼。源無語。乃令誦準",
    "X62n1191_001:0474a17": "提呪一徧。源隨誦之。菩薩曰。此不是你心。喚作甚麼。",
    "X62n1191_001:0474a18": "偈曰。",
    "X62n1191_001:0474a19": "　見初無心　　即汝本心　　準提一徧　　全體分明",
    "X62n1191_001:0474a20": "示定茂曰。汝持準提呪。平日須要細密用心。觀一切",
    "X62n1191_001:0474a21": "境。若喧若寂。若物非物。若欣若厭。無非此呪現體。即",
    "X62n1191_001:0474a22": "我妙心刻刻流露。如是奉持。必獲果證。我亦以神力",
    "X62n1191_001:0474a23": "助汝成就。當誦我偈。",
    "X62n1191_001:0474a24": "　兩行秘密　　即汝本心　　莫謂法少　　是法甚深",
    "X62n1191_001:0474b01": "問達本曰。汝將云何。答曰。欲明心。菩薩曰。得無口頭",
    "X62n1191_001:0474b02": "話否。當勤念佛。其功十倍。亦示汝偈。",
    "X62n1191_001:0474b03": "　心外無佛　　佛即汝心　　深信不惑　　一念無生",
    "X62n1191_001:0474b04": "示查定宏曰。汝持金剛般若。當知有七不持。所謂心",
    "X62n1191_001:0474b05": "昏散不持。有過犯不持。入不淨處後不持。飲酒後不",
    "X62n1191_001:0474b06": "持。人擾不清淨不持。有事將作未作不持。心別有記",
    "X62n1191_001:0474b07": "憶不持。若堅意受持。應離此七。誦至純熟。即於觀心",
    "X62n1191_001:0474b08": "中持之。果能如是。則功德不可思議。果報不可思議。",
    "X62n1191_001:0474b09": "佛有誠言。汝須保任。復與汝偈。",
    "X62n1191_001:0474b10": "　般若一經　　功德無盡　　拔妄想根　　脫生死病",
    "X62n1191_001:0474b11": "示陳定耑曰。小人之為惡也。惟恐人知。君子之為善",
    "X62n1191_001:0474b12": "也。亦惟恐人知。汝當以君子慎道之心。而作佛事。更",
    "X62n1191_001:0474b13": "有偈曰。",
    "X62n1191_001:0474b14": "　勿貴人知　　勿希天應　　恒一其心　　必堅必正",
    "X62n1191_001:0474b15": "示查定敏曰。汝未及弱冠。已知向道。可驗夙因。今為",
    "X62n1191_001:0474b16": "汝命名曰敏。敏有聰勤妙捷四義。聰以除汝暗。勤以",
    "X62n1191_001:0474b17": "勵汝怠。妙以開汝慧。捷以發汝廢。汝當顧名思義。莫",
    "X62n1191_001:0474b18": "謂菩薩徒與爾一箇字也。復示汝偈。",
    "X62n1191_001:0474b19": "　汝年正幼　　當學孝弟　　以是持身　　毋惰其志",
    "X62n1191_001:0474b20": "是日陳大心後至。菩薩問曰。汝云何修持。答云。惟修",
    "X62n1191_001:0474b21": "淨土。菩薩曰。捨此別無勝門矣。囑汝一偈。",
    "X62n1191_001:0474b22": "　道無他說　　唯心而已　　蓮胎始成　　專精勿二",
    "X62n1191_001:0474b23": "菩薩曰。所示淨土一門。真諸佛心宗。人天徑路。今汝",
    "X62n1191_001:0474b24": "等雖求往生。若發願不切。如入海而不獲寶珠。徒勞",
    "X62n1191_001:0474c01": "無益也。我昔於晉明帝時。受貧子身。為貧苦故。乃發",
    "X62n1191_001:0474c02": "大願云。我以夙業。受此苦報。若我今日不得見阿彌",
    "X62n1191_001:0474c03": "陀佛。生極樂國。成就一切功德者。縱令喪身。終不退",
    "X62n1191_001:0474c04": "息。誓已。七日七夜。專精憶念。便得心開。見阿彌陀佛",
    "X62n1191_001:0474c05": "相好光明。徧十方世界。我于佛前親蒙授記。後至七",
    "X62n1191_001:0474c06": "十五而坐脫。竟生極樂。後以度生願重。再來此土。隨",
    "X62n1191_001:0474c07": "方顯化。或為比邱。或為居士。或為國王。或為臣宰。或",
    "X62n1191_001:0474c08": "為女人。或為屠匄。或隱或顯。或順或逆。皆隨順說法。",
    "X62n1191_001:0474c09": "導諸羣品。又以仙道多未悟真常。耽長壽樂。不思進",
    "X62n1191_001:0474c10": "修。我現仙身。救其迷墜。如唐僖宗朝一事也。今則又",
    "X62n1191_001:0474c11": "為汝等發明邪正。闡揚淨土。汝等當一意一心。堅修",
    "X62n1191_001:0474c12": "此門。必不相誤。若心志一堅。又不待隔世而生。現前",
    "X62n1191_001:0474c13": "亦得見佛。如我昔年無異。有偈四句。",
    "X62n1191_001:0474c14": "　少說一句話　　多念一句佛　　打得念頭死",
    "X62n1191_001:0474c15": "　許汝法身活",
    "X62n1191_001:0474c16": "或問。學人云何得離塵欲。得無障礙。菩薩曰。我將由",
    "X62n1191_001:0474c17": "小而推之大。由外而推之內。汝等當善解其義。有人",
    "X62n1191_001:0474c18": "於此。無故而奪汝一錢。動嗔恨否。答以一錢雖微。見",
    "X62n1191_001:0474c19": "奪則嗔。又無故而與汝一錢。生喜悅否。曰一錢雖微。",
    "X62n1191_001:0474c20": "見與則喜。有答以一錢甚微。與何足喜。奪無可嗔者。",
    "X62n1191_001:0474c21": "菩薩曰。汝能如是。心之清淨久矣。何至今日尚沉濁",
    "X62n1191_001:0474c22": "垢耶。汝等當知。學人洗心不密。見有見無。處處是著。",
    "X62n1191_001:0474c23": "念念皆貪。所以業識紛馳。無暫停止。即念一句阿彌",
    "X62n1191_001:0474c24": "陀佛。心想依然外遊。未能頃刻歸一。良由汝等於無",
    "X62n1191_001:0475a01": "量劫來。未甞發一時一日遠離塵欲之心。故此塵欲。",
    "X62n1191_001:0475a02": "亦從無始劫來。未甞一時一日肯離汝心。身纏心縛",
    "X62n1191_001:0475a03": "深入塵網。那得如蓮花出淤泥而不染。故知欲斷貪",
    "X62n1191_001:0475a04": "著。先從一錢之與奪作棄捨觀。作非我有觀奪不起",
    "X62n1191_001:0475a05": "嗔。與不起悅。如是乃至百千萬錢乃至億億萬錢。乃",
    "X62n1191_001:0475a06": "至國城妻子。乃至身肉骨髓。乃至過現未來心意意",
    "X62n1191_001:0475a07": "識。乃至生死業報菩提涅槃。一切皆如此。一錢之與",
    "X62n1191_001:0475a08": "奪無異。自然習漏消亡。障緣永滅。漸履清淨。成就道",
    "X62n1191_001:0475a09": "品。汝等當依此修行。勿更自虞窒礙。",
    "X62n1191_001:0475a10": "孟冬二日。為菩薩誕生之辰。眾設供稱壽。菩薩曰。汝",
    "X62n1191_001:0475a11": "等以何物壽我。皆曰。心以為供。菩薩曰。心是何物。可",
    "X62n1191_001:0475a12": "以持供。答曰。唯一至誠。本是無物。菩薩曰。既言無物。",
    "X62n1191_001:0475a13": "誰知至誠。能知誠者。定有處所。可得舉示。云何無物。",
    "X62n1191_001:0475a14": "答曰。實無所得。菩薩曰。汝言無得。為是暫無。為決定",
    "X62n1191_001:0475a15": "無。眾擬議未對。菩薩曰。無則決定無。有則決定有。一",
    "X62n1191_001:0475a16": "涉纖疑。毫釐千里。當知汝等言誠言妄。說有道無。皆",
    "X62n1191_001:0475a17": "是起滅計較推詳卜度之心。以是祝我。均無所益。聽",
    "X62n1191_001:0475a18": "我妙偈。",
    "X62n1191_001:0475a19": "　至真無二心　　至真無量心　　心非一切心",
    "X62n1191_001:0475a20": "　一切性非心　　除妄心不實　　依真心強名",
    "X62n1191_001:0475a21": "　真妄兩不立　　南無釋迦尊　　了心無處所",
    "X62n1191_001:0475a22": "　方便福羣生",
    "X62n1191_001:0475a23": "時諸弟子咸再拜願更聞法要。菩薩曰。善哉善哉。汝",
    "X62n1191_001:0475a24": "等願更聞法要。當誠解我語。善答我問。諸弟子。譬如",
    "X62n1191_001:0475b01": "有人謂一人言。燕京帝王所都。富貴無比。是人聞言",
    "X62n1191_001:0475b02": "有志往否。咸曰願往。菩薩曰。汝不識路徑。當云何。咸",
    "X62n1191_001:0475b03": "曰有人指示。從之而行。菩薩曰不可。倘是人指以向",
    "X62n1191_001:0475b04": "南向東。若不明辨竟從其言。則燕都遠之又遠矣。眾",
    "X62n1191_001:0475b05": "曰。然則如何。菩薩曰。畢竟得一走過燕都之人。教是",
    "X62n1191_001:0475b06": "人曰。汝須向北而往。便可直達帝所。諸弟子。此人所",
    "X62n1191_001:0475b07": "指。有錯謬否。咸稽首曰。無謬。菩薩曰。又譬如有人。欲",
    "X62n1191_001:0475b08": "登萬仞之巔九層之頂。當如何教之。咸曰從卑至高。",
    "X62n1191_001:0475b09": "菩薩曰。然古云。千里之行。始於足下。須是從第一級",
    "X62n1191_001:0475b10": "至第二級乃至最上一級。方為正說。若云一步便跨",
    "X62n1191_001:0475b11": "到最高處。為浪語矣。又譬如有人。天子將命以官。詔",
    "X62n1191_001:0475b12": "是人曰。汝願為宰相耶。小吏耶。是人云何上答。咸曰",
    "X62n1191_001:0475b13": "必願為宰相。菩薩曰。然。又譬如有人。在於岐路。不知",
    "X62n1191_001:0475b14": "所從。有憫之者。指曰。是邊極艱險。極曲折。不得便出",
    "X62n1191_001:0475b15": "頭。是邊極正大。極平坦。走去便得出頭。其人受指。於",
    "X62n1191_001:0475b16": "此兩邊當走何路。咸曰。走正大。走平坦。菩薩曰。善哉。",
    "X62n1191_001:0475b17": "善哉。爾等酬我所問。俱合正理。然爾等能明解我所",
    "X62n1191_001:0475b18": "喻否。咸再拜曰。唯垂開示。菩薩曰。善聽。爾等向來雖",
    "X62n1191_001:0475b19": "有求道之心。而不識修行之要。趨向無據。如人欲往",
    "X62n1191_001:0475b20": "燕都。而不知路徑者是。若遇邪師。教以邪法。如帝都",
    "X62n1191_001:0475b21": "在北。而反指以往東向南者是。則其人雖終日行。而",
    "X62n1191_001:0475b22": "茫無歸宿。何由覲至尊。何由成大道。今我所示彌陀",
    "X62n1191_001:0475b23": "淨土。帝都也。信願行三。勤加精進。終至往生。是從第",
    "X62n1191_001:0475b24": "一級至最上一級也。期登上品。是願為宰相。不願為",
    "X62n1191_001:0475c01": "小吏也。依此而修。是走正大而不行邪曲也。我即走",
    "X62n1191_001:0475c02": "過燕都之人也。若爾等不能深信。是捨帝都而趨邊",
    "X62n1191_001:0475c03": "地也。棄宰相之尊。而就小吏之賤也。背正大而求艱",
    "X62n1191_001:0475c04": "僻也。萬仞之山巔。九層之墖頂。非爾所及矣。可勝悲",
    "X62n1191_001:0475c05": "痛哉。",
    "X62n1191_001:0475c06": "眾欲積田為修行計。菩薩曰。汝等欲矢志同學。久聚",
    "X62n1191_001:0475c07": "不散。謝絕世故。於衣食所從。不復為求人計。故發此",
    "X62n1191_001:0475c08": "議。以我觀之。念頭雖好。然畢竟是貪戀塵勞。非清淨",
    "X62n1191_001:0475c09": "法。何以故。街頭一飯。塚間一宿。先佛道範。若必藉田",
    "X62n1191_001:0475c10": "而修。倘一不就。則汝諸人終無修行之日矣。又若言",
    "X62n1191_001:0475c11": "自無其貲。將出自募化。更為不可。佛一代教。無此二",
    "X62n1191_001:0475c12": "字。蓋自末世不識禮義。不懼因果。不知廉恥之徒所",
    "X62n1191_001:0475c13": "為。真修道人。生死念切。斷斷不作是想。然更有一言。",
    "X62n1191_001:0475c14": "汝諸人但執持正念。各各努力。是即不聚而聚。若身",
    "X62n1191_001:0475c15": "心散逸。事無常恒。是雖聚而實散。苟明此意。止應隨",
    "X62n1191_001:0475c16": "分隨時。莫去閒思預計。",
    "X62n1191_001:0475c17": "菩薩又告眾曰。汝等慮身纏世網。念頭不得乾淨耶。",
    "X62n1191_001:0475c18": "我有一法。汝但發箇遠離求度之願。將牢牢歸向極",
    "X62n1191_001:0475c19": "樂世界。見阿彌陀佛之心。換卻奔走利名之心。便能",
    "X62n1191_001:0475c20": "即塵勞而覺路矣。",
    "X62n1191_001:0475c21": "有問念佛不能一心。當作何方便。菩薩曰。汝但息想",
    "X62n1191_001:0475c22": "定慮。徐徐念去。要使聲合乎心。心隨乎聲。念久自得",
    "X62n1191_001:0475c23": "諸念澄清。心境絕照。證入念佛三昧。然平日必須多",
    "X62n1191_001:0475c24": "念。從千至萬。心無間斷。則根器最易成熟。若強之使",
    "X62n1191_001:0476a01": "一。終不一也。時達本於座下。忽戄然念數聲。菩薩曰。",
    "X62n1191_001:0476a02": "如是。如是。",
    "X62n1191_001:0476a03": "諸弟子欲造像供養。請示法相。菩薩曰。諸弟子欲造",
    "X62n1191_001:0476a04": "相供養。積誠已久。合當顯示。但汝塵勞中。我妙明內。",
    "X62n1191_001:0476a05": "即今顯現。汝等不能見也。又我隨機感化。身相不一。",
    "X62n1191_001:0476a06": "今但從本起修。可畫作大比邱相。面如滿月形體豐",
    "X62n1191_001:0476a07": "偉。著袈裟坐蓮花上。左手置膝。右手作說法相。眉間",
    "X62n1191_001:0476a08": "放白毫光。光中有阿彌陀佛結跏趺坐。要須莊嚴相",
    "X62n1191_001:0476a09": "好。不得潦草。諸人聞已。皆拱立思維如是法相。菩薩",
    "X62n1191_001:0476a10": "乃言。諸弟子。人人有箇覺明妙行。不即不離。在汝諸",
    "X62n1191_001:0476a11": "人摸索不著處。時時出現即今明白。更不須設像供",
    "X62n1191_001:0476a12": "養。願見於他日也。",
    "X62n1191_001:0476a13": "查定宏因喪子。欲棄家為僧。菩薩曰。汝且莫妄想是",
    "X62n1191_001:0476a14": "事。是事汝做不得。汝但正心以治心。正身以治身。斷",
    "X62n1191_001:0476a15": "無益之事。絕無益之友。皈心大覺。願出迷途。挹彼洪",
    "X62n1191_001:0476a16": "波。滋我燥土。精求加被。驅諸障緣。汝向畏祈壽保身。",
    "X62n1191_001:0476a17": "當注力於此。勿多言也。定宏乃問奉教持金剛經。但",
    "X62n1191_001:0476a18": "諸字句有不同者。當從何本。得無差謬。菩薩曰。金剛",
    "X62n1191_001:0476a19": "般若波羅密七字。並無差謬。",
    "X62n1191_001:0476a20": "沈天宇有疾。設供求示。菩薩曰。汝今有疾。尚未即死。",
    "X62n1191_001:0476a21": "當息諸牽累。安心端坐。念身無常。念世無常。所有妄",
    "X62n1191_001:0476a22": "緣。一切放下。徐徐念一句阿彌陀佛。自然六塵不生。",
    "X62n1191_001:0476a23": "一心清淨。不唯愈汝今生之疾。即生死病根。亦從此",
    "X62n1191_001:0476a24": "拔出矣。汝今設供求示。不過望我有甚好方與汝。口",
    "X62n1191_001:0476b01": "訣傳汝。可愈汝疾。豈知。菩薩無是等虗偽之法。但此",
    "X62n1191_001:0476b02": "實實數言教汝而已。汝若信而行之。真一服上品還",
    "X62n1191_001:0476b03": "丹妙藥也。付汝一偈。",
    "X62n1191_001:0476b04": "　病從己作　　還由己除　　攝心清淨　　得常安樂",
    "X62n1191_001:0476b05": "　堅久不變　　同無量壽",
    "X62n1191_001:0476b06": "菩薩示達本曰。汝欲究明心地。極為有志。但你一肚",
    "X62n1191_001:0476b07": "皮砂鉛水火。本來面目。真空真淨等話。實實塞卻。如",
    "X62n1191_001:0476b08": "何做得。你若要做。必須將此一絡索。拋向東洋大海",
    "X62n1191_001:0476b09": "始得。不然。枉卻□心。誤卻工夫矣。不如的的確確念",
    "X62n1191_001:0476b10": "一句阿彌陀佛。明心在是生。極樂在是。一舉而兩得。",
    "X62n1191_001:0476b11": "極是便宜也。",
    "X62n1191_001:0476b12": "無朽問。云何仰酬祖父。菩薩曰。世間所謂孝者。以何",
    "X62n1191_001:0476b13": "為上。曰。能敬養。能為善。以無忘先德。菩薩曰。此雖孝",
    "X62n1191_001:0476b14": "而有限。惟能發大願。修出世法。若道成果滿。豈但福",
    "X62n1191_001:0476b15": "及九祖。即歷劫冤親。俱蒙解脫。汝能專修淨土。是為",
    "X62n1191_001:0476b16": "大孝。",
    "X62n1191_001:0476b17": "定茂問。持呪云何明心。云何究竟。菩薩曰。心不離呪。",
    "X62n1191_001:0476b18": "呪不離心。是持之義。汝當於一切時觀此呪體。與我",
    "X62n1191_001:0476b19": "心體是一是二。若云二者。云何心能持呪。呪能顯心。",
    "X62n1191_001:0476b20": "若云一者。云何忘則呪無。憶則呪有。則知此呪與心。",
    "X62n1191_001:0476b21": "離諸名相。畢竟空寂。是名究竟。若但持而不究竟。即",
    "X62n1191_001:0476b22": "無玅解。平等大慧云何顯發。平等大慧不現。何由照",
    "X62n1191_001:0476b23": "生死之昏迷。達三界之實際乎。達本問出聲念佛。每",
    "X62n1191_001:0476b24": "易發火。得默念否。菩薩曰。汝一念佛。便云火發。何故",
    "X62n1191_001:0476c01": "汝終日向人說話。便沒一毫火起耶。當知此火。乃汝",
    "X62n1191_001:0476c02": "無量劫來。無明煩惱之所積聚。由汝今日信之不真。",
    "X62n1191_001:0476c03": "故念隨火起。火逐妄生。以燒汝法身慧命耳。昔牟尼",
    "X62n1191_001:0476c04": "世尊為大法故。於無量劫。捨身求道。所以得成無上",
    "X62n1191_001:0476c05": "寶王。今汝年力已衰。日夕勤行。猶嫌遲暮。尚乃戀著",
    "X62n1191_001:0476c06": "塵勞。希圖丹藥。以求延年益壽。汝不聞非非想天。尚",
    "X62n1191_001:0476c07": "有報盡。劫火洞燒。壞至三禪。況區區水火鉛汞假緣",
    "X62n1191_001:0476c08": "和合之法。而求其永無變滅耶。汝今聞我所言。當如",
    "X62n1191_001:0476c09": "夢初覺。如醉初醒。精修淨土。正念往生。彼世界之壽",
    "X62n1191_001:0476c10": "命。無窮無盡。成就法身。到一切智。非淺淺長生久視",
    "X62n1191_001:0476c11": "之術。可同日而論也。",
    "X62n1191_001:0476c12": "查定宏問。持呪時。多生恐怖。求示方便。菩薩曰。誰來",
    "X62n1191_001:0476c13": "怖汝。誰是受怖者。由汝夙生習氣不淨。故從微想中",
    "X62n1191_001:0476c14": "忽現此相耳。汝但精誠誦持。自當除滅。得如意意順。",
    "X62n1191_001:0476c15": "善能護伏煩惱。而造入玄微。何恐怖之有。",
    "X62n1191_001:0476c16": "陳定育為母疾致禱。問作何功德。可獲全愈。菩薩示",
    "X62n1191_001:0476c17": "偈曰。",
    "X62n1191_001:0476c18": "　孝首萬德　　孝貫三才　　大哉孝行　　人倫之師",
    "X62n1191_001:0476c19": "　汝以好心　　求愈母疾　　汝當安適　　念母痛楚",
    "X62n1191_001:0476c20": "　汝食美味　　念母減食　　汝衣輕軟　　念母膿血",
    "X62n1191_001:0476c21": "　污其衣襟　　露其胸脅　　如是思維　　夙夜靡處",
    "X62n1191_001:0476c22": "　歸命大聖　　精誠不二　　力行眾善　　仰答四恩",
    "X62n1191_001:0476c23": "　願母福益　　願母壽增　　願母病愈　　願母體康",
    "X62n1191_001:0476c24": "　覺明菩薩　　為汝依怙　　苟如其言　　無願不果",
    "X62n1191_001:0477a01": "定茂欲捨持呪而念佛請問。菩薩曰。汝欲捨持呪而",
    "X62n1191_001:0477a02": "念佛。一志專修。最妙。但汝未知法要。只可名為持齋",
    "X62n1191_001:0477a03": "好善之人。不得名念佛之人。何以故。欲泛大海必具",
    "X62n1191_001:0477a04": "大舟。欲馳千里。必擇良馬。故念佛人先須具大手段。",
    "X62n1191_001:0477a05": "割絕牽纏。打開塵網。直下即念是佛。即佛是心。乃至",
    "X62n1191_001:0477a06": "離即離非。頓入如來大光明藏。如是乃名正念念佛。",
    "X62n1191_001:0477a07": "得名為念佛人也。汝應善解此義。",
    "X62n1191_001:0477a08": "有年少僧四人進謁。菩薩曰。諸年少。眾生無始時來。",
    "X62n1191_001:0477a09": "因於恩愛。故成眷屬。而眷屬中父母於子。又為恩之",
    "X62n1191_001:0477a10": "至重。愛之至切。難割難捨。今爾等出家離俗。得為比",
    "X62n1191_001:0477a11": "邱。當知父母於爾。又有恩上之恩。非言所喻。故應趁",
    "X62n1191_001:0477a12": "此壯年盛力。勤辦道業。答父母最初割恩斷愛一片",
    "X62n1191_001:0477a13": "苦心。方不愧出家兩字。若復放逸懈怠。以致終身廢",
    "X62n1191_001:0477a14": "墜。是不孝中之不孝。為天地間極重罪人矣。當因吾",
    "X62n1191_001:0477a15": "語。猛生痛念。",
    "X62n1191_001:0477a16": "菩薩又示眾曰。諸善男子。人之一身。父母所生。父母",
    "X62n1191_001:0477a17": "所育。現前爾等種種營謀。種種受用。即使父母。不曾",
    "X62n1191_001:0477a18": "與得一錢也。還是父母生卻你身。故有今日。萬事身",
    "X62n1191_001:0477a19": "為大。身為本。從本而推。豈不是父母之恩。難言難盡。",
    "X62n1191_001:0477a20": "所以佛言。於父母邊出一高聲重語。尚獲罪無量。況",
    "X62n1191_001:0477a21": "今有甚於此者耶。若言父母或以不堪相加。不得不",
    "X62n1191_001:0477a22": "諍。則是視父母如路人矣。只可歡然順受。父母自有",
    "X62n1191_001:0477a23": "感悟之日。決不得爭箇你非我是。做逆天背倫之人。",
    "X62n1191_001:0477a24": "菩薩曰。諸弟子當知。十方諸佛是眾生心。十方眾生",
    "X62n1191_001:0477b01": "是諸佛心。是故憶佛念佛。則十方諸佛現汝心內。然",
    "X62n1191_001:0477b02": "亦非諸佛之入於爾心。亦非汝心出於諸佛。皆是覺",
    "X62n1191_001:0477b03": "妙本明不可思議。",
    "X62n1191_001:0477b04": "菩薩曰。心行處滅。是諸佛常住真心。心行處有。是眾",
    "X62n1191_001:0477b05": "生生死業心。其間不容絲髮。若汝等能綿密加工。使",
    "X62n1191_001:0477b06": "此心無些子空隙。方得幾分相應。莫略做半年十月。",
    "X62n1191_001:0477b07": "便謂我能苦心修道。不知此正障道處。切宜慎之。又",
    "X62n1191_001:0477b08": "工夫雖加。若未到銅山鐵壁。推不倒。移不動處。猶未",
    "X62n1191_001:0477b09": "是探成一片。切莫見些影響。便即歇手。是為半塗之",
    "X62n1191_001:0477b10": "廢。必至棄其前功。毫無所益。此又學道人大病。不可",
    "X62n1191_001:0477b11": "不知。要知佛法如大海。轉入轉深。斷非小小知見之",
    "X62n1191_001:0477b12": "所能盡。應盡形修習。造極為則。切莫作容易想。",
    "X62n1191_001:0477b13": "菩薩曰。念佛三昧。是汝心大勢力之所成。非由他致。",
    "X62n1191_001:0477b14": "今爾等念佛。晝夜不能如一。亂想猶復間真。皆是用",
    "X62n1191_001:0477b15": "心不得力處。",
    "X62n1191_001:0477b16": "顧定成求教。菩薩曰。汝來此菴。欲依淨業。可知道云",
    "X62n1191_001:0477b17": "何得生極樂。答曰。念佛往生。菩薩曰。汝知云何念佛。",
    "X62n1191_001:0477b18": "即得往生。曰。執持名號。一心不亂。菩薩曰。如何是一",
    "X62n1191_001:0477b19": "心不亂。定成不能對。菩薩曰。吾知汝第能言之。未必",
    "X62n1191_001:0477b20": "能如法行之也。汝諦聽我語。善男子。心本無念。念逐",
    "X62n1191_001:0477b21": "想生。此想虗妄流轉生死。汝今當知此一句阿彌陀",
    "X62n1191_001:0477b22": "佛。不從想生。不從念有。不住內外。無有相貌。即是盡",
    "X62n1191_001:0477b23": "諸妄想。諸佛如來。清淨微妙真實之身。非一非二。不",
    "X62n1191_001:0477b24": "可分別。如是念者。煩惱塵勞。無斷無縛。止是一心。必",
    "X62n1191_001:0477c01": "得一心。方得名為執持名號。方得名為一心不亂。淨",
    "X62n1191_001:0477c02": "業功成。直趨上品。定成再拜曰。濁世凡夫。心智淺劣。",
    "X62n1191_001:0477c03": "未能深達至理。更求詳示。菩薩曰。汝今當發大願。願",
    "X62n1191_001:0477c04": "生極樂。然後至誠懇惻。稱於阿彌陀佛。必使聲緣於",
    "X62n1191_001:0477c05": "心。心緣於聲。聲心相依。如猫捕鼠。久久不失。則入正",
    "X62n1191_001:0477c06": "憶念三昧。更欲上進。當廣參知識。博詢高明。自悟即",
    "X62n1191_001:0477c07": "心是佛妙諦。汝今當具深信。慎毋學彼庸流。聞而不",
    "X62n1191_001:0477c08": "受。更莫學彼半真半假。半疑半信之徒。名雖受而無",
    "X62n1191_001:0477c09": "誠心奉行也。",
    "X62n1191_001:0477c10": "菩薩謂查母曰。汝何不勤勤念佛。答曰。因添兒孫。時",
    "X62n1191_001:0477c11": "常抱持。恐有不淨。菩薩曰。汝謂不淨念佛。恐怕有罪。",
    "X62n1191_001:0477c12": "不知不念佛則獲罪無量。莫計淨與不淨。只管念去",
    "X62n1191_001:0477c13": "可也。",
    "X62n1191_001:0477c14": "陳永壽問結局。菩薩示偈曰。",
    "X62n1191_001:0477c15": "　節慾戒嗔　　是保身法　　收斂安靜　　是作家法",
    "X62n1191_001:0477c16": "　隨力婚嫁　　是省事法　　行善念佛　　是出世法",
    "X62n1191_001:0477c17": "　守此四法　　結局通達",
    "X62n1191_001:0477c18": "顧善記問終身及行善之方。菩薩曰。汝若存正心。行",
    "X62n1191_001:0477c19": "正事。得箇正終身。你若存邪心。行邪事。還你箇邪終",
    "X62n1191_001:0477c20": "身。至於善之一字。隨時隨地可行。大事小事皆是。又",
    "X62n1191_001:0477c21": "兼戒殺放生。隨力捨貧施苦。持念阿彌陀佛。回向極",
    "X62n1191_001:0477c22": "樂。日日不間。如是三年不改。方許你好心行善四字。",
    "X62n1191_001:0477c23": "菩薩示無朽曰。大抵修淨業人。行住坐臥起居飲食。",
    "X62n1191_001:0477c24": "俱宜西向。則機感易成。根境易熟。室中止供一佛一",
    "X62n1191_001:0478a01": "經。一爐一卓。一牀一椅。不得放一多餘物件。庭中亦",
    "X62n1191_001:0478a02": "掃除潔淨。使經行無礙。要使此心一絲不掛。萬慮俱",
    "X62n1191_001:0478a03": "忘。空洞洞地。不知有身。不知有世。并不知我今日所",
    "X62n1191_001:0478a04": "作是修行之事。如是則與道日親。與世日隔。可以趨",
    "X62n1191_001:0478a05": "向淨業。蓋汝生時撇得乾淨。拋得乾淨。念頭上不存",
    "X62n1191_001:0478a06": "一些子根節。大限到來。洒洒落落。不作兒女子顧戀",
    "X62n1191_001:0478a07": "身家子孫之態。豈不是大丈夫舉動。所以要汝一意",
    "X62n1191_001:0478a08": "修行。別無沾滯。正為此一大關目也。至於修淨之法。",
    "X62n1191_001:0478a09": "不出專勤二字。專則不別為一事。勤則不虗棄一時。",
    "X62n1191_001:0478a10": "汝今晨起。即誦彌陀經一卷。持阿彌陀佛一千聲。向",
    "X62n1191_001:0478a11": "佛前回向。念一心歸命文。以此文言簡而意備也。此",
    "X62n1191_001:0478a12": "為一時之課。若初起或身心未寧。日止四時。稍寧。漸",
    "X62n1191_001:0478a13": "增至六時。又漸增至十二時。合經十二卷。佛名一萬",
    "X62n1191_001:0478a14": "二千聲。更於回向時禮佛百拜。亦可分作四時。此為",
    "X62n1191_001:0478a15": "每日常課。餘工不必計數。或默或聲。但攝心諦念而",
    "X62n1191_001:0478a16": "已。又持名之法。必要字字句句聲心相依。不雜分毫",
    "X62n1191_001:0478a17": "世念。久久成熟。決定得生極樂。坐寶蓮華。登不退地。",
    "X62n1191_001:0478a18": "若餘年未盡。猶得以其所證。為四眾向導。報佛深恩。",
    "X62n1191_001:0478a19": "汝若於我所說。一一遵依。方不負覺明菩薩示汝正",
    "X62n1191_001:0478a20": "道。令汝出家。方不負三昧和尚為汝剃度。授汝大戒。",
    "X62n1191_001:0478a21": "此非小小因緣。汝莫自生輕慢。慎之。慎之。",
    "X62n1191_001:0478a22": "菩薩示常攝曰。汝向持大悲神呪。祈觀音冥加。速得",
    "X62n1191_001:0478a23": "入道甚好。但不得一向延緩使志事不立要須并日",
    "X62n1191_001:0478a24": "而作。兼程而進。自今當刻定期限。約准數時。杜絕人",
    "X62n1191_001:0478b01": "事。安止一室。每呪百卷作一時。兼禮四明所立懺法",
    "X62n1191_001:0478b02": "一卷。懺諸業障。助發勝功。為一時。晝夜分為六時。以",
    "X62n1191_001:0478b03": "五時持呪。一時禮懺。餘時安坐修禪。深入不思議慧。",
    "X62n1191_001:0478b04": "何言乎不思議慧。了知心外無法。法法無名。直下纖",
    "X62n1191_001:0478b05": "塵不立。一念圓融。不可以思思。不可以議議。故名不",
    "X62n1191_001:0478b06": "思議慧。依此妙慧則心攝於微。攝無攝相。所謂攝無",
    "X62n1191_001:0478b07": "所攝而不碍於攝。名善攝心也。由心攝故。無事不辦。",
    "X62n1191_001:0478b08": "總而言之。無時無在而不心心流入。為持呪攝心之",
    "X62n1191_001:0478b09": "本。自然夙障冰消。定心朗現或得三昧開發。契本妙",
    "X62n1191_001:0478b10": "心。庶無虗縻歲月。可以刻期進道。不然。今日明朝。來",
    "X62n1191_001:0478b11": "年後月。若作不作。欲前不前。保汝百年後。仍自目前",
    "X62n1191_001:0478b12": "行止。斷不能移易寸步也。慎之。勉之。",
    "X62n1191_001:0478b13": "菩薩又示常攝曰。只強順人情勉就世故八箇字。誤",
    "X62n1191_001:0478b14": "卻你一生大事。在今日決不是牽郎拽弟打哄過日",
    "X62n1191_001:0478b15": "之時矣。道業未成。無常至速。急宜斂迹韜光。一心向",
    "X62n1191_001:0478b16": "道。不得再誤。",
    "X62n1191_001:0478b17": "達本奉教出家。菩薩示曰。汝老年出家。不得泛學餘",
    "X62n1191_001:0478b18": "事。但誦彌陀經。日課佛名一萬二千。自少至多。真真",
    "X62n1191_001:0478b19": "切切。求生極樂。此事一了百當之法。莫學世俗愚流。",
    "X62n1191_001:0478b20": "高談濶論。說牲說心。見人念佛。便一概抹去。及叩其",
    "X62n1191_001:0478b21": "所行。不及三家村裏一箇不識字的漢子。十字街頭",
    "X62n1191_001:0478b22": "一箇念三官經的乞兒。枉使擲卻光陰。誤卻大事因",
    "X62n1191_001:0478b23": "汝平日喜說禪而不達要妙。又未必能深信淨土。老",
    "X62n1191_001:0478b24": "實念佛。故發此論。",
    "X62n1191_001:0478c01": "菩薩又示無朽曰。彌陀經十二卷。佛名一萬二千。不",
    "X62n1191_001:0478c02": "要增不要減。只依着我行去。但經要勻勻淨淨。不緩",
    "X62n1191_001:0478c03": "不急。不疾不徐。佛要聲聲心心。不澁不掉。不浮不沉。",
    "X62n1191_001:0478c04": "念去。至千回向。不是但誦舊文一過。須從自己心中。",
    "X62n1191_001:0478c05": "發出真正大菩提願。至誠懇切。普願一切眾生。同生",
    "X62n1191_001:0478c06": "極樂。而我心無所著。如虗空等。是名回向。又靜坐時",
    "X62n1191_001:0478c07": "當反觀深究。佛即我心。是心是佛。不假外求。如心而",
    "X62n1191_001:0478c08": "住。無能無所。如是諦觀。更無二念。是名修行三昧。慎",
    "X62n1191_001:0478c09": "勿忘形死心。又落外魔知見。如是坐一時。便起經行。",
    "X62n1191_001:0478c10": "又更持誦有箇次序。若忙忙促促。一氣趕去。謂可完",
    "X62n1191_001:0478c11": "卻一日課誦。便有苟且了局之念。非真正修行矣。大",
    "X62n1191_001:0478c12": "抵學道人不遵知識明誨決定勞而無益。未久必敗。",
    "X62n1191_001:0478c13": "慎之。慎之。又諸經中所談淨土依正莊嚴。須講誦明",
    "X62n1191_001:0478c14": "白。倘坐中或經行或禮誦時。淨土現前。便可覺了。不",
    "X62n1191_001:0478c15": "為異境所惑。",
    "X62n1191_001:0478c16": "菩薩示陳大心曰。爾道念增矣。世念亦不減。凡世間",
    "X62n1191_001:0478c17": "一切人我相。名利相。嗔喜相等不但在身上行出來。",
    "X62n1191_001:0478c18": "始為牽連塵網。但心上略帶些子。即屬障道因緣。爾",
    "X62n1191_001:0478c19": "須要明白。爾但身禮阿彌陀。口誦阿彌陀。心念阿彌",
    "X62n1191_001:0478c20": "陀。不涉分毫別想。便得洗滌乾淨。打破塵網。生極樂",
    "X62n1191_001:0478c21": "國。爾須要明白。",
    "X62n1191_001:0478c22": "或問終身。菩薩曰。汝問終身耶。我這裏沒有斷終身",
    "X62n1191_001:0478c23": "的法為因菩薩歷劫修行。不曾學得這事。然汝亦太",
    "X62n1191_001:0478c24": "愚痴。終身便不過如此。問他何益。汝何不問頭兒白",
    "X62n1191_001:0479a01": "了。面兒皺了。身子軟了。無常將次到了。閻羅大王面",
    "X62n1191_001:0479a02": "前。如何抵對他一言半句。免得披枷帶鎖去。這事汝",
    "X62n1191_001:0479a03": "何不問問。",
    "X62n1191_001:0479a04": "僧法緣將結期禮彌陀懺。先來求示。菩薩曰。彌陀懺",
    "X62n1191_001:0479a05": "是近代慈雲懺主所集。亦具事理一心。事一心。專於",
    "X62n1191_001:0479a06": "一事。若四相不生。湛若虗空。名理一心。此一心難到",
    "X62n1191_001:0479a07": "外則勤修懺法。以除夙障。內則依理修觀。馴致一心。",
    "X62n1191_001:0479a08": "既得一心。何患不能入道。汝今在期。莫管為自己。為",
    "X62n1191_001:0479a09": "施主。亦莫管長久不長久。只要掃除習氣。打蕩身心。",
    "X62n1191_001:0479a10": "不成三昧。誓不休息。便了。又汝在彼雖然次第但不",
    "X62n1191_001:0479a11": "是箇修行地面若真正要修行。將萬緣放下。一鉢依",
    "X62n1191_001:0479a12": "於十方。一身依於大地。真真切切。求度生死。乃為正",
    "X62n1191_001:0479a13": "修行法。若區區三載懺期。又夾雜世故。而欲成淨業。",
    "X62n1191_001:0479a14": "出生死。譬如吸風吞霧而求飽足。世上必無之事。汝",
    "X62n1191_001:0479a15": "莫作此大愚痴想。以至凍餒而死也。",
    "X62n1191_001:0479a16": "王師初下三吳湖寇突發。闔城奔竄。久之事定稍稍",
    "X62n1191_001:0479a17": "復集菩薩示曰。後六月十三之變。得無驚恐耶。汝等",
    "X62n1191_001:0479a18": "當知此皆無始劫來。不能修善。廣造惡業所以生生",
    "X62n1191_001:0479a19": "世世。不離此旤如梁武皇時。八人以兵亂各散。今日",
    "X62n1191_001:0479a20": "又遭兵變逃竄無地。可見眾生不能超三有獲無生。",
    "X62n1191_001:0479a21": "畢竟因緣業報。分寸難免。汝等幸而不死。亦大險矣。",
    "X62n1191_001:0479a22": "三世業果。可驚可怖。汝等尚不一心辦道早出苦輪。",
    "X62n1191_001:0479a23": "隔世他生。正未了在。奈何。奈何。",
    "X62n1191_001:0479a24": "菩薩示沈元輝曰。大凡修淨土人。最忌是夾雜。何謂",
    "X62n1191_001:0479b01": "夾雜。即是又諷經。又持呪。又做會。又好說些沒要緊",
    "X62n1191_001:0479b02": "的禪。又要談些吉凶禍福見神見鬼的話。卻是夾雜",
    "X62n1191_001:0479b03": "也。既夾雜則心不專一。心不專一。則見佛往生難矣。",
    "X62n1191_001:0479b04": "卻不空費了一生的事。你如今一概莫做。只緊緊持",
    "X62n1191_001:0479b05": "一句阿彌陀佛。期生極樂。日久功成。方不錯卻。當授",
    "X62n1191_001:0479b06": "汝一偈。依而行之。",
    "X62n1191_001:0479b07": "　阿彌陀一句　　萬法之總持　　聲與心相依",
    "X62n1191_001:0479b08": "　念茲復在茲　　感應不思議　　蓮開七寶池",
    "X62n1191_001:0479b09": "菩薩示定愷曰。汝既遭大難幸而得免。自今當痛思",
    "X62n1191_001:0479b10": "前過。斷其後愆。更無躁心競氣逞志使能。貽厥身灾。",
    "X62n1191_001:0479b11": "今為汝立名曰愷。愷者何慈也。仁也慈以立身。仁以",
    "X62n1191_001:0479b12": "及物。功名得不足喜。失不足憂。惟務培育善心。堅固",
    "X62n1191_001:0479b13": "善行。以仰答四恩而已。",
    "X62n1191_001:0479b14": "一時菩薩降臨法會。士庶三十餘人。未決心疑。咸來",
    "X62n1191_001:0479b15": "咨請菩薩憫茲眾等。雖同稟誠心而不識修行正路",
    "X62n1191_001:0479b16": "乃垂示曰今日之會。可謂有緣但若與爾等說佛法。",
    "X62n1191_001:0479b17": "非所習開。恐難信人。不若舉一則世典儒書。與眾等",
    "X62n1191_001:0479b18": "一話。或能信得一句。兩句。中庸說或安而行之。或利",
    "X62n1191_001:0479b19": "而行之。或勉強而行之。今日看來。安與利且莫說起。",
    "X62n1191_001:0479b20": "即勉強而行者。亦不可得。即如爾等自遇我之後亦",
    "X62n1191_001:0479b21": "曾發心勉強為善。乃有一旦棄捐。或漸至懈廢者。其",
    "X62n1191_001:0479b22": "故何在。只是將善之一字。看得太緩。謂行善無功。不",
    "X62n1191_001:0479b23": "如為惡之有效耳。不知為善若果無功。何以古來聖",
    "X62n1191_001:0479b24": "賢之徒斷不作些微小惡善則盡力盡心。必要做到",
    "X62n1191_001:0479c01": "十二分滿足。若果為惡有效。又何故古來仁人君子。",
    "X62n1191_001:0479c02": "不惟有效是求。反作無功之事。且現見為惡之人。眼",
    "X62n1191_001:0479c03": "前雖得便宜。到頭幾箇有好結局。好斷送。好名聲好",
    "X62n1191_001:0479c04": "子孫以延其世代。又如世間數歲小兒。見說箇好人",
    "X62n1191_001:0479c05": "便知讚美。豈不是為善有大利處。見說箇惡人便要",
    "X62n1191_001:0479c06": "嗔怪。豈不是為惡無大利處。此事極易曉。非是爾等",
    "X62n1191_001:0479c07": "不聰明。真不知得。但是不能實心向善。故一時不細",
    "X62n1191_001:0479c08": "察耳。所以平日間捨一錢。也要向人說一遍。有句好",
    "X62n1191_001:0479c09": "話。也要向人說一遍。都是從外邊做手脚全不體會",
    "X62n1191_001:0479c10": "大聖大賢用心切己處。覺得沒滋味。便拋棄了。汝等",
    "X62n1191_001:0479c11": "今日若果將真真實實的心。行真真實實的事。無一",
    "X62n1191_001:0479c12": "毫妄想覬覦於其間。坦坦然樂天知命。守其在我不",
    "X62n1191_001:0479c13": "見有終身可祈。結局可問五行八字之窮通可卜。吉",
    "X62n1191_001:0479c14": "凶得失之可得而趨避。自然無禍不消。無福不至道",
    "X62n1191_001:0479c15": "與時增。德與歲積。成聖成賢無難矣。此爾將來一定",
    "X62n1191_001:0479c16": "的實事。所以說及其成功一也反此則生為無忌憚",
    "X62n1191_001:0479c17": "之小人死為腐爛之草木。可不痛哉。菩薩說是語已",
    "X62n1191_001:0479c18": "默然而住時眾猶顒顒有待。更有再拜而致禱者。菩",
    "X62n1191_001:0479c19": "薩曰。甚哉爾眾之愚也聞。如是言竟不生希取之心。",
    "X62n1191_001:0479c20": "反顧之念。只要將胸中兒女身家之事。一問而後已。",
    "X62n1191_001:0479c21": "苦哉苦哉。然菩薩大慈無已。當更說些古話。醒豁爾",
    "X62n1191_001:0479c22": "等痴夢。一者學道之士情不正。性則離。心不堅德乃",
    "X62n1191_001:0479c23": "闕。往往慎於斯須而變於頃刻。若是者謂之造就無",
    "X62n1191_001:0479c24": "地之流。難以入道非聖人之誨人或倦。而故絕之也。",
    "X62n1191_001:0480a01": "眾中有識者思之。一者天下又儘有聰明向上之士。",
    "X62n1191_001:0480a02": "卻為自是之見所障不成大器。蓋人一自是決不肯",
    "X62n1191_001:0480a03": "虗心就正有道。其平日所交所接。定是一等庸下之",
    "X62n1191_001:0480a04": "徒互相稱譽凡有所為不能面聞其過而德業殆矣",
    "X62n1191_001:0480a05": "眾中有識者思之。一者世人貪得。都務強求。不知一",
    "X62n1191_001:0480a06": "錢之獲。尚有命焉而況功名富貴之大。曰吾智力可",
    "X62n1191_001:0480a07": "求若然則蒼蒼者天。赫赫者神將無用乎。即使強求",
    "X62n1191_001:0480a08": "而得。亦是命數合有不因爾用卻許多齷齪心機天",
    "X62n1191_001:0480a09": "憫而與之也。然則勉強而求者有辱無榮。有失無得",
    "X62n1191_001:0480a10": "有僇身之禍。無利物之功。有損德之災。無進善之福",
    "X62n1191_001:0480a11": "天厭之神棄之矣。眾中有識者思之。一者天下大恩",
    "X62n1191_001:0480a12": "莫過父母。父母而在。堂前活佛也。父母而沒。猶可追",
    "X62n1191_001:0480a13": "報也。試思此身從何而來。何由而長。乃不能反本尋",
    "X62n1191_001:0480a14": "源。盡心盡力。敬事承順。而至有結怨於父母而不顧。",
    "X62n1191_001:0480a15": "自利其妻子而不養。更甚至有病而不知。死而不葬。",
    "X62n1191_001:0480a16": "或一言亦報復如平人者。是皆禽獸所不若也。嗚呼",
    "X62n1191_001:0480a17": "人而禽獸不若耶。可畏哉。眾中有識者思之。",
    "X62n1191_001:0480a18": "或欲求官問可得否。菩薩曰。做官一事。你更莫想。你",
    "X62n1191_001:0480a19": "須知得通經史之謂文。練韜略之謂武。膂力過人之",
    "X62n1191_001:0480a20": "謂勇。智能出眾之謂才。汝自思量有一於此否。若四",
    "X62n1191_001:0480a21": "中不具其一。要做官。不過圖僥倖而已。要圖僥倖。念",
    "X62n1191_001:0480a22": "頭先已不正。一做了官。便去假威仗勢。一味虐疲民",
    "X62n1191_001:0480a23": "而飽我腹。決不思為國為民做些好事。以至積惡日",
    "X62n1191_001:0480a24": "深。不知改悔。來世定作牛馬駝騾有力報人等畜。如",
    "X62n1191_001:0480b01": "目前兵戈戰陣中。一類畜生。皆夙世冐祿貪功。無一",
    "X62n1191_001:0480b02": "毫功德於天下之徒也。且報應之理。遠近無期。或致",
    "X62n1191_001:0480b03": "禍於現世。或殃及於子孫。如目前一等罪犯囹圄。身",
    "X62n1191_001:0480b04": "受屠戮。繼嗣不肖。或絕滅無傳者是也。又損害良民",
    "X62n1191_001:0480b05": "而取其財貨。謂之不仁不義之物。以之祀祖先。而祖",
    "X62n1191_001:0480b06": "先益愆。事神明而神明加怒。供諸佛聖賢必為之墮",
    "X62n1191_001:0480b07": "泪。奉仁人有道。反為之生慚。即罪惡不極。而冤結相",
    "X62n1191_001:0480b08": "酬。後世定作一類羊猪雞犬。無力報人之畜。及世間",
    "X62n1191_001:0480b09": "一等。貧窮下賤劇苦之人。又此圖僥倖一輩。在官即",
    "X62n1191_001:0480b10": "做些好事。亦未免公中有私。善中有惡。罪福影響不",
    "X62n1191_001:0480b11": "漏絲毫。貪有限之榮名。受累生之惡果。僥倖做官。溺",
    "X62n1191_001:0480b12": "心利欲。如上所談勢所心至。可不畏哉。",
    "X62n1191_001:0480b13": "王定佑求子。菩薩曰。汝自今莫殺生命。勿食異物。勿",
    "X62n1191_001:0480b14": "多慾逞忿。何以故。殺生傷天地之慈。乖長養之道。食",
    "X62n1191_001:0480b15": "異物。必增淫穢。或致惡疾。多慾逞忿。則戕損壽命。暴",
    "X62n1191_001:0480b16": "折元和。又多犯陰陽之忌。汝當永戒此三。一意奉養",
    "X62n1191_001:0480b17": "老母。推惠行慈。濟貧拔苦。廣行陰德。積累不廢。天必",
    "X62n1191_001:0480b18": "錫汝佳胤也。",
    "X62n1191_001:0480b19": "菩薩示陸定息偈曰。",
    "X62n1191_001:0480b20": "　親近老成　　莫狎惡少　　君子上達　　汝曹當效",
    "X62n1191_001:0480b21": "　勸母修行　　是為大孝　　必誠必敬　　遵菩薩教",
    "X62n1191_001:0480b22": "復示曰。回去向爾母親。諄諄切切。勸他至心念佛。求",
    "X62n1191_001:0480b23": "生極樂。即不能素食。莫勉強他。但不可殺生。他若肯",
    "X62n1191_001:0480b24": "歸向彌陀。自斷血肉。此是世間第一等孝行。汝宜勉",
    "X62n1191_001:0480c01": "之。",
    "X62n1191_001:0480c02": "爾時菩薩化緣已終。因徧召諸弟子。各授以訓。示定",
    "X62n1191_001:0480c03": "勉曰。汝名定勉。當號自開。勉力修行。自得開悟無上",
    "X62n1191_001:0480c04": "菩提。作善知識。續佛慧命。汝毋自棄。",
    "X62n1191_001:0480c05": "定開問一心三觀之旨。菩薩曰。台宗三觀妙在圓心。",
    "X62n1191_001:0480c06": "圓心若知。其道盡矣。令與定勉並立。付偈曰。",
    "X62n1191_001:0480c07": "　一開二開　　今日重來　　菩提有種　　妙手雙栽",
    "X62n1191_001:0480c08": "示上德曰。",
    "X62n1191_001:0480c09": "　頭既禿　　當知足　　念無常　　斷愛欲",
    "X62n1191_001:0480c10": "　南無阿彌陀　　念念恒相續",
    "X62n1191_001:0480c11": "示耳之曰。",
    "X62n1191_001:0480c12": "　勤則不病　　不勤則病　　勿謂夙業　　其報甚近",
    "X62n1191_001:0480c13": "　慈父彌陀　　數數親覲　　可以永年　　況乃却病",
    "X62n1191_001:0480c14": "示陳大心曰。",
    "X62n1191_001:0480c15": "　老不撇脫　　死定兜搭　　兒女債完　　可以怡悅",
    "X62n1191_001:0480c16": "　極樂非遙　　勿自隔絕",
    "X62n1191_001:0480c17": "示沈元輝曰。",
    "X62n1191_001:0480c18": "　深潛不露　　是名持戒　　若浮而外　　未久必敗",
    "X62n1191_001:0480c19": "　念既不真　　不得自在　　禍福吉凶　　汝自作怪",
    "X62n1191_001:0480c20": "示杜義見曰。",
    "X62n1191_001:0480c21": "　善則為義　　不善不義　　義善無二　　所見唯義",
    "X62n1191_001:0480c22": "　以義為見　　不見非義　　見非義時　　見無見義",
    "X62n1191_001:0480c23": "示女弟子意安曰。汝因病不念佛耶。噫病愈甚。念愈",
    "X62n1191_001:0480c24": "勤乃好也。若病到念不得的時節。却是錯了也。",
    "X62n1191_001:0481a01": "示無朽曰。",
    "X62n1191_001:0481a02": "　尺璧豈寶　　寸陰當惜　　正念彌陀　　信光赫奕",
    "X62n1191_001:0481a03": "　莫貪舊遊　　前途永失",
    "X62n1191_001:0481a04": "示常攝曰。",
    "X62n1191_001:0481a05": "　有口若啞　　有耳若聾　　絕羣離俗　　其道乃崇",
    "X62n1191_001:0481a06": "示常源曰。",
    "X62n1191_001:0481a07": "　汝行勿怠　　怠非比邱　　彼自廢者　　多身後憂",
    "X62n1191_001:0481a08": "示定茂曰。",
    "X62n1191_001:0481a09": "　汝是道人　　當淨其心　　能淨心者　　可以超羣",
    "X62n1191_001:0481a10": "示定隨曰。",
    "X62n1191_001:0481a11": "　老實是寶　　又有不好　　若只如此　　止堪溫飽",
    "X62n1191_001:0481a12": "　何用出家　　願離痴惱　　當發道意　　莫空過了",
    "X62n1191_001:0481a13": "示查定宏曰。",
    "X62n1191_001:0481a14": "　菩薩說偈　　家常茶飯　　歸告汝母　　己事早辦",
    "X62n1191_001:0481a15": "示陳定耑曰。",
    "X62n1191_001:0481a16": "　惟天最高　　無所不見　　護汝初心　　慎勿少變",
    "X62n1191_001:0481a17": "示達本曰。",
    "X62n1191_001:0481a18": "　達本無本　　萬緣應息　　胡不寧處　　猶是汲汲",
    "X62n1191_001:0481a19": "　一朝撒手　　男耕女織　　回想生前　　汝自哭泣",
    "X62n1191_001:0481a20": "時菩薩一一示已。復告諸人曰。我自降此以來。凡所",
    "X62n1191_001:0481a21": "言說。皆修行要妙。汝等能時時體會極力遵行。決生",
    "X62n1191_001:0481a22": "上品。菩薩從此。不復再來矣。諸弟子宜各努力。勿虗",
    "X62n1191_001:0481a23": "此會。時諸弟子聞菩薩語。皆涕泣悲戀。不能仰視。菩",
    "X62n1191_001:0481a24": "薩謂曰。諸弟子。汝等謂菩薩。不復再降。恐生懈怠。從",
    "X62n1191_001:0481b01": "此失足。然實不爾。何以故。從是以後。汝等精進。只是",
    "X62n1191_001:0481b02": "自己精進。捨塵塗而登聖域。大智大賢之所為也。若",
    "X62n1191_001:0481b03": "懈怠。亦是自己懈怠背大道。而入淤泥。無知下愚之",
    "X62n1191_001:0481b04": "所為也。諸弟子但須前進莫生係戀。但急著力。無事",
    "X62n1191_001:0481b05": "悲哀。頃之復諭曰。汝等不得更作菩薩再降想。所以",
    "X62n1191_001:0481b06": "者何。鸞乩之設本為神鬼所依憑。非大菩薩應化當",
    "X62n1191_001:0481b07": "事。汝等若奉教無失。於菩薩生恭敬之心難遭之想。",
    "X62n1191_001:0481b08": "即是大報恩處。時諸弟子雖聞法諭。猶故圍繞不忍",
    "X62n1191_001:0481b09": "散去。菩薩又諭曰。諸弟子。菩薩往昔因中。與汝等具",
    "X62n1191_001:0481b10": "有大緣。從此雖不再降。然不得作遠離想。當知覺明",
    "X62n1191_001:0481b11": "妙行。時時在汝等眼前相逐不捨。汝等慎無一日廢",
    "X62n1191_001:0481b12": "弛。自捨却覺明妙行也。少頃又諭曰。諸弟子。法會既",
    "X62n1191_001:0481b13": "終。宜各散去。菩薩來無所從。去無所至。莫只呆呆守",
    "X62n1191_001:0481b14": "著菩薩。定不在一幅紙兒上也。各□念一句南無阿",
    "X62n1191_001:0481b15": "彌陀佛。至誠作禮頂戴奉行可矣。",
    "X62n1191_001:0481b17": "西方確指(終)"
}