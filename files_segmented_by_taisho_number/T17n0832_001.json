{
    "T17n0832_001:0878b02": "No. 832",
    "T17n0832_001:0878b03": "佛語經",
    "T17n0832_001:0878b05": "元魏天竺三藏菩提流支譯",
    "T17n0832_001:0878b06": "如是我聞：一時婆伽婆住毘耶離大林樓閣",
    "T17n0832_001:0878b07": "上，與大比丘眾八千人俱，八萬四千諸大菩",
    "T17n0832_001:0878b08": "薩，復有學、無學無量人眾圍繞說法。",
    "T17n0832_001:0878b09": "爾時會中有一菩薩名龍威德上王，從坐而",
    "T17n0832_001:0878b10": "起，整服右肩右膝著地，合掌向佛白言：「世",
    "T17n0832_001:0878b11": "尊！如來先說佛語修多羅諸經，復有說非佛",
    "T17n0832_001:0878b12": "語。世尊！此有何義？云何受持？」爾時佛告龍",
    "T17n0832_001:0878b13": "威德上王菩薩言：「善男子！如汝所問，於諸",
    "T17n0832_001:0878b14": "經中而說佛語、非佛語者——善男子！——如是非語",
    "T17n0832_001:0878b15": "即是佛語。善男子！善思念之！我於今者善",
    "T17n0832_001:0878b16": "為汝說。」時龍威德上王菩薩而白佛言：「善",
    "T17n0832_001:0878b17": "哉，世尊！願樂欲聞。」佛言：「善男子！言非語者",
    "T17n0832_001:0878b18": "即是佛語；善男子！言佛語者，是則名為最",
    "T17n0832_001:0878b19": "重身業。我之所說，皆悉無有不利身業、口",
    "T17n0832_001:0878b20": "業、意業，彼亦無語、無能說者，亦無言者。善",
    "T17n0832_001:0878b21": "男子！諸有色語皆非佛語。若，龍威德上王！色",
    "T17n0832_001:0878b22": "非語非佛語者，受、想、行、識非語亦非佛語；善",
    "T17n0832_001:0878b23": "男子！若無色語，無受、想、行、識語者，是名佛",
    "T17n0832_001:0878b24": "語。",
    "T17n0832_001:0878b25": "「善男子！若有身、口、意業語者，不名佛語；善",
    "T17n0832_001:0878b26": "男子！若無身、口、意業語者，是名佛語。善男",
    "T17n0832_001:0878b27": "子！若有地、水、火、風、空界如是等語，不名佛語；",
    "T17n0832_001:0878b28": "善男子！若有不說地、水、火、風、空界等者，是名",
    "T17n0832_001:0878b29": "佛語。善男子！若有貪、瞋、癡語，不名佛語；善",
    "T17n0832_001:0878c01": "男子！若無貪、瞋、癡語，是名佛語。善男子！若",
    "T17n0832_001:0878c02": "有漏語及無漏語，不名佛語；善男子！若非",
    "T17n0832_001:0878c03": "漏語、非無漏語，是名佛語。善男子！若有所",
    "T17n0832_001:0878c04": "悕，如是語者不名佛語，以彼佛語不悕求",
    "T17n0832_001:0878c05": "故。善男子！若無高下，如是語者是名佛語。",
    "T17n0832_001:0878c06": "善男子！若有事語、非事語者，不名佛語；善",
    "T17n0832_001:0878c07": "男子！若有非事、非非事語，是名佛語。善男",
    "T17n0832_001:0878c08": "子！若於自性清淨法上言得證者，彼非佛語；",
    "T17n0832_001:0878c09": "善男子！若非自性、非他性語，是名佛語。善",
    "T17n0832_001:0878c10": "男子！若有實語、非實語者，不名佛語；善男",
    "T17n0832_001:0878c11": "子！若無實語、無不實語，是名佛語。善男子！",
    "T17n0832_001:0878c12": "若有『此語是凡夫人之所說語、此是聖人之",
    "T17n0832_001:0878c13": "所說語』，不名佛語；善男子！若無凡語、無聖",
    "T17n0832_001:0878c14": "人語，是名佛語。善男子！若有內語及有外語、",
    "T17n0832_001:0878c15": "內外語者，不名佛語；善男子！若無內語及無",
    "T17n0832_001:0878c16": "外語、內外語者，是名佛語。善男子！若於諸法，",
    "T17n0832_001:0878c17": "有色所依，受、想、行、識所依語者，不名佛語；善",
    "T17n0832_001:0878c18": "男子！若於諸法無色可依，亦無受、想、行、識可",
    "T17n0832_001:0878c19": "依，如是語者是名佛語。善男子！若有處語，",
    "T17n0832_001:0878c20": "是魔王語、是魔民語，不名佛語；善男子！若無",
    "T17n0832_001:0878c21": "一切諸處語者，是名佛語。善男子！若有色",
    "T17n0832_001:0878c22": "覺分別而語，受、想、行、識覺分別語，不名佛",
    "T17n0832_001:0878c23": "語；善男子！若無色覺分別而語，受、想、行、識",
    "T17n0832_001:0878c24": "覺分別語，是名佛語。以此義故，魔及魔民",
    "T17n0832_001:0878c25": "不得其便。「復次善男子！言菩薩者，若色無",
    "T17n0832_001:0878c26": "我，亦不分別非是我所，如是受、想、行、識無我，",
    "T17n0832_001:0878c27": "亦不分別非我所者，名為菩薩」。時龍威德上",
    "T17n0832_001:0878c28": "王菩薩而白佛言：「世尊！以何義故而有言",
    "T17n0832_001:0878c29": "說？何者言說？」佛言：「善男子！魔波卑掾……復次，",
    "T17n0832_001:0879a01": "善男子！若菩薩色不作念我當如是，受、想、行、",
    "T17n0832_001:0879a02": "識亦不作念我當如是，如是菩薩於一切處",
    "T17n0832_001:0879a03": "皆無有語。龍威德上王！諸善男子有上勝",
    "T17n0832_001:0879a04": "者，斷一切語、斷一切障、滅諸我慢、斷一切",
    "T17n0832_001:0879a05": "網、離諸二見、離一切想，以無語故，云何有言？",
    "T17n0832_001:0879a06": "亦無可語。是故非語名為佛語。善男子！以此",
    "T17n0832_001:0879a07": "義故，當如是知此是佛語。",
    "T17n0832_001:0879a08": "「善男子！若無身無身行、無口無口行、無意",
    "T17n0832_001:0879a09": "無意行、非行非非行、非謗非不謗、不生不",
    "T17n0832_001:0879a10": "起、無想無處、無住無沒、非寂非行、諦語不",
    "T17n0832_001:0879a11": "動，復非不動而亦不住，自然不緣亦非不緣，",
    "T17n0832_001:0879a12": "善男子！此是佛語。以彼無有可能語故，是",
    "T17n0832_001:0879a13": "名佛語。「善男子！菩薩能作如是學已，是則",
    "T17n0832_001:0879a14": "名為學上上智光明佛語、清涼佛語，遍悅一",
    "T17n0832_001:0879a15": "切諸眾生身、開發一切諸眾生意，趣向佛",
    "T17n0832_001:0879a16": "智受持法義；遍悅一切諸菩薩眾，覺諸睡",
    "T17n0832_001:0879a17": "者善入法界，是善決定向於法輪；轉於法輪、",
    "T17n0832_001:0879a18": "擊大法鼓，降諸魔眾、降伏異怨、降伏一切諸",
    "T17n0832_001:0879a19": "外道眾，是能救護向惡道者、是能莊嚴諸佛",
    "T17n0832_001:0879a20": "世界、是一切佛之所稱歎，必坐道場。如是",
    "T17n0832_001:0879a21": "菩薩已坐道場，如是菩薩已得菩薩諸陀羅",
    "T17n0832_001:0879a22": "尼。」說此佛語法門之時，聖龍威德上王菩薩",
    "T17n0832_001:0879a23": "菩提分法皆悉滿足，即時獲得無生法忍；二",
    "T17n0832_001:0879a24": "萬六千諸菩薩等，得陀羅尼及諸三昧；八千",
    "T17n0832_001:0879a25": "比丘得無漏法。復有八萬四千眾生，皆發阿",
    "T17n0832_001:0879a26": "耨多羅三藐三菩提心，即以神力雨種種花，",
    "T17n0832_001:0879a27": "供養世尊。",
    "T17n0832_001:0879a28": "如來說是法門之時，聖龍威德上王菩薩，及",
    "T17n0832_001:0879a29": "諸大眾天、人、阿修羅、迦樓羅、緊那羅、摩睺羅伽",
    "T17n0832_001:0879b01": "等，一切大眾聞佛所說，皆大歡喜，信受奉行。",
    "T17n0832_001:0879b02": "佛語經"
}