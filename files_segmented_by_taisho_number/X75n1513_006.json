{
    "X75n1513_006:0327a01": "釋門正統第六",
    "X75n1513_006:0327a02": "良渚沙門　宗鑑　集",
    "X75n1513_006:0327a03": "中興第一世八傳",
    "X75n1513_006:0327a04": "則全字叔平。四明施氏。十歲師保國光相塔院。行緣",
    "X75n1513_006:0327a05": "進具。造法智輪下。未幾悉了其義。居十大弟子之冠。",
    "X75n1513_006:0327a06": "述四明實行錄。猶蔡邕作。郭有道碑也。有置氣善品",
    "X75n1513_006:0327a07": "藻。遇事不合於心。即指言其失。眾慮以為不可。師自",
    "X75n1513_006:0327a08": "謂。無欺不變也。住三學前後。郡守愛重之。給事郎公",
    "X75n1513_006:0327a09": "尤最識者。謂師材如許。儻以儒冠簉縉紳間。職諫諍",
    "X75n1513_006:0327a10": "之司。補兗職之闕。風采凜然。豈下漢汲黯。唐曲江公。",
    "X75n1513_006:0327a11": "我王黃州耶。惜乎遠處海裔。久屈不伸。楊公適聞鄉",
    "X75n1513_006:0327a12": "間之譽。特加敬禮。銘其塔曰。凡晨會而夕散。夕承而",
    "X75n1513_006:0327a13": "晨止者。餘三十年推援經史。校磨雋傑。辨其可否。一",
    "X75n1513_006:0327a14": "得一失章章。然行事之為世法者。悉中其評議。無毫",
    "X75n1513_006:0327a15": "髮謬。誠知非常人也。慶曆五年閏五月終于三學。弟",
    "X75n1513_006:0327a16": "子若水立碣延慶淨土院。",
    "X75n1513_006:0327a17": "崇矩衢州景德僧。得法智之傳。行輩畏伏。居第一座。",
    "X75n1513_006:0327a18": "啟講。法智坐聽。歎曰。吾後有賴矣。黃巖東禪。請夏講。",
    "X75n1513_006:0327a19": "未幾還里轉講受業。仍董院事。法智付手爐．如意。洎",
    "X75n1513_006:0327a20": "登座。老禪宿講竦然驚駭。真廟時遊京師。朝士以名",
    "X75n1513_006:0327a21": "達上。召講四十二章經。賜紫方服。遊永嘉。以夢回故",
    "X75n1513_006:0327a22": "隱住浮石。浮石本係禪林。住持元勳曾問從真起妄",
    "X75n1513_006:0327a23": "義。言下相契。執弟子禮。願改教苑。請師傳道夏。舍人",
    "X75n1513_006:0327a24": "特為敷奏。奉旨永為十方傳教住持。學徒雲委。蓮社",
    "X75n1513_006:0327b01": "勝會無慮萬人。廬山佛隴之道大振。至今不泯。其初",
    "X75n1513_006:0327b02": "領眾。法智以書囑累者至十。有曰。既受彼請。當聽吾",
    "X75n1513_006:0327b03": "言。立身行道。世之大務。雖儒．釋殊途。安能有異。先務",
    "X75n1513_006:0327b04": "立身。次謀行道。謙為德柄。當堅執之。使身從此立。道",
    "X75n1513_006:0327b05": "從此行。吾見學人切於名利者。皆不能鳩徒演教。當",
    "X75n1513_006:0327b06": "視之如詐親。懼之如狼虎。先宜誡之。然後進行勤講。",
    "X75n1513_006:0327b07": "豈俟再言。此外宜覧儒家文籍。博究五經。雅言圖於",
    "X75n1513_006:0327b08": "筆削之間。不墮凡鄙之說。吾素乖此學。常所恨焉。汝",
    "X75n1513_006:0327b09": "既少年。不宜守拙。當効圓闍黎之作。元豐間會稽通",
    "X75n1513_006:0327b10": "謁天柱水。覩方丈壁間揭此簡錄之跋尾流。通且見",
    "X75n1513_006:0327b11": "重臣躳請名僧。讓居之意。師仍稟慈雲。慈雲亦以授",
    "X75n1513_006:0327b12": "辭勉曰。汝將轉說于親里也。勗哉。被忍為衣。入慈為",
    "X75n1513_006:0327b13": "室。處空為座。身遠眾惱。口寡世論。意防輕慢。慈心授",
    "X75n1513_006:0327b14": "人。是曰三軌。是謂四行。名安隱說。能如是者。乃可說",
    "X75n1513_006:0327b15": "法。名吾弟子。反此非吾徒也。今授汝香爐．如意．手書",
    "X75n1513_006:0327b16": "誡辭。一秉一把必體吾意。善護自他。勿令斷種。又文",
    "X75n1513_006:0327b17": "昌者。舊圖列慈雲下。及為永嘉玅果法智。又付玅宗",
    "X75n1513_006:0327b18": "鈔。令其講授。且曰。或有異同。劄取寄來。仍為歎其修",
    "X75n1513_006:0327b19": "心。勤進為法。周旋二利。兼行三空。不爽必獲玅果於",
    "X75n1513_006:0327b20": "斯世。又願彬者。法智與書甚委歎其早以弘教為志。",
    "X75n1513_006:0327b21": "久處座下。傳唱利人。頗有道譽。因囑其像末隆法之",
    "X75n1513_006:0327b22": "勤。若此之流。可例速肖。世異失傳。不能槩錄。",
    "X75n1513_006:0327b23": "慧才字曇遠。溫之樂清王氏。五歲師白鶴怡芳祥符",
    "X75n1513_006:0327b24": "覃恩得度。十三進具。聞四明盛化。往學焉。稟性昏魯。",
    "X75n1513_006:0327c01": "茫然罔措。乃曰。普門大士。弘誓利物。有求必應。吾將",
    "X75n1513_006:0327c02": "持菩薩名。課大悲呪。庶幾心智發明。學通祖道。一夕",
    "X75n1513_006:0327c03": "恍若睡夢。見梵僧長數丈。呼師名。脫加沙。授與披挂。",
    "X75n1513_006:0327c04": "囑云。盡生記吾。吾當助汝。翌日臨講。廓然開悟。目矚",
    "X75n1513_006:0327c05": "耳聽。有如聞習。曩所聞見。無不洞曉。朋儔咨扣。應酬",
    "X75n1513_006:0327c06": "無滯。法智命為眾分句讀文。稱其所得。繼參慈雲服",
    "X75n1513_006:0327c07": "勤。北面解行俱高。領寶山廣嚴．孤山竹閣．南山佛慧。",
    "X75n1513_006:0327c08": "治平初。沈帥請住法慧寶閣。凡二十年。度支毛公請",
    "X75n1513_006:0327c09": "住浮石。未幾勇退。杭人為築菴於雷峯黃皮園塔下",
    "X75n1513_006:0327c10": "居焉。平生以大悲呪為憑仗。甞一晝夜翹足誦之。每",
    "X75n1513_006:0327c11": "翹足則以百八遍為期。又以誓生安養復翹足。一晝",
    "X75n1513_006:0327c12": "夜誦彌陀號未終。前數日夢若宮室者。或告曰。淨土",
    "X75n1513_006:0327c13": "中品。汝所生也。元豐六年五月二十一日。更衣坐書",
    "X75n1513_006:0327c14": "贊佛偈曰。吾生淨土決矣。泊然而化。閏六月十日塔",
    "X75n1513_006:0327c15": "于菴右。壽八十六。臘七十三。性恬貌古。少語寡欲。舉",
    "X75n1513_006:0327c16": "止沈厚。與人慈和。天台教門異論尤多。師資相戾。喧",
    "X75n1513_006:0327c17": "動江浙。惟師循循講訓。善否短長。未甞形齒。高而不",
    "X75n1513_006:0327c18": "介。和而不流。往來錢唐。逾四十年。養高任。緣四事自",
    "X75n1513_006:0327c19": "饒。非福慧兼備者耶。元豐元年春末。緇素萬指。求授",
    "X75n1513_006:0327c20": "大戒。先為懺摩。然後授甘露法。方羯磨時。道場中觀",
    "X75n1513_006:0327c21": "音像頂放光。表證初貫。寶燄朦朧煜爚。漸次舒發輝",
    "X75n1513_006:0327c22": "散講堂。猶如隙光斜迸飛入。又如水光側影反射。簷",
    "X75n1513_006:0327c23": "廡道場然炬及與日光不能映奪。會眾得未曾有。悲",
    "X75n1513_006:0327c24": "泣贊歎。淨慈法真禪師守一作戒光記。照律師以稟",
    "X75n1513_006:0328a01": "戒為書行業。趙清獻鎮越有詩云。乞得鄉邦樂矣哉。",
    "X75n1513_006:0328a02": "雷峯菴靜此徘徊。淅江莫謂音書隔。一日潮聲兩度",
    "X75n1513_006:0328a03": "來。弟子十人。法宗懺主拔萃。戒珠闍黎繼其道云。",
    "X75n1513_006:0328a04": "本如句章林氏。受業國寧。投法智輪下。時年少於于",
    "X75n1513_006:0328a05": "眾中已稍稍有聲。典詞翰駭服儕類。甞請益經王義。",
    "X75n1513_006:0328a06": "法智曰。為我作三年監院。却向汝道辦事。訖又問。法",
    "X75n1513_006:0328a07": "智大喝。師豁悟。有頌曰。處處逢歸路。時時達故鄉。本",
    "X75n1513_006:0328a08": "來成現事。何必待思量。法智受命服作致語云。彌天",
    "X75n1513_006:0328a09": "才筆洞懸河。獨步當年解義科。國士聽經春夢少。江",
    "X75n1513_006:0328a10": "僧從化晝禪多。半千衲子傳新鈔。積代宗師解舊訛。",
    "X75n1513_006:0328a11": "且恐吾皇命同輦。伎人無處獻笙歌。慈雲來竺峯。授",
    "X75n1513_006:0328a12": "以東山學者。常五六百。講道三十年。法華涅槃光明",
    "X75n1513_006:0328a13": "觀無量壽別行請觀音摩訶止觀觀心論金錍等皆",
    "X75n1513_006:0328a14": "解釋六七過。甞集百僧。修法華懺一年。注仁王懺儀",
    "X75n1513_006:0328a15": "撰行法經疏鏤版施萬卷。仁廟時乞賜天台教藏郡。",
    "X75n1513_006:0328a16": "將為奏賜教乘四千五百卷。章郇公．元參政．葉翰林．",
    "X75n1513_006:0328a17": "蔣密學多之為贊記歌詩。駙馬李都尉請紫方袍。神",
    "X75n1513_006:0328a18": "照號。魏國長主奏敕賜白蓮菴院。歲度二人。皇祐二",
    "X75n1513_006:0328a19": "年居菴七載。五月十八寢疾。少間升座。辭眾法堂。藏",
    "X75n1513_006:0328a20": "閣方丈梁折。鐘撞不鳴。江上漁人見雲端有僧西去。",
    "X75n1513_006:0328a21": "詰朝右脅而寂。異香不絕。明年三月葬菴北。門人戀",
    "X75n1513_006:0328a22": "慕。啟鑰視之。容貌儼然。爪髮俱長。塔生蓮華。梵才大",
    "X75n1513_006:0328a23": "師祭文有圓寂經歲肉體如生語。師輕樂財施。弘教",
    "X75n1513_006:0328a24": "為己任。敝衾壞衲。裕然以老。甞於天台施菩薩戒。方",
    "X75n1513_006:0328b01": "羯磨。光發智者塔。及國清赤城山。交射戒席。甞供千",
    "X75n1513_006:0328b02": "佛。飯千貧人。寘華座席。佛華宜不萎。而數位輙萎。貧",
    "X75n1513_006:0328b03": "人華宜萎。間有不萎。壽七十。臘五十三。弟子處咸等。",
    "X75n1513_006:0328b04": "紹業者甚眾。",
    "X75n1513_006:0328b05": "有(真宗改梵)臻法智暮子。住金山龍游。錢塘通守吳侍讀",
    "X75n1513_006:0328b06": "革興教禪居請之。學者朋來。講次分文折理。貫穿始",
    "X75n1513_006:0328b07": "終。舉一義則眾義路通。窮一文則諸文允會。強記者",
    "X75n1513_006:0328b08": "集成類例。類例者仁師錄其五。淨覺增二。括蒼聰加",
    "X75n1513_006:0328b09": "三。佛慧才重葺。永嘉吉銓次。廣智甞曰。類集之行。得",
    "X75n1513_006:0328b10": "失相半。得在學者揀尋知其綱要。失在昧其本。文義",
    "X75n1513_006:0328b11": "勢起。盡學者文外更求。不可謂秖此耳。興教之盛。群",
    "X75n1513_006:0328b12": "峯泰初銓次。高座緒餘。超果會賢。別立懸敘消文。一",
    "X75n1513_006:0328b13": "一文下開來意。正釋觀心號南屏。一家古集序云。矧",
    "X75n1513_006:0328b14": "今之日。教肆多點讀斯文。豈不失於元本。唯求枝葉。",
    "X75n1513_006:0328b15": "但教典不有之處。可溫故知新。不唐學問果。由是而",
    "X75n1513_006:0328b16": "識大輅。固不以椎輪為貴矣。天竺韶覩之。掩卷而慟",
    "X75n1513_006:0328b17": "曰。碎骨法身。譌誤後學。去櫨菴嚴。知為後學患。書寄",
    "X75n1513_006:0328b18": "無相。昕幾二千言。力勉切勿傳授。至有醍醐化糟粕。",
    "X75n1513_006:0328b19": "法藏變鬼火語。其慮後世深矣。鎧菴曰。此雖人師。務",
    "X75n1513_006:0328b20": "欲短販。枝蔓其說。以媚後進。然作俑之罪。必有當之",
    "X75n1513_006:0328b21": "者。師與淨覺辨教門陳詞有司。乞集高臺。竪赤旛。倣",
    "X75n1513_006:0328b22": "天竺聖師與外道捔。勝以旛標顯處。義墮者斷首截",
    "X75n1513_006:0328b23": "舌。懸之府君。覩師法戰勇銳。就判詞分解之曰。行文",
    "X75n1513_006:0328b24": "製作。臻不及岳。強記博聞。岳不及臻。師雖弭兵後之。",
    "X75n1513_006:0328c01": "聞之凜然毛立。師贊美玅宗鈔。建立圓宗。符合祖意。",
    "X75n1513_006:0328c02": "述二偈曰。佛許六即辨蛣蜣。何不通知一不知二。失",
    "X75n1513_006:0328c03": "西又失東。三千若果成。一切皆常樂。蛣蜣不究竟。諸",
    "X75n1513_006:0328c04": "佛斷性惡。初吳公多於休沐請講。垂紳正笏。立于門",
    "X75n1513_006:0328c05": "外。師未登座。不敢輒入。東坡云。與師語群籍。有所遺",
    "X75n1513_006:0328c06": "忘。則應口誦之。袞袞不休。文祭辨才。有請有辨。臻句",
    "X75n1513_006:0328c07": "觀行業碑曰。此文甚工。俱未道此老太過處。崇寧中",
    "X75n1513_006:0328c08": "諡實相。",
    "X75n1513_006:0328c09": "慧舟丹丘人。二親歿。思報罔極。棄家師景德惟隱。年",
    "X75n1513_006:0328c10": "二十負笈投法智。數載成功。乃曰。法智有訓。佛道甚",
    "X75n1513_006:0328c11": "夷。行之惟艱。謂四三昧也。果志於是。則唯心淨土。本",
    "X75n1513_006:0328c12": "性彌陀不遠。天聖初。結同學十人行大悲行法三載。",
    "X75n1513_006:0328c13": "四年集十四人行普賢悔法三載。入期誓於像曰。向",
    "X75n1513_006:0328c14": "此三昧儻俾我。焚軀効供。當信受奉行也。行法既圓。",
    "X75n1513_006:0328c15": "回故里。求證於神照。照全其重願。命錯薪為然具。道",
    "X75n1513_006:0328c16": "俗奉旃檀等香數十。煎負成大[卄/積]。擬諸方墳。洎仲夏",
    "X75n1513_006:0328c17": "晦。神照囑曰。法華尊施爾。克修之梵網明誨爾。克遵",
    "X75n1513_006:0328c18": "之惟繫心法界。身如火如。則一聚之燼。乃三昧之蘊。",
    "X75n1513_006:0328c19": "喜見精進。奉淨明真供。惟子行焉。師奉教。致回謝四",
    "X75n1513_006:0328c20": "眾。引諸燒。所禮佛及眾。巡繞三帀。凝神端坐。既知性",
    "X75n1513_006:0328c21": "火真空。性空真火。豈有能燒．所燒之相。惟一切法。趣",
    "X75n1513_006:0328c22": "苦行而已。少選薪榻既爇。火光亘天。容儀肅如。了無",
    "X75n1513_006:0328c23": "傾側。薪盡焰息。霜骨宛然。緇素競求舍利。執爐啟願",
    "X75n1513_006:0328c24": "五色星迸。瘞骨山西。立石幢焉。壽三十四。臘十三。衢",
    "X75n1513_006:0329a01": "之祥符懷襲與師偕修。熟知始末。屬月山惟白記之。",
    "X75n1513_006:0329a02": "丹丘吳玘立石。明之延慶。",
    "X75n1513_006:0329a03": "含瑩明之廣嚴僧。稟法智教。觀深造淵源。見稱教主。",
    "X75n1513_006:0329a04": "以銀書玅經。經內佛菩薩字。則易以金筆。法超於翰",
    "X75n1513_006:0329a05": "墨。玉軸琅函。見者竦敬。建炎盜作。院宇蕩盡。於瓦礫",
    "X75n1513_006:0329a06": "中。獨獲是經。淳熈間。蓮止菴住持夜聞千萬人喧閙。",
    "X75n1513_006:0329a07": "起聲見方丈。別室遺火。火已穿屋。小臺閣經。柱上冐",
    "X75n1513_006:0329a08": "火。捧下略無所損。葢兩遭烈焰。遠由大乘功勛。天龍",
    "X75n1513_006:0329a09": "翊衛。近則教主行願。堅固所持云。",
    "X75n1513_006:0329a10": "文璨薛姓。鄞人。久預法智輪下。代祥師講。法智授辭",
    "X75n1513_006:0329a11": "曰。天台命宗。以偏圓一揆。示乎教以境智不二。明乎",
    "X75n1513_006:0329a12": "觀非教無以生解。非觀無以成行。解行俱備。則可登",
    "X75n1513_006:0329a13": "聖賢之域。吾久事斯道。靡有懈懷。四海學人。往往遐",
    "X75n1513_006:0329a14": "至。文璨論師。始則升興國祥師之堂。討論大義。克著",
    "X75n1513_006:0329a15": "功業。祥師放心至理。情忘彼我。旌汝好學。命入吾室。",
    "X75n1513_006:0329a16": "孜孜教觀。無分晝夜。緜歷多祀。景行純素。與言相應。",
    "X75n1513_006:0329a17": "今祥師嚴整塔寺。續三寶遺風。慮妨示徒。付講於汝。",
    "X75n1513_006:0329a18": "吾嘉祥師有出俗之見。復觀汝是傳法之器。故授汝",
    "X75n1513_006:0329a19": "手罏。洎鬱多羅僧。欲汝一秉一披。德香芬馥。寂忍成",
    "X75n1513_006:0329a20": "就。則利養毛繩。名聞毒箭。何傷於己。前所謂登聖賢",
    "X75n1513_006:0329a21": "域者。其有分耳。師言行最高。甞居闞澤。書堂普濟之",
    "X75n1513_006:0329a22": "龍虎軒。塔銘真贊存焉。於艸菴道因為叔祖。因字德",
    "X75n1513_006:0329a23": "固。一云亦宗。號安住子。其孕也。母夢璨披幃而入。寤",
    "X75n1513_006:0329a24": "而生。明發訃至。咸謂後身俾出家興國。十七進具。夏",
    "X75n1513_006:0329b01": "坐延慶。有問以教門中事者。徐釋之。正與大部一義",
    "X75n1513_006:0329b02": "相符。師初未知文義出彼也。識者知其宿習。如覺法",
    "X75n1513_006:0329b03": "師麈尾寄焉。洎至龍虎軒。行步平穩。如昔曾遊。坦然",
    "X75n1513_006:0329b04": "怡悅。謁寶雲明智。學天台心觀。徧歷教庠。讀指要鈔。",
    "X75n1513_006:0329b05": "深有悟入。宣和中徧窺禪室。鄰三學。以序贈之言。道",
    "X75n1513_006:0329b06": "行已成。玄旨高玅。參徹宗匠。深明禪學。達其利病。名",
    "X75n1513_006:0329b07": "播一時。府命尸禪祝香云。三入禪室。五登講堂。始終",
    "X75n1513_006:0329b08": "親近。八善知識。彼皆光明。碩大有德。有言緣不在彼。",
    "X75n1513_006:0329b09": "如水投石。今以承嗣延慶第一代祖師法智尊者。用",
    "X75n1513_006:0329b10": "酬法乳之恩。遷永明寶雲廣壽。治平晚年歸延慶。學",
    "X75n1513_006:0329b11": "徒授道無虗日。宣和中著輔正解。闢律宗妄自解經。",
    "X75n1513_006:0329b12": "悞斥天台。往復難書。達于府治。論辨超勝。著關政論",
    "X75n1513_006:0329b13": "明神宗槌提經論之獘。三書投廟堂時相韙焉。待制",
    "X75n1513_006:0329b14": "朱序之尤詳。教門艸菴錄十卷行世。乾道丁亥四月",
    "X75n1513_006:0329b15": "十七示滅。年七十八。臘六十一。染疾猶講。語學徒曰。",
    "X75n1513_006:0329b16": "華藏世界。洞徹著明。奇玅清勝。甚快于心。汝等弘道。",
    "X75n1513_006:0329b17": "吾今盡矣。或請留頌曰。昔說彌陀贊即是。函集眾稱",
    "X75n1513_006:0329b18": "我贊。乃隨眾稱佛名數百。命諷觀經至上品生。斂坐",
    "X75n1513_006:0329b19": "脫。日輪正午。頂足皆煖。手輭隨舉。葬全身于城南祖",
    "X75n1513_006:0329b20": "塔。葢其贊云。無邊剎海海涵空。海空全是蓮華宮。蓮",
    "X75n1513_006:0329b21": "宮周徧徧空海。空海獨露彌陀容。阿彌陀佛不生滅。",
    "X75n1513_006:0329b22": "難覓難拈水中月。絕非離句如是身。如是感通如是",
    "X75n1513_006:0329b23": "說。我與彌陀本不二。妄覺潛生忽成異。從今掃盡空",
    "X75n1513_006:0329b24": "有塵。父子天然兩相值。誓修三福勤六念。身口意業",
    "X75n1513_006:0329c01": "無瑕玷。我今以此念彌陀。不見彌陀終不厭。且序云。",
    "X75n1513_006:0329c02": "世尊言彌陀是法界身。吾祖又言實相為體。以二說",
    "X75n1513_006:0329c03": "為心要。則十萬億剎若臨明鏡。師嚴毅。辭辨鋒起。有",
    "X75n1513_006:0329c04": "嬰其鋒者。世謂登龍門。日誦玅經。世典內教過目不",
    "X75n1513_006:0329c05": "忘。諸文論講。言窮至理。義盡淵源。甞有圓相。掬之如",
    "X75n1513_006:0329c06": "環。足底奇紋。雙魚宛爾。以外挹內。足知所蘊。嗣法月",
    "X75n1513_006:0329c07": "波．梓菴．有倫等三十餘人。登門入室千數。有孫薛澄。",
    "X75n1513_006:0329c08": "清鄉。號述菴。作忌疏云。諸法本空。即空成實。至人不",
    "X75n1513_006:0329c09": "死。雖死猶生。安住尊者間氣所鍾。前因不昧。探戒珠",
    "X75n1513_006:0329c10": "於驪頷。飛慧劒於龍門。早游刃於儒林。無書不讀。晚",
    "X75n1513_006:0329c11": "乘桴於教海。有感皆徧。得舊國於荊榛。遇故人於達",
    "X75n1513_006:0329c12": "路。心傳一貫。識照羣迷。於道最高。裂衣冠而罔恤。為",
    "X75n1513_006:0329c13": "疑不決。械囹圄以須爭。望名席以犇趍。順下風而造",
    "X75n1513_006:0329c14": "請。見八知識無半語之相投。將一瓣香為四明。而拈",
    "X75n1513_006:0329c15": "出祭文云。嗚呼吾佛明心。禪必用教。教必用禪。如江",
    "X75n1513_006:0329c16": "如湖。流雖不同。所鍾一源。如日如月。時或云殊。所麗",
    "X75n1513_006:0329c17": "一天。譬以二藥。治眾生病。所期者痊。奈何末途。兩宗",
    "X75n1513_006:0329c18": "被魔。學者泥偏。私立位號。互為矛盾。其門必專。教而",
    "X75n1513_006:0329c19": "視禪。了不相安。如針著氈。禪而視教。欲割不能。如癭",
    "X75n1513_006:0329c20": "付咽。不求其端。教曰我是。孰明漸圓。性怪欲聞。禪曰",
    "X75n1513_006:0329c21": "我是。妄稱別傳。兩宗既孤。又於其宗。派別星懸。或本",
    "X75n1513_006:0329c22": "四明。或夸霅溪。或承白蓮。天台微旨。浮談浪語。如漂",
    "X75n1513_006:0329c23": "流船。或參溈仰。或歸雲門。或嗣曹川。如來心印。上推",
    "X75n1513_006:0329c24": "下墮。如顛倒猿。持此勝心。敵人勝心。以燕伐燕。佛法",
    "X75n1513_006:0330a01": "至此。眾生何依。誠可慨然。堂堂我翁。能於兩宗。洞達",
    "X75n1513_006:0330a02": "玅玄(云云)。",
    "X75n1513_006:0330a03": "中興第二世十傳",
    "X75n1513_006:0330a04": "從諫字正夫。處之松陽毛氏。幼見佛經輙能讀。其父",
    "X75n1513_006:0330a05": "曰。再來人也。可以塵緣累乎。捨事淨因惟璨。十九試",
    "X75n1513_006:0330a06": "經進具。誦經恥不知義。依上竺辨才。夙夜聽習。勤忘",
    "X75n1513_006:0330a07": "寢味。三年以拔萃稱。才囑其依南屏于金山如教。餘",
    "X75n1513_006:0330a08": "十載。因請益次。問辨如流。屏曰。吾道之行。在此子也。",
    "X75n1513_006:0330a09": "熈寧講于明慶。徒眾日繁。堂宇隘窄。邦君韙之。移董",
    "X75n1513_006:0330a10": "淨住。元豐中處人建壽聖迓之。郡亦以厚禮邀致越",
    "X75n1513_006:0330a11": "三年。辨才退居龍井。鄧內翰(潤甫)慨南屏祖剎不振。堅",
    "X75n1513_006:0330a12": "命辨才。才曰。吾老矣。非從諫首眾不可。鄧以專郵屈",
    "X75n1513_006:0330a13": "致。嗣歲才舉。自代傳教。二載復移淨住。元祐初。上竺",
    "X75n1513_006:0330a14": "虗席。蒲左丞(宗孟)覩當路競挽。其私未決。辨才囑云。靈",
    "X75n1513_006:0330a15": "感聖迹。遐邇依歸。苟不得人。實難光顯。從諫道行內",
    "X75n1513_006:0330a16": "明。儒釋通曉。四方推服。本眾悅隨。若非此僧。它人難",
    "X75n1513_006:0330a17": "住。蒲允之。師於止觀契悟深幽。喜接禪衲。大通(小本)甞",
    "X75n1513_006:0330a18": "貽書惟黑白。圓相師答偈曰。黑相白相。擔枷過狀。了",
    "X75n1513_006:0330a19": "不了兮。無風起浪。若問究竟事如何。洞庭山在大湖",
    "X75n1513_006:0330a20": "上。義天僧統求法。府主以師應命。統慕法有後。留朝",
    "X75n1513_006:0330a21": "以其國母憂憶促之。師諭之云。高僧道紀。負經游學。",
    "X75n1513_006:0330a22": "以母不可捨。遂荷與俱。然經母皆不可背。以肩橫荷。",
    "X75n1513_006:0330a23": "號橫擔紀。今僧統賢於紀遠甚。豈為經背母。使憂憶",
    "X75n1513_006:0330a24": "乎。統始有歸志。求爐拂傳衣。師示以詩(護法外傳)。統仍往",
    "X75n1513_006:0330b01": "台。誓於智者塔曰。已傳授杭州慈辨法師教觀。欲還",
    "X75n1513_006:0330b02": "本國流通。乞賜冥加。令得傳布。且邈師真歸。建祠宇。",
    "X75n1513_006:0330b03": "尊為初祖。東坡在惠。甞書此事。示慧誠曰。天竺慈辨。",
    "X75n1513_006:0330b04": "學行甚高。綜練世事。高麗非時遣僧來。予方請其事",
    "X75n1513_006:0330b05": "於朝。使辨館之。日與講法。詞辨鋒起。夷僧莫測。又具",
    "X75n1513_006:0330b06": "得其情以告。葢才有過人者。住上竺二十四年。以老",
    "X75n1513_006:0330b07": "退還壽聖。兩淅門學以天真父子情分憶之。相率詣",
    "X75n1513_006:0330b08": "師。師目其室遽曰。久不與諸子說法。勞遠至耶。乃沐",
    "X75n1513_006:0330b09": "浴新衣。升座舉唱。言詞激烈。無不感涕書偈云。生滅",
    "X75n1513_006:0330b10": "出沒本來無實。七十五年空華換骨。撒手崑崙頂上",
    "X75n1513_006:0330b11": "行。從來不動毗盧窟。絕筆而終。大觀己丑十二月二",
    "X75n1513_006:0330b12": "十七也。明年正月。葬全身于受業。傳道三紀。登門萬",
    "X75n1513_006:0330b13": "數。慧覺璧以嗣子。鎮上竺撰行狀。",
    "X75n1513_006:0330b14": "覃異字隱之。越之餘姚杜氏。師龍泉清序。皇祐普度",
    "X75n1513_006:0330b15": "具戒。習教於四明贇。徧歷諸方。天竺明智．雷峯廣慈。",
    "X75n1513_006:0330b16": "皆登門入室。孜孜扣擊。餘二十年。學成還里。眾強住",
    "X75n1513_006:0330b17": "持。確然不就。卒以耆舊。督迫講演。受經行輩悅服。掩",
    "X75n1513_006:0330b18": "關謝事。專勤淨業。誦法華五千部。普賢．彌陀各萬卷。",
    "X75n1513_006:0330b19": "佛號無算。崇寧元七月示疾。十九日告其徒曰。吾生",
    "X75n1513_006:0330b20": "淨土時已到矣。當乘金剛臺。隨佛西邁。願剋力進修。",
    "X75n1513_006:0330b21": "可得相見。澡身。結印坐逝。二十五日火化西郭。而灰",
    "X75n1513_006:0330b22": "骨間舌根數珠儼然。此誦持之効也。其徒葬于寺之",
    "X75n1513_006:0330b23": "西峯。壽七十六。臘五十二。大智律師以其弟覃悅僧",
    "X75n1513_006:0330b24": "首。甞預室灑為銘其塔。",
    "X75n1513_006:0330c01": "溫其金華人。依浮石。矩學有聲。治平還鄉。營城西北。",
    "X75n1513_006:0330c02": "景雲頗流通地。夏大旱。日演光明。扣諸大權。精意感",
    "X75n1513_006:0330c03": "通。甘澤充洽。太守職方盧革奏是寺永為天台教院。",
    "X75n1513_006:0330c04": "敕補住持。雕造九祖像。金碧嚴麗。甲于東南。名士林",
    "X75n1513_006:0330c05": "塈偈贊諸祖。於師有分衢梁祖粲。寶婺精藍句。弟子",
    "X75n1513_006:0330c06": "七十二人。普月大師善嵩住慈覺。行道日久。化成一",
    "X75n1513_006:0330c07": "境。居式住景德。有虎子稱繼。以佛智．慈雲．法照．淨通",
    "X75n1513_006:0330c08": "師資相映。各振一方。所謂城北玅智．山南智顯是也。",
    "X75n1513_006:0330c09": "東陽台學亞于丹丘鄞水。得非寸燄起於師歟。",
    "X75n1513_006:0330c10": "若水衢人。學教有聲。眾已畏服。更欲廣求。乃易名若",
    "X75n1513_006:0330c11": "水。外現末學不致教者之不屑也。住天柱崇福。講演",
    "X75n1513_006:0330c12": "外課。密語有功。祖忌將臨。戒庖人備鮮筍奉供。庖人",
    "X75n1513_006:0330c13": "以非時難之。於昏時噀盂水後圃。夜聞爆聲。遲明竹",
    "X75n1513_006:0330c14": "萠布地。求者皆滿意。居民有疾。呪水飲之立愈。眾為",
    "X75n1513_006:0330c15": "樹碣。因回祿不存。惟呪筍園。與俞丞相化龍池。尚勝",
    "X75n1513_006:0330c16": "眾口。雖佛法之力。亦達境唯心所致。",
    "X75n1513_006:0330c17": "希最施姓。霅人。感異夢而生。相者曰。骨相異常。勿染",
    "X75n1513_006:0330c18": "家俗。捨于廣化僧寶新。四歲以天禧覃恩進具。十五",
    "X75n1513_006:0330c19": "傳教觀於廣慈。廣慈曰。吾宗得人。益不墮矣。擢居上",
    "X75n1513_006:0330c20": "首。同門畏愛。號曰義虎。治平中講于青龍隆平塔院。",
    "X75n1513_006:0330c21": "出處語默。與法相應。名實既符。道俗咸嚮。杵鎮宰意。",
    "X75n1513_006:0330c22": "飄然拂衣。鎮宰替去。雖以請還。不復住持。講于勝果。",
    "X75n1513_006:0330c23": "僧子雲室。有妖祟呪土擲之。須臾得片紙書云。今被",
    "X75n1513_006:0330c24": "法來。遣難捨。若法力沒。余當復來。數日後。擊物颺火。",
    "X75n1513_006:0331a01": "變怪大作。師至其室。訶曰。汝果何物。得非未離幽壤",
    "X75n1513_006:0331a02": "之苦。將丐慧力以求生者耶。何為擾人不已。汝不聞",
    "X75n1513_006:0331a03": "惱法師者頭破作七分乎。為說輪迴因緣。眾僧聲呪。",
    "X75n1513_006:0331a04": "破其罪障。空中轟然。得朱書字。稱漢朝烈士沈光大。",
    "X75n1513_006:0331a05": "略悔過謝罪。有曰。從來受迷。至今方斷。蒙師為我發",
    "X75n1513_006:0331a06": "露惱僧之罪。已得釋然。中夜當生他化天。是後影響",
    "X75n1513_006:0331a07": "果絕。元祐庚午季秋六日說法。書偈坐脫。孟冬闍維。",
    "X75n1513_006:0331a08": "得舍利數十。瑩采陸離。臘七十三。壽七十六。骨散龍",
    "X75n1513_006:0331a09": "江。呂益柔碑論曰。余甞讀高僧傳至于法蘭精勤經",
    "X75n1513_006:0331a10": "典。山中神祇皆來受法。人謂德被精靈。竊疑其誕。及",
    "X75n1513_006:0331a11": "覩此。則知佛慧神通。足以斥陰妖之靈響。拔重泉之",
    "X75n1513_006:0331a12": "沈魄。明暗兩途各獲安利。夫怪者聖人所不語。將為",
    "X75n1513_006:0331a13": "後世好誕者戒也。然孔子甞謂敬鬼神而遠之。又曰。",
    "X75n1513_006:0331a14": "幽則有鬼神。是豈以鬼神為無哉。今沈光變現。顯顯",
    "X75n1513_006:0331a15": "如此。則凡包禍心以欺諸幽者。得不聞而懼乎。此所",
    "X75n1513_006:0331a16": "以雖怪而必書也。鎧菴曰。予慶元間遊是寺。拜觀法",
    "X75n1513_006:0331a17": "師行業。及視碑陰有沈光書跡。字闊徑寸。若醉華狀。",
    "X75n1513_006:0331a18": "豈虗誕乎。續讀雲間誌及吾鄉楊提刑(潛)宰縣日所",
    "X75n1513_006:0331a19": "編曰。勝果寺有最法師碑。呂益柔撰事涉怪誕。於是",
    "X75n1513_006:0331a20": "不載。得非楊公執於外典一途之見。而忽釋氏業通",
    "X75n1513_006:0331a21": "三世之說乎。今全錄沈光文于後。庶幾主張儒道君。",
    "X75n1513_006:0331a22": "予欲廣神滅論者知所戒焉。(今文不錄)。",
    "X75n1513_006:0331a23": "繼忠字法臣。永嘉丘氏。父母禱天台章安佛祠。同夢",
    "X75n1513_006:0331a24": "僧授以子云。螺溪尊者寄汝養之。方娠。母厭葷血。幼",
    "X75n1513_006:0331b01": "見佛具。必愛玩。八歲入開元普度。稍長習經律。勞苦",
    "X75n1513_006:0331b02": "得疾。修觀音懺。見大士放光．舒臂授水灌頂。而疾頓",
    "X75n1513_006:0331b03": "愈。依廣智於延慶。研問精詣。廣智器之。間代講席。雪",
    "X75n1513_006:0331b04": "竇明覺顯。見而歎賞。禮觀音於天竺。豁然心開。所學",
    "X75n1513_006:0331b05": "洞徹。南屏臻重之。就天竺請演法華。永嘉士庶請住",
    "X75n1513_006:0331b06": "開元東閣。遷玅果慧安。退隱江心。以研禪觀。又住西",
    "X75n1513_006:0331b07": "湖法明。學者奔湊。有欲新其居者。師曰。施者方受福。",
    "X75n1513_006:0331b08": "吾忍侈其居以毀之。天台自陳隋。世以爐拂相傳者。",
    "X75n1513_006:0331b09": "十四世有契。能師請師繼紹。師辭以得法廣智。能緘",
    "X75n1513_006:0331b10": "爐拂而歸。趙清獻慕其名。接禮甚厚。以詩贊美師儀",
    "X75n1513_006:0331b11": "相偉岸。語音如鐘。稠人中頴然特異。見者畏喜。陞座",
    "X75n1513_006:0331b12": "講演。不事文飾。貫穿經論。辨才無礙。每正月上八授",
    "X75n1513_006:0331b13": "菩薩戒。常數萬人。率眾放生。不可勝數。其徒繼之代",
    "X75n1513_006:0331b14": "弗乏絕。行法華．光明．彌陀．觀音三昧無虗日。誦呪救",
    "X75n1513_006:0331b15": "苦祈求。神驗無方。或入鄽坐者起。行者避以手加額。",
    "X75n1513_006:0331b16": "元豐五年十月八夜。[汱-大+木]浴更衣。說法別眾。結印坐脫。",
    "X75n1513_006:0331b17": "紅光徹空。淨社全教導師夢金甲人告曰。今夜得道",
    "X75n1513_006:0331b18": "人入滅。竦然驚起。俄聞師逝。慶恩希玅夢神人告生",
    "X75n1513_006:0331b19": "兜率。師久施食。滅後其徒繼施如初。鳥雀悲鳴。三日",
    "X75n1513_006:0331b20": "不下。十二月十四葬西峰瑞鹿山。壽七十一。臘六十",
    "X75n1513_006:0331b21": "四。著扶宗五十卷。度弟子數百人。傳其法者百餘。永",
    "X75n1513_006:0331b22": "嘉俗尚佛事。多為千佛羅漢供會。整肅嚴辦。若官府",
    "X75n1513_006:0331b23": "然。皆曰。此忠法師所化也。集十諫書等。及指迷決膜",
    "X75n1513_006:0331b24": "十門析難等。有功教門。但二師口義實傷冗謬。十義",
    "X75n1513_006:0331c01": "書亦欠刪定。學者患之。葉水心題西湖法明寺疏云。",
    "X75n1513_006:0331c02": "寺昔講師繼忠居之。忠有行業。願力強。果矢言以致",
    "X75n1513_006:0331c03": "道。故雖焚蕩艸莾。百年間冠葢常走一郡。至子真建",
    "X75n1513_006:0331c04": "兩序。師昶崇殿堂。院落始成。昶猶精苦。衣屨穿損。食",
    "X75n1513_006:0331c05": "不累合。諸生雲赴。應答泉涌。東掖天竺之盛。不能過",
    "X75n1513_006:0331c06": "也。初天台立止觀二義。承而為說者。益以蔓衍。而忠",
    "X75n1513_006:0331c07": "昶各有論述。故玅真普濟欲集諸家學為教。藏院中",
    "X75n1513_006:0331c08": "率士女修念佛三昧。以旌昶之續。而嗣忠之業。於無",
    "X75n1513_006:0331c09": "窮志甚遠也。夫浮屠以身為旅泊。而嚴其宮室不已。",
    "X75n1513_006:0331c10": "以言為贅疣。而傳於文字愈多。固余所不解。甞以問",
    "X75n1513_006:0331c11": "昶。昶亦不能知也。",
    "X75n1513_006:0331c12": "惟湛字子照。義烏人。其未生也。父與母陳。遇異僧謂",
    "X75n1513_006:0331c13": "曰。汝當生子六人。其第五者切勿留之。宜令出家。必",
    "X75n1513_006:0331c14": "弘大教。祥符中。師始生齠齓。便求出俗。父母難之。遂",
    "X75n1513_006:0331c15": "致疾。方悟異僧之言。乃從其志。師雙林慧勤．天禧覃",
    "X75n1513_006:0331c16": "恩進具。學教觀于神照。復依廣智。大有所成。大師所",
    "X75n1513_006:0331c17": "得。我已得之。陞堂請益。無思不服。乃曰。大師所授。吾",
    "X75n1513_006:0331c18": "不疑矣。若夫圓頓。絕待之旨。非深造自得。吾不敢自",
    "X75n1513_006:0331c19": "許。優而柔之。積而思之。忽於祖師言下豁然有省。與",
    "X75n1513_006:0331c20": "上流講論。或稽首服從。或攘臂扼斥。因歎曰。得佛之",
    "X75n1513_006:0331c21": "道。謂之無諍三昧。尚非言思。寧容戲論。還棲舊陰。禪",
    "X75n1513_006:0331c22": "誦自適。既而曰。吾祖有訓。莫作最後斷佛種人。獨善",
    "X75n1513_006:0331c23": "豈孫謀耶。負錫錢唐。講于香嚴。遷東越。後居雲間超",
    "X75n1513_006:0331c24": "果。一雨所潤。莫不沾益。講習之餘。力營福事。雕彌陀",
    "X75n1513_006:0332a01": "聖像。敞淨土懺室。講堂。方丈。周遭舍宇。供事一新。天",
    "X75n1513_006:0332a02": "台祖道。淨土法門盛行三吳。由師始也。熈寧六年三月。",
    "X75n1513_006:0332a03": "舉涅槃遺教。殷勤囑累。趺坐逝去。火化得舍利數百。",
    "X75n1513_006:0332a04": "八日建光明會。與眾同修。遽曰。報緣齊此。與汝訣別。",
    "X75n1513_006:0332a05": "粲然如珠。煅擊靡壞。塔于縣西余山慧日。壽六十五。",
    "X75n1513_006:0332a06": "臘五十三。弟子四人。得法甚夥。入室領眾。海慧．若圓。",
    "X75n1513_006:0332a07": "處謙字終倩。永嘉潘氏。母張。感異夢。三載始生。師九",
    "X75n1513_006:0332a08": "歲出家。師常寧契能。章聖覃恩得度。依慈雲。慈雲曰。",
    "X75n1513_006:0332a09": "吾教有寄矣。依神照為第一座。然三指供養三寶。誓",
    "X75n1513_006:0332a10": "世世流通台道。神照集眾。授摩訶止觀曰。汝當大建",
    "X75n1513_006:0332a11": "法幢。中興吾道。不得見矣。還里嗣能師。席住慈雲赤",
    "X75n1513_006:0332a12": "城玅果。學徒圍座。發言超越。舉事炳煥。罔不稱善。鎮",
    "X75n1513_006:0332a13": "潼節使李端懿。魏國長主子也。白蓮乃魏國功德。自",
    "X75n1513_006:0332a14": "神照後。主者艱其人。李請師繼之。虗以待物。慈以容",
    "X75n1513_006:0332a15": "眾。咸若大旱雲霓。嬰兒乳母也。北海郡王奏神悟號。",
    "X75n1513_006:0332a16": "王荊公與諸搢紳。競以歌詩紀美之。天台亢旱。太守",
    "X75n1513_006:0332a17": "請禱。師臨潭語龍曰。汝昔受吾祖付囑。過歲亢陽。當",
    "X75n1513_006:0332a18": "施甘雨。以活焦枯。今其時矣。言畢風起。於潭雨澤滂",
    "X75n1513_006:0332a19": "浹。凡住十七年。辭其家曰。吾祖等玅莫測。猶謝徒眾。",
    "X75n1513_006:0332a20": "深入山林。宴處進道。況晚學乎。徑歸永嘉。檀越固留",
    "X75n1513_006:0332a21": "巾子山慧林講金剛。杭帥祖無擇以寶覺。請趙清獻",
    "X75n1513_006:0332a22": "之淨住。陳紫微之天竺。揚內翰(繪)之南屏。皆名剎也。",
    "X75n1513_006:0332a23": "凡坐十道場。登門者三千。受業者四十。弘道者三十。",
    "X75n1513_006:0332a24": "晚化東吳。捨末從本。革謬以正者蓋多。其厭棄榮寵。",
    "X75n1513_006:0332b01": "退藏林谷。禮誦專業。衣鉢不離。齋戒自持。講論兼濟。",
    "X75n1513_006:0332b02": "禪宗內怡者不可勝數。甞謂聖人之教根於法華。特",
    "X75n1513_006:0332b03": "解十不二門題曰顯玅於色心不二。云。分色心者不",
    "X75n1513_006:0332b04": "二而二。妄之境也。其體一者。二即不二。玅之門也。故",
    "X75n1513_006:0332b05": "以總別斷盡十門二不二相。使麤玅昭著。門旨不壅。",
    "X75n1513_006:0332b06": "是知境玅不二之門。在乎一念色心體一。得此之門。",
    "X75n1513_006:0332b07": "寶場即乘道場可至。鎧菴於此見與師同。贊以頌曰。",
    "X75n1513_006:0332b08": "八字歸四(別分色心歸色心。總在一念歸不二)四歸二(色心二字歸心字。不二二字歸",
    "X75n1513_006:0332b09": "觀字)。十門境觀一口吞。顯玅文中說亦然。謙豈不是法",
    "X75n1513_006:0332b10": "智孫。又發明摩訶止觀不思議三境頌云。性德佳名",
    "X75n1513_006:0332b11": "覿面招。直趍龍角在雲霄。可怪變化飄風雨。盡向天",
    "X75n1513_006:0332b12": "台過石橋。一．修名纔立峻如山。四面高高若為攀。不",
    "X75n1513_006:0332b13": "道東西南北靜。突然過却數重關。二．化佗名號為渠",
    "X75n1513_006:0332b14": "彰。底事男兒不認鄉。迢遞雖然生異路。到頓誰復為",
    "X75n1513_006:0332b15": "思量(三)。三千實相不思議。枝條華葉盡同歸。堂堂大",
    "X75n1513_006:0332b16": "道無纖翳。白牛高駕疾如飛。(總)熈寧乙丣四月丙寅。",
    "X75n1513_006:0332b17": "令設香華。諷普賢行法。彌陀經稱贊淨土。乃曰。吾得",
    "X75n1513_006:0332b18": "無生。日用積有歲月。今以無生而生淨土矣。端坐而",
    "X75n1513_006:0332b19": "化。壽六十五。臘五十六。葬南屏山右。弟子良弼請揚",
    "X75n1513_006:0332b20": "無為銘其塔。",
    "X75n1513_006:0332b21": "處咸字應之。天台王氏。七歲師國清清素。十四進具。",
    "X75n1513_006:0332b22": "思佛法廣大。我不力學。何能見道。遂閱藏於天封。凝",
    "X75n1513_006:0332b23": "寂紬繹。不事形骸。或入深林邃谷人不到處。經宿而",
    "X75n1513_006:0332b24": "還。三年功畢。依神照。神照入滅。將遊杭天台宰崇。大",
    "X75n1513_006:0332c01": "年留住赤城崇善。寺宇隘弊。謀遷東南隙地。正岡隴",
    "X75n1513_006:0332c02": "勢而患不足。吳人李庭芝代崇夢神告曰。公典天台",
    "X75n1513_006:0332c03": "五祖臺下龍頭九九和尚宜見之。李不諭姑華之。徧",
    "X75n1513_006:0332c04": "詢。無知者。閩人陳白以不第栖赤城。李與語白曰。五",
    "X75n1513_006:0332c05": "祖乃天台第五祖師。昔居此山。五祖臺咸師乃辰年",
    "X75n1513_006:0332c06": "九月九日生龍頭。九九和尚其此乎。李愕然。結方外",
    "X75n1513_006:0332c07": "交。勸師移寺。開基日得銅磬．銅甆器。聞者知必成。已",
    "X75n1513_006:0332c08": "而荷畚鐘。捐金帛者不絕。剏數百楹。金碧相照。因長",
    "X75n1513_006:0332c09": "松而疏徑。瞰白雲而開軒。林靜而鳥聲清。谷虗而鍾",
    "X75n1513_006:0332c10": "韻答。萬岳千峰。爭高索氣。李少帥奏法真號。請主白",
    "X75n1513_006:0332c11": "蓮。據法座。握心印。朝講暮參。久而益嚴。故丹丘之人",
    "X75n1513_006:0332c12": "知陰禍。戒殺生。損奢侈。尊敬信。強者飲氣而不敢暴。",
    "X75n1513_006:0332c13": "惡者易心而不敢險。環境千里。半為善俗。二浙聞之。",
    "X75n1513_006:0332c14": "亦多風靡。智者宗旨。神照行業。由是愈光。所著行法",
    "X75n1513_006:0332c15": "經疏二卷。師之生也。母夢白雲自天西來。入室為白",
    "X75n1513_006:0332c16": "馬。洎師道成。始悟曰。白馬駄經祥也。元祐元年正月。",
    "X75n1513_006:0332c17": "法鼓不鳴數日。七月而師寂。預言。二十三日吾當行。",
    "X75n1513_006:0332c18": "唱衣飯眾就寢如故。戒侍者。鐘鳴告我。比告。徐起趺",
    "X75n1513_006:0332c19": "坐曰。吾行矣。速告大眾。眾至息盡。壽七十一。臘五十",
    "X75n1513_006:0332c20": "六。塔于山北。提刑羅適銘。",
    "X75n1513_006:0332c21": "有嚴字曇武。臨海胡氏。母將孕。號痛頓仆。其兄沙門",
    "X75n1513_006:0332c22": "宗本曰。是必有異。若男也。乞以出家。母合掌許。俄而",
    "X75n1513_006:0332c23": "就蓐。六歲依本。十四進具。性質警敏。理趣超誦。閱壽",
    "X75n1513_006:0332c24": "禪師心賦。若有所得。神照闡化東山。海眾雲會。乃竭",
    "X75n1513_006:0333a01": "心事之。法真咸期以莫逆。不以晚進為嫌。甞與論不",
    "X75n1513_006:0333a02": "思議境。遽曰。萬法唯一心。心外無一法。心法不可得。",
    "X75n1513_006:0333a03": "故名妙三千。益奇之。咸主赤城。師住慧因無相。咸移",
    "X75n1513_006:0333a04": "東掖。師乃繼焉。數十年間。法席鼎盛。紹聖中郡遣官",
    "X75n1513_006:0333a05": "吏迎主東掖。項背相望。師曰。智者年未五十已散徒",
    "X75n1513_006:0333a06": "眾。吾老矣。可堪此耶。卒不受。有以命服師號及之者",
    "X75n1513_006:0333a07": "笑而答。退居故山靈鷲東峰。廬於摣木之傍。名摣菴",
    "X75n1513_006:0333a08": "焉。畜一鉢。拾薪汲水以自爨。二飡唯三白。賓至則先",
    "X75n1513_006:0333a09": "炊以餉。或慰其勞。則曰。大士身命施人。而我自奉。日",
    "X75n1513_006:0333a10": "惟慙德爾。何勞乎。如是二十餘年。毗尼條章。輕重等",
    "X75n1513_006:0333a11": "護。便用之物。細至扊扅。悉分潔觸。寂寥自得。專以安",
    "X75n1513_006:0333a12": "養。期心作懷故鄉詩數篇。悽切慕戀。膾炙人口。建中",
    "X75n1513_006:0333a13": "靖國元年孟夏。觀中神告淨業成就。夢池中大蓮華。",
    "X75n1513_006:0333a14": "天樂四列。作自餞歸淨土詩。越七日而終。遠近號慕。",
    "X75n1513_006:0333a15": "以陶器塔于菴北。有光景如月。三夕乃止。壽八十一。",
    "X75n1513_006:0333a16": "臘六十八。雖領徒弘法。而藏經儒典靡不該通。注安",
    "X75n1513_006:0333a17": "樂行空品疏法印經及備撿箋難助覽彌陀禮文。或",
    "X75n1513_006:0333a18": "對詩文。二策行世。懺法精處。為人薦導。必形夢寐。施",
    "X75n1513_006:0333a19": "鬼神食。不為長語。密誦祕言。若有所見。母病目。對觀",
    "X75n1513_006:0333a20": "音想日精摩尼手。母夢師擎一日當前。覺而良愈。居",
    "X75n1513_006:0333a21": "人或物出。為崇．為厲所馮。一為課誦。即獲痊安。寺有",
    "X75n1513_006:0333a22": "蛇蟻害人。設壇禁呪。後不復見。水旱為災。講龍王法",
    "X75n1513_006:0333a23": "印經。則應如響。朝奉石景。術記行業。備撿引南山云。",
    "X75n1513_006:0333a24": "古者講華嚴唯一卷疏。於後法師作三卷疏。今時講",
    "X75n1513_006:0333b01": "者十地一品。出十卷疏。各逞功能。競顯華詞。文字浩",
    "X75n1513_006:0333b02": "博。寄心無所。今時愚人。競求於名。不求於法。法尚不",
    "X75n1513_006:0333b03": "可著。何況著文字。故大集云。經文是一。講者異說。各",
    "X75n1513_006:0333b04": "恃己見。壞亂正法。天神瞋故。三災俱起。以是因緣。佛",
    "X75n1513_006:0333b05": "法淡薄。如一斛水。解一升酪。看似酪色。食則無味。諦",
    "X75n1513_006:0333b06": "思講論。人情測佛。佛智境界。豈人能測。是非特見。是",
    "X75n1513_006:0333b07": "捄世之心。亦可知其說法儀軌矣。",
    "X75n1513_006:0333b08": "中興第三世十三傳",
    "X75n1513_006:0333b09": "中立鄞人。陳姓。母夢日入懷而生。夜不三浴啼不止。",
    "X75n1513_006:0333b10": "九歲出家受經。不再讀。治平中試經受具。依廣智。廣",
    "X75n1513_006:0333b11": "智異之曰。年少新學。能辨析如此。廣智卒。師神智(監文)。",
    "X75n1513_006:0333b12": "熙寧中。神智開幃設問。二百人無出師右者。為延慶",
    "X75n1513_006:0333b13": "第一座。謁永嘉忠數載將歸。忠曰。行必紹法智之席。",
    "X75n1513_006:0333b14": "神智謝事。師繼之。學者雲委。元祐間。高麗僧統義天",
    "X75n1513_006:0333b15": "來問道濟岸。遇師升堂。嘆曰。果有人焉。接談累日。義",
    "X75n1513_006:0333b16": "天傾所學欲折其鋒。竟不得毫髮許。主客揚公多之",
    "X75n1513_006:0333b17": "為作真贊。以師為玉池蓮中之人。(圓照傳。義天至惠林。以師禮見照。問",
    "X75n1513_006:0333b18": "其所得。以華嚴對。照摘其微義示之。茫然自失。乃曰。未嘗參禪。照曰。如前所云。謂禪可乎。揚從旁扶曰。目擊道",
    "X75n1513_006:0333b19": "存而已曰。與人覿面。目既擊矣。道烏乎在。曰。不可措言。照曰。是謂斷見。諸佛菩薩智言亦多矣。果不可措耶。照",
    "X75n1513_006:0333b20": "之取勝。未若於明智之心悅誠服也)葢師以淨土法門。使知釋迦有淨",
    "X75n1513_006:0333b21": "土。彌陀來穢土。欲志於心者。必矚於目。作十六觀室。",
    "X75n1513_006:0333b22": "未幾退居隱學。棲真僧職須才。太守躳勉出住寶雲。",
    "X75n1513_006:0333b23": "寶雲頹圮。師復新之前。此伽藍神腹得願文云。復更",
    "X75n1513_006:0333b24": "百年。當有肉身菩薩。重興此地。退隱白雲山。眾為築",
    "X75n1513_006:0333c01": "菴。無日不講。臨止觀不思議境。歎曰。吾道極此矣。有",
    "X75n1513_006:0333c02": "不思議境。則有不思議心。為作不思議境辨正。又指",
    "X75n1513_006:0333c03": "五章之裂大網曰。寄果明因。以解成行。舉佛攝生。全",
    "X75n1513_006:0333c04": "生是佛。作止觀裂網旨歸釋疑。郡請主延慶。辭弗克。",
    "X75n1513_006:0333c05": "登座演法鉤深索隱琅琅。慈霔河漢無極。下座問侍",
    "X75n1513_006:0333c06": "者。吾適道何語。侍者答以所聞。師曰。吾覺身心同太",
    "X75n1513_006:0333c07": "虗空。殊不知語之出。歲懺行江浙。唯延慶最盛。甞率",
    "X75n1513_006:0333c08": "徒數百。七晝夜修之。遴選令修法華懺者。十年行法",
    "X75n1513_006:0333c09": "將圓。禪觀中見一大舟。眾欲乘不可。師獨坐以往來。",
    "X75n1513_006:0333c10": "自是慧辨泉涌。講大部淨名．光明數十徧。其對儒生",
    "X75n1513_006:0333c11": "則反質曰。此道在孔子如何。此語在詩書如何。彼不",
    "X75n1513_006:0333c12": "能對。則與申之曰。無乃若是乎。蓋於周孔老莊之訓",
    "X75n1513_006:0333c13": "無不究。觀法華誦逾萬數。著述有蛣蜣指迷。政和甲",
    "X75n1513_006:0333c14": "午四月辛亥。謂法維曰。吾病聞異香。厥意甚適。謂十",
    "X75n1513_006:0333c15": "六觀行人曰。當與汝輩訣別。西向坐逝。年六十九。塔",
    "X75n1513_006:0333c16": "于崇法祖塔之東。待製晁說之碑曰。智者之為智也",
    "X75n1513_006:0333c17": "異哉。龍樹之傳身而覩之。而三觀之。單複著乎圓覺。",
    "X75n1513_006:0333c18": "四行之成就著乎楞嚴。智者言之於隋。其經譯之於",
    "X75n1513_006:0333c19": "唐。雖欲不信。其可得乎。所謂靈山親聞者。此亦其躅",
    "X75n1513_006:0333c20": "歟。故其教東及日本。西返天竺。未之與抗也。或曰。教",
    "X75n1513_006:0333c21": "外別傳不知教無等等。何外之有。傳授圓成。何別之",
    "X75n1513_006:0333c22": "有。韶國師自斥云。當絕語者。不知此方以何為佛事。",
    "X75n1513_006:0333c23": "或曰不立文字。不知文字非真非妄。乃以何者為文",
    "X75n1513_006:0333c24": "字。甞求乎其人矣。前乎智者。而道其教者曰梁傅大",
    "X75n1513_006:0334a01": "士．北齊稠禪師。後來推極其教而尊之者曰南山宣",
    "X75n1513_006:0334a02": "律師。達磨曰法門義同。贊者曰皎然禪師．韶壽二師。",
    "X75n1513_006:0334a03": "密弘而取證者永嘉禪師。雖異途而不敢不贊者曰",
    "X75n1513_006:0334a04": "賢首藏師。或叛去而竊用其義者曰華嚴觀師。有公",
    "X75n1513_006:0334a05": "為異同。而意自有所在者曰慈恩基師。唯是圭峯密",
    "X75n1513_006:0334a06": "私用其言。而妄相排斥。專以四禪八定。次第之學。何",
    "X75n1513_006:0334a07": "異兒戲。以侮耆德善乎。梁肅之言曰。佛法以天台為",
    "X75n1513_006:0334a08": "司南。柳子厚為無姓言曰。佛道愈遠。異端競起。惟天",
    "X75n1513_006:0334a09": "台得其傳。又為龍安言曰。傳道益微。言禪最病。今之",
    "X75n1513_006:0334a10": "空空愚夫。縱傲自我者。皆誣禪以亂其教。冐乎嚚昏。",
    "X75n1513_006:0334a11": "放乎淫荒。吾將合焉。馬鳴．龍樹之道也。唯是明智。其",
    "X75n1513_006:0334a12": "生既晚。異端益肆。積德於躳。無辨於彼。將自屈伏。我",
    "X75n1513_006:0334a13": "言則光。顧予何者。輒與斯事。竊少聞大道於圓照禪",
    "X75n1513_006:0334a14": "師。且有言曰。他日勉讀經文。後三十年。果得明智。視",
    "X75n1513_006:0334a15": "彼暗證。禪魔禪鬼。定文字法師。乘壞驢車。無以正之。",
    "X75n1513_006:0334a16": "則不敢不勉。謹序本末。為之銘曰。釋迦世尊鶴林滅",
    "X75n1513_006:0334a17": "度。法付聲聞。則惟迦葉。其付菩薩。則有文殊。領受言",
    "X75n1513_006:0334a18": "教。則在阿難。既有是三。孰可闕一。迦葉之後。二十四",
    "X75n1513_006:0334a19": "傳至于師子。或曰二十八傳至於達磨。達磨在梁武",
    "X75n1513_006:0334a20": "時始來東土。於六度中特以禪名(云云)陳瓘贊曰。嚴",
    "X75n1513_006:0334a21": "奉木叉。堅持靜慮。以身為舌。說百億事。",
    "X75n1513_006:0334a22": "梵光字和甫。鄞人。陽姓。母王。感異夢而娠。十二月乃",
    "X75n1513_006:0334a23": "生。室有異香。年十二師普安鑒修。十六進具。謂。三世",
    "X75n1513_006:0334a24": "佛戒為根本。菩薩六度率先尸羅。戒律吾稻粱也。詎",
    "X75n1513_006:0334b01": "可一日忘。學律於湖心聖壽通照。師習教觀於延慶",
    "X75n1513_006:0334b02": "神智。慨然遊方。時台道盛於浙西。天竺辨才嘉其精",
    "X75n1513_006:0334b03": "專。授以記莂。之白牛。見海慧智普。普講法華如來壽",
    "X75n1513_006:0334b04": "量品。廣談三身。大悟言下。還歸。普撫之曰。吾道東矣。",
    "X75n1513_006:0334b05": "必大振四明法席。宜自愛。歸止承天受業來請。太守",
    "X75n1513_006:0334b06": "王資深以廣壽召。政和四春。太守呂淙以延慶。請辭",
    "X75n1513_006:0334b07": "不獲。廣壽之眾願從者百二十。却之不可。延慶時五",
    "X75n1513_006:0334b08": "百眾。法智之盛不及也。靖康初。高麗貢使及境訪師",
    "X75n1513_006:0334b09": "云。國王問訊。翹佇大名。無階瞻禮。謹獻法衣。及寄曉",
    "X75n1513_006:0334b10": "師所著疏論二百卷。建炎三年。以老謝去。居茅山湛",
    "X75n1513_006:0334b11": "明菴。寓奉化福聖。延慶燬廢積年。太守仇待制思得",
    "X75n1513_006:0334b12": "人振起之。迎師再還。辭避不獲。羣僚畢集。佇聽講演。",
    "X75n1513_006:0334b13": "仇歎曰。微言發覆。聞所未聞。樓大學把麾尤重之。勇",
    "X75n1513_006:0334b14": "退而逃。留偈曰。頂髮毿毿近六旬。前頭更鼓恐逡巡。",
    "X75n1513_006:0334b15": "免歸林下勤香火。放作閑雲野鶴身。眾不忍奪志。而",
    "X75n1513_006:0334b16": "樓謂。不可失。僚屬躳請。至于再三。紹興十二以疾丐",
    "X75n1513_006:0334b17": "閑院事。付道琛。而老于擇陽悟真。悟真與運使陸寘",
    "X75n1513_006:0334b18": "鄰。甞倅明結方外好。於此頻過。從明春辭之曰。老病",
    "X75n1513_006:0334b19": "頗久。以口腹累。悟真且辱。異顧御戢。不可言生。雖無",
    "X75n1513_006:0334b20": "常滅。心有所將。以後事托延慶陸具。舟行抵彼。沐浴",
    "X75n1513_006:0334b21": "更衣。趺坐與眾誦觀無量壽經。書遺訓付悟真．義誠",
    "X75n1513_006:0334b22": "等。作頌畢。眾諷安樂行至深入禪定。見十方佛。恬然",
    "X75n1513_006:0334b23": "而逝。紹興十三二月八也。壽八十。臘六十四。四月葬",
    "X75n1513_006:0334b24": "崇法祖塔。弟子正勤．正因．孫八人。傳道二百餘。天資",
    "X75n1513_006:0334c01": "樸素。坦率有度量。待人無貴賤。禮遇惟均。或難之。則",
    "X75n1513_006:0334c02": "曰。吾法以平等為心。不輕為行。容分別耶。初主延慶。",
    "X75n1513_006:0334c03": "值宣和壬寅大旱。郡請講雲雨經。依法築壇披軸。則",
    "X75n1513_006:0334c04": "雲興。離席而雨作沛然。以濟昌國。戴氏鬼物所擾。巫",
    "X75n1513_006:0334c05": "覡羽流驅禳弗効。迎師誦呪及門。崇滅。其在福聖。道",
    "X75n1513_006:0334c06": "俗請增戒。奉化鄔氏子附語曰。吾汝之先。久處幽冥。",
    "X75n1513_006:0334c07": "聞人間光法師為眾施戒。此日冥中異類悉脫。沈淪",
    "X75n1513_006:0334c08": "暫歸別汝。異跡多此類。或以問。則正色拒之。",
    "X75n1513_006:0334c09": "思恭烏程人。十九剃落。傳智神文教觀而歸時空相。",
    "X75n1513_006:0334c10": "廢于積潦。僅存百椽。師曰。事孰非幻。幻固有壞。壞而",
    "X75n1513_006:0334c11": "不興。必待其盡。而後從事乎。輦土增旱。為新屋三百",
    "X75n1513_006:0334c12": "十楹。輪藏壯麗。如大道場。從容無求。而人自趍。之工",
    "X75n1513_006:0334c13": "畢修懺三年。老于吳山解空。建炎己酉九月坐逝。荼",
    "X75n1513_006:0334c14": "毗。煙及皆得舍利。十二月葬院東南。壽七十二。弟子",
    "X75n1513_006:0334c15": "戒澄以下四十三人。禪者淨端。因觀師子戲入道。常",
    "X75n1513_006:0334c16": "以此接人。師尊事之。端亦密與語空相。講時端忽持",
    "X75n1513_006:0334c17": "片香。爇爐中。坐聽罷。揖曰。我老耳聾。未甞聞若言。葉",
    "X75n1513_006:0334c18": "左丞(夢得)銘塔。",
    "X75n1513_006:0334c19": "淨果法真咸高弟。形如老鶴。語不阿世。撰金剛疏。欲",
    "X75n1513_006:0334c20": "講即講。不待眾集。友人巨律師遊冥府。司姓名者曰。",
    "X75n1513_006:0334c21": "誤追也。可復還。臣窺其籍上云。明州淨果闍黎。講金",
    "X75n1513_006:0334c22": "剛般若經一百遍。其謂必師。且驚且喜。翌日以問。則",
    "X75n1513_006:0334c23": "披襟云。吾但講十遍。并以義讀成百遍耳。",
    "X75n1513_006:0334c24": "擇瑛字韞之。桐江俞氏。母王。夢二日貫懷因妊。彌月",
    "X75n1513_006:0335a01": "誕一男。次年又產一男。異之。俱令出家。各試經得度。",
    "X75n1513_006:0335a02": "長名子欽。字希固。受業錢唐淨住。以遊方卒于台。次",
    "X75n1513_006:0335a03": "即師也。失所恃。隨父來杭脫素南山瑞峰。師壽寧處",
    "X75n1513_006:0335a04": "邦進具。學律有聲。熙寧中見神悟於寶覺。聞演唱媿",
    "X75n1513_006:0335a05": "休曰。不意叔世。復有斯人。真吾師也。摳衣請教。朝夕",
    "X75n1513_006:0335a06": "匪懈。神悟器之。看不二門．金碑。不寢數月。以所得白",
    "X75n1513_006:0335a07": "神悟。神悟曰。法華玅旨。歸乎自心。宜善護持。勿自輕",
    "X75n1513_006:0335a08": "也。但恐摩尼至寶。投于弊囊。非所宜耳。學行著聞。朋",
    "X75n1513_006:0335a09": "儔嚮慕。如鏡去垢。有像斯現。如鐘內虗。隨扣而應播。",
    "X75n1513_006:0335a10": "遷南北。行止任緣。或住持。或寄講蘇杭．湖秀。餘二十",
    "X75n1513_006:0335a11": "處。老病于杭之祥符。時復揮麈。緇儒雲集。元符二春",
    "X75n1513_006:0335a12": "疾革自省。吾二十年。專弘上乘。啟悟群庶。豈謂嬰茲",
    "X75n1513_006:0335a13": "疾苦。力不能制。以所著撰對眾火之。奮身而起。凭几",
    "X75n1513_006:0335a14": "向西。命諷彌陀。卷終而逝。三月二十九日也。闍維靈",
    "X75n1513_006:0335a15": "芝照塔。於蓮池西而銘之。壽五十五。臘三十二。師以",
    "X75n1513_006:0335a16": "聽神悟講。深悟淨教。述修證儀。以偈贊佛云。阿彌陀",
    "X75n1513_006:0335a17": "佛身金色。相好端嚴無等倫。白毫宛轉五須彌。紺目",
    "X75n1513_006:0335a18": "澄清四大海。光中化佛無數億。化菩薩眾亦無邊。四",
    "X75n1513_006:0335a19": "十八願度眾生。九品咸令登彼岸。",
    "X75n1513_006:0335a20": "淨梵字治之。嘉禾笡氏。母龔。夢神人如佛。光明滿室",
    "X75n1513_006:0335a21": "而妊。洎生。名佛護。十歲。師勝果思永懺主專念彌陀。",
    "X75n1513_006:0335a22": "問之則曰。我要將來去他方丈養老在。十八進具。學",
    "X75n1513_006:0335a23": "教於超果淨。復依神悟。元豐中。年三十住新市西菴。",
    "X75n1513_006:0335a24": "遷蘇州大慈無量壽。以音聲言辭為佛事。澡沐灑濯。",
    "X75n1513_006:0335b01": "跪起拜伏。窮冬沍寒。風雪慘栗。長夏溽暑。陽光熾烈。",
    "X75n1513_006:0335b02": "未甞少懈。講則以大部終而復始。至十餘徧。餘文稱",
    "X75n1513_006:0335b03": "是作大法會。集眾慶懺。門徒絡繹。士庶傾心。得法弟",
    "X75n1513_006:0335b04": "子徧于吳中。檀施稟戒。滿于城邑。勉思溪王氏建塔",
    "X75n1513_006:0335b05": "造寺。刊大藏版流傳江浙。大觀庚寅三月。集三七僧。",
    "X75n1513_006:0335b06": "連修法華期。精誠處禱感普賢授戒羯磨稱淨梵比",
    "X75n1513_006:0335b07": "丘。聲如巨鐘。保倅黃公彥碑曰。異哉。師之道力如是。",
    "X75n1513_006:0335b08": "與北京道進法師夢釋迦文佛授戒。思大禪師夢梵",
    "X75n1513_006:0335b09": "僧四十二人加羯磨法圓滿戒品。異世同効。不其韙",
    "X75n1513_006:0335b10": "歟。法華期懺修習規式。師始肇建。二浙咸遵。元符中。",
    "X75n1513_006:0335b11": "夢黃衣人召入冥府。王稱讚已。今撿祥靄簿云。淨梵",
    "X75n1513_006:0335b12": "比丘累經劫數講法華經。遣使送歸。庚伏酷暑。眾不",
    "X75n1513_006:0335b13": "安臥。在水心亭被三衣坐。風雹凉爽。全不受暑。且示",
    "X75n1513_006:0335b14": "眾云。夏行冬令。眾愕然。驚歎法師神力。天龍衛護。變",
    "X75n1513_006:0335b15": "炎熱為清凉也。或與眾熏修禪觀。時或見金甲神人",
    "X75n1513_006:0335b16": "胡跪師前。葢諸天守衛。恐時刻愆期。特來省察。自後",
    "X75n1513_006:0335b17": "他處修期。有見韋天按懺。點察行人名數。有不終懺",
    "X75n1513_006:0335b18": "者。必預定之乃是其中戒行不嚴。秉心不虔者爾。師",
    "X75n1513_006:0335b19": "依讖譯光明。別製懺本。與眾同修。當時感格。勝異非",
    "X75n1513_006:0335b20": "一。政和間。應師有婢為崇所纏。請施戒而止。葛氏施",
    "X75n1513_006:0335b21": "戒薦夫。見夫繞師三帀而去。宣和中。賈待制補為管",
    "X75n1513_006:0335b22": "內掌法。因稱法主。建炎戊申十月四日。終于寢。闍維",
    "X75n1513_006:0335b23": "葬舍利橫塘般若院。",
    "X75n1513_006:0335b24": "蘊慈初依壽安弼。次從天竺慈辨。慈辨十大弟子。師",
    "X75n1513_006:0335c01": "乃說法第一。首眾未幾。主西湖菩提．越之圓通。崇寧",
    "X75n1513_006:0335c02": "初。能仁虗席。大眾延佇文首座。能行人各然二指修",
    "X75n1513_006:0335c03": "法以請。大開法施。學士雲集。有十數說。迄今宗之。盛",
    "X75n1513_006:0335c04": "暑講勞。丈室少憩。而文適至。謂曰。此山居師席者。講",
    "X75n1513_006:0335c05": "罷不入懺室。則在禪堂。未有恣意偃臥者。師曰。敢不",
    "X75n1513_006:0335c06": "承教。自此祁寒烈暑不少懈。大小便利。沐浴更衣。雪",
    "X75n1513_006:0335c07": "中亦掬以沃。終於東山。太守孫公漸贊曰。天台教師",
    "X75n1513_006:0335c08": "圓覺梵僧(号)。實際真風。丹青莫狀。霹靂齒牙。伏犀骨",
    "X75n1513_006:0335c09": "相。水月亭亭。作這模樣。教門有權實指迷章。",
    "X75n1513_006:0335c10": "宗敏字子修。錫號法雲。當湖魯通奉子。襁褓失所恃。",
    "X75n1513_006:0335c11": "成髻力學精進。深梵書。通儒典。不樂世諦。志慕空寂。",
    "X75n1513_006:0335c12": "八歲師德藏惟穆。十五進具。參超果照．廣化明．南屏",
    "X75n1513_006:0335c13": "玩及天竺慈辨。慈辨謀首座。或非其人。乃杭議請與",
    "X75n1513_006:0335c14": "論辨。同門畏服。紹聖初。豐侍郎(求之)典杭請主西湖菩",
    "X75n1513_006:0335c15": "提。元符中。呂大尉(吉甫)遷于馬腦。蔣樞密(之奇)時至湖上。",
    "X75n1513_006:0335c16": "訪問楞嚴大旨。贈詩云。每受楞嚴學。孤山最有聞。寺",
    "X75n1513_006:0335c17": "西即勤公所居報恩院。東坡以勤與歐公為詩友名",
    "X75n1513_006:0335c18": "其泉。以六一退居泉上。宴坐三十年。兀术陷杭院為",
    "X75n1513_006:0335c19": "煨燼。還當湖假族人菴以居。紹興七年示寂。命以衣",
    "X75n1513_006:0335c20": "盂修報恩塔。山椒而葬焉。年七十七。臘六十二。紹興",
    "X75n1513_006:0335c21": "二十五。有司以其地為延祥觀。遷報恩于山北鳥窠。",
    "X75n1513_006:0335c22": "弟子慧靜．主通奉香火。建東堂。擬藏其骨。闍維之次。",
    "X75n1513_006:0335c23": "容貌如生。族妷郎中詧撰銘詧。博究內典。有釋迦文",
    "X75n1513_006:0335c24": "佛紀行世。",
    "X75n1513_006:0336a01": "擇卿天台人。根性聰利。智識高明。學于慈辨。特立獨",
    "X75n1513_006:0336a02": "行。朋儕敬畏。一家教觀。游泳穩密。甞曰。四明所弘奧",
    "X75n1513_006:0336a03": "義深旨。吾悉得之。唯起教觀。信之不足。但不敢不信",
    "X75n1513_006:0336a04": "耳。主車溪壽聖。二十年不屈節豪右。而供施無虧。平",
    "X75n1513_006:0336a05": "生喜茗飲。一夕語侍者。碾茶一甌。鍾鳴報我。侍者報。",
    "X75n1513_006:0336a06": "鍾鳴矣。集眾證明。啜茶滿碗。書偈云。自古幻化三世",
    "X75n1513_006:0336a07": "佛。至今幻化五道人。人幻佛幻誰假真。東西南北孰",
    "X75n1513_006:0336a08": "疏親。五十四年漚已滅。澄清大海無等倫。泊然而化。",
    "X75n1513_006:0336a09": "所著祕密五章。高弟祥符昕及朋觀二師。",
    "X75n1513_006:0336a10": "齊璧字復圭。錫號慧覺。湖州莫內翰之叔。四歲父死。",
    "X75n1513_006:0336a11": "將殮。臥苫中。以身藉匱伏而厭焉。人無知者。久之乃",
    "X75n1513_006:0336a12": "出。見者異之。端重不妄言笑。得佛書一再讀成誦。他",
    "X75n1513_006:0336a13": "書不盡然。母使依開元鴻敏出家。十九進具。學教於",
    "X75n1513_006:0336a14": "祥符神智。次依慈辨。慈辨命講文殊．般若．彌陀等經。",
    "X75n1513_006:0336a15": "示二偈令歸湖闡化。凡十年間主杭之超化．湖之寶",
    "X75n1513_006:0336a16": "藏．蘇之觀音．秀之壽聖。靡不服從。自慈辨主天竺。嗣",
    "X75n1513_006:0336a17": "席非其人。學徒謀曰。得璧公可興。翁師(彥國)聞之。具禮",
    "X75n1513_006:0336a18": "邀迎。鍾鼓一新。翕然復盛。星羅帀坐。不啻半千。隨扣",
    "X75n1513_006:0336a19": "而應。若撞巨鍾。半夜頂彌陀像。旋繞憶念。建炎己酉",
    "X75n1513_006:0336a20": "八月二十一日謂首座曰。吾牀前多寶塔現。何也。座",
    "X75n1513_006:0336a21": "曰。和尚平日流通法華。期為證矣。師曰。吾願見彌陀。",
    "X75n1513_006:0336a22": "集僧念佛助我。僧繫念間。以手指曰。眾僧自退。我見",
    "X75n1513_006:0336a23": "阿彌陀佛。已端然坐逝。壽五十九。閏月甲申葬山西",
    "X75n1513_006:0336a24": "艸堂側。賜玅辨號。塔名慧寂。弟子密印大師．修慧等",
    "X75n1513_006:0336b01": "二十餘人。所著尊勝懺法普賢觀新疏祖源記助解",
    "X75n1513_006:0336b02": "孤山無量義經雜珠記集安般守意法門。住天竺時。",
    "X75n1513_006:0336b03": "大旱。泉脈竭。眾憂之。師密以禱。夢泉發山前西坡。且",
    "X75n1513_006:0336b04": "掘之。清流迸涌。味甘不竭。因砌方池。筧于香積。名曰",
    "X75n1513_006:0336b05": "夢泉。作記表之。有婦久疾。夢入寺。師為悔謝宿過。既",
    "X75n1513_006:0336b06": "覺。不藥而愈。師素苦風眩。甞立道場。要期七日。未竟",
    "X75n1513_006:0336b07": "疾作。顛仆幾絕。猶不暫捨。宴坐為觀。有神舞于前。頃",
    "X75n1513_006:0336b08": "之無恙。疾不復作。主寶藏時。每歲終興念佛會。男女",
    "X75n1513_006:0336b09": "各一晝夜。僧一晝夜。不相混雜。其主橫山。每日落如",
    "X75n1513_006:0336b10": "懸鼓時。率徒旋繞。同聲繫念。設丈六像。諷彌陀經．或",
    "X75n1513_006:0336b11": "觀經．或勢至章。然後繫念十帀。周而復始。一晝夜四",
    "X75n1513_006:0336b12": "十餘遍。中宵策勸曰。我等未知念佛之時。其心在在",
    "X75n1513_006:0336b13": "常處。諸根隨逐諸塵。作諸不善。犯一吉羅。九百千歲",
    "X75n1513_006:0336b14": "墮泥犂中。況餘輕重篇。聚罪等河沙。若不繫念彌陀。",
    "X75n1513_006:0336b15": "苦難難拔。稱佛名故。於念念中除八十億劫生死之",
    "X75n1513_006:0336b16": "罪。況復父母生我劬勞。本求度脫。若我破戒墮苦。父",
    "X75n1513_006:0336b17": "母寧不失望。如此思惟。得不復痛。宜各勤行精進。聞",
    "X75n1513_006:0336b18": "者瀝膽傾心。舉身自撲。又曰。如是繫念。乃依小阿彌",
    "X75n1513_006:0336b19": "陀經一日功勛。今幸已成。諸人皆當各有一華生淨",
    "X75n1513_006:0336b20": "土池內。如東都資福曦師。定中見圓照禪師已有一",
    "X75n1513_006:0336b21": "金蓮華甚大。汝等自今日去。常須念佛。養取此華。鄰",
    "X75n1513_006:0336b22": "峰興福璝禪師每聞繫念。領眾隨喜。甞著四十八願",
    "X75n1513_006:0336b23": "序文富義博。能詩。清婉可愛。如云之子四明去。令余",
    "X75n1513_006:0336b24": "憶四明。釋天千載照。教海一番清。左丞葉夢得塔銘",
    "X75n1513_006:0336c01": "曰。余政和初。葬先君於辨山。求方外士與之遊。得二",
    "X75n1513_006:0336c02": "人。體真大師思恭與師也。葢其為人警悟通敏。得於",
    "X75n1513_006:0336c03": "天資。玅達禪那。不役名相。出入孔老。更發其言。每正",
    "X75n1513_006:0336c04": "席。環座數百人。其辭如車下坂水。建瓴不可捕詰。而",
    "X75n1513_006:0336c05": "性甚和。與物接未甞見喜慍色。郎中劉嶸跋諡號。塔",
    "X75n1513_006:0336c06": "銘曰。師孤高峻潔。學行過人。以慈悲開導迷惑。以遊",
    "X75n1513_006:0336c07": "戲文章而作佛事。道俗仰而尊之。是真能克肖辨才。",
    "X75n1513_006:0336c08": "祖風慈辨家法者也。",
    "X75n1513_006:0336c09": "應如婺之。浦江胡氏。受業龍德。博聞強記。議論軼群。",
    "X75n1513_006:0336c10": "依慈辨於天竺。訪靈山舊友。友出六能教義。師與論",
    "X75n1513_006:0336c11": "辨。觀者如堵。彼義墮而退。師揭竿繫帛。謂同學曰。外",
    "X75n1513_006:0336c12": "國破敵則竪勝旛。道場降魔亦表勝相。今揭一竿。葢",
    "X75n1513_006:0336c13": "倣此也。眾服其烈。目為虎子。馮給事贊云。平生眾裏",
    "X75n1513_006:0336c14": "得虎子之稱。葢指同列。聞風膽喪也。初慈辨得南屏",
    "X75n1513_006:0336c15": "通相三觀。欲付慧覺壁。許以靜夜入室密授。師聞之",
    "X75n1513_006:0336c16": "於室外陟梯揭瓦。側耳竊聽。盡得法要。飛雪翻空。身",
    "X75n1513_006:0336c17": "如被鎧。且謂慈辨曰。我於通相三觀。若有陰相。已解",
    "X75n1513_006:0336c18": "得徹。慈辨曰。應如賊漢。盜我法耶。即欲擯斥。眾與告",
    "X75n1513_006:0336c19": "免。禮謝而止。洎主上竺。兀术殘破。鞠為煨燼。唯藏殿",
    "X75n1513_006:0336c20": "存。每就講演。來眾雲委。或勸遣化創巨堂。師曰。我只",
    "X75n1513_006:0336c21": "流通。不管湫隘。後必有修造者來。師之逝也果有普",
    "X75n1513_006:0336c22": "覺。果任其事焉。紹興五年九月。朔車駕。然香大士殿。",
    "X75n1513_006:0336c23": "師稽首祝聖天威。咫尺奏對如流。賜萬歲香山供養",
    "X75n1513_006:0336c24": "大士。山家以如虎稱者三人。東山本如．四明道如．次",
    "X75n1513_006:0337a01": "則師也。師臨文即講。不尚著述。唯出指難三分而已。",
    "X75n1513_006:0337a02": "其傳法偈云。告傳智者。一性之宗。三千實相。玅空假",
    "X75n1513_006:0337a03": "中。一念法界。生佛體同。凡聖一如。善惡理融。毗盧身",
    "X75n1513_006:0337a04": "土。湛若虗空。若曉斯旨。法法圓通。左之右之。受用無",
    "X75n1513_006:0337a05": "窮。得法崇先志．白蓮僊等數十人。塔在寺西北隅。",
    "X75n1513_006:0337a06": "蘊齊字擇賢。錫號清辨。錢唐周氏。師湖山淨明子猷。",
    "X75n1513_006:0337a07": "二十三試經進具。傳教觀於法明會賢。慈潤靈玩。因",
    "X75n1513_006:0337a08": "患疫病。百藥不治。力課觀音尊號。夢大士以斤斧鑿",
    "X75n1513_006:0337a09": "開胸臆。易以他臟。用手捫摩。所患即愈。凡平日經服。",
    "X75n1513_006:0337a10": "微文奧義。靡不洞達。講唱無滯。舉筆成章。咸謂大士",
    "X75n1513_006:0337a11": "以辨才三昧錫之。住錢唐道林常熟上方．次東靈．次",
    "X75n1513_006:0337a12": "南屏．次姑蘇廣化．次三衢浮石．後又住上方。老于東。",
    "X75n1513_006:0337a13": "方丈南屏乃蔣樞密所請。贈詩云。道人重演蓮華教。",
    "X75n1513_006:0337a14": "佛隴家風好諦聽。浮石疏云。坐斷頂山。悲垂廣化。酌",
    "X75n1513_006:0337a15": "東靈之水。潤焦穀牙。起南屏之雲。注甘露雨。政和中",
    "X75n1513_006:0337a16": "述菩薩戒記於上方。世號頂山記。有二十八偈贊妙",
    "X75n1513_006:0337a17": "經。皆囊括經旨。匪恃騷雅也。如序品云。彌勒．文殊兩",
    "X75n1513_006:0337a18": "饒舌。方知躳稟舊威仗。建炎四年正月十一集眾。諷",
    "X75n1513_006:0337a19": "彌陀經。稱彌陀號。作頌曰。七十七年機關木。逢場作",
    "X75n1513_006:0337a20": "戲任縱橫。如今線索俱收了。北斗藏身即便行。門人",
    "X75n1513_006:0337a21": "法清分舍利藏於上方方丈。高弟姑蘇景德法雲。編",
    "X75n1513_006:0337a22": "翻譯名義七卷。",
    "X75n1513_006:0337a23": "仲閔衢之祥符僧。久依扶宗忠。次依南屏。文以雄辨",
    "X75n1513_006:0337a24": "見稱虎子。政和中還鄉主浮石。戶外屨滿。常大言云。",
    "X75n1513_006:0337b01": "吾座下無五百眾不講大部。故一生唯講小部帙。將",
    "X75n1513_006:0337b02": "順世集眾於祥符法堂。升師子座。方趺足銀臺。自西",
    "X75n1513_006:0337b03": "方至。喝曰。吾平生解第一義。誓取金臺。瞑目遽逝。見",
    "X75n1513_006:0337b04": "者驚呼。師子座者。以木雕飾作師子狀。高丈餘。安蓮",
    "X75n1513_006:0337b05": "華臺座。是寺多出高流。每以是為升陟之階。自師一",
    "X75n1513_006:0337b06": "登後。無繼者。今革為禪。棄之殿角矣。著憲章集。自序",
    "X75n1513_006:0337b07": "曰。釋氏子有所述。必求公卿大夫為序。冠其首。跋其",
    "X75n1513_006:0337b08": "尾。駕其記行。其世且衣冠之士。豈知吾之是。識吾之",
    "X75n1513_006:0337b09": "非。儻是而無序。天能喪乎哉。設非而有序。人能駕乎",
    "X75n1513_006:0337b10": "哉。予僻於事操。心則有所不然耳。何也。如契聖心。自",
    "X75n1513_006:0337b11": "流通而無壅。稍違教旨。諒湮沒而不行。無壅而少贊。",
    "X75n1513_006:0337b12": "真風不行而免悞來學。是與不是。行與不行。其孰為",
    "X75n1513_006:0337b13": "知我者乎至哉。天下之公言也。周公營洛之議。何以",
    "X75n1513_006:0337b14": "尚此。",
    "X75n1513_006:0337b16": "釋門正統第六"
}