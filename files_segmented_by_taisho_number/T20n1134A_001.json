{
    "T20n1134A_001:0576a06": "No. 1134A [cf. Nos. 1133, 1134B]",
    "T20n1134A_001:0576a07": "金剛壽命陀羅尼經法",
    "T20n1134A_001:0576a09": "特進試鴻臚卿大辨正",
    "T20n1134A_001:0576a10": "廣智三藏奉　詔譯",
    "T20n1134A_001:0576a11": "爾時毘盧遮那如來。於色界頂第四禪成等",
    "T20n1134A_001:0576a12": "正覺。即下須彌山頂。於金剛寶樓閣。盡虛空",
    "T20n1134A_001:0576a13": "遍法界一切如來皆悉雲集。前後圍繞。異口",
    "T20n1134A_001:0576a14": "同音。唯願世尊轉妙法輪甚深祕密。所謂金",
    "T20n1134A_001:0576a15": "剛界輪。降三世教令輪。遍調伏法輪。一切義",
    "T20n1134A_001:0576a16": "成就輪。如是四輪從毘盧遮那心出。一一輪",
    "T20n1134A_001:0576a17": "皆有三十七聖者。一一真言一一三摩地。一",
    "T20n1134A_001:0576a18": "一契印威儀軌持。大悲願力。於雜染佛剎。於",
    "T20n1134A_001:0576a19": "淨妙世界。或隱或顯。轉輪利樂度諸眾生各",
    "T20n1134A_001:0576a20": "各不同。毘盧遮那佛。受諸如來請已。欲轉法",
    "T20n1134A_001:0576a21": "輪時。即入三摩地。觀見摩醯首羅大自在天。",
    "T20n1134A_001:0576a22": "剛強難化執持邪見。非我寂靜大悲之身堪",
    "T20n1134A_001:0576a23": "任調伏。於是世尊入悲怒三摩地。從胸臆間",
    "T20n1134A_001:0576a24": "現出五峯金剛大菩提心。流出四面八臂威",
    "T20n1134A_001:0576a25": "德熾盛奇特難覩降三世金剛菩薩身。遍禮",
    "T20n1134A_001:0576a26": "毘盧遮那如來及一切諸佛。惟願世尊示教",
    "T20n1134A_001:0576a27": "於我。何所作為。佛告降三世菩薩。汝今降伏",
    "T20n1134A_001:0576a28": "彼難調伏諸大天等。令悉歸依諸佛法僧發",
    "T20n1134A_001:0576a29": "菩提心。尋即降伏一切諸天等。盡歸依佛法",
    "T20n1134A_001:0576b01": "僧眾。唯大自在天。特大威德而生拒敵。降三",
    "T20n1134A_001:0576b02": "世菩薩種種苦治乃至於死左踏大天右踏天后於是毘",
    "T20n1134A_001:0576b03": "盧遮那如來。入大悲怒三摩地已。即說金剛",
    "T20n1134A_001:0576b04": "壽命陀羅尼。復入金剛壽命三昧耶。及結密",
    "T20n1134A_001:0576b05": "印加持魔醯首羅天王。還復得甦重增壽命。",
    "T20n1134A_001:0576b06": "歸依諸佛發菩提心。灌頂受記證得八地位。",
    "T20n1134A_001:0576b07": "金剛壽命真言曰。",
    "T20n1134A_001:0576b08": "􇩂唵􄙖嚩􄦽日羅二合􄗵喻􄙵灑􅁥娑嚩二合􄚩賀",
    "T20n1134A_001:0576b10": "佛告執金剛菩薩若有善男子善女人。受持",
    "T20n1134A_001:0576b11": "念誦每日三時時別千遍。過現所有惡業因",
    "T20n1134A_001:0576b12": "緣短命夭壽。由持此真言故信心清淨。業障",
    "T20n1134A_001:0576b13": "消滅更增壽命。若有修習三摩地者。現生不",
    "T20n1134A_001:0576b14": "轉父母生身。獲五神通陵空自在。次說三",
    "T20n1134A_001:0576b15": "摩地門。結跏趺坐閉目端身。二手重疊或結",
    "T20n1134A_001:0576b16": "定印。安於臍下。於虛空中遍想諸佛了了分",
    "T20n1134A_001:0576b17": "明。即自身中當其心上。觀淨滿月光明瑩徹。",
    "T20n1134A_001:0576b18": "上有五股金剛杵形。舒熾漸大如等己身。變",
    "T20n1134A_001:0576b19": "為降三世金剛菩薩。頂有毘盧遮那如來。從",
    "T20n1134A_001:0576b20": "佛身上遍體毛孔中。出白甘露灌注自身。次",
    "T20n1134A_001:0576b21": "心中復觀。金剛薩埵菩薩。相好殊勝威德自",
    "T20n1134A_001:0576b22": "在。次結金剛壽命加持甲冑密印。各以二",
    "T20n1134A_001:0576b23": "手作金剛拳。以進力右押左。相鉤安於頂上。",
    "T20n1134A_001:0576b24": "即誦壽命真言七遍。安於額前分手繫項。繫",
    "T20n1134A_001:0576b25": "項後已。直舒進力旋轉如環。下至心上相纏",
    "T20n1134A_001:0576b26": "如繫甲勢。次至背後復繫。來至臍兩膝腰後。",
    "T20n1134A_001:0576b27": "當心二肩頂前頂後。復至額前重繫項後。",
    "T20n1134A_001:0576b28": "金剛拳繫漸垂兩手。徐徐而下如垂帶勢。當",
    "T20n1134A_001:0576b29": "誦真言成被甲冑護身被甲真言曰。",
    "T20n1134A_001:0576c01": "􇩂唵引一􈂰碪讁簪切二􄙖嚩􄦽日囉二合􈃷欲三",
    "T20n1134A_001:0576c03": "由結密印加持威力。身如金剛堅固難壞。離",
    "T20n1134A_001:0576c04": "諸災橫見者歡喜。一切人民生大恭敬。次",
    "T20n1134A_001:0576c05": "說護摩祕密之法。所謂除災延壽增益。吉祥",
    "T20n1134A_001:0576c06": "富饒辯才無礙。乃至疫疾風雨等難。依法作",
    "T20n1134A_001:0576c07": "之一切願滿。護摩壇法有其四種。所謂方圓",
    "T20n1134A_001:0576c08": "三角蓮華。隨其所求依方而坐。本尊形像依",
    "T20n1134A_001:0576c09": "法畫之。塗壇軌儀如餘部說。我今略說除災",
    "T20n1134A_001:0576c10": "延壽建壇之法。淨治一室堀深一肘。除去穢",
    "T20n1134A_001:0576c11": "惡不淨之物灰骨瓦石。淨土填之。作一方壇",
    "T20n1134A_001:0576c12": "量廣三肘。瞿摩塗飾如淨鏡面掘地之時若",
    "T20n1134A_001:0576c13": "得餘寶。是大吉祥殊勝之相。所求諸願速得",
    "T20n1134A_001:0576c14": "成就。若有異物。當取河岸淨土填之平治如",
    "T20n1134A_001:0576c15": "法。以諸眾香和瞿摩夷重重塗飾。於壇中心",
    "T20n1134A_001:0576c16": "用白粉。作一肘半金剛甲冑。中央穿作一肘",
    "T20n1134A_001:0576c17": "火爐。或深半肘隨其所宜。若其不能穿之。",
    "T20n1134A_001:0576c18": "取一火爐安於壇心亦得。印位華緣依位作",
    "T20n1134A_001:0576c19": "之。設壇既了懸諸幡蓋。安置金剛三世尊像。",
    "T20n1134A_001:0576c20": "供養之物華菓飲食布壇四周。護摩藥物置",
    "T20n1134A_001:0576c21": "行者前。又以四瓶置壇四角。面對本尊依法",
    "T20n1134A_001:0576c22": "念誦。先辦乳木長十指量麁如大指二十一。",
    "T20n1134A_001:0576c23": "蘇搵兩頭爐中燒。炭火熾盛。誦延命真言加",
    "T20n1134A_001:0576c24": "持火木。每誦一遍一擲火中。火既熾已。於光",
    "T20n1134A_001:0576c25": "焰中觀作八葉蓮華。於胎中當觀字。光明",
    "T20n1134A_001:0576c26": "晃曜遍照成大金剛壽命菩薩。次以四字明",
    "T20n1134A_001:0576c27": "引請菩薩。降入壇中受諸供養。四字密言曰。",
    "T20n1134A_001:0576c28": "􄓁弱􆿁吽􄙠鑁􈁟斛",
    "T20n1134A_001:0577a01": "即以右手作半金剛印。以水灑火令淨。次取",
    "T20n1134A_001:0577a02": "一器盛滿融蘇。取骨蔞草一千八莖乃至一",
    "T20n1134A_001:0577a03": "百八莖。以搵其蘇。誦壽命真言。隨其草數。一",
    "T20n1134A_001:0577a04": "誦一擲於其火中。既擲盡已。次復燒擲諸香",
    "T20n1134A_001:0577a05": "乳酪。如前念誦課數畢已。滿杓傾蘇於火",
    "T20n1134A_001:0577a06": "中。初後如是。若能於三長齋月或自生月乃",
    "T20n1134A_001:0577a07": "至生日作是供養。能除災難增益壽命。具大",
    "T20n1134A_001:0577a08": "福智勝願圓滿。行來出入官位高遷。富饒財",
    "T20n1134A_001:0577a09": "寶皆悉稱意。若求男女并及聰明。當候大陽",
    "T20n1134A_001:0577a10": "虧時加持牛蘇服之。即得若加持九節菖蒲。",
    "T20n1134A_001:0577a11": "令煙暖光等三相現已。而取服之即滿其願。",
    "T20n1134A_001:0577a12": "日誦萬言辯說無礙。若求陵空隱顯自在。當",
    "T20n1134A_001:0577a13": "以牛黃一依前法無間加持。三相現已塗足",
    "T20n1134A_001:0577a14": "點額。遊空自在。更求餘一切諸願。但於餘部",
    "T20n1134A_001:0577a15": "隨心作之。悉皆成就無不遂者。亦使國土安",
    "T20n1134A_001:0577a16": "寧無諸災疫。風雨以時人民安樂。一切賢聖",
    "T20n1134A_001:0577a17": "擁護其身。廣說勝利不可窮盡。具如瑜伽經",
    "T20n1134A_001:0577a18": "中廣說。若作息災延壽法。面向北坐當作",
    "T20n1134A_001:0577a19": "圓壇。觀諸聖眾悉皆白色。身著白衣供養白",
    "T20n1134A_001:0577a20": "食。諸供養具一切皆白燒沈香。若作增益",
    "T20n1134A_001:0577a21": "富饒法者。面向東坐。身及聖尊及身衣服。并",
    "T20n1134A_001:0577a22": "及供養食菓器物。一切黃色燒白檀香。若",
    "T20n1134A_001:0577a23": "作調伏法者。面向南坐。身及本尊衣服供具。",
    "T20n1134A_001:0577a24": "一切盡皆深青黑色。燒安息香。若作敬愛",
    "T20n1134A_001:0577a25": "法者。面向西坐。身及本尊衣服供具。一切盡",
    "T20n1134A_001:0577a26": "皆赤色。燒蘇合等香字。是普賢延命種子",
    "T20n1134A_001:0577a27": "也。",
    "T20n1134A_001:0577a28": "金剛壽命陀羅尼經法",
    "T20n1134A_001:0577a29": "儀軌震部卷二。大明藏杜凾所入。金剛壽",
    "T20n1134A_001:0577b01": "命陀羅尼念誦法。金剛智與沙門不空譯",
    "T20n1134A_001:0577b02": "經。與此經同本。而脫落不少。今得天永元",
    "T20n1134A_001:0577b03": "庚寅年。延寶四年五月。天明元辛丑年五",
    "T20n1134A_001:0577b04": "月。三傳之本於智積院慈順僧正所檢閱。",
    "T20n1134A_001:0577b05": "記其異冠。命工令壽。此本者。遍照金剛及",
    "T20n1134A_001:0577b06": "慈覺智證三師之請來。實為善本。時享和",
    "T20n1134A_001:0577b07": "改元辛酉年秋八月二十一之夜。校于燈",
    "T20n1134A_001:0577b08": "下。",
    "T20n1134A_001:0577b09": "　　　　　　豐山總持院沙門快道誌",
    "T20n1134A_001:0577b10": "　一校加筆了",
    "T20n1134A_001:0577b11": "　享和癸亥孟夏初六　　　　　慈順"
}