{
    "T27n1545_069:0355c04": "阿毘達磨大毘婆沙論卷第六十",
    "T27n1545_069:0355c05": "九",
    "T27n1545_069:0355c07": "五百大阿羅漢等造",
    "T27n1545_069:0355c08": "三藏法師玄奘奉　詔譯",
    "T27n1545_069:0355c09": "結蘊第二中有情納息第三之七",
    "T27n1545_069:0355c10": "此中欲界異生聖者幾隨眠隨增幾結繫耶。",
    "T27n1545_069:0355c11": "答異生九十八隨眠隨增九結繫。聖者十隨",
    "T27n1545_069:0355c12": "眠隨增六結繫。此中者謂前來所說諸有情",
    "T27n1545_069:0355c13": "中一切有情總唯有六。謂三界各有異生及",
    "T27n1545_069:0355c14": "聖者。欲界異生具九十八隨眠隨增具九結",
    "T27n1545_069:0355c15": "繫。欲界聖者唯有修所斷十隨眠隨增。見所",
    "T27n1545_069:0355c16": "斷者皆已斷故。六結繫者除見取疑此三聖",
    "T27n1545_069:0355c17": "者亦已斷故。色界異生聖者幾隨眠隨增幾",
    "T27n1545_069:0355c18": "結繫耶。答異生六十二隨眠隨增六結繫。聖",
    "T27n1545_069:0355c19": "者六隨眠隨增三結繫。異生六十二隨眠隨增",
    "T27n1545_069:0355c20": "者。謂色無色界各三十一。欲界三十六彼已",
    "T27n1545_069:0355c21": "斷故。六結繫者除恚嫉慳定界無故。聖者六",
    "T27n1545_069:0355c22": "隨眠隨增者。謂色無色界修所斷各三。彼",
    "T27n1545_069:0355c23": "已斷欲界修所斷四故。三結繫者。謂愛慢無",
    "T27n1545_069:0355c24": "明。餘已斷故。無色界異生聖者幾隨眠隨增",
    "T27n1545_069:0355c25": "幾結繫耶。答異生三十一隨眠隨增六結繫。",
    "T27n1545_069:0355c26": "聖者三隨眠隨增三結繫。異生三十一隨眠",
    "T27n1545_069:0355c27": "隨增者。謂無色界三十一種。餘已斷故。六結",
    "T27n1545_069:0355c28": "繫者。除恚嫉慳彼界無故。聖者三隨眠隨增",
    "T27n1545_069:0355c29": "者。謂無色界修所斷三。餘已斷故。三結繫者。",
    "T27n1545_069:0356a01": "謂愛慢無明。餘已斷故。問欲界有情非上",
    "T27n1545_069:0356a02": "二界隨眠隨增。此何故說欲界異生具九",
    "T27n1545_069:0356a03": "十八隨眠隨增。欲界聖者修所斷十隨眠隨",
    "T27n1545_069:0356a04": "增。色界有情非無色界隨眠隨增。此何故說",
    "T27n1545_069:0356a05": "色界異生有六十二隨眠隨增。色界聖者修",
    "T27n1545_069:0356a06": "所斷六隨眠隨增。答依不解脫彼得說故。",
    "T27n1545_069:0356a07": "謂欲界異生雖非色無色界隨眠隨增。而未",
    "T27n1545_069:0356a08": "解脫彼隨眠得故說隨增。欲界聖者雖非",
    "T27n1545_069:0356a09": "色無色界修所斷隨眠隨增。而未解脫彼隨",
    "T27n1545_069:0356a10": "眠得故說隨增。由此色界異生聖者說無色",
    "T27n1545_069:0356a11": "界隨眠隨增亦不違理。復次此依彼得現",
    "T27n1545_069:0356a12": "行說故。謂欲界異生雖非色無色界隨眠隨",
    "T27n1545_069:0356a13": "增。而有彼得現在轉故亦說隨增。欲界聖",
    "T27n1545_069:0356a14": "者雖非色無色界修所斷隨眠隨增。而有彼",
    "T27n1545_069:0356a15": "得現在轉故亦說隨增。由此色界異生聖",
    "T27n1545_069:0356a16": "者說無色界隨眠隨增亦不違理。復次此",
    "T27n1545_069:0356a17": "依彼得已得未得正得說故亦不違理。已得",
    "T27n1545_069:0356a18": "者說彼過去得。未得者說彼未來得。正得者",
    "T27n1545_069:0356a19": "說彼現在得。謂欲色界異生聖者雖非上界",
    "T27n1545_069:0356a20": "隨眠隨增。而有三世彼隨眠得流轉未斷故",
    "T27n1545_069:0356a21": "說隨增。復次依容現起故作是說。謂欲界",
    "T27n1545_069:0356a22": "異生聖者雖非色無色界隨眠隨增。而容現",
    "T27n1545_069:0356a23": "起彼隨眠故亦說隨增。謂離欲染已彼容",
    "T27n1545_069:0356a24": "現起故。由此色界異生聖者說無色界隨眠",
    "T27n1545_069:0356a25": "隨增應知亦爾。雖彼退已亦容現起下界",
    "T27n1545_069:0356a26": "隨眠。而已斷故有能畢竟不復退故不說",
    "T27n1545_069:0356a27": "下界隨眠隨增。復次顯彼等流曾現起故作",
    "T27n1545_069:0356a28": "如是說亦不違理。謂欲界有情從不可知",
    "T27n1545_069:0356a29": "本際已來。無不曾起色無色界諸隨眠者",
    "T27n1545_069:0356b01": "故說隨增。色界有情從不可知本際已來。",
    "T27n1545_069:0356b02": "無不曾起無色界諸隨眠者故說隨增。問",
    "T27n1545_069:0356b03": "色無色界有情從不可知本際已來。無不",
    "T27n1545_069:0356b04": "曾起欲色二界諸隨眠者。何故不說亦為",
    "T27n1545_069:0356b05": "下界隨眠隨增。答雖亦曾起而已斷故不",
    "T27n1545_069:0356b06": "說隨增。問亦有聖者具九十八隨眠。謂具",
    "T27n1545_069:0356b07": "縛者住苦法智忍時。此中何故說欲界聖者",
    "T27n1545_069:0356b08": "但有十種隨眠隨增耶。答雖亦有此而時",
    "T27n1545_069:0356b09": "少故但說有十隨眠隨增。謂初剎那具九十",
    "T27n1545_069:0356b10": "八。此剎那後即已斷十倏忽便至第十六心。",
    "T27n1545_069:0356b11": "時間既促故。但說有修所斷十隨眠隨增。復",
    "T27n1545_069:0356b12": "次入見道者有七十三。前九有情初剎那頃。",
    "T27n1545_069:0356b13": "雖具成就九十八種而不現行。以見道位",
    "T27n1545_069:0356b14": "善有漏心尚不得起況起染污無覆無記。",
    "T27n1545_069:0356b15": "此中唯依現行煩惱建立有情分位差別。故",
    "T27n1545_069:0356b16": "說聖者極多唯十隨眠隨增。唯此十種容現",
    "T27n1545_069:0356b17": "起故。餘處亦依現行煩惱建立有情分位",
    "T27n1545_069:0356b18": "差別。如契經說。有一梵志來詣佛所問言。",
    "T27n1545_069:0356b19": "世尊當為天耶。佛言不也。復問當為龍阿",
    "T27n1545_069:0356b20": "素洛健達縛揭路荼緊[木*柰]落莫呼洛伽藥",
    "T27n1545_069:0356b21": "叉邏剎娑非人人耶。佛言不也。所以者何。",
    "T27n1545_069:0356b22": "梵志當知。若有諸漏未斷未遍知以現行",
    "T27n1545_069:0356b23": "故。當生天趣可當為天。廣說乃至當生",
    "T27n1545_069:0356b24": "人趣可當為人。我於諸漏已斷已遍知。",
    "T27n1545_069:0356b25": "如斷樹根截多羅頭。由此諸漏永不現行。",
    "T27n1545_069:0356b26": "於諸後有得不生法故。我決定不當為",
    "T27n1545_069:0356b27": "天。廣說乃至不當為人。有處亦依現行異",
    "T27n1545_069:0356b28": "熟建立有情分位差別。如契經中有伽他",
    "T27n1545_069:0356b29": "曰。",
    "T27n1545_069:0356c01": "　佛是真人　　自調常定　　恒遊梵路",
    "T27n1545_069:0356c02": "　心樂寂靜",
    "T27n1545_069:0356c03": "若受此界異熟相續即名此界受生有情。謂",
    "T27n1545_069:0356c04": "受欲界異熟相續即名欲界受生有情。若",
    "T27n1545_069:0356c05": "受色界異熟相續即名色界受生有情。若受",
    "T27n1545_069:0356c06": "無色界異熟相續即名無色界受生有情。佛",
    "T27n1545_069:0356c07": "既受人異熟相續。證真實法故名真人。此",
    "T27n1545_069:0356c08": "論亦依現行異熟建立有情界地差別。如",
    "T27n1545_069:0356c09": "十門中說。誰成就眼根。謂生色界若生欲",
    "T27n1545_069:0356c10": "界已得未失。誰不成就眼根。謂生無色界。",
    "T27n1545_069:0356c11": "若生欲界未得已失。此依三界異熟相續。",
    "T27n1545_069:0356c12": "若現在前名生此界餘法不定故不依說",
    "T27n1545_069:0356c13": "問何故尊者此納息中數依中有而作論",
    "T27n1545_069:0356c14": "耶。答為止他宗顯正理故。謂或有執。三界",
    "T27n1545_069:0356c15": "受生皆無中有如分別論者。或復有說。欲",
    "T27n1545_069:0356c16": "色界生定有中有如應理論者。問分別論者",
    "T27n1545_069:0356c17": "依何量。故執無中有。答依至教量。謂契經",
    "T27n1545_069:0356c18": "說。若有一類造作增長五無間業。無間必",
    "T27n1545_069:0356c19": "定生地獄中。既言無間必生地獄故知中",
    "T27n1545_069:0356c20": "有決定為無。又伽他說。",
    "T27n1545_069:0356c21": "　再生汝今過盛位　　至衰將近琰魔王",
    "T27n1545_069:0356c22": "　欲往前路無資糧　　求住中間無所止",
    "T27n1545_069:0356c23": "既說中間無所止處。故知中有決定為無。",
    "T27n1545_069:0356c24": "又說過難證無中有。謂如影光中無間隙",
    "T27n1545_069:0356c25": "死有生有應知亦然。問應理論者依何量故",
    "T27n1545_069:0356c26": "說有中有。答依至教量。如契經說。入母",
    "T27n1545_069:0356c27": "胎者要由三事俱現在前。一者母身是時調",
    "T27n1545_069:0356c28": "適。二者父母交愛和合。三健達縛正現在前。",
    "T27n1545_069:0356c29": "除中有身何健達縛。前蘊已壞何現在前。故",
    "T27n1545_069:0357a01": "健達縛即是中有。又經說有中般涅槃。中有",
    "T27n1545_069:0357a02": "若無。此依何立。餘經復說。此身已壞餘身未",
    "T27n1545_069:0357a03": "生意成有情依止於愛而施設取。世尊既",
    "T27n1545_069:0357a04": "說此身已壞餘身未生意成有情依愛立",
    "T27n1545_069:0357a05": "取。故知中有決定非無。若無中有意成有",
    "T27n1545_069:0357a06": "情名何所表。又說過難證有中有。謂從此",
    "T27n1545_069:0357a07": "洲歿生北俱盧等。若無中有此身既滅彼身",
    "T27n1545_069:0357a08": "未生中間應斷。是則彼身本無而有。此身亦",
    "T27n1545_069:0357a09": "則本有而無。法亦應爾。本無而有有已還無。",
    "T27n1545_069:0357a10": "勿有斯過故有中有。問應理論者云何釋",
    "T27n1545_069:0357a11": "通分別論者所引至教而說中有是有非無。",
    "T27n1545_069:0357a12": "答彼所引經是不了義是假施設有別意趣。",
    "T27n1545_069:0357a13": "所以者何。且彼經說若有一類造作增長",
    "T27n1545_069:0357a14": "五無間業。無間必定生地獄者。彼經意遮",
    "T27n1545_069:0357a15": "餘趣餘業不遮中有。遮餘趣者。謂無間業",
    "T27n1545_069:0357a16": "定招地獄不招餘趣。有此業者命終定",
    "T27n1545_069:0357a17": "生捺落迦中非餘趣故。遮餘業者。謂無間",
    "T27n1545_069:0357a18": "業順次生受非順現法受。非順後次受。由",
    "T27n1545_069:0357a19": "此業力命終定墮捺落迦中受異熟故。此",
    "T27n1545_069:0357a20": "是彼經所說意趣。若如經文而取義者。彼",
    "T27n1545_069:0357a21": "經既說造作增長五無間業。無間必定生",
    "T27n1545_069:0357a22": "地獄中。豈造四三二一餘業不生地獄而",
    "T27n1545_069:0357a23": "但說五。又說無間生地獄中。豈造業已第",
    "T27n1545_069:0357a24": "二剎那即墮地獄。然造業已有經百年方",
    "T27n1545_069:0357a25": "墮地獄。是故不應如文取義便執中有決",
    "T27n1545_069:0357a26": "定為無。所引伽他亦同此釋。謂遮餘趣及",
    "T27n1545_069:0357a27": "遮餘業說無中間不遮中有。問應理論者",
    "T27n1545_069:0357a28": "云何釋通分別論者所說過難。而說中有定",
    "T27n1545_069:0357a29": "有非無。答彼所設難不必須通。所以者何",
    "T27n1545_069:0357b01": "非三藏故世俗法異賢聖法異。不應引世",
    "T27n1545_069:0357b02": "俗法而詰難賢聖法。若必須通應說喻過",
    "T27n1545_069:0357b03": "喻。既有過為證不成謂如影光非有情數。",
    "T27n1545_069:0357b04": "無根無心死有生有豈同彼耶。又如影光俱",
    "T27n1545_069:0357b05": "時而起。死有生有豈俱生耶。又此影光無間",
    "T27n1545_069:0357b06": "隙喻乃證中有是有非無。謂如影光無間無",
    "T27n1545_069:0357b07": "隙。如是死有趣中有時無間無隙。復從中",
    "T27n1545_069:0357b08": "有趣生有時亦無間隙。是故中有定有非",
    "T27n1545_069:0357b09": "無。問分別論者云何釋通應理論者所引至",
    "T27n1545_069:0357b10": "教。而執中有決定為無。答彼所引經是不了",
    "T27n1545_069:0357b11": "義。是假施設。有別意趣。所以者何。且初經",
    "T27n1545_069:0357b12": "說入母胎者要由三事廣說乃至。三健達",
    "T27n1545_069:0357b13": "縛正現在前。健達縛言經不應說彼無鼓",
    "T27n1545_069:0357b14": "等諸樂器故應說蘊行彼蘊行故。應理論",
    "T27n1545_069:0357b15": "者便詰彼言縱說蘊行或健達縛俱證中有",
    "T27n1545_069:0357b16": "是有非無。異此蘊行言何所表。分別論者",
    "T27n1545_069:0357b17": "復作責言。汝說四生皆有中有胎卵可有",
    "T27n1545_069:0357b18": "三事入胎。濕化二生云何可爾。故所引經非",
    "T27n1545_069:0357b19": "應正理。應理論者箴喻彼言。三事入胎隨",
    "T27n1545_069:0357b20": "應而說。誰令三事要遍四生。非設此言便",
    "T27n1545_069:0357b21": "遮中有。分別論者通第二經。言有中天住",
    "T27n1545_069:0357b22": "彼入滅。由此經說中般涅槃。又捨欲界已",
    "T27n1545_069:0357b23": "未至色界而入滅者名中般涅槃。或受色",
    "T27n1545_069:0357b24": "界眾同分已未經多時而入滅者名中般",
    "T27n1545_069:0357b25": "涅槃。或生色界壽量未盡而入滅者名中",
    "T27n1545_069:0357b26": "般涅槃。是故此名非證中有。應理論者便詰",
    "T27n1545_069:0357b27": "彼言。此中天名佛何處說。經但說有二十八",
    "T27n1545_069:0357b28": "天。謂四大王眾天乃至非想非非想處天。不",
    "T27n1545_069:0357b29": "說有中天。汝依何而說。又經說有生般涅",
    "T27n1545_069:0357c01": "槃。汝亦應許有天名生住彼入滅。又契經",
    "T27n1545_069:0357c02": "說有行般涅槃乃至上流。汝亦應許有天",
    "T27n1545_069:0357c03": "名有行乃至上流。既無別天名為生等如",
    "T27n1545_069:0357c04": "何別立有天名中。又汝所說捨欲界已未",
    "T27n1545_069:0357c05": "至色界而入滅者名中般涅槃亦不應理。",
    "T27n1545_069:0357c06": "所以者何。既捨欲界未至色界。若無中有",
    "T27n1545_069:0357c07": "依何身住而般涅槃。故汝所言空無實義。",
    "T27n1545_069:0357c08": "又汝所說或受色界眾同分已未經多時",
    "T27n1545_069:0357c09": "而入滅者名中般涅槃此亦非理。所以者",
    "T27n1545_069:0357c10": "何。生般涅槃依此立故。又無色界亦應說",
    "T27n1545_069:0357c11": "有中般涅槃。生彼未久有盡餘結而入",
    "T27n1545_069:0357c12": "滅故。若爾無色亦應說有七善士趣便違",
    "T27n1545_069:0357c13": "契經。以契經說七善士趣唯色界故。又汝",
    "T27n1545_069:0357c14": "所說或生色界壽量未盡而入滅者名中般",
    "T27n1545_069:0357c15": "涅槃此亦非理。所以者何。一切有情多分中",
    "T27n1545_069:0357c16": "殀唯除人趣北俱盧洲。及住覩史多天一",
    "T27n1545_069:0357c17": "生所繫菩薩。諸餘中殀而入滅者皆應名",
    "T27n1545_069:0357c18": "為中般涅槃。是則此名非唯色界故彼所說",
    "T27n1545_069:0357c19": "皆不應理。分別論者通第三經言。意成有",
    "T27n1545_069:0357c20": "情即是無色界。謂有出家犢子梵志。已離欲",
    "T27n1545_069:0357c21": "染得天眼通。彼有同學已離色染先此命",
    "T27n1545_069:0357c22": "終生無色界。犢子梵志以天眼通。欲色界中",
    "T27n1545_069:0357c23": "遍觀不見。便作是念彼斷滅耶為決自疑",
    "T27n1545_069:0357c24": "來至佛所。以所疑事而白佛言。喬答摩尊。",
    "T27n1545_069:0357c25": "願為解說。此身已壞餘身未生。意成有情",
    "T27n1545_069:0357c26": "依止何法而施設取。世尊告曰。梵志當知。",
    "T27n1545_069:0357c27": "此身已壞餘身未生。意成有情依止於愛而",
    "T27n1545_069:0357c28": "施設取。佛意告言。汝之同學從此命終。生",
    "T27n1545_069:0357c29": "無色界依愛立取非謂斷滅。應理論者便",
    "T27n1545_069:0358a01": "詰彼言。經說意成表多種義。成表中有。或",
    "T27n1545_069:0358a02": "表化身。或表劫初人。或表上二界。何緣知",
    "T27n1545_069:0358a03": "此表無色天不表中有。分別論者作如是",
    "T27n1545_069:0358a04": "說。寧知此言唯表中有不表無色。應理論",
    "T27n1545_069:0358a05": "者作如是言。即以此經知表中有。謂此經",
    "T27n1545_069:0358a06": "說此身已壞餘身未生。意成有情依愛立",
    "T27n1545_069:0358a07": "取。此身已壞餘身未生。意成有情豈離中",
    "T27n1545_069:0358a08": "有。非無色界可名未生故。彼通經定不應",
    "T27n1545_069:0358a09": "理。問分別論者云何釋通應理論者所設過",
    "T27n1545_069:0358a10": "難而執中有決定為無。答諸從死有至生",
    "T27n1545_069:0358a11": "有時要得生有方捨死有。如折路迦緣草",
    "T27n1545_069:0358a12": "木等。先安前足方移後足。是故死生中無",
    "T27n1545_069:0358a13": "斷過。應理論者便詰彼言。若作是說則有",
    "T27n1545_069:0358a14": "大過。謂人中死生地獄者應先得地獄諸",
    "T27n1545_069:0358a15": "蘊。後方捨人中諸蘊。若爾趣壞所依身壞。",
    "T27n1545_069:0358a16": "有一身內二心俱生。趣壞者。謂彼於爾時",
    "T27n1545_069:0358a17": "是地獄趣亦人趣攝。身壞者。謂彼於爾時是",
    "T27n1545_069:0358a18": "地獄身亦人身攝。有一身內二心俱生者。謂",
    "T27n1545_069:0358a19": "死有生有二心俱生。一有情身二心並起心",
    "T27n1545_069:0358a20": "既有二身應非一。故彼所說非為釋難。問",
    "T27n1545_069:0358a21": "此二論師於一中有一說為有一執為無。",
    "T27n1545_069:0358a22": "如是二說。何者為勝。答應理論者所說為",
    "T27n1545_069:0358a23": "勝。所引至教及設過難彼不通故。然分別論",
    "T27n1545_069:0358a24": "者是無知果。黑闇果。無明果。不勤加行果。由",
    "T27n1545_069:0358a25": "此決定撥無中有。然此中有是實有物與實",
    "T27n1545_069:0358a26": "有物性相相應。如是為止他宗所說及顯",
    "T27n1545_069:0358a27": "自宗所說正理故作斯論。復次勿為止他",
    "T27n1545_069:0358a28": "顯己宗說。然為顯示諸法正理開悟學者",
    "T27n1545_069:0358a29": "故作斯論。",
    "T27n1545_069:0358b01": "問一切中有為是趣攝非趣攝耶。設爾何",
    "T27n1545_069:0358b02": "失。二俱有過。所以者何。若是趣攝施設論說",
    "T27n1545_069:0358b03": "當云何通。如彼論說。為五趣攝四生為四",
    "T27n1545_069:0358b04": "生攝五趣。答四生攝五趣非五趣攝四生。",
    "T27n1545_069:0358b05": "不攝何等不攝中有。法蘊論說復云何通。",
    "T27n1545_069:0358b06": "如彼論說。云何眼界。答四大種所造清淨色",
    "T27n1545_069:0358b07": "是眼。及眼根眼處眼界地獄傍生鬼天人眼。",
    "T27n1545_069:0358b08": "修所成眼及中有眼。品類足論復云何通。如",
    "T27n1545_069:0358b09": "彼論說。云何眼根。謂四大種所造淨色。能視",
    "T27n1545_069:0358b10": "能見眼界眼處眼根所攝。地獄傍生鬼天人",
    "T27n1545_069:0358b11": "眼。或復所餘中有等眼。若非趣攝。尊者達羅",
    "T27n1545_069:0358b12": "達多所說當云何通。如說。中有趣向彼趣",
    "T27n1545_069:0358b13": "即彼趣攝。如稻穀芽雖非稻穀能引彼故",
    "T27n1545_069:0358b14": "亦名稻穀。有作是說。諸趣中有即諸趣攝問",
    "T27n1545_069:0358b15": "若爾善通尊者達羅達多所說。施設論說當",
    "T27n1545_069:0358b16": "云何通。答施設論文應作是說。四生五趣",
    "T27n1545_069:0358b17": "展轉相攝隨其種類。而不爾者應知彼文誦",
    "T27n1545_069:0358b18": "者錯謬。問法蘊論說復云何通。答法蘊論文",
    "T27n1545_069:0358b19": "應作是說。地獄傍生鬼天人眼修所成眼。不",
    "T27n1545_069:0358b20": "應復說及中有眼。而復說者有別意趣。謂",
    "T27n1545_069:0358b21": "中有眼雖即趣攝以微細故復別顯之。如",
    "T27n1545_069:0358b22": "賊軍將雖賊軍攝以罪重故。訶諸賊已復",
    "T27n1545_069:0358b23": "別訶之。又如女人雖欲具攝以過重故。",
    "T27n1545_069:0358b24": "毀欲具已復別毀之。中有亦爾。雖即趣攝",
    "T27n1545_069:0358b25": "以微細故。復別顯之。由此已通品類足說。",
    "T27n1545_069:0358b26": "有說。中有非趣所攝。問若爾善通施設論",
    "T27n1545_069:0358b27": "等。尊者達羅達多所說當云何通。答彼不須",
    "T27n1545_069:0358b28": "通非三藏故。文頌所說或然不然。達羅達",
    "T27n1545_069:0358b29": "多是文頌者言多過實故不須通。若必須",
    "T27n1545_069:0358c01": "通應求彼意。謂諸中有似所趣形故。說",
    "T27n1545_069:0358c02": "攝在所向諸趣。地獄中有形如地獄。乃至",
    "T27n1545_069:0358c03": "人中有形即如人。而實中有非趣所攝。評",
    "T27n1545_069:0358c04": "曰。此二說中後說為善。所以者何。趣謂所",
    "T27n1545_069:0358c05": "趣。即所至處。中有趣彼非所至處。猶如道",
    "T27n1545_069:0358c06": "路故非趣攝。復次趣非擾亂中有擾亂。是",
    "T27n1545_069:0358c07": "故中有非趣所攝。復次趣多安住中有不住。",
    "T27n1545_069:0358c08": "如風陽焰故非趣攝。復次諸趣是果中有是",
    "T27n1545_069:0358c09": "因。因不即果故非趣攝。如因非果作非所",
    "T27n1545_069:0358c10": "作取非所取向非所向應知亦爾。復次諸",
    "T27n1545_069:0358c11": "趣相麁中有相細細不即麁故非趣攝。如",
    "T27n1545_069:0358c12": "細非麁不現見非現見。不明了非明了應",
    "T27n1545_069:0358c13": "知亦爾。復次中有在彼二趣中間故非趣",
    "T27n1545_069:0358c14": "攝。如田邑土世界中間非田等攝。復次趣是",
    "T27n1545_069:0358c15": "根本善惡業招。彼加行業招於中有。因既有",
    "T27n1545_069:0358c16": "異故。不相攝。",
    "T27n1545_069:0358c17": "問何界地處有中有耶。有作是說。業猛利",
    "T27n1545_069:0358c18": "者即無中有。業遲鈍者即有中有。由此地",
    "T27n1545_069:0358c19": "獄及諸天中皆無中有。業猛利故。人傍生鬼",
    "T27n1545_069:0358c20": "或有中有或無中有。業不定故。復有說者。",
    "T27n1545_069:0358c21": "化生有情即無中有業猛利故。三生有情或",
    "T27n1545_069:0358c22": "有中有或無中有業不定故。有餘師說若",
    "T27n1545_069:0358c23": "用順定受業而招生者即無中有。若用順",
    "T27n1545_069:0358c24": "不定受業而招生者即有中有。應作是說。",
    "T27n1545_069:0358c25": "欲色界生定有中有。連續處別死有生有令",
    "T27n1545_069:0358c26": "不斷故。無色界生定無中有。問何故無色",
    "T27n1545_069:0358c27": "界定無中有耶。答非田器故。謂色法是中",
    "T27n1545_069:0358c28": "有田器。無色界生無諸色故。定無中有。復",
    "T27n1545_069:0358c29": "次連續處別死有生有令不斷故而起中",
    "T27n1545_069:0359a01": "有。無色界生無方處別。可須連續而起",
    "T27n1545_069:0359a02": "中有故無色界定無中有。復次若界地處受",
    "T27n1545_069:0359a03": "二種業異熟果者便有中有。二種業者。一順",
    "T27n1545_069:0359a04": "中有受業。二順生有受業。復有二種。一順起",
    "T27n1545_069:0359a05": "受業。二順生受業。復有二種。一順起異熟",
    "T27n1545_069:0359a06": "業。二順生異熟業。復有二種。一順細果業。",
    "T27n1545_069:0359a07": "二順麁果業。無色界中唯受一種業異熟果",
    "T27n1545_069:0359a08": "故無中有。一種業者。謂順生有受業乃至順",
    "T27n1545_069:0359a09": "麁果業。復次若界地處受加行根本二種業",
    "T27n1545_069:0359a10": "異熟果者便有中有。無色界中唯受根本業",
    "T27n1545_069:0359a11": "異熟果故無中有。復次若界地處受二種業",
    "T27n1545_069:0359a12": "異熟果者便有中有。二種業者。一有色業。",
    "T27n1545_069:0359a13": "二無色業。復有二種。一相應業。二不相應",
    "T27n1545_069:0359a14": "業。復有二種。一有所依業。二無所依業。復",
    "T27n1545_069:0359a15": "有二種。一有所緣業。二無所緣業。復有二",
    "T27n1545_069:0359a16": "種。一有行相業。二無行相業。復有二種。一",
    "T27n1545_069:0359a17": "有警覺業。二無警覺業。無色界中唯受一種",
    "T27n1545_069:0359a18": "業異熟果故無中有。一種業者。謂無色業乃",
    "T27n1545_069:0359a19": "至有警覺業。復次若界地處受能趣所趣業",
    "T27n1545_069:0359a20": "異熟果者便有中有。無色界中唯受所趣",
    "T27n1545_069:0359a21": "業異熟果故無中有。如能趣所趣能續所續",
    "T27n1545_069:0359a22": "應知亦爾。復次若界地處受身語意三種業",
    "T27n1545_069:0359a23": "異熟果者。便有中有。無色界中唯受一種",
    "T27n1545_069:0359a24": "意業異熟果故無中有。復次若界地處受善",
    "T27n1545_069:0359a25": "五蘊異熟果者便有中有。無色界中唯受善",
    "T27n1545_069:0359a26": "無色四蘊異熟果故無中有。復次若界地處",
    "T27n1545_069:0359a27": "受十善業道異熟果者便有中有。無色界中",
    "T27n1545_069:0359a28": "唯受後三善業道異熟果故無中有。復次若",
    "T27n1545_069:0359a29": "界地處受黑黑或白白或黑白黑白業異熟",
    "T27n1545_069:0359b01": "果者便有中有。無色界中不受此三業異熟",
    "T27n1545_069:0359b02": "果故無中有。復次若界地處有鮮白因及鮮",
    "T27n1545_069:0359b03": "白果者便有中有。無色界中雖有鮮白因。",
    "T27n1545_069:0359b04": "而無鮮白果故無中有。復次若界地處有",
    "T27n1545_069:0359b05": "去有來便有中有。無色界中無去無來故",
    "T27n1545_069:0359b06": "無中有。問若此處死還生此處如聞有死",
    "T27n1545_069:0359b07": "生自屍中既無去來。何須中有。連續二有",
    "T27n1545_069:0359b08": "令不斷耶。答有情死已或生惡趣。或生人",
    "T27n1545_069:0359b09": "中。或生天上。或般涅槃。生惡趣者識在腳",
    "T27n1545_069:0359b10": "滅。生人中者識在臍滅。生天上者識在頭",
    "T27n1545_069:0359b11": "滅。般涅槃者識在心滅。諸有死已生自屍",
    "T27n1545_069:0359b12": "中為蟲等者。彼未死時多愛自面故彼死",
    "T27n1545_069:0359b13": "已生自面上。既從彼腳來生自面。若無中",
    "T27n1545_069:0359b14": "有誰能連續。無此處死還生此處。捨身受",
    "T27n1545_069:0359b15": "身必移轉故。設有是事無色亦無故無色界",
    "T27n1545_069:0359b16": "定無中有。問無色界歿生欲色界者。既隨",
    "T27n1545_069:0359b17": "當生處中有現前。彼無往來何用中有。答",
    "T27n1545_069:0359b18": "彼先已造感中有業雖無往來亦受中",
    "T27n1545_069:0359b19": "有業力所引必應起故。",
    "T27n1545_069:0359b20": "問中有可轉不可轉耶。譬喻者說。中有可",
    "T27n1545_069:0359b21": "轉。以一切業皆可轉故。彼說所造五無間",
    "T27n1545_069:0359b22": "業尚可移轉。況中有業。若無間業不可轉",
    "T27n1545_069:0359b23": "者。應無有能出過有頂。有頂善業最為勝",
    "T27n1545_069:0359b24": "故。既許有能過有頂者。故無間業亦可移",
    "T27n1545_069:0359b25": "轉。阿毘達磨諸論師言。中有於界於趣於",
    "T27n1545_069:0359b26": "處皆不可轉。感中有業極猛利故。問若中",
    "T27n1545_069:0359b27": "有於界不可轉者。無聞苾芻事當云何通。",
    "T27n1545_069:0359b28": "有族姓子於佛法中適出家已不學多",
    "T27n1545_069:0359b29": "聞。即便居在阿練若處堅持禁戒心樂寂",
    "T27n1545_069:0359c01": "靜。乘宿因力修世俗定。若起世俗初靜慮",
    "T27n1545_069:0359c02": "時便謂得預流果。乃至若起世俗第四靜",
    "T27n1545_069:0359c03": "慮時便謂得阿羅漢果。彼一生中起增上",
    "T27n1545_069:0359c04": "慢。未得謂得。未獲謂獲。未解謂解。未證",
    "T27n1545_069:0359c05": "謂證。不求勝進。彼命終時第四靜慮中有",
    "T27n1545_069:0359c06": "現前。便作是念。一切結縛我已永斷應般涅",
    "T27n1545_069:0359c07": "槃更無生處。何緣有此中有現前。遂起邪",
    "T27n1545_069:0359c08": "見撥無解脫。若有解脫我應得之。由謗",
    "T27n1545_069:0359c09": "涅槃邪見力故。第四靜慮中有便滅。無間地",
    "T27n1545_069:0359c10": "獄中有現前。命終後生無間地獄。是則中有",
    "T27n1545_069:0359c11": "於界可轉。寧說於界不可轉耶。答住本",
    "T27n1545_069:0359c12": "有時有此移轉非中有位故不相違。謂彼",
    "T27n1545_069:0359c13": "將死由業勢力第四靜慮生相現前。彼既",
    "T27n1545_069:0359c14": "見已便作是念。一切結縛我已永斷應般涅",
    "T27n1545_069:0359c15": "槃更無生處。何緣有此生相現前。遂起邪",
    "T27n1545_069:0359c16": "見撥無解脫。若有解脫我應得之。由謗",
    "T27n1545_069:0359c17": "涅槃邪見力故。第四靜慮生相便滅。無間地",
    "T27n1545_069:0359c18": "獄生相現前。命終後生無間地獄。住本有",
    "T27n1545_069:0359c19": "位有此移轉。非中有位故不違理。問若中",
    "T27n1545_069:0359c20": "有於趣不可轉者。善惡行者事當云何通。",
    "T27n1545_069:0359c21": "室羅筏國昔有二人。一恒修善。一常作惡。",
    "T27n1545_069:0359c22": "修善行者於一身中恒修善行未嘗作",
    "T27n1545_069:0359c23": "惡。作惡行者於一身中常作惡行未嘗",
    "T27n1545_069:0359c24": "修善。修善行者臨命終時順後次受惡業",
    "T27n1545_069:0359c25": "力故。欻有地獄中有現前。便作是念。我一",
    "T27n1545_069:0359c26": "身中恒修善行未嘗作惡。應生天趣。何緣",
    "T27n1545_069:0359c27": "有此中有現前。遂起念言。我定應有順後",
    "T27n1545_069:0359c28": "次受惡業。今熟故此地獄中有現前。即自憶",
    "T27n1545_069:0359c29": "念。一身已來所修善業深生歡喜。由勝善思",
    "T27n1545_069:0360a01": "現在前故。地獄中有即便隱歿。天趣中有欻",
    "T27n1545_069:0360a02": "爾現前。從此命終生於天上。作惡行者臨",
    "T27n1545_069:0360a03": "命終時。順後次受善業力故。欻有天趣中有",
    "T27n1545_069:0360a04": "現前。便作是念。我一身中常作惡行未嘗",
    "T27n1545_069:0360a05": "修善。應生地獄。何緣有此中有現前。遂起",
    "T27n1545_069:0360a06": "邪見撥無善惡及異熟果。若有善惡異熟",
    "T27n1545_069:0360a07": "果者我不應然。由謗因果邪見力故。天",
    "T27n1545_069:0360a08": "趣中有尋即隱歿地獄中有欻爾現前。從此",
    "T27n1545_069:0360a09": "命終生於地獄。是則中有於趣可轉。寧說",
    "T27n1545_069:0360a10": "中有不可轉耶。答彼本有時有此移轉。非",
    "T27n1545_069:0360a11": "中有位故不相違。謂諸有情臨命終位。有",
    "T27n1545_069:0360a12": "愛非愛生相現前。如契經說。修善行者臨",
    "T27n1545_069:0360a13": "命終時。見妙堂閣園林池沼伎樂香花。處處",
    "T27n1545_069:0360a14": "陳列寶飾輿等似欲相迎。作惡行者臨命",
    "T27n1545_069:0360a15": "終時。見嶮溝壑猛火烟焰。刀山劍樹毒刺稠",
    "T27n1545_069:0360a16": "林。狐狼野干猫狸塚墓。穢惡眾具似欲相",
    "T27n1545_069:0360a17": "迎。修善行者臨命終位。順後次受惡業力",
    "T27n1545_069:0360a18": "故。有地獄趣生相現前。彼既見已便作是",
    "T27n1545_069:0360a19": "念。我一身中恒修善行未嘗作惡。應生天",
    "T27n1545_069:0360a20": "趣。何緣有此生相現前遂起念言。我定應",
    "T27n1545_069:0360a21": "有順後次受惡業今熟。故此地獄生相現前。",
    "T27n1545_069:0360a22": "即自憶念一身已來所修善業。深生歡喜。由",
    "T27n1545_069:0360a23": "勝善思現在前故。地獄生相即便隱歿。天",
    "T27n1545_069:0360a24": "趣生相欻爾現前。從此命終生於天上。作",
    "T27n1545_069:0360a25": "惡行者。臨命終時。順後次受善業力故。欻",
    "T27n1545_069:0360a26": "有天趣生相現前。彼既見已便作是念。我",
    "T27n1545_069:0360a27": "一身中常作惡行。未嘗修善。應生地獄。何",
    "T27n1545_069:0360a28": "緣有此生相現前。遂起邪見撥無善惡及",
    "T27n1545_069:0360a29": "異熟果。若有善惡異熟果者我不應然。由",
    "T27n1545_069:0360b01": "謗因果邪見力故。天趣生相便即隱歿。地",
    "T27n1545_069:0360b02": "獄生相欻爾現前。從此命終生於地獄。彼本",
    "T27n1545_069:0360b03": "有位有此移轉非中有位故不違理。問若",
    "T27n1545_069:0360b04": "中有於處不可轉者。彼影堅王事當云何",
    "T27n1545_069:0360b05": "通。摩揭陀國昔有大王名曰影堅。恒樂修",
    "T27n1545_069:0360b06": "集覩史多天勝妙善業。命終乘彼中有之身",
    "T27n1545_069:0360b07": "往彼天處。至妙高山脇多聞王宮邊。正遇",
    "T27n1545_069:0360b08": "為王造諸飲食。其色鮮潔香氣美妙。見已起",
    "T27n1545_069:0360b09": "愛作是念言。願且生此受斯飲食。然後乃",
    "T27n1545_069:0360b10": "趣覩史多天。作是念時彼天中有尋即隱",
    "T27n1545_069:0360b11": "歿。多聞天子中有現前。因此便生多聞天",
    "T27n1545_069:0360b12": "處。是則中有於處可轉。寧說中有不可轉",
    "T27n1545_069:0360b13": "耶。答彼本有時有此移轉非中有位故不",
    "T27n1545_069:0360b14": "相違。謂影堅王為假名子未生怨王閉在囹",
    "T27n1545_069:0360b15": "圄。斷諸飲食削足下皮。飢渴所逼受諸苦",
    "T27n1545_069:0360b16": "惱。爾時佛在鷲峯山中。憐愍彼故身放慈",
    "T27n1545_069:0360b17": "光從窓牖入照觸王身。令王少時身心安",
    "T27n1545_069:0360b18": "隱。便作是念。世尊大慈。寧不垂愍救我苦",
    "T27n1545_069:0360b19": "厄。爾時世尊知王心念。便告尊者大目揵",
    "T27n1545_069:0360b20": "連。汝可速詣影堅王所。如我辭曰。大王當",
    "T27n1545_069:0360b21": "知。我於大王所應作者皆已作訖。謂已永",
    "T27n1545_069:0360b22": "拔諸惡趣苦。人中少時定受惡業。佛尚不",
    "T27n1545_069:0360b23": "免。況王小聖而得免耶。宜自安心勿甚憂",
    "T27n1545_069:0360b24": "惱。爾時尊者大目揵連承佛語已。即入勝",
    "T27n1545_069:0360b25": "定。起神境通鷲峯山沒於王宮出。如處泉",
    "T27n1545_069:0360b26": "池出沒自在。欻然踊現影堅王前。告彼王",
    "T27n1545_069:0360b27": "曰。大王當知。如來大慈所言無二。深見因",
    "T27n1545_069:0360b28": "果能善記別故。遣我來慰問於汝。令告汝",
    "T27n1545_069:0360b29": "曰。大王當知。我於大王所應作者皆已作",
    "T27n1545_069:0360c01": "訖。謂已永拔諸惡趣苦。人中少時定受惡",
    "T27n1545_069:0360c02": "業。佛尚不免。況王小聖而得免耶。宜自安",
    "T27n1545_069:0360c03": "心勿甚憂惱。爾時尊者大目揵連因復為王",
    "T27n1545_069:0360c04": "說種種法。時王飢渴所逼惱故。於所說義",
    "T27n1545_069:0360c05": "不能領解。白目連曰。諸天食中何天段食",
    "T27n1545_069:0360c06": "最為美妙。宜為我說我願欲聞。時大目揵",
    "T27n1545_069:0360c07": "連次第讚說六欲天中美妙飲食。王初聞說",
    "T27n1545_069:0360c08": "四天王處多聞王宮美妙飲食。便即捨命生",
    "T27n1545_069:0360c09": "彼天宮。與多聞王而作太子。王為立號名",
    "T27n1545_069:0360c10": "最勝尊。尋從彼天來詣佛所。到已頂禮世",
    "T27n1545_069:0360c11": "尊雙足。歡喜踊躍數自稱名。我最勝尊願佛",
    "T27n1545_069:0360c12": "垂念。彼住本有臨命終時。覩史多天生相",
    "T27n1545_069:0360c13": "先現。愛多聞室美妙食時。覩史多天生",
    "T27n1545_069:0360c14": "相便歿。多聞天子生相現前。從此命終受彼",
    "T27n1545_069:0360c15": "中有。乘斯中有而生彼天。既本有時有此",
    "T27n1545_069:0360c16": "移轉。非中有位故不相違。",
    "T27n1545_069:0360c17": "說一切有部發智大毘婆沙論卷第六十九"
}