{
    "T25n1510a_002:0761c02": "金剛般若論卷下",
    "T25n1510a_002:0761c04": "無著菩薩造",
    "T25n1510a_002:0761c05": "隋南印度三藏達磨笈多譯",
    "T25n1510a_002:0761c06": "已說欲住處竟。今說離障礙住處。有十二種",
    "T25n1510a_002:0761c07": "障礙對治應知。何者十二障礙？一慢，二無",
    "T25n1510a_002:0761c08": "慢而少聞，三多聞而小攀緣作念修道，四不",
    "T25n1510a_002:0761c09": "小攀緣作念修道而捨眾生，五不捨眾生而",
    "T25n1510a_002:0761c10": "樂隨外論散動，六雖不散動而破影像相中",
    "T25n1510a_002:0761c11": "無巧便，七雖有巧便而福資糧不具，八雖具",
    "T25n1510a_002:0761c12": "福資糧而樂味懈怠及利養等，九雖離懈怠",
    "T25n1510a_002:0761c13": "利養而不能忍苦，十雖能忍苦而智資糧不",
    "T25n1510a_002:0761c14": "具，十一雖具智資糧而不自攝，十二雖自攝",
    "T25n1510a_002:0761c15": "而無教授。初中，為離慢故，經言「須陀洹頗",
    "T25n1510a_002:0761c16": "作是念：『我得須陀洹果』」等，此為依義，顯示對",
    "T25n1510a_002:0761c17": "治我得慢故。又復，「須陀洹頗作是念」者，即為",
    "T25n1510a_002:0761c18": "說相，顯示無慢故，亦即是欲願攝持。經言「世",
    "T25n1510a_002:0761c19": "尊！無有所入，不入色、聲、香、味、觸」者，此為安立",
    "T25n1510a_002:0761c20": "第一義。若須陀洹如是念：「我得須陀洹果。」即",
    "T25n1510a_002:0761c21": "為有我想。若有我想，則為有慢應知，如是乃",
    "T25n1510a_002:0761c22": "至阿羅漢亦爾。上座須菩提自顯無諍行第",
    "T25n1510a_002:0761c23": "一及阿羅漢共有功德者，以己所證為令信",
    "T25n1510a_002:0761c24": "故，以無有法得阿羅漢及無所行故，說無諍",
    "T25n1510a_002:0761c25": "行，無諍行此中即為安立第一義。為離少聞",
    "T25n1510a_002:0761c26": "故，經言「如來於然燈如來應供正遍知所有",
    "T25n1510a_002:0761c27": "法可取耶」等，謂：「彼佛出世，承事供養時有法",
    "T25n1510a_002:0761c28": "可取。」離此分別故，依義等及對治等隨義相",
    "T25n1510a_002:0761c29": "應應知。為離小攀緣作念修道故，經言「須",
    "T25n1510a_002:0762a01": "菩提！若有菩薩如是言：『我當成就嚴淨佛土』」",
    "T25n1510a_002:0762a02": "等。若念嚴淨土者，則於色等事分別、生味著，",
    "T25n1510a_002:0762a03": "為離此故，經言「是故，須菩提！菩薩應生如是",
    "T25n1510a_002:0762a04": "不住心，無所住，不住色、聲、香、味、觸、法」等。為離",
    "T25n1510a_002:0762a05": "捨眾生故，經言「須菩提！譬如有人，身如須彌",
    "T25n1510a_002:0762a06": "山王」如是等。此何所顯示？為成熟欲界眾生",
    "T25n1510a_002:0762a07": "故。彼羅睺阿修羅王等一切大身，量如須彌，",
    "T25n1510a_002:0762a08": "尚不應見其自體，何況餘者。經言「如來說為",
    "T25n1510a_002:0762a09": "非體」者，顯示法無我故；「彼體非體」者，顯示法",
    "T25n1510a_002:0762a10": "體無生、無作故。此即顯示自性與相及差別",
    "T25n1510a_002:0762a11": "故。為離樂外論散亂故，經說四種因緣，顯",
    "T25n1510a_002:0762a12": "示此法勝異也：一攝取福德，二天等供養，三",
    "T25n1510a_002:0762a13": "難作，四起如來等念。經言「以此因緣，得福多",
    "T25n1510a_002:0762a14": "彼」者，是攝取福德。經言「為他若說、若授、若解",
    "T25n1510a_002:0762a15": "釋，彼地分即是支提相」者，是天等供養。經言",
    "T25n1510a_002:0762a16": "「當得具足最上希有」者，是難作。經言「此地分",
    "T25n1510a_002:0762a17": "即為教師住處」，及餘「可尊重」者，是起如來等",
    "T25n1510a_002:0762a18": "念。於中，說者，為他直說故；授者，教授他故，顯",
    "T25n1510a_002:0762a19": "示此樂外論散亂對治法勝異已。於如是法",
    "T25n1510a_002:0762a20": "中，或起如言執義。為對治彼未來罪故，經言",
    "T25n1510a_002:0762a21": "「如來所說般若波羅蜜，即非般若波羅蜜」故。",
    "T25n1510a_002:0762a22": "如般若波羅蜜非波羅蜜，如是亦無有餘法",
    "T25n1510a_002:0762a23": "如來說者。為顯此義故，經言：「頗有法如來可",
    "T25n1510a_002:0762a24": "說不」，此顯示自相及平等相法門第一義也。",
    "T25n1510a_002:0762a25": "為離於影像相自在中無巧便故，經言「須菩",
    "T25n1510a_002:0762a26": "提！所有三千大千世界地塵」如是等。彼不限",
    "T25n1510a_002:0762a27": "量，攀緣作意菩薩恒於世界攀緣作意修習，",
    "T25n1510a_002:0762a28": "故說三千大千世界。於中，為破色身影像",
    "T25n1510a_002:0762a29": "相故，顯示二種方便：一細作方便，如經「三千",
    "T25n1510a_002:0762b01": "大千世界所有地塵寧為多不」等；二不念方",
    "T25n1510a_002:0762b02": "便，如經「所有地塵，如來說非塵，是名地塵」故。",
    "T25n1510a_002:0762b03": "為破眾生名身影像相故，經言「所有世界，如",
    "T25n1510a_002:0762b04": "來說非世界，是名世界」故。於中，世界者，顯眾",
    "T25n1510a_002:0762b05": "生世也，但以名身，名為眾生世。不念名身方",
    "T25n1510a_002:0762b06": "便，即是顯示破彼名身影像相，不復說細作",
    "T25n1510a_002:0762b07": "方便也。為離不具福資糧故，經言「須菩提！於",
    "T25n1510a_002:0762b08": "意云何？以三十二大丈夫相見如來耶」者，顯",
    "T25n1510a_002:0762b09": "示為福資糧故，親近、供養如來時，不應以相",
    "T25n1510a_002:0762b10": "成就見如來。云何見？應見第一義法身故。",
    "T25n1510a_002:0762b11": "為離懈怠利養等樂味故，經言「須菩提！若復",
    "T25n1510a_002:0762b12": "婦女、丈夫，捨恒河沙等自身」如是等。此何所",
    "T25n1510a_002:0762b13": "顯示，如此捨爾許自身，所有福不及此福？云",
    "T25n1510a_002:0762b14": "何以一身著懈怠等故而為障礙？何故此中",
    "T25n1510a_002:0762b15": "上座須菩提流淚而言「我未曾聞如是等法",
    "T25n1510a_002:0762b16": "門」也？以聞此勝福甚多，過於捨無量身，更不",
    "T25n1510a_002:0762b17": "說餘勝福故。若聞如是勝福故，發起精進已，",
    "T25n1510a_002:0762b18": "若於此法中生如義想，為離此過故，經言「於",
    "T25n1510a_002:0762b19": "說此修多羅中生實想者，當成第一希有」等。",
    "T25n1510a_002:0762b20": "即於如是實想中，為離實想分別故，經言「彼",
    "T25n1510a_002:0762b21": "所有實想，即非實想」如是等。經言「世尊！我於",
    "T25n1510a_002:0762b22": "此法門，若分別，若信解，不為希有。若當來世，",
    "T25n1510a_002:0762b23": "其有眾生於此法門，受持、讀攝，為他解釋，則",
    "T25n1510a_002:0762b24": "為第一希有」如是等，此何義？為令味著利養、",
    "T25n1510a_002:0762b25": "過懈怠諸菩薩生慚愧故。於未來正法滅時，",
    "T25n1510a_002:0762b26": "尚有菩薩於此法門受持故，無人等取及法",
    "T25n1510a_002:0762b27": "取；云何汝等於正法興時，遠離修行，不生慚",
    "T25n1510a_002:0762b28": "愧也？經言「是諸菩薩，無復我等想轉」者，顯示",
    "T25n1510a_002:0762b29": "無人取也；「所有我想，即非我想」者，顯示無法",
    "T25n1510a_002:0762c01": "取也。經言「何以故？諸佛世尊離一切想」者，",
    "T25n1510a_002:0762c02": "顯示諸菩薩順學相。「諸佛世尊離一切想，是",
    "T25n1510a_002:0762c03": "故我等亦應如是學。」此等經文，為離退精進",
    "T25n1510a_002:0762c04": "故說。於中，言若分別、若信解者，後句釋前句",
    "T25n1510a_002:0762c05": "也。受者，受文字也。攝者，攝義也。為離不發起",
    "T25n1510a_002:0762c06": "精進故，經言「須菩提！若聞說此修多羅章句",
    "T25n1510a_002:0762c07": "時，不驚」等者，以驚等故不發起精進也。於聲",
    "T25n1510a_002:0762c08": "聞乘中，世尊說有法及有空，於聽聞此經時，",
    "T25n1510a_002:0762c09": "聞法無有故驚；聞空無有故怖；於思量時，於",
    "T25n1510a_002:0762c10": "二不有理中不能相應故畏。更有別釋，為三",
    "T25n1510a_002:0762c11": "種無自性故應知。謂相生第一義等無自性",
    "T25n1510a_002:0762c12": "故，經言「何以故？須菩提！如來說第一波羅蜜」",
    "T25n1510a_002:0762c13": "者。此有何義？復說第二生慚愧處故，言：「此法",
    "T25n1510a_002:0762c14": "如是勝上，汝等不應放逸。」於中，以於餘波羅",
    "T25n1510a_002:0762c15": "蜜中勝故，名第一波羅蜜。經言「如來說第一",
    "T25n1510a_002:0762c16": "波羅蜜者，彼無量諸佛亦說波羅蜜」者，此言",
    "T25n1510a_002:0762c17": "顯示一切諸佛同說第一，是故名第一。為離",
    "T25n1510a_002:0762c18": "不能忍苦故，經言「復次，須菩提！如來說羼提",
    "T25n1510a_002:0762c19": "波羅蜜」等。於中，如所能忍，以何相生忍處？如",
    "T25n1510a_002:0762c20": "忍差別顯示，對治彼因緣故。何者能忍？謂達",
    "T25n1510a_002:0762c21": "法無我故。云何得顯示？如經言「如來說羼提",
    "T25n1510a_002:0762c22": "波羅蜜」故。云何應知忍相？若他於己起惡等",
    "T25n1510a_002:0762c23": "時，由無有我等想故，不生瞋想，亦不於羼提",
    "T25n1510a_002:0762c24": "波羅蜜中生有想、於非波羅蜜中生無想。此",
    "T25n1510a_002:0762c25": "云何顯示？如經「如我昔為迦利王割截身分，",
    "T25n1510a_002:0762c26": "我於爾時，無有我想」等，及「無想亦非無想」等。",
    "T25n1510a_002:0762c27": "何者種類忍？謂：極苦忍，相續苦忍。此云何顯",
    "T25n1510a_002:0762c28": "示？如經「如我昔為迦利王割截身分」，及言「我",
    "T25n1510a_002:0762c29": "憶過去五百生中作忍辱仙人」等。不忍因緣",
    "T25n1510a_002:0763a01": "者，有三種苦，謂：流轉苦，眾生相違苦，乏受用",
    "T25n1510a_002:0763a02": "苦。於中，如經「是故，須菩提！菩薩摩訶薩應離",
    "T25n1510a_002:0763a03": "一切想，發阿耨多羅三藐三菩提心」等，此為",
    "T25n1510a_002:0763a04": "顯示流轉苦忍因緣對治。發菩提心者，以三",
    "T25n1510a_002:0763a05": "種苦想故，則不欲發心，故說應離一切想等。",
    "T25n1510a_002:0763a06": "此中，一切想者，為顯如是等三苦想也。若著",
    "T25n1510a_002:0763a07": "色等，則於流轉苦中疲乏故，菩提心不生故。",
    "T25n1510a_002:0763a08": "經言「不應住色生心」等如前說。不住非法者，",
    "T25n1510a_002:0763a09": "謂非法無我也，於非法及法無我中皆不住",
    "T25n1510a_002:0763a10": "故。為成就彼諸不往故，說遮餘事，如經「應生",
    "T25n1510a_002:0763a11": "無所住心」。何以故？若心有住，即為非住等。",
    "T25n1510a_002:0763a12": "經言「如是菩薩為利益一切眾生，應如是布",
    "T25n1510a_002:0763a13": "施」，乃至言「諸所有想，即為非想」等，此顯示對",
    "T25n1510a_002:0763a14": "治眾生相違苦忍，即為一切眾生而行於捨。",
    "T25n1510a_002:0763a15": "云何於彼「應生瞋」也？由不能無眾生想，以此",
    "T25n1510a_002:0763a16": "因緣故，眾生相違時，即生疲乏。故顯示人無",
    "T25n1510a_002:0763a17": "我、法無我等。「須菩提！如來是真語者」等，此何",
    "T25n1510a_002:0763a18": "所顯示？欲令信如來故能忍。於中，真語者，為",
    "T25n1510a_002:0763a19": "顯世諦相故。實語者，為顯世諦修行有煩惱",
    "T25n1510a_002:0763a20": "及清淨相故。於中，實者，此行煩惱、此行清淨",
    "T25n1510a_002:0763a21": "故。如語者，為第一義諦相故。不異語者，為第",
    "T25n1510a_002:0763a22": "一義諦修行有煩惱及清淨相故。說此真語",
    "T25n1510a_002:0763a23": "等，已於此中如言說性起執著，為遣此故，經",
    "T25n1510a_002:0763a24": "言：「須菩提！如來正覺法及說，於中無實無妄。」",
    "T25n1510a_002:0763a25": "無實者，如言說性非有故。無妄者，不如言說",
    "T25n1510a_002:0763a26": "自性有故。「須菩提！譬如丈夫入闇」如是等，顯",
    "T25n1510a_002:0763a27": "示乏受用苦忍因緣對治。若為果報布施，便",
    "T25n1510a_002:0763a28": "著於事而行捨施。彼於異施欲樂、苦受中不",
    "T25n1510a_002:0763a29": "解出離，猶如入闇，不知「我何所趣」。彼憙、欲樂",
    "T25n1510a_002:0763b01": "亦爾。若不著於事而行布施，如有眼丈夫，夜",
    "T25n1510a_002:0763b02": "過日出，見種種色，隨意所趣，應如是見。彼無",
    "T25n1510a_002:0763b03": "明夜過，惠日出已，種種爾焰，如實見之。彼不",
    "T25n1510a_002:0763b04": "知解出離欲樂、苦受故憙樂、欲樂。為離闕",
    "T25n1510a_002:0763b05": "少智資糧故，經言「須菩提！若復善家子、善家",
    "T25n1510a_002:0763b06": "女，於此法門若受」等。此中，為離三摩提攀緣，",
    "T25n1510a_002:0763b07": "顯示與法相應有五種勝功德：一如來憶念",
    "T25n1510a_002:0763b08": "親近，二攝福德，三讚歎法及修行，四天等供",
    "T25n1510a_002:0763b09": "養，五滅罪。何者如來憶念親近？如經「受持讀",
    "T25n1510a_002:0763b10": "誦者，如來以佛智知彼、如來以佛眼見彼」等。",
    "T25n1510a_002:0763b11": "於中，受者，習誦故。持者，不忘故。若讀若攝者，",
    "T25n1510a_002:0763b12": "此說受持因故，為欲受故讀，為欲持故攝。又",
    "T25n1510a_002:0763b13": "復，讀者，習誦故。攝者，總覽義故。何者攝福德？",
    "T25n1510a_002:0763b14": "如經「是諸眾生，生如是無量福德聚」等。何者",
    "T25n1510a_002:0763b15": "讚歎法及修行？如經「復次，須菩提！此法門不",
    "T25n1510a_002:0763b16": "可思、不可稱」等，此為讚歎法。於中，不可思者，",
    "T25n1510a_002:0763b17": "唯自覺故。不可稱者，無有等及勝故。經言「又",
    "T25n1510a_002:0763b18": "此法門，如來為發最上乘者說，為發最勝乘",
    "T25n1510a_002:0763b19": "者說」者，此成就不可稱義。於中，餘乘不及故",
    "T25n1510a_002:0763b20": "最上，煩惱障、智障淨故最勝應知。經言「若於",
    "T25n1510a_002:0763b21": "此法門受持」乃至「如來悉知見」等者，此為讚",
    "T25n1510a_002:0763b22": "歎修行。於中，是諸眾生成就無量者，是總說。",
    "T25n1510a_002:0763b23": "不可思、不可稱、不可量者，解釋故。「是等即為",
    "T25n1510a_002:0763b24": "荷擔我菩提」者，謂肩負菩提重擔故。經言「須",
    "T25n1510a_002:0763b25": "菩提！下信解者，不能聞此法」者，謂聲聞、獨覺",
    "T25n1510a_002:0763b26": "乘者故。經言「若有我等見」者，謂有人我見眾",
    "T25n1510a_002:0763b27": "生，而自謂菩薩者。何者天等供養？如經「復次，",
    "T25n1510a_002:0763b28": "須菩提！隨所地分解說此修多羅處，常應供",
    "T25n1510a_002:0763b29": "養彼地分，即為支提」等。於中，以華、鬘、燒香、熏香、",
    "T25n1510a_002:0763c01": "塗香、末香、衣、蓋、幢幡等供養，恭敬禮拜、右遶",
    "T25n1510a_002:0763c02": "故，名支提。何者滅罪？如經「彼若為人輕賤，甚",
    "T25n1510a_002:0763c03": "輕賤」乃至「當得菩提」等故。此毀辱事，有無量",
    "T25n1510a_002:0763c04": "門，為顯示此，故復言甚輕賤。經言「當得佛菩",
    "T25n1510a_002:0763c05": "提」者，顯示罪滅故。前所說以此因緣出生無",
    "T25n1510a_002:0763c06": "量阿僧祇多福者，今當解釋彼無量阿僧祇",
    "T25n1510a_002:0763c07": "義應知。威力者，成熟熾然故。多者，具足勝大",
    "T25n1510a_002:0763c08": "故。於中，如經「須菩提！我憶阿僧祇、過阿僧祇",
    "T25n1510a_002:0763c09": "劫前」如是等，此顯示威力故，即是福聚威力，",
    "T25n1510a_002:0763c10": "以彼所有福聚遠絕高勝故。此中，阿僧祇劫",
    "T25n1510a_002:0763c11": "者，乃至燃燈佛故應知。過阿僧祇者，更過前",
    "T25n1510a_002:0763c12": "故。親近者，供養故。不空過者，常不離供養故。",
    "T25n1510a_002:0763c13": "若復經言「須菩提！若善男子、善女人，所得福",
    "T25n1510a_002:0763c14": "聚，若我說者，若有人聞，心則狂亂」如是等，此",
    "T25n1510a_002:0763c15": "顯示多故，或為狂因，或得亂心果應知。此之",
    "T25n1510a_002:0763c16": "彼威力及彼多等，何人能說？是故經言：「復次，",
    "T25n1510a_002:0763c17": "須菩提！此法門不可思議，果報亦不可思議。」",
    "T25n1510a_002:0763c18": "此顯示彼福體及果不可測量故。為遠離自",
    "T25n1510a_002:0763c19": "取故，經言「須菩提言：『云何菩薩大乘中發心",
    "T25n1510a_002:0763c20": "應住』」等。何故復發起此初時問也？將入證道",
    "T25n1510a_002:0763c21": "菩薩，自見得勝處，作是念：「我如是住，如是修",
    "T25n1510a_002:0763c22": "行，如是降伏心，我滅度眾生。」為對治此故，須",
    "T25n1510a_002:0763c23": "菩提問當於彼時如所應住、如所應修行、如",
    "T25n1510a_002:0763c24": "所應降伏其心，世尊答「應生如是心」等。又，經",
    "T25n1510a_002:0763c25": "言「須菩提！若菩薩眾生等想轉」者，為顯我執",
    "T25n1510a_002:0763c26": "取或隨眠故。若言「我正行菩薩乘」，此為我取。",
    "T25n1510a_002:0763c27": "對治彼故，經言「須菩提！無有法發行菩薩乘」",
    "T25n1510a_002:0763c28": "者。為離無教授故，經言「須菩提！有法如來於",
    "T25n1510a_002:0763c29": "燃燈如來所」等。又，經言「須菩提！若有法如來",
    "T25n1510a_002:0764a01": "得正覺者，燃燈如來則不授記：『汝當得』」等，此",
    "T25n1510a_002:0764a02": "有何意？「若正覺法可說，如彼燃燈如來所說",
    "T25n1510a_002:0764a03": "者，我於彼時便得正覺，燃燈如來則不授記",
    "T25n1510a_002:0764a04": "言『汝當得』等；以彼法不可說故，我於彼時不",
    "T25n1510a_002:0764a05": "得正覺，是故與我授記。」此是其義應知。又，何",
    "T25n1510a_002:0764a06": "故彼法不可說？如經「須菩提！如來者，即是真",
    "T25n1510a_002:0764a07": "如」故。如清淨故，名為如來，以如不可說故，作",
    "T25n1510a_002:0764a08": "此說。清淨如名為真如，猶如真金。或言：「燃燈",
    "T25n1510a_002:0764a09": "如來所，於法不得正覺，世尊後時，自得正覺。」",
    "T25n1510a_002:0764a10": "為離此取故，經言「須菩提！若人如是言：『如來",
    "T25n1510a_002:0764a11": "正覺阿耨多羅三藐三菩提』者」等。又，經言「須",
    "T25n1510a_002:0764a12": "菩提！如來所正覺法，於是中不實不妄」者，顯",
    "T25n1510a_002:0764a13": "示真如無二故。云何不實？謂言說故。不妄者，",
    "T25n1510a_002:0764a14": "謂彼正覺不無世間言說故。經言「是故如來",
    "T25n1510a_002:0764a15": "說一切法即是佛法」者，此何義？顯一切法、法",
    "T25n1510a_002:0764a16": "如清淨故。如者，遍一切法故，此是其義。又，彼",
    "T25n1510a_002:0764a17": "一切法，法體不成就，為安立第一義故，經言",
    "T25n1510a_002:0764a18": "「須菩提！一切法者，悉是非法，是名一切法」故。",
    "T25n1510a_002:0764a19": "為入證道故，經言「須菩提！譬如有人，妙身大",
    "T25n1510a_002:0764a20": "身」如是等，顯示入證道時，得智慧故離慢。云",
    "T25n1510a_002:0764a21": "何得智？有二種智故，謂攝種性智及平等智。",
    "T25n1510a_002:0764a22": "若得智已，得生如來家，得決定紹佛種，此為",
    "T25n1510a_002:0764a23": "攝種性智。得此智已，能得妙身。若於此家，長",
    "T25n1510a_002:0764a24": "夜願生，既得生已，便得彼身，是名妙身平等",
    "T25n1510a_002:0764a25": "智。復有五種平等因緣，謂：麁惡平等，法無我",
    "T25n1510a_002:0764a26": "平等，斷相應平等，無悕望心相應平等，一切",
    "T25n1510a_002:0764a27": "菩薩證道平等。得此等故，得為大身，攝一切",
    "T25n1510a_002:0764a28": "眾生大身故。於彼身中，安立非自、非他故，經",
    "T25n1510a_002:0764a29": "言「如來所說有人妙身大身，即非身，是故如",
    "T25n1510a_002:0764b01": "來說名妙身大身」等，此於妙身等中安立第一",
    "T25n1510a_002:0764b02": "義。如是等，是為得智慧。云何離慢？如經「若菩",
    "T25n1510a_002:0764b03": "薩作是言」等。此云何可知？若作是念：「我滅度",
    "T25n1510a_002:0764b04": "眾生，我是菩薩。」應知此是慢者，非實義菩薩。",
    "T25n1510a_002:0764b05": "為顯示此故，經言「是故如來說一切法無眾",
    "T25n1510a_002:0764b06": "生」，若菩薩有眾生念，則不得妙身、大身故。彼",
    "T25n1510a_002:0764b07": "上求佛地中，為淨國土三摩鉢帝故，經言：「須",
    "T25n1510a_002:0764b08": "菩提！若菩薩作是言：『我當成就莊嚴國土。』則",
    "T25n1510a_002:0764b09": "非菩薩。」此義為於共見正行中轉故，為斷彼",
    "T25n1510a_002:0764b10": "故，安立第一義，經言「即非莊嚴如來，說名莊",
    "T25n1510a_002:0764b11": "嚴國土」等。又，經言「須菩提！若菩薩信解無我",
    "T25n1510a_002:0764b12": "法、無我法」者，此言為二種無我故，謂人無我、",
    "T25n1510a_002:0764b13": "法無我。又，經言「如來說名菩薩、菩薩」者，為於",
    "T25n1510a_002:0764b14": "彼二種無我中二種正覺故。此等云何顯示？",
    "T25n1510a_002:0764b15": "若言「我成就」，即為人我取；「莊嚴國土」者，是法",
    "T25n1510a_002:0764b16": "我取。此非菩薩。為見智淨具足故，經言「須",
    "T25n1510a_002:0764b17": "菩提！於意云何？如來有肉眼不」如是等。如",
    "T25n1510a_002:0764b18": "來不唯有慧眼，為令知見淨勝故，顯示有五",
    "T25n1510a_002:0764b19": "種眼，若異此則唯求慧眼見淨故。於中，略說",
    "T25n1510a_002:0764b20": "有四種眼，謂：色攝，第一義諦攝，世諦攝，一切",
    "T25n1510a_002:0764b21": "種一切應知攝。色攝復有二種，謂法果、修果，",
    "T25n1510a_002:0764b22": "此為五眼麁境界故。是初色攝第一義智力",
    "T25n1510a_002:0764b23": "故，世智不顛倒轉，是故第一義諦攝在先。於",
    "T25n1510a_002:0764b24": "中，為人說法，若彼法為彼人施設，此智說名",
    "T25n1510a_002:0764b25": "法眼。一切應知中一切種無功用智，說名佛",
    "T25n1510a_002:0764b26": "眼。此等名為見淨。如經說恒河等譬喻「所有",
    "T25n1510a_002:0764b27": "若干種心住，我悉知」等，此為智淨。於中，心住",
    "T25n1510a_002:0764b28": "者，謂三世心。若干種者，應知有二種，謂染及",
    "T25n1510a_002:0764b29": "淨，即是共欲心、離欲心等。世者，謂過去等分。",
    "T25n1510a_002:0764c01": "於此二中安立第一義故，經言「心住者，即為",
    "T25n1510a_002:0764c02": "非住」，乃至「過去心不可得」等。於中，過去心不",
    "T25n1510a_002:0764c03": "可得者，已滅故；未來者，未有故；現在者，第一",
    "T25n1510a_002:0764c04": "義故。為應知中證故，安立見；為教彼彼眾生",
    "T25n1510a_002:0764c05": "寂靜心故，安立智。於此智淨中，說心住即非",
    "T25n1510a_002:0764c06": "心住。如是見淨中，何故不說眼即非也？以一",
    "T25n1510a_002:0764c07": "住處故，見、智淨後安立第一義故，初亦得成",
    "T25n1510a_002:0764c08": "就。為福自在具足故，經言「此三千大千世",
    "T25n1510a_002:0764c09": "界」等。於中，亦安立第一義故，經言「須菩提！若",
    "T25n1510a_002:0764c10": "福聚有實」等。於身具足中，為好具足故，經言",
    "T25n1510a_002:0764c11": "「須菩提！於意云何？以色身成就見如來不」如",
    "T25n1510a_002:0764c12": "是等。於中，亦以安立第一義故，經言「如來說",
    "T25n1510a_002:0764c13": "非成就」等。為相身具足故，經言「須菩提！於",
    "T25n1510a_002:0764c14": "意云何？可以相具足見如來不」如是等。為語",
    "T25n1510a_002:0764c15": "具足故，經言「須菩提！於意云何？汝謂如來作",
    "T25n1510a_002:0764c16": "是念『我說法』也」如是等。於中，安立第一義故，",
    "T25n1510a_002:0764c17": "經言「如來說法、說法者」等。於心具足中，為念",
    "T25n1510a_002:0764c18": "處故，經言「世尊！頗有眾生於未來世聞說是",
    "T25n1510a_002:0764c19": "法」等，此處於諸眾生中顯示如世尊念處故。",
    "T25n1510a_002:0764c20": "彼非眾生者，第一義故。非不眾生者，世諦故。",
    "T25n1510a_002:0764c21": "是人即為希有第一者，顯示說第一義是不",
    "T25n1510a_002:0764c22": "共及相應故。此文如前說。於彼心具足中，",
    "T25n1510a_002:0764c23": "為正覺故，經言「頗有法如來於阿耨多羅三",
    "T25n1510a_002:0764c24": "藐三菩提得正覺也」如是等。於中，無有法者，",
    "T25n1510a_002:0764c25": "為離有見過已，顯示菩提及菩提道故。彼復",
    "T25n1510a_002:0764c26": "顯示菩提有二種因緣，謂：阿耨多羅語故，三",
    "T25n1510a_002:0764c27": "藐三佛陀語故。於中，經言「微塵許法不可得、",
    "T25n1510a_002:0764c28": "不可有」者，此為阿耨多羅語故，此顯示菩提",
    "T25n1510a_002:0764c29": "自相故、菩提解脫相故。彼中，無微塵許法有",
    "T25n1510a_002:0765a01": "體，是故亦無可得、亦無所有應知。經言「復次，",
    "T25n1510a_002:0765a02": "須菩提！是法平等」者，為三藐三佛陀語故，顯",
    "T25n1510a_002:0765a03": "示菩提者人平等相。於中，平等者，以菩提法",
    "T25n1510a_002:0765a04": "故，得知是佛。此中，經言「無有高下」者，顯示一",
    "T25n1510a_002:0765a05": "切諸佛第一義中壽命等無高下故。經言「無",
    "T25n1510a_002:0765a06": "壽者、無眾生得彼平等阿耨多羅三藐三菩",
    "T25n1510a_002:0765a07": "提」者，顯示菩提於生死法平等相故。經言「一",
    "T25n1510a_002:0765a08": "切善法，得正覺」者，顯示菩提道故。經言「所言",
    "T25n1510a_002:0765a09": "善法、善法者，如來說非善法」等，此安立第一",
    "T25n1510a_002:0765a10": "義相故。於彼心具足中，為施設大利法故，",
    "T25n1510a_002:0765a11": "經言「三千大千世界中，所有須彌」如是等。於",
    "T25n1510a_002:0765a12": "中，為安立第一義教授故，經言「如來頗作是",
    "T25n1510a_002:0765a13": "念『我度眾生』耶」如是等。如來則有我等取者，",
    "T25n1510a_002:0765a14": "此有何義？如來如爾焰而知，是故，若有眾生",
    "T25n1510a_002:0765a15": "想，如來則為有我取。若實無我，而言有我取，",
    "T25n1510a_002:0765a16": "為離此著故，經言「須菩提！我取者，即為非取」",
    "T25n1510a_002:0765a17": "如是等。是故，但小兒凡夫有如是取故，經言",
    "T25n1510a_002:0765a18": "「須菩提！凡夫、凡夫者，如來說非凡夫，是名凡",
    "T25n1510a_002:0765a19": "夫」故。於彼心具足中，為攝法身故，經言「須菩",
    "T25n1510a_002:0765a20": "提！於意云何？應以相成就見如來不」如是等。",
    "T25n1510a_002:0765a21": "於中，初偈顯示如所不應見、不可見故。云何",
    "T25n1510a_002:0765a22": "不可見？諸見世諦故。是人行邪靜者，定名為",
    "T25n1510a_002:0765a23": "靜，以得禪者說名寂靜者故。又復禪名思惟",
    "T25n1510a_002:0765a24": "修故，於中，思者，意所攝；修者，識所攝。言寂靜",
    "T25n1510a_002:0765a25": "者，即說意及識，此世諦所攝應知。彼不應見",
    "T25n1510a_002:0765a26": "佛者，謂彼世諦行者。第二偈顯示如彼不應",
    "T25n1510a_002:0765a27": "見及不應見因緣，謂初分、次分。於中，偈言以",
    "T25n1510a_002:0765a28": "法應見佛者，法者謂真如義也。此何因緣？偈",
    "T25n1510a_002:0765a29": "言導師法為身故。以如為緣故，出生諸佛淨",
    "T25n1510a_002:0765b01": "身，此不可見，但應見法，故彼不應見。復何因",
    "T25n1510a_002:0765b02": "緣故不可見？以彼法真如相故，非如言說而",
    "T25n1510a_002:0765b03": "知，唯自證知故。不如言說者，非見，實不能知",
    "T25n1510a_002:0765b04": "故。為顯示此義故，偈言「法體不可知」，故彼不",
    "T25n1510a_002:0765b05": "能知。於此住處中，得顯示以法身應見如來，",
    "T25n1510a_002:0765b06": "非以相具足故。「若爾，如來雖不應以相具足",
    "T25n1510a_002:0765b07": "見，應以相具足為因，得阿耨多羅三藐三菩",
    "T25n1510a_002:0765b08": "提。」為離此著故，經言「須菩提！於意云何？如來",
    "T25n1510a_002:0765b09": "可以相具足於阿耨多羅三藐三菩提正覺",
    "T25n1510a_002:0765b10": "也」如是等。於彼心具足中，為不住生死、涅槃",
    "T25n1510a_002:0765b11": "故，經言「須菩提！汝作是念：『發行菩薩乘者』」如",
    "T25n1510a_002:0765b12": "是等。於中，經言「於法不說斷滅」者，謂如所住",
    "T25n1510a_002:0765b13": "法而通達，不斷一切生死影像法，於涅槃自",
    "T25n1510a_002:0765b14": "在行利益眾生事。此中，為遮一向寂靜故，顯",
    "T25n1510a_002:0765b15": "示不住涅槃。「若不住涅槃，應受生死苦惱。」為",
    "T25n1510a_002:0765b16": "離此著故，經言「須菩提！若善男子、善女人」乃",
    "T25n1510a_002:0765b17": "至「是故菩薩取福德」等。於中，經言「無我」、「無生",
    "T25n1510a_002:0765b18": "法忍」者何義？如來於有為法得自在故，無彼",
    "T25n1510a_002:0765b19": "生、死，法、我；又非業、煩惱力生故無生，故名無",
    "T25n1510a_002:0765b20": "我者、無生者。此中云何得顯示？如說攝取餘",
    "T25n1510a_002:0765b21": "福，尚於生死中不受苦惱，何況菩薩於無我、",
    "T25n1510a_002:0765b22": "無生法中得忍已，所生福德，勝多於彼。經言",
    "T25n1510a_002:0765b23": "「須菩提！菩薩不應受福聚」者，此顯示不住生",
    "T25n1510a_002:0765b24": "死故。若住生死，即受福聚。經言「須菩提言：『不",
    "T25n1510a_002:0765b25": "應受福聚耶』」者，此有何義？以世尊於餘處說",
    "T25n1510a_002:0765b26": "應受福聚故。經言「世尊言：『受福聚，不取福聚，",
    "T25n1510a_002:0765b27": "是名受福而不取』」者，此顯示以方便應受，而",
    "T25n1510a_002:0765b28": "不應取，如前已說。於行住心具足中，為威儀",
    "T25n1510a_002:0765b29": "行住故，經言「須菩提！若有人言：『如來若去若",
    "T25n1510a_002:0765c01": "來』」等。於中，行者，謂去來；住者，謂餘威儀。為破",
    "T25n1510a_002:0765c02": "名色身自在行住故，經言「須菩提！若善男子、",
    "T25n1510a_002:0765c03": "善女人，以三千大千世界所有微塵」等。於中，",
    "T25n1510a_002:0765c04": "細末方便及無所見方便等，此破如前說應",
    "T25n1510a_002:0765c05": "知。經言「彼微塵聚甚多」者，是細末方便。經言",
    "T25n1510a_002:0765c06": "「世尊！若微塵聚有者，世尊則不說微塵聚」等，",
    "T25n1510a_002:0765c07": "是為無所見方便。此說有何義？若微塵聚第",
    "T25n1510a_002:0765c08": "一義中是有者，世尊則不說非聚。「世尊說微",
    "T25n1510a_002:0765c09": "塵聚，非聚，是名微塵聚」者，以此聚體不成就",
    "T25n1510a_002:0765c10": "故。若異此者，雖不說，亦自知是聚，何義須說？",
    "T25n1510a_002:0765c11": "經言「如來說即非世界」者，此是無所見方便，",
    "T25n1510a_002:0765c12": "此破名身，亦如前說應知。於中，世界者，為明",
    "T25n1510a_002:0765c13": "眾生世故，彼唯名身得名，經言「世尊！若世界",
    "T25n1510a_002:0765c14": "是有者，即為有摶取」者。於中，為並說若世界、",
    "T25n1510a_002:0765c15": "若微塵界故，有二種摶取，謂一摶取及差別",
    "T25n1510a_002:0765c16": "摶取。眾生類、眾生世界有者，此為一摶取。微",
    "T25n1510a_002:0765c17": "塵有者，此為差別摶取，以取微塵聚集故。經",
    "T25n1510a_002:0765c18": "言「如來說摶取，即非摶取」者，此上座須菩提",
    "T25n1510a_002:0765c19": "安立第一義故；世尊為成就如是義故。說「摶",
    "T25n1510a_002:0765c20": "取者，即是不可以言說說」等，此何所顯示？世",
    "T25n1510a_002:0765c21": "諦言說故，有彼摶取；第一義故，彼法不可說。",
    "T25n1510a_002:0765c22": "彼小兒凡夫如言說取，非第一義。已說無所",
    "T25n1510a_002:0765c23": "見方便，破義未說。無所見中，入相應三昧時",
    "T25n1510a_002:0765c24": "不分別，謂：如所不分別，及何人、何法、何方便、",
    "T25n1510a_002:0765c25": "云何不分別？此後具說。經言「須菩提！若有人",
    "T25n1510a_002:0765c26": "如是言：『如來說我見』」等，此等顯示如所不分",
    "T25n1510a_002:0765c27": "別。云何得顯？如外道說我，如來說為我見故，",
    "T25n1510a_002:0765c28": "安置人無我；又為說有此我見故，安置法無",
    "T25n1510a_002:0765c29": "我。若有彼我見，是見所攝。如是觀察，菩薩入",
    "T25n1510a_002:0766a01": "相應三昧時，不復分別，即此觀察為入方便。",
    "T25n1510a_002:0766a02": "經言「須菩提！菩薩乘發行」者，此顯示何人",
    "T25n1510a_002:0766a03": "無分別。經言「於一切法」者，此顯示於何法不",
    "T25n1510a_002:0766a04": "分別。經言「應如是知，應如是見，應如是勝解」",
    "T25n1510a_002:0766a05": "者，此顯示增上心、增上智故，於無分別中知、",
    "T25n1510a_002:0766a06": "見、勝解。於中，若智依止奢摩他故知，依止毘",
    "T25n1510a_002:0766a07": "鉢舍那故見，此二依止三摩提故勝解。以三",
    "T25n1510a_002:0766a08": "摩提自在故，解內攀緣影像，彼名勝解。經言",
    "T25n1510a_002:0766a09": "「如是知解已，而不住法想」者，此正顯示無分",
    "T25n1510a_002:0766a10": "別。經言「法想、法想者，即非法想，是名法想」者，",
    "T25n1510a_002:0766a11": "此顯示法想中不共義及相應義，如前已說。",
    "T25n1510a_002:0766a12": "如是一切住處中，相應三摩提方便亦爾應",
    "T25n1510a_002:0766a13": "知。欲願及攝散二種，如前所說，更無別義，是",
    "T25n1510a_002:0766a14": "故不復說其方便。於彼心具足中，為說法無",
    "T25n1510a_002:0766a15": "染故，經言「須菩提！若有菩薩，以滿無量阿僧",
    "T25n1510a_002:0766a16": "祇世界七寶」等。此何所顯示？以有如是大利",
    "T25n1510a_002:0766a17": "益故，決定實演說；如是演說，而無所染。經言",
    "T25n1510a_002:0766a18": "「云何演說，而不演說，是名演說」者，此有何義？",
    "T25n1510a_002:0766a19": "顯示不可言說故。不演說彼法有可說體，應",
    "T25n1510a_002:0766a20": "如是演說；若異此者，則為染說，以顛倒義故。",
    "T25n1510a_002:0766a21": "又，如是說時，不求信敬等，亦為無染說法。",
    "T25n1510a_002:0766a22": "於彼心具足中，為生死不染故，說星、翳、燈等",
    "T25n1510a_002:0766a23": "偈，此義如前說。",
    "T25n1510a_002:0766a24": "若聞如是義，　　於大乘無覺，",
    "T25n1510a_002:0766a25": "我念過有石，　　究竟無因故。",
    "T25n1510a_002:0766a26": "下人於此深大法，　　不能覺知及信向，",
    "T25n1510a_002:0766a27": "世間眾人多如此，　　是以此法成荒廢。",
    "T25n1510a_002:0766a28": "《金剛斷割般若波羅蜜論》竟。阿僧伽作。",
    "T25n1510a_002:0766a29": "金剛般若論卷下"
}