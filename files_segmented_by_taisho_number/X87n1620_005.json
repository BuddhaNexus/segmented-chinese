{
    "X87n1620_005:0210b01": "先覺宗乘卷五",
    "X87n1620_005:0210b02": "徑山語風老人　圓信　較定",
    "X87n1620_005:0210b03": "無地地主人　郭凝之　彚編",
    "X87n1620_005:0210b04": "洪州廉使",
    "X87n1620_005:0210b05": "洪州廉使。逸其名。問馬祖曰。喫酒肉即是。不喫即是。",
    "X87n1620_005:0210b06": "馬祖曰。若喫是中丞祿。不喫是中丞福。廉使有省。",
    "X87n1620_005:0210b07": "俗士問天堂地獄",
    "X87n1620_005:0210b08": "有一俗士。問西堂智藏禪師。有天堂地獄否。師曰有。",
    "X87n1620_005:0210b09": "曰有佛法僧寶否。師曰有。更有多問。盡答言有。曰和",
    "X87n1620_005:0210b10": "尚恁麼道。莫錯否。師曰。汝曾見尊宿來耶。曰某甲曾",
    "X87n1620_005:0210b11": "參徑山和尚來。師曰。徑山向汝作麼生道。曰他道一",
    "X87n1620_005:0210b12": "切總無。師曰。汝有妻否。曰有。師曰。徑山和尚有妻否。",
    "X87n1620_005:0210b13": "曰無。師曰。徑山和尚道無即得。",
    "X87n1620_005:0210b14": "歸宗因官人來問",
    "X87n1620_005:0210b15": "廬山歸宗智常禪師。因官人來。乃拈起帽子兩帶曰",
    "X87n1620_005:0210b16": "還會麼。曰不會。歸宗曰。莫怪老僧頭風。不卸帽子。",
    "X87n1620_005:0210b17": "儒者問三教",
    "X87n1620_005:0210b18": "有儒者。忘其名。問大珠海禪師。儒釋道三教。同異如",
    "X87n1620_005:0210b19": "何。師曰。大量者用之則同。小機者執之即異。總從一",
    "X87n1620_005:0210b20": "性起用。機見差別成三。迷悟由人。不在教之同異也。",
    "X87n1620_005:0210b21": "行者問即心即佛",
    "X87n1620_005:0210b22": "有行者。問大珠曰。即心即佛。那個是佛。大珠曰。汝疑",
    "X87n1620_005:0210b23": "那個不是佛。指出看。行者無對。大珠曰。達即徧境是。",
    "X87n1620_005:0210b24": "不悟永乖疎。",
    "X87n1620_005:0210c01": "丹霞逢老人與童子",
    "X87n1620_005:0210c02": "丹霞因去馬祖處。路逢一老人。與一童子。丹霞問。公",
    "X87n1620_005:0210c03": "住何處。老人曰。上是天。下是地。丹霞曰。忽遇天崩地",
    "X87n1620_005:0210c04": "陷。又作麼生。老人曰。蒼天蒼天。童子噓一聲。丹霞曰。",
    "X87n1620_005:0210c05": "非父不生其子。老人便與童子入山去。",
    "X87n1620_005:0210c06": "丹霞會留守",
    "X87n1620_005:0210c07": "丹霞於天津橋橫臥。會留守鄭公出。呵之不起。吏問",
    "X87n1620_005:0210c08": "其故。丹霞徐曰。無事僧。留守異之。",
    "X87n1620_005:0210c09": "百丈政路逢官人",
    "X87n1620_005:0210c10": "洪州百丈山惟政禪師。因入京。路逢官人喫飯。忽見",
    "X87n1620_005:0210c11": "驢鳴。官人召曰。頭陀。師舉頭。官人却指驢。師却指官",
    "X87n1620_005:0210c12": "人(法眼別云。但作驢鳴　天奇拈云。混俗和光。何妨異類橫身。絲毫不掛。那容竪拂敲床。大丈夫漢。莫覰東",
    "X87n1620_005:0210c13": "魯西晉。休談北狄南蠻。方見得出岫靈雲。然後却來。嘲三囉四。又且何如)。",
    "X87n1620_005:0210c14": "趙州與官人遊園",
    "X87n1620_005:0210c15": "趙州與官人遊園次。兔見乃驚走。遂問。和尚是大善",
    "X87n1620_005:0210c16": "知識。兔見為甚麼走。趙州曰。老僧好殺。",
    "X87n1620_005:0210c17": "官人問趙州",
    "X87n1620_005:0210c18": "官人問趙州。和尚還入地獄否。趙州曰。老僧末上入。",
    "X87n1620_005:0210c19": "曰大善知識。為甚麼入地獄。趙州曰。老僧若不入。阿",
    "X87n1620_005:0210c20": "誰教化汝。",
    "X87n1620_005:0210c21": "官人問趙州燒木佛",
    "X87n1620_005:0210c22": "官人問趙州曰。丹霞燒木佛。院主為甚麼眉鬢墮落。",
    "X87n1620_005:0210c23": "趙州曰。官人宅內變生作熟。是甚麼人。官人曰。所使。",
    "X87n1620_005:0210c24": "趙州曰。却是他好手。",
    "X87n1620_005:0211a01": "俗官問趙州",
    "X87n1620_005:0211a02": "有俗官。問趙州。佛在日。一切眾生歸依佛。佛滅度後。",
    "X87n1620_005:0211a03": "一切眾生歸依什麼處。趙州曰。未有眾生。曰現問次。",
    "X87n1620_005:0211a04": "趙州曰。更覓什麼佛。",
    "X87n1620_005:0211a05": "秀才乞拄杖",
    "X87n1620_005:0211a06": "有秀才。見趙州手中拄杖。乃曰。佛不奪眾生願。是否。",
    "X87n1620_005:0211a07": "趙州曰是。秀才曰。某甲就和尚。乞取手中拄杖。得否。",
    "X87n1620_005:0211a08": "趙州曰。君子不奪人所好。秀才曰。某甲不是君子。趙",
    "X87n1620_005:0211a09": "州曰。老僧亦不是佛。",
    "X87n1620_005:0211a10": "秀才問趙州",
    "X87n1620_005:0211a11": "有秀才。辭趙州曰。某甲在此括撓和尚多時。無可報",
    "X87n1620_005:0211a12": "答。待他日作一頭驢來。報答和尚。趙州曰。教老僧爭",
    "X87n1620_005:0211a13": "得鞍。又秀才見趙州。乃讚歎曰。和尚是古佛。趙州曰。",
    "X87n1620_005:0211a14": "秀才是新如來。",
    "X87n1620_005:0211a15": "俗士獻袈裟",
    "X87n1620_005:0211a16": "有俗士。獻袈裟。問曰。披與麼衣服。莫辜負古人也無。",
    "X87n1620_005:0211a17": "趙州拋下拂子曰。是古是今。",
    "X87n1620_005:0211a18": "趙州勘行者",
    "X87n1620_005:0211a19": "趙州聞行者勘僧曰。我有十貫錢。若有人下得一轉",
    "X87n1620_005:0211a20": "語。即捨此錢。有人下語。並不契。趙州遂往行者家。行",
    "X87n1620_005:0211a21": "者曰。若下得一轉語。即捨此錢。趙州戴笠子便行(瑯琊",
    "X87n1620_005:0211a22": "覺云。武帝求仙不得仙。王喬端坐却昇天)。",
    "X87n1620_005:0211a23": "秀才問長沙岑",
    "X87n1620_005:0211a24": "有秀才。看千佛名經。問長沙岑禪師曰。百千諸佛。但",
    "X87n1620_005:0211b01": "見其名。未審居何國土。還化物也無。長沙曰。黃鶴樓",
    "X87n1620_005:0211b02": "崔顥題後。秀才還曾題也未。曰未曾。長沙曰。得閑題",
    "X87n1620_005:0211b03": "取一篇好(黃龍新頌云。黃鶴樓前法戰時。百千諸佛竪降旗。問渠國土歸何處。贏得多才一首",
    "X87n1620_005:0211b04": "詩　圓悟勤拈云。驀刀劈面。解辨者何人。劈箭當胷。承當者有幾。若能向奔流度刀。疾燄過風處。見長沙。橫身",
    "X87n1620_005:0211b05": "為物去。不消一揑。其或隨言詮入露布。便謂問東答西。裂轉話頭。且作麼生是長沙端的處。還委悉麼。殺人刀",
    "X87n1620_005:0211b06": "活人劒　語風信拈云。可惜一座黃鶴樓。被長沙和尚埋沒殺。千佛名經裏許。喚作註解得麼。癡人面前。勿得",
    "X87n1620_005:0211b07": "說夢。頌云。塞雁一聲睺舌冷。棲棲蘆苗月明中。荒塘踪跡無漁火。徒有秋烟拂暗風)。",
    "X87n1620_005:0211b08": "普化見步使",
    "X87n1620_005:0211b09": "鎮州普化和尚。見馬步使出喝道。普化亦喝道。作相",
    "X87n1620_005:0211b10": "撲勢。步使令人打五棒。普化曰。似即似。是即不是。",
    "X87n1620_005:0211b11": "天使問睦州",
    "X87n1620_005:0211b12": "有天使。問睦州。三門俱開。從那門入。睦州喚尚書。天",
    "X87n1620_005:0211b13": "使應諾。睦州曰。從信門入。天使又見畵壁。問曰。二尊",
    "X87n1620_005:0211b14": "者對譚何事。睦州摑露柱曰。三身中。那箇不說法。",
    "X87n1620_005:0211b15": "秀才訪睦州",
    "X87n1620_005:0211b16": "一秀才訪睦州。稱會二十四家書。睦州以拄杖空中",
    "X87n1620_005:0211b17": "點一點曰。會麼。秀才罔措。睦州曰。又道會二十四家",
    "X87n1620_005:0211b18": "書。永字八法也不識。",
    "X87n1620_005:0211b19": "睦州問秀才",
    "X87n1620_005:0211b20": "睦州問秀才。治甚經。曰治易。睦州曰。易中道。百姓日",
    "X87n1620_005:0211b21": "用而不知。且道不知箇甚麼。曰不知其道。睦州曰。作",
    "X87n1620_005:0211b22": "麼生是道。秀才無對。睦州曰。果然不知(妙喜云。秀才雖然無語。默",
    "X87n1620_005:0211b23": "契睦州。只是少末後一着。徑山當時若見睦州道果然不知。但撫掌呵呵大笑。管取睦州不相虧)。",
    "X87n1620_005:0211b24": "閩帥問壽山年多少",
    "X87n1620_005:0211c01": "閩帥問。壽山年多少。師曰。與虗空齊年。曰虗空年多",
    "X87n1620_005:0211c02": "少。師曰。與壽山齊年。",
    "X87n1620_005:0211c03": "有俗士舉手",
    "X87n1620_005:0211c04": "益州西睦和尚。上堂。有俗士舉手曰。和尚便是一頭",
    "X87n1620_005:0211c05": "驢。師曰。老僧被汝騎。士無語去。後三日再來。白言。某",
    "X87n1620_005:0211c06": "甲三日前著賊。師拈杖趂出。",
    "X87n1620_005:0211c07": "俗士問殺牛",
    "X87n1620_005:0211c08": "有俗士。問慧覺。某甲平生殺牛。還有罪否。慧覺曰。無",
    "X87n1620_005:0211c09": "罪。曰為甚麼無罪。慧覺曰。殺一個還一個。",
    "X87n1620_005:0211c10": "仰山問推官",
    "X87n1620_005:0211c11": "有官人。訪仰山。仰山問。官居何位。曰推官。仰山竪起",
    "X87n1620_005:0211c12": "拂子曰。還推得這箇麼。官人無對。仰山令眾下語。皆",
    "X87n1620_005:0211c13": "不契。時三聖不安。在涅槃堂內將息。仰山令侍者去",
    "X87n1620_005:0211c14": "請下語。三聖曰。但道和尚今日有事。仰山又令侍者",
    "X87n1620_005:0211c15": "問。未審有甚麼事。三聖曰。再犯不容。",
    "X87n1620_005:0211c16": "行者問霍山",
    "X87n1620_005:0211c17": "有行者。問霍山景通禪師曰。如何是佛法大意。霍山",
    "X87n1620_005:0211c18": "乃禮拜。行者曰。和尚為甚麼禮俗人。霍山曰。汝不見",
    "X87n1620_005:0211c19": "道尊重弟子。",
    "X87n1620_005:0211c20": "洞山行脚遇官人",
    "X87n1620_005:0211c21": "洞山行脚次。有官人問曰。我要註三祖信心銘。得否。",
    "X87n1620_005:0211c22": "洞山曰。只如纔有是非紛然失心。作麼生註(楚石琦代云。裝",
    "X87n1620_005:0211c23": "香着)。",
    "X87n1620_005:0211c24": "官人問洞山",
    "X87n1620_005:0212a01": "官人問洞山。有人修行否。洞山曰。待公作男子即修",
    "X87n1620_005:0212a02": "行。",
    "X87n1620_005:0212a03": "投子赴檀越齋",
    "X87n1620_005:0212a04": "舒州投子山大同禪師。在京赴一檀越齋。檀越將一",
    "X87n1620_005:0212a05": "盤草來。師拳兩手安頭上。檀越便將齋來。後有僧問。",
    "X87n1620_005:0212a06": "和尚在京投齋。意旨何如。師曰。觀世音菩薩。",
    "X87n1620_005:0212a07": "有官人問壽州",
    "X87n1620_005:0212a08": "壽州紹宗禪師。有官人謂師曰。見說江西不立宗。師",
    "X87n1620_005:0212a09": "曰。遇緣即立。曰遇緣立箇甚麼。師曰。江西不立宗。",
    "X87n1620_005:0212a10": "閩王問雪峰存",
    "X87n1620_005:0212a11": "閩王。問雪峰義存禪師曰。擬欲葢一所佛殿去時如",
    "X87n1620_005:0212a12": "何。雪峰曰。何不葢取一所空王殿。曰請師樣子。雪峰",
    "X87n1620_005:0212a13": "展兩手(雲門云。一舉四十九)。",
    "X87n1620_005:0212a14": "閩王封柑橘至雪峰",
    "X87n1620_005:0212a15": "雪峰因閩王封柑橘各一顆。遣使送至。柬問。既是一",
    "X87n1620_005:0212a16": "般顏色。為甚麼名字不同。雪峰遂依舊封回。王復馳",
    "X87n1620_005:0212a17": "問玄沙。玄沙將一張紙葢却。",
    "X87n1620_005:0212a18": "廣主請雲門開堂",
    "X87n1620_005:0212a19": "廣主。請雲門出世靈樹。開堂日。廣主親臨曰。弟子請",
    "X87n1620_005:0212a20": "益。雲門曰。目前無異路(法眼別云。不可無益于人)。",
    "X87n1620_005:0212a21": "常侍問雲門",
    "X87n1620_005:0212a22": "雲門。在文德殿赴齋。有常侍問。靈樹菓子熟也未。雲",
    "X87n1620_005:0212a23": "門曰。甚麼年中得信道生。",
    "X87n1620_005:0212a24": "官人問雲門",
    "X87n1620_005:0212b01": "雲門行脚時。有官人問。還有定乾坤底句麼。雲門曰。",
    "X87n1620_005:0212b02": "蘇嚕蘇嚕悉哩薩訶。",
    "X87n1620_005:0212b03": "閩王送玄沙上船",
    "X87n1620_005:0212b04": "閩王。送玄沙備禪師上船。師扣船召曰。大王爭能出",
    "X87n1620_005:0212b05": "得這裏去。王曰。在裏許得多少時也(歸宗柔別云。不因和尚。不得到",
    "X87n1620_005:0212b06": "這裡)。",
    "X87n1620_005:0212b07": "泉守請玄沙登樓",
    "X87n1620_005:0212b08": "泉守王公。請玄沙登樓。先語客司曰。待我引大師到",
    "X87n1620_005:0212b09": "樓前。便舁却梯。客司稟旨。公曰。請大師登樓。玄沙視",
    "X87n1620_005:0212b10": "樓。復視其人。乃曰。佛法不是此道理。(法眼云。未舁梯時。日幾度登樓)",
    "X87n1620_005:0212b11": "玄沙與泉守。在室中說話。有一沙彌。揭簾入見。却退",
    "X87n1620_005:0212b12": "步而出。玄沙曰。那沙彌好與二十拄杖。守曰。恁麼即",
    "X87n1620_005:0212b13": "某甲罪過。(同安顯別云。祖師來也)玄沙曰。佛法不是恁麼(鏡清云。不",
    "X87n1620_005:0212b14": "為打水。有僧問。不為打水。意作麼生。鏡清云。青山碾為塵。敢保沒閑人)。",
    "X87n1620_005:0212b15": "閩帥請辨驗聲明三藏",
    "X87n1620_005:0212b16": "西天有聲明三藏至。閩帥請玄沙辨驗。玄沙以鐵火",
    "X87n1620_005:0212b17": "筯。敲銅爐問。是甚麼聲。三藏曰。銅鐵聲。(法眼別云。請大師為大王。",
    "X87n1620_005:0212b18": "法燈別云。聽和尚問)玄沙曰。大王莫受外國人謾。三藏無對(法眼",
    "X87n1620_005:0212b19": "代云。大師久受大王供養。法燈代云。却是和尚謾大王)。",
    "X87n1620_005:0212b20": "閩帥問鼓山晏",
    "X87n1620_005:0212b21": "閩帥入萬歲寺。瞻仰佛像。指問鼓山曰。是甚麼佛。鼓",
    "X87n1620_005:0212b22": "山曰。請大王鑒。帥曰。鑒即不是佛。鼓山曰。是甚麼。帥",
    "X87n1620_005:0212b23": "無對(長慶代云。久承大師在眾。何得造次)。",
    "X87n1620_005:0212b24": "行者至菴",
    "X87n1620_005:0212c01": "鏡清怤禪師。住菴時。有行者至。徐徐近牀。取拂子提",
    "X87n1620_005:0212c02": "起問。某甲喚這箇作拂子。庵主喚作甚麼。鏡清曰。不",
    "X87n1620_005:0212c03": "可更安名立字也。行者乃擲却拂子曰。著甚死急。",
    "X87n1620_005:0212c04": "童子見鏡清",
    "X87n1620_005:0212c05": "有僧引一童子。到鏡清曰。此童子常愛問人佛法。請",
    "X87n1620_005:0212c06": "和尚驗看。鏡清乃令點茶。童子點茶來。師啜了。過盞",
    "X87n1620_005:0212c07": "槖與童子。童子近前接。鏡清却縮手曰。還道得麼。童",
    "X87n1620_005:0212c08": "子曰。問將來。(法眼別云。和尚更喫茶否)僧曰。此童子見解如何。鏡",
    "X87n1620_005:0212c09": "清曰。也祇一兩生持戒僧。",
    "X87n1620_005:0212c10": "俗士問靜上座",
    "X87n1620_005:0212c11": "有俗士。失其名。問靜上座曰。弟子每當夜坐。心念紛",
    "X87n1620_005:0212c12": "飛。未明攝伏之方。願垂示誨。上座曰。如或夜間安坐。",
    "X87n1620_005:0212c13": "心念紛飛。却將紛飛之心。以究紛飛之處。究之無處。",
    "X87n1620_005:0212c14": "則紛飛之念何存。反究究心。則能究之心安在。又能",
    "X87n1620_005:0212c15": "照之智本空。所照之境亦寂。寂而非寂者。葢無能寂",
    "X87n1620_005:0212c16": "之人也。照而非照者。葢無所照之境也。境智俱寂。心",
    "X87n1620_005:0212c17": "慮安然。外不尋枝。內不住定。二途俱泯。一性怡然。此",
    "X87n1620_005:0212c18": "乃還源之要道也。",
    "X87n1620_005:0212c19": "俗士獻畫障子",
    "X87n1620_005:0212c20": "俗士獻畫障子。法眼看了問曰。汝是心巧手巧。士曰。",
    "X87n1620_005:0212c21": "心巧。法眼曰。那個是汝心。士無對(歸宗柔代云。某甲今日却成容易)。",
    "X87n1620_005:0212c22": "老人參桐峰",
    "X87n1620_005:0212c23": "有老人。入山參桐峰菴主。桐峰問曰。住在甚處。老人",
    "X87n1620_005:0212c24": "不語。桐峰曰。善能對機。老人地上拈一枝草示之。桐",
    "X87n1620_005:0213a01": "峰便喝。老人禮拜。桐峰便歸菴。老人曰。與麼疑殺一",
    "X87n1620_005:0213a02": "切人在。",
    "X87n1620_005:0213a03": "儒者謁南院",
    "X87n1620_005:0213a04": "有儒者。博覽古今。時呼為張百會。來謁南院。南院問。",
    "X87n1620_005:0213a05": "莫是張百會麼。曰不敢。南院以手於空畫一畫曰。會",
    "X87n1620_005:0213a06": "麼。曰不會。南院曰。一尚不會。甚麼處得百會來。",
    "X87n1620_005:0213a07": "牧主請風穴陞座",
    "X87n1620_005:0213a08": "風穴沼禪師。於牧主衙內度夏。請陞座。時有盧陂長",
    "X87n1620_005:0213a09": "老。出問。學人有鐵牛之機。請師不搭印。風穴曰。慣釣",
    "X87n1620_005:0213a10": "鯨鯢澄巨浸。却嗟蛙步[馬*展]泥沙。陂佇思。風穴喝曰。長",
    "X87n1620_005:0213a11": "老何不進語。陂擬議。風穴便打一拂子曰。還記得話",
    "X87n1620_005:0213a12": "頭麼。試舉看。陂擬開口。風穴又打一拂子。牧主曰。信",
    "X87n1620_005:0213a13": "知佛法與王法一般。風穴曰。見甚麼道理。牧主曰。當",
    "X87n1620_005:0213a14": "斷不斷。反招其亂。風穴便下座。",
    "X87n1620_005:0213a15": "提刑問璉三生",
    "X87n1620_005:0213a16": "有提刑。問璉三生曰。某甲四十年為官。作麼脫得此",
    "X87n1620_005:0213a17": "塵去。璉無對。(道吾真代曰。一任[跳-兆+孛]跳)又看上峰路。璉曰。這箇是",
    "X87n1620_005:0213a18": "上峰路。提刑曰。寺在上頭那。璉曰是。提刑曰。恁麼則",
    "X87n1620_005:0213a19": "不去也。璉無語(道吾代曰。今日勘破)。",
    "X87n1620_005:0213a20": "工部問三交嵩",
    "X87n1620_005:0213a21": "有工部。問三交智嵩禪師曰。百尺竿頭獨打毬。萬丈",
    "X87n1620_005:0213a22": "懸崖絲繫腰時如何。三交曰。幽州著脚。廣南廝撲。工",
    "X87n1620_005:0213a23": "部無語。三交曰。勘破這胡漢。工部曰。二十年江南界",
    "X87n1620_005:0213a24": "裏。這回却見禪師。三交曰。瞎老婆吹火。",
    "X87n1620_005:0213b01": "提刑問楊岐會",
    "X87n1620_005:0213b02": "有提刑。問楊岐會曰。和尚法嗣何人。曰慈明。提刑曰。",
    "X87n1620_005:0213b03": "見箇什麼道理。便嗣他。楊岐曰。共鉢盂喫飯。提刑曰。",
    "X87n1620_005:0213b04": "與麼則不見也。楊岐捺膝曰。什麼處是不見。提刑大",
    "X87n1620_005:0213b05": "笑。楊岐曰。須是提刑始得。又請入院燒香。提刑曰。却",
    "X87n1620_005:0213b06": "待回來。楊岐乃獻茶信。提刑曰。這箇却不消得。有甚",
    "X87n1620_005:0213b07": "乾嚗嚗底禪。希見示些子。楊岐指茶信曰。這箇尚不",
    "X87n1620_005:0213b08": "要。豈況乾嚗嚗底禪。提刑擬議。楊岐乃有頌。示作王",
    "X87n1620_005:0213b09": "臣。佛祖罔措。為指迷源。殺人無數。提刑曰。和尚為什",
    "X87n1620_005:0213b10": "麼就身打劫。楊岐曰。元來却是我家裡人。提刑大笑。",
    "X87n1620_005:0213b11": "俗士投五祖出家",
    "X87n1620_005:0213b12": "有俗士。投五祖演出家。自曰捨緣。五祖曰。何謂捨緣。",
    "X87n1620_005:0213b13": "士曰。有妻子捨之。謂之捨緣。五祖曰。我也有個老婆。",
    "X87n1620_005:0213b14": "還信否。士默然。五祖乃頌曰。我有個老婆。出世無人",
    "X87n1620_005:0213b15": "見。晝夜共一處。自然有方便。",
    "X87n1620_005:0213b16": "居士往五祖齋僧",
    "X87n1620_005:0213b17": "舒州有一居士。常往五祖齋僧。一日問首座曰。某俗",
    "X87n1620_005:0213b18": "人參得禪麼。首座云。你是俗人。如何參得禪。居士不",
    "X87n1620_005:0213b19": "會。舉似五祖。五祖云。首座却有本分手段為人。居士",
    "X87n1620_005:0213b20": "方信。遂篤志參究。後見佛眼。佛眼展手曰。因甚麼喚",
    "X87n1620_005:0213b21": "作手。居士忽大悟。",
    "X87n1620_005:0213b22": "俗士問雲峰悅",
    "X87n1620_005:0213b23": "有俗士。問雲峰文悅禪師曰。如何是佛。雲峰曰。著衣",
    "X87n1620_005:0213b24": "喫飯量家道。曰恁麼則退身三步。叉手當胸去也。雲",
    "X87n1620_005:0213c01": "峰曰。醉後添杯不若無。",
    "X87n1620_005:0213c02": "太守問九頂",
    "X87n1620_005:0213c03": "太守呂公。瞻大像。問九頂清素禪師曰。既是大像。為",
    "X87n1620_005:0213c04": "甚麼肩負兩楹。九頂曰。船上無散工。至閣下覩觀音",
    "X87n1620_005:0213c05": "像。又問。彌勒化境。觀音何來。九頂曰。家富小兒嬌。太",
    "X87n1620_005:0213c06": "守乃禮敬。",
    "X87n1620_005:0213c07": "侍郎問九僊",
    "X87n1620_005:0213c08": "侍郎曾公。問九僊法清禪師曰。上座山鄉甚處。曰嚴",
    "X87n1620_005:0213c09": "州。曰與此間是同是別。九仙拽伽梨下地揖曰。官人",
    "X87n1620_005:0213c10": "曾到嚴州否。曾罔措。九仙曰。待官人到嚴州時。却向",
    "X87n1620_005:0213c11": "官人道。",
    "X87n1620_005:0213c12": "益州辭知府",
    "X87n1620_005:0213c13": "益州澄遠禪師。將示寂。辭知府曰。老僧行脚去。通判",
    "X87n1620_005:0213c14": "曰。這僧風狂。八十歲行脚。那裏去。知府曰。大善知識。",
    "X87n1620_005:0213c15": "去住自由。",
    "X87n1620_005:0213c16": "巡檢問黃龍明",
    "X87n1620_005:0213c17": "黃龍同胡巡檢。到公安二聖。巡檢問曰。達磨對梁武",
    "X87n1620_005:0213c18": "帝云。廓然無聖。公安為甚麼却有二聖。黃龍曰。一點",
    "X87n1620_005:0213c19": "水墨。兩處成龍。",
    "X87n1620_005:0213c20": "俗士問歸仁",
    "X87n1620_005:0213c21": "有俗士。問歸仁禪師。俗人還許會佛法否。歸仁曰。那",
    "X87n1620_005:0213c22": "箇臺無月。誰家樹不春。",
    "X87n1620_005:0213c23": "有官人問興陽",
    "X87n1620_005:0213c24": "有官人。問興陽清剖禪師曰。和尚甚麼時開堂。師曰。",
    "X87n1620_005:0214a01": "不歷僧祇數。日月未生前。",
    "X87n1620_005:0214a02": "居士官人問天平",
    "X87n1620_005:0214a03": "有居士。問天平契愚禪師曰。法無動搖時如何。天平",
    "X87n1620_005:0214a04": "曰。你從潞府來。居士曰。一步也不曾驀。天平曰。因甚",
    "X87n1620_005:0214a05": "得到這裏。居士曰。和尚睡語作麼。天平曰。放你二十",
    "X87n1620_005:0214a06": "棒。又官人問。無鄰可隔。為甚麼不相見。天平曰。怨阿",
    "X87n1620_005:0214a07": "誰。",
    "X87n1620_005:0214a08": "居士問東山雲頂",
    "X87n1620_005:0214a09": "福州東山雲頂禪師。有居士問曰。洞山道。有一物。上",
    "X87n1620_005:0214a10": "拄天。下拄地。未審是甚麼物。師曰。擔鐵枷喫鐵棒。曰",
    "X87n1620_005:0214a11": "天地黑山河走。師曰。閻老殿前添一鬼。北邙山下臥",
    "X87n1620_005:0214a12": "千年。士呌快活快活。師曰。也是野狐吞老鼠。",
    "X87n1620_005:0214a13": "童子上經",
    "X87n1620_005:0214a14": "有童子上經次。僧令持經著函內。童子曰。某甲念底。",
    "X87n1620_005:0214a15": "著向那裏(法眼代云。汝念甚麼經)。",
    "X87n1620_005:0214a16": "洪塘橋官人問僧",
    "X87n1620_005:0214a17": "福州洪塘橋上。有僧列坐。官人問。此中還有佛麼。僧",
    "X87n1620_005:0214a18": "無對(法眼代云。汝是甚麼人)。",
    "X87n1620_005:0214a19": "賣鹽翁",
    "X87n1620_005:0214a20": "昔有一僧。去覆船。路逢一賣鹽翁。僧問。覆船路向甚",
    "X87n1620_005:0214a21": "麼處去。翁良久。僧再問。翁曰。你患聾那。僧曰。你向我",
    "X87n1620_005:0214a22": "道甚麼。翁曰。向你道覆船路。僧曰。翁莫會禪麼。翁曰。",
    "X87n1620_005:0214a23": "莫道會禪。佛法也會盡。僧曰。你試說看。翁挑起鹽籃。",
    "X87n1620_005:0214a24": "僧曰難。翁曰。你喚這個作甚麼。僧曰鹽。翁曰。有甚麼",
    "X87n1620_005:0214b01": "交涉。僧曰。你喚作甚麼。曰不可更向你道是鹽。",
    "X87n1620_005:0214b02": "騎牛公子",
    "X87n1620_005:0214b03": "公期和尚。因往羅漢。路逢一騎牛公子。師問。羅漢路",
    "X87n1620_005:0214b04": "向甚麼處去。公拍牛曰。道道。師喝曰。這畜生。公曰。羅",
    "X87n1620_005:0214b05": "漢路向甚麼處去。師却拍牛曰。道道。公曰。直饒恁麼。",
    "X87n1620_005:0214b06": "猶少蹄角在。師便打。公拍牛便走。",
    "X87n1620_005:0214b07": "跨驢人",
    "X87n1620_005:0214b08": "昔有跨驢人。問眾僧。何往。僧曰。道場去。其人曰。何處",
    "X87n1620_005:0214b09": "不是道場。僧毆之曰。這漢沒道理。向道場裡跨驢不",
    "X87n1620_005:0214b10": "下。",
    "X87n1620_005:0214b11": "道流背佛而坐",
    "X87n1620_005:0214b12": "昔有道流。在佛殿前。背佛而坐。僧曰。道士莫背佛。道",
    "X87n1620_005:0214b13": "流曰。大德本教中道。佛身充滿於法界。向甚麼處坐",
    "X87n1620_005:0214b14": "得。僧無對(法眼代云。識得汝)。",
    "X87n1620_005:0214b15": "行者向佛而唾",
    "X87n1620_005:0214b16": "有一行者。隨法師入佛殿。行者向佛而唾。法師曰。行",
    "X87n1620_005:0214b17": "者少去就。何以唾佛。行者曰。將無佛處來。與某甲唾。",
    "X87n1620_005:0214b18": "法師無對(溈山云。仁者却不仁者。不仁者却仁者。仰山代法師云。但唾行者。又云。行者若有語。",
    "X87n1620_005:0214b19": "即向伊道。還我無行者處來)。",
    "X87n1620_005:0214b20": "魚浮水上",
    "X87n1620_005:0214b21": "死魚浮於水上。有人問僧。魚豈不是以水為命。僧曰",
    "X87n1620_005:0214b22": "是。曰為甚麼却向水中死。僧無對(杭州天龍機和尚代云。是伊為甚麼",
    "X87n1620_005:0214b23": "不去岸上死)。",
    "X87n1620_005:0214b24": "佛殿鴿子",
    "X87n1620_005:0214c01": "鷂子趂鴿子。飛向佛殿欄干上顫。有人問僧。一切眾",
    "X87n1620_005:0214c02": "生。在佛影中。常安常樂。鴿子見佛。為甚麼却顫。僧無",
    "X87n1620_005:0214c03": "對(法燈代云。怕佛)。",
    "X87n1620_005:0214c04": "廣南國主出獵",
    "X87n1620_005:0214c05": "廣南有僧住庵。國主出獵。左右報庵主。大王來請起。",
    "X87n1620_005:0214c06": "庵主曰。非但大王來。佛來亦不起。王問。佛豈不是汝",
    "X87n1620_005:0214c07": "師。庵主曰是。王曰。見師為甚麼不起(法眼代云。未足酬恩)。",
    "X87n1620_005:0214c08": "官人入鎮州天王院",
    "X87n1620_005:0214c09": "昔有官人。入鎮州天王院。覩神像。因問院主曰。此是",
    "X87n1620_005:0214c10": "甚麼功德。曰護國天王。曰祇護此國。徧護餘國。曰在",
    "X87n1620_005:0214c11": "秦為秦。在楚為楚。曰臘月二十九日。打破鎮州城。天",
    "X87n1620_005:0214c12": "王向甚處去。院主無對(密雲悟云。官人切莫造反。復云。今日得官人作證)。",
    "X87n1620_005:0214c13": "官人作無鬼論",
    "X87n1620_005:0214c14": "昔有官人。作無鬼論。中夜揮毫次。忽見一鬼出云。汝",
    "X87n1620_005:0214c15": "道無。我聻(五祖演云。老僧當時若見。便以手作鵓鳩嘴。向伊道。谷谷孤)。",
    "X87n1620_005:0214c16": "官人問無揀僧",
    "X87n1620_005:0214c17": "官人問僧。名甚麼。曰無揀。官人曰。忽然將一椀沙與",
    "X87n1620_005:0214c18": "上座。又作麼生。曰謝官人供養(法眼別云。此猶是揀底)。",
    "X87n1620_005:0214c20": "先覺宗乘卷五(終)雙髻釋頓讓訂閱"
}