{
    "T27n1545_100:0515b07": "阿毘達磨大毘婆沙論卷第一百",
    "T27n1545_100:0515b09": "五百大阿羅漢等造",
    "T27n1545_100:0515b10": "三藏法師玄奘奉　詔譯",
    "T27n1545_100:0515b11": "智蘊第三中他心智納息第三之二",
    "T27n1545_100:0515b12": "諸有情類。有流轉者有還滅者。流轉者謂",
    "T27n1545_100:0515b13": "更受生。還滅者謂趣涅槃。若諸有情生欲色",
    "T27n1545_100:0515b14": "界。及諸異生生無色界。修他心智者。於彼",
    "T27n1545_100:0515b15": "心心所法。由二事故得他心智。一者能緣。",
    "T27n1545_100:0515b16": "二者現起。若諸有情已般涅槃。及諸聖者生",
    "T27n1545_100:0515b17": "無色界。修他心智者。於彼心心所法由一",
    "T27n1545_100:0515b18": "事故得他心智。謂但能緣不能現起。問若",
    "T27n1545_100:0515b19": "諸聖者生無色界。能修下地他心智不。有",
    "T27n1545_100:0515b20": "說不修。以彼畢竟無起義故。評曰。應作",
    "T27n1545_100:0515b21": "是說。雖必不起而彼得修。生上能修下無",
    "T27n1545_100:0515b22": "漏故。如法智品不違理故。異生生彼無",
    "T27n1545_100:0515b23": "修此義。",
    "T27n1545_100:0515b24": "或有心心所法是佛他心智境非獨覺聲聞。",
    "T27n1545_100:0515b25": "或有心心所法是佛獨覺他心智境非諸聲",
    "T27n1545_100:0515b26": "聞。或有心心所法是佛獨覺聲聞他心智境。",
    "T27n1545_100:0515b27": "如契經說。苾芻當知。大雪山中有如是處",
    "T27n1545_100:0515b28": "獼猴與人俱不能行。有如是處。獼猴能行",
    "T27n1545_100:0515b29": "人不能行。有如是處獼猴與人二俱能行。",
    "T27n1545_100:0515c01": "此契經中大雪山者。顯所知法。如是處者。",
    "T27n1545_100:0515c02": "顯在見道十五剎那。獼猴顯獨覺。人顯聲",
    "T27n1545_100:0515c03": "聞。能行不能行顯諸他心智。然他心智能知",
    "T27n1545_100:0515c04": "同類心心所法非不同類。謂有漏者知有",
    "T27n1545_100:0515c05": "漏。無漏者知無漏。曾得者知曾得。未曾得",
    "T27n1545_100:0515c06": "者知未曾得。法智品者知法智品。類智品者",
    "T27n1545_100:0515c07": "知類智品。聲聞他心智於見道唯能知二",
    "T27n1545_100:0515c08": "剎那心。獨覺他心智於見道唯能知三剎那",
    "T27n1545_100:0515c09": "心。佛他心智於見道次第能知十五剎那",
    "T27n1545_100:0515c10": "心。所以者何。佛他心智。不由加行而現在",
    "T27n1545_100:0515c11": "前。獨覺他心智。由下加行而得現前。聲聞",
    "T27n1545_100:0515c12": "他心智。由中加行或上加行方現前故。謂修",
    "T27n1545_100:0515c13": "觀者將入見道。聲聞欲知彼見道心。先修",
    "T27n1545_100:0515c14": "法智品他心智加行。彼修觀者既入見道。此",
    "T27n1545_100:0515c15": "他心智加行已滿。便能知彼二剎那心。謂苦",
    "T27n1545_100:0515c16": "法智忍。及苦法智俱心。彼修觀者入類智品。",
    "T27n1545_100:0515c17": "聲聞復修類智品他心智加行。經十三剎那",
    "T27n1545_100:0515c18": "加行方滿。乃能知彼第十六心。謂本欲知",
    "T27n1545_100:0515c19": "第三心。今乃知彼第十六心。是故聲聞他心",
    "T27n1545_100:0515c20": "智唯知見道初二心。若修觀者將入見道。",
    "T27n1545_100:0515c21": "獨覺欲知彼見道心。先修法智品他心智加",
    "T27n1545_100:0515c22": "行。彼修觀者既入見道。此他心智加行已滿。",
    "T27n1545_100:0515c23": "便能知彼二剎那心。謂苦法智忍及苦法智",
    "T27n1545_100:0515c24": "俱心。彼修觀者入類智品。獨覺復修類智品",
    "T27n1545_100:0515c25": "他心智加行。經五剎那加行方滿。乃知彼",
    "T27n1545_100:0515c26": "第八心。謂本欲知彼第三心。今乃知彼集",
    "T27n1545_100:0515c27": "類智俱心。有說。知彼第十五心。經十二剎",
    "T27n1545_100:0515c28": "那加行滿故。有說。獨覺能知四心。謂知初",
    "T27n1545_100:0515c29": "二及第八第十四心。有餘師說。能知初二及",
    "T27n1545_100:0516a01": "第十一第十二心。即滅類智忍及滅類智俱",
    "T27n1545_100:0516a02": "心。佛他心智不由加行故。具知彼見道十",
    "T27n1545_100:0516a03": "五剎那心。",
    "T27n1545_100:0516a04": "佛智於三道皆能知自相共相。獨覺智於",
    "T27n1545_100:0516a05": "獨覺聲聞道。能知自相共相。於佛道能知",
    "T27n1545_100:0516a06": "共相非自相。聲聞智於聲聞道能知自相",
    "T27n1545_100:0516a07": "共相。於佛獨覺道能知共相非自相。問聲",
    "T27n1545_100:0516a08": "聞入現觀時。於佛獨覺道能現觀不設爾",
    "T27n1545_100:0516a09": "何失。若能現觀。云何聲聞他心智不能知",
    "T27n1545_100:0516a10": "佛及獨覺心。若不能現觀。云何亦得緣彼",
    "T27n1545_100:0516a11": "證淨。又應現觀時不遍觀道諦。答應作是",
    "T27n1545_100:0516a12": "說。聲聞入現觀時。於佛獨覺道亦能現觀。",
    "T27n1545_100:0516a13": "問若爾云何聲聞他心智不能知佛及獨覺",
    "T27n1545_100:0516a14": "心。答入現觀時知彼共相非自相故。能現",
    "T27n1545_100:0516a15": "觀他心智唯知自相故。彼他心智。不知佛",
    "T27n1545_100:0516a16": "及獨覺心。",
    "T27n1545_100:0516a17": "問一有情相續中所有他心智。能知一切有",
    "T27n1545_100:0516a18": "情隨其所應心心所法。此智於彼為知總",
    "T27n1545_100:0516a19": "物類。為知別剎那。設爾何失。若知總物類",
    "T27n1545_100:0516a20": "非別剎那者。於別剎那云何能知。若知別",
    "T27n1545_100:0516a21": "剎那者。云何此智所依非多。謂我他心智",
    "T27n1545_100:0516a22": "聚。有二十一法緣一有情一剎那受。如一",
    "T27n1545_100:0516a23": "剎那受。一切剎那受亦爾。如受剎那無量無",
    "T27n1545_100:0516a24": "邊。諸餘一切心心所法剎那亦爾。如一有情",
    "T27n1545_100:0516a25": "心心所法剎那無量無邊。諸餘一切有情心",
    "T27n1545_100:0516a26": "心所法剎那亦爾。如是我心心所法則為多。",
    "T27n1545_100:0516a27": "餘一切有情由智多故所依亦多。有作是",
    "T27n1545_100:0516a28": "說。知總物類非別剎那。問若爾於別剎那",
    "T27n1545_100:0516a29": "云何能知。答無有是處。然為分別。假使能",
    "T27n1545_100:0516b01": "知物類智盡。於餘剎那不復欲知。設復",
    "T27n1545_100:0516b02": "欲知亦不能知。智若未盡欲知即知。又物",
    "T27n1545_100:0516b03": "類智於諸剎那不欲別知。設欲別知亦不",
    "T27n1545_100:0516b04": "能知。諸欲知者唯於物類。復有說者。知",
    "T27n1545_100:0516b05": "別剎那。問若爾云何此智所依非多。答無如",
    "T27n1545_100:0516b06": "是失。此彼等故。如我他心智聚二十一法。",
    "T27n1545_100:0516b07": "有無量無邊剎那。於餘一切有情一切心心",
    "T27n1545_100:0516b08": "所法。一一剎那別別能緣。如是諸餘一切有",
    "T27n1545_100:0516b09": "情他心智聚。亦各有無量無邊剎那。於餘一",
    "T27n1545_100:0516b10": "切有情一切心心所法。一一剎那別別能緣。",
    "T27n1545_100:0516b11": "故智所依無偏多失。評曰。應知此中後說為",
    "T27n1545_100:0516b12": "善。心心所法所緣定故。",
    "T27n1545_100:0516b13": "問諸他心智。為能通緣三世。為但緣現在",
    "T27n1545_100:0516b14": "耶。答諸他心智但緣現在。問若爾論說當云",
    "T27n1545_100:0516b15": "何通。如說過去未來法九智知。除滅智。答",
    "T27n1545_100:0516b16": "應作是說。過去未來法八智知。除滅智。他",
    "T27n1545_100:0516b17": "心智現在法九智知。除滅智。而不作是說",
    "T27n1545_100:0516b18": "者。應知有別意趣。謂彼種類九智所知。若",
    "T27n1545_100:0516b19": "在過去即是過去他心智所知。亦是未來不",
    "T27n1545_100:0516b20": "生法。他心智所知。若在未來唯是未來他心",
    "T27n1545_100:0516b21": "智所知。若在現在即是現在他心智所知。",
    "T27n1545_100:0516b22": "亦是未來不生法他心智所知。依此意說過",
    "T27n1545_100:0516b23": "去未來法是九智所知。不說過去未來法是",
    "T27n1545_100:0516b24": "現在他心智所知。復有欲令他心智現在",
    "T27n1545_100:0516b25": "前時能知他相續三剎那心。謂現在前者。次",
    "T27n1545_100:0516b26": "前滅者次後生者。論依此說亦不相違。評",
    "T27n1545_100:0516b27": "曰。彼不應作是說。以他心智唯知現在他",
    "T27n1545_100:0516b28": "心心所。非餘法故。問諸他心智為緣一物。",
    "T27n1545_100:0516b29": "為緣俱生心心所聚。設爾何過。若緣一物。",
    "T27n1545_100:0516c01": "契經所說當云何通。如契經說。於有貪心",
    "T27n1545_100:0516c02": "如實知此是有貪心。乃至廣說。若於一時",
    "T27n1545_100:0516c03": "知貪及心豈非緣聚。餘經所說復云何通。",
    "T27n1545_100:0516c04": "如世尊說。我一作意遍知苾芻僧諸心之所",
    "T27n1545_100:0516c05": "念。若緣聚者。云何他心智有三念住別。答",
    "T27n1545_100:0516c06": "應作是說。一剎那頃他心智起但緣一物。",
    "T27n1545_100:0516c07": "問若爾契經所說當云何通。如說。於有貪",
    "T27n1545_100:0516c08": "心如實知此是有貪心耶。答有貪心者。謂",
    "T27n1545_100:0516c09": "貪相應心。然知貪時不即知心。若知心時",
    "T27n1545_100:0516c10": "不復知貪。如觀有垢衣。若觀垢時則不",
    "T27n1545_100:0516c11": "觀衣。若觀衣時不復觀垢。此亦如是。故",
    "T27n1545_100:0516c12": "不相違。問若爾餘經所說復云何通。如世",
    "T27n1545_100:0516c13": "尊說。我一作意遍知苾芻僧諸心之所念耶。",
    "T27n1545_100:0516c14": "答彼經不說他心智但說比智。謂佛先以",
    "T27n1545_100:0516c15": "一他心智觀一苾芻心所念已。後以比智",
    "T27n1545_100:0516c16": "總觀苾芻僧諸心之所念。知彼皆住寂靜正",
    "T27n1545_100:0516c17": "行。有作是說。此非他心智。亦非比智。乃是",
    "T27n1545_100:0516c18": "願智。總知苾芻諸心所念。復有說者。此非",
    "T27n1545_100:0516c19": "他心智。亦非比智及願智。然世尊盡智現在",
    "T27n1545_100:0516c20": "前時得。欲界如是種類未曾得無覆無記心",
    "T27n1545_100:0516c21": "心所法。不入靜慮亦不起通。一作意時由",
    "T27n1545_100:0516c22": "此則能遍知苾芻僧諸心之所念。有說。此",
    "T27n1545_100:0516c23": "是欲界善心盡智時得。謂勝思慧。有餘師說。",
    "T27n1545_100:0516c24": "諸他心智能緣俱生心心所聚。問若爾云何",
    "T27n1545_100:0516c25": "他心智有三念住別。答初引發時有三念住。",
    "T27n1545_100:0516c26": "後成滿時總緣俱起心心所法。作雜緣法念",
    "T27n1545_100:0516c27": "住。評曰。一切他心智。一剎那頃但緣一法。",
    "T27n1545_100:0516c28": "唯緣實物。唯觀自相。唯觀現在時。唯觀他",
    "T27n1545_100:0516c29": "相續。唯觀心心所。不在見道。非空無相",
    "T27n1545_100:0517a01": "三摩地俱。亦非盡智無生智攝。無間道中不",
    "T27n1545_100:0517a02": "修不起是容豫道種類攝故。",
    "T27n1545_100:0517a03": "云何宿住隨念智。答若智修所成是修果依",
    "T27n1545_100:0517a04": "止修已得不失。能現憶知諸宿住事。種種相",
    "T27n1545_100:0517a05": "狀及所言說。是謂宿住隨念智。此中若智修",
    "T27n1545_100:0517a06": "所成者。謂修所成慧為自性故。是修果者。",
    "T27n1545_100:0517a07": "謂是四支五支靜慮果故。依止修者。謂依數",
    "T27n1545_100:0517a08": "習而成就故。已得不失者。已證得不捨故。",
    "T27n1545_100:0517a09": "問何故不說未得已失。答應說而不說者。",
    "T27n1545_100:0517a10": "當知此義有餘。復次若由此智說名成就",
    "T27n1545_100:0517a11": "宿住通者。此中說之。未得已失。諸宿住智",
    "T27n1545_100:0517a12": "無如是義。是故不說。能現憶知諸宿住事",
    "T27n1545_100:0517a13": "者。謂此智能明了憶知過去生中。欲色界自",
    "T27n1545_100:0517a14": "他相續等事。種種相狀及所言說者。謂生本",
    "T27n1545_100:0517a15": "死有名種種相狀。可顯示彼相狀別故。中",
    "T27n1545_100:0517a16": "有名所言說。中有微細但可言說。不可示",
    "T27n1545_100:0517a17": "其相狀別故。有作是說。中有名種種相狀。",
    "T27n1545_100:0517a18": "似本有故。生本死有名所言說。可說彼為",
    "T27n1545_100:0517a19": "剎帝利等種姓別故。又本有時能起種種言",
    "T27n1545_100:0517a20": "論事故。復有說者。種種相狀者。略顯前生",
    "T27n1545_100:0517a21": "事。及所言說者廣顯前生事。有餘師說。種",
    "T27n1545_100:0517a22": "種相狀者。顯過去世所詮表事。及所言說者",
    "T27n1545_100:0517a23": "顯過去世能詮表事。如契經說。佛告阿難。",
    "T27n1545_100:0517a24": "若有相狀及有言說可施設。有色身名身。",
    "T27n1545_100:0517a25": "若無相狀及無言說可施設。有增語觸有",
    "T27n1545_100:0517a26": "對觸不。阿難白佛。不也。世尊此中內六處",
    "T27n1545_100:0517a27": "名相狀。外六處名言說。有作是說。外六處",
    "T27n1545_100:0517a28": "名相狀。內六處名言說。所以者何。依內六",
    "T27n1545_100:0517a29": "處可說六識及觸言故。謂說名眼識眼觸",
    "T27n1545_100:0517b01": "乃至意識意觸。又契經說。由如是相狀入",
    "T27n1545_100:0517b02": "初靜慮具足住。此中相者謂加行相。狀者謂",
    "T27n1545_100:0517b03": "所緣狀。如論所說。除前相者相謂所名。如",
    "T27n1545_100:0517b04": "伽他說。",
    "T27n1545_100:0517b05": "　若成就八智　　十六行相者",
    "T27n1545_100:0517b06": "　如贍部真金　　無能說其過",
    "T27n1545_100:0517b07": "此中相聲說無漏慧。應知此中諸宿住事。種",
    "T27n1545_100:0517b08": "種相狀及所言說。皆顯宿住隨念智境。即欲",
    "T27n1545_100:0517b09": "色界過去生中。自他所更有漏五蘊。",
    "T27n1545_100:0517b10": "此宿住隨念智。或應說一。謂宿住隨念智通",
    "T27n1545_100:0517b11": "明力。或應說二。謂曾得未曾得。或應說三。",
    "T27n1545_100:0517b12": "謂下中上三品。或應說四。謂四靜慮果。或",
    "T27n1545_100:0517b13": "應說六。謂曾得未曾得各有三品。或應說",
    "T27n1545_100:0517b14": "八。謂四靜慮果各有曾得未曾得。或應說",
    "T27n1545_100:0517b15": "九。謂下下品乃至上上品。或應說十二。謂",
    "T27n1545_100:0517b16": "四靜慮果各有三品。或應說十八。謂曾得",
    "T27n1545_100:0517b17": "未曾得各有九品。或應說二十四。謂四靜",
    "T27n1545_100:0517b18": "慮果各有曾得未曾得。此復各有三品。或應",
    "T27n1545_100:0517b19": "說三十六。謂四靜慮果各有九品。或應說",
    "T27n1545_100:0517b20": "七十二。謂四靜慮果各有曾得未曾得此復",
    "T27n1545_100:0517b21": "各有九品。若以在身剎那分別應說無量",
    "T27n1545_100:0517b22": "無邊。此中總說一宿住隨念智。問此宿住隨",
    "T27n1545_100:0517b23": "念智以何為自性。答以慧為自性。是謂宿",
    "T27n1545_100:0517b24": "住隨念智自性。我物自體相分本性。",
    "T27n1545_100:0517b25": "已說自性。所以今當說。問何故名宿住隨",
    "T27n1545_100:0517b26": "念智。宿住隨念智是何義耶。答諸過去生有",
    "T27n1545_100:0517b27": "漏五蘊名為宿住。隨念勢力而能知彼。故",
    "T27n1545_100:0517b28": "名宿住隨念智。謂此聚中雖有多法。而念",
    "T27n1545_100:0517b29": "力增故說隨念。如四念住雖慧為體。而念",
    "T27n1545_100:0517c01": "力增故名念住。如持息念雖慧為體。而念",
    "T27n1545_100:0517c02": "力增名持息念。如本性念生智。雖慧為體。",
    "T27n1545_100:0517c03": "而念力增名本性念生智。如伏除色想雖",
    "T27n1545_100:0517c04": "慧為體。而想力增名伏除色想。此亦如是",
    "T27n1545_100:0517c05": "雖體是慧。而念力增名宿住隨念智。",
    "T27n1545_100:0517c06": "此宿住隨念智。界者是色界。問何故無色界",
    "T27n1545_100:0517c07": "無宿住隨念智耶。答非田器故。乃至廣說。",
    "T27n1545_100:0517c08": "復次宿住隨念智依色引發。無色界無色故",
    "T27n1545_100:0517c09": "無此智。地者唯在四根本靜慮。非近分無",
    "T27n1545_100:0517c10": "色。彼地不能發五通故。問靜慮中間諸宿",
    "T27n1545_100:0517c11": "住事。依何地智能隨念知。有作是說。初靜",
    "T27n1545_100:0517c12": "慮上品隨念智能知。復有說者。第二靜慮下",
    "T27n1545_100:0517c13": "品隨念智能知。評曰。應作是說。初靜慮三",
    "T27n1545_100:0517c14": "品隨念智皆能知。所以者何。一地攝故。所依",
    "T27n1545_100:0517c15": "者唯依欲色界身起。行相者作不明了行",
    "T27n1545_100:0517c16": "相。非十六行相攝故。所緣者初靜慮宿住隨",
    "T27n1545_100:0517c17": "念智。緣欲界初靜慮前際有漏五蘊。乃至第",
    "T27n1545_100:0517c18": "四靜慮宿住隨念智。緣欲界四靜慮前際有",
    "T27n1545_100:0517c19": "漏五蘊。此智不能緣無色界諸宿住事。彼",
    "T27n1545_100:0517c20": "地勝故。如初靜慮宿住隨念智。不知第二",
    "T27n1545_100:0517c21": "靜慮以上諸宿住事。乃至第三靜慮宿住隨",
    "T27n1545_100:0517c22": "念智。不知第四靜慮以上諸宿住事。是故第",
    "T27n1545_100:0517c23": "四靜慮宿住隨念智。不知無色界諸宿住事。",
    "T27n1545_100:0517c24": "問曾生欲色界所起無色界諸宿住事。是此",
    "T27n1545_100:0517c25": "智所緣不。答非此智所緣。如不知果。因",
    "T27n1545_100:0517c26": "亦爾故。問若宿住隨念智。不能知無色界",
    "T27n1545_100:0517c27": "宿住事者。契經所說當云何通。如契經說。",
    "T27n1545_100:0517c28": "世尊於過去諸宿住事。若有色若無色。若有",
    "T27n1545_100:0517c29": "想若無想。種種相狀及所言說皆能憶知。",
    "T27n1545_100:0518a01": "有作是說。若有色者。謂欲色界生本死有色",
    "T27n1545_100:0518a02": "相麁故。若無色者。謂中有位色微細故。評曰。",
    "T27n1545_100:0518a03": "彼不應作是說。所以者何。若作是說。聲聞",
    "T27n1545_100:0518a04": "亦知與佛何異。而舍利子以此讚佛無上",
    "T27n1545_100:0518a05": "德耶。應作是說。若有色者。謂欲色界。若無",
    "T27n1545_100:0518a06": "色者。謂無色界。然佛不以宿住隨念智憶",
    "T27n1545_100:0518a07": "知無色界諸宿住事。但以比智知無色界諸",
    "T27n1545_100:0518a08": "宿住事。問若爾外道及諸聲聞亦有比智與",
    "T27n1545_100:0518a09": "佛何異。而舍利子以此讚佛無上德耶。答",
    "T27n1545_100:0518a10": "應知比智略有三種。一外道。二聲聞。三佛。",
    "T27n1545_100:0518a11": "外道欲觀諸宿住事。若觀欲色界或二萬",
    "T27n1545_100:0518a12": "劫不見。或四萬劫不見。或六萬劫不見。或",
    "T27n1545_100:0518a13": "八萬劫不見。便謂斷滅。聲聞欲觀諸宿住",
    "T27n1545_100:0518a14": "事。若觀欲色界二萬劫不見。便謂彼生空",
    "T27n1545_100:0518a15": "無邊處。而彼或生上地壽量不盡而死。若",
    "T27n1545_100:0518a16": "觀欲色界四萬劫不見。便謂彼生識無邊",
    "T27n1545_100:0518a17": "處。而彼或再生空無邊處。或生上地壽量",
    "T27n1545_100:0518a18": "不盡而死。若觀欲色界六萬劫不見。便謂",
    "T27n1545_100:0518a19": "彼生無所有處。而彼或三生空無邊處。或一",
    "T27n1545_100:0518a20": "生半生識無邊處。或生非想非非想處壽量",
    "T27n1545_100:0518a21": "不盡而死。若觀欲色界八萬劫不見。便謂",
    "T27n1545_100:0518a22": "彼生非想非非想處。而彼或四生空無邊處。",
    "T27n1545_100:0518a23": "或再生識無邊處。或一生一分生無所有處。",
    "T27n1545_100:0518a24": "世尊欲觀諸宿住事。若觀欲色界命終時",
    "T27n1545_100:0518a25": "心。或結生時心。即如實知。如是有情當生",
    "T27n1545_100:0518a26": "空無邊處。或從彼歿。如是有情當生識無",
    "T27n1545_100:0518a27": "邊處。或從彼歿。如是有情當生無所有處。",
    "T27n1545_100:0518a28": "或從彼歿。如是有情當生非想非非想處。",
    "T27n1545_100:0518a29": "或從彼歿。於此四處或壽量盡而死。或壽",
    "T27n1545_100:0518b01": "量不盡而死。皆如實知。是故外道比智謂彼",
    "T27n1545_100:0518b02": "斷滅。聲聞比智或如其事或不如其事。佛",
    "T27n1545_100:0518b03": "比智明淨勝妙皆如實知。內法異生及諸獨",
    "T27n1545_100:0518b04": "覺。比智無色諸宿住事。如諸聲聞應知其",
    "T27n1545_100:0518b05": "相。問第四靜慮所起宿住隨念智。為一剎那",
    "T27n1545_100:0518b06": "總緣五地諸宿住事。為地地別緣。設爾何",
    "T27n1545_100:0518b07": "失。若總緣五地。云何麁細一時能知。若地地",
    "T27n1545_100:0518b08": "別緣。何故說此能緣五地。答應作是說。地",
    "T27n1545_100:0518b09": "地別緣。問若爾何故說此能緣五地。答但說",
    "T27n1545_100:0518b10": "此智能緣五地。不說一時斯有何失。下三",
    "T27n1545_100:0518b11": "靜慮准此應知。有作是說。若初引起地地",
    "T27n1545_100:0518b12": "別緣。若至成滿時能總緣五地。念住者唯",
    "T27n1545_100:0518b13": "是雜緣法念住。尊者妙音作如是說。通四",
    "T27n1545_100:0518b14": "念住。如契經說。我念過去受樂受苦。既念",
    "T27n1545_100:0518b15": "知樂苦即是受念處。評曰。應作是說。念過",
    "T27n1545_100:0518b16": "去世諸樂苦具名受樂苦。非但緣受故彼",
    "T27n1545_100:0518b17": "非證。然宿住隨念智。總觀前生分位差別。",
    "T27n1545_100:0518b18": "唯是雜緣法念住攝。智者唯是世俗智。尊者",
    "T27n1545_100:0518b19": "妙音作如是說。此通六智。謂八智中除他",
    "T27n1545_100:0518b20": "心智及滅智。除他心智者。彼緣現在。此緣",
    "T27n1545_100:0518b21": "過去故。除滅智者彼緣無為。此緣有為",
    "T27n1545_100:0518b22": "故。評曰。應作是說。此唯世俗智緣前際事",
    "T27n1545_100:0518b23": "故。三摩地俱者。非三摩地俱。唯有漏故。根相",
    "T27n1545_100:0518b24": "應者。三根相應。謂樂喜捨。三世者是三世。",
    "T27n1545_100:0518b25": "緣三世者。過去現在者緣過去。未來者緣",
    "T27n1545_100:0518b26": "三種。善不善無記者。唯是善。緣善不善無記",
    "T27n1545_100:0518b27": "者。緣三種。繫不繫者。唯色界繫。緣繫不繫",
    "T27n1545_100:0518b28": "者。唯緣欲色界繫。學無學非學非無學者。唯",
    "T27n1545_100:0518b29": "非學非無學。緣學無學非學非無學者。唯",
    "T27n1545_100:0518c01": "緣非學非無學。見修所斷不斷者。唯修所斷。",
    "T27n1545_100:0518c02": "緣見修所斷不斷者。緣見修所斷。緣名緣",
    "T27n1545_100:0518c03": "義者。通緣名義。緣自他相續非相續者。緣",
    "T27n1545_100:0518c04": "自他相續。加行離染得者。通加行離染得。離",
    "T27n1545_100:0518c05": "染得者。謂初靜慮者。離欲界染時得。乃至",
    "T27n1545_100:0518c06": "第四靜慮者。離第三靜慮染時得。或離自",
    "T27n1545_100:0518c07": "地上地染時亦容修得。加行得者。謂修勝進",
    "T27n1545_100:0518c08": "加行時得。及起加行令現在前。謂諸聲聞",
    "T27n1545_100:0518c09": "以中上品加行。獨覺唯以下品加行。佛不",
    "T27n1545_100:0518c10": "以加行能現在前。此所得者。唯修所成。在",
    "T27n1545_100:0518c11": "定有故。曾得本曾得者。一切聖者及內法異",
    "T27n1545_100:0518c12": "生。皆通曾得未曾得。外法異生唯是曾得。有",
    "T27n1545_100:0518c13": "作是說。住最後有異生及諸聖者。通曾得",
    "T27n1545_100:0518c14": "未曾得。諸餘異生唯是曾得。",
    "T27n1545_100:0518c15": "問修宿住隨念智加行云何。答施設論說。初",
    "T27n1545_100:0518c16": "修業者。於世俗定已得自在。數起現前令",
    "T27n1545_100:0518c17": "轉明利。先審憶念次前滅心隨念知已。次審",
    "T27n1545_100:0518c18": "憶念久已滅心隨念知已。展轉乃至加行成",
    "T27n1545_100:0518c19": "滿。此中有說。漸審憶念至入母胎。前一剎",
    "T27n1545_100:0518c20": "那心名加行成滿。若作是說非善成滿。所",
    "T27n1545_100:0518c21": "以者何。入母胎前一剎那心是中有位。中有",
    "T27n1545_100:0518c22": "即是此生所攝。以眾同分無差別故。猶憶",
    "T27n1545_100:0518c23": "此生豈善成滿。應作是說。漸審憶念至此",
    "T27n1545_100:0518c24": "中有。前一剎那心名加行成滿。彼是前生命",
    "T27n1545_100:0518c25": "終心故。能隨念知名善成滿。問修此加行",
    "T27n1545_100:0518c26": "漸憶念時。為以剎那。為以分位。答此以",
    "T27n1545_100:0518c27": "分位。不以剎那。若以剎那漸次憶念半生",
    "T27n1545_100:0518c28": "未盡即便命終。豈能修至加行成滿。謂先",
    "T27n1545_100:0518c29": "憶念此生老位。次復憶念此生中年位。次復",
    "T27n1545_100:0519a01": "憶念此生少年位。次復憶念此生童子位。次",
    "T27n1545_100:0519a02": "復憶念此生嬰孩位。次復憶念此生鉢羅",
    "T27n1545_100:0519a03": "奢佉位。次復憶念此生鍵南位。次復憶念此",
    "T27n1545_100:0519a04": "生閉尸位。次復憶念此生頞部曇位。次復憶",
    "T27n1545_100:0519a05": "念此生羯剌藍位。次復憶念入母胎位。次",
    "T27n1545_100:0519a06": "復憶念住中有位。次復憶念初受中有位。最",
    "T27n1545_100:0519a07": "後憶念前生命終位。爾時此智加行成滿。問",
    "T27n1545_100:0519a08": "修此加行時為依自相續。為依他相續",
    "T27n1545_100:0519a09": "耶。有作是說。依自相續。若爾自前生欲色",
    "T27n1545_100:0519a10": "界者可爾。若前生無色界者云何可爾。復",
    "T27n1545_100:0519a11": "有說者。依他相續。若爾他前生欲色界者可",
    "T27n1545_100:0519a12": "爾。若前生無色界者云何可爾。評曰。應作",
    "T27n1545_100:0519a13": "是說。修此加行時。亦依自相續。亦依他相",
    "T27n1545_100:0519a14": "續。依自相續修加行者。若自前生欲色界",
    "T27n1545_100:0519a15": "者。即依自相續加行成滿。若自前生無色界",
    "T27n1545_100:0519a16": "者。轉依他相續加行成滿。依他相續修加",
    "T27n1545_100:0519a17": "行者。若他前生欲色界者。即依他相續加",
    "T27n1545_100:0519a18": "行成滿。若他前生無色界者。轉依自相續加",
    "T27n1545_100:0519a19": "行成滿。問修此加行時。為依欲界。為依",
    "T27n1545_100:0519a20": "色界耶。答此有四種。或有依欲界初修加",
    "T27n1545_100:0519a21": "行。後依色界加行成滿。謂與暴惡難共住",
    "T27n1545_100:0519a22": "者。同住一處作是思惟。此必前生從欲界",
    "T27n1545_100:0519a23": "死。漸審憶念此乃前生從色界死。或有依",
    "T27n1545_100:0519a24": "色界初修加行。後依欲界加行成滿。謂與",
    "T27n1545_100:0519a25": "調善易共住者。同住一處作是思惟。此必",
    "T27n1545_100:0519a26": "前生從色界死。漸審憶念此乃前生從欲",
    "T27n1545_100:0519a27": "界死。或有依欲界初修加行。還依欲界",
    "T27n1545_100:0519a28": "加行成滿。謂與暴惡難共住者。同住一處",
    "T27n1545_100:0519a29": "作是思惟。此必前生從欲界死。漸審憶念",
    "T27n1545_100:0519b01": "此果前生從欲界死。或有依色界初修加",
    "T27n1545_100:0519b02": "行。還依色界加行成滿。謂與調善易共住",
    "T27n1545_100:0519b03": "者。同住一處作是思惟。此必前生從色界",
    "T27n1545_100:0519b04": "死。漸審憶念此果前生從色界死。如依界",
    "T27n1545_100:0519b05": "修加行差別。依趣等亦爾。",
    "T27n1545_100:0519b06": "問此宿住隨念智為但憶知曾所更事。為亦",
    "T27n1545_100:0519b07": "憶知未曾更事。答此但憶知曾所更事。問若",
    "T27n1545_100:0519b08": "爾此智應不憶知五淨居事。無始時來未",
    "T27n1545_100:0519b09": "生彼故。答曾所更事略有二種。一者曾見。",
    "T27n1545_100:0519b10": "二者曾聞。雖未曾見五淨居事。而曾聞故",
    "T27n1545_100:0519b11": "亦能憶知。餘欲色界極遠極勝。諸難知事准",
    "T27n1545_100:0519b12": "此應知。",
    "T27n1545_100:0519b13": "問此宿住隨念智。為一入定唯知一生。為",
    "T27n1545_100:0519b14": "一入定知多生耶。答初引發時若一入定唯",
    "T27n1545_100:0519b15": "知一生。後成熟時若一入定知百千生。世尊",
    "T27n1545_100:0519b16": "一入定若初若後皆能知百千生。問此宿住",
    "T27n1545_100:0519b17": "隨念智。為能捨近百千生事。而知遠百千",
    "T27n1545_100:0519b18": "生事耶。答初引發時不能。後成熟時則能。",
    "T27n1545_100:0519b19": "世尊若初若後俱能。",
    "T27n1545_100:0519b20": "問此宿住隨念智。漸次憶知前際無量宿住",
    "T27n1545_100:0519b21": "事已。欲退出時為依前入漸次退出。為",
    "T27n1545_100:0519b22": "頓出耶。有作是說。必依前入漸次退出。評",
    "T27n1545_100:0519b23": "曰。應作是說。隨所意樂。若漸若頓皆能退",
    "T27n1545_100:0519b24": "出。問以宿住智憶知前際宿住事已。無間",
    "T27n1545_100:0519b25": "即能起死生智。觀察後際死生事耶。答佛能",
    "T27n1545_100:0519b26": "非餘。諸佛功德不作加行能現前故。獨覺",
    "T27n1545_100:0519b27": "聲聞諸外道等。要作加行方能起故。",
    "T27n1545_100:0519b28": "問此宿住隨念智。一剎那頃能知幾生。答能",
    "T27n1545_100:0519b29": "知一生。云何知然。有聖教故。如毘奈耶說。",
    "T27n1545_100:0519c01": "尊者淨妙告諸苾芻言。我一起心憶知過",
    "T27n1545_100:0519c02": "去五百生事。時諸苾芻皆共訶擯言。汝自",
    "T27n1545_100:0519c03": "稱得過人法不應共住。必無但起一剎那",
    "T27n1545_100:0519c04": "心知多生故。爾時佛告諸苾芻言。汝等不",
    "T27n1545_100:0519c05": "應訶擯淨妙。隨實想說不犯重故。謂此",
    "T27n1545_100:0519c06": "淨妙曾生無想有情天中。五百劫壽今憶彼",
    "T27n1545_100:0519c07": "事。謂五百生隨實想說故不犯重。由此證",
    "T27n1545_100:0519c08": "知一剎那頃但知一生。問此宿住隨念智。一",
    "T27n1545_100:0519c09": "剎那頃能知幾趣耶。有作是說。此智一剎",
    "T27n1545_100:0519c10": "那頃但知一趣。謂或知地獄趣。乃至或知",
    "T27n1545_100:0519c11": "天趣。復有說者。此智一剎那頃能知二趣。",
    "T27n1545_100:0519c12": "謂或知地獄傍生趣。或知鬼界傍生趣。或",
    "T27n1545_100:0519c13": "知人傍生趣。或知天傍生趣。評曰。應作是",
    "T27n1545_100:0519c14": "說。此智一剎那頃。隨其所應能知多趣。謂",
    "T27n1545_100:0519c15": "若憶念轉輪王事。一剎那頃即知人鬼傍生",
    "T27n1545_100:0519c16": "三趣。若知輪王諸臣眷屬。名知人趣。若知",
    "T27n1545_100:0519c17": "能轉輪及受祀鬼等。名知鬼趣。若知象馬",
    "T27n1545_100:0519c18": "等。名知傍生趣。若能憶念曼馱多王。與天",
    "T27n1545_100:0519c19": "帝釋共集會事。能知四趣。唯除地獄知餘",
    "T27n1545_100:0519c20": "三趣。廣說如前。知天趣者。謂知帝釋及彼",
    "T27n1545_100:0519c21": "眷屬。假使五趣一處集會一剎那頃皆能憶",
    "T27n1545_100:0519c22": "知。是故此智一剎那頃。隨其所應能知多",
    "T27n1545_100:0519c23": "趣。",
    "T27n1545_100:0519c24": "如契經說。常見論者憶知宿住事。有三種",
    "T27n1545_100:0519c25": "差別。一有常見論者能憶知二萬劫事。二",
    "T27n1545_100:0519c26": "有常見論者能憶知四萬劫事。三有常見",
    "T27n1545_100:0519c27": "論者能憶知八萬劫事。復有別誦。第三憶",
    "T27n1545_100:0519c28": "知六萬劫事。問何等常見論者能憶知二萬",
    "T27n1545_100:0519c29": "劫事。乃至何等常見論者能憶知八萬劫事",
    "T27n1545_100:0520a01": "耶。答常見論者根有三品。若下根者能憶知",
    "T27n1545_100:0520a02": "二萬劫。若中根者能憶知四萬劫。若上根者",
    "T27n1545_100:0520a03": "能憶知八萬劫。復次常見論者能憶知三劫",
    "T27n1545_100:0520a04": "壞事。若能憶知火劫壞事者。彼能憶知二",
    "T27n1545_100:0520a05": "萬劫。若能憶知水劫壞事者。彼能憶知四",
    "T27n1545_100:0520a06": "萬劫。若能憶知風劫壞事者。彼能憶知八",
    "T27n1545_100:0520a07": "萬劫。復次常見論者。能憶知三根壞事。若能",
    "T27n1545_100:0520a08": "憶知喜根壞事者。彼能憶知二萬劫。若能",
    "T27n1545_100:0520a09": "憶知樂根壞事者。彼能憶知四萬劫。若能",
    "T27n1545_100:0520a10": "憶知捨根壞事者。彼能憶知八萬劫。復次",
    "T27n1545_100:0520a11": "常見論者有三乘種性差別。若有聲聞種",
    "T27n1545_100:0520a12": "性者。彼能憶知二萬劫。若有獨覺種性者。",
    "T27n1545_100:0520a13": "彼能憶知四萬劫。若有佛種性者。彼能憶",
    "T27n1545_100:0520a14": "知八萬劫。是謂三種別憶知緣。問已說二智",
    "T27n1545_100:0520a15": "自性。雜不雜相今當說。諸他心智皆現知他",
    "T27n1545_100:0520a16": "心心所法耶。答應作四句。此中他心智通",
    "T27n1545_100:0520a17": "三世。現知他心心所法者唯現在。然通他",
    "T27n1545_100:0520a18": "心智。及非他心智。故有四句。有他心智非",
    "T27n1545_100:0520a19": "現知他心心所法。謂過去未來他心智。此",
    "T27n1545_100:0520a20": "有他心智相。而無現知他心等用。謂過去者",
    "T27n1545_100:0520a21": "作用已滅故。未來者未有作用故。有現知",
    "T27n1545_100:0520a22": "他心心所法。非他心智。謂如有一或覩相。",
    "T27n1545_100:0520a23": "或聞語或得如是生處得智。能現知他心",
    "T27n1545_100:0520a24": "心所法。覩相現知他心心所法者。人趣中",
    "T27n1545_100:0520a25": "有如鄔波難陀釋子。至一近事家。見其門",
    "T27n1545_100:0520a26": "邊有一駮犢。便告近事。若得臥具如汝門",
    "T27n1545_100:0520a27": "邊駮犢皮者豈不美哉。時彼近事作是念",
    "T27n1545_100:0520a28": "言。今此釋子定應欲得我駮犢皮持作臥",
    "T27n1545_100:0520a29": "具。便害駮犢以皮施與釋子。受之還本所",
    "T27n1545_100:0520b01": "止。犢母悲喚尋後而行。故知人中有覩相",
    "T27n1545_100:0520b02": "智。聞語現知他心心所法者。人趣中有如",
    "T27n1545_100:0520b03": "鄔波難陀釋子。見一居士著新好衣入誓",
    "T27n1545_100:0520b04": "多林。便告彼曰。若得三衣敷具似汝所著",
    "T27n1545_100:0520b05": "衣者豈不美哉。時彼居士作是念言。今此",
    "T27n1545_100:0520b06": "釋子定應欲得我所著衣作衣臥具。便脫",
    "T27n1545_100:0520b07": "施與。故知人中有聞語智。有作是說。所引",
    "T27n1545_100:0520b08": "二種皆聞語攝或俱覩相。此本論文。應作是",
    "T27n1545_100:0520b09": "說。或覩相或占卜。能現知他心心所法。或覩",
    "T27n1545_100:0520b10": "相者。如前所說。及餘見聞身語業相知他",
    "T27n1545_100:0520b11": "心者。或占卜者。如諸外道種種占卜知他",
    "T27n1545_100:0520b12": "心者。生處得智現知他心心所法者。謂地",
    "T27n1545_100:0520b13": "獄等。有其事云何。且地獄中亦有生處得",
    "T27n1545_100:0520b14": "智能知他心等。然無別現事可說。問彼於",
    "T27n1545_100:0520b15": "何時知他心等。答初生地獄未受苦時。若",
    "T27n1545_100:0520b16": "受苦已尚不能知自心所念。況能知他心",
    "T27n1545_100:0520b17": "心所法。問彼住何心知他心等。善耶。染污",
    "T27n1545_100:0520b18": "耶。無覆無記耶。答三種皆能知。問為住意",
    "T27n1545_100:0520b19": "識。為住五識知他心等。答唯住意識。問為",
    "T27n1545_100:0520b20": "住威儀路心。為住工巧處心。為住異熟生",
    "T27n1545_100:0520b21": "心知他心等。答唯住威儀路心。所以者何。",
    "T27n1545_100:0520b22": "彼無現起工巧處心故。彼異熟生心唯五識",
    "T27n1545_100:0520b23": "有故。",
    "T27n1545_100:0520b24": "說一切有部發智大毘婆沙論卷第一百"
}