{
    "X55n0883_001:0170b06": " 法苑義林章決擇記序引",
    "X55n0883_001:0170b08": "原夫性相義門至唐大備也。及乎弉師之門出大乘",
    "X55n0883_001:0170b09": "基。富瑜伽之寶林。開唯識之淵府。經無不講。疏無不",
    "X55n0883_001:0170b10": "成。遂[打丁+雚]寄百本之名。今章其一。直通於三性幽關。妙",
    "X55n0883_001:0170b11": "發八識蘊奧。蓋百法其炳焉。然文簡略義深邃。未易",
    "X55n0883_001:0170b12": "通曉。是以濮陽製此記。粗提綱紀。廣舉要領。且假設",
    "X55n0883_001:0170b13": "賓主起於問答。難通通之。所以目此記也。予今年夏",
    "X55n0883_001:0170b14": "得諸洛陽書肆。不堪雀躍之至。艸艸謄寫。未加點校。",
    "X55n0883_001:0170b15": "第惜此書魚魯甚多。得此失彼。庶幾他日得善本考",
    "X55n0883_001:0170b16": "訂之云。",
    "X55n0883_001:0170b17": "因云本鈔所牒與現流章稍有不同。蓋周師所釋",
    "X55n0883_001:0170b18": "依初成本。南都稱之云唐本者是也。惜今不現行。",
    "X55n0883_001:0170c01": "大乘法苑義林章決擇記目錄",
    "X55n0883_001:0170c03": "卷上本",
    "X55n0883_001:0170c04": "總料簡章五心章",
    "X55n0883_001:0170c05": "卷上末",
    "X55n0883_001:0170c06": "唯識章諸乘章",
    "X55n0883_001:0170c07": "諸藏章十二分教章",
    "X55n0883_001:0170c08": "斷障章二諦章",
    "X55n0883_001:0170c09": "大種色章",
    "X55n0883_001:0170c10": "卷下本",
    "X55n0883_001:0170c11": "五根章表無表章",
    "X55n0883_001:0170c12": "歸敬章四食章",
    "X55n0883_001:0170c13": "六十二見章八解脫章",
    "X55n0883_001:0170c14": "二執章二十七賢聖章",
    "X55n0883_001:0170c15": "三科章極微章",
    "X55n0883_001:0170c16": "卷下末",
    "X55n0883_001:0170c17": "勝定果色章十因章",
    "X55n0883_001:0170c18": "五果章法處色變章",
    "X55n0883_001:0170c19": "三寶章破魔章",
    "X55n0883_001:0170c20": "三慧章三輪章",
    "X55n0883_001:0170c21": "三身章",
    "X55n0883_001:0170c22": "大乘法苑義林章決擇記目錄(尾)",
    "X55n0883_001:0171a02": "大乘法苑義林章決擇記卷上本",
    "X55n0883_001:0171a03": "總料簡章沙門　智周　撰",
    "X55n0883_001:0171a04": "章。總辨諸教業宗體名者。教業宗體名之五字如次。",
    "X55n0883_001:0171a05": "是下所列五門。時利差別有利之業名為業也。餘四",
    "X55n0883_001:0171a06": "可知。",
    "X55n0883_001:0171a07": "章。故世友說非如來語皆為轉法輪者。此世友菩薩",
    "X55n0883_001:0171a08": "說婆沙論。於此論中所說非如來語皆轉法輪。",
    "X55n0883_001:0171a09": "章。詮八正道教至名輪境者。問。此宗何故不取此教",
    "X55n0883_001:0171a10": "以為其因。而以為境。答。見道已前有漏之智名為因。",
    "X55n0883_001:0171a11": "故彼宗不取以為法輪。言教為因即濫彼智。所以彼",
    "X55n0883_001:0171a12": "說教為輪境。苦諦等法即是教也。",
    "X55n0883_001:0171a13": "章。大眾部等說者。問。此等部法輪與大乘何別。答。亦",
    "X55n0883_001:0171a14": "有別。彼部等說一切佛語皆正輪體。大乘所說唯八",
    "X55n0883_001:0171a15": "聖道名正法輪。餘非正故。與彼別。如文自悉。",
    "X55n0883_001:0171a16": "章。唯八聖道是正法輪等者。謂正見．正思惟．正勤．正",
    "X55n0883_001:0171a17": "念似世輪輻。正語．正業．正命似轂。正定似輞。",
    "X55n0883_001:0171a18": "章。有取識為王者。取是煩惱之總名。煩惱體漏。即有",
    "X55n0883_001:0171a19": "漏識名為有取。",
    "X55n0883_001:0171a20": "章。三轉法輪於至是正法輪者。此引彼文證除八聖",
    "X55n0883_001:0171a21": "道所有佛教並名法輪。助正雖別。總得名輪。即法華",
    "X55n0883_001:0171a22": "經觀十二支亦名法輪。又法華言轉四諦輪。四諦豈",
    "X55n0883_001:0171a23": "總名八聖道。故所引證得通助正。若爾。何故結云故",
    "X55n0883_001:0171a24": "八聖道是正法輪。答。此意結云。由觀四諦無漏慧眼",
    "X55n0883_001:0171b01": "等正能斷惑。故八聖道名正法輪。非總結前無垢稱",
    "X55n0883_001:0171b02": "等。",
    "X55n0883_001:0171b03": "章。佛轉三周至甚深法輪等者。謂見．修．無學三位名",
    "X55n0883_001:0171b04": "曰三周。如其次第。示相配見道。勸修配修道。作證配",
    "X55n0883_001:0171b05": "無學。又觀於四聖諦境生聖慧眼等者。其聖慧眼是",
    "X55n0883_001:0171b06": "總三世。餘三別配三世可知。問。云何名為十二行相",
    "X55n0883_001:0171b07": "而配三周。答。謂觀四諦。四諦之下皆能生聖慧眼智",
    "X55n0883_001:0171b08": "明覺。且如苦諦之下眼智明覺配前三周。即成十二。",
    "X55n0883_001:0171b09": "餘三諦下各配三周。總成四十八行相也。又示相等",
    "X55n0883_001:0171b10": "三配於四諦。亦成十二。言示相者。此是苦乃至此是",
    "X55n0883_001:0171b11": "道。餘勸修．作證可知。",
    "X55n0883_001:0171b12": "章。此生此處此時者。生簡過未。即生時也。處謂此處。",
    "X55n0883_001:0171b13": "時彼處時也。與前異也。",
    "X55n0883_001:0171b14": "章。自證諦理不信他言者。謂解前難引證之文。如入",
    "X55n0883_001:0171b15": "見道自證諦理。知非染故不信他也。又解有隨法行",
    "X55n0883_001:0171b16": "有隨信行。隨法行者自尋教法即便信解。隨信行者",
    "X55n0883_001:0171b17": "要信他言教方能信解。今言自證諦理。即隨法行。二",
    "X55n0883_001:0171b18": "解俱得。",
    "X55n0883_001:0171b19": "章。能知圓寂知非恩故者。如真見道。能證智圓寂。平",
    "X55n0883_001:0171b20": "等平等。無恩無報。名不知恩。",
    "X55n0883_001:0171b21": "章。永棄後業名為斷密者。業力難知名之為密。斷此",
    "X55n0883_001:0171b22": "業已更無生處。名無容處。",
    "X55n0883_001:0171b23": "章。猶如食吐者。如有病人患吐。為藥而食之。時但希",
    "X55n0883_001:0171b24": "除病。不食其味。受資具等亦復如是。但欲資身而求",
    "X55n0883_001:0171c01": "聖道。不生貪著。如維摩經。為不食故所以受食。",
    "X55n0883_001:0171c02": "章。然瑜伽論至一向澄淨者。謂諸菩薩。一深植正信。",
    "X55n0883_001:0171c03": "二深植清淨。三一向澄淨。四依如來了義經典。前三",
    "X55n0883_001:0171c04": "配前資糧．加行及以見道。即其一信分三種別加行",
    "X55n0883_001:0171c05": "之位。信轉強勝與清淨名資糧。不爾但名正信。",
    "X55n0883_001:0171c06": "章。婬欲即是道者。婬欲貪愛義。愛彼十二分教名之",
    "X55n0883_001:0171c07": "為道。問。論言彼法起愛恚等著皆名法執。如何今說",
    "X55n0883_001:0171c08": "貪為道耶。答。法執名寬。於諸法中。以名屬義。以義屬",
    "X55n0883_001:0171c09": "名。此作此分別而生愛著。即法執收。令彼惡道不生",
    "X55n0883_001:0171c10": "分別。而以相屬。故非法執。",
    "X55n0883_001:0171c11": "章。謂契經．應頌．記別等者。意明此三經名不了義也。",
    "X55n0883_001:0171c12": "章。又說殟波陀慳貝戎尼等者。殟波陀慳者。此云生",
    "X55n0883_001:0171c13": "起義。戎戒尼者。此云離間語。此據正翻也。今密將生",
    "X55n0883_001:0171c14": "起義自拔慳足。密以離間語詮常勝空。問。此密意有",
    "X55n0883_001:0171c15": "何所以。答。若生善法便能得拔慳之足。言離間者非",
    "X55n0883_001:0171c16": "是。兩相離間。但能離彼惡即是常勝空也。",
    "X55n0883_001:0171c17": "章。設有聖教至名非了義者。此據第一法印。非法印",
    "X55n0883_001:0171c18": "門。外道之教。諸法是常。不言諸行無常。外道涅槃時",
    "X55n0883_001:0171c19": "止息。亦非寂靜。外道執我。不云諸法無我。違三法印。",
    "X55n0883_001:0171c20": "故外道教名不了義。",
    "X55n0883_001:0171c21": "章。詮常非常門中言諸小乘教名不了義者。問。小乘",
    "X55n0883_001:0171c22": "中豈無法身常佛。何非了義。答。小乘戒定等為法身。",
    "X55n0883_001:0171c23": "偏以王宮．雙樹為報身。以猨猴鹿馬為化身。故此三",
    "X55n0883_001:0171c24": "身皆無常。",
    "X55n0883_001:0172a01": "章。然是有上是未了義者。意云。佛初說四諦輪。雖是",
    "X55n0883_001:0172a02": "希希。然亦有上。是以後所說法輪更勝於前上謂勝",
    "X55n0883_001:0172a03": "也。故四諦輪是未了義。",
    "X55n0883_001:0172a04": "章。依種種門辨本性義者。言本性義深難解。故以種",
    "X55n0883_001:0172a05": "種門辨之言隱密。",
    "X55n0883_001:0172a06": "章。除契經等餘自說等語具廣者。此據言略語廣門。",
    "X55n0883_001:0172a07": "契經等三部言略。故名不了義。餘之九部自說等語",
    "X55n0883_001:0172a08": "廣。即是了義。",
    "X55n0883_001:0172a09": "章。佛得自在都不起心者。佛自在故。於一時中頓說",
    "X55n0883_001:0172a10": "三時法。都不起心而分別言我說此教不說彼教。但",
    "X55n0883_001:0172a11": "為感不同故也。如唯有聲聞種姓者。唯聞聲聞之教。",
    "X55n0883_001:0172a12": "不聞緣覺．菩薩之教。非佛其時不說菩薩教也。譬如",
    "X55n0883_001:0172a13": "天樂末尼此等無分別。但自有情各自隨識而自感",
    "X55n0883_001:0172a14": "得。",
    "X55n0883_001:0172a15": "章。或有恐怖或歡喜者。謂不隨意即生恐怖。若順心",
    "X55n0883_001:0172a16": "者即生歡喜。",
    "X55n0883_001:0172a17": "章。三獸渡河淺深成別者。問。二乘證理即齊。如何淺",
    "X55n0883_001:0172a18": "深成別。答。獨覺伏定障多。顯理明淨。故云深。",
    "X55n0883_001:0172a19": "章。莫問聲聞．菩薩等者。問。此說漸者與次前漸如何",
    "X55n0883_001:0172a20": "別耶。答。亦有別。前據說法。而五時教中有其次第。名",
    "X55n0883_001:0172a21": "之為漸。此約修行。各自乘中從初修行乃至於果。名",
    "X55n0883_001:0172a22": "為淺深。名為漸。",
    "X55n0883_001:0172a23": "章。頓者如來至頓說一切法者。今時此師說頓者。與",
    "X55n0883_001:0172a24": "自前說一時教。同如來於一時中說一切法。頓能得",
    "X55n0883_001:0172b01": "被三種根機。故言一時頓說一切法。",
    "X55n0883_001:0172b02": "章。所執法無我後由餘教入者。言法無我是人無我",
    "X55n0883_001:0172b03": "之餘也。能入二空殊勝名為半滿。",
    "X55n0883_001:0172b04": "章。即提謂等五戒本行經是者。此本行經非是佛本",
    "X55n0883_001:0172b05": "行經也。此經但說持五戒之行得人天果。本行經。",
    "X55n0883_001:0172b06": "章。三十年中至同行空教者。此有二釋。一云。人天中",
    "X55n0883_001:0172b07": "定有三乘根性。此人聞此空教而不能行。此名曰三",
    "X55n0883_001:0172b08": "乘同行空教。二云。此教雖是空教。亦可通被三乘。以",
    "X55n0883_001:0172b09": "彼根性各各別故。若爾。即與解深密相違。深密經言。",
    "X55n0883_001:0172b10": "初時有教。唯為發趣聲聞乘者。第二時空教。唯為發",
    "X55n0883_001:0172b11": "趣入大乘者。第三時教。普為發趣一切乘者。若言空",
    "X55n0883_001:0172b12": "教三乘同行。即應第二空教名。普為發趣一切者。此",
    "X55n0883_001:0172b13": "意難解。不難前前前前非。必劉虬本言同行空教者。",
    "X55n0883_001:0172b14": "故知只是劉虬自言。無典據。",
    "X55n0883_001:0172b15": "章。菩提流支法師唯立一時教者。所引經中有五別。",
    "X55n0883_001:0172b16": "一。譬如天皷。此攝諸文。談其本一。名為一時。二。如華",
    "X55n0883_001:0172b17": "嚴．維摩者。依教說一。名為一時。教自說言於一音故。",
    "X55n0883_001:0172b18": "三。無量義者。據相無異。名為一時。四。法華約一雨故",
    "X55n0883_001:0172b19": "名為一時。五。優婆塞經。證理是一。名為一時。此據正",
    "X55n0883_001:0172b20": "義作如此釋。非是流支作此言也。彼但言一時。不說",
    "X55n0883_001:0172b21": "差別。故有異也。",
    "X55n0883_001:0172b22": "章。若唯被大如勝鬘經者。問。如勝鬘說。有四機不同。",
    "X55n0883_001:0172b23": "如何說唯被於大。答。為菩薩說有四機而行化利。或",
    "X55n0883_001:0172b24": "非為聲聞說彼經也。權實准知。",
    "X55n0883_001:0172c01": "章。遺教經唯被小者。問。准大周十四卷經目錄。此經",
    "X55n0883_001:0172c02": "乃是大乘所收。一何乖返。答。夫論大小。約對機理。今",
    "X55n0883_001:0172c03": "遺教中唯明四諦。但對聲聞。如何得言是大乘耶。故",
    "X55n0883_001:0172c04": "章為正。",
    "X55n0883_001:0172c05": "章。豈無一會至入大乘者者。此意難云。既有一會頓",
    "X55n0883_001:0172c06": "發三乘。一會漸入大乘。發心既復不同。如何總名一時。",
    "X55n0883_001:0172c07": "章。又舍利弗至正等覺心者。問。此華嚴會。其舍利弗",
    "X55n0883_001:0172c08": "已發大心。何故乃言法華會中方發大心。答。有三解。",
    "X55n0883_001:0172c09": "一云。舍利弗之中。有是聲聞。有是菩薩。華嚴會者乃",
    "X55n0883_001:0172c10": "是菩薩舍利弗。非聲聞也。一云。華嚴會中化舍利弗。",
    "X55n0883_001:0172c11": "非實聲聞也。一云。在華嚴會舍利弗即是法華會者。",
    "X55n0883_001:0172c12": "在華嚴會但發信向。無道心生。至法華會方始趣向。",
    "X55n0883_001:0172c13": "故無違也。今依後解為正。若依第一解。既是菩薩。華",
    "X55n0883_001:0172c14": "嚴即是頓。如何破他。",
    "X55n0883_001:0172c15": "章。勝鬘經說至不定性故者。此攝論文中既引勝鬘",
    "X55n0883_001:0172c16": "云。引攝一類不定性故。明知勝鬘非是頓教。問。前破",
    "X55n0883_001:0172c17": "覺愛即言勝鬘唯被大。今引攝論復勝鬘亦說漸悟。",
    "X55n0883_001:0172c18": "豈不前後自相矛楯耶。答。前據勝鬘。會無聲聞。今據",
    "X55n0883_001:0173a01": "一乘而能可被。言不定性亦不相違。",
    "X55n0883_001:0173a02": "章。定說五時至後當敘非者。上來且破頓訖。彼漸教",
    "X55n0883_001:0173a03": "與劉虬義意相似。故指如後破五時雖不分明。次第",
    "X55n0883_001:0173a04": "義意如劉虬。撿之可悉。",
    "X55n0883_001:0173a05": "章。不定依至以明半滿者。問。經中自云。為聲聞人而",
    "X55n0883_001:0173a06": "說半字。為菩薩人而說滿字。如何今言不約逗機。答。",
    "X55n0883_001:0173a07": "遮正為機。不障兼也。",
    "X55n0883_001:0173a08": "章。四大本淨至五戒本淨者。不執五蘊為我。名為我",
    "X55n0883_001:0173a09": "淨。問。若是爾者。五蘊本淨者不執四大為我。應四無",
    "X55n0883_001:0173a10": "我。答。五蘊唯內。四大通外。不於執我故。所以不說四",
    "X55n0883_001:0173a11": "無我。雖作此解。然撿彼疏及經文。言無我即無過失。",
    "X55n0883_001:0173a12": "章。五戒本淨者。准覺愛章為吾我。而自釋云。言吾我",
    "X55n0883_001:0173a13": "淨者。即我空也。五字謬矣。今改從正。",
    "X55n0883_001:0173a14": "章。柔順者。柔是調。順是隨順也。如唯識論愛自他配",
    "X55n0883_001:0173a15": "位次。未見聖教釋柔之名。",
    "X55n0883_001:0173a16": "章。滅三界苦得不起法忍者。提謂既得不起法忍。受",
    "X55n0883_001:0173a17": "變易生。更不被三界分段苦果之身。又無生忍通在",
    "X55n0883_001:0173a18": "初地及八地。今提謂者應是八地。所以然者。以得記",
    "X55n0883_001:0173a19": "是。章家作此釋。",
    "X55n0883_001:0173a20": "章。五百價人至名曰齊成者。齊謂齊等。五百價人俱得",
    "X55n0883_001:0173a21": "授記。齊得成佛。名曰齊成。或曰蜜成。由施麨蜜得成",
    "X55n0883_001:0173a22": "佛故。問。五百價人得初果時。佛皆授記而得成佛。明",
    "X55n0883_001:0173a23": "法華已前有授聲聞記意。如何得言法華會時方與",
    "X55n0883_001:0173a24": "聲聞而授記耶。答。此中總也。但言與記。不言五百中",
    "X55n0883_001:0173b01": "無不得記。復無等言亦不違也。",
    "X55n0883_001:0173b02": "章。雖作此破至未名法輪者。言覺愛雖作此破劉虬",
    "X55n0883_001:0173b03": "義。亦難知以不名轉法輪。故由來分明下乃是助覺",
    "X55n0883_001:0173b04": "愛敘語。未同所觀諦。未於鹿苑轉四諦輪已來。三乘",
    "X55n0883_001:0173b05": "各各自緣四諦。不可名為轉法輪也。即鹿苑中轉四",
    "X55n0883_001:0173b06": "諦輪已後。方始三乘同觀四諦。",
    "X55n0883_001:0173b07": "章。次第二時至唯說有教者。問。雖言第二。即深密第",
    "X55n0883_001:0173b08": "一時教。何故今破。答。解深密意為不定性初正說有。",
    "X55n0883_001:0173b09": "兼亦說彼非空非有。及於空教。今此即舉總判為有。",
    "X55n0883_001:0173b10": "故為不可臨文應悉。",
    "X55n0883_001:0173b11": "章。又提謂普曜至已說大乘者。准大周目錄而言。小",
    "X55n0883_001:0173b12": "乘既明菩薩所行之行。辨佛記事說為大乘。於理為",
    "X55n0883_001:0173b13": "勝。復更撿本經。",
    "X55n0883_001:0173b14": "章。又成道竟至唯說有教者。謂十地經第二七日即",
    "X55n0883_001:0173b15": "說明於十地菩薩之位。即是大乘。云何得唯說有。",
    "X55n0883_001:0173b16": "章。彌沙塞至增愛敬故者。律及經中。皆不說法入定",
    "X55n0883_001:0173b17": "七日。及自受法樂令眾知見。於如來所生增敬故。",
    "X55n0883_001:0173b18": "章。十二由經者。此是經之名字。",
    "X55n0883_001:0173b19": "章。依依他起至生無自性性者。唯自然生。舉方隅言。",
    "X55n0883_001:0173b20": "理實而談。亦別說言無遍計執。梵天王計餘外道類。",
    "X55n0883_001:0173b21": "准此可知。",
    "X55n0883_001:0173b22": "章。生無自性性者。上之性字是遍計性。下之性字三",
    "X55n0883_001:0173b23": "性體。",
    "X55n0883_001:0173b24": "章。及即依此至無自性性者。此有二義。一。依他起形",
    "X55n0883_001:0173c01": "遍計。故名勝義。此即四重勝義。四重世俗。有漏無漏",
    "X55n0883_001:0173c02": "二種依他。皆得名勝義無性。此勝義上無遍計故。名",
    "X55n0883_001:0173c03": "勝義無性。二。真法界名為勝義。今依他上無彼遍計。",
    "X55n0883_001:0173c04": "勝義之性故言勝義無性。言一分者勝義之言。含依",
    "X55n0883_001:0173c05": "他圓成。今說依他勝義。故言一分圓成勝義。言一分",
    "X55n0883_001:0173c06": "者准此而知。",
    "X55n0883_001:0173c07": "章。勝義無性者。無我法性也。初勝義也。又解於依他",
    "X55n0883_001:0173c08": "上無圓成實義。故云勝義無自性。是即無之義。又釋",
    "X55n0883_001:0173c09": "若約勝義釋依他。但是因緣假有。故非有實自性。故",
    "X55n0883_001:0173c10": "云勝義無自性性。非謂依他中無圓成實勝義。故名",
    "X55n0883_001:0173c11": "勝義無性。",
    "X55n0883_001:0173c12": "章。毗溼縛藥者。梵言此意說云於諸藥中而置於此",
    "X55n0883_001:0173c13": "有功能藥言有功能如是若以了義經藥置於不了",
    "X55n0883_001:0173c14": "義經中義即顯了餘喻准知。",
    "X55n0883_001:0173c15": "章。婆羅泥斯者何名仙人墮處者。婆沙說有諸仙人",
    "X55n0883_001:0173c16": "以乘神通過鹿薗王諸綵女。五百仙人得見綵女。遂",
    "X55n0883_001:0173c17": "失神通。墮於薗中。故名墮處。",
    "X55n0883_001:0173c18": "章。有上有容者。更有過故。名為有上。而義有餘。理猶",
    "X55n0883_001:0173c19": "未盡。名曰有容。",
    "X55n0883_001:0173c20": "章。鄔婆尼殺曇分者。相傳云名因緣也。或云因果數名。",
    "X55n0883_001:0173c21": "章。一百五十千聲聞永盡諸漏者。問。此與次前得法",
    "X55n0883_001:0173c22": "眼淨有何別耶。答。亦有別。言得法眼淨者。乃於遠塵",
    "X55n0883_001:0173c23": "初果即得。此約羅漢。故有不同。",
    "X55n0883_001:0173c24": "章。謂轉照持者。第一時皆名轉法輪。從前未有初轉",
    "X55n0883_001:0174a01": "勸故。第二時名照法輪。說空教時照破有故。第三時",
    "X55n0883_001:0174a02": "名持法輪者。離空離有一向任持故。",
    "X55n0883_001:0174a03": "章。若以偏圓機宜漸次者。謂以三乘之中各有機宜。",
    "X55n0883_001:0174a04": "皆如來說。各自漸次自果圓證。名曰偏圓。初二三果",
    "X55n0883_001:0174a05": "等皆有偏圓機次。",
    "X55n0883_001:0174a06": "章。四阿笈摩等是初時教者。謂四阿含是。",
    "X55n0883_001:0174a07": "章。須菩提等回心趣大者。問。聞大般若既已回心。何",
    "X55n0883_001:0174a08": "故法華復云會三歸一。善現自言於菩薩法心不希",
    "X55n0883_001:0174a09": "樂。答。今言回心。因聞般若悔修於小。為趣大因名回",
    "X55n0883_001:0174a10": "趣也。非趣大已名回趣也。窮子偈中。須菩提等。我自",
    "X55n0883_001:0174a11": "思惟欲出小之方便。撿彼應知。",
    "X55n0883_001:0174a12": "章。言有而有亦可言無等者。若執依他而是實有。亦",
    "X55n0883_001:0174a13": "名為無。又言有者是言詮。有言而有者即尋其而執",
    "X55n0883_001:0174a14": "有也。如執唯識是實有者亦是遍計。下言無等者亦",
    "X55n0883_001:0174a15": "准此知。",
    "X55n0883_001:0174a16": "章。迷情四句者。迷四句。一言有者增益謗。遍計是增",
    "X55n0883_001:0174a17": "說為有。二言無者損減謗。依他．圓成亦說欲無。三亦",
    "X55n0883_001:0174a18": "有亦無相違謗。不可一法雙說有無。猶如水火不同",
    "X55n0883_001:0174a19": "體故。四非有非無成戲論謗。准第三句可知。悟情四",
    "X55n0883_001:0174a20": "句者。言無約遍計說。言有據依他．圓成。亦有亦無合",
    "X55n0883_001:0174a21": "說。第四句可知。",
    "X55n0883_001:0174a22": "章。約理及機漸入道者。理為道理。機謂機器。",
    "X55n0883_001:0174a23": "章。約其多分等者。約多分言。言華嚴經被頓悟。據少",
    "X55n0883_001:0174a24": "分說。亦被於漸。言法華唯被漸者。亦據多分。初時說",
    "X55n0883_001:0174b01": "教具被三乘。中說空教亦具頓漸。後三准知。約多分",
    "X55n0883_001:0174b02": "言得有如是。約少分言。初說有。次說空。後雙說。",
    "X55n0883_001:0174b03": "章。有八世界微塵數眾生等者。此中眾生能發心者。",
    "X55n0883_001:0174b04": "是頓悟大乘人也。故知法華不可唯漸。問。此微塵數",
    "X55n0883_001:0174b05": "眾生豈聲聞人耶。",
    "X55n0883_001:0174b06": "章。若據眾生至頓漸之教者。若有一機。初悟生空後",
    "X55n0883_001:0174b07": "悟法空。教被於彼名為漸教。若有一機頓悟二空。教",
    "X55n0883_001:0174b08": "被於彼即名頓教。時亦准此。要望機理方名頓漸。",
    "X55n0883_001:0174b09": "章。若不約機理至頓漸不成者。或立一時至五時等。",
    "X55n0883_001:0174b10": "名時增減不約理教時頓漸不成。",
    "X55n0883_001:0174b11": "章。故唯識至及定性故者。此即釋成一教被機得為",
    "X55n0883_001:0174b12": "頓漸。唯識說阿陀那之教不為凡愚演之。不遮定性",
    "X55n0883_001:0174b13": "聲聞。今者教不被此不定性等。即得為頓漸教也。言",
    "X55n0883_001:0174b14": "定性者。定性聲聞。問。論自說愚即趣寂。如何今取趣",
    "X55n0883_001:0174b15": "寂耶。答。趣寂之中有愚不愚。遮愚法之趣寂者不遮",
    "X55n0883_001:0174b16": "不愚者。若不爾者。愚不愚二類何別。疏解愚即趣寂。",
    "X55n0883_001:0174b17": "亦同於此。若言定性是大乘定性者。理為不可。所以",
    "X55n0883_001:0174b18": "然者。陀那等教本為彼說。事極成。何處所說不遮等",
    "X55n0883_001:0174b19": "耶。此亦不然。定性大乘亦是正也。何故如是。意明一",
    "X55n0883_001:0174b20": "教有漸頓。定性大乘即是頓故。",
    "X55n0883_001:0174b21": "章。此依證果至即有四時者。今立三時。但約得聖不",
    "X55n0883_001:0174b22": "約人天。若說人天。即有四時教。",
    "X55n0883_001:0174b23": "章。其二乘至略不說者。此釋人天時也。問。何故得知",
    "X55n0883_001:0174b24": "人天乘是聲聞方便。答。信解品云以冷水灑面等。即",
    "X55n0883_001:0174c01": "其事也。",
    "X55n0883_001:0174c02": "章。詮宗各異等者。問。雨眾即是數論宗攝。如何二計",
    "X55n0883_001:0174c03": "而有差別。答。數論宗中有十八部之計不同。如小乘",
    "X55n0883_001:0174c04": "等。或可二宗取義有別。雨眾偏談有宗。數論舉勝顯",
    "X55n0883_001:0174c05": "理。是同互舉也。",
    "X55n0883_001:0174c06": "章。由起五覺知有我者。謂我見色我聞聲等是。",
    "X55n0883_001:0174c07": "章。五諸法皆常者。此宗但應是全常計。若偏一分常。",
    "X55n0883_001:0174c08": "如何得言皆或相從。說若不成爾者。十八部異論攝",
    "X55n0883_001:0174c09": "外道不盡。此一分常何宗所攝。",
    "X55n0883_001:0174c10": "章。六諸因宿作者。由現在時能引苦行。即捨宿業不",
    "X55n0883_001:0174c11": "更常屈。由今作以為因故。害彼宿業不令感果。文言",
    "X55n0883_001:0174c12": "吐者。棄捨之義。以其宿業有多種故。故現在行能修",
    "X55n0883_001:0174c13": "治故。",
    "X55n0883_001:0174c14": "章。世間丈夫等者。執有丈夫能與一切為因。與大自",
    "X55n0883_001:0174c15": "在天等相似。",
    "X55n0883_001:0174c16": "章。諍競劫起等者。成劫之末。住劫之初。名為諍競也。",
    "X55n0883_001:0174c17": "又彼意說此之大地名福場。欲以吐檀。由依此場為",
    "X55n0883_001:0174c18": "祀祠故。故能所害及助伴等能生天等故。",
    "X55n0883_001:0174c19": "章。不死矯亂等者。有不死淨天。若能善答他之問者。",
    "X55n0883_001:0174c20": "死得生彼不死淨天。如下自知。",
    "X55n0883_001:0174c21": "章。七斷滅者。欲界人天為二。色界為一。無色為四。除",
    "X55n0883_001:0174c22": "地獄等者。彼等是麤。更容可餘。七餘數必應自悉。",
    "X55n0883_001:0174c23": "章。十三因果皆空者。非彼宗中總無因果。但言不由",
    "X55n0883_001:0174c24": "善根善等名無因果。又言愛養等者。此師執云。我身",
    "X55n0883_001:0175a01": "不由父母等之所愛養。",
    "X55n0883_001:0175a02": "章。十五妄計清淨宗等者。謂此外道得宿命智。曾見",
    "X55n0883_001:0175a03": "有人溺河水。牛食於草。狗食不淨等。以宿命智觀見",
    "X55n0883_001:0175a04": "此等死後皆得生天。遂於水中死。為上真專持以為",
    "X55n0883_001:0175a05": "戒定。",
    "X55n0883_001:0175a06": "章。薄蝕者。韋昭曰。氣往迫之曰薄。虧毀曰蝕。釋名云。",
    "X55n0883_001:0175a07": "日月即虧曰蝕。稍毀很也。如虫食草木等。",
    "X55n0883_001:0175a08": "章。體毗履十一者。體毗履者。此云上座。",
    "X55n0883_001:0175a09": "章。一說部者。一切諸法但有假名而無實體。名一說",
    "X55n0883_001:0175a10": "部。從其所計以立其名。",
    "X55n0883_001:0175a11": "章。說出世部者。此師云。世間之法可破壞故。皆非實",
    "X55n0883_001:0175a12": "有。出世間法不可破壞。是實非假。從此立名。名說出",
    "X55n0883_001:0175a13": "世。",
    "X55n0883_001:0175a14": "章。道與煩惱容俱現前者。此有二釋。一現無間種解",
    "X55n0883_001:0175a15": "脫道斷。故無間道與種得俱。二道與未斷煩惱種類",
    "X55n0883_001:0175a16": "俱非正斷之義者。是故言俱。問。道俱煩惱依何而住。",
    "X55n0883_001:0175a17": "或依色根。明闇有殊。不得依道。廣如宗輪說。",
    "X55n0883_001:0175a18": "章。三說假部宗說苦非蘊等。苦義非蘊義。名苦非蘊。",
    "X55n0883_001:0175a19": "之中不攝苦受。名苦非蘊。又此師計一切諸法有實",
    "X55n0883_001:0175a20": "有假。界．處攝者。緣積聚是假蘊中攝者。我積聚故便",
    "X55n0883_001:0175a21": "是實有。處雖是緣等。計今是實。從多分言。為假無失。",
    "X55n0883_001:0175a22": "章。十二處非真實者。問。蘊據義積得名實。諸處雖復",
    "X55n0883_001:0175a23": "言緣。然但義積。何得名假。又心無為並是實故。答。依",
    "X55n0883_001:0175a24": "緣多分假故。數多分為諸。亦無有失。問。界與蘊．處義",
    "X55n0883_001:0175b01": "既不同。為假為實。答。撿宗輪論。",
    "X55n0883_001:0175b02": "章。說一切菩薩不脫惡趣者。此之三部所計。菩薩煩",
    "X55n0883_001:0175b03": "惱未能斷盡。故不脫惡趣。",
    "X55n0883_001:0175b04": "章。五說一切有宗等者。問。名謂非色。四蘊無為。如何",
    "X55n0883_001:0175b05": "名色攝一切法。答。雖有四蘊名。名不攝無為。寄名顯",
    "X55n0883_001:0175b06": "詮無為。亦得在名中攝。",
    "X55n0883_001:0175b07": "章。謂諸菩薩猶是異生者。此計菩薩唯是有漏。故是",
    "X55n0883_001:0175b08": "異生。",
    "X55n0883_001:0175b09": "章。七犢子部等者。犢子可知。言法上者。此師計云。我",
    "X55n0883_001:0175b10": "部所行一切諸法更無過者。名法上部。言賢胄者。胄。",
    "X55n0883_001:0175b11": "子胤之義。上古有仙大賢德。此是賢人之苗裔。故言",
    "X55n0883_001:0175b12": "賢胄部。言正量者。揩定之義。此部主所行。每能正揩",
    "X55n0883_001:0175b13": "定。名正量部。密林山者。謂此部主所居之山樹林茂",
    "X55n0883_001:0175b14": "密。名密林山部。",
    "X55n0883_001:0175b15": "章。十二心頃說名行向等者。謂初斷欲界惑。起法智．",
    "X55n0883_001:0175b16": "類智。觀上二界。斷上二界惑已。下智欲惑斷盡未盡",
    "X55n0883_001:0175b17": "竝更重印。更起苦智忍。上二界惑一時合斷。更起苦",
    "X55n0883_001:0175b18": "法智。此有三心四諦成其十二。總名為四。道諦之後",
    "X55n0883_001:0175b19": "更起一心。名住果內。有此二種。一云此心唯印道諦。",
    "X55n0883_001:0175b20": "一云道印四諦。問。何故先起法智不起法忍。答。部計",
    "X55n0883_001:0175b21": "如是。不可責。",
    "X55n0883_001:0175b22": "章。八化地部至一時觀者。不以次第歷觀諸諦。名一",
    "X55n0883_001:0175b23": "時觀。問。如何四諦一時能觀。答。約苦相說。四諦之下",
    "X55n0883_001:0175b24": "有苦．空．無常等共相。觀此共相名遍觀。",
    "X55n0883_001:0175c01": "章。有世間正見者。是決斷之智。世間之見亦能決斷。",
    "X55n0883_001:0175c02": "故有世間正見。",
    "X55n0883_001:0175c03": "章。善非有因者。如彼論明。又如大乘勝義。不善雖有",
    "X55n0883_001:0175c04": "攝善。而於勝義總名不善。",
    "X55n0883_001:0175c05": "章。預流有退者。此師意云。此預流初得此果。始斷分",
    "X55n0883_001:0175c06": "別。俱生一分未能之。所以有退。若薩婆多。後三住退。",
    "X55n0883_001:0175c07": "預流不退。堅固故。此等言退但法樂。不退果。",
    "X55n0883_001:0175c08": "章。九法藏部宗等者。謂計我部。能含一切法名法藏",
    "X55n0883_001:0175c09": "部。又言佛在僧攝者。有經言。佛為上首。故知佛在僧。",
    "X55n0883_001:0175c10": "問。此宗佛既在僧。如何得有三寶。答。佛為僧中上首。",
    "X55n0883_001:0175c11": "故開之名為佛寶。佛為上首。亦有三寶。具事理。故知",
    "X55n0883_001:0175c12": "攝僧。",
    "X55n0883_001:0175c13": "章。十飲光部者。上古有仙。身有金光弊於日。即名飲",
    "X55n0883_001:0175c14": "光。",
    "X55n0883_001:0175c15": "章。十一經量者。此部以經為其定量。名經量部。",
    "X55n0883_001:0175c16": "章。有根邊蘊者。是麤意識也。其一味蘊即是細意識。",
    "X55n0883_001:0175c17": "是牒宗計。",
    "X55n0883_001:0175c18": "章。邊主者。問。此師何故說勝義為空。世俗為有。答。彼",
    "X55n0883_001:0176a01": "勝義空順般若教。世俗有者隨世間故。若不爾者。即",
    "X55n0883_001:0176a02": "違世間．聖教二種過失。",
    "X55n0883_001:0176a03": "章。雖一切法體或有或無者。四勝義中前二勝義諦。",
    "X55n0883_001:0176a04": "三科四諦攝不相應。第三勝義生．法二空。此等名無。",
    "X55n0883_001:0176a05": "若爾。何名勝義。答。不相應法形遍計。故得勝義名。生．",
    "X55n0883_001:0176a06": "法二空。勝之義故。亦名勝義。第四勝義無遍計。故亦",
    "X55n0883_001:0176a07": "為無。此通餘三科有可知。",
    "X55n0883_001:0176a08": "章。虗妄分別有等者。八識心．心所名。分別有。於八識",
    "X55n0883_001:0176a09": "中無我．法二名。二都無。八識中有圓成實名。唯有空。",
    "X55n0883_001:0176a10": "彼圓成中亦有八識名。亦有此有者。分別。無者。遍計。",
    "X55n0883_001:0176a11": "及有者圓成三。故字貫通有無及有之上。思之可解。",
    "X55n0883_001:0176a12": "章。數論教體者。本即自性。如似大乘攝相歸性。末即",
    "X55n0883_001:0176a13": "聲者。亦如大乘性用別論。又彼宗中不立名等故。但",
    "X55n0883_001:0176a14": "以聲而為教體。勝論准此。",
    "X55n0883_001:0176a15": "章。滅壞之時即歸本者。即歸本故名為滅壞。非滅無",
    "X55n0883_001:0176a16": "滅。",
    "X55n0883_001:0176a17": "章。其勝論師至聲為教體者。問。數論聲量依於自性。",
    "X55n0883_001:0176a18": "教體分二。勝論聲依於實。教何但一。答。數論聲量本",
    "X55n0883_001:0176a19": "體自性。故教分二。勝論聲德雖依於實。體非實攝。故",
    "X55n0883_001:0176a20": "教但一。問。勝論同異既是聲性。教體何不兼同異耶。",
    "X55n0883_001:0176a21": "答。教必能詮。不取同異。",
    "X55n0883_001:0176a22": "章。其明論等者。問。明論聲常。云何常耶。答。有兩釋。一",
    "X55n0883_001:0176a23": "云恒揩定故名之為常。非體常住名為常也。二云體",
    "X55n0883_001:0176a24": "常住故名為常也。若爾。云何而不恒聞。答。但緣闕故",
    "X55n0883_001:0176b01": "隱而不聞。非體滅已。若爾。已起聲之體。何所止。答。散",
    "X55n0883_001:0176b02": "處盡也。下聲論計常聲准此。後釋為勝。",
    "X55n0883_001:0176b03": "章。以尋伺等至此音無常者。問。此師音響與聲何差",
    "X55n0883_001:0176b04": "別。答。音響者如無情之聲不能詮。聲能詮表。故二有",
    "X55n0883_001:0176b05": "別。由此音響形能詮之聲。",
    "X55n0883_001:0176b06": "章。其聲生論等者。問。所詮之法體既成多。新生能詮",
    "X55n0883_001:0176b07": "隨彼所詮亦合是多。如何計一。答。彼說云。聲若生已",
    "X55n0883_001:0176b08": "總成為一。如似眾流歸渤海已總名為海。問。計一之",
    "X55n0883_001:0176b09": "師既言一切法上共一常聲。如何於此法中更分常",
    "X55n0883_001:0176b10": "之計。答。此偏說一切內聲之上共一常聲。猶如真如",
    "X55n0883_001:0176b11": "寬狹雖得不同。許一常不別。",
    "X55n0883_001:0176b12": "章。大眾部教體者。問。佛一切時不說名等。如何復言",
    "X55n0883_001:0176b13": "以名句等而為教體。答。言佛不說名句等者。但如來",
    "X55n0883_001:0176b14": "不起思惟。名不說也。又言以無漏體實有聲名句等",
    "X55n0883_001:0176b15": "為體者。據任運說。如天皷等。亦不相違。",
    "X55n0883_001:0176b16": "章。說教體者。如文自顯。又繹名等同前聲是真實。如",
    "X55n0883_001:0176b17": "說假部非一切假。此師亦爾。此解非正。",
    "X55n0883_001:0176b18": "章。說一切有部說教體者。謂彼部中自有二計。一唯",
    "X55n0883_001:0176b19": "取名句。一唯取有漏聲。問。小乘師難般若經言。汝授",
    "X55n0883_001:0176b20": "持無記名等得期大果。般若論答云。汝法無記。我法",
    "X55n0883_001:0176b21": "是善。准此問答。彼宗即以無記名以為體性。如何言",
    "X55n0883_001:0176b22": "善。答。彼部救云。二十部內知汝於誰獨言我。故以善",
    "X55n0883_001:0176b23": "聲為體亦不違。又彼亦難。即是婆娑以名而為體者。",
    "X55n0883_001:0176b24": "非是此師。故世親言。汝唯無記。若爾。此問即無違妨。",
    "X55n0883_001:0176c01": "章。此翻為跡者。如尋象跡。所見跡處即見其象。若尋",
    "X55n0883_001:0176c02": "其句即見其義。梵云幡陀。此翻為足。短長聲殊。跡足",
    "X55n0883_001:0176c03": "有別。又云故當中道所說名也。中道詮法上自性邊。",
    "X55n0883_001:0176c04": "句亦爾。",
    "X55n0883_001:0176c05": "章。文是所依義是能依者。約能所依。義為所依文是",
    "X55n0883_001:0176c06": "能依。據能所詮。文為能詮義為所詮。文為所依義為",
    "X55n0883_001:0176c07": "能依。今依能所詮。",
    "X55n0883_001:0176c08": "章。隨墮八時者。問。今者通論一切教體。華嚴八會名",
    "X55n0883_001:0176c09": "為八時者。豈非有違。答。日夜時是遍諸教。華嚴八會",
    "X55n0883_001:0176c10": "時得名八時。義便而說。非以華嚴繹諸教也。又薦福",
    "X55n0883_001:0176c11": "三藏和上云。樂欲時二。說不同會。如演秘。若要樂欲",
    "X55n0883_001:0176c12": "教方起者。且天授聞佛。何是自欲。如來責答。由自貪",
    "X55n0883_001:0176c13": "愛以為尊勝。每於佛所起陵蔑心。故聞佛責。生不由",
    "X55n0883_001:0176c14": "樂欲起耶。餘准此釋。",
    "X55n0883_001:0176c15": "章。直非直說者。略有三釋。一約教明長行名直。頌名",
    "X55n0883_001:0176c16": "非直。二據十二分說。最初契經名為直說。據初略說",
    "X55n0883_001:0176c17": "未委細明。餘十一部說子細具陳說名為非直。三從",
    "X55n0883_001:0176c18": "所詮名詮自性稱為直說。句詮差別言非直說。",
    "X55n0883_001:0177a01": "章。彼增上生等者。有云。菩薩所現本性之教為增上",
    "X55n0883_001:0177a02": "緣。而生聞者心上所現影像之教。此影像從增上緣。",
    "X55n0883_001:0177a03": "言菩薩之說約實自變。今觀此釋理稍難解。所以者",
    "X55n0883_001:0177a04": "何。若菩薩說問答及喻。不相順彼論。問。云何菩薩說",
    "X55n0883_001:0177a05": "經。答云。彼增上緣生。若其菩薩實不說法。可言增上。",
    "X55n0883_001:0177a06": "證前聞者自識聚集以為教體。菩薩既說。云何證前",
    "X55n0883_001:0177a07": "自識聚集。又以喻中言如夢得呪亦不相似。夢中天",
    "X55n0883_001:0177a08": "等實不說呪。今者菩薩而實說法。與不說別。何得為",
    "X55n0883_001:0177a09": "喻。若言菩薩不說法者。云何得言菩薩所現本性之",
    "X55n0883_001:0177a10": "教為增上緣已。不說何有本教。然此師談無性師佛",
    "X55n0883_001:0177a11": "說法也。今助釋者談實菩薩實不說法。聞者自言菩",
    "X55n0883_001:0177a12": "薩為說。約此故言增上生也。即與同喻不相違。更思。",
    "X55n0883_001:0177a13": "章。若爾云何至故作是說者。此無性自假云。若佛不",
    "X55n0883_001:0177a14": "說法。云何菩薩能說法也。此即阿毗達磨經中攝大",
    "X55n0883_001:0177a15": "乘品。即菩薩說彼自云。薄伽梵前已能善入大乘。菩",
    "X55n0883_001:0177a16": "薩為顯大乘體大。故說攝大乘品。故知菩薩亦約說。",
    "X55n0883_001:0177a17": "無性自答云。彼增上生故作是說。意云亦是增上。非",
    "X55n0883_001:0177a18": "是菩薩真實說法。問。佛不說法略有二致。一云法是",
    "X55n0883_001:0177a19": "戲論者不說法。二為如來唯有無漏大定智悲。實無",
    "X55n0883_001:0177a20": "聲等。所以不說。菩薩有漏。未離戲論。非唯大定智悲。",
    "X55n0883_001:0177a21": "如何不說法耶。答。不許說經。說論無失。",
    "X55n0883_001:0177a22": "章。譬如天等至得論呪等者。謂有婆羅門事天等自",
    "X55n0883_001:0177a23": "求聰明。以專心恭敬。夢中見天與呪論等。彼天實非",
    "X55n0883_001:0177a24": "將呪論等而與此人。但為增上。彼人夢中自得呪論。",
    "X55n0883_001:0177b01": "章。若離識者佛如何說者。此無性為經部等執心外",
    "X55n0883_001:0177b02": "佛之名以為教體。故今難云。佛如何說令他得解。云",
    "X55n0883_001:0177b03": "何不解佛現名等非聽者識之所現起。如非所緣。云",
    "X55n0883_001:0177b04": "何親能生。聞者解言為教體。",
    "X55n0883_001:0177b05": "章。有漏心現至以為教體者。問。如來既不說法。聞者",
    "X55n0883_001:0177b06": "如何有似無漏。答。佛有無漏大定智悲。故得言似。准",
    "X55n0883_001:0177b07": "此亦得言似。無漏不可言聲名句文。又解。設無所似",
    "X55n0883_001:0177b08": "聲名句文。聞者識上亦得似彼。猶如似我既無所似",
    "X55n0883_001:0177b09": "故。又解。佛增上力令聞法者謂佛實說。故似現也。",
    "X55n0883_001:0177b10": "章。理行果法同佛寶故者。同彼佛寶有本質。佛不說",
    "X55n0883_001:0177b11": "者無有實我而為能說。世親云。我不說。汝亦不聞。約",
    "X55n0883_001:0177b12": "此義邊名為不說。更有別釋如唯識抄。",
    "X55n0883_001:0177b13": "章。無垢稱言等者。定經其法非是所求。明非說法。",
    "X55n0883_001:0177b14": "章。如聖教說至教體亦成等者。此中所明聚集之義。",
    "X55n0883_001:0177b15": "七心十二心合離而作行。言三心依七心無。二心依",
    "X55n0883_001:0177b16": "十二作。思惟可知。問。准十二心連前而說無字。合有",
    "X55n0883_001:0177b17": "七心聚集。何但言二心。答。且舉當體字生二心。不言",
    "X55n0883_001:0177b18": "前者。若爾。行字三心亦爾。如何許是七心有。答。理實",
    "X55n0883_001:0177b19": "行字據十二心。又復不違。然無七心十二心兩種別",
    "X55n0883_001:0177b20": "明。故此總中含七．十二。於理無違。",
    "X55n0883_001:0177b21": "章。又一剎那至必意識生等者。證卒爾後必有尋求。",
    "X55n0883_001:0177b22": "又五同時雖有意識。今言無間意識生者。尋求識生。",
    "X55n0883_001:0177b23": "章。新新解等者。新新聞說而生解也。一一字別名為",
    "X55n0883_001:0177b24": "新新。非要隔越多時聞。故名新新。",
    "X55n0883_001:0177c01": "章。既於初字有卒爾者。雖餘三。一一而聞其聲。以初",
    "X55n0883_001:0177c02": "有故。復更不立。思之。問。此明聚集唯約其心。下明聚",
    "X55n0883_001:0177c03": "集即名字句聲等耶。互相影顯而令學者生巧智。",
    "X55n0883_001:0177c04": "章。故大般若等者。謂大般若經中有理趣分。猶如瑜",
    "X55n0883_001:0177c05": "伽攝釋分也。於此文中說一切有情皆如來藏。明此",
    "X55n0883_001:0177c06": "意。證攝相歸性。",
    "X55n0883_001:0177c07": "章。譬如海水等者。問。如波依水。相異體同。同滋潤故。",
    "X55n0883_001:0177c08": "如色等法而望於如。體相俱異何得為喻。答。有二釋。",
    "X55n0883_001:0177c09": "一。且取不離一邊為喻。若約體相可為喻者。如草木",
    "X55n0883_001:0177c10": "等依於地是。二。相雖異。波中濕性不異於海。色等相",
    "X55n0883_001:0177c11": "若異。色中如性而亦不異。無障礙處。真如性也。後釋",
    "X55n0883_001:0177c12": "為勝。",
    "X55n0883_001:0177c13": "章。一切諸法至然不離如等者。一切諸法猶如波浪。",
    "X55n0883_001:0177c14": "四緣會者。猶水風成其體。相即同於水。言四緣者。謂",
    "X55n0883_001:0177c15": "因緣．增上等緣。如此等法皆不離如。",
    "X55n0883_001:0177c16": "章。性用別論至十處界等者。此有二義。一。既言色蘊",
    "X55n0883_001:0177c17": "攝十處界。此即根境而各別論。二。但言攝十。不攝餘",
    "X55n0883_001:0177c18": "二。此即色心而別說也。所以而言五蘊。即是性用別",
    "X55n0883_001:0178a01": "論中收。又有二釋。一云。五根境各各別處。即是別論。",
    "X55n0883_001:0178a02": "一云。色者心家之用。今色蘊攝十處。今不言於識。即",
    "X55n0883_001:0178a03": "是性用別論。",
    "X55n0883_001:0178a04": "章。一真如二無相者。此之二種如何別耶。",
    "X55n0883_001:0178a05": "章。又有四重等者。此諸現行出法體也。",
    "X55n0883_001:0178a06": "章。升攝波葉瑜經等者。經中所明有升攝波葉喻事。",
    "X55n0883_001:0178a07": "名升攝經。一切經中別無此經。今助釋者或西方有。",
    "X55n0883_001:0178a08": "未流至此。或復西方而今散滅。不流至此。談實別有。",
    "X55n0883_001:0178a09": "章。佛皆教置如是我聞等者。言如是聞已親從佛聞。",
    "X55n0883_001:0178a10": "若言佛不說法。如何得如是我聞。既是得聞。明知佛",
    "X55n0883_001:0178a11": "說。",
    "X55n0883_001:0178a12": "章。推功歸本仍言應化非說法等者。此中意云。推功",
    "X55n0883_001:0178a13": "歸本法身說法。應化非說。推功歸本無法可說。意在",
    "X55n0883_001:0178a14": "於是。",
    "X55n0883_001:0178a15": "章。金剛般若至我法是記者。此論破外人難云。若持",
    "X55n0883_001:0178a16": "名句文以為教體者。此名句文既唯無記。如何受持",
    "X55n0883_001:0178a17": "無記名等而得無量百千功德耶。天親答云。我法是",
    "X55n0883_001:0178a18": "善。汝唯無記。此意欲證云聲名句文俱是教體。",
    "X55n0883_001:0178a19": "章。佛地論說至二善。字之與聲俱非能詮。是能詮依",
    "X55n0883_001:0178a20": "故。又下所引經唯聲名等體者。此並能詮語之體是",
    "X55n0883_001:0178a21": "聲名等。反證是善而成善故。可知。",
    "X55n0883_001:0178a22": "章。若十地菩薩至唯是有漏者。自所發聲。第八變故。",
    "X55n0883_001:0178a23": "是第八相分。故是有漏。問。二乘有漏理即無疑。菩薩",
    "X55n0883_001:0178a24": "唯有漏。於理難悉。十地菩薩妙觀等智。能變化身為",
    "X55n0883_001:0178b01": "他說法。化身所發聲名句文豈非無漏。答。化有即質。",
    "X55n0883_001:0178b02": "離質不同。即質有漏。理亦應悉。離質之者。由妙觀等",
    "X55n0883_001:0178b03": "擊發。自第八亦起化身。化身聲等。故亦有漏。故佛地",
    "X55n0883_001:0178b04": "論云。平等性智擊發圓鏡起化身故。非妙觀等變為",
    "X55n0883_001:0178b05": "化身。問。何故菩薩變金酪等即是無漏第八。變作所",
    "X55n0883_001:0178b06": "變化身即是無漏第八。變作所變化身即是第八有",
    "X55n0883_001:0178b07": "漏。答。佛意難知。聖教自說。不可徵詰也。問。能說之心",
    "X55n0883_001:0178b08": "既是無漏第六意識。如何所說亦以第八有漏聲等",
    "X55n0883_001:0178b09": "而為體。答。如彼絃管聲由心而發。雖非即心又內外",
    "X55n0883_001:0178b10": "異。然成音韻得有詮表。故無漏識發有漏聲。理亦何",
    "X55n0883_001:0178b11": "違。或為增上緣擊第八識而起於聲。不違唯識。雖第",
    "X55n0883_001:0178b12": "八識不緣名等。由意識故。今於聲上而有名等。屈曲",
    "X55n0883_001:0178b13": "之相理亦無違。如彼聲等有屈曲相。一切說法皆亦",
    "X55n0883_001:0178b14": "爾也。准此相例。妙觀亦變化聲等而是無漏。",
    "X55n0883_001:0178b15": "章。言有漏者。且佛地論約第八說。若爾如何會佛地",
    "X55n0883_001:0178b16": "文。答。今且言者。佛地本言第八變不障妙觀亦能變",
    "X55n0883_001:0178b17": "也。道理甚難應用。因論菩薩無漏第六識。通果等類",
    "X55n0883_001:0178b18": "自第八識。亦變彼不。答。杖自六變以為本質而又變",
    "X55n0883_001:0178b19": "之。然他受用第六所變之者。論實變通果等。亦但說",
    "X55n0883_001:0178b20": "彼第六變者。以其本心以第六變令他用故。以此知",
    "X55n0883_001:0178b21": "妙觀變身於理應好。更思。",
    "X55n0883_001:0178b22": "章。若一切二乘至皆唯無漏者。問。二乘無漏後得之",
    "X55n0883_001:0178b23": "智功用既微。何得聽法。若能聽法。羊鹿車體何故不",
    "X55n0883_001:0178b24": "許。答。但許聽法而不說彼功用有多。故羊鹿車而無",
    "X55n0883_001:0178c01": "體。",
    "X55n0883_001:0178c02": "章。然同所教至無漏三寶等者。問。菩薩說經既是有",
    "X55n0883_001:0178c03": "漏。應非法寶。答。由佛加被故亦名法寶。若爾。無性云。",
    "X55n0883_001:0178c04": "我亦如是。何故難我無法本質。答。不例。我許佛說。汝",
    "X55n0883_001:0178c05": "即不許。復同菩薩。佛即有別。",
    "X55n0883_001:0178c06": "章。依前第四至義用殊故者。謂即第四相別論出體",
    "X55n0883_001:0178c07": "之者。唯取如來能說法者等。何以故。是根本故。如來",
    "X55n0883_001:0178c08": "識上聲與名等。假實異故。名義用殊也。若是菩薩等",
    "X55n0883_001:0178c09": "名能說者。此論中不取。非根本故。",
    "X55n0883_001:0178c10": "章。即一一法各各有四種體等者。此之四種。釋一切",
    "X55n0883_001:0178c11": "法。思之可知。",
    "X55n0883_001:0178c12": "章。故說名等非小乘義者。此名句字等。彼非不立。依",
    "X55n0883_001:0178c13": "聲上屈曲義。說名等薰習聚集。此蓋大乘宗。非彼知",
    "X55n0883_001:0178c14": "見聞。",
    "X55n0883_001:0178c15": "章。聚集顯現者。總有五翻。第一翻中字一名一。第二",
    "X55n0883_001:0178c16": "翻中字三名四。第三翻中字六名十。第四翻中字十",
    "X55n0883_001:0178c17": "名二十。第五翻中字十五名三十五。相續為數。第一",
    "X55n0883_001:0178c18": "翻。身及多身合說。思之。",
    "X55n0883_001:0179a01": "章。論雖二說。今取三字。名多名身多者。",
    "X55n0883_001:0179a02": "章。梵云阿耨瑟多掣陀即八字成句等者。此阿耨瑟",
    "X55n0883_001:0179a03": "多掣陀用八字。句非此句。非此即八个字也。依梵但",
    "X55n0883_001:0179a04": "有六个字。故此方言八字偏句。",
    "X55n0883_001:0179a05": "章。此中且依至不可為難者。不可難前所作之法義。",
    "X55n0883_001:0179a06": "或有聚集得為教故。前難云如何說者。識上聚集等",
    "X55n0883_001:0179a07": "者。句故不可為難。顯結前難理。",
    "X55n0883_001:0179a08": "章。字名句聲都合總有五十二聚集者。問。字名及句",
    "X55n0883_001:0179a09": "即五十一。更有五聲即五十六。何故今言五十一體。",
    "X55n0883_001:0179a10": "答。雖有五聲。意在名等。聚集顯聲不詮義。故不說之。",
    "X55n0883_001:0179a11": "所以但有五十一也。又解。合五為一念。并有句合五",
    "X55n0883_001:0179a12": "十二。恐文錯也。或有本言五十者。亦是錯也。或復除",
    "X55n0883_001:0179a13": "彼句之與聲。且約字名結數也。",
    "X55n0883_001:0179a14": "章。及諸聽法者亦在因中者。問佛豈聽法。",
    "X55n0883_001:0179a15": "章。若是佛說至亦聚集生者。問。凡夫等有薰習。可於",
    "X55n0883_001:0179a16": "識上連帶解生。佛無薰習。如何聚集顯現耶。答。佛智",
    "X55n0883_001:0179a17": "如鏡。任運自現。一切文義不假熏習連帶方生。",
    "X55n0883_001:0179a18": "章。攝論若說至即圓成實者。此文意證無漏之智皆",
    "X55n0883_001:0179a19": "圓成實。四清淨者。謂常樂我淨。或可。一。自性清淨。謂",
    "X55n0883_001:0179a20": "真如等。二。離垢清淨。謂真如離垢故。三。得此道清淨。",
    "X55n0883_001:0179a21": "即菩提分法．波羅蜜等。四。生此境清淨大乘教。由此",
    "X55n0883_001:0179a22": "教清淨緣故。非法自性法界等流性故。非依他起。如",
    "X55n0883_001:0179a23": "是四法。總攝一切清淨盡也。應撿彼文。",
    "X55n0883_001:0179a24": "章。談古德說等者。問。古之所釋與今所釋。名目雖別。",
    "X55n0883_001:0179b01": "義即無差別。何故非之。答。雖偶相當而無憑據。或於",
    "X55n0883_001:0179b02": "一法名就義釋。乃至亦名相違。為無明准故。今非之",
    "X55n0883_001:0179b03": "也。問。古之所釋當今何釋。答。當體彰名。六釋不攝。如",
    "X55n0883_001:0179b04": "言質礙而名為色。不成六釋。就義自當持業釋。從能",
    "X55n0883_001:0179b05": "依者亦可持業。或是有財。所依立名即當依主。從數",
    "X55n0883_001:0179b06": "可知。相應為號即當隣近。相應可知。",
    "X55n0883_001:0179b07": "章。皆依別論者。西方相傳別有三論釋此釋。名六合",
    "X55n0883_001:0179b08": "釋論。殺三摩婆者。梵具云殺婆。以文略故但言殺也。",
    "X55n0883_001:0179b09": "章。以義釋之等者。此中意說西方但以言六合釋。今",
    "X55n0883_001:0179b10": "准義解。亦可得言六離合釋。",
    "X55n0883_001:0179b11": "章。初持業釋亦名同依釋者。同依釋。二法同依一體。",
    "X55n0883_001:0179b12": "持業釋。一業依一體。此二不同。如何體一。答。有二法",
    "X55n0883_001:0179b13": "俱是業用。是體所持。亦名持業。",
    "X55n0883_001:0179b14": "章。其體大法至名持業釋者。大是其體。乘是其用。名",
    "X55n0883_001:0179b15": "為大乘。問。如言藏識。先說於用後說於體。何故今言",
    "X55n0883_001:0179b16": "大乘先體後用。答。但體能持用之義。即名持業。不名",
    "X55n0883_001:0179b17": "先後。此未必然。若爾。何名同依。應更解云。如說經為",
    "X55n0883_001:0179b18": "大乘。大乘體即是經。大之與乘同依此經。名同依也。",
    "X55n0883_001:0179b19": "章。此以本經至論名為攝者。問。大乘之名既非論言。",
    "X55n0883_001:0179b20": "攝大乘論何非依主。答。論能攝彼大乘綱要。即能攝",
    "X55n0883_001:0179b21": "論。名攝大乘。故是持業。",
    "X55n0883_001:0179b22": "章。唯識之成名成唯識者。雖釋唯識等。先言唯識後",
    "X55n0883_001:0179b23": "合言成。准西方說云識唯成。今順方言云成唯識。故",
    "X55n0883_001:0179b24": "今言識唯成也。由此道理。乘之大性亦依此釋。",
    "X55n0883_001:0179c01": "章。如論名中至阿毗達磨集者。問。阿毗達磨以為所",
    "X55n0883_001:0179c02": "依。依主釋亦有何過。答。理實亦得。俱舍頌攝彼勝義。",
    "X55n0883_001:0179c03": "依彼故故立對法俱舍名。攝彼勝義者。有財釋。依彼",
    "X55n0883_001:0179c04": "者即依主釋。即指法亦無妨矣。問。若爾。依主．有財二",
    "X55n0883_001:0179c05": "種何別。答。以己依他而立自稱。名為依主。以他屬己",
    "X55n0883_001:0179c06": "用標自名。即有財釋。又有財全取他以標名。依主釋",
    "X55n0883_001:0179c07": "者自他兩義立號。更撿俱舍疏。又全取他名名全分",
    "X55n0883_001:0179c08": "有財釋。自他兼取名一分有財。",
    "X55n0883_001:0179c09": "章。如攝決擇等者。若本地分。五識意識各自立名。其",
    "X55n0883_001:0179c10": "決擇分乃合為號。如因明頌。但是一句非標法。今名",
    "X55n0883_001:0179c11": "取及歸德為證。蓋以相違釋者也。然諸聖教相違名",
    "X55n0883_001:0179c12": "者。時非時經．不增不減經等是也。義思可知。",
    "X55n0883_001:0179c13": "章。如說有尋及有伺等者。問。如言念住體即是慧。全",
    "X55n0883_001:0179c14": "隱己稱從他立名。今者尋伺及相應法名尋伺地。相",
    "X55n0883_001:0179c15": "應之法名為尋伺地。鄰近可成全從他故。尋伺如何",
    "X55n0883_001:0179c16": "名隣近釋。答。尋伺名為尋伺地者。持業釋也。今言隣",
    "X55n0883_001:0179c17": "近。相應法具。如欲界及初靜慮心及心所。總得名為",
    "X55n0883_001:0179c18": "有尋有伺。有伺無尋亦准此知。",
    "X55n0883_001:0180a01": "章。意業等者。思是業體。隱思之名。從相應意以立稱",
    "X55n0883_001:0180a02": "也。亦通依主。即唯意識立。意相應故。隣近釋。動作意",
    "X55n0883_001:0180a03": "故。依主釋。",
    "X55n0883_001:0180a04": "五心章",
    "X55n0883_001:0180a05": "章。不串習者。未曾受境。設雖曾受未得解者。皆名不",
    "X55n0883_001:0180a06": "串。",
    "X55n0883_001:0180a07": "章。未知何境至起決定者。既言未知善惡次起尋求",
    "X55n0883_001:0180a08": "決定。理應知善知惡。若爾。應名染淨心。何名決定。答。",
    "X55n0883_001:0180a09": "此但知染淨而心未起染淨。故亦無失。",
    "X55n0883_001:0180a10": "章。境有新舊至可具足故者。由於三界生前後別。總",
    "X55n0883_001:0180a11": "合而言具足四心。初生界時有卒爾故。約剎那說。但",
    "X55n0883_001:0180a12": "有三心。於境無疑。名為決定。是無記性。名為染淨。是",
    "X55n0883_001:0180a13": "前類故。即名等流。第七亦爾。",
    "X55n0883_001:0180a14": "章。二念義合說有四心者。初無漏一念分三。前三後",
    "X55n0883_001:0180a15": "一。合成四心。",
    "X55n0883_001:0180a16": "章。或第二時至心等流故者。此約初念即具四心。是",
    "X55n0883_001:0180a17": "前有漏等流故。問。漏無漏別。何名等流。答。同緣於事。",
    "X55n0883_001:0180a18": "所觀亦同。名等流也。問。初地入心。唯緣於理。有漏無",
    "X55n0883_001:0180a19": "漏不同。何名為流。答。約修道中第六法空後得之智。",
    "X55n0883_001:0180a20": "能引第七緣於事故。據容有說。非是一切。或復初念",
    "X55n0883_001:0180a21": "尚微劣故不名淨識。第二念已方名淨識。所以初念",
    "X55n0883_001:0180a22": "是前有漏之等流也。此即說心體類相似。稍難。思之。",
    "X55n0883_001:0180a23": "又今助釋章意說云。無漏第七至第二念。二念中自",
    "X55n0883_001:0180a24": "具四心。不須兩念合方成四。言初念即有此四心者。",
    "X55n0883_001:0180b01": "第二中初起之者名為初念。言等流是初一念之等",
    "X55n0883_001:0180b02": "流。今創隨境者。第二念心創起緣境亦得名初。非是",
    "X55n0883_001:0180b03": "於前總未緣境適起名初。望義別也。思之。",
    "X55n0883_001:0180b04": "章。卒爾一念決定未生者。此意說云。卒爾過去。決定",
    "X55n0883_001:0180b05": "未來。五與意俱現在前時。若非尋求。是何心攝。",
    "X55n0883_001:0180b06": "章。因中五無第四染淨者。唯尋求等即合有之。且約",
    "X55n0883_001:0180b07": "一邊。此義非正。下文正義具有五心。此師意說第六",
    "X55n0883_001:0180b08": "染淨唯一剎那。由此不能引五染淨尋求等相續。不",
    "X55n0883_001:0180b09": "為例。",
    "X55n0883_001:0180b10": "章。八地已上至成染淨者。舉極成處證已前位。",
    "X55n0883_001:0180b11": "章。於一中容至易識境者。此意說中容易脫之境可",
    "X55n0883_001:0180b12": "唯二別。",
    "X55n0883_001:0180b13": "章。何因不許至數數尋求者。此前師證有尋求。尋求",
    "X55n0883_001:0180b14": "不了。數數尋求立理也。次引唯識云。任運決定不假",
    "X55n0883_001:0180b15": "尋求者。此證得有決定染淨等流也。說相續故。",
    "X55n0883_001:0180b16": "章。說卒爾通多念起者。數數觀境不涉五識。不與欲",
    "X55n0883_001:0180b17": "俱。故唯卒爾。得許多念。問。瑜伽所說如何。答。彼言一",
    "X55n0883_001:0180b18": "念據間斷境。然理難悉。",
    "X55n0883_001:0180b19": "章。尋求未知者。此說未知已成許多尋求也。言雖知",
    "X55n0883_001:0180b20": "未起染淨心者。雖知謂決定也。未起染淨已成證有",
    "X55n0883_001:0180b21": "多也。",
    "X55n0883_001:0180b22": "章。多念相續以難生故者。謂五識染淨必由他引。故",
    "X55n0883_001:0180b23": "曰難生。生既許難。滅應非易。故多相續也。恐明餘識。",
    "X55n0883_001:0180b24": "故次釋云。此依五識。",
    "X55n0883_001:0180c01": "章。亂不亂至復有三心者。問。何故不有自亂他不亂",
    "X55n0883_001:0180c02": "句。答。與第三名。字有異。義無別。所以合說。今助一釋",
    "X55n0883_001:0180c03": "立亦無傷。又為五句。一他亂自不亂。二自亂他不亂。",
    "X55n0883_001:0180c04": "三自他俱亂。四自他俱不亂。五自他心不亂等。思准",
    "X55n0883_001:0180c05": "可知。更知自心相望為句。得成四否。",
    "X55n0883_001:0180c06": "章。自他俱不亂者。說五識自他五心皆不相亂。不說",
    "X55n0883_001:0180c07": "意識。以必有故。",
    "X55n0883_001:0180c08": "章。三自亂心不亂者。境名為自。又言或起尋求者。觀",
    "X55n0883_001:0180c09": "前眾色未能熟故。又云或起決定。由前尋求。尋求解",
    "X55n0883_001:0180c10": "已他境現前。引識別緣。所以不得起於決定。故復起",
    "X55n0883_001:0180c11": "也。故有二差。",
    "X55n0883_001:0180c12": "章。初多境現有後少境現故者。後等流但有一二等",
    "X55n0883_001:0180c13": "心。",
    "X55n0883_001:0180c14": "章。等流心多者。初卒爾心。據境名多。後等流心。多心",
    "X55n0883_001:0180c15": "相續名多。",
    "X55n0883_001:0180c16": "章。若在果位至皆得俱起者。有佛無尋求等。餘有之",
    "X55n0883_001:0180c17": "者。約識而言皆得俱起。菩薩准知。",
    "X55n0883_001:0180c18": "章。非所餘識者。非一切識有卒爾已即有尋求。第七．",
    "X55n0883_001:0181a01": "八雖有卒爾無尋求故。即第七．八等名之為餘。",
    "X55n0883_001:0181a02": "章。成唯識說至故但有四者。此據緣理。名為任運於",
    "X55n0883_001:0181a03": "藥病等。八地已上猶未善故。可起尋求。",
    "X55n0883_001:0181a04": "章。三乘通論無漏具五者。菩薩有四。二乘無漏後得",
    "X55n0883_001:0181a05": "聽法有尋思作此說。然理實者。唯依大乘亦得具五。",
    "X55n0883_001:0181a06": "七地已前識得聽法亦有尋求。八地已上未善藥病",
    "X55n0883_001:0181a07": "亦有尋求。",
    "X55n0883_001:0181a08": "章。義別說有者。非於一境得有五心尋求決定。兩相",
    "X55n0883_001:0181a09": "違故。於剎那滅多境決定不決定。別合而言之可有",
    "X55n0883_001:0181a10": "五。或云但總了境義分尋求境以解。故名決定也。",
    "X55n0883_001:0181a11": "章。中容無亂境者。謂如眼識境非強盛。無四識間雜",
    "X55n0883_001:0181a12": "生。名中容無亂。非遮第六許續生故。",
    "X55n0883_001:0181a13": "章。及得自在一切多善者。第八唯無記。第七不定。非",
    "X55n0883_001:0181a14": "總是善。故言多。",
    "X55n0883_001:0181a15": "章。既許識至為無間生等者。說自他識能互相引自",
    "X55n0883_001:0181a16": "他心無間而生。非自他識為無間緣名為無間。",
    "X55n0883_001:0181a17": "章。本質境至非世境轉者。今言行相。非謂見相。當情",
    "X55n0883_001:0181a18": "執我之相名非世故。",
    "X55n0883_001:0181a19": "章。緣非世者。即是無為。彼緣龜毛亦名非世。本無體",
    "X55n0883_001:0181a20": "故。",
    "X55n0883_001:0181a21": "章。瑜伽論說至多分緣故者。前言獨頭緣三世者。約",
    "X55n0883_001:0181a22": "長時言。此瑜伽文據剎那說。但緣前念五識境故。",
    "X55n0883_001:0181a23": "章。堅執比度既許五俱者。執諸處有許此義。非是前",
    "X55n0883_001:0181a24": "師許執五俱。",
    "X55n0883_001:0181b01": "章。五俱意至及非量攝者。與五同時緣十八界。同緣",
    "X55n0883_001:0181b02": "五境。現量所收。於眼等比量所攝。非稱境知。非量所",
    "X55n0883_001:0181b03": "攝。即一剎那意通三量。量謂能緣識之功能。如一眼",
    "X55n0883_001:0181b04": "識尚有多能。此亦何失。然由其境明昧等致差。令意",
    "X55n0883_001:0181b05": "識有三量起。設五識中五識俱起。意識雖五緣於當",
    "X55n0883_001:0181b06": "可名現量。若唯意識緣餘塵。為現比量。答。為二釋。一",
    "X55n0883_001:0181b07": "餘四塵等非與餘之四識同緣。皆比量得。二者餘四",
    "X55n0883_001:0181b08": "亦現量得。由與眼等一現量識。依眼根門。明取境故。",
    "X55n0883_001:0181b09": "且依初釋。或云據無我觀名一剎那緣十八界。此理",
    "X55n0883_001:0181b10": "不然。一違章文。二無我觀但緣於一無我為境。云何",
    "X55n0883_001:0181b11": "得言緣十八界。問。言一剎那緣十八界者。據何等教。",
    "X55n0883_001:0181b12": "答。撿。",
    "X55n0883_001:0181b13": "章。剎那論之緣過去境者。一行之事雖究。有為之法",
    "X55n0883_001:0181b14": "剎那過去。今約緣。此名緣過去。言緣現者。據究竟也。",
    "X55n0883_001:0181b15": "問。獨頭意識如何得有緣現在義。與未復有何別。答。",
    "X55n0883_001:0181b16": "不作過未行解之心。直於所緣而作行解。名現在。作",
    "X55n0883_001:0181b17": "過未解等。更思。",
    "X55n0883_001:0181b18": "章。極小有一非圓滿故者。但言於一。非具五心。緣境",
    "X55n0883_001:0181b19": "不足。",
    "X55n0883_001:0181b20": "章。一一心中亦緣三界者。既五一一緣三界。故三界",
    "X55n0883_001:0181b21": "有。",
    "X55n0883_001:0181b22": "章。別識類者。隨其論識通三界五心。依彼闕具不定。",
    "X55n0883_001:0181b23": "思之可知。問。此五心以何為體。答。未見教文出此體",
    "X55n0883_001:0181b24": "性。然理言之。即八識總聚心．心所法而為其體。諸心．",
    "X55n0883_001:0181c01": "心所初隨於境。總有卒爾俱於境。即有決定。隨於何",
    "X55n0883_001:0181c02": "性得有染淨等流可知。問。若有於欲名為尋求。若欲",
    "X55n0883_001:0181c03": "同殊尋求可成。餘所非欲。如何依總立五心耶。答。總",
    "X55n0883_001:0181c04": "聚但得有欲即成五心差別。非一一皆令有欲。思之。",
    "X55n0883_001:0181c05": "又此五心通三界有。不可唯依尋伺等立。",
    "X55n0883_001:0181c07": "法苑義林章決擇記卷上本"
}