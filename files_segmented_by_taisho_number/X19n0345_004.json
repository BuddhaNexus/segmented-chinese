{
    "X19n0345_004:0386b06": "維摩經疏第四(中卷)",
    "X19n0345_004:0386b08": "傳法弟子僧　道暹　私記",
    "X19n0345_004:0386b09": "第十二",
    "X19n0345_004:0386b10": "記云。全從因訶者。約修行道邊也。",
    "X19n0345_004:0386b11": "記云。一切並具者。居士俗眾具三教機。若一音異解。",
    "X19n0345_004:0386b12": "須兼於藏。故云一切也。",
    "X19n0345_004:0386b13": "記云。故須兼通等者。以疏中約純圓釋。雖純約圓。仍",
    "X19n0345_004:0386b14": "分三教。圓是正意。故云兼等。二教接通。故云入圓。胡",
    "X19n0345_004:0386b15": "豆者。綠豆也。",
    "X19n0345_004:0386b16": "記云。勸勿忘本者。本者實意云。只可深求其實五義",
    "X19n0345_004:0386b17": "引機。是其正意。故云本也。如水不澄清者。合譬云。由",
    "X19n0345_004:0386b18": "小乘見思風息。真諦之波蹔靜。波雖蹔靜。水由未清",
    "X19n0345_004:0386b19": "量。令實相之珠不現。念報佛恩者。佛恩大故。彌須報",
    "X19n0345_004:0386b20": "之。依毗曇至生空者。意云。由生空即是法空故。不別",
    "X19n0345_004:0386b21": "立法空。如須陀洹人。既破人我。五陰實法。豈可不空。",
    "X19n0345_004:0386b22": "故涅槃空。猶是法空者。此證法空。通於圓極。何況通",
    "X19n0345_004:0386b23": "別邪。如實棒指者。實棒指喻藏生法鏡中像。棒指喻",
    "X19n0345_004:0386b24": "衍門二空。是字不住。不住有四句。亦不不住。不住無",
    "X19n0345_004:0386c01": "四句。即三空文也。",
    "X19n0345_004:0386c02": "記云。凡諸法字者。心及諸法。即是所破。法性是能破。",
    "X19n0345_004:0386c03": "故云分別也。又心是能執之心。法是所執之法也。",
    "X19n0345_004:0386c04": "記云。義通權實者。三為權。圓為實。",
    "X19n0345_004:0386c05": "記云。義雜者。通於四教。真殊者。一俗隨三真也。",
    "X19n0345_004:0386c06": "記云。利中圓者。別教望圓教。是利中故。一切法趣我",
    "X19n0345_004:0386c07": "見等者。謂十六知見。故云等也。",
    "X19n0345_004:0386c08": "記云。覆淺從深者。只是且從通中。利根菩薩。得入中",
    "X19n0345_004:0386c09": "道。見法性者說耳。故云從深若覆深。從淺復通。復通",
    "X19n0345_004:0386c10": "教當教入真。故云一音通被也。不即六法者。若執五",
    "X19n0345_004:0386c11": "陰神我是有是無等。只是生死之法。名為不即達六",
    "X19n0345_004:0386c12": "法。即法性故不離也。花嚴云。至造者造名由附方便",
    "X19n0345_004:0386c13": "教說。若大乘極說。應云皆由心變。變有二種。一者同",
    "X19n0345_004:0386c14": "體變。二者異體變。譬如波水(云云)。又如濁水清水洗",
    "X19n0345_004:0386c15": "物。喻於四教用智不同。物體未曾有二(云云)。勝天王",
    "X19n0345_004:0386c16": "云。自相空者。彼經第二云。菩薩摩訶薩。行般若波羅",
    "X19n0345_004:0386c17": "蜜。如實智力空。無畏空。不共法空。戒聚空。定聚空。慧",
    "X19n0345_004:0386c18": "聚空。解脫聚空。解脫知見聚空。空第一義空。而空相",
    "X19n0345_004:0386c19": "不可得。不取空相。不起空見。自相空故。菩薩行般若",
    "X19n0345_004:0386c20": "波羅蜜。遠離諸相。不見內外相。離戲論相。離分別相。",
    "X19n0345_004:0386c21": "離求覓相。離貪著相。離境界相。離攀緣相。離能知所",
    "X19n0345_004:0386c22": "知相。無二無別。自相離故。即陰離陰者。全是法性。眾",
    "X19n0345_004:0386c23": "生自離。圓人觀之。全是法性。故名為即。約三教觀之。",
    "X19n0345_004:0386c24": "其義自顯也。是體法我空者。體言通三。現文在圓也。",
    "X19n0345_004:0387a01": "法性尚無者。法性如虗空。體不可得故。",
    "X19n0345_004:0387a02": "記云。此非獨圓者。意云。文中不約七方便。為雙非者。",
    "X19n0345_004:0387a03": "由通三教。故且置之。",
    "X19n0345_004:0387a04": "記云。即彼能空者。小乘三空。俱名能空矣。",
    "X19n0345_004:0387a05": "記云。行者察之者。今依三慧。以觀察之。消者了之者。",
    "X19n0345_004:0387a06": "文釋從圓教意。兼衍三教部意者。部雖含四。部意在",
    "X19n0345_004:0387a07": "圓。常須知之。",
    "X19n0345_004:0387a08": "記云。若論通相者。此即通途之通。通於四教故。",
    "X19n0345_004:0387a09": "記云。謂無為性此即不可者。意云。若定執此無為謂",
    "X19n0345_004:0387a10": "之者。有則成性計只可達。無即性有而不有。能所並",
    "X19n0345_004:0387a11": "亡。故云理必然也。相待之惑至所存者。言惑既細者。",
    "X19n0345_004:0387a12": "小乘三空。展轉相待。由計能所。全是障中無明。故云",
    "X19n0345_004:0387a13": "細也。言乃至者。如以法空待於生空。平等待於前二。",
    "X19n0345_004:0387a14": "故云乃至所存等也。故平等法亦是空者。此明衍門",
    "X19n0345_004:0387a15": "一空。即具三空。故云亦是空也。",
    "X19n0345_004:0387a16": "記云。雖因共乘者。只是衍門一俗隨三真耳。六因者。",
    "X19n0345_004:0387a17": "所作因者。不碍於他。相應因者。心心數法。同相同緣。",
    "X19n0345_004:0387a18": "以心心法共相應故。以心相應為因。名相應因。如親",
    "X19n0345_004:0387a19": "友知識。和合成事。共因者。一切有為法。各共生因。以",
    "X19n0345_004:0387a20": "共生故。更相佐助。如兄弟同生。互相成濟。自種因者。",
    "X19n0345_004:0387a21": "過去善法。與現在善法為因。現在善法。與未來善法",
    "X19n0345_004:0387a22": "為因。惡無記亦爾。一切各各有自種因。遍因者。苦集",
    "X19n0345_004:0387a23": "諦下十一遍使。名為遍因。報因者。行善惡因。得善惡",
    "X19n0345_004:0387a24": "報。名為報因。四緣者。如上五因。名為因緣。心心數法。",
    "X19n0345_004:0387b01": "次第無間。相續而起。名次第緣。心心數法。託緣生故。",
    "X19n0345_004:0387b02": "名為緣緣。諸法生時。不生障碍。名增上緣。",
    "X19n0345_004:0387b03": "記云。並是能成者。且如受戒一法。三師七證。名為有",
    "X19n0345_004:0387b04": "力。壇邊看人。名為無力。即能成也。受戒之人。即可成",
    "X19n0345_004:0387b05": "故。一切類此。法性之中。無此等故。",
    "X19n0345_004:0387b06": "記云。隨緣應物為懷者。隨偏圓機逗會也。不見有能",
    "X19n0345_004:0387b07": "觀之智者。謂全法性是能觀法性。復全是所觀之法",
    "X19n0345_004:0387b08": "性。故云無異也。不為四邊者。若外計即以四見為四",
    "X19n0345_004:0387b09": "邊。佛教即以四門生。著為四邊也。又邊即中。故名不",
    "X19n0345_004:0387b10": "動。中入邊故。義當為邊所動也。動搖二字去呼。謂自",
    "X19n0345_004:0387b11": "動為搖。為他所動。即平呼之。",
    "X19n0345_004:0387b12": "記云。以著二中之無者。只者著塵著離。於二著中。專",
    "X19n0345_004:0387b13": "是著離。離即是小乘無為之法也。著塵如鐵鏁。著離",
    "X19n0345_004:0387b14": "如金鏁矣。",
    "X19n0345_004:0387b15": "記云。問言不住只是去來者。他人云。不住只是去來",
    "X19n0345_004:0387b16": "了。因他此釋。故有此問。",
    "X19n0345_004:0387b17": "記云。二乘有去有住者。去生死住涅槃故。衍門明義",
    "X19n0345_004:0387b18": "等者。若圓教修三三昧。如云智者見空及與不空。此",
    "X19n0345_004:0387b19": "空不空。亦名中道。若見此空。即見佛性。即是觀無明",
    "X19n0345_004:0387b20": "四句。不可得一空一切空。不見四門分別之相。非緣",
    "X19n0345_004:0387b21": "非真。無諸所作。別教從假入空證真諦。名空三昧。知",
    "X19n0345_004:0387b22": "空非空出假化物。無復空相。名無相三昧。進隨中道",
    "X19n0345_004:0387b23": "無中邊相。亦不求中邊。名無作三昧。通教觀苦集。皆",
    "X19n0345_004:0387b24": "如幻化即空門。知空無空相。名無相門。既無能所。誰",
    "X19n0345_004:0387c01": "作空觀。名無作門。既無作者。誰起願求。二名無願。",
    "X19n0345_004:0387c02": "記云。理為本宗者。內實慧契於法性。故名復宗。前諸",
    "X19n0345_004:0387c03": "文上。應文文之後。皆云復宗。但是略耳。",
    "X19n0345_004:0387c04": "記云。雖同他有者。以方便慧同眾生有。即是以無所",
    "X19n0345_004:0387c05": "受。而受諸受。則是自常同理。復令他契理也。",
    "X19n0345_004:0387c06": "記云。俱有生死者。廣疏云。法性無可愛果。及涅槃之",
    "X19n0345_004:0387c07": "好。無不可愛果。及生死之醜也。可愛果是人天果。不",
    "X19n0345_004:0387c08": "可愛果四趣果也。",
    "X19n0345_004:0387c09": "記云。應修門故者。只是修行門耳。無離文字說解脫",
    "X19n0345_004:0387c10": "相者。實慧解脫也。文字性離。即真性解脫也。解脫即",
    "X19n0345_004:0387c11": "諸法方便解脫也。",
    "X19n0345_004:0387c12": "記云。今那云四四理如幻者。意云。前但云一俗如幻。",
    "X19n0345_004:0387c13": "今那云四理亦如幻耶。",
    "X19n0345_004:0387c14": "記云。況十六門至利鈍者。有門入鈍。空門入利。餘二",
    "X19n0345_004:0387c15": "門傳傳相形。以論利鈍。衍門三教。傳傳相形亦爾。三",
    "X19n0345_004:0387c16": "悉入鈍第一義入利也。說法有滯者。不知根緣。即是",
    "X19n0345_004:0387c17": "有滯。",
    "X19n0345_004:0387c18": "記云。被俗之慈悲者。但是眾生緣慈悲耳。",
    "X19n0345_004:0387c19": "記云。花嚴人法處者。彼經云。菩薩不為一人發菩提",
    "X19n0345_004:0387c20": "心。乃為法界眾生等。不為一人學一法等處。謂國立",
    "X19n0345_004:0387c21": "亦爾。",
    "X19n0345_004:0387c22": "　　釋迦葉章",
    "X19n0345_004:0387c23": "記云。寄大因果者。訶意云。汝應為究竟不食故。而行",
    "X19n0345_004:0387c24": "乞食行。乞是因也。",
    "X19n0345_004:0388a01": "記云。乞食門者。行乞須用無緣慈悲心也。或因智大",
    "X19n0345_004:0388a02": "等者。准法花疏。具七大義。一捨大。謂捨家業。金色婦",
    "X19n0345_004:0388a03": "身披無價寶衣。裁為僧伽梨四疊奉佛。二受大。謂受",
    "X19n0345_004:0388a04": "佛大衣。三行大。謂頭陀逾老不捨等。四印可大。謂吾",
    "X19n0345_004:0388a05": "有四神三昧等。五信大。謂於千二百四大弟子中大。",
    "X19n0345_004:0388a06": "五山寺主。作閻浮提知事上座。六結集大。謂集三藏",
    "X19n0345_004:0388a07": "四阿含等。七住持大。謂頭陀為四眾依止荷負佛法。",
    "X19n0345_004:0388a08": "令得久住等。今文三大。初及僧事即位大。次即行大。",
    "X19n0345_004:0388a09": "第三因心慈悲。即印可大。辟支此云因緣。迦羅此云",
    "X19n0345_004:0388a10": "覺也。智勝根利者。以根利故。於一座中。頓斷三界見",
    "X19n0345_004:0388a11": "思。於無漏心中次第無間。先用十六心。斷見一百六",
    "X19n0345_004:0388a12": "十二心。斷九地思惑。以一品思惑。皆用一無碍道斷。",
    "X19n0345_004:0388a13": "解脫道證故。都成一百七十八心故。一約半字事理",
    "X19n0345_004:0388a14": "者。法花疏中。半滿二教。皆先約事釋。次約理釋。今如",
    "X19n0345_004:0388a15": "彼解。恐人謬作觀行消經者。夫消經勢教正觀傍故。",
    "X19n0345_004:0388a16": "斥不許一向耳。乖於佛旨者。佛意但令稱機有益。即",
    "X19n0345_004:0388a17": "是頭陀之行。不論貧富難易故也。捨道法者。謂一等",
    "X19n0345_004:0388a18": "出觀。隨於散心。捨滅諦之理。何不普乞一呵乞食心",
    "X19n0345_004:0388a19": "非者。初要心只擬向於貧里故非也。昔心所契者。謂",
    "X19n0345_004:0388a20": "破苦斷集隨道證滅。滅即所證契也。苦集道三者。昔",
    "X19n0345_004:0388a21": "已破竟。如何乞食。更云為破。苦集等耶。故云事果乖",
    "X19n0345_004:0388a22": "心。本有滅諦者。迦葉但得偏真滅理。未得本有三德",
    "X19n0345_004:0388a23": "之理。為此義故。置不能普次第心中應行者。只是剎",
    "X19n0345_004:0388a24": "那剎那心中行耳。次第行等者。大論第八十七。問次",
    "X19n0345_004:0388b01": "第行等有何差別。答有云行名布施。學名持戒。道名",
    "X19n0345_004:0388b02": "智慧。又行名持戒。學名禪定。道名智慧。又行名正語",
    "X19n0345_004:0388b03": "正業正命。學名正精進正念正定。道名正見正思惟。",
    "X19n0345_004:0388b04": "由本垂迹者。菩薩依本實相之理。隨事次第行乞。名",
    "X19n0345_004:0388b05": "此次乞為垂迹也。食因已亡者。煩惱為食因。若煩惱",
    "X19n0345_004:0388b06": "未盡。食亦不亡。煩惱亡盡故。食亦亡也。有食有命等",
    "X19n0345_004:0388b07": "者。由食故命存。命存故身安。身安故道立。一切自住",
    "X19n0345_004:0388b08": "者。謂因緣和合所成之法。因不知緣。緣不知因。故云",
    "X19n0345_004:0388b09": "自住也。",
    "X19n0345_004:0388b10": "記云。二者無空分別者。責其無真諦空心分別。良由",
    "X19n0345_004:0388b11": "捨定出散故也。",
    "X19n0345_004:0388b12": "記云。今以事理者。只是不能。即事見理耳。",
    "X19n0345_004:0388b13": "記云。猶見不殊凡俗者。只是同凡見青黃等見。",
    "X19n0345_004:0388b14": "記云。盲非盡理者。意云。譯人著如盲之言。從成語質。",
    "X19n0345_004:0388b15": "若例如響。如應云所見如幻炎。方為盡理。",
    "X19n0345_004:0388b16": "記云。如盲語局者。但所見色與盲等。故成局也。既云",
    "X19n0345_004:0388b17": "不見三聚。故云通也。又如盲唯在於肉眼不見。具舉",
    "X19n0345_004:0388b18": "五眼。故云通也。大品至不見三聚者。彼經第廿一云。",
    "X19n0345_004:0388b19": "須菩提白佛言。世尊。若佛以五眼觀不見眾生生死",
    "X19n0345_004:0388b20": "中可度者。今世尊云何得阿耨多羅三藐三菩提。分",
    "X19n0345_004:0388b21": "別眾生有三聚。正定。邪定。不定。須菩提。我得阿耨多",
    "X19n0345_004:0388b22": "羅三藐三菩提。初不得眾生三聚。以眾生無法相。我",
    "X19n0345_004:0388b23": "以除其妄著世間法故。大論第八十四釋曰。若無法",
    "X19n0345_004:0388b24": "無眾生。云何說有三聚眾生。佛答我觀眾生。一聚不",
    "X19n0345_004:0388c01": "可得。云何有三。但為知破顛倒者。名正定。必不能破",
    "X19n0345_004:0388c02": "者。是耶定。得因緣能破。不得不能破。是名不定。皆以",
    "X19n0345_004:0388c03": "世俗法故。說非最第一義。立眼清淨等者。肉天見十",
    "X19n0345_004:0388c04": "界麤細。慧見二乘法界。即畢竟空。法見菩薩法界。即",
    "X19n0345_004:0388c05": "不思議假。佛見佛法界。拔四趣與人。拔人與天。拔天",
    "X19n0345_004:0388c06": "與二乘。㧞二乘與菩薩。㧞菩薩與圓極(云云)。雙遊真",
    "X19n0345_004:0388c07": "俗者。中道雙照。即俗而真。即真而俗。故曰雙遊也。不",
    "X19n0345_004:0388c08": "見趣者。謂不見俗。與非趣者。謂不見中。(云云)。佛說八",
    "X19n0345_004:0388c09": "解者。身子依佛教語得八解在身應用為食。何意出",
    "X19n0345_004:0388c10": "觀。而念世間雜欲之食。以證迦葉亦如身子。是故被",
    "X19n0345_004:0388c11": "訶耶正雙遊者。自行則達耶相。即正相化他。則以正",
    "X19n0345_004:0388c12": "入耶。令耶即正。故曰雙遊。魔禪鬼定者。從魔加鬼加",
    "X19n0345_004:0388c13": "得定故也。猶是正禪者。以根本四禪佛弟子亦證。故",
    "X19n0345_004:0388c14": "云正也。耶不妨正者。中道雙照。邪正二邊。即三諦三",
    "X19n0345_004:0388c15": "昧。雙遊二諦者。即寂而照。名真法喜。即照而寂。名真",
    "X19n0345_004:0388c16": "禪悅。故曰雙遊。以一食者。食體也。施一切者。食用也。",
    "X19n0345_004:0388c17": "謂施十法界眾生。十方法界國土中賢聖也。言供養",
    "X19n0345_004:0388c18": "者。想此食體。即是法界。能運之心。體同虗空。供養遍",
    "X19n0345_004:0388c19": "法界。別相三寶。名為即真而俗。達此三寶。一一塵坐",
    "X19n0345_004:0388c20": "色。一一毛孔。互融互入。無非遮那三德秘藏。即是供",
    "X19n0345_004:0388c21": "養一體三寶。名為即俗而真。又理觀者。達此食色香",
    "X19n0345_004:0388c22": "味等。即是法界。名理法寶。能達之心。亦即法界。性同",
    "X19n0345_004:0388c23": "虗空。名理佛寶。境智和合。名理僧寶。此一體三寶。上",
    "X19n0345_004:0388c24": "宜別相。下契機理。則是供養諸佛及賢聖。復得名為",
    "X19n0345_004:0389a01": "即真而俗。故花嚴舊疏云一平楞相收。即是一一無",
    "X19n0345_004:0389a02": "非法界故。二廣狹相收。即是大小相入互融。此與雙",
    "X19n0345_004:0389a03": "遊義合。大體只是即理而事而理。良由此食。體即法",
    "X19n0345_004:0389a04": "界故。爾無上食因者。菩薩乞食。能為眾生。作無上道",
    "X19n0345_004:0389a05": "因也。則彼此俱損者。廣疏云。若譏迦葉心局。謂往貧",
    "X19n0345_004:0389a06": "而乞。貧人心重。不癈自業。即彼此有利。名為俱益也。",
    "X19n0345_004:0389a07": "若往富而祈。彼心既輕。往乞癈業。彼此皆為損也。漸",
    "X19n0345_004:0389a08": "入佛慧者。此探取法花意說所以。始從鹿苑。終至法",
    "X19n0345_004:0389a09": "花。名漸入也。斯有家名者。只此俗家有此名聞。大士",
    "X19n0345_004:0389a10": "辨才乃爾也。經云。不復勸人至支佛。行者驗此已。冥",
    "X19n0345_004:0389a11": "得生蘇之益。雖未顯取。而常讚歎大乘之法。",
    "X19n0345_004:0389a12": "第十三",
    "X19n0345_004:0389a13": "兼脩慈心者。一切羅漢。皆脩四無量心。獨有善吉。慈",
    "X19n0345_004:0389a14": "云最廣故。得別受慈心名也。未足動習者。以斷正使",
    "X19n0345_004:0389a15": "故。但云習。只是不能動其無諍空心而已。苦加析挫",
    "X19n0345_004:0389a16": "者。以計空大。所以淨名。作悲敬二田析之。故云苦加。",
    "X19n0345_004:0389a17": "記云。此即得者。冥成生蘇之益。故云得也。初問多依",
    "X19n0345_004:0389a18": "通圓者。以幻有即空即中。經文顯現故。知是幻通圓",
    "X19n0345_004:0389a19": "可也。間其真偽者。真即地住已上。偽只是真諦之空。",
    "X19n0345_004:0389a20": "若是聖人者。地住已上為聖人也。",
    "X19n0345_004:0389a21": "記云。破立皆遍一切諸法者。大乘破則遍破。不問善",
    "X19n0345_004:0389a22": "吉。偏破於有。立則遍立。有因緣故。四悉者。四門四理。",
    "X19n0345_004:0389a23": "皆可得說。不同善吉。偏存於空。二約理者。即是食法",
    "X19n0345_004:0389a24": "法界。界即五陰也。只由觀食見味法界。故名食等。由",
    "X19n0345_004:0389b01": "食等故。故陰界入法等也。大論喻剎那三相者。論第",
    "X19n0345_004:0389b02": "四十一云。有為性三相。生住滅。無為性亦三相。不生",
    "X19n0345_004:0389b03": "不住不滅。有為性尚空。何況有為法。無為性尚空。何",
    "X19n0345_004:0389b04": "況無為法。以是種種因緣性不可得。名為性空。俱滅",
    "X19n0345_004:0389b05": "者。此約一期報身。故云俱滅。不壞於身而隨一相者。",
    "X19n0345_004:0389b06": "界內一壞隨。一不壞隨。俱隨真諦故。界外二教亦爾。",
    "X19n0345_004:0389b07": "俱隨於中道故。雙遊明闇者。一約事者。以依佛慧。觀",
    "X19n0345_004:0389b08": "極重麤惡。其癡愛之闇。全體即是中道法界。非明非",
    "X19n0345_004:0389b09": "闇之明。以全是故。方曰雙遊。二約理者。觀一念癡愛",
    "X19n0345_004:0389b10": "之心。三千之闇。達此三千即空即中。故曰雙遊。三者",
    "X19n0345_004:0389b11": "因果。能如是觀。即是因時雙遊。證果滿已。示同凡夫",
    "X19n0345_004:0389b12": "癡愛。令盡無明因成契果。即是果時雙遊也。",
    "X19n0345_004:0389b13": "記云。理性相即者。理性三千。與空假中相即也。",
    "X19n0345_004:0389b14": "記云。豈可存其事中明闍者。破他釋觀真無闇煩惱",
    "X19n0345_004:0389b15": "無明也。",
    "X19n0345_004:0389b16": "記云。事理相即者。覩三千即空中故也。",
    "X19n0345_004:0389b17": "記云。恒住事中觀理者。觀理明處。全有無明。亦曰雙",
    "X19n0345_004:0389b18": "遊。",
    "X19n0345_004:0389b19": "記云。亦無所滅者。理性不除也。故於事中明闇脩三",
    "X19n0345_004:0389b20": "千。即空即中三觀。照理本有三千故也。",
    "X19n0345_004:0389b21": "記云。事明闇者。三教惑智。名為事中明暗。以惑智體。",
    "X19n0345_004:0389b22": "不相即故。俱屬事。又此之惑智。全是事境三千也。",
    "X19n0345_004:0389b23": "記云。是則事闇非闇者。唯觀空中故。理明非明者。全",
    "X19n0345_004:0389b24": "無明是。",
    "X19n0345_004:0389c01": "記云。明闇理同者。體相即故。不得出家受戒者。小乘",
    "X19n0345_004:0389c02": "明定慧由戒而生。若無戒者。決不得果。",
    "X19n0345_004:0389c03": "記云。此更舉果而斥果者。舉大涅槃果。斥小果也。即",
    "X19n0345_004:0389c04": "無有作諦理者。既無諦理。則成無果也。上說無作為",
    "X19n0345_004:0389c05": "何謂也者。廣疏云。若言不見有作四諦。即無四諦之",
    "X19n0345_004:0389c06": "可見者。上來一一別說無作四聖諦。若不見四諦。何",
    "X19n0345_004:0389c07": "得有此之說。故言非不見諦。意云。恐須菩提內心遮",
    "X19n0345_004:0389c08": "云。若破有作。豈全無有作四諦耶。淨名即折云。汝若",
    "X19n0345_004:0389c09": "不信無作四諦。上來已一一歷別說無作四諦。以示",
    "X19n0345_004:0389c10": "汝竟。何得而更不信。故云為何謂也。",
    "X19n0345_004:0389c11": "記云。尅如下文者。下文專用圓也。",
    "X19n0345_004:0389c12": "記云。反以此見而還外道者。論主意云。汝所計有。正",
    "X19n0345_004:0389c13": "是破一切法。汝正當大可畏處。如何愛我為大可畏",
    "X19n0345_004:0389c14": "耶。",
    "X19n0345_004:0389c15": "記云。遍立一切者。雖然破小入大。留小逗後。亦名為",
    "X19n0345_004:0389c16": "立也。",
    "X19n0345_004:0389c17": "記云。一心中具者。明善吉所得。但是中外之法。所以",
    "X19n0345_004:0389c18": "不能於自所得。即見四理。在一心故。",
    "X19n0345_004:0389c19": "記云。無斯證用者。善吉既不證四不可說理。則無四",
    "X19n0345_004:0389c20": "悉赴機之用。經云。非得果者。今師將此句釋前句也。",
    "X19n0345_004:0389c21": "何者。既無見論。即無得果也。既有見愛者。有見故同",
    "X19n0345_004:0389c22": "外。有愛故同魔。即以界外凡鄣等折之。經云。須菩提",
    "X19n0345_004:0389c23": "不見佛不聞法者。前敬田約法大小。名同而意異。意",
    "X19n0345_004:0389c24": "異者。意在界外。方名敬田。今悲亦是名同而義別。義",
    "X19n0345_004:0390a01": "別者。別在界外悲田故也。又須菩提不見佛下。破令",
    "X19n0345_004:0390a02": "同外道。弟子從富蘭那下。破令外道。是汝之師類同",
    "X19n0345_004:0390a03": "外道者。亦是俱不見中。其類同也。說於眾生至苦樂",
    "X19n0345_004:0390a04": "者。計云。五陰雖生滅。受於苦樂。而神不生不滅。國大",
    "X19n0345_004:0390a05": "雖有成壞。而神不滅。故曰自然。任運時熟者。或計經",
    "X19n0345_004:0390a06": "二萬劫三萬四五等萬。計八萬是最極也。定不可改",
    "X19n0345_004:0390a07": "者。外人信有由業。亦緣計業。定不可破。致成邪耳。與",
    "X19n0345_004:0390a08": "耶相似者。以外人由四計故。不見偏真。二乘雖有四",
    "X19n0345_004:0390a09": "門。通入偏真。不見中真。不見名等。故云似也。此即破",
    "X19n0345_004:0390a10": "因者。只是不計有因。名為破耳。計耶因者者。計眾法",
    "X19n0345_004:0390a11": "和合成身。名為耶因(云云)。皆有定數者。由未冥了義",
    "X19n0345_004:0390a12": "之說。所以各計同於外人。餘時不得道者。計云佛在",
    "X19n0345_004:0390a13": "世時。人即得道。佛去世後正像之中。無人得道。故云",
    "X19n0345_004:0390a14": "餘時也。精徹入者者。借此老子之言。以成西國。發一",
    "X19n0345_004:0390a15": "切智之相。進退難責者。進同界外外道。退同界內外",
    "X19n0345_004:0390a16": "道也。二可思惟離清淨法者。以見惑達理而起。不名",
    "X19n0345_004:0390a17": "為離。思惑附體而生。親障於體。以障體故。不見於體。",
    "X19n0345_004:0390a18": "故云離清淨法。若合中道者。今正用玄文七重二諦。",
    "X19n0345_004:0390a19": "五重三諦中。第五重。第六重。別教二諦三諦。及圓接",
    "X19n0345_004:0390a20": "別。以破善吉也。為此文正約別圓而為哥詞故。不論",
    "X19n0345_004:0390a21": "別圓接通耳。",
    "X19n0345_004:0390a22": "記云。賊義仍存者。界內賊雖破。界外賊仍存也。",
    "X19n0345_004:0390a23": "記云。別教教道猶不免障者。別人住破內難。行破外",
    "X19n0345_004:0390a24": "難。具用折體及無量故。則成有難無難。望於登地。地",
    "X19n0345_004:0390b01": "前俱名為難。以未見中。二觀仍拙。是則登地及圓。方",
    "X19n0345_004:0390b02": "名無難。文中云。巧用正觀者。正是圓教菩薩也。",
    "X19n0345_004:0390b03": "記云。又前二事理者。雖破界內事八難。良由不能住",
    "X19n0345_004:0390b04": "於內外八難。體達即中。而能無難。以此望圓。俱名難",
    "X19n0345_004:0390b05": "也。善吉具二者。廣疏云。一者凡夫住事八難。不得無",
    "X19n0345_004:0390b06": "難。二者二乘住理八難。不得無難。善吉非唯住理八",
    "X19n0345_004:0390b07": "難。不得無難。亦於事八難。不得無難。據理亦應有於",
    "X19n0345_004:0390b08": "界外八難。今言具二者。只緣不能體斷見中。望於圓",
    "X19n0345_004:0390b09": "人。俱名難也。唯圓菩薩脩中道觀者。廣疏云。圓菩薩",
    "X19n0345_004:0390b10": "脩中道正觀。住事理八難。皆得無難。大論至怨鳥者。",
    "X19n0345_004:0390b11": "論三十云。譬如空澤有樹。名奢摩黎。枝觚廣大。眾鳥",
    "X19n0345_004:0390b12": "集宿。一鴒後至。住一枝上。枝觚即時為之而折。澤神",
    "X19n0345_004:0390b13": "問言。鵰鷲皆皆能持住。何至小鳥。便不自勝。樹神答",
    "X19n0345_004:0390b14": "云。此鳥從我怨家樹來。食彼尼俱類樹子來栖我上。",
    "X19n0345_004:0390b15": "或當放糞子墮地者。惡樹復生。為害必大。是故懷憂。",
    "X19n0345_004:0390b16": "寧捨一枝。不全者大。菩薩摩訶薩亦復如是。於諸外",
    "X19n0345_004:0390b17": "道天魔諸使及惡業等。無如是畏。如畏二乘。於菩薩",
    "X19n0345_004:0390b18": "邊。亦如彼鳥。壞敗大乘心。永滅佛乘心。論中以大斥",
    "X19n0345_004:0390b19": "小故。對二乘心。正當界外惡道難也。",
    "X19n0345_004:0390b20": "記云。難處。謂北州。難時。佛前後也。難根諸根不具也。",
    "X19n0345_004:0390b21": "難智世智也。住之者。住於八難也。體之者。達於八難。",
    "X19n0345_004:0390b22": "即得無難也。化之者。入難化他也。聞迦羅女琴者。亦",
    "X19n0345_004:0390b23": "如大樹緊那羅經云。大樹緊那王與。無量兒。及無量",
    "X19n0345_004:0390b24": "乾。無量諸天。奏八萬四千淨妙樂音。來至佛所。絃歌",
    "X19n0345_004:0390c01": "一動。聲振大千。須彌山王蹭沒低昂。一切聲聞。皆從",
    "X19n0345_004:0390c02": "座起。猶如舞戲。天冠菩薩問迦葉言。少欲知足頭還",
    "X19n0345_004:0390c03": "陀第一。乃於今日。猶如小兒。奏別圓樂。而二乘不側。",
    "X19n0345_004:0390c04": "發小乘之業者。此約供養。小乘人已復聞小乘法者。",
    "X19n0345_004:0390c05": "若但供養。而不聞法。但得人天福。復不成小業。",
    "X19n0345_004:0390c06": "記云。俱相帶累者。我生惑惑潤我。故云俱也。四謗者。",
    "X19n0345_004:0390c07": "增減相違戲論四也。只是小乘。執於四門。不能通理。",
    "X19n0345_004:0390c08": "即名戲論而已。自述迷惑者。明須菩提。不解衍門敬",
    "X19n0345_004:0390c09": "田之言。不解界外悲田之義。故云也。",
    "X19n0345_004:0390c10": "記云。總相不知者。只不知是何法。未能分別。故云總",
    "X19n0345_004:0390c11": "相不知。",
    "X19n0345_004:0390c12": "記云。涅槃會上聲聞者。涅槃中二乘之人。雖取小果。",
    "X19n0345_004:0390c13": "而皆知常。即取即行。故不問此。",
    "X19n0345_004:0390c14": "記云。但是從理者。此約即空而釋。故云從理也。經云。",
    "X19n0345_004:0390c15": "如來所作化人也。即是幻化之人。而以此詰者。意云。",
    "X19n0345_004:0390c16": "既從法身起。其應化之人。詰於善吉。能詰之人。既是",
    "X19n0345_004:0390c17": "於化。汝既解空。何故懼此化人悲敬二田而詰耶。故",
    "X19n0345_004:0390c18": "云化事即空。此用通教幻化者。且順經文。幻化即空",
    "X19n0345_004:0390c19": "邊判。初後並用衍三折之法眼云。在通教者。亦且一",
    "X19n0345_004:0390c20": "往約聞幻化邊。結屬通耳。言意在此者。緣此結得道",
    "X19n0345_004:0390c21": "文。但云。得法眼淨。所以從前已來。且約通為能呵。故",
    "X19n0345_004:0390c22": "云意在此也。",
    "X19n0345_004:0390c23": "第十四",
    "X19n0345_004:0390c24": "或是機便者。今居第五。但是隨前機宜耳。",
    "X19n0345_004:0391a01": "記云。寧生別善者。指衍三教也。即自性清淨心者。一",
    "X19n0345_004:0391a02": "本理清淨心。為第一義。二者本時結大緣依於本有",
    "X19n0345_004:0391a03": "清淨心也。討本者。討謂順理也。假云。為第一義故須",
    "X19n0345_004:0391a04": "生善。為第一道故破惡。為第一義故須發樂欲之心。",
    "X19n0345_004:0391a05": "文第一義為三悉本。故云討也。",
    "X19n0345_004:0391a06": "記云。生俗諦善者。且約得三悉益故。屬俗諦也。",
    "X19n0345_004:0391a07": "記云。亦應云見者。意云。亦應云障通無見。以不見他",
    "X19n0345_004:0391a08": "心等故。今不云者。見屬於知。故不云也。七別教菩薩",
    "X19n0345_004:0391a09": "者。此間下根出假十行菩薩方能知相。故廣疏云。即",
    "X19n0345_004:0391a10": "是從空入假。定發道種智。破法鄣無知。善於知見。得",
    "X19n0345_004:0391a11": "無罣碍。能知物根。非是任運普照之定。八圓教菩薩。",
    "X19n0345_004:0391a12": "約真出假位。知他根緣也。大乘器世間者。表寂光土",
    "X19n0345_004:0391a13": "也。處身子教二弟子者。檢記云。根定過去者。若現在",
    "X19n0345_004:0391a14": "習欲成聖於未來。現在亦得名根。又未來不受樂欲",
    "X19n0345_004:0391a15": "之名。為望今現在亦得性名。無樂欲稱。",
    "X19n0345_004:0391a16": "記云。大道亦小所行者。三百由旬即五百路。一者不",
    "X19n0345_004:0391a17": "停者。但證偏真須入圓中。故云不停。日光則三諦圓",
    "X19n0345_004:0391a18": "照。故云停住。三破闇小者。但破見思而已。日光遍破",
    "X19n0345_004:0391a19": "三惑故。四夜自照者。二乘於塵沙無明夜。但自度故。",
    "X19n0345_004:0391a20": "餘可見。",
    "X19n0345_004:0391a21": "記云。人天不名報障者。亦與而言之。易得聞法故。",
    "X19n0345_004:0391a22": "記云。寄海寄人者。無始及今下至一毫之善。以弘願",
    "X19n0345_004:0391a23": "導之。由如一滴水寄海。若無願導。如寄於人。若受人",
    "X19n0345_004:0391a24": "天報。其善則盡。生公善不受報之言。須此二意瓢蕳。",
    "X19n0345_004:0391b01": "記云。知根圓照者。知根能破塵沙。圓照能破無明也。",
    "X19n0345_004:0391b02": "記云。即是帶理者。只是依體起四用耳。",
    "X19n0345_004:0391b03": "記云。大經四恒者。方不謗涅槃經矣。",
    "X19n0345_004:0391b04": "記云。尚獲輕報者。未見本傳。但相傳云。得[療-(日/小)+土]兩報。",
    "X19n0345_004:0391b05": "記云。捨衣大提者。大論中明五比丘亦聞訖般若。皆",
    "X19n0345_004:0391b06": "捨大衣供養佛(云云)。甚可愧懼者。自惟不識衍門三",
    "X19n0345_004:0391b07": "法故愧恥。淨名彈呵故懼。",
    "X19n0345_004:0391b08": "　　釋旃延章",
    "X19n0345_004:0391b09": "須陀耶沙彌者。撿十仙。如涅槃三十五六明之。種種",
    "X19n0345_004:0391b10": "譬喻解釋者。譬喻既多。亦種種解釋。如方便品云。是",
    "X19n0345_004:0391b11": "身無常無強無力無堅速杇之法。無常行也。為苦為",
    "X19n0345_004:0391b12": "惱眾病所集。苦行也。是身如聚沫十譬。空行也。是身",
    "X19n0345_004:0391b13": "無生為如地等。無我行也。今取此四者。四行是能趣。",
    "X19n0345_004:0391b14": "寂滅是所趣故。但云四隨。用一行者。入見道有二種",
    "X19n0345_004:0391b15": "行。一者利是見行。見行有二種。若著我者。留無我行。",
    "X19n0345_004:0391b16": "若著我所。即留空行。二者鈍是愛行。愛行亦二。一者",
    "X19n0345_004:0391b17": "慢多留無常行。二者懈怠多留於苦行。或總相說五",
    "X19n0345_004:0391b18": "者。謂境觀俱總。或境別觀總。或境總觀別。以四觀通",
    "X19n0345_004:0391b19": "觀四境。名境觀俱總。境別觀總者。於一一境。四觀觀",
    "X19n0345_004:0391b20": "之。境總觀別者。以一一觀總觀四境。三二類知。",
    "X19n0345_004:0391b21": "記云。且從一世三界之心者。以一世之中。計於五陰。",
    "X19n0345_004:0391b22": "陰陰皆計有無等。單複具足等。故成橫也。又不望過",
    "X19n0345_004:0391b23": "未。故屬橫也。",
    "X19n0345_004:0391b24": "記云。見轉者。如止觀破遍中。有見被破轉入無見等",
    "X19n0345_004:0391c01": "皆以五義而窮之(云云)。",
    "X19n0345_004:0391c02": "記云。令正法久住者。明數論而廣分別名義及廣分",
    "X19n0345_004:0391c03": "別三界見思品數者。為伏外道。令正法久住世耳。",
    "X19n0345_004:0391c04": "記云。迷悟者。四念處是悟。四倒是迷。義當有無兩門",
    "X19n0345_004:0391c05": "者。四念是能治為空門。四倒破故名為有門。二毒亦",
    "X19n0345_004:0391c06": "爾。故疏云。說有即知無。世四種五義者。只是四教。皆",
    "X19n0345_004:0391c07": "具五義。少有少無者。只是空有縱容。此望非有無非。",
    "X19n0345_004:0391c08": "所以此門名鈍也。",
    "X19n0345_004:0391c09": "記云。青目全破者。破前單有單空也。",
    "X19n0345_004:0391c10": "記云。或沒大義者。謂沒衍門四榮之義。但用藏五義。",
    "X19n0345_004:0391c11": "記云。或先大名者。說摩訶衍門。二乘自取證故。",
    "X19n0345_004:0391c12": "記云。先小名者。此即通中鈍根菩薩。先共二乘學。後",
    "X19n0345_004:0391c13": "亦同二乘證故。別教住行俱用小。故同通也。",
    "X19n0345_004:0391c14": "記云。半有佛意者。利菩薩見中也。經云。無以生滅心",
    "X19n0345_004:0391c15": "行說實相法者。淨名訶意云。迦旃延生生即無生等。",
    "X19n0345_004:0391c16": "何以唯作生滅之說耶。何者。此之生滅。即是實相。故",
    "X19n0345_004:0391c17": "涅槃經云。生生不可說。乃至不生不生不可說(云云)。",
    "X19n0345_004:0391c18": "一往通教八地者。二往唯至果。方名有教無人。以因",
    "X19n0345_004:0391c19": "位皆是有教有人故也。麤細生滅無常者。以藏人折",
    "X19n0345_004:0391c20": "一期報陰無常為麤。剎那念念生滅無常為細也。即",
    "X19n0345_004:0391c21": "無性者。文略。亦應云即無相。以衍中性相一□同時。",
    "X19n0345_004:0391c22": "故知文略。以有還無者。只是破有歸無耳。凡夫妄見",
    "X19n0345_004:0391c23": "流動者。謂橫計常樂我淨故。問上說等者。問意者。大",
    "X19n0345_004:0391c24": "士既訶旃延。生滅四枯。不成枯竟。應結云。是常樂我",
    "X19n0345_004:0392a01": "淨等也。榮之義何以還。只結成通真四枯。是則只成",
    "X19n0345_004:0392a02": "以枯斥枯。有何利益。答意者。但破柮入巧結成通真。",
    "X19n0345_004:0392a03": "於真任運見中成榮故也。二鳥雙遊者。今文不得同",
    "X19n0345_004:0392a04": "雙照。以為雙遊。此觀生滅。即空即中。是則於無常。見",
    "X19n0345_004:0392a05": "常無常。宛然不滅。故曰雙遊。觀常即無常。以二法體",
    "X19n0345_004:0392a06": "本自相冥。而二法宛然。相即不溫。涅槃經意。與此義",
    "X19n0345_004:0392a07": "同。故曰雙遊。出沒未顯者。沒且用通真枯以斥。若從",
    "X19n0345_004:0392a08": "出意。真本通中即成榮故。且順經文。判屬通耳。",
    "X19n0345_004:0392a09": "　　那律章解",
    "X19n0345_004:0392a10": "飯王子者。長阿含經云。尸休羅王有四子。一淨飯王",
    "X19n0345_004:0392a11": "二子。長悉達。二難陀。二白飯王二子。長阿難。次調達。",
    "X19n0345_004:0392a12": "三斛飯王二子。長摩訶男。次那律。四甘露味飯王二",
    "X19n0345_004:0392a13": "子。長彼彼。次跋提。藏佛全頭者。通教佛全身見。即是",
    "X19n0345_004:0392a14": "全身天眼也。經云。幾何阿那律者。此不迴梵夫。應云",
    "X19n0345_004:0392a15": "阿那律天眼所見幾何。",
    "X19n0345_004:0392a16": "記云。又容知者。云容知此界佛世界界皆有一佛。而",
    "X19n0345_004:0392a17": "不云彼佛界中有支佛。又於自界亦不見有佛。唯見",
    "X19n0345_004:0392a18": "自心住。以支佛出無佛世故。所言五種四禪者。廣疏",
    "X19n0345_004:0392a19": "云。乃是脩根本觀。練薰脩五。四禪亦只是根本四禪",
    "X19n0345_004:0392a20": "耳。總相見者。但見大千所有青黃赤白等。不能一一",
    "X19n0345_004:0392a21": "分別麤細好醜等。是通非明。未得無偏故。但見眾生",
    "X19n0345_004:0392a22": "死此生彼。不能知眾生從某業而生。某業而死等故。",
    "X19n0345_004:0392a23": "云非明天眼開闢者。只是要須天眼。開闢肉眼。肉眼",
    "X19n0345_004:0392a24": "方能見遠也。具煩惱性者。肉眼也。知秘藏即肉眼。有",
    "X19n0345_004:0392b01": "佛眼見也。十智者。苦集滅道。法比世智。他心無生盡",
    "X19n0345_004:0392b02": "智。數緣盡者。只是擇滅異名耳。以斷思議惑品多故。",
    "X19n0345_004:0392b03": "得數緣名也。即中見色者。亦應云即色見中。是佛慧",
    "X19n0345_004:0392b04": "眼也。首楞嚴等者。等取恒沙三昧。及大下中百八三",
    "X19n0345_004:0392b05": "昧。以諸三昧。一一皆稱為王三昧。故云諸大也。非二",
    "X19n0345_004:0392b06": "諦之相者。異出假菩薩也。",
    "X19n0345_004:0392b07": "記云。約地前後者。別地前為偏。登地為圓也。理真事",
    "X19n0345_004:0392b08": "廣者。依中道理故名真。不以二相見諸佛土。故云事",
    "X19n0345_004:0392b09": "廣。"
}