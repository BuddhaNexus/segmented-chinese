{
    "T11n0315a_001:0770c02": "No. 315 [No. 310(10)]",
    "T11n0315a_001:0770c03": "佛說普門品經",
    "T11n0315a_001:0770c05": "西晉月氏國三藏竺法護譯",
    "T11n0315a_001:0770c06": "聞如是：一時佛遊王舍城靈鷲山中，與大比",
    "T11n0315a_001:0770c07": "丘眾俱，比丘八百，菩薩四萬二千——得諸總持，",
    "T11n0315a_001:0770c08": "神通已達，聖智弘暢，辯才無礙，三昧已定，無",
    "T11n0315a_001:0770c09": "所不博。時有菩薩名離垢藏，與九萬二千菩",
    "T11n0315a_001:0770c10": "薩，從普華如來國來，其世界名曰淨行，今遊",
    "T11n0315a_001:0770c11": "在此，欲詣忍界靈鷲山有所諮受。時佛遙見",
    "T11n0315a_001:0770c12": "即笑，口中光焰乃有殊特異色光明，普照十",
    "T11n0315a_001:0770c13": "方內外明徹無不通達。爾時大士溥首僮真",
    "T11n0315a_001:0770c14": "菩薩，即於大眾會中，起整衣服，偏袒右肩，長",
    "T11n0315a_001:0770c15": "跪叉手，白佛言：「世尊！何笑耶？笑乃有諮澤，非",
    "T11n0315a_001:0770c16": "世所明，非菩薩大士之所能堪，憐愇乃如此。",
    "T11n0315a_001:0770c17": "唯所尊笑當有意，願示不及，咸亦樂聞。」於是",
    "T11n0315a_001:0770c18": "世尊告溥首菩薩：「乃東方去此無量無數不",
    "T11n0315a_001:0770c19": "可計會阿僧祇百千姟數，有世界名淨行。其",
    "T11n0315a_001:0770c20": "佛號普華如來，常與無數億億百千菩薩摩",
    "T11n0315a_001:0770c21": "訶薩圍遶，共講不退轉、不思議之法。有尊菩",
    "T11n0315a_001:0770c22": "薩名離垢藏，與無數千諸菩薩大士眷屬圍",
    "T11n0315a_001:0770c23": "遶，幡飛遊步虛空。佛心念斯離垢藏，簡別由",
    "T11n0315a_001:0770c24": "路遠步諸國，宣普華如來至真等正覺命，來",
    "T11n0315a_001:0770c25": "受普門品，今尋當還會詣菩薩眾。于時大聖，",
    "T11n0315a_001:0770c26": "即如其像，顯揚其教，示現咸應，令無數無限",
    "T11n0315a_001:0770c27": "世界諸菩薩眾尋時悉來，至斯忍土，往於大",
    "T11n0315a_001:0770c28": "梵天。是故我笑耳！」言適竟，彼離垢藏菩薩與",
    "T11n0315a_001:0770c29": "諸大眾，忽然以別，到此靈鷲山，眷屬圍遶行",
    "T11n0315a_001:0771a01": "到佛所，稽首足下，却住一面。此靈鷲山中諸",
    "T11n0315a_001:0771a02": "菩薩眾，閑居燕者，悉來集會，禮畢竟却就坐。",
    "T11n0315a_001:0771a03": "時離垢藏菩薩，應時化作七寶蓮花，其葉有",
    "T11n0315a_001:0771a04": "千，持詣能仁如來、至真、等正覺，稽首奉上，白",
    "T11n0315a_001:0771a05": "曰：「普華如來、至真、等正覺，淨行世界，聖尊敬",
    "T11n0315a_001:0771a06": "問：『無量遊步康彊，勢力輕利，起居安隱，多所",
    "T11n0315a_001:0771a07": "救濟。』今見遣來，宣敬誨啟，受普門品等不可",
    "T11n0315a_001:0771a08": "思議清淨之品，為開士說。」時離垢藏菩薩大",
    "T11n0315a_001:0771a09": "士，問訊周畢，退在虛空，結加趺坐，與諸開士，",
    "T11n0315a_001:0771a10": "坐寶蓮花上。爾時溥首僮真，便於大眾會中",
    "T11n0315a_001:0771a11": "起，更整衣服，偏袒右肩前，長跪叉手，而白佛",
    "T11n0315a_001:0771a12": "言：「善哉，世尊！願說普門品不可思議道品法",
    "T11n0315a_001:0771a13": "原，為菩薩分別演之！憶念往古過久遠世時，",
    "T11n0315a_001:0771a14": "從普證明如來、至真、等正覺，聞斯經典，興立",
    "T11n0315a_001:0771a15": "八十四萬百千億姟三昧，又還七十七億百",
    "T11n0315a_001:0771a16": "千諸姟總持門行。唯願世尊，愍諸菩薩，重宣",
    "T11n0315a_001:0771a17": "揚之。」佛告溥首僮真：「諦聽，善思念之！吾當為",
    "T11n0315a_001:0771a18": "汝，具說普門內藏不可思議祕寶中心之事。」",
    "T11n0315a_001:0771a19": "於是溥首菩薩并其大眾，咸共答曰：「唯，世尊！",
    "T11n0315a_001:0771a20": "願樂欲聞。」爾時溥首僮真與諸菩薩，一心受",
    "T11n0315a_001:0771a21": "教而聽。佛告溥首：「若有菩薩摩訶薩，欲學普",
    "T11n0315a_001:0771a22": "門品所入之法，等遊於色，等遊音聲，等遊臭",
    "T11n0315a_001:0771a23": "香，等遊眾味，等遊細滑，等遊心界，等遊女",
    "T11n0315a_001:0771a24": "人，等遊男子，等遊僮女，等遊童子，等遊諸",
    "T11n0315a_001:0771a25": "天，等遊諸龍，等遊諸鬼神，等遊揵沓和，等",
    "T11n0315a_001:0771a26": "遊阿須倫，等遊迦樓羅，等遊真陀羅，等遊摩",
    "T11n0315a_001:0771a27": "睺勒，等遊地獄，等遊餓鬼，等遊畜生，等遊貪",
    "T11n0315a_001:0771a28": "婬，等遊瞋恚，等遊愚癡，等遊諸善，等遊眾德",
    "T11n0315a_001:0771a29": "本，等遊諸有為，等遊諸無為。如是，溥首！諸開",
    "T11n0315a_001:0771b01": "士所可周旋為若此，一切悉等，以居平等，具",
    "T11n0315a_001:0771b02": "足至道不轉，普入法要，深微一密，空無寂靜，",
    "T11n0315a_001:0771b03": "是為學入普門定門之法。」",
    "T11n0315a_001:0771b04": "佛告溥首僮真：「何謂菩薩等遊於色者？曉了",
    "T11n0315a_001:0771b05": "解色，如水之沫而不可得，不可護持，無有堅",
    "T11n0315a_001:0771b06": "固，則為等意觀無有色，是謂菩薩等遊於色。」",
    "T11n0315a_001:0771b07": "又告溥首：「何謂菩薩等遊音聲？如人呼聲而",
    "T11n0315a_001:0771b08": "有嚮應，尋即消滅，則無形像，不知所至。一切",
    "T11n0315a_001:0771b09": "無有若干之事，而無差特，亦無有相，已了無",
    "T11n0315a_001:0771b10": "相，人所言者虛無無實，已曉諸音深山嚮報，",
    "T11n0315a_001:0771b11": "則能等觀，是為菩薩等遊音聲也。」又告溥首：",
    "T11n0315a_001:0771b12": "「何謂菩薩等遊臭香？周旋往返百億劫數，鼻",
    "T11n0315a_001:0771b13": "之所嗅而無有厭，眾香來趣劇於風雨，皆集",
    "T11n0315a_001:0771b14": "歸身，如大海淵無有充滿，其香之像無常百",
    "T11n0315a_001:0771b15": "變，變化如幻無有根原，或亂道德而不可擁，",
    "T11n0315a_001:0771b16": "如此則為虛偽法也！無有真諦，設求審試亦",
    "T11n0315a_001:0771b17": "無合會處。由是倫之，斯無所有而不可持，虛",
    "T11n0315a_001:0771b18": "無無實，恍惚若空，如幻如化，亦無本形，影想",
    "T11n0315a_001:0771b19": "識着緣起成形，若能分別虛無無實，是為菩",
    "T11n0315a_001:0771b20": "薩等觀，則遊於臭香。」又告溥首：「何謂菩薩等",
    "T11n0315a_001:0771b21": "遊眾味？至於喉咽不知醎味，亦無不味。從因",
    "T11n0315a_001:0771b22": "緣分別，但舌之所甘耳！由緣合會百千種味，",
    "T11n0315a_001:0771b23": "斯為幻化。地之所生滋同一味，無若干也。曉",
    "T11n0315a_001:0771b24": "了覺知，無想不念，一切同甘，是為菩薩等觀",
    "T11n0315a_001:0771b25": "遊於眾味。」",
    "T11n0315a_001:0771b26": "又告溥首：「何謂菩薩等遊細滑者？志有所存，",
    "T11n0315a_001:0771b27": "緣起求之，身服華蒻加榮好色，珍寶異奇，其",
    "T11n0315a_001:0771b28": "柔軟者，而不可得，已都斯緣，細滑䩕󰤀無所",
    "T11n0315a_001:0771b29": "適住，亦無所著。計于細滑無益，已世之慾，愚",
    "T11n0315a_001:0771c01": "惡所貪，立生死本，皆由斯起。明智大士，則知",
    "T11n0315a_001:0771c02": "其釁，不與從事，永世無患。一切所有地之所",
    "T11n0315a_001:0771c03": "載，有形之屬一等無二也。但聞色所造，橫作",
    "T11n0315a_001:0771c04": "人民，使作種種異色，已被服之，迷亂道德不",
    "T11n0315a_001:0771c05": "親賢眾。達者覺知，不與從事也。隱居被褐懷",
    "T11n0315a_001:0771c06": "智作愚，外若夷人內懷明珠，千億萬劫與道",
    "T11n0315a_001:0771c07": "同軀，遠離吾我，亦無我想，細滑與我二者同。",
    "T11n0315a_001:0771c08": "無虛無實，如幻如化，亦無所依，亦無住處。因",
    "T11n0315a_001:0771c09": "著被服乃有所猗，達士覩之覺無所有，是為",
    "T11n0315a_001:0771c10": "菩薩等觀遊於細滑。」又告溥首：「何謂菩薩等",
    "T11n0315a_001:0771c11": "遊心法？心法者，三界人之護也。安慰勸樂，悉",
    "T11n0315a_001:0771c12": "令集會，安之以德，勸之以權，授之以慧，普修",
    "T11n0315a_001:0771c13": "梵行，於三界澹然立在一處，亦無合離，使永",
    "T11n0315a_001:0771c14": "執心莫知所存；不見形像音聲往來，亦無猶",
    "T11n0315a_001:0771c15": "豫。所應如心，眾無合散，不知住處，亦無所適。",
    "T11n0315a_001:0771c16": "若現若干種色，色色各異，於內亦無處，處亦",
    "T11n0315a_001:0771c17": "無有住，如幻如化，虛無處無，處無所處。達士",
    "T11n0315a_001:0771c18": "覩之，了無所有，便自執心，無念無求，見若不",
    "T11n0315a_001:0771c19": "見，聞若不聞，澹然自守，是為菩薩等觀遊於",
    "T11n0315a_001:0771c20": "心法。」又告溥首：「何謂菩薩等遊於意？意遊女",
    "T11n0315a_001:0771c21": "人，察于四大，則無女人。志癡惑者，悉於愛欲，",
    "T11n0315a_001:0771c22": "荒于虛無，其體一等，無可毀者。計有女者，猶",
    "T11n0315a_001:0771c23": "如幻士，化作人像，低昂鞊曲，隨人意起，因彼",
    "T11n0315a_001:0771c24": "所行，從其所樂，女人如幻，起色欲意，彼無有",
    "T11n0315a_001:0771c25": "女也。人同一等，癡者所惑，意者從欲，欲便致",
    "T11n0315a_001:0771c26": "愛，愛致樂此，不可猶放，急宜調之䩭靽。明者",
    "T11n0315a_001:0771c27": "達之，分別如空，空無寂靜而無有形；緣起因",
    "T11n0315a_001:0771c28": "對，無對無起也。若能分別如斯者，是為菩薩",
    "T11n0315a_001:0771c29": "等觀遊於女人意法。」又告溥首：「何謂菩薩等",
    "T11n0315a_001:0772a01": "遊淨法也？淨為如男子，如令男子等自發意，",
    "T11n0315a_001:0772a02": "其心如金剛，專意獨雄猛興，念斯女人，欲心",
    "T11n0315a_001:0772a03": "為無色，其實不可獲，亦不現女像等，惟諸色",
    "T11n0315a_001:0772a04": "欲，發起女人想。設欲所思想，斯男斯女人等",
    "T11n0315a_001:0772a05": "如野馬、水中月，如是觀者，則無男女。了無男",
    "T11n0315a_001:0772a06": "形，女人俱然，虛偽而立，如無久存，但化幻示",
    "T11n0315a_001:0772a07": "現，慌現便滅。以能分別覺知男意女意，此兩",
    "T11n0315a_001:0772a08": "者空無所有也，已能平等，則能現女，復化成",
    "T11n0315a_001:0772a09": "男。是為菩薩等觀遊於男子淨法。」",
    "T11n0315a_001:0772a10": "又告溥首：「何謂菩薩等遊僮女也？如拔樹根，",
    "T11n0315a_001:0772a11": "萌終不復生，心不復起，從是則止，其明智者",
    "T11n0315a_001:0772a12": "不於求果，果亦不可得。若有種姓之家詪詪",
    "T11n0315a_001:0772a13": "之子，聰達別議，曉發一切勇猛想無念，如枯",
    "T11n0315a_001:0772a14": "樹不生花實，如枯竭江河水不流，斯等於僮",
    "T11n0315a_001:0772a15": "女女子，如此所現平等，如空無無實，觀彼女",
    "T11n0315a_001:0772a16": "人本亦清淨，觀彼男子本亦清淨，觀彼泥洹",
    "T11n0315a_001:0772a17": "本亦清淨，如是等者，則為等觀遊於僮女。」",
    "T11n0315a_001:0772a18": "又告溥首：「何謂菩薩等遊僮男？若如樹木，設",
    "T11n0315a_001:0772a19": "無有萌牙則無根莖，設無有根莖則無華實，",
    "T11n0315a_001:0772a20": "設無華實則無果名字也。女人如是，設無女",
    "T11n0315a_001:0772a21": "人則無男子，等於男女則無吾我，緣號立字",
    "T11n0315a_001:0772a22": "想於無知，覺女無生，不有子性，解一切人無，",
    "T11n0315a_001:0772a23": "無則為等則平等。是為等觀菩薩如是遊於",
    "T11n0315a_001:0772a24": "僮男。」",
    "T11n0315a_001:0772a25": "又告溥首：「何謂菩薩遊於諸天？諸天嚴淨功",
    "T11n0315a_001:0772a26": "德自然，其意鮮潔，心淨口淨，無有瑕穢，宮殿",
    "T11n0315a_001:0772a27": "綺飾無造立者，心樹妙華亦無種者，福德自",
    "T11n0315a_001:0772a28": "然，若如幻化，生無思議，淨光琉璃，械度淨了，",
    "T11n0315a_001:0772a29": "亦無尸爽，虛無成立天為偽體，自然生形恍",
    "T11n0315a_001:0772b01": "惚而現，勝說平等現諸天像，是為虛無，無借",
    "T11n0315a_001:0772b02": "外之喻。案內觀歷三十二天，宮殿樓閣自然",
    "T11n0315a_001:0772b03": "之數，無有見者，唯得道人乃知之耳。是以菩",
    "T11n0315a_001:0772b04": "薩深觀內外平等無異，是為菩薩等遊諸天。」",
    "T11n0315a_001:0772b05": "又告溥首：「何謂菩薩等遊諸龍也？見無水興",
    "T11n0315a_001:0772b06": "雲七日，雨所露潤無不澹浴，不在外內，遍閻",
    "T11n0315a_001:0772b07": "浮利，漸歸大海所滿水所由來。眾生如是，學",
    "T11n0315a_001:0772b08": "若干緣，緣此多求起滅致憂，現無數罪種種",
    "T11n0315a_001:0772b09": "不同，案內觀歷瞋怒何從？龍反鮫驚，人人皆",
    "T11n0315a_001:0772b10": "然，崩天破地，皆從龍興，內龍不反，外龍不從，",
    "T11n0315a_001:0772b11": "福無自然，眾生無有。愚冥之子，以虛為實；菩",
    "T11n0315a_001:0772b12": "薩大士覩龍平等，內外相應，慈同一等。是為",
    "T11n0315a_001:0772b13": "菩薩等遊於龍。」",
    "T11n0315a_001:0772b14": "又告溥首：「何謂菩薩等遊鬼神？心如門開，與",
    "T11n0315a_001:0772b15": "色有像，其身高大，為不可及，諸念一會；百千",
    "T11n0315a_001:0772b16": "之眾，亦無形像，音響為應。譬如飲毒，自害其",
    "T11n0315a_001:0772b17": "已。其心一類，無可畏者，皆由放恣，遊盜自縱。",
    "T11n0315a_001:0772b18": "因難所禁，會有恐懼，此法無有實也。眾想並",
    "T11n0315a_001:0772b19": "來歸，其想不可議，無實為空說。案內觀歷鬼",
    "T11n0315a_001:0772b20": "神從何興也？其內鬼神若干百千之眾，其外",
    "T11n0315a_001:0772b21": "亦然。內不發恐懼，外則無畏；其內不悲哀，外",
    "T11n0315a_001:0772b22": "則不淚出。內發鬼神之想，外有若干百千鬼",
    "T11n0315a_001:0772b23": "神之眾，皆來歸之。緣此致病或至死亡，受無",
    "T11n0315a_001:0772b24": "數苦，皆由邪心不正故也。菩薩大士覺知虛",
    "T11n0315a_001:0772b25": "無，無鬼神，一切從心意起，則能平等心淨，意",
    "T11n0315a_001:0772b26": "寂平等不邪，是以無有嬈害菩薩者。若現鬼",
    "T11n0315a_001:0772b27": "像種種變化，內自觀察了無鬼神，外者尋滅，",
    "T11n0315a_001:0772b28": "此之謂也。是為菩薩等遊鬼神。」",
    "T11n0315a_001:0772b29": "又告溥首：「何謂菩薩等遊揵沓和？其法無性",
    "T11n0315a_001:0772c01": "而音說往，曉無往來亦無還返，如空無形，隨",
    "T11n0315a_001:0772c02": "聲如立。若有菩薩大士內觀察之，若無想識",
    "T11n0315a_001:0772c03": "則無揵沓和，揵沓和者，鬼神之導首也。內不",
    "T11n0315a_001:0772c04": "起想，外無邪念，何緣致此眾病要集？揵沓和",
    "T11n0315a_001:0772c05": "者，有名無形，音響往返，無有見者。等說之要，",
    "T11n0315a_001:0772c06": "了無所有。揵沓和者，虛無無實，菩薩等觀，斯",
    "T11n0315a_001:0772c07": "由幻化。是為菩薩等遊揵沓和。」",
    "T11n0315a_001:0772c08": "又告溥首：「何謂菩薩等遊阿須倫？以事有證",
    "T11n0315a_001:0772c09": "因，阿須倫心等，無起無滅，無生無盡，而現平",
    "T11n0315a_001:0772c10": "等。一切瞋怒毒意，皆由阿倫。阿倫者，龍神也，",
    "T11n0315a_001:0772c11": "多嫉妬心而現平等，是為菩薩等觀遊於阿",
    "T11n0315a_001:0772c12": "須倫為意法。」",
    "T11n0315a_001:0772c13": "又告溥首：「何謂菩薩等遊迦樓羅？告受立辭",
    "T11n0315a_001:0772c14": "名號，設無名色，名色由舌，從舌致禍，立罪根",
    "T11n0315a_001:0772c15": "本。菩薩大士學深智遠，覺之為空無，如斯幻",
    "T11n0315a_001:0772c16": "化從意生形，無有見者，音聲往返因羸弱耶！",
    "T11n0315a_001:0772c17": "心不政者，如是變化億百千眾，案內觀歷，二",
    "T11n0315a_001:0772c18": "者俱空無所有也！菩薩等觀無迦樓羅，是為",
    "T11n0315a_001:0772c19": "菩薩等觀遊於迦樓羅。」",
    "T11n0315a_001:0772c20": "又告溥首：「何謂菩薩等遊真陀羅也！法無作",
    "T11n0315a_001:0772c21": "而作，無作不作，亦能有所立，復能有壞。飛行",
    "T11n0315a_001:0772c22": "於虛空無有及者，立號真陀羅。一切皆由手，",
    "T11n0315a_001:0772c23": "手執諸作事，意生手則動，動則犯大乘，是使",
    "T11n0315a_001:0772c24": "有獄苦，皆由真陀羅。若菩薩分別無所生眾，",
    "T11n0315a_001:0772c25": "離於作事，手自不動搖，何因有真陀羅也？案",
    "T11n0315a_001:0772c26": "內觀歷，不動則不搖，不起則不滅，不生則不",
    "T11n0315a_001:0772c27": "死，內動則外發，意走手則作事，事便墮苦，墮",
    "T11n0315a_001:0772c28": "苦則有病，病者皆有鬼神，鬼神者則真陀羅",
    "T11n0315a_001:0772c29": "也！菩薩大士曉了於空，空而復空，無空無實，",
    "T11n0315a_001:0773a01": "等觀真陀羅。一切皆由化，無有正法形，平等",
    "T11n0315a_001:0773a02": "諸作事，則無真陀羅。是為菩薩等觀遊於真",
    "T11n0315a_001:0773a03": "陀羅。」",
    "T11n0315a_001:0773a04": "又告溥首：「何謂菩薩等遊摩睺勒？其法所名，",
    "T11n0315a_001:0773a05": "立若干人，種種受形莫不由之，人之本類，隨",
    "T11n0315a_001:0773a06": "其種數，現若干法，一切立，形其名故，法無所",
    "T11n0315a_001:0773a07": "有，職號如是。在形為胸臆，離形為摩睺勒，所",
    "T11n0315a_001:0773a08": "想為虛無，道成於胸臆。胸臆執大祿，心正得",
    "T11n0315a_001:0773a09": "成道，分別諸想識，諸念亦俱止，無想致自然，",
    "T11n0315a_001:0773a10": "但說平等音，一切為斷決疑，故現摩睺勒。是",
    "T11n0315a_001:0773a11": "為菩薩深入等觀。案內觀歷，內無所起，外無",
    "T11n0315a_001:0773a12": "所造，是則無摩睺勒之名字也！是為菩薩等",
    "T11n0315a_001:0773a13": "觀遊於摩睺勒。」",
    "T11n0315a_001:0773a14": "又告溥首：「何謂菩薩等遊地獄也？法無，無地",
    "T11n0315a_001:0773a15": "獄，想識成形，地獄無主，求者自然，如呼聲",
    "T11n0315a_001:0773a16": "響應，蠅投燈火，自然之數無可救者。所以者",
    "T11n0315a_001:0773a17": "何？身口招之，自然對至，空無造者，從己想與。",
    "T11n0315a_001:0773a18": "想無所有，空返往空返，厄難之緣自從己起，",
    "T11n0315a_001:0773a19": "己自賢勅病無從入。身口無犯，亦無死者，地",
    "T11n0315a_001:0773a20": "獄清淨，鮮潔無垢。菩薩大士所以不畏生死",
    "T11n0315a_001:0773a21": "者，無地獄之緣。所以者何？不犯禁故。知覺如",
    "T11n0315a_001:0773a22": "幻，亦無所有，雖立諸相，相無、不著相，亦無不",
    "T11n0315a_001:0773a23": "相，相無所有，幻化成象。其見相者無不喜悅，",
    "T11n0315a_001:0773a24": "喜悅至慈，因登大願，別如虛空平等寂然，而",
    "T11n0315a_001:0773a25": "現地獄諸苦惱患。案內觀歷，口致身怨，口為",
    "T11n0315a_001:0773a26": "獄戶，但入不出，入便消盡，出為泥土，如是懃",
    "T11n0315a_001:0773a27": "苦當更億數。是以菩薩閉口不語，不以諮口",
    "T11n0315a_001:0773a28": "有所食噉，亦無言說澹而自守，不入眾會，不",
    "T11n0315a_001:0773a29": "稱為己，口無二言，忍諸所作；菩薩如是則無",
    "T11n0315a_001:0773b01": "地獄。地獄之緣但由口，言出罪入，無離此患。",
    "T11n0315a_001:0773b02": "菩薩守口不擇其味，慈同一等無有細軟，食",
    "T11n0315a_001:0773b03": "噉充軀支形而已。是為菩薩等觀遊於地獄。」",
    "T11n0315a_001:0773b04": "又告溥首：「何謂菩薩等遊餓鬼也？餓鬼無形",
    "T11n0315a_001:0773b05": "亦無有名，本無處所，亦無所止，因慳而立，貪",
    "T11n0315a_001:0773b06": "欲致之，慳亦無所住。不解所有，不知大法，計",
    "T11n0315a_001:0773b07": "有吾我不覩無常，香聞億萬，老之甫甚，從慳",
    "T11n0315a_001:0773b08": "致貪，從貪致欲，從欲致愛，從愛致樂，從樂致",
    "T11n0315a_001:0773b09": "憂，從憂致苦，從苦致痛，從痛致結，從結致",
    "T11n0315a_001:0773b10": "病，病致死處。在三難之中不得衣食，身裸飢",
    "T11n0315a_001:0773b11": "乏不得水漿，立號為字名曰餓鬼。菩薩大士",
    "T11n0315a_001:0773b12": "知悉本無，了無餓鬼，寂靜如空。所以者何？菩",
    "T11n0315a_001:0773b13": "薩常行平等，摜鼻不嗅眾香，一無所慕樂。慳",
    "T11n0315a_001:0773b14": "從鼻入，致斯大殃，鼻為心壹混淪之精，亦無",
    "T11n0315a_001:0773b15": "所入，亦無所出，不受香色，則無所貪，設無所",
    "T11n0315a_001:0773b16": "貪，則無慳惜。是為菩薩等觀餓鬼。」",
    "T11n0315a_001:0773b17": "又告溥首：「何謂菩薩等遊畜生？法無畜生，從",
    "T11n0315a_001:0773b18": "因緣起，如雲霧像，現若干色，色各不同。見之",
    "T11n0315a_001:0773b19": "悅喜便致想，生死起滅恚從中起，起想念識",
    "T11n0315a_001:0773b20": "十二連著，閉結不解招致畜生。彼則無根，悉",
    "T11n0315a_001:0773b21": "無所有，心思虛無，皆由諸色。色則德根馳走",
    "T11n0315a_001:0773b22": "五道，宛轉生死受形無數，或為飛鳥，或為走",
    "T11n0315a_001:0773b23": "獸。空無常名，因形立字，等如陰霧，種種色像，",
    "T11n0315a_001:0773b24": "畜生志性，罪福如幻，迷惑虛妄，而說畜形。菩",
    "T11n0315a_001:0773b25": "薩大士計無吾我，了無名字，目初視色，意不",
    "T11n0315a_001:0773b26": "貪色，心不念色，身不利色。菩薩以是四等心，",
    "T11n0315a_001:0773b27": "亦觀內色外色，飛行十方窈冥之處，無不通",
    "T11n0315a_001:0773b28": "達，皆從眼出入。眼者日月之精，有二名：入色",
    "T11n0315a_001:0773b29": "為金翅鳥，出色為文殊師利。案內觀歷，一切",
    "T11n0315a_001:0773c01": "諸名皆從眼入，動生死根本，橫有所造，皆由",
    "T11n0315a_001:0773c02": "金翅鳥，故號畜生。畜生群萌之類，蠕動喘息",
    "T11n0315a_001:0773c03": "𮄲行之屬，一切變化皆號畜生。菩薩等觀人",
    "T11n0315a_001:0773c04": "身中都計合之，亦為三千大千國土，國有百",
    "T11n0315a_001:0773c05": "億之數，如是不可一一計之，上有三十三天，",
    "T11n0315a_001:0773c06": "下至金剛剎土，其中間有大泥犁十八之難。",
    "T11n0315a_001:0773c07": "諸天人民所居處，各有宮殿及非人、鬼神、龍、飛",
    "T11n0315a_001:0773c08": "鳥走獸，下及樹木草茅，其有形之屬皆在人",
    "T11n0315a_001:0773c09": "身中，其數這停等，一物不等者，其人便其",
    "T11n0315a_001:0773c10": "短；物物相應，無差特者，其人便聰明有黠慧。",
    "T11n0315a_001:0773c11": "若人盜賊，虎狼毒獸，若墮溝坑，樹木所拒，蛇",
    "T11n0315a_001:0773c12": "犬所害，皆從發外，乃有應崩身碎體，當責現",
    "T11n0315a_001:0773c13": "在之事，不可倚着前世宿仇，當自內外思惟。",
    "T11n0315a_001:0773c14": "𣭖來之生滅，自投盲冥地，內眾生、外眾生，內",
    "T11n0315a_001:0773c15": "形外形等等無異，人人皆如是。內起惡意，外",
    "T11n0315a_001:0773c16": "尋來應，內有反臣，外臣便反，害便人身。愚癡",
    "T11n0315a_001:0773c17": "之人，不能自知，坐怨鬼神，一切由色。入眼",
    "T11n0315a_001:0773c18": "之物，眼為心候，主名百凶，快心之歡，必有後",
    "T11n0315a_001:0773c19": "患，一切由之。致斯畜生等說寂聲，是為菩薩",
    "T11n0315a_001:0773c20": "等遊畜生。」",
    "T11n0315a_001:0773c21": "又告溥首：「何謂菩薩等遊貪婬也？法無貪婬，",
    "T11n0315a_001:0773c22": "從因緣起，緣起致貪，貪愛欲，欲從想起，所",
    "T11n0315a_001:0773c23": "想無有想，如虛空，空無處所，因欲致惑，賊亂",
    "T11n0315a_001:0773c24": "本性，立憂患本。貪婬如空，處不可得，隨形如",
    "T11n0315a_001:0773c25": "影，隨聲如響，無實無像，獲不可得。愚類顛",
    "T11n0315a_001:0773c26": "倒，思想塵勞。法無塵垢，空無寂靜，欲虛如空，",
    "T11n0315a_001:0773c27": "無能救盡者，至於十方，求不可見。貪婬無形，",
    "T11n0315a_001:0773c28": "愚冥所貪，貪欲自喪，亡失人形，懼不安隱在",
    "T11n0315a_001:0773c29": "藏匿處，與世悼別，長不復會。若如走獸常懷",
    "T11n0315a_001:0773c30": "畏懅，譬如丈夫向敵，心懷怖懼走，棄捨馳走，",
    "T11n0315a_001:0774a01": "得無見我也！我者亦空，奔走疲極，亦無追者，",
    "T11n0315a_001:0774a02": "唐自苦體，執勞如斯，居家恩愛，是亦復空。然",
    "T11n0315a_001:0774a03": "人慈慕用貪欲故，欲為繫閉牢獄之憂，欲為",
    "T11n0315a_001:0774a04": "猛志，存恤群生，無著婬泆，一切無患，中惡之",
    "T11n0315a_001:0774a05": "兆，普得安隱。一切皆空而無所有，空復遂",
    "T11n0315a_001:0774a06": "空未之有也。彼無解脫，愚癡顛倒，反告想闇",
    "T11n0315a_001:0774a07": "冥，不解法如虛空無存無亡。去來今佛解諸",
    "T11n0315a_001:0774a08": "貪欲，貪欲無脫，結在眾難，愛欲悉空，虛無無",
    "T11n0315a_001:0774a09": "實，其譏貪婬則求脫欲，欲脫欲者不起二念。",
    "T11n0315a_001:0774a10": "斯皆無本，本無有本，本自然淨，無有沾污，如",
    "T11n0315a_001:0774a11": "佛道場平等無想。覩婬泆者，不離殃釁，從如",
    "T11n0315a_001:0774a12": "寂者，彼慕離欲，所想皆空，乃離諸想。如所發",
    "T11n0315a_001:0774a13": "念，念無所念，僥脫貪婬，謂當度欲想無所求，",
    "T11n0315a_001:0774a14": "不懷本際，貪欲無思，本淨如斯，則不想脫，",
    "T11n0315a_001:0774a15": "假令度欲，則謂為淨。貪欲空無，計此無二，愚",
    "T11n0315a_001:0774a16": "冥不解，便作二想。法無男女，平等一體，天之",
    "T11n0315a_001:0774a17": "為父，地之為母，天地所生有何異者？菩薩等",
    "T11n0315a_001:0774a18": "行，則無男女之求，如幻如化本末如斯，覩男",
    "T11n0315a_001:0774a19": "女別者是為離本，則失議句，發諸想念，眾網",
    "T11n0315a_001:0774a20": "來然，貪欲無起，不興想念則無眾網，不燒諸",
    "T11n0315a_001:0774a21": "結，眾網不解，解貪婬者，假號愛欲無染著，諸",
    "T11n0315a_001:0774a22": "名無礙知，欲無無得，覩真究竟，不懷靜修，等",
    "T11n0315a_001:0774a23": "志內外無假見。貪欲者知不得脫，貪欲佛法",
    "T11n0315a_001:0774a24": "等如泥洹，解貪欲除，等離吾我，知貪欲寂，等",
    "T11n0315a_001:0774a25": "術澹泊。案內觀歷，諸欲從耳，耳與意通，轉相",
    "T11n0315a_001:0774a26": "承受，勇猛無能當者，一切無不降伏，有二名：",
    "T11n0315a_001:0774a27": "入欲為師子王，出欲為維摩詰。於三界猶出，",
    "T11n0315a_001:0774a28": "無所不入，無所不出。是以菩薩等於淨穢，耳",
    "T11n0315a_001:0774a29": "不受五音，為十方天上天下之導，造成大導，",
    "T11n0315a_001:0774b01": "不以勞惓。要聞法者當先食，十方內外三千",
    "T11n0315a_001:0774b02": "大千國土，其中人物類數，日月雖明，由不能",
    "T11n0315a_001:0774b03": "照，人雖有眼目，不能見遠遠之事，耳處在閑",
    "T11n0315a_001:0774b04": "居之地，不覩光目顏色之數而為第一，十方",
    "T11n0315a_001:0774b05": "上下內外細微之事，先來歸耳！耳者無所慕",
    "T11n0315a_001:0774b06": "樂，是號無垢之稱。等觀諸法，以法為食，耳之",
    "T11n0315a_001:0774b07": "先聞，聞法者為先食也。所以菩薩得不飢渴，",
    "T11n0315a_001:0774b08": "但以無聞為食，無見為漿，少語言以為百味，",
    "T11n0315a_001:0774b09": "平等欲淨，欲如虛空，空無塵埃，如泥洹而澹",
    "T11n0315a_001:0774b10": "泊，於諸見如幻化，是為菩薩平等觀於諸法",
    "T11n0315a_001:0774b11": "遊於貪婬。」",
    "T11n0315a_001:0774b12": "又告溥首：「何謂菩薩等遊瞋恚也？法無瞋恚",
    "T11n0315a_001:0774b13": "因緣。溥首！恚從對起，無對不起，因倚生對，無",
    "T11n0315a_001:0774b14": "我號我，立無量事。如樹木生，先從萌類，結恨",
    "T11n0315a_001:0774b15": "急毒，聲自然空，無想、無念。如閑居樹，坐自相",
    "T11n0315a_001:0774b16": "揩，火然還燒其樹。因緣雖散，各歸本生，火滅",
    "T11n0315a_001:0774b17": "不現，虛無起身，鹿聲亦然。因欲稱量，二者俱",
    "T11n0315a_001:0774b18": "空，智者解之，不興恚怒。緣從聲起，不處內身，",
    "T11n0315a_001:0774b19": "不從外來，不由空從他緣起，因對而立，各各",
    "T11n0315a_001:0774b20": "分別，種種類數，引勝負者。菩薩等觀則無瞋",
    "T11n0315a_001:0774b21": "恚，如風種過，有恨有慢，若知方便，因想立緣；",
    "T11n0315a_001:0774b22": "穢聲如是，恚因空生，恚還自燒，無有代者。而",
    "T11n0315a_001:0774b23": "色其身，放逸自可，由己惡言，坐自縱恣，不能",
    "T11n0315a_001:0774b24": "自禁，福盡禍至，如然燈生，麻油以盡還燒其",
    "T11n0315a_001:0774b25": "炷，無有救者；瞋恚如是。能分別瞋怒者，竟無",
    "T11n0315a_001:0774b26": "形像，平等察聲聽，瞋怒恨本際等，無本無持，",
    "T11n0315a_001:0774b27": "分別法界則覩平等，意由四懼，攬竟第一瞋",
    "T11n0315a_001:0774b28": "怒，瞋怒橫有所造；意者空無，尋生便滅，而無",
    "T11n0315a_001:0774b29": "究竟。恍惚之間，意不可諮，諮之亂德，剬意無",
    "T11n0315a_001:0774c01": "念，則無貪婬。貪婬之欲，皆從意起。無貪婬者，",
    "T11n0315a_001:0774c02": "瞋怒何從來？意動心起，毒龍因作，便致瞋怒，",
    "T11n0315a_001:0774c03": "口開罪入，如江河投海，如揵燒天地，無形不",
    "T11n0315a_001:0774c04": "盡，案內觀歷，無可瞋恚者。所以者何？十方同",
    "T11n0315a_001:0774c05": "共，等無三塗。等意者，無瞋恚，無瞋恚者，無三",
    "T11n0315a_001:0774c06": "毒，無三毒者，何緣等有病也？其有病者，當毀。",
    "T11n0315a_001:0774c07": "三界眾生從意生形，因瞋怒入此病，不自悔",
    "T11n0315a_001:0774c08": "責，七十五日，七十五夜，日日三自歎責，今在",
    "T11n0315a_001:0774c09": "現世立形，從意所作，犯三界人民，及非飛禽",
    "T11n0315a_001:0774c10": "走獸，射獵魚網，或籠繫飛鳥，傷剜身體，或逝",
    "T11n0315a_001:0774c11": "四支，至今蹇跘，手足不任，加痛於彼，而對歡",
    "T11n0315a_001:0774c12": "喜。愚癡之人不知己，還害己身，旬歲之中身",
    "T11n0315a_001:0774c13": "被重病，如其所害，處所不掖。若起瞋恚毒意，",
    "T11n0315a_001:0774c14": "一作意勇怫欝，或以刀兵，或持弓矢，欲相挌",
    "T11n0315a_001:0774c15": "射，或以鎌斧欲斬人頭首，舉意如是斯為犯",
    "T11n0315a_001:0774c16": "三界眾生已。若有菩薩摩訶薩，身體病痛，小",
    "T11n0315a_001:0774c17": "病大病，一等無異，當知犯三界眾生，隨其痛",
    "T11n0315a_001:0774c18": "處，呼三界眾生名字，深自考責，投身散髮墮",
    "T11n0315a_001:0774c19": "淚，自懺悔三尊。三尊者內有六事，名曰六度",
    "T11n0315a_001:0774c20": "無極治內病，外有三尊，亦有六事，名曰六度",
    "T11n0315a_001:0774c21": "無極治外病。」溥首復問：「何等為三尊內六事",
    "T11n0315a_001:0774c22": "也？」答曰：「內三尊者，第一、心尊，於內三界安慰",
    "T11n0315a_001:0774c23": "眾生，開示大明，悉令安隱，名曰無上正真之",
    "T11n0315a_001:0774c24": "信，亦號如來等正覺。第二、耳尊，常居寂靜之",
    "T11n0315a_001:0774c25": "地而無縛飾，飛行周旋，往返十方。天上天下",
    "T11n0315a_001:0774c26": "窈冥之處悉到其中，無所不聞，無所不知，而",
    "T11n0315a_001:0774c27": "無言說，澹泊無為，惟往來周旋，以情歸心，一",
    "T11n0315a_001:0774c28": "一告說：初、無異言，名無垢稱；二、名普持律；三、",
    "T11n0315a_001:0774c29": "名廣開度；四、名大忍辱；五、名諸佛信；六、名如",
    "T11n0315a_001:0775a01": "來心；七、名淨復淨；八、名不動轉；九、名無所不",
    "T11n0315a_001:0775a02": "樂；十、名惟那離大城，無所不容受。如是十德",
    "T11n0315a_001:0775a03": "之行，與如來同軀。第三、眼尊，常居色欲之地，",
    "T11n0315a_001:0775a04": "不自貢高，將導一切非飛行，十方內外明了，",
    "T11n0315a_001:0775a05": "無有見者，亦有十德之行：一、名曰文殊師利；",
    "T11n0315a_001:0775a06": "二、名無所不入；三、名淨穢悉除；四、名常清淨；",
    "T11n0315a_001:0775a07": "五、名日月精；六、名開導一切非；七、名無能沾",
    "T11n0315a_001:0775a08": "污者；八、名將導十方人；九、名諸漏已盡，無有",
    "T11n0315a_001:0775a09": "眾穢；十、名如來信將護一切。是為內三尊，常",
    "T11n0315a_001:0775a10": "行大慈大悲，憂念生死苦。當知三界中群萌",
    "T11n0315a_001:0775a11": "之類而不可毀。毀者為毀三尊已，復有三尊。",
    "T11n0315a_001:0775a12": "常當歸命、懺悔、慚愧。何謂三尊？第一、意淨名",
    "T11n0315a_001:0775a13": "波旬。第二、欲淨名師子王。第三、色淨名金翅",
    "T11n0315a_001:0775a14": "鳥。」又問曰：「如是三尊，為應何謂法也？」答曰：「意",
    "T11n0315a_001:0775a15": "斷者無瞋怒，眾魔皆降伏。意為身神，名曰波",
    "T11n0315a_001:0775a16": "旬，晉言眾想心隨護為善者。師子王者耳神，",
    "T11n0315a_001:0775a17": "耳不受眾塵埃，於三界獨忍一切諸想，不與校",
    "T11n0315a_001:0775a18": "會，故名曰師子王，晉言一切無畏，常為十方",
    "T11n0315a_001:0775a19": "為導，當作佛者，為作座席而不患厭。金翅鳥",
    "T11n0315a_001:0775a20": "者眼神也，眼入眾色，色則斷。飛行十方莫能",
    "T11n0315a_001:0775a21": "知者，降伏諸魔，踐踏眾龍，龍神欲反興瞋怒",
    "T11n0315a_001:0775a22": "意，金翅鳥在海上影現水中，諸龍恐怖不敢",
    "T11n0315a_001:0775a23": "出外，波旬興龍欲有所受，眼陰以斷，金翅鳥",
    "T11n0315a_001:0775a24": "在上，常以百千種色懼如金光，不能等於明",
    "T11n0315a_001:0775a25": "月之精，明月之精不能當金翅鳥之毛，是使",
    "T11n0315a_001:0775a26": "金翅鳥於三界獨尊雄。其有為導當作佛者，",
    "T11n0315a_001:0775a27": "我皆當在上，以身金毛照之，使令身皆黃金",
    "T11n0315a_001:0775a28": "色，一切相見之，莫不歡喜。」佛言：「是三尊六人",
    "T11n0315a_001:0775a29": "者，是內事六度無極。是以菩薩行六度，不壞",
    "T11n0315a_001:0775b01": "色無常視。痛痒思想生死痛痒思想生死識",
    "T11n0315a_001:0775b02": "者，則無六度無極。若菩薩摩訶薩身軀不安",
    "T11n0315a_001:0775b03": "隱者，當知與內六度無極違錯，不順其教。當",
    "T11n0315a_001:0775b04": "思上頭所語滓自綶形，勿以自可用剛強之",
    "T11n0315a_001:0775b05": "性，自言無罪。若不詪詪至心懺悔者，殺身不",
    "T11n0315a_001:0775b06": "久，此事非良醫所能治也。」溥首復問佛言：「何",
    "T11n0315a_001:0775b07": "謂外三尊六事也？」答曰：「第一、佛尊。第二、法尊。",
    "T11n0315a_001:0775b08": "第三、比丘僧尊。是復有三尊。何等為三？第一、",
    "T11n0315a_001:0775b09": "淨尊。第二、色尊。第三、欲尊。」溥首復問曰：「此三",
    "T11n0315a_001:0775b10": "尊，皆何應也？」佛言：「捨欲布施，身得其福，是為",
    "T11n0315a_001:0775b11": "施度無極。二曰、捨色持戒，身得清淨，是為戒",
    "T11n0315a_001:0775b12": "度無極。三曰、捨諸塵勞，行大忍辱而離眾想，",
    "T11n0315a_001:0775b13": "得清淨慧，是為忍度無極。四曰、知比丘僧清",
    "T11n0315a_001:0775b14": "淨，捨諸因起滅因緣之事而建精進，得至道",
    "T11n0315a_001:0775b15": "場，住清淨地，是為進度無極。五曰、知法清",
    "T11n0315a_001:0775b16": "淨捨諸邪念者，想之緣而定一心，身得安",
    "T11n0315a_001:0775b17": "隱知去來今，是為禪度無極。六曰、知佛清",
    "T11n0315a_001:0775b18": "淨，悉捨諸著，適無所住，深入要法，空無想",
    "T11n0315a_001:0775b19": "念，泥洹之事一切本無，是為智度無極。」佛言：",
    "T11n0315a_001:0775b20": "「是為外六度無極也！如是內外法十二事解",
    "T11n0315a_001:0775b21": "者，便為開十二門。雖解由不制，因對起想，遊",
    "T11n0315a_001:0775b22": "於恣意不能忍辱，放心口意，瞋恚惡言，便",
    "T11n0315a_001:0775b23": "為十二因緣，隨俗三流，不離五趣。菩薩大",
    "T11n0315a_001:0775b24": "士等，於內外亦無所譏，一切無礙，如水月形，",
    "T11n0315a_001:0775b25": "平等察聲無瞋怒音，恨本際等，無本無際，分",
    "T11n0315a_001:0775b26": "別法界，則覩平等。是菩薩等遊瞋恚為意法",
    "T11n0315a_001:0775b27": "也！」",
    "T11n0315a_001:0775b28": "又告溥首：「何謂菩薩等遊愚癡也？愚從無起，",
    "T11n0315a_001:0775b29": "察癡無有；設無所有，愚癡本無，永無狂冥，人",
    "T11n0315a_001:0775c01": "無弊願，無礙如空，為虛澹泊。想礙求空，方面",
    "T11n0315a_001:0775c02": "造愚，立虛為實，而起忿恨，愚癡所行，求名達",
    "T11n0315a_001:0775c03": "字，行清白名，欣欣難獲。諸法無明，因想為塵，",
    "T11n0315a_001:0775c04": "想為礙，慚虛無形，譬如丈夫欲度虛空，亦無",
    "T11n0315a_001:0775c05": "羽翅，行不合道，不入於空，億劫不得也！能會",
    "T11n0315a_001:0775c06": "不能，知空本末，愚癡亦如是。本際無思議，蔽",
    "T11n0315a_001:0775c07": "冥不生，塵無所志而成滿，如住於虛空不知",
    "T11n0315a_001:0775c08": "方面處，亦無具足人，無能出度者。如百千億",
    "T11n0315a_001:0775c09": "劫姟習樂闇蔽者，彼亦無厭足，常飢無飽滿。",
    "T11n0315a_001:0775c10": "如僮子者，好色如吹胞，滿中氣短，解脫口中",
    "T11n0315a_001:0775c11": "無所有，罪福如空胞，求勝真高亦然，卑忑清",
    "T11n0315a_001:0775c12": "淨亦然，習於愚者，求不可得。空來空去，懷抱",
    "T11n0315a_001:0775c13": "罪欲，喜亦行惡亦不捨，見善不習，專入倒見，",
    "T11n0315a_001:0775c14": "如是行者，謂愚無底也！斷根、無根形，無根無",
    "T11n0315a_001:0775c15": "住，故不可盡。設愚不可盡，癡亦不可得，猶如",
    "T11n0315a_001:0775c16": "眾生如幻如化，斯不可賜。設有造喻，三界眾",
    "T11n0315a_001:0775c17": "生類，日度一切，令得泥洹。佛壽住世，億劫難",
    "T11n0315a_001:0775c18": "計，濟脫梨度人不可盡。因遇立種，人界無想，",
    "T11n0315a_001:0775c19": "癡冥如幻，是不可得；佛淨與愚癡等，觀斯無",
    "T11n0315a_001:0775c20": "二。設能等觀，則能念道，癡慧一等，無諸蔽礙，",
    "T11n0315a_001:0775c21": "眾生群萌，等無思議，癡不可計，思念意迹，其",
    "T11n0315a_001:0775c22": "心無，無有邊際，愚冥無限，由不可得。空著無",
    "T11n0315a_001:0775c23": "名，因倚有形，無有見者，永不可持。志性無明，",
    "T11n0315a_001:0775c24": "了無所有，何從致起，而有瞋恚也？計無吾我，",
    "T11n0315a_001:0775c25": "癡已不起，闇冥何類？如癡無處，佛道亦爾，了",
    "T11n0315a_001:0775c26": "無崖底，諸法無二，別聲平等，等察癡響，了雲",
    "T11n0315a_001:0775c27": "一等，愚冥如雲，分別平等，則曉定意。是為菩",
    "T11n0315a_001:0775c28": "薩等遊愚癡。」",
    "T11n0315a_001:0775c29": "又告溥首：「何謂菩薩等遊不善？欲行無形，瞋",
    "T11n0315a_001:0776a01": "行無處，不行癡行，知眾平等，諸塵亦等，諸生",
    "T11n0315a_001:0776a02": "滅悉等，等解虛無，空無所有，了淨如是。是菩",
    "T11n0315a_001:0776a03": "薩等遊不善也。」",
    "T11n0315a_001:0776a04": "又告溥首：「何謂菩薩等遊諸善德本？眾生修",
    "T11n0315a_001:0776a05": "善，心行若干，諸行一等，無不等行，一行而行，",
    "T11n0315a_001:0776a06": "無礙現行，了行無二，則能平等。以知平等，眾",
    "T11n0315a_001:0776a07": "行如幻，色聲一等，則了語音；語音無二，由如",
    "T11n0315a_001:0776a08": "影響，往來周旋，亦無處所，德本亦然如幻化。",
    "T11n0315a_001:0776a09": "是為菩薩等遊眾善德本。」",
    "T11n0315a_001:0776a10": "又告溥首：「何謂菩薩等遊有為也？所有無有，",
    "T11n0315a_001:0776a11": "一切從念。念者空念，計不可量，無量難計，無",
    "T11n0315a_001:0776a12": "邊無際，所起為想。想從念緣，是之數亦不可",
    "T11n0315a_001:0776a13": "盡。曉平等者，了無央數，無行無像，解說等寂，",
    "T11n0315a_001:0776a14": "覩一切安，已安已榮，不計無常。是為菩薩等",
    "T11n0315a_001:0776a15": "遊有為。」",
    "T11n0315a_001:0776a16": "又告溥首：「何謂菩薩等遊無為？本淨法寂，亦",
    "T11n0315a_001:0776a17": "無合會，無明之形，假聲等察，音聲無言、無教，",
    "T11n0315a_001:0776a18": "皆了無為，眾著言聲，等觀如是。是為菩薩等",
    "T11n0315a_001:0776a19": "遊無為。」",
    "T11n0315a_001:0776a20": "又告溥首：「何謂菩薩等遊平等？處有為中，不",
    "T11n0315a_001:0776a21": "住有為，諸行平等，如空無礙，不住三界，三界",
    "T11n0315a_001:0776a22": "本無，何求泥洹？泥洹寂靜，不出不入，無言無",
    "T11n0315a_001:0776a23": "說，乃至大安，度脫眾生，解無若干。法身如空，",
    "T11n0315a_001:0776a24": "不合不散，亦無往來，亦無還返，如空寂寞，是",
    "T11n0315a_001:0776a25": "為菩薩等遊於平等。」於是世尊，說斯章句，至",
    "T11n0315a_001:0776a26": "未曾有，順如應行，不可思議，世之希有。時有",
    "T11n0315a_001:0776a27": "萬二千菩薩皆得不起法忍，七十二億百千",
    "T11n0315a_001:0776a28": "天人皆發無上正真道意，二百六十萬比丘",
    "T11n0315a_001:0776a29": "漏盡意解，有六千比丘尼皆發無上正真道",
    "T11n0315a_001:0776b01": "意，有二千二百清信士、千八百清信女，亦皆",
    "T11n0315a_001:0776b02": "發無上正真道意。",
    "T11n0315a_001:0776b03": "爾時溥首僮真，復白世尊曰：「唯願大聖！演是",
    "T11n0315a_001:0776b04": "三昧號，菩薩由斯，而致至德，諸根明了，聞",
    "T11n0315a_001:0776b05": "三昧所因名號，則當獲得一切法明，靡不通",
    "T11n0315a_001:0776b06": "達，而悉降伏一切迷惑邪見之眾，樂一文字，",
    "T11n0315a_001:0776b07": "分別曉了一切諸文，以一切文而了一文，辯",
    "T11n0315a_001:0776b08": "才之慧不可限量，為諸群生講說經法，分別",
    "T11n0315a_001:0776b09": "曉了，緣應法忍，以一切行入于一相，逮得無",
    "T11n0315a_001:0776b10": "量無限之議，曉了識議，四分別辯。」於是世尊，",
    "T11n0315a_001:0776b11": "告溥首僮真：「諦聽！善思念之！今當為仁分別",
    "T11n0315a_001:0776b12": "本末。」溥首答曰：「甚善！願樂欲聞。」佛言：「有三昧",
    "T11n0315a_001:0776b13": "名離無量垢，假使菩薩逮得斯定，普見一切",
    "T11n0315a_001:0776b14": "諸色清淨。」佛告溥首：「有三昧名壞若干，假使",
    "T11n0315a_001:0776b15": "菩薩逮得斯定，智慧光明覆蔽一切日月之",
    "T11n0315a_001:0776b16": "明。有三昧名成具光明，假使菩薩逮得斯定，",
    "T11n0315a_001:0776b17": "威曜覆蔽帝釋、梵王，三界之寶悉蒙安隱，諸",
    "T11n0315a_001:0776b18": "天光曜忽不復現。有三昧名捨界，假使菩薩",
    "T11n0315a_001:0776b19": "逮得斯定，處於眾會，蠲除一切婬怒癡病。有",
    "T11n0315a_001:0776b20": "三昧名莫能當，假使菩薩逮得斯定，照明一",
    "T11n0315a_001:0776b21": "切八方上下諸佛國土。有三昧名諸法無所",
    "T11n0315a_001:0776b22": "生，假使菩薩逮得斯定，總攬諸佛經典訓",
    "T11n0315a_001:0776b23": "誨一切，為眾會分別要義，敷演微妙無着之",
    "T11n0315a_001:0776b24": "業。有三昧名無念雷音，假使菩薩逮得斯定，",
    "T11n0315a_001:0776b25": "言語音聲暢于梵天，十方所演無能過者，窈",
    "T11n0315a_001:0776b26": "冥蔽礙，無不聞者。有三昧名曉了一切應心所",
    "T11n0315a_001:0776b27": "樂，假使菩薩逮得斯定，悅可眾生，隨其所樂",
    "T11n0315a_001:0776b28": "而令解脫拘礙之緣，一切眾會普得安隱。有",
    "T11n0315a_001:0776b29": "三昧名無會現悅精進，假使菩薩逮得斯定，",
    "T11n0315a_001:0776c01": "覩見無為，無有限數終始之惑，所聞所見莫",
    "T11n0315a_001:0776c02": "不通達，一切所入莫能過也。有三昧名無念",
    "T11n0315a_001:0776c03": "寶德樂於世界，假使菩薩逮得斯定者，放諸",
    "T11n0315a_001:0776c04": "神足施化眾生。有三昧名諸音緣會，假使菩",
    "T11n0315a_001:0776c05": "薩逮斯定者，覺諸言音，以無數字了一文字，",
    "T11n0315a_001:0776c06": "以一文字說無數字，以了內字、外字，悲了於",
    "T11n0315a_001:0776c07": "內不達，外亦不了，內外相應，無有異文。有三",
    "T11n0315a_001:0776c08": "昧名積眾善德，假使菩薩逮斯定者，分別罪",
    "T11n0315a_001:0776c09": "福，興顯平等，多所悅可一切眾生，使聞佛音",
    "T11n0315a_001:0776c10": "法音，眾聲聞音，緣覺音，菩薩音，度無極音，",
    "T11n0315a_001:0776c11": "一切智音；彼有所說，亦無音聲，一切了知深",
    "T11n0315a_001:0776c12": "要之業。有三昧名起諸總持為一切王，假使",
    "T11n0315a_001:0776c13": "菩薩逮得斯定者，分別一切，無量總持，眾慧",
    "T11n0315a_001:0776c14": "之要，無礙之法悉令明了。有三昧名淨諸辯",
    "T11n0315a_001:0776c15": "才無為之行，假使菩薩逮斯定者，寂除一切",
    "T11n0315a_001:0776c16": "音聲言說，皆無言教，亦無響應，無言無教，亦",
    "T11n0315a_001:0776c17": "無所有。」",
    "T11n0315a_001:0776c18": "於是溥首白世尊：「唯然大聖！鄙身寧應講斯",
    "T11n0315a_001:0776c19": "典訓之功德乎？」告曰：「宜講。」溥首白佛：「假使菩",
    "T11n0315a_001:0776c20": "薩聞斯經典而不狐疑，發心受持而諷誦講",
    "T11n0315a_001:0776c21": "讀，其人現在得妙辯才，聰明辯、欣豫辯、深妙",
    "T11n0315a_001:0776c22": "辯、無合會，常行慈心加諸眾生，無毀復意。所",
    "T11n0315a_001:0776c23": "以者何？設使憂念所作趣，奉行其行，知諦隨",
    "T11n0315a_001:0776c24": "身，未曾捨離。」",
    "T11n0315a_001:0776c25": "爾時世尊讚溥首曰：「善哉，善哉！快說此言，誠",
    "T11n0315a_001:0776c26": "如之意。譬如布施獲致大富而不虛假，持戒",
    "T11n0315a_001:0776c27": "生天亦不虛假，令斯經典亦復如茲，學致辯",
    "T11n0315a_001:0776c28": "才亦不虛假，悉得本志，猶如日光出照天下",
    "T11n0315a_001:0776c29": "眾冥悉除。斯經如是，諷誦學者懷來辯才靡",
    "T11n0315a_001:0777a01": "不通達，喻如菩薩坐于道場，於佛樹下還得",
    "T11n0315a_001:0777a02": "無上真正之道，成最正覺。菩薩如是，學誦斯",
    "T11n0315a_001:0777a03": "經必得辯才，除諸狐疑。是故，溥首！假使菩薩",
    "T11n0315a_001:0777a04": "現欲興辯曉練諸法，聞斯經典心不猶豫，即",
    "T11n0315a_001:0777a05": "當受持、講說、諷誦，為諸眾會廣演其義。」",
    "T11n0315a_001:0777a06": "爾時是離垢藏菩薩，前白佛言：「滅度後，其有",
    "T11n0315a_001:0777a07": "受持、諷誦、講說斯經法者，為眾會敷演其義，",
    "T11n0315a_001:0777a08": "鄙親當為宣解所歸，使不狐疑，疾得辯才。」於",
    "T11n0315a_001:0777a09": "時弊魔愁毒垂淚，來詣佛所，白世尊曰：「唯無",
    "T11n0315a_001:0777a10": "建立於斯經，如來、至真、等正覺常懷大哀，其",
    "T11n0315a_001:0777a11": "有苦患施以大安。幸哉，大聖！願除吾惑。如昔",
    "T11n0315a_001:0777a12": "世尊初坐樹下處于道場，演此典法；今復重",
    "T11n0315a_001:0777a13": "加說斯經典。我今憂欝，心懷懊惱。其於如來",
    "T11n0315a_001:0777a14": "始得佛道，所救濟時，我之反側不能自勝；一",
    "T11n0315a_001:0777a15": "切皆當得不退轉，逮無上正真之道，成最正",
    "T11n0315a_001:0777a16": "覺，其有黎庶，耳聞斯經，聽音服名，悉當得道，",
    "T11n0315a_001:0777a17": "至于滅度。空我境界，虛魔宮殿。大聖撫育，興",
    "T11n0315a_001:0777a18": "建大悲，唯見矜濟。」佛告魔曰：「波旬！莫恐，勿怖，",
    "T11n0315a_001:0777a19": "勿懅！一切眾生不悉滅度，如來亦不建立斯",
    "T11n0315a_001:0777a20": "經。」魔聞佛教，踊躍歡喜，善心生矣，忽然不現。",
    "T11n0315a_001:0777a21": "溥首白佛：「何故為魔而說斯教？」佛告溥首：「斯",
    "T11n0315a_001:0777a22": "經典者，住無所住，是故為魔而說斯言：『吾不",
    "T11n0315a_001:0777a23": "建立斯經典也！』至誠不虛。一切諸法住無所",
    "T11n0315a_001:0777a24": "住，不可逮得，無有言教，離於二事，本際平等。",
    "T11n0315a_001:0777a25": "當諦無本，法界如稱，平若虛空，無適無莫，真",
    "T11n0315a_001:0777a26": "正無異。今經流布斯閻浮提，於天下當有瑞",
    "T11n0315a_001:0777a27": "應。」世尊適建誠諦之教，自然空中音普廣聞，",
    "T11n0315a_001:0777a28": "誠如佛言，至誠不虛。佛告阿難：「受斯普門品",
    "T11n0315a_001:0777a29": "經之要，持諷誦讀宣示同學。」又言：「阿難！是經",
    "T11n0315a_001:0777b01": "八萬四千法品之藏，計比斯典，等無差特。所",
    "T11n0315a_001:0777b02": "以者何？此經一句，普入無量之慧門，法界諸",
    "T11n0315a_001:0777b03": "要，唯如來分別曉了。眾生解斯經典而成佛",
    "T11n0315a_001:0777b04": "道，然後講說八萬四千諸經品藏。是故，阿難！",
    "T11n0315a_001:0777b05": "當受斯經消息，將慎諦持、諷誦。」為眾人說此",
    "T11n0315a_001:0777b06": "已，離垢藏菩薩、溥首僮真、賢者阿難，諸天、世",
    "T11n0315a_001:0777b07": "人、揵沓和、阿須倫，聞經歡喜，稽首作禮而退。",
    "T11n0315a_001:0777b08": "佛說普門品"
}