{
    "T17n0721_044:0259a09": "正法念處經卷第四十四",
    "T17n0721_044:0259a11": "元魏婆羅門瞿曇般若流支譯",
    "T17n0721_044:0259a12": "觀天品之二十三(夜摩天之九)",
    "T17n0721_044:0259a13": "「『又復業分，若人生天，不曾布施，唯持於戒",
    "T17n0721_044:0259a14": "得生天中；唯有一種功德具足，五欲功德劣",
    "T17n0721_044:0259a15": "於餘天。是業因緣，人勝天劣。「『毘婆尸佛當",
    "T17n0721_044:0259a16": "爾之時，而說偈言：",
    "T17n0721_044:0259a17": "「『「人中布施已，　　則生於善道，",
    "T17n0721_044:0259a18": "　　　非天能布施，　　以是果地故。",
    "T17n0721_044:0259a19": "　　　人中是業地，　　果地則是天，",
    "T17n0721_044:0259a20": "　　　一切果因業，　　無因則無果。",
    "T17n0721_044:0259a21": "　　　命念念不住，　　如是轉不迴，",
    "T17n0721_044:0259a22": "　　　業果將欲盡，　　應當作福德。",
    "T17n0721_044:0259a23": "　　　一切是心力，　　能令命流轉，",
    "T17n0721_044:0259a24": "　　　是故有智者，　　不為命作惡。",
    "T17n0721_044:0259a25": "　　　一切皆不畏，　　未來諸苦惱，",
    "T17n0721_044:0259a26": "　　　如是苦惱人，　　癡羂所縛故。",
    "T17n0721_044:0259a27": "　　　布施持戒寶，　　於誑心中有，",
    "T17n0721_044:0259a28": "　　　若天若是人，　　則到於善道。",
    "T17n0721_044:0259a29": "　　　有為生住滅，　　皆是無常故；",
    "T17n0721_044:0259b01": "　　　一切有為樂，　　亦如是無常。",
    "T17n0721_044:0259b02": "　　　雖壞而生貪，　　念念動不住，",
    "T17n0721_044:0259b03": "　　　樂命皆如是，　　是故應捨離。」",
    "T17n0721_044:0259b04": "「『如是此法，一切有為悉皆無常、苦、空、無我。一",
    "T17n0721_044:0259b05": "切世間無量衰惱處處普遍，有五種縛，縛天",
    "T17n0721_044:0259b06": "縛人，愚癡目盲，惡欲壞心，唯生愛樂。一切",
    "T17n0721_044:0259b07": "愚癡毛道凡夫迭相愛縛，如鳥在籠，一切人",
    "T17n0721_044:0259b08": "天於生死中流轉常行。以是義故，若人若天，",
    "T17n0721_044:0259b09": "或命或樂，勿生常想，應於世間一切諸法不",
    "T17n0721_044:0259b10": "生常想，不作無量種種分別。又復具足十二種",
    "T17n0721_044:0259b11": "施，如是布施，天中所無，唯人中有。天唯食",
    "T17n0721_044:0259b12": "果，若食果盡，爛失破壞，退彼天處。何等十",
    "T17n0721_044:0259b13": "二布施具足？一者方處具足；二者時節具足；",
    "T17n0721_044:0259b14": "三者功德具足；四者可愛具足，謂所愛物；五",
    "T17n0721_044:0259b15": "者福田具足；六者施飢渴者；七者信心施與；",
    "T17n0721_044:0259b16": "八者不求而施，功德具足；九者有歡喜心施",
    "T17n0721_044:0259b17": "妻子等；十者簡擇心所敬重勝富伽羅而施",
    "T17n0721_044:0259b18": "與之；十一者施於世間不輕賤者；十二者施",
    "T17n0721_044:0259b19": "不望報。此如是等十二種施。復有持戒功德",
    "T17n0721_044:0259b20": "具足，得生天中，盡己則退，是故天應捨放逸",
    "T17n0721_044:0259b21": "行。如是十二離垢布施，為轉輪王，財寶富足，",
    "T17n0721_044:0259b22": "或生於天或天相似。",
    "T17n0721_044:0259b23": "「『復有十二雜垢布施。何等名為十二種垢？一",
    "T17n0721_044:0259b24": "者於多人聚和合眾中或於僧中，平等皆",
    "T17n0721_044:0259b25": "有戒智及行功德具足，不平等施。此是垢施，",
    "T17n0721_044:0259b26": "得少果報。二者若男若女以欲因緣，或男施",
    "T17n0721_044:0259b27": "女、或女施男，此是第二垢惡布施。又復第三",
    "T17n0721_044:0259b28": "垢布施者，以怖畏故，捨物施與王家門師，謂",
    "T17n0721_044:0259b29": "是沙門、婆羅門等，有如是心：「若我於王得",
    "T17n0721_044:0259c01": "衰惱者，則能救我。」此非修思因緣故與，名為",
    "T17n0721_044:0259c02": "垢施。又復第四垢布施者，所謂癡心捨物布",
    "T17n0721_044:0259c03": "施，如彼外道婆羅門等，齋會等施。此是第四",
    "T17n0721_044:0259c04": "垢惡布施。又復第五垢布施者，謂見他人所",
    "T17n0721_044:0259c05": "布施者，不知彼人持戒以不？不知彼人有智",
    "T17n0721_044:0259c06": "慧不？有寂靜不？為有禪不？唯見他人如是",
    "T17n0721_044:0259c07": "布施，他因緣故，內自無思，如是捨物而施與",
    "T17n0721_044:0259c08": "之。此是第五垢惡布施。又復第六垢布施者，",
    "T17n0721_044:0259c09": "謂前乞者苦求乃與。此是第六垢惡布施。又",
    "T17n0721_044:0259c10": "復第七垢布施者，知他有物，為令他信，方便",
    "T17n0721_044:0259c11": "欲偷，捨物與之，後欲作惡種種侵損。為覓其",
    "T17n0721_044:0259c12": "便，是故與物，此是第七垢惡布施。又復第八",
    "T17n0721_044:0259c13": "垢布施者，為破壞他和合之事，捨物施之，於",
    "T17n0721_044:0259c14": "他二人共為一友，令使別離，後覓其便，則與",
    "T17n0721_044:0259c15": "衰惱。此是第八垢惡布施。又復第九垢布施",
    "T17n0721_044:0259c16": "者，謂為成親，捨物與他，或男施女、或女施男。",
    "T17n0721_044:0259c17": "此是第九垢惡布施。又復第十垢布施者，所",
    "T17n0721_044:0259c18": "謂治生，多買食具種種諸物粟豆果菜一切",
    "T17n0721_044:0259c19": "雜物，待齋會日，貴賣邀利，得物自用，微少饒",
    "T17n0721_044:0259c20": "之。此是第十垢惡布施。又第十一垢布施者，",
    "T17n0721_044:0259c21": "為名稱故，捨物布施。此第十一垢惡布施。又",
    "T17n0721_044:0259c22": "第十二垢布施者，妻子飢貧，以物與之，內無",
    "T17n0721_044:0259c23": "善思。此第十二垢惡布施。此一切施，離思、無",
    "T17n0721_044:0259c24": "思，以無思故，空無果報，若思增長則能離",
    "T17n0721_044:0259c25": "垢。譬如垢衣，灰汁洗浣則便清淨。如是思",
    "T17n0721_044:0259c26": "熏，布施成就。「『毘婆尸佛當爾之時，而說偈言：",
    "T17n0721_044:0259c27": "「『「十二功德具，　　離十二種垢，",
    "T17n0721_044:0259c28": "　　　成就清淨施，　　相違則垢濁。",
    "T17n0721_044:0259c29": "　　　或天或男子，　　布施得大力；",
    "T17n0721_044:0260a01": "　　　離施墮惡趣，　　布施生善道。",
    "T17n0721_044:0260a02": "　　　貪心嫉妬垢，　　唯親愛妻子，",
    "T17n0721_044:0260a03": "　　　此人墮餓鬼，　　唯悕望飲食。",
    "T17n0721_044:0260a04": "　　　若解貪心縛，　　斫伐慢心樹，",
    "T17n0721_044:0260a05": "　　　除滅闇聚者，　　此人布施故。",
    "T17n0721_044:0260a06": "　　　布施在前行，　　施主隨其後，",
    "T17n0721_044:0260a07": "　　　布施能示道，　　行到他世去。",
    "T17n0721_044:0260a08": "　　　施水澡浴人，　　以持戒香塗，",
    "T17n0721_044:0260a09": "　　　智慧廣無垢，　　得度苦彼岸。",
    "T17n0721_044:0260a10": "　　　丈夫有三燈，　　為利益故然，",
    "T17n0721_044:0260a11": "　　　所謂施戒智，　　此等能除過。",
    "T17n0721_044:0260a12": "　　　愛極為深廣，　　疑波極動亂，",
    "T17n0721_044:0260a13": "　　　持戒修智故，　　過如是苦海。",
    "T17n0721_044:0260a14": "　　　心不調而速，　　一切處皆著，",
    "T17n0721_044:0260a15": "　　　布施持戒法，　　則能縛此心。",
    "T17n0721_044:0260a16": "　　　此等三藥師，　　能除煩惱病，",
    "T17n0721_044:0260a17": "　　　布施持戒智，　　恒常與安樂。",
    "T17n0721_044:0260a18": "　　　心有放逸過，　　分別曲而輕；",
    "T17n0721_044:0260a19": "　　　布施持戒智，　　此三能縛心。",
    "T17n0721_044:0260a20": "　　　三種過熾火，　　燒一切世間，",
    "T17n0721_044:0260a21": "　　　智水滅火已，　　得寂滅涅槃。」",
    "T17n0721_044:0260a22": "「『彼毘婆尸如來世尊，如是書經在彼塔中。「『此",
    "T17n0721_044:0260a23": "布施行，唯人能行，天則不能。以此因緣，人勝",
    "T17n0721_044:0260a24": "天劣。汝等既知如是布施，於諸境界，心莫放",
    "T17n0721_044:0260a25": "逸，當善持心。善持心已，故令煩惱大惡過患",
    "T17n0721_044:0260a26": "心中不生。若其生者，智火能燒；智火燒已，則",
    "T17n0721_044:0260a27": "到第一不退之處，不生不老、不死不盡如是",
    "T17n0721_044:0260a28": "之處。應當捨離，如怨放逸。又復天眾更有餘",
    "T17n0721_044:0260a29": "事，意則劣減，損辱羞恥。所謂食時，現見故",
    "T17n0721_044:0260b01": "羞。以業勢力有下中上，果亦如是有下中上。",
    "T17n0721_044:0260b02": "彼天不能乃至少物以施他天，叵以自業迴",
    "T17n0721_044:0260b03": "轉與他。所謂人中食時捨施，或時持戒，如是",
    "T17n0721_044:0260b04": "得食。天見他食勝色勝香，勝味具足，如是見",
    "T17n0721_044:0260b05": "已，心則羞恥。若在園林、蓮花池水遊戲之時，",
    "T17n0721_044:0260b06": "一切受樂如業相似，成就樂事。見餘天面，受",
    "T17n0721_044:0260b07": "快樂已，內心羞慚，自身低減。「『天中則有五種",
    "T17n0721_044:0260b08": "羞恥。何等為五？一、謂食時有見他天白須陀",
    "T17n0721_044:0260b09": "色，自食則垢，或時色赤。相近食食，見則極",
    "T17n0721_044:0260b10": "羞，此是初羞。第二羞者，謂見他天端正好色、",
    "T17n0721_044:0260b11": "形服莊嚴，有多天女妙色殊絕供養餘天，見",
    "T17n0721_044:0260b12": "已則羞。第三羞者，謂見他天在蓮花中、空中",
    "T17n0721_044:0260b13": "飛行，園林山峯、蓮花池水、金毘琉璃戲樂處",
    "T17n0721_044:0260b14": "行。以業勝故，飛行則疾。若少業天，行則不",
    "T17n0721_044:0260b15": "速，不能共彼同處遊行，常在他後，羞天女眾。",
    "T17n0721_044:0260b16": "第四羞者，謂天入在蓮花池者，以天本有如",
    "T17n0721_044:0260b17": "是業故，則有如是蓮花池生色香觸量。劣天",
    "T17n0721_044:0260b18": "見已，於眷屬中則生羞恥。第五羞者，如天",
    "T17n0721_044:0260b19": "之業，如是得報，如業坐處。若於本時作大",
    "T17n0721_044:0260b20": "善業，則有妙好毘琉璃座或青寶座，或時復",
    "T17n0721_044:0260b21": "有赤蓮花色勝坐處坐。若餘劣天在彼處",
    "T17n0721_044:0260b22": "坐，以業少故，如是妙座或變為金或變為銀，",
    "T17n0721_044:0260b23": "或為頗梨，彼天既見，坐處變已種種雜業——輕",
    "T17n0721_044:0260b24": "重等業。既見知已，則生羞恥。既生羞故，威德",
    "T17n0721_044:0260b25": "劣減。彼天如是面色減劣，餘天威德面色增",
    "T17n0721_044:0260b26": "上。自天女眾如是見之，則捨而去，捨離如",
    "T17n0721_044:0260b27": "是少業天子，依止其餘大業天去，遊戲受樂。",
    "T17n0721_044:0260b28": "天女同心，一切皆共詣餘天子。彼少業天極",
    "T17n0721_044:0260b29": "生羞恥。此是天中於眷屬所，第五羞恥。「『如是",
    "T17n0721_044:0260c01": "不樂有為之法，彼有為法能為誑惑，令生貪",
    "T17n0721_044:0260c02": "心。如練樹葉，其味甚苦，和餘甜味，天樂亦",
    "T17n0721_044:0260c03": "爾，雜苦、雜樂，何況復在異道眾生地獄、餓鬼、",
    "T17n0721_044:0260c04": "畜生中者，或定業生、不定業生，常苦不止，有",
    "T17n0721_044:0260c05": "無量種大力苦生。譬如海中種種雜水，異異",
    "T17n0721_044:0260c06": "河入，種種水入。眾生之心亦復如是，相續河",
    "T17n0721_044:0260c07": "流，種種諸業，依業河起，成就大力，諸苦惱",
    "T17n0721_044:0260c08": "生。汝等天眾此量如是，說一切種異苦應知。",
    "T17n0721_044:0260c09": "總一切苦有三種因，和合相應，諸苦滿足。此",
    "T17n0721_044:0260c10": "三種苦有三對治，則能除之。何等為三？謂智、",
    "T17n0721_044:0260c11": "戒、施。「『毘婆尸佛當爾之時，而說偈言：",
    "T17n0721_044:0260c12": "「『「若心不依止，　　智戒施等三，",
    "T17n0721_044:0260c13": "　　　彼眾生常苦，　　樂則不可得。",
    "T17n0721_044:0260c14": "　　　如種種因緣，　　何等業幾種，",
    "T17n0721_044:0260c15": "　　　眾生所作業，　　如是成就果。",
    "T17n0721_044:0260c16": "　　　一切皆因緣，　　無不因緣者，",
    "T17n0721_044:0260c17": "　　　有為不破壞，　　因緣不可見。",
    "T17n0721_044:0260c18": "　　　為心所誑故，　　布施面羞慚，",
    "T17n0721_044:0260c19": "　　　如是布施者，　　則不得樂果。",
    "T17n0721_044:0260c20": "　　　和合布施勝，　　捨離慳嫉垢，",
    "T17n0721_044:0260c21": "　　　天常受樂故，　　則無如是心。",
    "T17n0721_044:0260c22": "　　　飢渴為大火，　　能燒諸餓鬼，",
    "T17n0721_044:0260c23": "　　　一切慳嫉果，　　實智者所說。",
    "T17n0721_044:0260c24": "　　　若常行布施，　　彼必定得樂，",
    "T17n0721_044:0260c25": "　　　以施得樂果，　　是故布施勝。",
    "T17n0721_044:0260c26": "　　　世間作光明，　　恒常自隨逐，",
    "T17n0721_044:0260c27": "　　　布施則到天，　　天供養如僕。",
    "T17n0721_044:0260c28": "　　　施是不誑處，　　如來如是說，",
    "T17n0721_044:0260c29": "　　　以其是實故，　　常應行布施。",
    "T17n0721_044:0261a01": "　　　捨慳嫉怨已，　　而善修於心，",
    "T17n0721_044:0261a02": "　　　若能行布施，　　得渡生死海。",
    "T17n0721_044:0261a03": "　　　施三寶福田，　　三種皆清淨，",
    "T17n0721_044:0261a04": "　　　決定於三時，　　三眼見彼果。",
    "T17n0721_044:0261a05": "　　　初常行布施，　　次精勤護戒，",
    "T17n0721_044:0261a06": "　　　智則能割愛，　　此為大樂道。",
    "T17n0721_044:0261a07": "　　　若不除斷愛，　　世間不饒益，",
    "T17n0721_044:0261a08": "　　　彼則不能到，　　不生死勝處。",
    "T17n0721_044:0261a09": "　　　常離不施心，　　恒樂行布施，",
    "T17n0721_044:0261a10": "　　　無施故飢渴，　　餓鬼中燒身。",
    "T17n0721_044:0261a11": "　　　布施得大富，　　天乾闥婆中，",
    "T17n0721_044:0261a12": "　　　因施得為王，　　善法轉輪王。",
    "T17n0721_044:0261a13": "　　　依止布施地，　　智者能持戒，",
    "T17n0721_044:0261a14": "　　　持戒者知時，　　因智得解脫。",
    "T17n0721_044:0261a15": "　　　出苦之要道，　　一切佛所讚，",
    "T17n0721_044:0261a16": "　　　勇健者知已，　　則常行布施。",
    "T17n0721_044:0261a17": "　　　不布施生天，　　天中受樂少，",
    "T17n0721_044:0261a18": "　　　施故生人中，　　從生受富樂。",
    "T17n0721_044:0261a19": "　　　若生在畜生，　　亦常受樂果，",
    "T17n0721_044:0261a20": "　　　一切布施樂，　　是智者所說。",
    "T17n0721_044:0261a21": "　　　若在餓鬼中，　　彼亦有飲食，",
    "T17n0721_044:0261a22": "　　　以本少施故，　　則得如是果。",
    "T17n0721_044:0261a23": "　　　若生地獄中，　　飢渴不能燒，",
    "T17n0721_044:0261a24": "　　　一切以施故，　　如是皆得果。",
    "T17n0721_044:0261a25": "　　　生泥道中者，　　是眾生自業，",
    "T17n0721_044:0261a26": "　　　布施得安樂，　　如見於父母。",
    "T17n0721_044:0261a27": "　　　如是住施地，　　常行於布施，",
    "T17n0721_044:0261a28": "　　　恒樂施持戒，　　得脫諸惡處。」』",
    "T17n0721_044:0261a29": "「牟修樓陀夜摩天王如是已示放逸天眾，天",
    "T17n0721_044:0261b01": "眾知已，一切現見住戒果報，攝取持戒。",
    "T17n0721_044:0261b02": "「『又彼天眾復有羞慚，所謂業故，現前羞恥，見",
    "T17n0721_044:0261b03": "食故羞。園林蓮花處處遊行，多天女眾而為",
    "T17n0721_044:0261b04": "圍遶，種種樂音，在於天中、地上而行，心樂境",
    "T17n0721_044:0261b05": "界五欲之樂，第一勝樂不可譬喻，成就樂",
    "T17n0721_044:0261b06": "事。",
    "T17n0721_044:0261b07": "「『如是轉行飲食地處，次第往到種種莊嚴端",
    "T17n0721_044:0261b08": "正天女。如是天女之所圍繞，彼天歌舞五樂",
    "T17n0721_044:0261b09": "音聲遊戲受樂。彼天耳識不知厭足，境界可",
    "T17n0721_044:0261b10": "愛，是故受樂不可厭足。",
    "T17n0721_044:0261b11": "又復彼天見種種色皆悉可愛，端嚴殊妙，如",
    "T17n0721_044:0261b12": "意念色，見則生樂。種種光明、種種異色、種",
    "T17n0721_044:0261b13": "種形相，或在遠住或在近住、或中間住，彼天",
    "T17n0721_044:0261b14": "見已，有如是念：「彼遠住色，可前近來。」隨心念",
    "T17n0721_044:0261b15": "時，彼可愛色即來在近。或中住色，如意念",
    "T17n0721_044:0261b16": "來。若念近者，近者則來；若念中者，中者則",
    "T17n0721_044:0261b17": "來；若念遠者，遠者則來。業果勝故，如是隨",
    "T17n0721_044:0261b18": "意。以彼業因有下中上，天報如是有下中",
    "T17n0721_044:0261b19": "上。如是彼天愛毒所齧，不知厭足，如火得",
    "T17n0721_044:0261b20": "薪，無有足時。愛心之者，則於境界不可厭",
    "T17n0721_044:0261b21": "足，如是天中無量種樂皆不可足。",
    "T17n0721_044:0261b22": "「『又復天眾鼻識嗅香有無量種，謂園林中天",
    "T17n0721_044:0261b23": "妙花香。又復彼花樹枝中生，枝垂至地，有種",
    "T17n0721_044:0261b24": "種色、種種形相，種種分分雜雜異異，一切時",
    "T17n0721_044:0261b25": "花同時開敷。彼如是花，天女取之，送與天",
    "T17n0721_044:0261b26": "子令得嗅之，或為風吹香至天子，天子嗅",
    "T17n0721_044:0261b27": "之，嗅已欲發，則受欲樂。",
    "T17n0721_044:0261b28": "「『又復天身，如是天中莊嚴殊妙，與天相應。頭",
    "T17n0721_044:0261b29": "上莊嚴寶瓔珞等，隨天意念，一切出生。種種",
    "T17n0721_044:0261c01": "衣服有種種香，無縷天衣其量相應。彼天如",
    "T17n0721_044:0261c02": "是生愛心故，不知厭足。",
    "T17n0721_044:0261c03": "「『又復彼天若心意念，以自業故，一切所須具",
    "T17n0721_044:0261c04": "足皆得，則有第一可愛飲食。天上地中有",
    "T17n0721_044:0261c05": "須陀食。以本施時有下中上，須陀亦爾有",
    "T17n0721_044:0261c06": "下中上。",
    "T17n0721_044:0261c07": "又復具有種種天飲有下中上。業如是故，自",
    "T17n0721_044:0261c08": "業如印。猶如人中，人身長短隨日所在，影亦",
    "T17n0721_044:0261c09": "如是長短似身。如是如是，彼天本於人中之",
    "T17n0721_044:0261c10": "時，作如是業，如是食生。彼食食時，天女現",
    "T17n0721_044:0261c11": "前，則生羞恥。如是天中見勝天女，大生苦",
    "T17n0721_044:0261c12": "惱。如是有中，一切無常，無有一樂不破壞",
    "T17n0721_044:0261c13": "者，現見一切有為皆爾，如是應知。又復彼天",
    "T17n0721_044:0261c14": "本善業盡，退時生苦。若放逸天樂天欲樂，退",
    "T17n0721_044:0261c15": "時，愛離膩潤盡時，欲向餘道，則有相現。以欲",
    "T17n0721_044:0261c16": "退故，身心大苦，若大苦生。彼苦如是不可譬",
    "T17n0721_044:0261c17": "喻。「『毘婆尸佛當爾之時，而說偈言：",
    "T17n0721_044:0261c18": "「『「種種放逸樂，　　為境界所誑，",
    "T17n0721_044:0261c19": "　　　食欲盡退時，　　無與同伴者。",
    "T17n0721_044:0261c20": "　　　天前放逸行，　　不行布施等，",
    "T17n0721_044:0261c21": "　　　於後死退時，　　悔熱自燒心。",
    "T17n0721_044:0261c22": "　　　初中後等時，　　心常作利益，",
    "T17n0721_044:0261c23": "　　　利益常調者，　　死時不怯怖。",
    "T17n0721_044:0261c24": "　　　有生必有死，　　亦有愛別離，",
    "T17n0721_044:0261c25": "　　　愚者不思惟，　　為境界所誑。",
    "T17n0721_044:0261c26": "　　　死次第念念，　　境界破壞天，",
    "T17n0721_044:0261c27": "　　　來至天不覺，　　以欲著意故。",
    "T17n0721_044:0261c28": "　　　若天能知此，　　生愛別離苦，",
    "T17n0721_044:0261c29": "　　　乃至須臾間，　　於欲心不住。",
    "T17n0721_044:0262a01": "　　　欲無常可畏，　　常作不利益，",
    "T17n0721_044:0262a02": "　　　如是愚癡者，　　而猶近於欲。",
    "T17n0721_044:0262a03": "　　　癡天常如是，　　為欲火所燒，",
    "T17n0721_044:0262a04": "　　　既被欲燒已，　　習欲不休息。",
    "T17n0721_044:0262a05": "　　　若思念真諦，　　不喜樂境界；",
    "T17n0721_044:0262a06": "　　　若喜樂欲者，　　是則常啼哭。",
    "T17n0721_044:0262a07": "　　　此一切三界，　　轉行猶如輪，",
    "T17n0721_044:0262a08": "　　　一切業羂縛，　　天不見其實。",
    "T17n0721_044:0262a09": "　　　於種種道中，　　處處數生死，",
    "T17n0721_044:0262a10": "　　　眾生為愛迷，　　常受諸苦惱。",
    "T17n0721_044:0262a11": "　　　欲如電火輪，　　暫住不可得，",
    "T17n0721_044:0262a12": "　　　如夢乾闥婆，　　眾生虛妄取。",
    "T17n0721_044:0262a13": "　　　欲如如是等，　　畏欲復勝是，",
    "T17n0721_044:0262a14": "　　　無常苦空中，　　勿生我所心。",
    "T17n0721_044:0262a15": "　　　此之老死輪，　　極惡叵調伏，",
    "T17n0721_044:0262a16": "　　　譬無救眾生，　　無眼不覺知。",
    "T17n0721_044:0262a17": "　　　牟尼說五根，　　空而無自體，",
    "T17n0721_044:0262a18": "　　　多有無常苦，　　自體是病處。",
    "T17n0721_044:0262a19": "　　　如是見知已，　　則應捨離欲；",
    "T17n0721_044:0262a20": "　　　彼寂靜智慧，　　則近涅槃住。",
    "T17n0721_044:0262a21": "　　　彼欲退天者，　　根心皆動亂，",
    "T17n0721_044:0262a22": "　　　爾時苦受生，　　不可得譬喻。",
    "T17n0721_044:0262a23": "　　　如是受大樂，　　如是愛憎心，",
    "T17n0721_044:0262a24": "　　　彼天欲退時，　　如是受大苦。",
    "T17n0721_044:0262a25": "　　　諸有死未來，　　諸有離八難，",
    "T17n0721_044:0262a26": "　　　皆應作利益，　　此道能得樂。",
    "T17n0721_044:0262a27": "　　　天中地處退，　　人地中死亡，",
    "T17n0721_044:0262a28": "　　　何人如是知，　　不厭離生死。」",
    "T17n0721_044:0262a29": "「『如是天中業盡退時，業繩繫縛，牽令使退，將",
    "T17n0721_044:0262b01": "向餘處，生大怖畏。是故有天同如畜生。若天",
    "T17n0721_044:0262b02": "心樂境界樂行，非自利益。是故天眾勿放逸",
    "T17n0721_044:0262b03": "行，莫於後時，心生悔熱。』「夜摩天王牟修樓陀",
    "T17n0721_044:0262b04": "如是為彼山樹具足地處行天，毘婆尸佛所作",
    "T17n0721_044:0262b05": "佛塔。見彼塔已，調伏天眾，為作利益，示欲過",
    "T17n0721_044:0262b06": "患。為顛倒天四顛倒者說於正法，死未來間，",
    "T17n0721_044:0262b07": "則示其死與其怖畏。彼死畏處，無量苦處，示",
    "T17n0721_044:0262b08": "平等道，以寂靜心作他利益，調伏天眾。於六",
    "T17n0721_044:0262b09": "經中毘婆尸佛所作經文，第二已竟。「又彼天",
    "T17n0721_044:0262b10": "主牟修樓陀夜摩天王共彼天眾山樹具足",
    "T17n0721_044:0262b11": "地處來者，有修心者、不修心者，皆攝取之。精",
    "T17n0721_044:0262b12": "勤修習利益他行，除其放逸，諦見業果，令心",
    "T17n0721_044:0262b13": "柔軟；心柔軟故，生大信心；信心生已，示其欲",
    "T17n0721_044:0262b14": "過；示欲過已，說命無常；說無常已，說生死",
    "T17n0721_044:0262b15": "苦。「彼天聞已，心則柔軟，心柔軟故，天王告",
    "T17n0721_044:0262b16": "言：『汝等天眾一切皆看此大佛塔迦迦村陀",
    "T17n0721_044:0262b17": "如來之塔，應、正遍知、明行足、善逝、世間解、無",
    "T17n0721_044:0262b18": "上士、調御丈夫、天人師、佛、世尊，妙寶佛塔光",
    "T17n0721_044:0262b19": "明遍滿，金珠拘欄如穿虛空，高出於上，一",
    "T17n0721_044:0262b20": "切皆見甚可愛樂，第一清淨，一切天眾見者",
    "T17n0721_044:0262b21": "心樂。此諸天中，高出如幢，堅牢不動，猶如禪",
    "T17n0721_044:0262b22": "住，種種善寶光明勝妙，如正法說，第一可愛。』",
    "T17n0721_044:0262b23": "天如是見。『汝等天眾共我相隨，往彼塔所",
    "T17n0721_044:0262b24": "供養禮拜，或以香塗散花供養。此大仙塔有",
    "T17n0721_044:0262b25": "何希有？今共往看。若我利益，乃至涅槃，或身",
    "T17n0721_044:0262b26": "或命皆得安樂。何以故？如來世尊雖少說法，",
    "T17n0721_044:0262b27": "則能利益安樂眾生。一切眾生必得利益，則",
    "T17n0721_044:0262b28": "無有疑。我等今者為自利益，皆共往去。』「爾時，",
    "T17n0721_044:0262b29": "天眾既聞天王如是語已，心皆清淨，信天王",
    "T17n0721_044:0262c01": "語，白天王言：『我等皆去供養禮拜，為自利益，",
    "T17n0721_044:0262c02": "為自安樂。』「爾時，如是山樹具足地處諸天，天",
    "T17n0721_044:0262c03": "王在前，天眾在後，向世尊塔，皆共往到。到已",
    "T17n0721_044:0262c04": "則見迦迦村陀如來之塔，生敬重心禮拜供",
    "T17n0721_044:0262c05": "養，周匝旋遶。",
    "T17n0721_044:0262c06": "「爾時塔中眾寶光明，形日光明如螢火虫。彼",
    "T17n0721_044:0262c07": "寶光明勝妙如是。彼佛塔中見垂寶板，第一",
    "T17n0721_044:0262c08": "光明，板有經字，是天神通之所為作，是故不",
    "T17n0721_044:0262c09": "失、不破不壞、不可拭滅。何故不失？迦迦村陀",
    "T17n0721_044:0262c10": "牟尼如來以為利益諸天人故，說此經典，於",
    "T17n0721_044:0262c11": "天人中如是說法。何以故？天中乃是人之善",
    "T17n0721_044:0262c12": "道，人中乃是天之善道。天退之時，悕人善道；",
    "T17n0721_044:0262c13": "人死之時，悕天善道。如是天、人迭為善道，天",
    "T17n0721_044:0262c14": "之與人迭相愛樂。『持戒不壞則生天中。持五",
    "T17n0721_044:0262c15": "戒者，則有二種。彼持戒者，以愚癡故，生而不",
    "T17n0721_044:0262c16": "熟。唯癡者作，雖癡而信，以心信故，信於佛等，",
    "T17n0721_044:0262c17": "修行身善、口善、意善，非是邪見。乃至命盡，",
    "T17n0721_044:0262c18": "信業果報，依法得物以自存活，不惱他人，敬",
    "T17n0721_044:0262c19": "重父母、供養父母，親近沙門、若婆羅門，恒聞",
    "T17n0721_044:0262c20": "正法。如是癡人，唯信相應。彼雖癡鈍，具足修",
    "T17n0721_044:0262c21": "行身口意等相應善業，自性如是，不受禁戒。",
    "T17n0721_044:0262c22": "如是之人身壞命終生於善道天世界處，終",
    "T17n0721_044:0262c23": "心善故，得生天中。若得生於夜摩天處，劣於",
    "T17n0721_044:0262c24": "餘天身色形服及莊嚴具，諸天女眾、若行、若",
    "T17n0721_044:0262c25": "食一切皆劣，則生羞慚。光明亦少，一切欲",
    "T17n0721_044:0262c26": "事具足皆劣。彼無智故，不知取戒，於有戒",
    "T17n0721_044:0262c27": "天有智慧者、知取戒者，則為減劣。",
    "T17n0721_044:0262c28": "「『又彼癡故，不知取戒而修戒行，於佛等中生",
    "T17n0721_044:0262c29": "清淨信，乃至不能取一日戒，身行善行、口行",
    "T17n0721_044:0263a01": "善行、意行善行，身口意中不能具足一切修",
    "T17n0721_044:0263a02": "行。身善行者，謂不殺生及不邪行，不行",
    "T17n0721_044:0263a03": "偷盜，此是不能一切修行。口行善行，唯不妄",
    "T17n0721_044:0263a04": "語，口之餘垢，一切不避。如是唯行一分善",
    "T17n0721_044:0263a05": "行，不能具足一切善行。若意善行，唯信命盡",
    "T17n0721_044:0263a06": "或有餘業，或時唯信。生夜摩天於次前者，轉",
    "T17n0721_044:0263a07": "更劣減，於餘修行受戒、持戒具足之天，形量",
    "T17n0721_044:0263a08": "身色、勝莊嚴具、若食若行、若天女眾、壽命",
    "T17n0721_044:0263a09": "長短、聲觸色香一切皆劣。自見劣故，極生羞",
    "T17n0721_044:0263a10": "恥，慚於餘天受持戒者。",
    "T17n0721_044:0263a11": "「『復有愚癡不知取戒、持戒相應。唯心正見，得",
    "T17n0721_044:0263a12": "聞佛法，敬信三寶佛、法、眾僧，乃至不取一日",
    "T17n0721_044:0263a13": "之戒。聞持戒來或於知識教示聞來，或於所",
    "T17n0721_044:0263a14": "畏生忌難故，不作偷盜。次第聞來，若聞佛說：",
    "T17n0721_044:0263a15": "「以餘業故，貧窮而生。」如是之人畏現在世、畏",
    "T17n0721_044:0263a16": "未來世，故不偷盜。口中不說破壞之語，不迭",
    "T17n0721_044:0263a17": "相破，於破壞者令使和合，愛善業故。或時傳",
    "T17n0721_044:0263a18": "聞佛所說語：「彼破壞語餘業緣故，親舊知識、",
    "T17n0721_044:0263a19": "妻子奴婢一切破壞。以是業因，身壞命終墮",
    "T17n0721_044:0263a20": "於惡道，生地獄中。」如是之人二種因緣故不",
    "T17n0721_044:0263a21": "兩舌。彼人以是業因緣故，身壞命終，心有信",
    "T17n0721_044:0263a22": "故、或餘業故或生業故、信福田故，生夜摩",
    "T17n0721_044:0263a23": "天。量色形相一切劣減，天女眾劣，若處處",
    "T17n0721_044:0263a24": "行、飲食等劣，聲觸亦劣，味色香命一切皆",
    "T17n0721_044:0263a25": "劣，光明亦劣。於他天所，則生羞恥。如是放",
    "T17n0721_044:0263a26": "逸，不取戒故，如是三種，各生天中而有優",
    "T17n0721_044:0263a27": "劣。唯信佛故，或如是思——功德勝故，或時本",
    "T17n0721_044:0263a28": "性如是勝故，或以心體柔軟勝故，或正見勝、",
    "T17n0721_044:0263a29": "深心信勝，不諂不曲、不熱惱他如是勝故；供",
    "T17n0721_044:0263b01": "養父母，生敬重心如是勝故，或願勝故。彼人",
    "T17n0721_044:0263b02": "如是如業之心，恒常相續，於福田中深心",
    "T17n0721_044:0263b03": "勢力，意思功德有下中上。如是勝業，上生",
    "T17n0721_044:0263b04": "天中，業相似果決定受得，終不虛妄。不疑",
    "T17n0721_044:0263b05": "不得，如是定得。何況取戒，乃至涅槃，決定",
    "T17n0721_044:0263b06": "必得，終無虛妄。",
    "T17n0721_044:0263b07": "「『幾種取戒？略而言之，四眾眷屬，四種受戒，彼",
    "T17n0721_044:0263b08": "皆攝果。何等為四？所謂比丘、諸比丘尼、諸優",
    "T17n0721_044:0263b09": "婆塞、諸優婆夷，四眾受戒。彼如是人，可有幾",
    "T17n0721_044:0263b10": "種別別受戒？「『彼優婆塞略有四種，何等四種？",
    "T17n0721_044:0263b11": "一、一分行；二、半分行；三、數數行；四、一切行。一",
    "T17n0721_044:0263b12": "分行者，唯持一戒。半分行者，謂取三戒，行",
    "T17n0721_044:0263b13": "於三戒。數數行者，不常受戒。一切行者，受持",
    "T17n0721_044:0263b14": "五戒。",
    "T17n0721_044:0263b15": "「『又復更有四種持戒，何等為四？一、希持戒；二、",
    "T17n0721_044:0263b16": "半持戒；三、悔持戒；四、合持戒。彼優婆塞於",
    "T17n0721_044:0263b17": "學句海次第漸取，初取三歸作優婆塞。彼",
    "T17n0721_044:0263b18": "人修心，復於久時善觀察已，取一學句，於彼",
    "T17n0721_044:0263b19": "學句堅持不缺、不穿、不孔。",
    "T17n0721_044:0263b20": "「『何者不缺？何者不穿？何者不孔？彼不缺者，乃",
    "T17n0721_044:0263b21": "至命盡，受持不捨，不起一念破戒之心，於他",
    "T17n0721_044:0263b22": "作者，心不隨喜，遮他人作或令他人安住法",
    "T17n0721_044:0263b23": "中，故名不缺。彼不穿者，如彼所受一學句戒，",
    "T17n0721_044:0263b24": "乃於後時捨彼學句，次於後時復更攝取，數",
    "T17n0721_044:0263b25": "捨數取，如是名穿。彼人如是學句不穿，離如",
    "T17n0721_044:0263b26": "是持。",
    "T17n0721_044:0263b27": "「『何者不孔？云何為孔？於此學句，初清淨心，知",
    "T17n0721_044:0263b28": "識邊取。取已後時，其心則悔，不能護持，心生",
    "T17n0721_044:0263b29": "疑惑。彼疑牽心，心濁而行，非多思行。彼人後",
    "T17n0721_044:0263c01": "時悔火所燒，如是燒已，則捨學句；如是捨",
    "T17n0721_044:0263c02": "已，更不復取，此名為孔。若人不作如是住",
    "T17n0721_044:0263c03": "者，則名不孔。",
    "T17n0721_044:0263c04": "「『又彼希行優婆塞者，住於缺、穿、孔學句戒。云",
    "T17n0721_044:0263c05": "何為缺？此心不滅、不破不壞，善心生已，則取",
    "T17n0721_044:0263c06": "學句，如芭蕉葉、如電相似。如是動心歡喜",
    "T17n0721_044:0263c07": "取戒，信心敬重，後時復聞外道法已，心則",
    "T17n0721_044:0263c08": "生悔，癡垢濁心，是故捨戒。復於後時，聞正",
    "T17n0721_044:0263c09": "法已，還復攝取，此名為缺。",
    "T17n0721_044:0263c10": "又復缺者，此優婆塞疑於學句，如是持戒，有",
    "T17n0721_044:0263c11": "供養天，憶念正法，作如是心：「我於今者，為",
    "T17n0721_044:0263c12": "於佛語而得清淨，為於天所而得恩力？」如是",
    "T17n0721_044:0263c13": "心故，二皆供養。如是疑心，依法持戒，此名為",
    "T17n0721_044:0263c14": "穿。又復孔者，內心有孔，外則善行，為他見",
    "T17n0721_044:0263c15": "故、為供養故，受持學句，此名為孔。智者如",
    "T17n0721_044:0263c16": "是，一切皆捨。「『希持戒行優婆塞者，云何名為",
    "T17n0721_044:0263c17": "希持戒行優婆塞耶？此優婆塞取一學句，",
    "T17n0721_044:0263c18": "於多時中爾乃復取餘之學句，如是次第，非",
    "T17n0721_044:0263c19": "是一時，不生一心、不從一師，如是久時希",
    "T17n0721_044:0263c20": "取學句。此則名為希行學句優婆塞也。",
    "T17n0721_044:0263c21": "「『又復第二半優婆塞。半半取行或取二已，然",
    "T17n0721_044:0263c22": "後取三；或取三已，然後取二；或於後時爾乃",
    "T17n0721_044:0263c23": "取三；或於久時方乃取二。此名半行。於半半",
    "T17n0721_044:0263c24": "中，下增而行，增下而行。何以故？半半學句",
    "T17n0721_044:0263c25": "并合而取。如是合行而受持者，此名第二半",
    "T17n0721_044:0263c26": "半合行優婆塞也。",
    "T17n0721_044:0263c27": "「『云何第三悔優婆塞？前不取戒，唯癡心故，但",
    "T17n0721_044:0263c28": "於佛等生深信心。彼優婆塞，或比丘所聞",
    "T17n0721_044:0263c29": "持戒果，功德無量，乃至涅槃。既得聞已，悔火",
    "T17n0721_044:0264a01": "燒心，方生敬重，乃至命盡持戒不捨。此名第",
    "T17n0721_044:0264a02": "三悔優婆塞。",
    "T17n0721_044:0264a03": "「『又復第四合優婆塞。彼持戒行一切具足。云",
    "T17n0721_044:0264a04": "何名為合持戒行優婆塞耶？此優婆塞聞正",
    "T17n0721_044:0264a05": "法已，則得正法。句句處處於經經中十二",
    "T17n0721_044:0264a06": "因緣，十二因緣以知如是十二因法，心中生",
    "T17n0721_044:0264a07": "念，如是信已，唯以舌根一切持戒，攝取滿",
    "T17n0721_044:0264a08": "足。於一時中攝取五戒，堅持不缺、不穿、不孔，",
    "T17n0721_044:0264a09": "乃至命盡，常如是持，四優婆塞，如前所說。",
    "T17n0721_044:0264a10": "「『又下、中、上如是次第一切中勝，具持五戒，於",
    "T17n0721_044:0264a11": "一切中最下劣者，謂希持戒。最下持戒優婆",
    "T17n0721_044:0264a12": "塞者，唯一念中攝取持戒，天則不及，天魔王",
    "T17n0721_044:0264a13": "等悉皆不及。何以故？涅槃城法能攝取故。",
    "T17n0721_044:0264a14": "此一切天於涅槃城不悕不求。",
    "T17n0721_044:0264a15": "「『彼地夜叉見持戒者，供養禮拜。虛空夜叉如",
    "T17n0721_044:0264a16": "是見已，供養禮拜。以如是人隨順法行，能報",
    "T17n0721_044:0264a17": "恩故、能調順故。如是夜叉或向天說，如是之",
    "T17n0721_044:0264a18": "人得現世果，若王大臣或土田主而供養",
    "T17n0721_044:0264a19": "之，或施財物，隨後行天，神通增長，有大勢",
    "T17n0721_044:0264a20": "力。諸非法行惡夜叉等不能惱亂、不能破壞。",
    "T17n0721_044:0264a21": "隨心所須，種種意念皆得具足，稱情受樂，諸",
    "T17n0721_044:0264a22": "所作業皆悉成就，不多病患，面色清淨，睡眠",
    "T17n0721_044:0264a23": "安隱，覺時喜樂。妻子奴婢及餘客等，攝取不",
    "T17n0721_044:0264a24": "離。身壞命終生於善道，在彼天中量色形",
    "T17n0721_044:0264a25": "相一切皆勝。持戒勝故，如是勝生。如是業",
    "T17n0721_044:0264a26": "力，以持戒故，得是大果。本人中時所集善",
    "T17n0721_044:0264a27": "業，夜摩天中放逸行故，一切皆盡。眾生之心",
    "T17n0721_044:0264a28": "業網縛故。復於後時，墮於地獄、餓鬼、畜生。是",
    "T17n0721_044:0264a29": "故皆應勤行精進，乃至未得聖印以來，如是",
    "T17n0721_044:0264b01": "精進。若心自在放逸而行，彼天退時心則生",
    "T17n0721_044:0264b02": "悔，墮於地獄、餓鬼、畜生，善業盡故。是以應當",
    "T17n0721_044:0264b03": "捨離放逸。如是第四善優婆塞得現生樂，若",
    "T17n0721_044:0264b04": "能次第不斷精進，則到涅槃。如是一種，是",
    "T17n0721_044:0264b05": "優婆塞，佛之眷屬。「『次復云何是優婆夷，佛之",
    "T17n0721_044:0264b06": "眷屬？凡有幾種佛優婆夷？優婆夷者則有四",
    "T17n0721_044:0264b07": "種：一是有信；二是種姓隨順次第；三、調伏行；",
    "T17n0721_044:0264b08": "四、近住行。言有信者，彼優婆夷種姓熏心，其",
    "T17n0721_044:0264b09": "心柔軟，善修其心。彼優婆夷少聞佛語，聞已",
    "T17n0721_044:0264b10": "能知，知已得味，味已則入，謂入法律。彼優婆",
    "T17n0721_044:0264b11": "夷住善心已，然後受戒。婦女之心不能拘執，",
    "T17n0721_044:0264b12": "聞外道語，心則不受，不捨佛法，乃至不與外",
    "T17n0721_044:0264b13": "道共語。唯於佛等生清淨心，具受五戒。此名",
    "T17n0721_044:0264b14": "有信優婆夷也。「『云何種姓隨順次第優婆夷",
    "T17n0721_044:0264b15": "耶？種姓賢善隨順法行，入法信法——法救法歸、",
    "T17n0721_044:0264b16": "法性法堅，不行惡業，他道論師不能破壞。常",
    "T17n0721_044:0264b17": "優婆塞種姓中生，於佛等中極生信心。彼",
    "T17n0721_044:0264b18": "種姓中若生於女，彼女則能隨順次第，自從",
    "T17n0721_044:0264b19": "生來常聞佛語，供養沙門。此優婆夷恒常聞",
    "T17n0721_044:0264b20": "義。此優婆夷常一切時相續熏心，受戒持",
    "T17n0721_044:0264b21": "戒。此是種姓隨順次第優婆夷也。",
    "T17n0721_044:0264b22": "「『彼調伏行優婆夷者，謂本不信佛法僧等，彼",
    "T17n0721_044:0264b23": "若得近善知識故信於佛等。近他因緣，他令",
    "T17n0721_044:0264b24": "使信，見他功德持戒具足，數數取戒。彼優婆",
    "T17n0721_044:0264b25": "夷則名調伏。「『彼近住行優婆夷者。若有女人",
    "T17n0721_044:0264b26": "常近外道，知外道法，見其威儀。知威儀已，",
    "T17n0721_044:0264b27": "爾乃後時近佛弟子沙門之所，見其威儀，從",
    "T17n0721_044:0264b28": "其聞法，形相行食舉動進止，身著袈裟，去來",
    "T17n0721_044:0264b29": "寂靜。如是見已，然後次第棄捨外道，信於佛",
    "T17n0721_044:0264c01": "等。以相近故，是以調順，從其受戒，名近住行",
    "T17n0721_044:0264c02": "優婆夷也。",
    "T17n0721_044:0264c03": "「『如是四種優婆夷眾，如是四種優婆塞眾，略",
    "T17n0721_044:0264c04": "說如是。有信解故、心相續故、他因緣故、次第",
    "T17n0721_044:0264c05": "近故，如前所說優婆塞眾所有因緣，優婆夷",
    "T17n0721_044:0264c06": "眾亦皆如是入於法律。如優婆夷所有因緣，",
    "T17n0721_044:0264c07": "優婆塞眾亦如是入。心相續故，優婆塞眾、優",
    "T17n0721_044:0264c08": "婆夷眾雜行不別一切善攝，正見正行。彼",
    "T17n0721_044:0264c09": "心皆有下中上故，身壞命終皆悉生於善道",
    "T17n0721_044:0264c10": "天中。彼有生於夜摩天者，如所集戒，正行不",
    "T17n0721_044:0264c11": "同，如是生於餘天之中。以善持戒，和集相應，",
    "T17n0721_044:0264c12": "得生天已，放逸而行，不勤精進。諸未得聖皆",
    "T17n0721_044:0264c13": "福業盡，復生地獄、餓鬼、畜生。福德盡故，放逸",
    "T17n0721_044:0264c14": "過故。若其有天不放逸行，彼則到於樂中樂",
    "T17n0721_044:0264c15": "處，彼以持戒善修行故。是故不應起放逸心，",
    "T17n0721_044:0264c16": "此放逸者，如毒不異。一切世間愚癡凡夫為",
    "T17n0721_044:0264c17": "貪所誑，而行一切不饒益行，一切生死繫縛",
    "T17n0721_044:0264c18": "不離。是故天人應捨放逸。若天、若人如是持",
    "T17n0721_044:0264c19": "戒，故得生於第一好處。放逸過故，福德則盡。",
    "T17n0721_044:0264c20": "彼如是人自誑太甚，或墮惡道，或長久時流",
    "T17n0721_044:0264c21": "轉生死。』「牟修樓陀夜摩天王如是善心，示其",
    "T17n0721_044:0264c22": "天眾，彼佛塔中板上經字，作如是言：『彼佛世",
    "T17n0721_044:0264c23": "尊憐愍眾生，利益天故，神通所化。』彼天聞",
    "T17n0721_044:0264c24": "已，第一勝心，厭離生死，捨放逸行，如毒不",
    "T17n0721_044:0264c25": "異。此優婆塞及優婆夷眷屬已說。",
    "T17n0721_044:0264c26": "正法念處經卷第四十四"
}