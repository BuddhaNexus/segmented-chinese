{
    "T01n0026_006:0454c21": "中阿含經卷第六",
    "T01n0026_006:0454c23": "東晉罽賓三藏瞿曇僧伽提婆譯",
    "T01n0026_006:0454c24": "26 瞿尼師經（二六）舍梨子相應品瞿尼師經第六初一日",
    "T01n0026_006:0454c25": "誦",
    "T01n0026_006:0454c26": "我聞如是：一時，佛遊王舍城，在竹林迦蘭",
    "T01n0026_006:0454c27": "哆園。爾時，瞿尼師比丘亦遊王舍城，在無",
    "T01n0026_006:0454c28": "事室，調笑、憍慠，躁擾、喜忘，心如獼猴。瞿尼師",
    "T01n0026_006:0454c29": "比丘為少緣故，至王舍城，是時尊者舍梨子",
    "T01n0026_006:0455a01": "與比丘眾俱，中食已後，因小事故，集在講",
    "T01n0026_006:0455a02": "堂。瞿尼師比丘於王舍城所作已訖，往詣講",
    "T01n0026_006:0455a03": "堂。尊者舍梨子遙見瞿尼師來已，因瞿尼",
    "T01n0026_006:0455a04": "師告諸比丘：「諸賢！無事比丘行於無事，當",
    "T01n0026_006:0455a05": "學敬重而隨順觀。諸賢！若無事比丘行於無",
    "T01n0026_006:0455a06": "事，多不敬重，不隨順觀者，則致比丘訶數",
    "T01n0026_006:0455a07": "詰責：『此賢無事，何為行無事？所以者何？此賢",
    "T01n0026_006:0455a08": "無事，行於無事，多不敬重，不隨順觀，若至",
    "T01n0026_006:0455a09": "眾中，亦致比丘訶數詰責。』是故，諸賢！無事比",
    "T01n0026_006:0455a10": "丘行於無事，當學敬重，令隨順觀。「諸賢！無",
    "T01n0026_006:0455a11": "事比丘行於無事，當學不調笑而不躁擾。",
    "T01n0026_006:0455a12": "諸賢！若無事比丘行於無事，多行調笑而躁",
    "T01n0026_006:0455a13": "擾者，則致比丘訶數詰責：『此賢無事，何為",
    "T01n0026_006:0455a14": "行無事？所以者何？此賢無事，行於無事，多",
    "T01n0026_006:0455a15": "行調笑及於躁擾，若至眾中，亦致比丘訶",
    "T01n0026_006:0455a16": "數詰責。』是故，諸賢！無事比丘行於無事，當",
    "T01n0026_006:0455a17": "學不調笑，令不躁擾。「諸賢！無事比丘行於",
    "T01n0026_006:0455a18": "無事，當學不畜生論。諸賢！若無事比丘行",
    "T01n0026_006:0455a19": "於無事，多畜生論者，則致比丘訶數詰責：『此",
    "T01n0026_006:0455a20": "賢無事，何為行無事？所以者何？此賢無事，行",
    "T01n0026_006:0455a21": "於無事，多畜生論，若至眾中，亦致比丘訶",
    "T01n0026_006:0455a22": "數詰責。』是故，諸賢！無事比丘行於無事，當",
    "T01n0026_006:0455a23": "學不畜生論。「諸賢！無事比丘行於無事，當",
    "T01n0026_006:0455a24": "學不憍慠及少言說。諸賢！若無事比丘行於",
    "T01n0026_006:0455a25": "無事，多行憍慠，多言說者，則致比丘訶數",
    "T01n0026_006:0455a26": "詰責：『此賢無事，何為行無事？所以者何？此",
    "T01n0026_006:0455a27": "賢無事，行於無事，多行憍慠及多言說，若",
    "T01n0026_006:0455a28": "至眾中，亦致比丘訶數詰責。』是故，諸賢！無",
    "T01n0026_006:0455a29": "事比丘行於無事，當學不憍慠及少言說。",
    "T01n0026_006:0455b01": "「諸賢！無事比丘行於無事，當學護諸根。諸",
    "T01n0026_006:0455b02": "賢！若無事比丘行於無事，多不護諸根者，",
    "T01n0026_006:0455b03": "則致比丘訶數詰責：『此賢無事，何為行無",
    "T01n0026_006:0455b04": "事？所以者何？此賢無事，行於無事，多不護",
    "T01n0026_006:0455b05": "諸根，若至眾中，亦致比丘訶數詰責。』是故，",
    "T01n0026_006:0455b06": "諸賢！無事比丘行於無事，當學護諸根。",
    "T01n0026_006:0455b07": "「諸賢！無事比丘行於無事，當學食知止",
    "T01n0026_006:0455b08": "足。諸賢！若無事比丘行於無事，貪餘多",
    "T01n0026_006:0455b09": "食，不知足者，則致比丘訶數詰責：『此賢無",
    "T01n0026_006:0455b10": "事，何為行無事？所以者何？此賢無事，行於",
    "T01n0026_006:0455b11": "無事，貪餘多食，不知止足，若至眾中，亦",
    "T01n0026_006:0455b12": "致比丘訶數詰責。』是故，諸賢！無事比丘行",
    "T01n0026_006:0455b13": "於無事，當學食知止足。「諸賢！無事比丘",
    "T01n0026_006:0455b14": "行於無事，當學精進而不懈怠。諸賢！若",
    "T01n0026_006:0455b15": "無事比丘行於無事，多不精進而懈怠者，",
    "T01n0026_006:0455b16": "則致比丘訶數詰責：『此賢無事，何為行無",
    "T01n0026_006:0455b17": "事？所以者何？此賢無事，行於無事，多不精",
    "T01n0026_006:0455b18": "進而反懈怠，若至眾中，亦致比丘訶數詰",
    "T01n0026_006:0455b19": "責。』是故，諸賢！無事比丘行於無事，當學精",
    "T01n0026_006:0455b20": "進而不懈怠。「諸賢！無事比丘行於無事，",
    "T01n0026_006:0455b21": "當學正念及正智也。諸賢！若無事比丘行",
    "T01n0026_006:0455b22": "於無事，多無正念，無正智者，則致比丘",
    "T01n0026_006:0455b23": "訶數詰責：『此賢無事，何為行無事？所以",
    "T01n0026_006:0455b24": "者何？此賢無事，行於無事，多無正念及",
    "T01n0026_006:0455b25": "無正智，若至眾中，亦致比丘訶數詰責。』",
    "T01n0026_006:0455b26": "是故，諸賢！無事比丘行於無事，當學正念",
    "T01n0026_006:0455b27": "及正智也。「諸賢！無事比丘行於無事，當",
    "T01n0026_006:0455b28": "學知時及善時也。不早入村而行乞食，亦",
    "T01n0026_006:0455b29": "不晚出。諸賢！若無事比丘行於無事，早入",
    "T01n0026_006:0455c01": "村邑而行乞食，又晚出者，則致比丘訶數",
    "T01n0026_006:0455c02": "詰責：『此賢無事，何為行無事？所以者何？",
    "T01n0026_006:0455c03": "此賢無事，行於無事，早入村邑而行乞食，",
    "T01n0026_006:0455c04": "又復晚出，若至眾中，亦致比丘訶數詰責。』",
    "T01n0026_006:0455c05": "是故，諸賢！無事比丘行於無事，當學知時",
    "T01n0026_006:0455c06": "及善時也。「諸賢！無事比丘行於無事，當",
    "T01n0026_006:0455c07": "學知坐及善坐也，不逼長老坐，為小比丘",
    "T01n0026_006:0455c08": "訶。諸賢！若無事比丘行於無事，逼長老坐，",
    "T01n0026_006:0455c09": "為小比丘訶者，則致比丘訶數詰責：『此賢",
    "T01n0026_006:0455c10": "無事，何為行無事？所以者何？此賢無事，行",
    "T01n0026_006:0455c11": "於無事，逼長老坐，為小比丘訶，若至眾中，",
    "T01n0026_006:0455c12": "亦致比丘訶數詰責。』是故，諸賢！無事比丘行",
    "T01n0026_006:0455c13": "於無事，當學知坐及善坐也。「諸賢！無事比",
    "T01n0026_006:0455c14": "丘行於無事，當學共論律、阿毘曇。何以故？",
    "T01n0026_006:0455c15": "諸賢！無事比丘行於無事時，或有來問律、",
    "T01n0026_006:0455c16": "阿毘曇。諸賢！若無事比丘行於無事，不知",
    "T01n0026_006:0455c17": "答律、阿毘曇者，則致比丘訶數詰責：『此賢",
    "T01n0026_006:0455c18": "無事，何為行無事？所以者何？此賢無事，行",
    "T01n0026_006:0455c19": "於無事，不知答律及阿毘曇，若至眾中，亦",
    "T01n0026_006:0455c20": "致比丘訶數詰責。』是故，諸賢！無事比丘行於",
    "T01n0026_006:0455c21": "無事，當學共論律、阿毘曇。「諸賢！無事比丘",
    "T01n0026_006:0455c22": "行於無事，當學共論息解脫，離色至無色定。",
    "T01n0026_006:0455c23": "何以故？諸賢！無事比丘行於無事時，或有",
    "T01n0026_006:0455c24": "來問息解脫，離色至無色定。諸賢！若無事",
    "T01n0026_006:0455c25": "比丘行於無事，不知答息解脫，離色至無",
    "T01n0026_006:0455c26": "色定者，則致比丘訶數詰責：『此賢無事，何",
    "T01n0026_006:0455c27": "為行無事？所以者何？此賢無事，行於無事，",
    "T01n0026_006:0455c28": "不知答息解脫，離色至無色定，若至眾中，",
    "T01n0026_006:0455c29": "亦致比丘訶數詰責。』是故，諸賢！無事比丘",
    "T01n0026_006:0456a01": "行於無事，當學共論息解脫，離色至無色",
    "T01n0026_006:0456a02": "定。「諸賢！無事比丘行於無事，當學共論漏",
    "T01n0026_006:0456a03": "盡智通。何以故？諸賢！無事比丘行於無事",
    "T01n0026_006:0456a04": "時，或有來問漏盡智通。諸賢！若無事比丘",
    "T01n0026_006:0456a05": "行於無事，而不知答漏盡智通者，則致比",
    "T01n0026_006:0456a06": "丘訶數詰責：『此賢無事，何為行無事？所以者",
    "T01n0026_006:0456a07": "何？此賢無事，行於無事，而不知答漏盡智",
    "T01n0026_006:0456a08": "通，若至眾中，亦致比丘訶數詰責。』是故，諸",
    "T01n0026_006:0456a09": "賢！無事比丘行於無事，當學共論漏盡智",
    "T01n0026_006:0456a10": "通。」是時，尊者大目揵連亦在眾中，尊者大",
    "T01n0026_006:0456a11": "目乾連白曰：「尊者舍梨子！但無事比丘行",
    "T01n0026_006:0456a12": "於無事，應學如是法，非謂人間比丘耶？」",
    "T01n0026_006:0456a13": "尊者舍梨子答曰：「尊者大目乾連！無事比",
    "T01n0026_006:0456a14": "丘行於無事，尚學如是法，况復人間比丘",
    "T01n0026_006:0456a15": "耶？」如是二尊更相稱說，讚歎善哉，聞所說",
    "T01n0026_006:0456a16": "已，從座起去。",
    "T01n0026_006:0456a17": "敬重、無調笑　　不畜生論、慠",
    "T01n0026_006:0456a18": "護根、食知足　　精進、正念智",
    "T01n0026_006:0456a19": "知時、亦善坐　　論律阿毘曇",
    "T01n0026_006:0456a20": "及說息解脫　　漏盡通亦然",
    "T01n0026_006:0456a21": "瞿尼師經第六竟千七百四十字",
    "T01n0026_006:0456a22": "27 梵志陀然經（二七）中阿含舍梨子相應品梵志陀然經第",
    "T01n0026_006:0456a23": "七初一日誦",
    "T01n0026_006:0456a24": "我聞如是：一時，佛遊王舍城，在竹林加蘭",
    "T01n0026_006:0456a25": "哆園，與大比丘眾俱，共受夏坐。爾時，尊",
    "T01n0026_006:0456a26": "者舍梨子在舍衛國亦受夏坐。是時，有一",
    "T01n0026_006:0456a27": "比丘於王舍城受夏坐訖，過三月已，補治",
    "T01n0026_006:0456a28": "衣竟，攝衣持鉢，從王舍城往舍衛國，住",
    "T01n0026_006:0456a29": "勝林給孤獨園。彼一比丘往詣尊者舍梨子",
    "T01n0026_006:0456b01": "所，稽首禮足，却坐一面。尊者舍梨子問曰：",
    "T01n0026_006:0456b02": "「賢者！從何處來，於何夏坐？」彼一比丘答曰：",
    "T01n0026_006:0456b03": "「尊者舍梨子！我從王舍城來，在王舍城受",
    "T01n0026_006:0456b04": "夏坐。」復問：「賢者！世尊在王舍城受夏坐，聖",
    "T01n0026_006:0456b05": "體康強，安快無病，起居輕便，氣力如常耶？」答",
    "T01n0026_006:0456b06": "曰：「如是。尊者舍梨子！世尊在王舍城受夏",
    "T01n0026_006:0456b07": "坐，聖體康強，安快無病，起居輕便，氣力如常。」",
    "T01n0026_006:0456b08": "復問：「賢者！比丘眾、比丘尼眾在王舍城受",
    "T01n0026_006:0456b09": "夏坐，聖體康強，安快無病，起居輕便，氣力如",
    "T01n0026_006:0456b10": "常，欲數見佛，樂聞法耶？」答曰：「如是。尊者舍",
    "T01n0026_006:0456b11": "梨子！比丘眾、比丘尼眾在王舍城受夏坐，",
    "T01n0026_006:0456b12": "聖體康強，安快無病，起居輕便，氣力如常，欲",
    "T01n0026_006:0456b13": "數見佛，盡樂聞法。」復問：「賢者！優婆塞眾、優婆",
    "T01n0026_006:0456b14": "夷眾住王舍城，身體康強，安快無病，起居輕",
    "T01n0026_006:0456b15": "便，氣力如常，欲數見佛，樂聞法耶？」答曰：「如",
    "T01n0026_006:0456b16": "是。尊者舍梨子！優婆塞眾、優婆夷眾住王舍",
    "T01n0026_006:0456b17": "城，身體康強，安快無病，起居輕便，氣力如常，",
    "T01n0026_006:0456b18": "欲數見佛，盡樂聞法。」復問：「賢者！若干異學",
    "T01n0026_006:0456b19": "沙門、梵志在王舍城受夏坐，身體康強，安",
    "T01n0026_006:0456b20": "快無病，起居輕便，氣力如常，欲數見佛，樂",
    "T01n0026_006:0456b21": "聞法耶？」答曰：「如是。尊者舍梨子！若干異",
    "T01n0026_006:0456b22": "學沙門、梵志在王舍城受夏坐，身體康強，",
    "T01n0026_006:0456b23": "安快無病，起居輕便，氣力如常，欲數見佛，",
    "T01n0026_006:0456b24": "盡樂聞法。」復問：「賢者！在王舍城有一梵志，",
    "T01n0026_006:0456b25": "名曰陀然，是我昔日未出家友，賢者識",
    "T01n0026_006:0456b26": "耶？」答曰：「識之。」復問：「賢者！梵志陀然住王舍",
    "T01n0026_006:0456b27": "城，身體康強，安快無病，起居輕便，氣力如常，",
    "T01n0026_006:0456b28": "欲數見佛，樂聞法耶？」答曰：「尊者舍梨子！梵",
    "T01n0026_006:0456b29": "志陀然住王舍城，身體康強，安快無病，起居",
    "T01n0026_006:0456c01": "輕便，氣力如常，不欲見佛，不樂聞法，所以",
    "T01n0026_006:0456c02": "者何？尊者舍梨子！梵志陀然而不精進，犯",
    "T01n0026_006:0456c03": "於禁戒，彼依傍於王，欺誑梵志、居士，依恃",
    "T01n0026_006:0456c04": "梵志、居士，欺誑於王。」尊者舍梨子聞已，於",
    "T01n0026_006:0456c05": "舍衛國受夏坐訖，過三月已，補治衣竟，",
    "T01n0026_006:0456c06": "攝衣持鉢，從舍衛國往詣王舍城，住竹林",
    "T01n0026_006:0456c07": "加蘭哆園。於是，尊者舍梨子過夜平旦，著",
    "T01n0026_006:0456c08": "衣持鉢，入王舍城，次行乞食，乞食已，竟往",
    "T01n0026_006:0456c09": "至梵志陀然家。是時，梵志陀然從其家出，至",
    "T01n0026_006:0456c10": "泉水邊苦治居民。梵志陀然遙見尊者舍",
    "T01n0026_006:0456c11": "梨子來，從坐而起，偏袒著衣，叉手向尊者",
    "T01n0026_006:0456c12": "舍梨子讚曰：「善來，舍梨子！舍梨子久不來",
    "T01n0026_006:0456c13": "此。」於是，梵志陀然敬心扶抱尊者舍梨子，",
    "T01n0026_006:0456c14": "將入家中，為敷好床，請使令坐。尊者舍",
    "T01n0026_006:0456c15": "梨子即坐其床，梵志陀然見尊者舍梨子坐",
    "T01n0026_006:0456c16": "已，執金澡灌，請尊者舍梨子食。尊者舍梨",
    "T01n0026_006:0456c17": "子曰：「止！止！陀然！但心喜足。」梵志陀然復再三",
    "T01n0026_006:0456c18": "請食，尊者舍梨子亦再三語曰：「止！止！陀然，但",
    "T01n0026_006:0456c19": "心喜足。」是時，梵志陀然問曰：「舍梨子！何故入",
    "T01n0026_006:0456c20": "如是家而不肯食？」答曰：「陀然！汝不精進，",
    "T01n0026_006:0456c21": "犯於禁戒，依傍於王，欺誑梵志、居士，依傍",
    "T01n0026_006:0456c22": "梵志、居士，欺誑於王。」梵志陀然答曰：「舍梨子！",
    "T01n0026_006:0456c23": "當知我今在家，以家業為事，我應自安隱，",
    "T01n0026_006:0456c24": "供養父母，瞻視妻子，供給奴婢，當輸王租，",
    "T01n0026_006:0456c25": "祠祀諸天，祭餟先祖及布施沙門、梵志，為",
    "T01n0026_006:0456c26": "後生天而得長壽，得樂果報故。舍梨子！是",
    "T01n0026_006:0456c27": "一切事不可得疑，一向從法。」於是，尊者舍",
    "T01n0026_006:0456c28": "梨子告曰：「陀然！我今問汝，隨所解答。梵志",
    "T01n0026_006:0456c29": "陀然！於意云何？若使有人為父母故而行",
    "T01n0026_006:0457a01": "作惡，因行惡故，身壞命終趣至惡處，生地",
    "T01n0026_006:0457a02": "獄中。生地獄已，獄卒執捉，極苦治時，彼向",
    "T01n0026_006:0457a03": "獄卒而作是語：『獄卒！當知，莫苦治我。所以",
    "T01n0026_006:0457a04": "者何？我為父母故而行作惡。』云何？陀然！彼",
    "T01n0026_006:0457a05": "人可得從地獄卒脫此苦耶？」答曰：「不也。」",
    "T01n0026_006:0457a06": "復問：「陀然！於意云何？若復有人為妻子故",
    "T01n0026_006:0457a07": "而行作惡，因行惡故，身壞命終趣至惡處",
    "T01n0026_006:0457a08": "生地獄中。生地獄已，獄卒執捉，極苦治時，",
    "T01n0026_006:0457a09": "彼向獄卒而作是語：『獄卒！當知，莫苦治我。",
    "T01n0026_006:0457a10": "所以者何？我為妻子故而行作惡。』云何？陀",
    "T01n0026_006:0457a11": "然！彼人可得從地獄卒脫此苦耶？」答曰：",
    "T01n0026_006:0457a12": "「不也。」復問：「陀然！於意云何？若復有人為奴",
    "T01n0026_006:0457a13": "婢故，而行作惡，因行惡故，身壞命終趣至",
    "T01n0026_006:0457a14": "惡處，生地獄中。生地獄已，獄卒執捉，極苦",
    "T01n0026_006:0457a15": "治時，彼向獄卒而作是語：『獄卒！當知，莫苦",
    "T01n0026_006:0457a16": "治我。所以者何？我為奴婢故而行作惡。』云",
    "T01n0026_006:0457a17": "何？陀然，彼人可得從地獄卒脫此苦耶？」答",
    "T01n0026_006:0457a18": "曰：「不也。」復問：「陀然！於意云何？若復有人為",
    "T01n0026_006:0457a19": "王、為天、為先祖，為沙門、梵志故，而行作惡，",
    "T01n0026_006:0457a20": "因行惡故，身壞命終趣至惡處，生地獄",
    "T01n0026_006:0457a21": "中。生地獄已，獄卒執捉，極苦治時，彼向獄",
    "T01n0026_006:0457a22": "卒而作是語：『獄卒！當知，莫苦治我。所以者",
    "T01n0026_006:0457a23": "何？我為王、為天、為先祖，為沙門、梵志故，而",
    "T01n0026_006:0457a24": "行作惡。』云何？陀然，彼人可得從地獄卒脫",
    "T01n0026_006:0457a25": "此苦耶？」答曰：「不也。」「陀然！族姓子可得如法、",
    "T01n0026_006:0457a26": "如業、如功德得錢財，尊重奉敬孝養父母，",
    "T01n0026_006:0457a27": "行福德業，不作惡業。陀然！若族姓子如法、",
    "T01n0026_006:0457a28": "如業、如功德得錢財，尊重奉敬孝養父母，",
    "T01n0026_006:0457a29": "行福德業，不作惡業者，彼便為父母之所",
    "T01n0026_006:0457b01": "愛念，而作是言：『令汝強健，壽考無窮。所以",
    "T01n0026_006:0457b02": "者何？我由汝故，安隱快樂。』陀然！若有人極",
    "T01n0026_006:0457b03": "為父母所愛念者，其德日進，終無衰退。",
    "T01n0026_006:0457b04": "「陀然！族姓子可得如法、如業、如功德得錢",
    "T01n0026_006:0457b05": "財，愛念妻子，供給瞻視，行福德業，不作",
    "T01n0026_006:0457b06": "惡業。陀然！若族姓子如法、如業、如功德得錢",
    "T01n0026_006:0457b07": "財，愛念妻子，供給瞻視，行福德業，不作惡",
    "T01n0026_006:0457b08": "業者，彼便為妻子之所尊重，而作是言：『願",
    "T01n0026_006:0457b09": "尊強健，壽考無窮。所以者何？我由尊故，安隱",
    "T01n0026_006:0457b10": "快樂。』陀然！若有人極為妻子所尊重者，其",
    "T01n0026_006:0457b11": "德日進，終無衰退。「陀然！族姓子可得如法、",
    "T01n0026_006:0457b12": "如業、如功德得錢財，愍傷奴婢，給恤瞻視，",
    "T01n0026_006:0457b13": "行福德業，不作惡業。陀然！若族姓子如法、",
    "T01n0026_006:0457b14": "如業、如功德得錢財，愍傷奴婢，給恤瞻視，",
    "T01n0026_006:0457b15": "行福德業，不作惡業者，彼便為奴婢之所",
    "T01n0026_006:0457b16": "尊重，而作是言：『願令大家強健，壽考無窮。",
    "T01n0026_006:0457b17": "所以者何？由大家故，我得安隱。』陀然！若有",
    "T01n0026_006:0457b18": "人極為奴婢所尊重者，其德日進，終無衰",
    "T01n0026_006:0457b19": "退。「陀然！族姓子可得如法、如業、如功德得",
    "T01n0026_006:0457b20": "錢財，尊重供養沙門、梵志，行福德業，不作",
    "T01n0026_006:0457b21": "惡業。陀然！若族姓子如法、如業、如功德得錢",
    "T01n0026_006:0457b22": "財，尊重供養沙門、梵志，行福德業，不作惡",
    "T01n0026_006:0457b23": "業者，彼便極為沙門、梵志之所愛念，而作",
    "T01n0026_006:0457b24": "是言：『令施主強健，壽考無窮。所以者何？我",
    "T01n0026_006:0457b25": "由施主故，得安隱快樂。』陀然！若有人極為",
    "T01n0026_006:0457b26": "沙門、梵志所愛念者，其德日進，終無衰退。」",
    "T01n0026_006:0457b27": "於是，梵志陀然即從坐起，偏袒著衣，叉手",
    "T01n0026_006:0457b28": "向尊者舍梨子白曰：「舍梨子！我有愛婦，名",
    "T01n0026_006:0457b29": "曰端正，我惑彼故，而為放逸，大作罪業。舍",
    "T01n0026_006:0457c01": "梨子！我從今日始，捨端正婦，自歸尊者舍",
    "T01n0026_006:0457c02": "梨子。」尊者舍梨子答曰：「陀然！汝莫歸我，我",
    "T01n0026_006:0457c03": "所歸佛汝應自歸。」梵志陀然白曰：「尊者舍",
    "T01n0026_006:0457c04": "梨子！我從今日自歸於佛、法及比丘眾，唯",
    "T01n0026_006:0457c05": "願尊者舍梨子受我為佛優婆塞，終身自歸，",
    "T01n0026_006:0457c06": "乃至命盡。」於是，尊者舍梨子為梵志陀然說",
    "T01n0026_006:0457c07": "法，勸發渴仰，成就歡喜，無量方便為彼說",
    "T01n0026_006:0457c08": "法，勸發渴仰，成就歡喜已，從坐起去，遊",
    "T01n0026_006:0457c09": "王舍城，住經數日，攝衣持鉢，從王舍城出，",
    "T01n0026_006:0457c10": "往詣南山，住南山村北尸攝惒林中。彼時，有",
    "T01n0026_006:0457c11": "一比丘遊王舍城，住經數日，攝衣持鉢，從",
    "T01n0026_006:0457c12": "王舍城出，亦至南山，住南山村北尸攝惒",
    "T01n0026_006:0457c13": "林中。於是，彼一比丘往詣尊者舍梨子所，稽",
    "T01n0026_006:0457c14": "首禮足，却坐一面。尊者舍梨子問曰：「賢者！從",
    "T01n0026_006:0457c15": "何處來？何處遊行？」比丘答曰：「尊者舍梨子！我",
    "T01n0026_006:0457c16": "從王舍城來，遊行王舍城。」復問：「賢者！知王",
    "T01n0026_006:0457c17": "舍城有一梵志，名曰陀然，是我昔日未出",
    "T01n0026_006:0457c18": "家友耶？」答曰：「知也。」復問：「賢者！梵志陀然住",
    "T01n0026_006:0457c19": "王舍城，身體康強，安快無病，起居輕便，氣力",
    "T01n0026_006:0457c20": "如常，欲數見佛，樂聞法耶？」答曰：「尊者舍梨",
    "T01n0026_006:0457c21": "子！梵志陀然欲數見佛，欲數聞法，但不安",
    "T01n0026_006:0457c22": "快，氣力轉衰。所以者何？尊者舍梨子！梵志陀",
    "T01n0026_006:0457c23": "然今者疾病，極困危篤，或能因此而至命終。」",
    "T01n0026_006:0457c24": "尊者舍梨子聞是語已，即攝衣持鉢，從南",
    "T01n0026_006:0457c25": "山出，至王舍城，住竹林加蘭哆園。於是，尊",
    "T01n0026_006:0457c26": "者舍梨子過夜平旦，著衣持鉢，往詣梵志",
    "T01n0026_006:0457c27": "陀然家。梵志陀然遙見尊者舍梨子來，見已",
    "T01n0026_006:0457c28": "便欲從床而起，尊者舍梨子見梵志陀然",
    "T01n0026_006:0457c29": "欲從床起，便止彼曰：「梵志陀然！汝臥勿起，",
    "T01n0026_006:0458a01": "更有餘床，我自別坐。」於是，尊者舍梨子即坐",
    "T01n0026_006:0458a02": "其床，坐已，問曰：「陀然！所患今者何似，飲食多",
    "T01n0026_006:0458a03": "少，疾苦轉損，不至增耶？」陀然答曰：「所患至困，",
    "T01n0026_006:0458a04": "飲食不進，疾苦但增而不覺損。尊者舍梨",
    "T01n0026_006:0458a05": "子！猶如力士以利刀刺頭，但生極苦，我今",
    "T01n0026_006:0458a06": "頭痛亦復如是。尊者舍梨子！猶如力士以",
    "T01n0026_006:0458a07": "緊索繩而纏絡頭，但生極苦，我今頭痛亦",
    "T01n0026_006:0458a08": "復如是。尊者舍梨子！猶屠牛兒而以利刀",
    "T01n0026_006:0458a09": "破於牛腹，但生極苦，我今腹痛亦復如是。",
    "T01n0026_006:0458a10": "尊者舍梨子！猶兩力士捉一羸人在火上炙，",
    "T01n0026_006:0458a11": "但生極苦，我今身痛，舉體生苦，但增不減，",
    "T01n0026_006:0458a12": "亦復如是。」尊者舍梨子告曰：「陀然！我今問",
    "T01n0026_006:0458a13": "汝，隨所解答。梵志陀然！於意云何？地獄、畜",
    "T01n0026_006:0458a14": "生，何者為勝？」陀然答曰：「畜生勝也。」復問：「陀然！",
    "T01n0026_006:0458a15": "畜生、餓鬼，何者為勝？」陀然答曰：「餓鬼勝也。」復",
    "T01n0026_006:0458a16": "問：「陀然！餓鬼比人，何者為勝？」陀然答曰：「人",
    "T01n0026_006:0458a17": "為勝也。」復問：「陀然！人、四王天，何者為勝？」陀",
    "T01n0026_006:0458a18": "然答曰：「四王天勝。」復問：「陀然！四王天、三十三",
    "T01n0026_006:0458a19": "天，何者為勝？」陀然答曰：「三十三天勝。」復問：",
    "T01n0026_006:0458a20": "「陀然！三十三天、㷿摩天，何者為勝？」陀然答",
    "T01n0026_006:0458a21": "曰：「㷿摩天勝。」復問：「陀然！㷿摩天、兜率陀",
    "T01n0026_006:0458a22": "天，何者為勝？」陀然答曰：「兜率陀天勝。」復問：",
    "T01n0026_006:0458a23": "「陀然！兜率陀天、化樂天，何者為勝？」陀然答",
    "T01n0026_006:0458a24": "曰：「化樂天勝。」復問：「陀然！化樂天、他化樂天、何",
    "T01n0026_006:0458a25": "者為勝？」陀然答曰：「他化樂天勝。」復問：「陀然！",
    "T01n0026_006:0458a26": "他化樂天、梵天，何者為勝？」陀然答曰：「梵天最",
    "T01n0026_006:0458a27": "勝，梵天最勝。」尊者舍梨子告曰：「陀然！世尊知",
    "T01n0026_006:0458a28": "見，如來、無所著、等正覺說四梵室，謂族姓男、",
    "T01n0026_006:0458a29": "族姓女修習多修習，斷欲、捨欲念，身壞命",
    "T01n0026_006:0458b01": "終，生梵天中。云何為四？陀然！多聞聖弟子",
    "T01n0026_006:0458b02": "心與慈俱，遍滿一方成就遊，如是二三四",
    "T01n0026_006:0458b03": "方、四維上下，普周一切，心與慈俱，無結無怨，",
    "T01n0026_006:0458b04": "無恚無諍，極廣甚大，無量善修，遍滿一切世",
    "T01n0026_006:0458b05": "間成就遊，如是悲、喜心與捨俱，無結無怨，",
    "T01n0026_006:0458b06": "無恚無諍，極廣甚大，無量善修，遍滿一切世",
    "T01n0026_006:0458b07": "間成就遊。是謂，陀然！世尊知見，如來、無所著、",
    "T01n0026_006:0458b08": "等正覺說四梵室，謂族姓男、族姓女修習多",
    "T01n0026_006:0458b09": "修習，斷欲、捨欲念，身壞命終，生梵天中。」於",
    "T01n0026_006:0458b10": "是，尊者舍梨子教化陀然，為說梵天法已，",
    "T01n0026_006:0458b11": "從坐起去。尊者舍梨子從王舍城出，未",
    "T01n0026_006:0458b12": "至竹林加蘭哆園，於其中間，梵志陀然修",
    "T01n0026_006:0458b13": "習四梵室，斷欲、捨欲念，身壞命終，生梵天",
    "T01n0026_006:0458b14": "中。是時，世尊無量大眾前後圍繞而為說法，",
    "T01n0026_006:0458b15": "世尊遙見尊者舍梨子來，告諸比丘：「舍梨子",
    "T01n0026_006:0458b16": "比丘聰慧、速慧、捷慧、利慧、廣慧、深慧、出要慧、",
    "T01n0026_006:0458b17": "明達慧、辯才慧，舍梨子比丘成就實慧。此舍",
    "T01n0026_006:0458b18": "梨子比丘教化梵志陀然，為說梵天法來，",
    "T01n0026_006:0458b19": "若復上化者，速知法如法。」於是，尊者舍梨",
    "T01n0026_006:0458b20": "子往詣佛所，稽首禮足，却坐一面，世尊告",
    "T01n0026_006:0458b21": "曰：「舍梨子！汝何以不教梵志陀然過梵天",
    "T01n0026_006:0458b22": "法，若上化者，速知法如法。」尊者舍梨子白",
    "T01n0026_006:0458b23": "曰：「世尊！彼諸梵志長夜愛著梵天，樂於梵",
    "T01n0026_006:0458b24": "天，究竟梵天，是尊梵天，實有梵天，為我",
    "T01n0026_006:0458b25": "梵天。是故，世尊！我如是應。」佛說如是。尊者",
    "T01n0026_006:0458b26": "舍梨子及無量百千眾，聞佛所說，歡喜奉行。",
    "T01n0026_006:0458b27": "梵志陀然經第七竟三千三百三十一字",
    "T01n0026_006:0458b28": "28 教化病經（二八）中阿含舍梨子相應品教化病經第八",
    "T01n0026_006:0458b29": "初一日誦",
    "T01n0026_006:0458c01": "我聞如是：一時，佛遊舍衛國，在勝林給孤",
    "T01n0026_006:0458c02": "獨園。爾時，長者給孤獨疾病危篤，於是，長",
    "T01n0026_006:0458c03": "者給孤獨告一使人：「汝往詣佛，為我稽首",
    "T01n0026_006:0458c04": "禮世尊足，問訊世尊，聖體康強，安快無病，",
    "T01n0026_006:0458c05": "起居輕便，氣力如常耶？作如是語：『長者給",
    "T01n0026_006:0458c06": "孤獨稽首佛足，問訊世尊：「聖體康強，安快",
    "T01n0026_006:0458c07": "無病，起居輕便，氣力如常耶？」』汝既為我問",
    "T01n0026_006:0458c08": "訊佛已，往詣尊者舍梨子所，為我稽首",
    "T01n0026_006:0458c09": "禮彼足已，問訊尊者，聖體康強，安快無病，",
    "T01n0026_006:0458c10": "起居輕便，氣力如常不？作如是語：『長者給",
    "T01n0026_006:0458c11": "孤獨稽首尊者舍梨子足，問訊尊者：「聖體康",
    "T01n0026_006:0458c12": "強，安快無病，起居輕便，氣力如常不？」尊者",
    "T01n0026_006:0458c13": "舍梨子！長者給孤獨疾病極困，今至危篤，長",
    "T01n0026_006:0458c14": "者給孤獨至心欲見尊者舍梨子，然體至羸",
    "T01n0026_006:0458c15": "乏，無力可來詣尊者舍梨子所。善哉！尊者",
    "T01n0026_006:0458c16": "舍梨子！為慈愍故，願往至長者給孤獨家。』」",
    "T01n0026_006:0458c17": "於是，使人受長者給孤獨教已，往詣佛所，",
    "T01n0026_006:0458c18": "稽首禮足，却住一面，白曰：「世尊！長者給孤獨",
    "T01n0026_006:0458c19": "稽首佛足，問訊世尊：『聖體康強，安快無病，",
    "T01n0026_006:0458c20": "起居輕便，氣力如常耶？』」爾時，世尊告使人",
    "T01n0026_006:0458c21": "曰：「令長者給孤獨安隱快樂，令天及人、阿",
    "T01n0026_006:0458c22": "修羅、揵塔惒、羅剎及餘種種身安隱快樂。」於",
    "T01n0026_006:0458c23": "是，使人聞佛所說，善受善持，稽首佛足，繞",
    "T01n0026_006:0458c24": "三匝而去，往詣尊者舍梨子所，稽首禮足，却",
    "T01n0026_006:0458c25": "坐一面，白曰：「尊者舍梨子！長者給孤獨稽",
    "T01n0026_006:0458c26": "首尊者舍梨子足，問訊尊者：『聖體康強，安快",
    "T01n0026_006:0458c27": "無病，起居輕便，氣力如常不？』尊者舍梨子！",
    "T01n0026_006:0458c28": "長者給孤獨疾病極困，今至危篤，長者給孤",
    "T01n0026_006:0458c29": "獨至心欲見尊者舍梨子，然體至羸乏，無",
    "T01n0026_006:0458c30": "力可來詣尊者舍梨子所。善哉！尊者舍梨子！",
    "T01n0026_006:0459a01": "為慈愍故，往詣長者給孤獨家。」尊者舍梨子",
    "T01n0026_006:0459a02": "即為彼故，默然而受。於是，使人知尊者舍梨",
    "T01n0026_006:0459a03": "子默然受已，即從坐起，稽首作禮，繞三匝",
    "T01n0026_006:0459a04": "而去。尊者舍梨子過夜平旦，著衣持鉢，往",
    "T01n0026_006:0459a05": "詣長者給孤獨家。長者給孤獨遙見尊者舍",
    "T01n0026_006:0459a06": "梨子來，見已，便欲從床而起。尊者舍梨子",
    "T01n0026_006:0459a07": "見彼長者欲從床起，便止彼曰：「長者莫",
    "T01n0026_006:0459a08": "起！長者莫起！更有餘床，我自別坐。」尊者舍",
    "T01n0026_006:0459a09": "梨子即坐其床，坐已，問曰：「長者所患今復何",
    "T01n0026_006:0459a10": "似，飲食多少，疾苦轉損，不至增耶？」長者答",
    "T01n0026_006:0459a11": "曰：「所患至困，飲食不進，疾苦但增而不覺",
    "T01n0026_006:0459a12": "損。」尊者舍梨子告曰：「長者莫怖！長者莫怖！",
    "T01n0026_006:0459a13": "所以者何？若愚癡凡夫成就不信，身壞命終，",
    "T01n0026_006:0459a14": "趣至惡處，生地獄中。長者今日無有不",
    "T01n0026_006:0459a15": "信，唯有上信，長者因上信故，或滅苦痛，",
    "T01n0026_006:0459a16": "生極快樂，因上信故，或得斯陀含果，或阿",
    "T01n0026_006:0459a17": "那含果，長者本已得須陀洹。「長者莫怖！長",
    "T01n0026_006:0459a18": "者莫怖！所以者何？若愚癡凡夫因惡戒故，",
    "T01n0026_006:0459a19": "身壞命終，趣至惡處，生地獄中。長者無",
    "T01n0026_006:0459a20": "有惡戒，唯有善戒，長者因善戒故，或滅苦",
    "T01n0026_006:0459a21": "痛，生極快樂，因善戒故，或得斯陀含果，或",
    "T01n0026_006:0459a22": "阿那含果，長者本已得須陀洹。「長者莫怖！",
    "T01n0026_006:0459a23": "長者莫怖！所以者何？若愚癡凡夫因不多",
    "T01n0026_006:0459a24": "聞，身壞命終，趣至惡處，生地獄中。長者無",
    "T01n0026_006:0459a25": "不多聞，唯有多聞，長者因多聞故，或滅苦",
    "T01n0026_006:0459a26": "痛，生極快樂，因多聞故，或得斯陀含果，或",
    "T01n0026_006:0459a27": "阿那含果，長者本已得須陀洹。「長者莫怖！",
    "T01n0026_006:0459a28": "長者莫怖！所以者何？若愚癡凡夫因慳貪",
    "T01n0026_006:0459a29": "故，身壞命終，趣至惡處，生地獄中。長者",
    "T01n0026_006:0459b01": "無有慳貪，唯有惠施，長者因惠施故，或",
    "T01n0026_006:0459b02": "滅苦痛，生極快樂，因惠施故，或得斯陀含",
    "T01n0026_006:0459b03": "果，或阿那含果，長者本已得須陀洹。「長者",
    "T01n0026_006:0459b04": "莫怖！長者莫怖！所以者何？若愚癡凡夫因",
    "T01n0026_006:0459b05": "惡慧故，身壞命終，趣至惡處，生地獄中。",
    "T01n0026_006:0459b06": "長者無有惡慧，唯有善慧，長者因善慧故，",
    "T01n0026_006:0459b07": "或滅苦痛，生極快樂，因善慧故，或得斯陀",
    "T01n0026_006:0459b08": "含果，或阿那含果，長者本已得須陀洹。「長",
    "T01n0026_006:0459b09": "者莫怖！長者莫怖！所以者何？若愚癡凡",
    "T01n0026_006:0459b10": "夫因邪見故，身壞命終，趣至惡處，生地獄",
    "T01n0026_006:0459b11": "中。長者無有邪見，唯有正見，長者因正",
    "T01n0026_006:0459b12": "見故，或滅苦痛，生極快樂，因正見故，或得",
    "T01n0026_006:0459b13": "斯陀含果，或阿那含果，長者本已得須陀洹。",
    "T01n0026_006:0459b14": "「長者莫怖！長者莫怖！所以者何？若愚癡",
    "T01n0026_006:0459b15": "凡夫因邪志故，身壞命終，趣至惡處，生地",
    "T01n0026_006:0459b16": "獄中。長者無有邪志，唯有正志，長者因",
    "T01n0026_006:0459b17": "正志故，或滅苦痛，生極快樂，因正志故，",
    "T01n0026_006:0459b18": "或得斯陀含果，或阿那含果，長者本已得須",
    "T01n0026_006:0459b19": "陀洹。「長者莫怖！長者莫怖！所以者何？若愚",
    "T01n0026_006:0459b20": "癡凡夫因邪解故，身壞命終，趣至惡處，生",
    "T01n0026_006:0459b21": "地獄中。長者無有邪解，唯有正解，長者",
    "T01n0026_006:0459b22": "因正解故，或滅苦痛，生極快樂，因正解故，",
    "T01n0026_006:0459b23": "或得斯陀含果，或阿那含果，長者本已得須",
    "T01n0026_006:0459b24": "陀洹。「長者莫怖！長者莫怖！所以者何？若",
    "T01n0026_006:0459b25": "愚癡凡夫因邪脫故，身壞命終，趣至惡處，",
    "T01n0026_006:0459b26": "生地獄中。長者無有邪脫，唯有正脫，長",
    "T01n0026_006:0459b27": "者因正脫故，或滅苦痛，生極快樂，因正脫",
    "T01n0026_006:0459b28": "故，或得斯陀含果，或阿那含果，長者本已得",
    "T01n0026_006:0459b29": "須陀洹。「長者莫怖！長者莫怖！所以者何？",
    "T01n0026_006:0459c01": "若愚癡凡夫因邪智故，身壞命終，趣至惡處，",
    "T01n0026_006:0459c02": "生地獄中。長者無有邪智，唯有正智，長者",
    "T01n0026_006:0459c03": "因正智故，或滅苦痛，生極快樂，因正智故，",
    "T01n0026_006:0459c04": "或得斯陀含果，或阿那含果，長者本已得須",
    "T01n0026_006:0459c05": "陀洹。」於是，長者病即得差，平復如故，從臥",
    "T01n0026_006:0459c06": "起坐，歎尊者舍梨子曰：「善哉！善哉！為病說",
    "T01n0026_006:0459c07": "法。甚奇！甚特！尊者舍梨子！我聞教化病法，苦",
    "T01n0026_006:0459c08": "痛即滅，生極快樂。尊者舍梨子！我今病差，平",
    "T01n0026_006:0459c09": "復如故。尊者舍梨子！我往昔時，少有所為，",
    "T01n0026_006:0459c10": "至王舍城寄宿一長者家。時，彼長者明當",
    "T01n0026_006:0459c11": "飯佛及比丘眾。時，彼長者過夜向曉，教勅",
    "T01n0026_006:0459c12": "兒孫、奴使、眷屬：『汝等早起，當共嚴辦。』彼各受",
    "T01n0026_006:0459c13": "教，共設廚宰，供辦餚饌、種種腆美，長者躬自",
    "T01n0026_006:0459c14": "敷置高座，無量嚴飾。「尊者舍梨子！我既見已，",
    "T01n0026_006:0459c15": "便作是念：『今此長者為婚姻事，為迎婦節",
    "T01n0026_006:0459c16": "會，為請國王，為呼大臣，為作齋會施設",
    "T01n0026_006:0459c17": "大施耶？』尊者舍梨子！我既念已，便問長者：『汝",
    "T01n0026_006:0459c18": "為婚姻事，為迎婦節會，為請國王，為呼",
    "T01n0026_006:0459c19": "大臣，為作齋會施設大施耶？』時，彼長者而",
    "T01n0026_006:0459c20": "答我曰：『吾無婚姻事，亦不迎婦，不為節會，",
    "T01n0026_006:0459c21": "不請國王及呼大臣，但為齋會施設大",
    "T01n0026_006:0459c22": "施，明當飯佛及比丘眾。』「尊者舍梨子！我未",
    "T01n0026_006:0459c23": "曾聞佛名，聞已舉身毛竪，即復問曰：『長者說",
    "T01n0026_006:0459c24": "佛，何名為佛？』時，彼長者而答我曰：『君不聞",
    "T01n0026_006:0459c25": "乎？有釋種子捨釋宗族，剃除鬚髮，著袈裟",
    "T01n0026_006:0459c26": "衣，至信、捨家、無家、學道，得無上等正覺，是名",
    "T01n0026_006:0459c27": "為佛。』我復問曰：『長者說眾，何名為眾？』時，彼",
    "T01n0026_006:0459c28": "長者復答我曰：『有若干姓異名異族，剃除鬚",
    "T01n0026_006:0459c29": "髮，著袈裟衣，至信、捨家、無家，從佛學道，是",
    "T01n0026_006:0460a01": "名為眾，此佛及眾，吾之所請。』尊者舍梨子！",
    "T01n0026_006:0460a02": "我即復問彼長者曰：『世尊於今為在何處？",
    "T01n0026_006:0460a03": "我欲往見。』時，彼長者復答我曰：『世尊今在",
    "T01n0026_006:0460a04": "此王舍城竹林加蘭哆園，欲往隨意。』「尊者",
    "T01n0026_006:0460a05": "舍梨子！我作是念：『若速曉者，疾往見佛。』尊者",
    "T01n0026_006:0460a06": "舍梨子！我時至心欲往見佛，即於其夜生",
    "T01n0026_006:0460a07": "晝明想，便從長者家出，往至城息門。是",
    "T01n0026_006:0460a08": "時，城息門中有二直士，一直初夜，外客使入，",
    "T01n0026_006:0460a09": "不令有礙，一直後夜，若客使出，亦不作礙。",
    "T01n0026_006:0460a10": "尊者舍梨子！我復作是念：『夜尚未曉。』所以",
    "T01n0026_006:0460a11": "者何？城息門中有二直士，一直初夜，外客使",
    "T01n0026_006:0460a12": "入，不令有礙，一直後夜，若客使出，亦不作",
    "T01n0026_006:0460a13": "礙。尊者舍梨子！出城息門，出外不久，明滅",
    "T01n0026_006:0460a14": "還暗。尊者舍梨子！我便恐怖，舉身毛竪，莫",
    "T01n0026_006:0460a15": "令人、非人來觸嬈我。「時，城息門而有一天，",
    "T01n0026_006:0460a16": "從王舍城至竹林加蘭哆園，光明普照，來",
    "T01n0026_006:0460a17": "語我言：『長者莫怖！長者莫怖！所以者何？",
    "T01n0026_006:0460a18": "我本前世是汝朋友，名密器，年少極相愛",
    "T01n0026_006:0460a19": "念。長者！我本昔時往詣尊者大目乾連所，",
    "T01n0026_006:0460a20": "稽首禮足，却坐一面，尊者大目乾連為我",
    "T01n0026_006:0460a21": "說法，勸發渴仰，成就歡喜，無量方便為我",
    "T01n0026_006:0460a22": "說法，勸發渴仰，成就歡喜已，賜三自歸，見",
    "T01n0026_006:0460a23": "授五戒。長者！我因三歸，受持五戒，身壞命",
    "T01n0026_006:0460a24": "終，生四天王天，住此城息門中。長者速去，",
    "T01n0026_006:0460a25": "長者速去，去實勝住。』彼天勸我而說頌曰：",
    "T01n0026_006:0460a26": "「『得馬百臣女，　　車百滿珍寶，",
    "T01n0026_006:0460a27": "往詣佛一步，　　不當十六分。",
    "T01n0026_006:0460a28": "白象百最上，　　金銀鞍勒被，",
    "T01n0026_006:0460a29": "往詣佛一步，　　不當十六分。",
    "T01n0026_006:0460b01": "女百色端正，　　瓔珞花嚴身，",
    "T01n0026_006:0460b02": "往詣佛一步，　　不當十六分。",
    "T01n0026_006:0460b03": "轉輪王所敬，　　玉女寶第一，",
    "T01n0026_006:0460b04": "往詣佛一步，　　不當十六分。』",
    "T01n0026_006:0460b05": "「天說頌已，而復勸曰：『長者速去！長者速去！去",
    "T01n0026_006:0460b06": "實勝住。』尊者舍梨子！我復作是念：『佛尊祐",
    "T01n0026_006:0460b07": "德，法及比丘眾亦尊祐德。所以者何？乃至於",
    "T01n0026_006:0460b08": "天，亦欲使見。』「尊者舍梨子！我因此光明往",
    "T01n0026_006:0460b09": "至竹林加蘭哆園。爾時，世尊夜其向旦，從禪",
    "T01n0026_006:0460b10": "室出，露地經行而待於我。尊者舍梨子！我遙",
    "T01n0026_006:0460b11": "見佛端正姝好，猶星中月，光耀暐曄，晃若",
    "T01n0026_006:0460b12": "金山，相好具足，威神巍巍，諸根寂定，無有蔽",
    "T01n0026_006:0460b13": "礙，成就調御，息心靜默。見已歡喜，前詣佛所，",
    "T01n0026_006:0460b14": "接足作禮，隨佛經行，以長者法說頌問訊：",
    "T01n0026_006:0460b15": "「『世尊寐安隱，　　至竟眠快耶？",
    "T01n0026_006:0460b16": "如梵志滅度，　　以不染於欲。",
    "T01n0026_006:0460b17": "捨離一切願，　　逮得至安隱，",
    "T01n0026_006:0460b18": "心除無煩熱，　　自樂歡喜眠。』",
    "T01n0026_006:0460b19": "「於是，世尊即便往至經行道頭，敷尼師檀，",
    "T01n0026_006:0460b20": "結加趺坐。尊者舍梨子！我禮佛足，却坐一",
    "T01n0026_006:0460b21": "面，世尊為我說法，勸發渴仰，成就歡喜，無",
    "T01n0026_006:0460b22": "量方便為我說法，勸發渴仰，成就歡喜已。",
    "T01n0026_006:0460b23": "如諸佛法，先說端正法，聞者歡悅，謂，說施、",
    "T01n0026_006:0460b24": "說戒、說生天法，毀呰欲為災患，生死為",
    "T01n0026_006:0460b25": "穢，稱歎無欲為妙道品白淨。世尊為我說",
    "T01n0026_006:0460b26": "如是法已，佛知我有歡喜心、具足心、柔軟",
    "T01n0026_006:0460b27": "心、堪耐心、昇上心、一向心、無疑心、無蓋心，有",
    "T01n0026_006:0460b28": "能有力，堪受正法，謂如諸佛所說正要，世",
    "T01n0026_006:0460b29": "尊即為我說苦、習、滅、道。尊者舍梨子！我即",
    "T01n0026_006:0460c01": "於坐中見四聖諦苦、習、滅、道，猶如白素易",
    "T01n0026_006:0460c02": "染為色，我亦如是，即於坐中見四聖諦苦、",
    "T01n0026_006:0460c03": "習、滅、道。「尊者舍梨子！我已見法得法，覺白",
    "T01n0026_006:0460c04": "淨法，斷疑度惑，更無餘尊，不復從他，無",
    "T01n0026_006:0460c05": "有猶豫，已住果證，於世尊法得無所畏，即",
    "T01n0026_006:0460c06": "從坐起，為佛作禮：『世尊！我今自歸於佛、法",
    "T01n0026_006:0460c07": "及比丘眾，唯願世尊受我為優婆塞，從今",
    "T01n0026_006:0460c08": "日始，終身自歸，乃至命盡。』尊者舍梨子！我即",
    "T01n0026_006:0460c09": "叉手白曰：『世尊！願受我請，於舍衛國而受",
    "T01n0026_006:0460c10": "夏坐及比丘眾。』時，佛問我：『汝名何等？舍衛",
    "T01n0026_006:0460c11": "國人呼汝云何？』我即答曰：『我名須達哆，以",
    "T01n0026_006:0460c12": "我供給諸孤獨者，是故舍衛國人呼我為給",
    "T01n0026_006:0460c13": "孤獨。』爾時，世尊復問我曰：『舍衛國中有房",
    "T01n0026_006:0460c14": "舍未？』我復答曰：『舍衛國中無有房舍。』爾時，",
    "T01n0026_006:0460c15": "世尊而告我曰：『長者當知！若有房舍，比丘",
    "T01n0026_006:0460c16": "可得往來，可得住止。』我復白曰：『唯然。世尊！",
    "T01n0026_006:0460c17": "我當如是為起房舍，比丘可得往來，於舍",
    "T01n0026_006:0460c18": "衛國可得住止，唯願世尊差一佐助。』爾",
    "T01n0026_006:0460c19": "時，世尊即差尊者舍梨子，遣尊者舍梨子",
    "T01n0026_006:0460c20": "令見佐助。「我於爾時聞佛所說，善受善持，",
    "T01n0026_006:0460c21": "即從坐起，為佛作禮，繞三匝而去。於王舍",
    "T01n0026_006:0460c22": "城所作已訖，與尊者舍梨子俱往至舍衛",
    "T01n0026_006:0460c23": "國，不入舍衛城亦不歸家，便於城外周",
    "T01n0026_006:0460c24": "遍行地，為於何處往來極好，晝不喧閙，夜",
    "T01n0026_006:0460c25": "則寂靜，無有蚊虻，亦無蠅蚤，不寒不熱，",
    "T01n0026_006:0460c26": "可立房舍施佛及眾。尊者舍梨子！我時唯",
    "T01n0026_006:0460c27": "見童子勝園往來極好，晝不喧閙，夜則寂",
    "T01n0026_006:0460c28": "靜，無有蚊虻，亦無蠅蚤，不寒不熱。我見",
    "T01n0026_006:0460c29": "此已，便作是念：『唯此處好，可立房舍施佛",
    "T01n0026_006:0461a01": "及眾。』「尊者舍梨子！我於爾時入舍衛國，竟",
    "T01n0026_006:0461a02": "不還家，便先往詣童子勝所，白曰：『童子！可",
    "T01n0026_006:0461a03": "賣此園持與我耶？』爾時，童子便語我曰：『長",
    "T01n0026_006:0461a04": "者當知，吾不賣園。』如是，再三白曰：『童子！可",
    "T01n0026_006:0461a05": "賣此園持與我耶？』爾時，童子亦復再三而",
    "T01n0026_006:0461a06": "語我曰：『吾不賣園，至億億布滿。』我即白曰：",
    "T01n0026_006:0461a07": "『童子今已決斷價數，但當取錢。』尊者舍梨",
    "T01n0026_006:0461a08": "子！我與童子或言斷價，或言不斷，大共",
    "T01n0026_006:0461a09": "訜訟，即便俱往至舍衛國大決斷處判論此",
    "T01n0026_006:0461a10": "事。時，舍衛國大決斷人語童子勝曰：『童子",
    "T01n0026_006:0461a11": "已自決斷價數，但當取錢。』「尊者舍梨子！我",
    "T01n0026_006:0461a12": "即入舍衛國，還家取錢，以象馬車舉負輦",
    "T01n0026_006:0461a13": "載，出億億布地，少處未遍。尊者舍梨子！我",
    "T01n0026_006:0461a14": "作是念：『當取何藏，不大不小，可此餘處持",
    "T01n0026_006:0461a15": "來布滿？』時，童子勝便語我曰：『長者若悔，錢",
    "T01n0026_006:0461a16": "自相歸，園地還吾。』我語童子：『實不悔也。』但",
    "T01n0026_006:0461a17": "自思念：『當取何藏，不大不小，可此餘處持",
    "T01n0026_006:0461a18": "來滿耳？』時，童子勝便作是念：『佛必大尊，有",
    "T01n0026_006:0461a19": "大德祐，法及比丘眾亦必大尊，有大德祐。所",
    "T01n0026_006:0461a20": "以者何？乃令長者施設大施，輕財乃爾。吾",
    "T01n0026_006:0461a21": "今寧可即於此處造立門屋施佛及眾。』時，",
    "T01n0026_006:0461a22": "童子勝便語我曰：『長者且止！莫復出錢布",
    "T01n0026_006:0461a23": "此處也，吾於此處造立門屋施佛及眾。』尊",
    "T01n0026_006:0461a24": "者舍梨子！我為慈愍故，即以此處與童子",
    "T01n0026_006:0461a25": "勝。「尊者舍梨子！我即於此夏起十六大屋、",
    "T01n0026_006:0461a26": "六十拘絺。尊者舍梨子時見佐助，然尊者舍",
    "T01n0026_006:0461a27": "梨子說教化病法，甚奇！甚特！我聞此教化病",
    "T01n0026_006:0461a28": "法已，極重疾苦即得除愈，生極快樂。尊者",
    "T01n0026_006:0461a29": "舍梨子！我今無病，極得安隱，願尊者舍梨",
    "T01n0026_006:0461b01": "子於此飯食。」時，尊者舍梨子默然受請。於",
    "T01n0026_006:0461b02": "是長者知尊者舍梨子默然受已，即從坐",
    "T01n0026_006:0461b03": "起，自行澡水，以極美淨妙種種豐饒食噉含",
    "T01n0026_006:0461b04": "消，手自斟酌，令得充滿，食訖，舉器行澡水",
    "T01n0026_006:0461b05": "竟，敷一小床，別坐聽法。長者坐已，尊者舍",
    "T01n0026_006:0461b06": "梨子為彼說法，勸發渴仰，成就歡喜，無量",
    "T01n0026_006:0461b07": "方便為彼說法，勸發渴仰，成就歡喜已，從",
    "T01n0026_006:0461b08": "坐起去。是時，世尊無量大眾前後圍繞而為",
    "T01n0026_006:0461b09": "說法，世尊遙見尊者舍梨子來，告諸比丘：",
    "T01n0026_006:0461b10": "「舍梨子比丘聰慧、速慧、捷慧、利慧、廣慧、深慧、出",
    "T01n0026_006:0461b11": "要慧、明達慧、辯才慧，舍梨子比丘成就實慧。",
    "T01n0026_006:0461b12": "所以者何？我所略說四種須陀洹，舍梨子比",
    "T01n0026_006:0461b13": "丘為長者給孤獨十種廣說來。」佛說如是。",
    "T01n0026_006:0461b14": "彼諸比丘聞佛所說，歡喜奉行。",
    "T01n0026_006:0461b15": "教化病經第八竟三千八百九十八字",
    "T01n0026_006:0461b16": "中阿含經卷第六八千九百六十九字初一日誦"
}