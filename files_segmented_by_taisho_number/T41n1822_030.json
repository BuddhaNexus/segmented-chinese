{
    "T41n1822_030:0806c23": "俱舍論疏卷第三十",
    "T41n1822_030:0806c25": "沙門法寶撰",
    "T41n1822_030:0806c26": "破執我品第九之二",
    "T41n1822_030:0806c27": "◎論。若唯五取蘊至荷重擔者。犢子部引經",
    "T41n1822_030:0806c28": "難也。若即五取蘊名為我者。何故世尊作如",
    "T41n1822_030:0806c29": "是說。有取捨重擔。荷重擔者。論。何",
    "T41n1822_030:0807a01": "緣於此佛不應說。論主徵也。何緣於此假我。",
    "T41n1822_030:0807a02": "不許佛如是說。論。不應重擔即名能",
    "T41n1822_030:0807a03": "荷。彼部答也。即五取蘊名之為我。復是",
    "T41n1822_030:0807a04": "重擔。即應能荷是所荷也。如我所宗。說",
    "T41n1822_030:0807a05": "能荷是我。所荷取蘊。即無此失。論。所",
    "T41n1822_030:0807a06": "以者何。論主徵也。所以佛不應說。論。",
    "T41n1822_030:0807a07": "曾未見故。犢子部答。曾未見說能荷即所",
    "T41n1822_030:0807a08": "荷故。論。不可說事亦不應說。論主例破",
    "T41n1822_030:0807a09": "也。汝立第五不可說法藏為我。此不所說",
    "T41n1822_030:0807a10": "事。亦不應說。論。所以者何。犢子部徵",
    "T41n1822_030:0807a11": "也。論。亦未見故。論主答也。未見不可",
    "T41n1822_030:0807a12": "說事而說也。若說即是可說。非不可說。",
    "T41n1822_030:0807a13": "論。又取重擔至曾未見故。論主反難。取重",
    "T41n1822_030:0807a14": "擔為例。能取重擔。謂即是貪等。所取重擔。",
    "T41n1822_030:0807a15": "即五取蘊。即貪等即是五取蘊收。如何能取",
    "T41n1822_030:0807a16": "即是所取。曾未見故。論。然經說愛至荷",
    "T41n1822_030:0807a17": "者應然。論主舉取擔者即是蘊攝。例能荷",
    "T41n1822_030:0807a18": "者亦即蘊收。論。即於諸蘊至乃至廣說。",
    "T41n1822_030:0807a19": "論主以義通也。即於諸蘊立數取趣。佛恐",
    "T41n1822_030:0807a20": "執實有別我常住實有。後文自云。但隨世",
    "T41n1822_030:0807a21": "俗說此具壽有如是名。論。如上所引",
    "T41n1822_030:0807a22": "至補特伽羅。論主釋經意也。為令了此以",
    "T41n1822_030:0807a23": "蘊為我。可說無常。非實有性。即五取蘊自",
    "T41n1822_030:0807a24": "相逼害得重擔名。前前剎那引後後故名",
    "T41n1822_030:0807a25": "為荷者。非是實有別我。名為荷者。論。",
    "T41n1822_030:0807a26": "補特伽羅至邪見攝故。彼宗又引文證實我",
    "T41n1822_030:0807a27": "也。若無實我。應無化生有情撥無名為邪",
    "T41n1822_030:0807a28": "見。論。誰言無有至理實有故。論主通",
    "T41n1822_030:0807a29": "也。我不言無化生有情。如佛所言。我說",
    "T41n1822_030:0807b01": "有故。佛所言者。謂蘊相續能往後世。不由",
    "T41n1822_030:0807b02": "胎．卵．濕。名為化生有情。化生諸蘊理實有",
    "T41n1822_030:0807b03": "故。撥此為無故邪見攝。非謂實我。論。",
    "T41n1822_030:0807b04": "又許此邪見至不應修所斷故。論主反難。無",
    "T41n1822_030:0807b05": "撥我邪見也。汝說撥無化生我故名為邪",
    "T41n1822_030:0807b06": "見。汝宗說我非四諦攝。此見不應見四諦",
    "T41n1822_030:0807b07": "斷。又迷理故非修道斷。故知無有撥我邪",
    "T41n1822_030:0807b08": "見。論。若謂經說至一聚一言。論主遮",
    "T41n1822_030:0807b09": "彼浪引文也。彼說言一我生在世間。明非",
    "T41n1822_030:0807b10": "是蘊。蘊非一故者。亦不應理。此於總蘊聚",
    "T41n1822_030:0807b11": "中假說一故。如世間說。於一麻聚。一米",
    "T41n1822_030:0807b12": "聚等。雖有八微多物。總說一故。論。或",
    "T41n1822_030:0807b13": "補特伽羅至生世間故。論主反難也。以經說",
    "T41n1822_030:0807b14": "一。即謂非蘊是別一我。經說於生我應有",
    "T41n1822_030:0807b15": "為。違汝宗也。論。非此言生如蘊新起。",
    "T41n1822_030:0807b16": "彼宗通我生非如蘊新起。論。依何",
    "T41n1822_030:0807b17": "義說生在世間者。論主徵也。我生世間非",
    "T41n1822_030:0807b18": "如蘊起。依何義說生在世間。論。",
    "T41n1822_030:0807b19": "依此今時至取別位故。彼宗通也。說我為生",
    "T41n1822_030:0807b20": "者。非是如蘊新生。但是我取新蘊故名為",
    "T41n1822_030:0807b21": "生。如世間說能祠者生。記論者生。然此祠",
    "T41n1822_030:0807b22": "者實不新生。以彼初者取明論故名之為",
    "T41n1822_030:0807b23": "生。又如世間言老者生。病者生等。然此老．",
    "T41n1822_030:0807b24": "病實非新生。以取別位名為生也。我亦如",
    "T41n1822_030:0807b25": "是。實非如蘊更別新生。以取別蘊名為",
    "T41n1822_030:0807b26": "生也。論。佛已遮故至故佛已遮。論主引",
    "T41n1822_030:0807b27": "經遮也。佛言捨此蘊。及能續餘蘊。唯除",
    "T41n1822_030:0807b28": "五蘊法假。許有能續諸蘊。已遮別我。汝",
    "T41n1822_030:0807b29": "說實我捨取諸蘊。豈非所遮。論。頗",
    "T41n1822_030:0807c01": "勤具那契經至取捨諸蘊。論主又重引經證",
    "T41n1822_030:0807c02": "無我取捨諸蘊也。論。又汝所引至為",
    "T41n1822_030:0807c03": "喻不成。論主兩關破前引喻也。若說是我。",
    "T41n1822_030:0807c04": "即不極成我不許故。若是心等。又念念滅",
    "T41n1822_030:0807c05": "新新生故。取捨不成。身如心等。又如明等",
    "T41n1822_030:0807c06": "與身有異。蘊亦應異補特伽羅。老．病二身",
    "T41n1822_030:0807c07": "前後各別皆無取捨。若同數論說有轉",
    "T41n1822_030:0807c08": "變。如前已破。論。又許蘊生至此異蘊",
    "T41n1822_030:0807c09": "及常。若如彼宗蘊生我不生者。即定許我",
    "T41n1822_030:0807c10": "異於蘊及我是常。即違彼宗補特伽羅。",
    "T41n1822_030:0807c11": "非常非無常。與蘊不一不異。論。又此",
    "T41n1822_030:0807c12": "唯一蘊至與蘊有異。論主重出彼計。我一。蘊",
    "T41n1822_030:0807c13": "五。我與蘊異也。論。大種有四至不異大",
    "T41n1822_030:0807c14": "種。犢子部反難論主也。大種有四。造色唯",
    "T41n1822_030:0807c15": "一。而言大種不異造色。雖蘊有五。我唯",
    "T41n1822_030:0807c16": "有一。因何不許不異五蘊。論。是彼",
    "T41n1822_030:0807c17": "宗過。論主通也。論。何謂彼宗。犢子部問",
    "T41n1822_030:0807c18": "也。論。諸計造色即大種論。彼宗說大種",
    "T41n1822_030:0807c19": "即是造色。是彼宗過也。論。設如彼見至",
    "T41n1822_030:0807c20": "補特伽羅。縱計破也。若犢子部執我與蘊。",
    "T41n1822_030:0807c21": "同覺天造色即大種者。即應亦同大種即",
    "T41n1822_030:0807c22": "是造色。蘊即是我。論。若補特伽羅至命",
    "T41n1822_030:0807c23": "者即身。犢子部難也。若不如我宗別有我",
    "T41n1822_030:0807c24": "者。謂即五蘊名命者等。世尊答外道問。何",
    "T41n1822_030:0807c25": "不記言命者即身。論。觀能問者至龜",
    "T41n1822_030:0807c26": "毛硬軟。論主答也。我宗即蘊假說為我。即",
    "T41n1822_030:0807c27": "蘊是我。外道妄執有別實我。與蘊一．異。",
    "T41n1822_030:0807c28": "由我無故一．異不成。故佛不記。如人不",
    "T41n1822_030:0807c29": "答龜毛硬．軟。若答即是異語。不當問頭。",
    "T41n1822_030:0808a01": "論。古昔諸師至與身一異。論主舉昔答",
    "T41n1822_030:0808a02": "釋犢子部疑也。如文可解。論。佛何不",
    "T41n1822_030:0808a03": "說命者都無。外問也。論。亦觀問者至不",
    "T41n1822_030:0808a04": "為說假有。論主答也。若謂諸蘊名為命者。",
    "T41n1822_030:0808a05": "言無命者。即撥諸蘊隨邪見故。非受",
    "T41n1822_030:0808a06": "法器。不為說假有。論。理必應爾至如",
    "T41n1822_030:0808a07": "經廣說。更引經非受法器不為說也。若答",
    "T41n1822_030:0808a08": "為有。恐執常我。若答為無恐生斷見。故",
    "T41n1822_030:0808a09": "佛不答。論。依如是義至便壞善業子。",
    "T41n1822_030:0808a10": "依前長行之義。說此頌也。如虎銜子不",
    "T41n1822_030:0808a11": "急不緩。若急說有命者。即執真我為有。",
    "T41n1822_030:0808a12": "為我見牙傷。若緩說無命者。撥俗我為",
    "T41n1822_030:0808a13": "無。便壞善業子。所以不答。論。復說頌",
    "T41n1822_030:0808a14": "言至佛不答有無。更重前義。如文可解。",
    "T41n1822_030:0808a15": "論。何緣不記世間常等。因論生論問餘",
    "T41n1822_030:0808a16": "不記也。論。亦觀問者阿世耶故。答也。問者",
    "T41n1822_030:0808a17": "意不同故。論。問者若執至四皆非理。",
    "T41n1822_030:0808a18": "明二種意樂皆不可記。若執我為世間。我",
    "T41n1822_030:0808a19": "體都無故。不可答常．無常。亦常．亦無常。非",
    "T41n1822_030:0808a20": "常．非無常故。論。若執生至亦皆非理。若",
    "T41n1822_030:0808a21": "執生死以為世間。答常無常等。亦皆非",
    "T41n1822_030:0808a22": "理。論。謂若常者至皆不應理。釋執生",
    "T41n1822_030:0808a23": "死為世間。四答皆有失也。如文可解。",
    "T41n1822_030:0808a24": "論。如離繫子至不為定記。引例釋也。論。",
    "T41n1822_030:0808a25": "有邊等四至皆有失故。類釋有邊等四也。",
    "T41n1822_030:0808a26": "論。寧知此四義同常等者。外問也。論。",
    "T41n1822_030:0808a27": "以有外道至義與前同。引事答也。如文可",
    "T41n1822_030:0808a28": "解　嗢底迦此云能說。論。復以何緣",
    "T41n1822_030:0808a29": "至有等四耶。外問也。論。亦觀問者至而",
    "T41n1822_030:0808b01": "發問故。答也。彼謂已解脫我名為如來。故",
    "T41n1822_030:0808b02": "佛不答。同前失故也。論。今應詰問至",
    "T41n1822_030:0808b03": "死後亦有。問犢子部也。論。彼言恐有墮",
    "T41n1822_030:0808b04": "常失故。犢子部答也。彼宗計我非常．無常",
    "T41n1822_030:0808b05": "故。論。若爾何緣至墮常過失。引類難",
    "T41n1822_030:0808b06": "也。若謂恐墮常故不答死後有我恐墮",
    "T41n1822_030:0808b07": "常故因何身壞等。論。若佛先見至由我",
    "T41n1822_030:0808b08": "體都無。論主兩關破也。若言未解脫我佛",
    "T41n1822_030:0808b09": "先見故。即為記之。彼涅槃已便不復見。以",
    "T41n1822_030:0808b10": "不知有故佛不記有者。即撥大師具一切",
    "T41n1822_030:0808b11": "智。有而不知故。若許世尊有一切智而",
    "T41n1822_030:0808b12": "不記者。或應許不記由我體都無。論。",
    "T41n1822_030:0808b13": "若謂世尊至及常住過。又難也。若謂見解",
    "T41n1822_030:0808b14": "脫後我。而不說者。即離蘊過。蘊滅我在",
    "T41n1822_030:0808b15": "故。及墮常見過。計我常故。論。若見非",
    "T41n1822_030:0808b16": "見至非一切智。又難。見．不見俱不可說。即",
    "T41n1822_030:0808b17": "應漸言。不可說佛是一切智。非一切智。即",
    "T41n1822_030:0808b18": "違經說佛是一切智故。論。若謂實有至",
    "T41n1822_030:0808b19": "墮惡見處故。又敘彼計也。以契經言諦故。",
    "T41n1822_030:0808b20": "住故。定執無我者。墮惡見處故。故知有",
    "T41n1822_030:0808b21": "我。若執無我。墮惡見故。論。此不成證",
    "T41n1822_030:0808b22": "至墮惡見處故。論主破也。以經說定執無",
    "T41n1822_030:0808b23": "我者。墮惡見故。即證有我。彼經又說定",
    "T41n1822_030:0808b24": "執有我者。墮惡見故。亦證無我也。故知",
    "T41n1822_030:0808b25": "此經令離斷．常。不證有我。論。阿毘",
    "T41n1822_030:0808b26": "達磨至分明說故。論主引阿毘達磨證也。",
    "T41n1822_030:0808b27": "言我有．無。是常斷見攝。深為應理。執我",
    "T41n1822_030:0808b28": "有．無常．斷邊故。如前所引筏蹉經中分明",
    "T41n1822_030:0808b29": "說故。論。若定無有補特伽羅至定有",
    "T41n1822_030:0808c01": "補特伽羅。犢子部難也。若無有我。為可說",
    "T41n1822_030:0808c02": "誰流轉生死。不應生死自流轉故。既經中",
    "T41n1822_030:0808c03": "說馳流生死。故知定有補特伽羅。若諸蘊",
    "T41n1822_030:0808c04": "相續當處即滅。何得有流轉。論。此復",
    "T41n1822_030:0808c05": "如何流轉生死。論主問也。我非無常。如何說",
    "T41n1822_030:0808c06": "流轉生死。論。由捨前蘊取後蘊故。外",
    "T41n1822_030:0808c07": "人釋也。我非無常。所取捨蘊是無常故。",
    "T41n1822_030:0808c08": "名為流轉。論。如是義宗前已徵遣。論",
    "T41n1822_030:0808c09": "主指前。破我依蘊等宗也。論。如燎原",
    "T41n1822_030:0808c10": "火至流轉生死。論主破外執訖自述假我",
    "T41n1822_030:0808c11": "流轉義也。先喻後法。如文可解。論。若",
    "T41n1822_030:0808c12": "唯有蘊至名為妙眼。外引教難也。前蘊已滅",
    "T41n1822_030:0808c13": "後蘊別生。如何可說今我於昔為世導師。",
    "T41n1822_030:0808c14": "論。此說何咎。論主反問也。論。蘊各",
    "T41n1822_030:0808c15": "異故。外人答也。若說五蘊假名我者。昔",
    "T41n1822_030:0808c16": "蘊．今蘊體既各別。如何今我是昔我耶。",
    "T41n1822_030:0808c17": "論。若爾是何物。論主反問也。論。謂補特",
    "T41n1822_030:0808c18": "伽羅。外人答也。論。昔我即今體應常住。",
    "T41n1822_030:0808c19": "論主難也。汝宗計我非常．無常。若昔我即",
    "T41n1822_030:0808c20": "今我。應是常違自宗也。論。故說今我",
    "T41n1822_030:0808c21": "至曾燒彼事。論主述正義也。如人將一炬",
    "T41n1822_030:0808c22": "火。先燒其草。後燒其木。雖剎那滅是一",
    "T41n1822_030:0808c23": "相續。得說此燒木火。曾燒於草。非謂",
    "T41n1822_030:0808c24": "前後火體不別。世尊今我。昔師義。亦准此",
    "T41n1822_030:0808c25": "顯昔與今是一相續非前不滅。論。若",
    "T41n1822_030:0808c26": "謂決定至去解脫遠。論主難也。若謂決定有",
    "T41n1822_030:0808c27": "真實我。此我微細。佛智最勝。觀此我時最",
    "T41n1822_030:0808c28": "明了見。既見我已便起我見。乃至我愛所",
    "T41n1822_030:0808c29": "縛。便為謗佛去解脫遠。文中先出過。次",
    "T41n1822_030:0809a01": "引教。後結成也。論若謂至此言無義。",
    "T41n1822_030:0809a02": "論主牒計破也。若謂非我計我。便起我愛。",
    "T41n1822_030:0809a03": "於我見我不起我愛。此言無義。論。",
    "T41n1822_030:0809a04": "所以者何。外徵無義所以也。論。於非我",
    "T41n1822_030:0809a05": "中至無理為證。答無義所以也。於我計我。",
    "T41n1822_030:0809a06": "於非我計我。執自異他。無有差別。無",
    "T41n1822_030:0809a07": "理為證。實我不愛。妄我即愛。論。故彼",
    "T41n1822_030:0809a08": "於佛至起見瘡皰。結犢子過也。論。如",
    "T41n1822_030:0809a09": "是一類至無解脫過。述佛法中有犢子部。及",
    "T41n1822_030:0809a10": "撥一切法體皆非有。外道執有別真我性。",
    "T41n1822_030:0809a11": "皆同不能免無解脫過。論。若一切類",
    "T41n1822_030:0809a12": "至何能憶知。諸執我者共為此難若一切類",
    "T41n1822_030:0809a13": "我體都無。剎那滅心。何能憶知曾所受境。",
    "T41n1822_030:0809a14": "及相似境。論。如是憶知至心差別生。論",
    "T41n1822_030:0809a15": "主取經部義答也　從相續內。是自身內",
    "T41n1822_030:0809a16": "　念境想類。是前時心。念境取像類別心種子",
    "T41n1822_030:0809a17": "生　差別。是種子之異名也。取像是想之化",
    "T41n1822_030:0809a18": "用。論。且初憶念至無間生。外問也。前",
    "T41n1822_030:0809a19": "釋後憶念起從前憶念心差別生。即前憶",
    "T41n1822_030:0809a20": "念。為從何等心差別生。論。從有緣",
    "T41n1822_030:0809a21": "彼至心差別起。答也。此初憶念。從前有緣",
    "T41n1822_030:0809a22": "彼相似法作意相屬想心差別　不為依止",
    "T41n1822_030:0809a23": "差別。是身異也　愁憂散亂等緣者。是損",
    "T41n1822_030:0809a24": "壞種子功能。要前品緣。不為此緣損壞",
    "T41n1822_030:0809a25": "種子功能。即生初憶念。即是初憶念生。從",
    "T41n1822_030:0809a26": "緣此境作意等緣。及彼種子。生也。論。",
    "T41n1822_030:0809a27": "雖有如是至有功能故。論主釋。憶念生必具",
    "T41n1822_030:0809a28": "因及緣二種方生。更不見離此二。外有我",
    "T41n1822_030:0809a29": "功能故。論。如何異心至有憶念理。彼宗",
    "T41n1822_030:0809b01": "難也。前心．後心別。後心憶念前心境。天授．",
    "T41n1822_030:0809b02": "祠授兩心別。祠授能憶天授之心境。",
    "T41n1822_030:0809b03": "論。此難非理至有因果性故。論主通也。前",
    "T41n1822_030:0809b04": "心．後心一相續有因．果義。所以後心憶前",
    "T41n1822_030:0809b05": "心境。天授．祠授是異相續。無因果故。不相",
    "T41n1822_030:0809b06": "憶也。論。我等不言至有後記知生。論主",
    "T41n1822_030:0809b07": "重釋。非異心見境異心能憶。相續一故。然",
    "T41n1822_030:0809b08": "從過去緣彼境心。功能差別種子。引起今",
    "T41n1822_030:0809b09": "時能憶念識。謂如前說。相續轉變差別力故",
    "T41n1822_030:0809b10": "生念何失。由此憶念力。有後記知生。",
    "T41n1822_030:0809b11": "論。我體既無熟為能憶。彼師問也。論。",
    "T41n1822_030:0809b12": "能憶是何義。論主問彼師也。論。由念",
    "T41n1822_030:0809b13": "能取境。彼師答也。論。此取境豈異念。論",
    "T41n1822_030:0809b14": "主徵也。既由念取境。豈念外別有取境。",
    "T41n1822_030:0809b15": "論。雖不異念但由作者。彼師答也。雖念外",
    "T41n1822_030:0809b16": "無別取境然念取境之時。由有作者。",
    "T41n1822_030:0809b17": "論。作者即是至彼類心差別。論主答也。汝說",
    "T41n1822_030:0809b18": "作者別有於我。我說作者即是念因。",
    "T41n1822_030:0809b19": "論。然世間所言至說彼能憶。論主重釋也。世",
    "T41n1822_030:0809b20": "間言制怛羅能憶。此於蘊相續。立制怛羅",
    "T41n1822_030:0809b21": "名。非於實我。從先見心後憶念起。說彼能",
    "T41n1822_030:0809b22": "憶　制怛羅。是正月星名有人正月生從",
    "T41n1822_030:0809b23": "此星為名。論。我體若無至說第六聲。",
    "T41n1822_030:0809b24": "彼師難也。論。此第六聲依屬主義。論主",
    "T41n1822_030:0809b25": "答也。論。如何物屬何主。彼師問也。",
    "T41n1822_030:0809b26": "論。此如牛等屬制怛羅。論主答也。論。彼",
    "T41n1822_030:0809b27": "如何為牛主。彼師徵也。論。謂依彼彼至",
    "T41n1822_030:0809b28": "彼得自在。論主答也。論。欲於何所至尋",
    "T41n1822_030:0809b29": "求念主。論主責也。論。於所念境驅役於",
    "T41n1822_030:0809c01": "念。彼師答也。論。役念為何。論主問也。",
    "T41n1822_030:0809c02": "論。為令念起。彼師答也。論。奇哉自在",
    "T41n1822_030:0809c03": "至而驅役此。論主責也。如何為令此生還",
    "T41n1822_030:0809c04": "驅役此即能生為所生過。論。又我於念",
    "T41n1822_030:0809c05": "至為令念行。論主兩關問也。論。念無行",
    "T41n1822_030:0809c06": "故但應令起。彼師答也。念是心法。不可令",
    "T41n1822_030:0809c07": "行。故我應令此念起也。論。則因名主",
    "T41n1822_030:0809c08": "至為念主耶。論主為彼師釋念主也。",
    "T41n1822_030:0809c09": "論。即諸行聚至亦不離因。論主為彼師釋",
    "T41n1822_030:0809c10": "牛主。及牛皆無實也。俱是諸行一類相續",
    "T41n1822_030:0809c11": "　然能令彼於異方變異生因名為牛主者。",
    "T41n1822_030:0809c12": "即是能驅役牛者。論。憶念既爾至亦應",
    "T41n1822_030:0809c13": "例釋。准憶念例釋記知。准憶知。熟為能",
    "T41n1822_030:0809c14": "了。誰之識等。亦應例釋。大體雖同。非無少",
    "T41n1822_030:0809c15": "異。論。旦識因緣至如應當知。釋少異",
    "T41n1822_030:0809c16": "也。說因義同。從緣少異。",
    "T41n1822_030:0809c17": "論。有作是言至能了等者。大文第三亦破",
    "T41n1822_030:0809c18": "數論也。此念．意立能了等者。是其我也。",
    "T41n1822_030:0809c19": "論。今應詰彼至能了亦爾。論主先破其喻",
    "T41n1822_030:0809c20": "准喻破法也。兩關徵問。天授是何。若是實",
    "T41n1822_030:0809c21": "我。此如前破。若假士夫。體非一物　於天",
    "T41n1822_030:0809c22": "授諸行相續。假立天授名故。此破喻也",
    "T41n1822_030:0809c23": "　如天授能行。識能了亦爾。類破法也。",
    "T41n1822_030:0809c24": "論。依何理說天授能行者。外問也。論。謂",
    "T41n1822_030:0809c25": "於剎那至焰聲能行。論主答也。即假相續雖",
    "T41n1822_030:0809c26": "剎那滅。從此至彼異處生時名之為行。因",
    "T41n1822_030:0809c27": "名行者。非謂實我從此至彼。猶如焰．聲",
    "T41n1822_030:0809c28": "雖念念滅。異處生故世說為行。論。如",
    "T41n1822_030:0809c29": "是天授至亦作是說。類行釋了也。聖人順",
    "T41n1822_030:0810a01": "世間。故亦作是說。論。經說諸識至為何",
    "T41n1822_030:0810a02": "所作。問也。論。都無所作至說名了境。",
    "T41n1822_030:0810a03": "論主答也。此同解深密經外道不共陀羅尼。",
    "T41n1822_030:0810a04": "若雜染若清淨法。我說一切皆無作用。亦都",
    "T41n1822_030:0810a05": "無有補特伽羅。以一切法離所為故。",
    "T41n1822_030:0810a06": "論。如何似境。問也。論。謂帶彼相至名為",
    "T41n1822_030:0810a07": "了境。釋也。識生之時有境相名為了境。無",
    "T41n1822_030:0810a08": "根相故不名了根。論。或識於境至說",
    "T41n1822_030:0810a09": "鐘鼓能鳴更釋識能了也。如因鐘．鼓有",
    "T41n1822_030:0810a10": "鳴。說鐘．鼓能鳴。因其前識為後識因。能",
    "T41n1822_030:0810a11": "了境故。說識能了。就因說也。論。或如",
    "T41n1822_030:0810a12": "燈能行識能了亦爾。又第三釋也。論。為",
    "T41n1822_030:0810a13": "依何理說燈能行。問也。論。焰相續中至",
    "T41n1822_030:0810a14": "說名能了。釋也。燈異處相續生時名為燈行。",
    "T41n1822_030:0810a15": "識於異境說識為能了。即體是能也。",
    "T41n1822_030:0810a16": "論。或如色生色住至理亦應然。以喻顯無",
    "T41n1822_030:0810a17": "了者也。如色生等無別生者。識了於境",
    "T41n1822_030:0810a18": "亦無了者。論。若後識生至如芽莖葉等。",
    "T41n1822_030:0810a19": "外問也。論。有為皆有住至後必異前。",
    "T41n1822_030:0810a20": "論主釋也。有為法有異相故。後識不可定",
    "T41n1822_030:0810a21": "似於前也。論。若異此者至自然從定",
    "T41n1822_030:0810a22": "出。論主反難釋也。若後常似前。即無出",
    "T41n1822_030:0810a23": "定。論。諸心相續至種性別故。釋有定次",
    "T41n1822_030:0810a24": "心也。論。如女心無間至由種姓別故。指",
    "T41n1822_030:0810a25": "事釋也。論。女心無間至外緣差別。釋女",
    "T41n1822_030:0810a26": "心後別雖容起多心。然若先數起者。明",
    "T41n1822_030:0810a27": "了者。近起者。先起。由如是心修力強故。",
    "T41n1822_030:0810a28": "若將起位身外緣差別即不定。如常起夫",
    "T41n1822_030:0810a29": "心。或時遇子或起子心。身被苦觸即起",
    "T41n1822_030:0810b01": "異心。論。諸有修行力至生於自果。外",
    "T41n1822_030:0810b02": "難也。若由修力此心數起。諸有修力最強",
    "T41n1822_030:0810b03": "盛者。寧不恒時生於自果。論。由此心",
    "T41n1822_030:0810b04": "有至最隨順故。釋也。謂由住異相故不恒",
    "T41n1822_030:0810b05": "生自果。此住異相順生異心故。論。諸",
    "T41n1822_030:0810b06": "心品類至唯一切智知。明心次第微細。推",
    "T41n1822_030:0810b07": "佛能知兼引頌證。孔雀毛羽色類差別之因。",
    "T41n1822_030:0810b08": "唯佛能知。論。色差別因至可易了知。舉",
    "T41n1822_030:0810b09": "易況難也。所緣色差別因。當唯佛知。況非",
    "T41n1822_030:0810b10": "色性。",
    "T41n1822_030:0810b11": "論。一類外道至皆從於我。大文第三破外",
    "T41n1822_030:0810b12": "道中第二破勝論師。彼說諸心生時。皆從",
    "T41n1822_030:0810b13": "於我。是我德故。論。前之二難至如芽",
    "T41n1822_030:0810b14": "葉等。論主引前二難難勝論也。我既是一。",
    "T41n1822_030:0810b15": "何緣後識不恒似前。及定次第。論。若",
    "T41n1822_030:0810b16": "謂由待至非極成故。破轉計也。彼計云。識",
    "T41n1822_030:0810b17": "不恒似前識者。由待我與實句色．意合",
    "T41n1822_030:0810b18": "差別不同故。有異識生者。理定不然。我體",
    "T41n1822_030:0810b19": "是一。與餘意合。非極成故。此非兩宗共",
    "T41n1822_030:0810b20": "許。不成同也。論。又二物合至俱有滅",
    "T41n1822_030:0810b21": "壞。論主破意與我合也。二物合有分限。不",
    "T41n1822_030:0810b22": "可遍合。我遍一切處。意有分限故。又彼外",
    "T41n1822_030:0810b23": "道自釋合相言。非至為先後至名合。我與",
    "T41n1822_030:0810b24": "意合。意有分限我應亦有分限。意移轉故",
    "T41n1822_030:0810b25": "我應移轉。意壞滅故我應壞滅。若不爾者。",
    "T41n1822_030:0810b26": "何名為合。論。若一分合至無別分故。",
    "T41n1822_030:0810b27": "破分合也。以我無別分故。已上破識與",
    "T41n1822_030:0810b28": "我合。論。設許有合至合寧有別。破縱",
    "T41n1822_030:0810b29": "許有合。不許合異。我體既常。意無別",
    "T41n1822_030:0810c01": "異。合寧有別生識異前。論。若待別覺",
    "T41n1822_030:0810c02": "至得有差別。破轉計也。若謂待別覺故識",
    "T41n1822_030:0810c03": "生有異。生覺別因同生識難。論。若待",
    "T41n1822_030:0810c04": "行別至何用我為。破轉計也。若待行別。我",
    "T41n1822_030:0810c05": "意合故生識別者。即應心但待行差別能",
    "T41n1822_030:0810c06": "生意識。何用我為。論。我於識生至普",
    "T41n1822_030:0810c07": "莎訶言。破。識依行別生有差別。我於識",
    "T41n1822_030:0810c08": "生無用。而言識生由我。如藥除疾其事已",
    "T41n1822_030:0810c09": "成。誑醫矯說由我呪也　普莎訶此云吉",
    "T41n1822_030:0810c10": "祥。論。若謂此二至無理為證。破轉計",
    "T41n1822_030:0810c11": "心行由我有也。雖有此言。無理證成。",
    "T41n1822_030:0810c12": "論。若謂此二至為所依義。論主問依相也。",
    "T41n1822_030:0810c13": "論。非心與行至我為彼依。外人答也。心．",
    "T41n1822_030:0810c14": "行依我。非如畫．菓依於壁．器。若如此二。",
    "T41n1822_030:0810c15": "即有二失。一相礙失。二或時別住失。",
    "T41n1822_030:0810c16": "論。若爾如何。論主徵外人也。我與覺行",
    "T41n1822_030:0810c17": "為其所依。不如器持果。壁持畫。汝說覺．",
    "T41n1822_030:0810c18": "行依我如何。論。此但如地至四物所依。",
    "T41n1822_030:0810c19": "外人答也。如色．香．味．觸四物依地也。",
    "T41n1822_030:0810c20": "論。彼如是言至假立我名。論主破云。若如汝",
    "T41n1822_030:0810c21": "所說。我為二依。如地與香等為所依者。",
    "T41n1822_030:0810c22": "香等依於地。四外無別地。心．行依於我。二",
    "T41n1822_030:0810c23": "外無別我。論。若離香等至地有香等。外",
    "T41n1822_030:0810c24": "人難也。既言地有香等。明知能有異於所",
    "T41n1822_030:0810c25": "有。故知四外別有於地。論。為顯地體",
    "T41n1822_030:0810c26": "至木像身等。論主釋也。為顯地體不同故。",
    "T41n1822_030:0810c27": "地體有是香等異故。如世間言。為顯像體",
    "T41n1822_030:0810c28": "不同而言木像身等雖木即是像。仍簡餘",
    "T41n1822_030:0810c29": "鐵像。論。又若有我至生一切智。論主又",
    "T41n1822_030:0811a01": "破。若我待行差別能生智者。行既眾多。何",
    "T41n1822_030:0811a02": "不俱時生一切智。論。若時此行至果",
    "T41n1822_030:0811a03": "不恒生。又破救也若救言所以不俱時生",
    "T41n1822_030:0811a04": "一切智者。以功能強行。遮餘劣行。不生果",
    "T41n1822_030:0811a05": "故。不得俱時生一切智者。寧從強行果不",
    "T41n1822_030:0811a06": "恒生。論。答此如前至漸變異故。外救。我",
    "T41n1822_030:0811a07": "宗許非常漸有變異。如前難云。何修力",
    "T41n1822_030:0811a08": "最強者。寧不恒時生於自果。答云。由此心",
    "T41n1822_030:0811a09": "有住異相故。我答此難亦與彼同。由有",
    "T41n1822_030:0811a10": "行體有漸變異故。論。若爾計我至體無",
    "T41n1822_030:0811a11": "異故破由行轉變也。若識生．不生由依行",
    "T41n1822_030:0811a12": "者。執我唐捐。行力令心差別生故。彼道計",
    "T41n1822_030:0811a13": "行。同我釋宗修心差別生。既由修力。何關",
    "T41n1822_030:0811a14": "於我。論。必定應信至理不成故。以有",
    "T41n1822_030:0811a15": "能依證所依我也。彼宗計。我為實。念等",
    "T41n1822_030:0811a16": "德句。德依實句不依餘故。故知我體亦",
    "T41n1822_030:0811a17": "有不得言無。論。此證非理至但有虛",
    "T41n1822_030:0811a18": "言。論主破外證也。外執念等德句義攝。體",
    "T41n1822_030:0811a19": "皆非實。依餘實法。我宗不許。亦不極成。",
    "T41n1822_030:0811a20": "我宗許念等有別實體性皆名實故。我宗",
    "T41n1822_030:0811a21": "經說六實物名沙門果故。六實即是無漏",
    "T41n1822_030:0811a22": "五蘊．并擇滅也。論。彼依實我至但有",
    "T41n1822_030:0811a23": "虛言。第二破依我也。指同前破故不重",
    "T41n1822_030:0811a24": "述。論。若我實無至我體是何。外道反難",
    "T41n1822_030:0811a25": "也。由為我當受苦．樂果故造善．惡業。我",
    "T41n1822_030:0811a26": "體若無。為誰造業　若為我造業者。我體",
    "T41n1822_030:0811a27": "是何。論。謂我執境。論主答也　言為",
    "T41n1822_030:0811a28": "我者。是我執境也。論。何名我執境。外",
    "T41n1822_030:0811a29": "道問也。論。謂諸蘊相續。論主答也　我",
    "T41n1822_030:0811b01": "執境者。即五蘊相續。非別有我。論。云",
    "T41n1822_030:0811b02": "何知然。外道問也云何知我執境即蘊非我。",
    "T41n1822_030:0811b03": "論。貪愛彼故。論主答也。有二答。此文",
    "T41n1822_030:0811b04": "初也。以貪愛我者。即貪愛取蘊。故知取蘊",
    "T41n1822_030:0811b05": "即所為我。論。與白等覺至但緣諸蘊。第",
    "T41n1822_030:0811b06": "二答也。如世間言我白。乃至肥我現見世",
    "T41n1822_030:0811b07": "間。緣白等覺。與計我執同處而生。如世",
    "T41n1822_030:0811b08": "間言我白．黑等。故知即白等境。是我執境。",
    "T41n1822_030:0811b09": "故知緣我。但緣諸蘊不緣我也。論。以",
    "T41n1822_030:0811b10": "身於我至即是我身。外道通論主難也。我",
    "T41n1822_030:0811b11": "有二種。一實。二假。實是真我。身是假我。以",
    "T41n1822_030:0811b12": "身於我有防護恩故。假說為我。如言臣",
    "T41n1822_030:0811b13": "等即是我身。身等覺同名為我者。此是假我",
    "T41n1822_030:0811b14": "非實我也。論。於有恩中至所取不然。論",
    "T41n1822_030:0811b15": "主破也。如汝所計。我執緣我。以身於實我",
    "T41n1822_030:0811b16": "有防護恩。假說身為我。而諸執蘊為我皆",
    "T41n1822_030:0811b17": "謂實我不謂假故。論。若許依身至緣",
    "T41n1822_030:0811b18": "他身起。外道難也。身實非是我。緣身起我",
    "T41n1822_030:0811b19": "執。他身非是我。寧無我執緣他身起。",
    "T41n1822_030:0811b20": "論。他與我執至如是習故。論主答也。自身與",
    "T41n1822_030:0811b21": "能執心相屬故。計自身為我。他身與能",
    "T41n1822_030:0811b22": "執心不相屬故。不計為我。論。相屬謂",
    "T41n1822_030:0811b23": "何。外道問也　言相屬者。謂何義也。論。",
    "T41n1822_030:0811b24": "謂因果性。論主答也。身與我執互為因果",
    "T41n1822_030:0811b25": "性名為相屬。論。若無我體誰之我執。外",
    "T41n1822_030:0811b26": "道難也。若有我體。我執屬我。名相屬性。若",
    "T41n1822_030:0811b27": "無我體。我執屬誰名相屬性。論。此前",
    "T41n1822_030:0811b28": "已釋至為果所屬。論主指前答也。論。若",
    "T41n1822_030:0811b29": "爾我執以何為因。外道問我執因也。論。",
    "T41n1822_030:0811c01": "謂無始來至有垢染心。論主答同類因也。",
    "T41n1822_030:0811c02": "論。我體若無誰有苦樂。外道問也。論。",
    "T41n1822_030:0811c03": "若依於此至及樹有花。論主答也。法．喻可",
    "T41n1822_030:0811c04": "解。論苦樂依何。外道問也。論。謂",
    "T41n1822_030:0811c05": "內六處至說為彼依。論主答也。即於內六處",
    "T41n1822_030:0811c06": "隨其所起。苦．樂之時說為所起苦樂之依。",
    "T41n1822_030:0811c07": "論。若我實無誰能作業受果。外道問",
    "T41n1822_030:0811c08": "也。既無作者．受者。誰能作業。誰能受果。",
    "T41n1822_030:0811c09": "論。作受何義。論主問也。論。作謂能作受",
    "T41n1822_030:0811c10": "謂受者。外道答也。論。此但易名未顯其",
    "T41n1822_030:0811c11": "義。論主責也。論。辯法相者至名俗等",
    "T41n1822_030:0811c12": "者。外道引辨外道法相者釋也。論。此",
    "T41n1822_030:0811c13": "中汝等至自在作者。論主兩關破也。若說實",
    "T41n1822_030:0811c14": "我天授。喻不極成。說蘊天授便作非自在",
    "T41n1822_030:0811c15": "作者。論。業有三種至屬因緣故。廣明諸",
    "T41n1822_030:0811c16": "法皆待因緣皆不自在。論。汝所執我",
    "T41n1822_030:0811c17": "至故非自在。論主破實我自在也。實我雖",
    "T41n1822_030:0811c18": "不待因。無所作故亦非自在。論。由",
    "T41n1822_030:0811c19": "此後說至相無可得。總結難也。論。然",
    "T41n1822_030:0811c20": "於諸法至名為作者。論主自釋作者。破我作",
    "T41n1822_030:0811c21": "者也。論。能生身業勝因者何。外道問也。",
    "T41n1822_030:0811c22": "論。謂從憶念至類此應思。論主釋。勝因",
    "T41n1822_030:0811c23": "展轉起用名為作者。外道執我。此中無用。",
    "T41n1822_030:0811c24": "故非作者。論。我復云何能領業果。論",
    "T41n1822_030:0811c25": "主前破作者。此破領果先問起也。",
    "T41n1822_030:0811c26": "論。若謂於果至已遮遣故。論主縱計指前",
    "T41n1822_030:0811c27": "破也。我既於識心生既無功能。於受",
    "T41n1822_030:0811c28": "苦．樂亦無能也。論。若實無我至罪福",
    "T41n1822_030:0811c29": "生長。外道難也。若無我者。唯蘊生因。名作",
    "T41n1822_030:0812a01": "業者。受苦樂者。諸非情亦有損．益等事。因",
    "T41n1822_030:0812a02": "何不說罪．福生長。論。彼非受等至如",
    "T41n1822_030:0812a03": "前已說。論主釋難兼破執也。唯內六處。受",
    "T41n1822_030:0812a04": "等心法所依止處故。諸非情法。非受等依",
    "T41n1822_030:0812a05": "故。非依彼罪．福生長故。我非受等依。如",
    "T41n1822_030:0812a06": "前已說。論。若實無我至生未來果。外道",
    "T41n1822_030:0812a07": "難也。論。設有實我至生未來果。論主反",
    "T41n1822_030:0812a08": "責難也。論。從依止我法．非法生。外道",
    "T41n1822_030:0812a09": "答也。我為所依。法．非法為能依。從法．非",
    "T41n1822_030:0812a10": "法生未來果。論。如誰依誰至不應依",
    "T41n1822_030:0812a11": "我。指前已破法．非法依義。論。然聖",
    "T41n1822_030:0812a12": "教中至未來果生。論主以經部義釋也。有部",
    "T41n1822_030:0812a13": "從已壞業生。經部從業勳種生也。",
    "T41n1822_030:0812a14": "論。若爾從何。外道答也。論。說業相續",
    "T41n1822_030:0812a15": "至無間即生。論主以經部義釋。并喻顯也。",
    "T41n1822_030:0812a16": "論。若爾從何。外問喻也。論。從種相",
    "T41n1822_030:0812a17": "續至方引果生。論主答也。論若爾何言",
    "T41n1822_030:0812a18": "說種生果。外道問也。若展轉從花生者。何",
    "T41n1822_030:0812a19": "故乃言從種生果。論。由種展轉至應",
    "T41n1822_030:0812a20": "與果別。論主釋也。先順釋。後反難釋也。如",
    "T41n1822_030:0812a21": "文可解。論。如是雖言至差別生。釋業",
    "T41n1822_030:0812a22": "生其果時。非無間生。非離業生。從彼業",
    "T41n1822_030:0812a23": "相續轉變差別生。論。何名相續轉變差",
    "T41n1822_030:0812a24": "別。外道問也。論。謂業為先至故名差別。",
    "T41n1822_030:0812a25": "論主釋轉變差別。如文可解。論。如有",
    "T41n1822_030:0812a26": "取識至輪轉於生死。論主指事釋。并引頌證",
    "T41n1822_030:0812a27": "也。論。於此義中至永滅故。論主釋。諸因",
    "T41n1822_030:0812a28": "生果。滅壞不同。如文可解。論。何緣異",
    "T41n1822_030:0812a29": "熟果至有別果生。外難也。如外熟果能為後",
    "T41n1822_030:0812b01": "果之因。異熟之果何不為異熟因。論。",
    "T41n1822_030:0812b02": "且非譬喻至無別果生。論主釋其前難。兼",
    "T41n1822_030:0812b03": "破果生也　且非譬喻是法皆等。釋前難也",
    "T41n1822_030:0812b04": "　然從種果無別果生。破前立種果還為",
    "T41n1822_030:0812b05": "因也。論。若爾從何生於後果。外問也。",
    "T41n1822_030:0812b06": "論。從後熟變至世說為種。論主釋後生",
    "T41n1822_030:0812b07": "因也。論。此亦如是至故喻同法。論主法",
    "T41n1822_030:0812b08": "合也。論。或由別計至餘異熟生。釋別",
    "T41n1822_030:0812b09": "緣生亦義同異熟。",
    "T41n1822_030:0812b10": "論。前來且隨至離佛無能知。論主業微細推",
    "T41n1822_030:0812b11": "佛知也。并頌證。如文可解。自下三頌。大",
    "T41n1822_030:0812b12": "文第二於當品中。勸學流通。初一頌勸",
    "T41n1822_030:0812b13": "學聞慧。次一頌勸學思慧。後一頌勸學修",
    "T41n1822_030:0812b14": "慧　已善說此淨因道者。淨謂無漏。因謂佛",
    "T41n1822_030:0812b15": "教也　謂佛至言真法性。出淨因道體也",
    "T41n1822_030:0812b16": "　應捨闇盲諸外執。令捨有我教也　惡見",
    "T41n1822_030:0812b17": "所為。明有我教因也　求慧眼。勸聞無我",
    "T41n1822_030:0812b18": "教也　第二頌云　此涅槃宮一廣道者。觀",
    "T41n1822_030:0812b19": "無我之理是趣涅槃之廣路也　千聖所遊",
    "T41n1822_030:0812b20": "無我性者。千聖所遊。顯路廣。無我性。出道",
    "T41n1822_030:0812b21": "體也　諸佛日言光所照者。佛言如日照無",
    "T41n1822_030:0812b22": "我性　雖開昧眼不能覩者。是思慧也。聞慧",
    "T41n1822_030:0812b23": "求見未捨教故。而眼未開。思慧雖開離教",
    "T41n1822_030:0812b24": "思義昧不能覩　於此方隅已略說。指前自",
    "T41n1822_030:0812b25": "說也。第三勸修慧也　為開智者慧毒門。",
    "T41n1822_030:0812b26": "明說意也。無漏之慧能害煩惱。名之為毒。",
    "T41n1822_030:0812b27": "四善修慧能為加行。名之為門　庶各隨已",
    "T41n1822_030:0812b28": "力堪能者。謂種性學不同也　遍悟所知成",
    "T41n1822_030:0812b29": "勝業者。遍悟一切所知之法。皆無有我。",
    "T41n1822_030:0812c01": "成涅槃之勝業也。",
    "T41n1822_030:0812c02": "俱舍論疏卷第三十",
    "T41n1822_030:0812c04": "從去秋至此冬一部始終點功已畢今窺其",
    "T41n1822_030:0812c05": "體元草書□傳寫之間彌成違失每披其文",
    "T41n1822_030:0812c06": "必迷首尾肆多勘本文少加斷推已及半分",
    "T41n1822_030:0812c07": "變改前緒雖恐背先賢之深慮只為勸後學",
    "T41n1822_030:0812c08": "之惠解尚處處有脫落重復之可勘正。",
    "T41n1822_030:0812c09": "保延三年十二月三日燈下記之",
    "T41n1822_030:0812c10": "前少僧都　覺樹",
    "T41n1822_030:0812c11": "（別筆）",
    "T41n1822_030:0812c12": "以興福寺慈恩院本一交了　樹海",
    "T41n1822_030:0812c13": "原文抹消頗難讀然以後學有所益故錄",
    "T41n1822_030:0812c14": "之。",
    "T41n1822_030:0812c15": "于時昭和二年八月校了日　校者識"
}