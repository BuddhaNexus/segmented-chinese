{
    "T08n0234_001:0740a05": "宋沙門翔公於南海郡譯",
    "T08n0234_001:0740a06": "一名「決了諸法如幻化三昧經」。",
    "T08n0234_001:0740a07": "聞如是：一時世尊遊舍衛祇樹給孤獨園，與",
    "T08n0234_001:0740a08": "大比丘五百人俱。舍利弗、摩訶目揵連、摩訶",
    "T08n0234_001:0740a09": "迦葉、須菩提、阿難揵等，率自耆年素行修",
    "T08n0234_001:0740a10": "行——皆棄瑕疵垢除清淨，宿樹眾德，所作已",
    "T08n0234_001:0740a11": "辦；了厭身弊，解識因緣，覩彼五道受有苦",
    "T08n0234_001:0740a12": "器，漏𦠊諸患種種之穢，無樂三界，常欲捨",
    "T08n0234_001:0740a13": "離。見諸流轉縮心畏惡，斷滅求空志畢泥",
    "T08n0234_001:0740a14": "洹；處往無還永彼靜安，悉斷生死，結網索",
    "T08n0234_001:0740a15": "盡；都無諸漏，已離重擔，獲四神足，致六通行；",
    "T08n0234_001:0740a16": "能住身命存亡從志，度於彼岸坦然為樂。",
    "T08n0234_001:0740a17": "又與菩薩千人俱——悉尊菩薩摩訶薩，皆一生",
    "T08n0234_001:0740a18": "補處，被大德鎧，顯有佛稱，降現菩薩，班宣道化",
    "T08n0234_001:0740a19": "布諸佛藏；神智異達，已通聖慧，等住大乘，志",
    "T08n0234_001:0740a20": "如虛空；以立廣法過度無極，具足普智明曉",
    "T08n0234_001:0740a21": "權要，總持所覽統攝無限，積眾辯才不可測",
    "T08n0234_001:0740a22": "量；隨俗順導為大橋梁，無上道德而無罣礙，",
    "T08n0234_001:0740a23": "散演深邃無極微妙，悉降魔怨都伏外道，獨",
    "T08n0234_001:0740a24": "步十方周流往還，遊於五道而無去來；如日",
    "T08n0234_001:0740a25": "月殿，若夢、幻、化、影、響、野馬，等無進止，感動",
    "T08n0234_001:0740a26": "一切，濟度生死；三寶之化使永不斷，道普興",
    "T08n0234_001:0740a27": "顯德皆具足。",
    "T08n0234_001:0740a28": "其諸菩薩悉皆各有，名曰濡首童真菩薩、",
    "T08n0234_001:0740a29": "龍首菩薩、妙首菩薩、大首菩薩、普首菩薩、慧",
    "T08n0234_001:0740b01": "首菩薩、明首菩薩、甘首菩薩、英首菩薩、寶首",
    "T08n0234_001:0740b02": "菩薩，是等菩薩，千人俱也。",
    "T08n0234_001:0740b03": "是時坐中英首菩薩，承佛神旨而從坐起，嚴",
    "T08n0234_001:0740b04": "齊法服肅恭已禮，偏袒其肩右膝著地，而跪",
    "T08n0234_001:0740b05": "白佛：「唯然，世尊！濡首童真者，古今諸佛、無數",
    "T08n0234_001:0740b06": "如來及眾仙聖、有道神通，所共稱讚，去、來、現",
    "T08n0234_001:0740b07": "在諸成大業菩薩之等，導進無由，為一切師。",
    "T08n0234_001:0740b08": "了深覩遠，道度淵懿，明踰日月智過江海，達",
    "T08n0234_001:0740b09": "越虛空慧辯無極，德顯無上四等普育，慈悲",
    "T08n0234_001:0740b10": "利安仁泰寬濟，弘雅汪洋德無崖邊，如無底",
    "T08n0234_001:0740b11": "泓憺怕曠定，如無像體居于靜寂。儀容無",
    "T08n0234_001:0740b12": "量，於十方土現佛廣化，為諸菩薩所見戴奉，",
    "T08n0234_001:0740b13": "一切釋梵及四天王，咸率禮敬委仰尊重，諸",
    "T08n0234_001:0740b14": "天、龍神、阿須倫眾、迦留羅輩，真陀羅、摩睺勒",
    "T08n0234_001:0740b15": "等，莫不供事，覩世帝王所共奉遵。聖相滿具，",
    "T08n0234_001:0740b16": "光好湛然。吾瞻濡首，眾德具備，諸善若斯，",
    "T08n0234_001:0740b17": "為難思議。願常歌詠顯讚無極，諮嗟歎美流",
    "T08n0234_001:0740b18": "著十方，於百千劫永無懈也。」其時濡首謂英",
    "T08n0234_001:0740b19": "首曰：「云何，族姓子！法身有煩乎？」曰：「其法身無",
    "T08n0234_001:0740b20": "處無像；又法身者都無煩勞。」曰：「云何，英首！仁",
    "T08n0234_001:0740b21": "了法身乎？」曰：「法身者，豈有處所、言聲、迹耶？又",
    "T08n0234_001:0740b22": "法身者，無了不了，若響如影，寧所了乎？」曰：",
    "T08n0234_001:0740b23": "「知法身如幻化影，無了不了，亦無言說。而仁",
    "T08n0234_001:0740b24": "云何舉聲說耶？」曰：「向所言如響之聲，為諸",
    "T08n0234_001:0740b25": "文說著行者耳。」曰：「如仁言，則其法身，為有內",
    "T08n0234_001:0740b26": "外，有其彼此處于中間。為有數觀，已在二數",
    "T08n0234_001:0740b27": "則有處所。」又曰：「英首！於法身者，都無響應亦",
    "T08n0234_001:0740b28": "無影像，無心無意，無念無識，無言無說，無異",
    "T08n0234_001:0740b29": "無同。無二之趣亦無一歸，於一無一亦無所",
    "T08n0234_001:0740c01": "處。是者，英首！本無法身，微妙印說，極世所",
    "T08n0234_001:0740c02": "歸，無上無比道要之藏。」於時佛歎濡首曰：「善",
    "T08n0234_001:0740c03": "哉，善哉！如濡首所言，乃應清淨法身說也。」時",
    "T08n0234_001:0740c04": "座中五百比丘、五百比丘尼，聞濡首所說，皆",
    "T08n0234_001:0740c05": "逮無所從生法樂忍。又舍衛國清信士女二千",
    "T08n0234_001:0740c06": "人，本不發心於大乘行，聞此要說，即自堅固",
    "T08n0234_001:0740c07": "於無上正真道意。萬二千天子，意亘踊躍發",
    "T08n0234_001:0740c08": "菩薩心，各在虛空而歌濡首，積德過劫功成",
    "T08n0234_001:0740c09": "無量。",
    "T08n0234_001:0740c10": "是時濡首童真菩薩，以其平旦欲入城分衛。",
    "T08n0234_001:0740c11": "整聖無上清淨道服，執御應器，持法錫杖，粗",
    "T08n0234_001:0740c12": "順如佛。機檢典制，度量儼然，庠行安步，進止",
    "T08n0234_001:0740c13": "端嚴，迴旋顧眄光色無量，諸根靜寂常應道",
    "T08n0234_001:0740c14": "定，威儀述敘禮法肅齊，眾德悉備靡不雅然。",
    "T08n0234_001:0740c15": "如猛師子，如大龍王，景福之祚㸌出樹園，威",
    "T08n0234_001:0740c16": "相無量德好卓異，暉顏煒曄光曜炳然。濡首",
    "T08n0234_001:0740c17": "童真方出祇門，即自念言：「今入舍衛，必有十",
    "T08n0234_001:0740c18": "方諸土菩薩普來之眾，應承聖旨所感動者，",
    "T08n0234_001:0740c19": "便當如佛。」尋以其像不移所住，己身一一毛",
    "T08n0234_001:0740c20": "孔之相，出化菩薩。其諸化者，覩於十方，悉現",
    "T08n0234_001:0740c21": "其化，一一國土化所化者，各稱言曰：「濡首菩",
    "T08n0234_001:0740c22": "薩稽首世尊，恭問遊居！佛祚康彊，景福無量",
    "T08n0234_001:0740c23": "乎？」又諸如來所侍弟子，悅目遑憙，各問其佛：",
    "T08n0234_001:0740c24": "「斯從何方乃來現此？」諸土世尊各告侍曰：「有",
    "T08n0234_001:0740c25": "土名忍，佛號能仁如來、至真、等正覺。彼有菩",
    "T08n0234_001:0740c26": "薩，名曰濡首，道慧難測，權辯無量，悉於諸國",
    "T08n0234_001:0740c27": "博現佛事。今於彼土興顯大道，故身毛相而",
    "T08n0234_001:0740c28": "現其化，唱此感動，進諸疑惑。」普土菩薩及諸",
    "T08n0234_001:0740c29": "眾生，見所變化，各聞佛語，億姟菩薩悉得無",
    "T08n0234_001:0740c30": "所從生法樂忍。萬億之眾在生死流，聞濡首",
    "T08n0234_001:0741a01": "名又覩化應，皆發無上正真道意。十方菩薩",
    "T08n0234_001:0741a02": "莫不樂喜，願見濡首，聽稟清異上聞之說，微",
    "T08n0234_001:0741a03": "妙法像，得覩其佛及彼菩薩。諸士尋隨無數",
    "T08n0234_001:0741a04": "菩薩，各啟世尊：「欲之忍界覩能仁佛，禮事供",
    "T08n0234_001:0741a05": "養。又見濡首觀聽變說。」諸佛默然，即應受教。",
    "T08n0234_001:0741a06": "各承聖力遷飛彼土，忽升忍界到濡首所。諸",
    "T08n0234_001:0741a07": "來菩薩咸懷敬仰，或持天華，或擎明寶，或執",
    "T08n0234_001:0741a08": "垂珠，或直叉手，或作天樂，或列虛空散華末",
    "T08n0234_001:0741a09": "香、吹噭鳴珂，或復歌頌濡首童真道顯普祐",
    "T08n0234_001:0741a10": "無上之德，或欲賓導侍衛濡首，肅恭而行，瞻",
    "T08n0234_001:0741a11": "覩無厭。",
    "T08n0234_001:0741a12": "是時釋梵及四鎮王、日月天子，諸龍、鬼神各",
    "T08n0234_001:0741a13": "與所輔，亦尋忽至。釋與四王俱同有念：「今濡",
    "T08n0234_001:0741a14": "首童真與無數菩薩、諸尊天人，當入舍衛顯",
    "T08n0234_001:0741a15": "大感動，宜應盡化向舍衛城道，令其坦平而",
    "T08n0234_001:0741a16": "無高下。俠道兩邊列七寶樹，一樹之間有七",
    "T08n0234_001:0741a17": "玉女，各現半身而作倡伎。女容委靡姿媚，面",
    "T08n0234_001:0741a18": "照華色，目若明珠，端正妙異，清聲美辭以歌",
    "T08n0234_001:0741a19": "濡首大吉祥福、清純道品菩薩眾德。步置熏",
    "T08n0234_001:0741a20": "爐燒天蜜香，處有雜華以為供養。登于爾",
    "T08n0234_001:0741a21": "時，道之左側，含毒螫蟲、蟒蝮、虵蚖、蜂蝎眾類，",
    "T08n0234_001:0741a22": "應時咸然消縮毒氣，吉獸瑞鳥進集嬉翔。」彼",
    "T08n0234_001:0741a23": "時濡首，為無數百千菩薩眾及諸天人而所",
    "T08n0234_001:0741a24": "圍衛，特獨堂堂光色無量。譬日始出高山之",
    "T08n0234_001:0741a25": "嶽，若月盛滿在眾星中，又若須彌異於眾山。",
    "T08n0234_001:0741a26": "如猛師子出于深林，暉顏灼然遂而進焉。適",
    "T08n0234_001:0741a27": "側城門，尋足躡閫，盡境震動。登爾之時莫不",
    "T08n0234_001:0741a28": "驚愕，所在伎器率自鼓鳴，咸曰：「此何吉祥大",
    "T08n0234_001:0741a29": "變瑞應之異，乃未曾有！將佛入城所感然乎？」",
    "T08n0234_001:0741a30": "舉國大小靡不驚喜，心豫忻忻肅恭無量，或",
    "T08n0234_001:0741b01": "上樓閣，或攀垣墻，或窺󰈧牖，或出門戶，競",
    "T08n0234_001:0741b02": "有悅懌，向佛冀覩神異。時王波斯匿，與宮正",
    "T08n0234_001:0741b03": "后、美妃、婇女八千人俱，諸子、群臣、眷屬萬人",
    "T08n0234_001:0741b04": "圍衛從行，各懷忻悅惶憙出迎。斯須之頃濡",
    "T08n0234_001:0741b05": "首忽至，為諸菩薩及尊眾天而所衛從，大人",
    "T08n0234_001:0741b06": "相具眾好普備，金顏聖容見皆喜悅，莫不前",
    "T08n0234_001:0741b07": "禮。諸來之眾中有散華，或燒妙香，或散衣寶。",
    "T08n0234_001:0741b08": "檢心恭向，瞻覩無量。於是濡首遂前入城，諸",
    "T08n0234_001:0741b09": "尊菩薩、有勢天神，僉然恭肅追隨所旋，觀見",
    "T08n0234_001:0741b10": "神變又欲稟受道誨故也。",
    "T08n0234_001:0741b11": "爾時於是龍首菩薩，見其濡首童真菩薩為",
    "T08n0234_001:0741b12": "無數眾而所圍繞，堂堂祥儀並共入城。曰：「族",
    "T08n0234_001:0741b13": "姓子！為所之耶？」濡首菩薩答龍首曰：「吾適",
    "T08n0234_001:0741b14": "此城欲行分衛，多所愍念廣其慧利，為拯世",
    "T08n0234_001:0741b15": "眾一切天人，度義故現行分衛耳。普為諸眾",
    "T08n0234_001:0741b16": "成大導故。」龍首問曰：「云何，濡首！仁尊于今分",
    "T08n0234_001:0741b17": "衛想未斷耶？」曰：「族姓子！吾斷矣。於有見分衛",
    "T08n0234_001:0741b18": "想行者，至於無見無斷不斷，斯謂菩薩清淨",
    "T08n0234_001:0741b19": "分衛。所以者何？若此，龍首！一切諸法無斷",
    "T08n0234_001:0741b20": "不斷，譬如虛空無斷不斷。以是言之，為不可",
    "T08n0234_001:0741b21": "斷。普悉是世、盡魔梵界，一切眾寂及諸梵",
    "T08n0234_001:0741b22": "志、王與庶民，亦無能斷也。何則？龍首！以其諸",
    "T08n0234_001:0741b23": "法若如虛空，本無所有，無起無動，無持無獲，",
    "T08n0234_001:0741b24": "空本無獲，亦無所持，亦不可得。以要言之，一",
    "T08n0234_001:0741b25": "切眾類及世餘法、外邪雜術，悉無所有，無持",
    "T08n0234_001:0741b26": "無得亦無能獲。諸法如此，皆不可得，亦不可",
    "T08n0234_001:0741b27": "持，以本空故，故不可斷。」「云何，濡首！菩薩摩",
    "T08n0234_001:0741b28": "訶薩當與諸魔為敵耶？」答曰：「龍首！法本無諍，",
    "T08n0234_001:0741b29": "不見菩薩當與諸魔而有戰者。若其菩薩與",
    "T08n0234_001:0741c01": "魔為敵，起見法想而有所諍，是菩薩便為恐",
    "T08n0234_001:0741c02": "怯。何則然者？以彼菩薩自興恐弱也。譬如，",
    "T08n0234_001:0741c03": "龍首！幻師現化，而幻所化了無恐怯。如是，龍",
    "T08n0234_001:0741c04": "首！此菩薩解本空法、無著之行則無恐怖。若",
    "T08n0234_001:0741c05": "有菩薩有恐怖者，是菩薩便不為極世福田",
    "T08n0234_001:0741c06": "也。是菩薩不了空法故，自起恐怯之心耳。」于",
    "T08n0234_001:0741c07": "時龍首問濡首曰：「菩薩為可得道乎？」答曰：「菩",
    "T08n0234_001:0741c08": "薩可得道也。」龍首又問：「云何，濡首！其誰可得",
    "T08n0234_001:0741c09": "至于道耶？」曰：「其無名無性，亦無號字，亦無處",
    "T08n0234_001:0741c10": "所，永無所為，亦無得者，斯可至道。」曰：「云何",
    "T08n0234_001:0741c11": "菩薩當得道乎？」答曰：「龍首！若有菩薩欲得道",
    "T08n0234_001:0741c12": "者，當以無發心，亦無念道，不想道場，不念人",
    "T08n0234_001:0741c13": "界，心亦無處、無念、無得，亦無識著，以無見心，",
    "T08n0234_001:0741c14": "是行菩薩，可得至道。」曰：「仁以何心而發道意？」",
    "T08n0234_001:0741c15": "答曰：「龍首！吾無數心，亦無當發；又無甫發，無",
    "T08n0234_001:0741c16": "發不發。又吾亦復不至道矣，不念道場不坐",
    "T08n0234_001:0741c17": "佛樹，亦不得道不轉法輪，亦不化過生死之",
    "T08n0234_001:0741c18": "類。所以者何？若此，龍首！以諸法無所有故，",
    "T08n0234_001:0741c19": "無動無搖，無出無入，亦無所持。以本空故，吾",
    "T08n0234_001:0741c20": "以斯法可得至道。」曰：「濡首！是為正要、無上、無",
    "T08n0234_001:0741c21": "比之至說也。其諸於斯解如是法，彼則長脫",
    "T08n0234_001:0741c22": "一切塵勞；其已脫于塵勞數者，乃至應永脫",
    "T08n0234_001:0741c23": "於魔波旬。」曰：「非可脫於魔波旬也。何則然者？",
    "T08n0234_001:0741c24": "以其諸魔亦道之數。所以者何？魔及魔天皆",
    "T08n0234_001:0741c25": "悉本無，無取無得，無想無念，以故言之，魔亦",
    "T08n0234_001:0741c26": "道也。」曰：「何謂為道？」濡首答曰：「道乎——龍首！——在",
    "T08n0234_001:0741c27": "乎一切，一切亦道。道像虛空，道體廣蕩，亘然",
    "T08n0234_001:0741c28": "恢廓，普大含容，靡不周至亦無限礙。如是，龍",
    "T08n0234_001:0741c29": "首！道至一切，一切亦道，斯謂無上真本無道",
    "T08n0234_001:0742a01": "也。」曰：「仁，龍首！欲得道乎？」曰：「吾欲得不可獲道。」",
    "T08n0234_001:0742a02": "曰：「欲得道，寧非戲行耶？所以者何？如龍首言：",
    "T08n0234_001:0742a03": "『欲得不可獲道。』道何可得乎？若道可得，道為",
    "T08n0234_001:0742a04": "有處。譬如有人興念此言：『吾使幻化坐於道",
    "T08n0234_001:0742a05": "樹，然致正覺。』如是言者，豈非響聲耶？其幻化",
    "T08n0234_001:0742a06": "人，亦不可得，亦不與諸法有合有離，亦無所",
    "T08n0234_001:0742a07": "著，以本空故。若，龍首！一切諸法如幻如化，",
    "T08n0234_001:0742a08": "而起有想，念欲得道耶？又如來說諸法本無，無",
    "T08n0234_001:0742a09": "念無想無所著。其解是者，斯乃得道。諸法無",
    "T08n0234_001:0742a10": "所入亦無能毀，法不與法有合有離，況法與",
    "T08n0234_001:0742a11": "法當有毀乎？法無附合亦不離散。所以者何？",
    "T08n0234_001:0742a12": "若此，龍首！諸法無合，以其本無都亦無我。又",
    "T08n0234_001:0742a13": "若虛空亦無所有，無像無念，無動無搖，亦無",
    "T08n0234_001:0742a14": "戲行。諸法本無，寂寞如空，如幻如夢，無喻無",
    "T08n0234_001:0742a15": "比。諸法若此，都無等倫亦無像也。」諸來之眾",
    "T08n0234_001:0742a16": "聽濡首所說微妙，踊躍欣喜各懷無倦，渴仰",
    "T08n0234_001:0742a17": "悚恭專心思受。說是如化深妙法時，八萬菩",
    "T08n0234_001:0742a18": "薩逮得無退轉，無量天人發無上意。",
    "T08n0234_001:0742a19": "是時龍首答濡首曰：「善哉，善哉！童真菩薩快",
    "T08n0234_001:0742a20": "說是像深邃妙法，為未曾有。如吾從仁逮聞",
    "T08n0234_001:0742a21": "此要，始今日明，為已得道。」曰：「族姓子！法無",
    "T08n0234_001:0742a22": "言說亦無見聞，吾不說深又無淺說；仁亦不",
    "T08n0234_001:0742a23": "得，道無得不得。何則然者？如卿，龍首！念欲得",
    "T08n0234_001:0742a24": "道，為想戲行處乎？受者墮有望見，使其云",
    "T08n0234_001:0742a25": "有深淺法耳。吾無所說，法無言說，亦無宣暢",
    "T08n0234_001:0742a26": "亦無所行，亦無能說諸法本者。又，龍首！譬",
    "T08n0234_001:0742a27": "如有人而言曰：『吾為幻化。』廣說識法。其化無",
    "T08n0234_001:0742a28": "識，言當說識耶？彼則緣此起勞諍想。何則然",
    "T08n0234_001:0742a29": "者？以化無識，不可為所說。如是，龍首！諸法本",
    "T08n0234_001:0742b01": "無，無所有亦無處所。是族姓子，當了如此解，",
    "T08n0234_001:0742b02": "謂具足法行者也。」",
    "T08n0234_001:0742b03": "爾時於是妙心菩薩神徹視聽，覩聞濡首在",
    "T08n0234_001:0742b04": "異別處講上要菩薩之談，忽到其所，見大會",
    "T08n0234_001:0742b05": "場，憙而歎曰：「善哉，善哉！諸上正士大士之等",
    "T08n0234_001:0742b06": "普眾會此，為何談講乎？」濡首答曰：「族姓子！於",
    "T08n0234_001:0742b07": "諸如來深要法中，獲無正士大士之名。又菩",
    "T08n0234_001:0742b08": "薩者，不自名言：『我是菩薩正士大士。』其有想",
    "T08n0234_001:0742b09": "著，住戲行眾，自稱菩薩，復言大士，又云：『吾為",
    "T08n0234_001:0742b10": "法之大講。』又復，妙心！其響者寧有言『聲出』",
    "T08n0234_001:0742b11": "不？響復有耳識所著不？於響法為有所受",
    "T08n0234_001:0742b12": "持不乎？」龍首答曰：「都無也。」「如是，龍首！諸法若",
    "T08n0234_001:0742b13": "響，無名無像。其取著者則有戲行，緣戲行故",
    "T08n0234_001:0742b14": "便有流轉。長不解諸法如本無響也，則於",
    "T08n0234_001:0742b15": "生死而行諍想，已起諍行便墮躁動，已在躁",
    "T08n0234_001:0742b16": "動即無生死流於五道。便由不解其無故也。」",
    "T08n0234_001:0742b17": "於是濡首謂龍首曰：「又，族姓子！如世尊告",
    "T08n0234_001:0742b18": "諸比丘曰：『是比丘！汝等無著戲樂想行，為汝",
    "T08n0234_001:0742b19": "輩說寂寞之行。』念釋師子說法如是，專心一",
    "T08n0234_001:0742b20": "意聽受隨法，入要行忍當無所著。若此族姓",
    "T08n0234_001:0742b21": "子其菩薩解順是說，曉本空淨，於本寂寞明",
    "T08n0234_001:0742b22": "了如是，此乃長脫五道之趣。」時龍首曰：「誰於",
    "T08n0234_001:0742b23": "生死而有脫者？」濡首答曰：「族姓子！何謂如",
    "T08n0234_001:0742b24": "來所化生死為脫者乎？寧復有去、來、今耶？若",
    "T08n0234_001:0742b25": "是，龍首！聖師十力，以此要言化度生死。」曰：",
    "T08n0234_001:0742b26": "「如世尊常所說教諸法如化，又仁亦說諸法",
    "T08n0234_001:0742b27": "無所有。以是言之，一切眾生為當皆成無上覺",
    "T08n0234_001:0742b28": "道耶？」答曰：「龍首！若一切解如是者，此乃至道",
    "T08n0234_001:0742b29": "要行之言。故吾不說法，法無說念，無受無持，",
    "T08n0234_001:0742c01": "無得無失，無言無語。何則然者？以諸法為無",
    "T08n0234_001:0742c02": "所持，亦無所有、無念、無識，以無處所故。又若",
    "T08n0234_001:0742c03": "一切，解諸法如幻、如化、無所有者，則眾生類",
    "T08n0234_001:0742c04": "皆至覺道。譬如——龍首！——幻師所化，然幻者自了",
    "T08n0234_001:0742c05": "化之本末，為化化耳。於諸法亦無所化，亦無",
    "T08n0234_001:0742c06": "住置。普悉是世天、龍、鬼神、魔，及梵天、沙門、梵",
    "T08n0234_001:0742c07": "志，至於極世，無能令幻者於其所化有堅固",
    "T08n0234_001:0742c08": "想。何則然者？以彼幻士自達所化化本自",
    "T08n0234_001:0742c09": "耳，無幻無化，都無所有。而幻者明知一切為",
    "T08n0234_001:0742c10": "化所惑，於無所有而起有想，無常想常，無我",
    "T08n0234_001:0742c11": "想我，著有想念求無想法，望念無色住無所",
    "T08n0234_001:0742c12": "有，由不解本、不了無故，續流生死。若有明曉",
    "T08n0234_001:0742c13": "諸法本者，彼眾一切則於佛法即無還轉而",
    "T08n0234_001:0742c14": "成正覺。所以者何？若此，龍首！以彼眾生皆在",
    "T08n0234_001:0742c15": "覺道法之數故，故諸一切於佛法而無罣礙，",
    "T08n0234_001:0742c16": "是故眾生悉住佛法也。然眾生等，心亦不寤",
    "T08n0234_001:0742c17": "本空清法，無名無識亦無所住，無戲行，無",
    "T08n0234_001:0742c18": "倚無著，寂如虛空。亦不巢窟無上寂定，亦無",
    "T08n0234_001:0742c19": "所生，又無身法。其有忍於深空法者，此則不",
    "T08n0234_001:0742c20": "離於佛法矣。所以者何？若此，龍首！諸佛之",
    "T08n0234_001:0742c21": "法終不可以想行而至，其有想著，有言有說",
    "T08n0234_001:0742c22": "有宣有廣，殊不可以得佛道法也。」",
    "T08n0234_001:0742c23": "於是龍首謂濡首曰：「善哉，善哉！仁乃快說無",
    "T08n0234_001:0742c24": "思議法。誰當信此一切眾生不離佛法？」濡首",
    "T08n0234_001:0742c25": "答曰：「族姓子！其世尊子堅住信法，八等之地",
    "T08n0234_001:0742c26": "及須陀洹、斯陀含、阿那含、阿羅漢、辟支佛、菩",
    "T08n0234_001:0742c27": "薩阿惟越致無動轉者，斯諸菩薩已住清淨",
    "T08n0234_001:0742c28": "行空法者，是等當信耳。所以者何？此，龍首！其",
    "T08n0234_001:0742c29": "諸菩薩行如是者，便自誓願：『必紹大業！吾升佛樹，結",
    "T08n0234_001:0743a01": "趺定坐，終不動轉，至于得成無上平等覺。必",
    "T08n0234_001:0743a02": "將來一切諸天龍鬼神極世之前，成其大導，",
    "T08n0234_001:0743a03": "當師子吼。』所以者何？若是，龍首！菩薩了空",
    "T08n0234_001:0743a04": "無想行法，住如門閫、堅喻須彌，無能動者。如",
    "T08n0234_001:0743a05": "是，龍首！其菩薩住空、無想、願法，一切眾生無",
    "T08n0234_001:0743a06": "能動者。又，是菩薩處于佛樹乃至道場，無能",
    "T08n0234_001:0743a07": "動搖。」問曰：「濡首！何謂佛樹道場之處？」濡首",
    "T08n0234_001:0743a08": "答曰：「何謂——龍首！——如來化處、化所依坐？何謂如",
    "T08n0234_001:0743a09": "來化之覺法及現神變化度說法？誰為如來？",
    "T08n0234_001:0743a10": "其誰化者？」龍首答曰：「吾尚不見如來之化及",
    "T08n0234_001:0743a11": "法身像處，何況所化復現威神，又所說法及",
    "T08n0234_001:0743a12": "所變化乎？一切如化，本無亦化，其化亦化，亦",
    "T08n0234_001:0743a13": "如化耳。」濡首曰：「善哉，善哉！龍首菩薩！為吾",
    "T08n0234_001:0743a14": "發遣應慎之法，為如彼諸深妙無著法忍說",
    "T08n0234_001:0743a15": "者，是為無上無比之說也。」",
    "T08n0234_001:0743a16": "彼時龍首謂濡首曰：「於斯妙像要法之說，亦",
    "T08n0234_001:0743a17": "無起行又無入忍者。所以者何？若此，濡首！以",
    "T08n0234_001:0743a18": "諸法本淨，其相本空，亦無處所，亦無巢窟，",
    "T08n0234_001:0743a19": "無色無像，諸法悉等如虛空。若此，濡首！其有",
    "T08n0234_001:0743a20": "法當起法忍者，則如來化亦逮法忍，影、響、夢、",
    "T08n0234_001:0743a21": "幻、野馬、泡沫、芭蕉之屬，亦悉當復成其法忍。",
    "T08n0234_001:0743a22": "所以者何？以其忍處悉空如空，都無起法",
    "T08n0234_001:0743a23": "忍之者。又忍者亦無其起，亦不已起，又無當",
    "T08n0234_001:0743a24": "起，亦無甫起。又其忍者，亦無是處，亦非彼處，",
    "T08n0234_001:0743a25": "亦無中處。此乃無上無比要忍，若此菩薩",
    "T08n0234_001:0743a26": "於是慧心，不恐不怖亦無畏懼，是則菩薩摩",
    "T08n0234_001:0743a27": "訶薩便應無上法忍之行。」十方諸來神通菩",
    "T08n0234_001:0743a28": "薩，其聞濡首所說深妙，咸悉踊躍皆逮此定。",
    "T08n0234_001:0743a29": "是時濡首謂龍首曰：「云何——族姓子！——其菩薩者，",
    "T08n0234_001:0743b01": "以無著行得入法忍乎？」答曰：「濡首！若有菩薩",
    "T08n0234_001:0743b02": "想念所向，則為著行，言吾解深，云：『我深忍明",
    "T08n0234_001:0743b03": "達曉了，吾已至道。』其語此言，皆亦著行。」濡",
    "T08n0234_001:0743b04": "首又問：「菩薩何行，修應得道？」答曰：「於諸法",
    "T08n0234_001:0743b05": "都無所入，不念諸法，了諸法無。其諸法者，依",
    "T08n0234_001:0743b06": "著因緣，於本為空，獲無所有。是行菩薩，便應",
    "T08n0234_001:0743b07": "道忍。設如此行，為無所行，譬人寢寐於夢所",
    "T08n0234_001:0743b08": "行。」龍首又曰：「然其夢者，不行方隅亦無所",
    "T08n0234_001:0743b09": "行，亦無去來無住無坐。其寐寤已，則達而",
    "T08n0234_001:0743b10": "信：所夢空身，無持無捨，都無執持，無像無",
    "T08n0234_001:0743b11": "相，亦無處所，亦無所有，其若虛空。如是，濡首！",
    "T08n0234_001:0743b12": "菩薩之行，當無所著亦無所入，如空本無亦",
    "T08n0234_001:0743b13": "無戲行。此則極世無上福田，斯乃應受一切",
    "T08n0234_001:0743b14": "供養，為無量導，是最福地，為應最上法忍之",
    "T08n0234_001:0743b15": "行。」普來眾會率懷喜敬，各所齎華寶以散濡",
    "T08n0234_001:0743b16": "首，瞻覩欣踊悅豫無量。",
    "T08n0234_001:0743b17": "於是龍首謂濡首曰：「宜可俱進入城分衛。」曰：",
    "T08n0234_001:0743b18": "「仁去矣！行分衛時，無念舉足下足躇步，無念",
    "T08n0234_001:0743b19": "動搖，亦當無處無住無遊，無屈無申，無心無",
    "T08n0234_001:0743b20": "念，無所發行，行無所想，亦無城想，遊無路想，",
    "T08n0234_001:0743b21": "又無城郭、縣邑、丘聚想，亦無里巷、無家居想，",
    "T08n0234_001:0743b22": "無門戶念，無想男女，無想幼弱，都無心想，行",
    "T08n0234_001:0743b23": "當無念——所以者何？以其法行當如是故——亦無",
    "T08n0234_001:0743b24": "所著，無色無像，無起無滅，都無諸想。如此行",
    "T08n0234_001:0743b25": "者，乃應菩薩無上分衛，清淨寂寞要道行也。」",
    "T08n0234_001:0743b26": "爾時龍首菩薩摩訶薩，忽然於處以如海定三",
    "T08n0234_001:0743b27": "昧正受。其定之德，譬如大海湛然無移，憺怕",
    "T08n0234_001:0743b28": "清澄更無異味，其底深邃不可測度，琦珍",
    "T08n0234_001:0743b29": "英寶普無不有。而海汪洋包羅弘廣，含受萬",
    "T08n0234_001:0743c01": "物淵懿博泰，無邊無崖大水澹滿，諸德神",
    "T08n0234_001:0743c02": "龍而皆居之，眾生巨體所依長育。若此，龍首！",
    "T08n0234_001:0743c03": "其諸菩薩以如海定正受之處，所住要旨無",
    "T08n0234_001:0743c04": "能動搖者。如是龍首，其斯菩薩以法身海，含",
    "T08n0234_001:0743c05": "容一切道寶智慧三十七品，十方依之莫不",
    "T08n0234_001:0743c06": "長育，應無上微妙之法，為無動搖、無言說要",
    "T08n0234_001:0743c07": "行。當知是應如是者，得無退轉定行之地也。",
    "T08n0234_001:0743c08": "爾時於是妙心菩薩，欲動龍首大士所坐如",
    "T08n0234_001:0743c09": "海慧定正受之處，盡其神力永不能動。時此",
    "T08n0234_001:0743c10": "三千大千世界，普悉六反乃大震動，而龍",
    "T08n0234_001:0743c11": "首身及所坐處都不動搖。何則然者？以其",
    "T08n0234_001:0743c12": "龍首住無動搖，住無處所，住無所有，住",
    "T08n0234_001:0743c13": "無想念，住無戲行，住無勞靜，住無言辭，住無",
    "T08n0234_001:0743c14": "所住。斯謂道住。時龍首菩薩摩訶薩尋從定",
    "T08n0234_001:0743c15": "寤，敬向如來、無所著、平等正覺雨拘文華，趣",
    "T08n0234_001:0743c16": "散世尊而歎讚曰：「自歸於佛天中之天，乃使",
    "T08n0234_001:0743c17": "一切諸會菩薩、十方來眾、諸大士等，眾尊大天",
    "T08n0234_001:0743c18": "及龍鬼神，咸悉逮聞如是之法，無上要旨深",
    "T08n0234_001:0743c19": "妙慧說，為無倚著無巢窟說，為應本空寂",
    "T08n0234_001:0743c20": "寞故也。」是時妙心謂龍首曰：「仁為覺地六反",
    "T08n0234_001:0743c21": "震動乎？」曰：「族姓子！其有動者當覺地動，地復",
    "T08n0234_001:0743c22": "為之上下四震，唯由其覺動不動故耳。又如",
    "T08n0234_001:0743c23": "十方諸佛世尊、普大菩薩不退轉等，極世都",
    "T08n0234_001:0743c24": "動，豈能動搖此上尊處。觀諸聲聞、緣覺之眾，",
    "T08n0234_001:0743c25": "彼雖離動，未曉本空，在動之地，自謂無動。了",
    "T08n0234_001:0743c26": "本無者，於此諸法永無動搖，無念無著。如是，",
    "T08n0234_001:0743c27": "妙心！其菩薩以空、無想、不願之行清淨法",
    "T08n0234_001:0743c28": "要，逮無動搖，彼乃永靜安無動搖。」又曰：「龍首！",
    "T08n0234_001:0743c29": "可行分衛。」答曰：「濡首！吾今已解無上最要",
    "T08n0234_001:0744a01": "分衛之慧。何則然者？緣其逮致如海大定正",
    "T08n0234_001:0744a02": "受之處，始乃自明，為以得無上平等正真覺",
    "T08n0234_001:0744a03": "道，以於生死興顯佛事，為轉法輪以度眾生，",
    "T08n0234_001:0744a04": "為濟因緣離垢根本。唯然，濡首！如吾遇仁，乃",
    "T08n0234_001:0744a05": "為逮值無上善友，遭蒙矜念，心懷悅豫，成立",
    "T08n0234_001:0744a06": "大德喜自光慰。濡首！於吾為覆載首，大無",
    "T08n0234_001:0744a07": "量過度之首，無垢廣普微妙吉首，亦應最上",
    "T08n0234_001:0744a08": "不可議首，願布五體稽首恭禮無上仙聖甘",
    "T08n0234_001:0744a09": "露之首。」濡首答曰：「善哉，善哉！如仁龍首！已",
    "T08n0234_001:0744a10": "為果達野馬、夢、幻、影、響之行，無名無像無所",
    "T08n0234_001:0744a11": "有法。仁今乃應無上大道不可思議來法之",
    "T08n0234_001:0744a12": "祠，以得如海定正受行，共應如此。當知是輩",
    "T08n0234_001:0744a13": "在一生補處，斯者乃為菩薩辯慧，其致是像",
    "T08n0234_001:0744a14": "深妙定法如海定等則離諸想也。」曰：「仁可",
    "T08n0234_001:0744a15": "行，從分衛。」龍首答曰：「思齊其德，當與仁行。二",
    "T08n0234_001:0744a16": "聖龍遊不亦宜乎！」濡首曰：「吾無所行亦無去",
    "T08n0234_001:0744a17": "來，又無進止亦無侶遊，不住不坐亦復不",
    "T08n0234_001:0744a18": "行，行無所至來無所由，住無所處，坐無所",
    "T08n0234_001:0744a19": "據，行無所趣。譬若——龍首！——如來現化，寧有去、",
    "T08n0234_001:0744a20": "來、坐起、行遊、臥寢、寐寤不耶？」曰：「化者都無去",
    "T08n0234_001:0744a21": "來坐寢之處矣。」「吾於諸法亦復如是，無住不",
    "T08n0234_001:0744a22": "住，無起不起，亦無已起，又無中起，亦無當起，",
    "T08n0234_001:0744a23": "亦無甫起。」龍首答曰：「如仁所言，此為極世",
    "T08n0234_001:0744a24": "難信之說。誰當信仁此盡要慧耶？」答曰：「龍首！",
    "T08n0234_001:0744a25": "仁者且聽，豈為無目設舉錠燭乎？夫然炬燎",
    "T08n0234_001:0744a26": "唯為明目耳。如此是像深妙之法，正為向達",
    "T08n0234_001:0744a27": "徹遠菩薩摩訶薩乃能信受是道要耳。其了",
    "T08n0234_001:0744a28": "如此至要之慧，斯則曉解本無行者，此等菩",
    "T08n0234_001:0744a29": "薩為應清淨無上、久修梵行之徒。是曹正士",
    "T08n0234_001:0744b01": "深住於法，信法受法，持法說法之輩也。為在",
    "T08n0234_001:0744b02": "鹿聚已轉法輪，為應賢聖，亦大導師施惠明",
    "T08n0234_001:0744b03": "眼，為應無量雄猛之者，此則無上最妙法者。」",
    "T08n0234_001:0744b04": "濡首童真發說是時，普大眾中八萬菩薩悉",
    "T08n0234_001:0744b05": "得無所從生法樂忍也。",
    "T08n0234_001:0744b06": "於是正士妙心菩薩居大眾前，廣然踊躍，掬",
    "T08n0234_001:0744b07": "滿手寶，以恭肅心向散世尊，又散濡首童真",
    "T08n0234_001:0744b08": "菩薩。散訖，忻喜重歎詠曰：「自歸諸佛，為慧",
    "T08n0234_001:0744b09": "聖達，擿霧寤寐碎散癡本，解眾顛倒釋疑除",
    "T08n0234_001:0744b10": "網，順入道明致無上覺者。自歸於法，法之",
    "T08n0234_001:0744b11": "最法，法治多濟療撈霧龍，援雪生死䒵",
    "T08n0234_001:0744b12": "莇眾穢，盪除心垢通導迷惑，法為無上修",
    "T08n0234_001:0744b13": "蒙永度。其諸菩薩，久履梵行無上清淨，仙聖",
    "T08n0234_001:0744b14": "明類大神通等，弘顯德者，無上之徒。於此乃",
    "T08n0234_001:0744b15": "逮信向是像深妙法眾，今普自歸之。」濡首答",
    "T08n0234_001:0744b16": "曰：「若此，妙心！其無脫者，斯當果致無上等覺。」",
    "T08n0234_001:0744b17": "曰：「云何，濡首！其誰無脫耶？」曰：「其有執持，斯當",
    "T08n0234_001:0744b18": "求脫。如是，妙心！法無執持亦無繫著。又，族姓",
    "T08n0234_001:0744b19": "子！法都無脫亦無執持，當誰有脫？無縛無脫",
    "T08n0234_001:0744b20": "諸法，無持無取無捨。譬如人語幻者言：『善",
    "T08n0234_001:0744b21": "男子！為深入人解之脫之所可執持。』幻答人",
    "T08n0234_001:0744b22": "曰：『吾亦非男亦非凡人，吾無所持，當何所脫？』",
    "T08n0234_001:0744b23": "是者，妙心！道無執脫，當觀其無，無本空淨矣。」",
    "T08n0234_001:0744b24": "佛說濡首菩薩無上清淨分衛經卷上",
    "T08n0234_001:0744c02": "卷下",
    "T08n0234_001:0744c04": "宋沙門翔公於南海郡譯",
    "T08n0234_001:0744c05": "時龍首菩薩謂濡首曰：「去矣，族姓子！東行分",
    "T08n0234_001:0744c06": "衛。」答曰：「龍首！其幻化、野馬寧有東、西、南、北方",
    "T08n0234_001:0744c07": "乎？」曰：「吾於仁前尚不能言，況敢所說。何則",
    "T08n0234_001:0744c08": "然者？以其諸辯從尊所問。仁即應順如法發",
    "T08n0234_001:0744c09": "遣，一一解散而無罣礙，故吾無辭莫知所對。」",
    "T08n0234_001:0744c10": "曰：「夫達者都無言取，況共乃復有所說乎？是",
    "T08n0234_001:0744c11": "者諸法之無由矣。」曰：「何謂為諸法之無？」答曰：",
    "T08n0234_001:0744c12": "「龍首！無所無者，斯諸法無，是諸法要。以此",
    "T08n0234_001:0744c13": "之慧，乃能通彼眾音聲耳。無所宣布乃為要",
    "T08n0234_001:0744c14": "義，是豈非至要義說哉。」曰：「此續在想行者",
    "T08n0234_001:0744c15": "也。」曰：「何所行應離諸想？」答曰：「龍首！菩薩不於",
    "T08n0234_001:0744c16": "色、痛、想、行、識界有想，又於法本亦無所行，其",
    "T08n0234_001:0744c17": "本無者亦無所行，以是之行得離諸想。」說是",
    "T08n0234_001:0744c18": "深邃微妙法時，五千菩薩逮致此慧，二千天",
    "T08n0234_001:0744c19": "人發菩薩心。",
    "T08n0234_001:0744c20": "時龍首曰：「吾將退矣！以童真非我侶故。」濡",
    "T08n0234_001:0744c21": "首報曰：「吾無去來，亦非有侶，亦無所俱。何",
    "T08n0234_001:0744c22": "則然者？以道無侶故，亦不想念與諸法侶，",
    "T08n0234_001:0744c23": "又亦不與欲行為侶。於本無法，亦不見而",
    "T08n0234_001:0744c24": "有其侶，復與所俱。又本無者，都不言有吾",
    "T08n0234_001:0744c25": "我性，有人、壽命及身養育法。人物言說，識覺",
    "T08n0234_001:0744c26": "所倚著，及其所作行趣之事。諸法之本，本",
    "T08n0234_001:0744c27": "無如此，當與其誰而為侶俱耶？其有侶者，",
    "T08n0234_001:0744c28": "是欲侶俱也。譬如——龍首！——有明達人而念言曰：",
    "T08n0234_001:0744c29": "『如來所化、幻士所化，如是此化，等一無異化。",
    "T08n0234_001:0745a01": "而斯人化，各各言曰：「吾與汝侶，汝與我俱。」』於",
    "T08n0234_001:0745a02": "仁——龍首！——意云何？其此人化為有侶無？」答濡首",
    "T08n0234_001:0745a03": "曰：「化無侶也。所以者何？用化本無，無所有，",
    "T08n0234_001:0745a04": "無形像，不可得故。」曰：「如是，龍首！於其生死都",
    "T08n0234_001:0745a05": "亦無侶，亦無所俱。其有侶俱，斯則有別。若起",
    "T08n0234_001:0745a06": "侶想，是便與欲俱。明達菩薩當解侶想。何則",
    "T08n0234_001:0745a07": "然者？以其諸法，如幻如化，無侶不侶。欺哉諸",
    "T08n0234_001:0745a08": "法慌忽無信，若夢、影、響，所有如空。想識無",
    "T08n0234_001:0745a09": "安，無處無持無意，無念無所有。已離諸念，於",
    "T08n0234_001:0745a10": "念無念，應本無念。」曰：「濡首！仁為曾與幻士化",
    "T08n0234_001:0745a11": "人對共語言、行來坐起，又共談會有所思惟",
    "T08n0234_001:0745a12": "不？」濡首答曰：「不見也。」龍首曰：「幻士何像貌？」",
    "T08n0234_001:0745a13": "曰：「其幻者似人像類，幻之化像亦復若此，合",
    "T08n0234_001:0745a14": "同像耳。所以者何？如其幻化，亦不彼脫，亦不",
    "T08n0234_001:0745a15": "此脫。幻化亦不與人而異，人亦不與幻化",
    "T08n0234_001:0745a16": "有異，人便幻化。如幻化者，以幻化法而問幻",
    "T08n0234_001:0745a17": "事，諸法亦爾。」又問：「濡首！仁為自曾與幻化復",
    "T08n0234_001:0745a18": "共坐起，有所言談交遊講會、相對住不？」曰：「云",
    "T08n0234_001:0745a19": "何，龍首！幻士及化與欲有異耶？至於吾我及",
    "T08n0234_001:0745a20": "人、壽命、養育之法有異乎？吾以此幻化之說，",
    "T08n0234_001:0745a21": "欲試問仁，知大士於斯有異辯才，當敷何法",
    "T08n0234_001:0745a22": "也？」曰：「仁如所試，為欲試虛空之幻化法耳。仁",
    "T08n0234_001:0745a23": "便念幻化為有想也。幻者本無，無想無念，亦",
    "T08n0234_001:0745a24": "無形像，亦無所有，已離眾念。」濡首曰：「若此，龍",
    "T08n0234_001:0745a25": "首！法亦如幻，幻化本空，其空無像亦不可見。」",
    "T08n0234_001:0745a26": "曰：「濡首！諸法無像，不可見乎？如仁所言，一切",
    "T08n0234_001:0745a27": "菩薩摩訶薩等當云何受其封拜得成無上正",
    "T08n0234_001:0745a28": "真道意？為誰知度受封拜者？」濡首答曰：「云",
    "T08n0234_001:0745a29": "何，龍首！曾行山中為聞響聲，於山中為有",
    "T08n0234_001:0745b01": "響聲出不乎？其聲為有所住處不？以何耳識",
    "T08n0234_001:0745b02": "聞其聲耶？彼聲為有所說不？寧有受持響",
    "T08n0234_001:0745b03": "聲者耶？又復誰共誰聞響聲者？」龍首菩薩",
    "T08n0234_001:0745b04": "答曰：「無也。」濡首曰：「如此若菩薩解諸法若如",
    "T08n0234_001:0745b05": "響空者，則一切諸音聲如響，離彼眾聲。其",
    "T08n0234_001:0745b06": "諸菩薩以此封拜於無上正真之道，於斯亦",
    "T08n0234_001:0745b07": "無受封莂者。」十方諸來大菩薩眾，咸聞濡首",
    "T08n0234_001:0745b08": "童真所說，莫不喜踊歎歌無量。",
    "T08n0234_001:0745b09": "爾時龍首謂濡首曰：「宜時侶行，入城分衛。念",
    "T08n0234_001:0745b10": "其日時，得無過耶？」答曰：「龍首！諸法無過亦",
    "T08n0234_001:0745b11": "不有時。其處于想行之者，彼則有時不時",
    "T08n0234_001:0745b12": "之想耳。明達菩薩於本了無，解空法者，豈",
    "T08n0234_001:0745b13": "其有時不時言哉？凡諸餘法有時不時，無",
    "T08n0234_001:0745b14": "時非時，乃應無上如佛法律矣。其在算數計",
    "T08n0234_001:0745b15": "時節者，斯則有過、時之想。如諸世尊、賢聖",
    "T08n0234_001:0745b16": "弟子，常自飽足以道智慧，慧無想識，於想",
    "T08n0234_001:0745b17": "無想，行無諸作，亦無想念，無念不念。以此",
    "T08n0234_001:0745b18": "智慧而常飽足，世尊聖眾都無食念，亦不",
    "T08n0234_001:0745b19": "復想有食之事。其如此食而為食者，是謂",
    "T08n0234_001:0745b20": "賢聖應無雜食，若永服食如此食者，是則",
    "T08n0234_001:0745b21": "長演甘露法食者。彼以此食用之為力，能住",
    "T08n0234_001:0745b22": "身命至於一劫復過一劫。所以者何？其如此",
    "T08n0234_001:0745b23": "者，彼已覺了諸法之行故，都無想念，解空清",
    "T08n0234_001:0745b24": "淨，曉了如此，是不復有求食之識，如其凡",
    "T08n0234_001:0745b25": "夫未達者也。又諸如來無上正覺及普世賢",
    "T08n0234_001:0745b26": "聖之等，有大慈、悲、喜、護之心，惠施仁愛愍念",
    "T08n0234_001:0745b27": "眾生，使興於世耳。唯欲濟度五道勤苦故，現",
    "T08n0234_001:0745b28": "入郡國、縣邑、聚落行受分衛，而彼眾聖已離",
    "T08n0234_001:0745b29": "諸食，不食於食，唯以慧解、諸定正受為常充",
    "T08n0234_001:0745b30": "足。其於雜食而續食者，斯受流轉便數生",
    "T08n0234_001:0745c01": "死。用是之故，諸佛世尊以於諸食而悉明了，",
    "T08n0234_001:0745c02": "都無復雜食之想。慷慨喟然，安和住身，能如",
    "T08n0234_001:0745c03": "恒沙復過是數。從始發意，永常無復諸飢渴",
    "T08n0234_001:0745c04": "雜想念也。至在佛樹明星出時，從始所可受",
    "T08n0234_001:0745c05": "食者，彼因此食，其於正士及大丈夫、英雄、龍",
    "T08n0234_001:0745c06": "猛，又至師子、諸調儒夫及眾華孚、正士、秀異、",
    "T08n0234_001:0745c07": "種種蓮華、男子、無上丈夫、法御、天人師，應所",
    "T08n0234_001:0745c08": "當得，應所明了，應所覺達，悉已了而具足，等",
    "T08n0234_001:0745c09": "於一像，合會智慧，得成無上正真道意也。以",
    "T08n0234_001:0745c10": "是，龍首！一切菩薩普諸如來及賢聖等，唯以",
    "T08n0234_001:0745c11": "此食升致無上正真覺道，便能住壽如恒沙",
    "T08n0234_001:0745c12": "劫，又能踰此復倍無數，而諸如來永無其勞。",
    "T08n0234_001:0745c13": "所以者何？以其應於無想食故。無念不念，無",
    "T08n0234_001:0745c14": "合不合，亦不想合賢聖之行，恒便隨順，出",
    "T08n0234_001:0745c15": "諸香氣，自然清淨，無想無念，無諸巢窟，亦無",
    "T08n0234_001:0745c16": "戲行，本空自淨。如是，龍首！菩薩摩訶薩當作",
    "T08n0234_001:0745c17": "此食，乃應法食。」",
    "T08n0234_001:0745c18": "龍首答曰：「善哉，善哉！濡首所說法之微妙，",
    "T08n0234_001:0745c19": "吾已飽足於是上食。但聞此法食之要說，便",
    "T08n0234_001:0745c20": "為已甚具足矣，況其長食無雜食者，豈當",
    "T08n0234_001:0745c21": "復食思欲食哉？」「云何——龍首！——虛空之體，寧當有",
    "T08n0234_001:0745c22": "雜食之食，又言飽足乎？」對曰：「濡首！空無所",
    "T08n0234_001:0745c23": "有也。」又曰：「龍首！為能飽足幻士所化不？」答曰：",
    "T08n0234_001:0745c24": "「不也。」「云何，龍首！寧可以食飽足中現像耶？」",
    "T08n0234_001:0745c25": "答曰：「不也。」又曰：「龍首！夫大海者寧復飽足",
    "T08n0234_001:0745c26": "於眾流乎？」答曰：「不也。」濡首復曰：「如是，龍首！",
    "T08n0234_001:0745c27": "諸法無厭，若如虛空。而仁向言有飽想乎？諸",
    "T08n0234_001:0745c28": "法如空，無想無願，無起無行，亦無所作、無所",
    "T08n0234_001:0745c29": "造，永然無欲，以定以脫，無色無像，無堅無固，",
    "T08n0234_001:0745c30": "了如虛空，都無所持。諸法如此，云何而起有",
    "T08n0234_001:0746a01": "飽想耶？」龍首又曰：「若是，濡首！有此行者，一切",
    "T08n0234_001:0746a02": "不復食於食乎？而仁說食本空耶？」濡首曰：「若",
    "T08n0234_001:0746a03": "此，龍首！則一切眾生而無食也。譬如——龍首！——世",
    "T08n0234_001:0746a04": "尊化作恒邊沙人，以食食諸化人。云何，族",
    "T08n0234_001:0746a05": "姓子！彼諸化人以何為食？寧復有食者不乎？」",
    "T08n0234_001:0746a06": "答曰：「化者無想不識，無所有，亦復無食。何",
    "T08n0234_001:0746a07": "況言當有食者耶？」「若此，龍首！一切諸法有見",
    "T08n0234_001:0746a08": "無見，如幻化也。普諸眾生而不解此，以其不",
    "T08n0234_001:0746a09": "解便即流轉受生死矣。於中觀之，亦無所有，",
    "T08n0234_001:0746a10": "亦無所得，亦無流轉。解生死無如本無者，則",
    "T08n0234_001:0746a11": "一切無受，亦無生死。不曉本空，便有生死。其",
    "T08n0234_001:0746a12": "生死者亦無生死，於其生死亦無所受，亦無",
    "T08n0234_001:0746a13": "所得，何生死法者乎？」答曰：「濡首！斯言甚善。",
    "T08n0234_001:0746a14": "宜知其時，可共行矣。還於祇樹給孤獨園，吾",
    "T08n0234_001:0746a15": "諸飢渴永為已斷。」答曰：「龍首！譬如幻士所可",
    "T08n0234_001:0746a16": "化人，而化人言『吾飢渴』，斯寧為飢？野馬法",
    "T08n0234_001:0746a17": "耶！如是，龍首！一切若此。其諸法者，皆如野",
    "T08n0234_001:0746a18": "馬，解此乃解。而族姓子言：『吾飢渴以為斷。』乎？",
    "T08n0234_001:0746a19": "當食斯食，如諸法食，不斷無壞亦無飢渴，",
    "T08n0234_001:0746a20": "一切諸法本已飽足。以故，彼諸凡夫下士不",
    "T08n0234_001:0746a21": "了其本，則作此言『吾飢我渴』，又言飽足。如",
    "T08n0234_001:0746a22": "諸賢聖解諸法本，彼無飢渴亦無想足，解諸",
    "T08n0234_001:0746a23": "飢渴亦無生死，亦無戲行，亦無想念，彼已無",
    "T08n0234_001:0746a24": "動亦無倚著。諸法已脫，本無著故。」",
    "T08n0234_001:0746a25": "龍首又曰：「如仁，濡首！諸所可說彼之要言，但",
    "T08n0234_001:0746a26": "說法界也。」濡首復謂龍首曰：「其法界者，亦",
    "T08n0234_001:0746a27": "無說不說，亦無言趣，無屈無申。所以者何？如",
    "T08n0234_001:0746a28": "是，龍首！法界無所有，言者無說，亦不所說，亦",
    "T08n0234_001:0746a29": "無戲行，無所著，無合偶。彼無想念，亦不有念，",
    "T08n0234_001:0746b01": "亦無所起，亦無滅行。譬如——龍首！——虛空之界，無",
    "T08n0234_001:0746b02": "想無念，無起無滅；諸法亦爾，同如虛空，其本",
    "T08n0234_001:0746b03": "相空，本不可得，亦不可知，其相如是，亦不可",
    "T08n0234_001:0746b04": "得。有能得其相，彼諸如來般泥洹者，亦當可",
    "T08n0234_001:0746b05": "得。若此，龍首！一切諸法都無處所，無色無像",
    "T08n0234_001:0746b06": "亦不可見。以是之故，恒邊沙諸如來般泥洹",
    "T08n0234_001:0746b07": "者，其於法中亦復無般泥洹者，亦無地、水、火、",
    "T08n0234_001:0746b08": "風界而般泥洹，亦無空界，亦無識界般泥洹",
    "T08n0234_001:0746b09": "者。泥洹如是，於泥洹中亦無泥洹；若諸法有",
    "T08n0234_001:0746b10": "泥洹想者，則虛空界有泥洹想耶！所以者何？",
    "T08n0234_001:0746b11": "以其諸法本定而空，諸法靜寂，而復寂於此。",
    "T08n0234_001:0746b12": "凡夫下士之類起有泥洹想念者，因便有吾，",
    "T08n0234_001:0746b13": "言我有受、有吾我受、有壽命受、有人物受。",
    "T08n0234_001:0746b14": "有想識共來解真無法者，即起是想，想念泥",
    "T08n0234_001:0746b15": "洹，以此故而不得脫，便生老病死。取要言之，",
    "T08n0234_001:0746b16": "十二因緣至於大苦眾患集會，為彼之故，言",
    "T08n0234_001:0746b17": "有泥洹。為諸有二想行者，以其不解諸法本",
    "T08n0234_001:0746b18": "無，已不曉了，不覺悟故。與諸如來諸佛世",
    "T08n0234_001:0746b19": "尊、明解深入權行菩薩——宿樹眾善立不退轉，",
    "T08n0234_001:0746b20": "積累功德有大威神，為極唱導無上大師——與",
    "T08n0234_001:0746b21": "如是等菩薩摩訶薩行而違反，起有諍想；又",
    "T08n0234_001:0746b22": "與聲聞、緣覺之眾，與其相違而起忿諍。與彼",
    "T08n0234_001:0746b23": "諍故當受大罪，以其諍故長流生死，當歸不",
    "T08n0234_001:0746b24": "淨極臭處矣！一切眾聖永所不歎，諸上明達所",
    "T08n0234_001:0746b25": "可遠離。譬如——族姓子！——有城郭若復聚落，去其",
    "T08n0234_001:0746b26": "不遠積眾臭穢，於其彼處，人眾趣往晝夜不",
    "T08n0234_001:0746b27": "息，遂增污穢不淨臭處不潔之物也。諸愚凡",
    "T08n0234_001:0746b28": "夫處於五道，起滅不竟眾想無斷，廣其生",
    "T08n0234_001:0746b29": "死，如彼增臭也。以其不明又不曉了，不解其",
    "T08n0234_001:0746c01": "元，不達本無，霧籠茷盛癡冥積故，廣受流",
    "T08n0234_001:0746c02": "轉，增長生死五道之趣，或生地獄，或即餓鬼，",
    "T08n0234_001:0746c03": "復歸畜生，或天或人，神變無常，五道勤苦，災",
    "T08n0234_001:0746c04": "患顛倒，痛痒創楚，眾惱之元，諸苦所由，遂增",
    "T08n0234_001:0746c05": "臭穢，流不淨氣。使彼明達賢聖之眾，乃以為",
    "T08n0234_001:0746c06": "滅，所共貪疾。又諸慧士所可遠離，用是雜垢",
    "T08n0234_001:0746c07": "長不解脫，復使斯類是趣其生，是歸有老、生、",
    "T08n0234_001:0746c08": "老苦極，憂惱萬端，是致病死。殃福追之，善",
    "T08n0234_001:0746c09": "則榮樂，罪則禍隨。以要言之，患變猛集，至",
    "T08n0234_001:0746c10": "其痛熱眾苦合會，而彼以故不脫生死。但由",
    "T08n0234_001:0746c11": "未了其本無故，長受生死如其增臭也。」龍首",
    "T08n0234_001:0746c12": "復謂濡首曰：「云何——濡首！——得了其本？」曰：「以無心",
    "T08n0234_001:0746c13": "想，以寂寞行，以起靜定，向入清淨。其住是",
    "T08n0234_001:0746c14": "者，則曉其本。」曰：「云何，濡首！何謂為幻之寂寞？」",
    "T08n0234_001:0746c15": "曰：「其解了如幻者，此則幻之寂寞、清淨也。」",
    "T08n0234_001:0746c16": "爾時耆年須菩提至濡首所，覩其大眾，即而",
    "T08n0234_001:0746c17": "問曰：「諸正士等普來會此，為何講乎？」答曰：",
    "T08n0234_001:0746c18": "「賢者！吾於諸言都無所說。又，賢者！寧聞諸",
    "T08n0234_001:0746c19": "幻人有所說不？山中之響、夢、影、野馬，為有",
    "T08n0234_001:0746c20": "言談耶？復聞有其說者不乎？又，賢者！如來所",
    "T08n0234_001:0746c21": "化寧有耳聲？其復有聞者不？為有識，若受持",
    "T08n0234_001:0746c22": "語言名字句說者不？」答曰：「不也。」時須菩提㸌",
    "T08n0234_001:0746c23": "然於所坐，慌惚之間寂而滅定。",
    "T08n0234_001:0746c24": "時舍利弗詣濡首所，覩其普眾大會之",
    "T08n0234_001:0746c25": "場率多菩薩，咸聽濡首所講之說，見須菩",
    "T08n0234_001:0746c26": "提在于彼坐寂而滅定，問濡首曰：「此賢",
    "T08n0234_001:0746c27": "者為何志故，居斯便滅定？」曰：「舍利弗！是",
    "T08n0234_001:0746c28": "須菩提離滅定不與法而有其諍。如",
    "T08n0234_001:0746c29": "是，賢者！此以無諍行，無住無著無巢",
    "T08n0234_001:0747a01": "無處，過諸窟法而三摩越。」時須菩提作是滅",
    "T08n0234_001:0747a02": "定，從定寤起而向世尊，即偏袒右肩叉手跪，",
    "T08n0234_001:0747a03": "作是言：「自歸諸佛無上覺者，其有顯演如是",
    "T08n0234_001:0747a04": "深邃微妙法像難見之文，不可議說，已斷所",
    "T08n0234_001:0747a05": "著，等離諸想，已得寂安。其不退轉大士等及",
    "T08n0234_001:0747a06": "諸初發意菩薩，逮聞如此勸發之說，豈不快",
    "T08n0234_001:0747a07": "哉！」濡首又謂須菩提曰：「不於此法有說有勸",
    "T08n0234_001:0747a08": "有彼所向也。何則然者？以諸法無勸無說、無",
    "T08n0234_001:0747a09": "談無識。又此要義，無言無語，無住無動，無去",
    "T08n0234_001:0747a10": "無來，無坐無臥，無倚無處，亦無所有。所以者",
    "T08n0234_001:0747a11": "何？是諸法本空無所有，其本不可得故。」曰：「何",
    "T08n0234_001:0747a12": "謂——濡首！——其本行法？」曰：「唯，賢者！諸法無行是行",
    "T08n0234_001:0747a13": "之要，當作是行，曉行是行乃為至行也。若",
    "T08n0234_001:0747a14": "此，可共都行求食。」曰：「濡首！吾不復入於聚落",
    "T08n0234_001:0747a15": "分衛。所以者何？逮聞是要，已離聚落，亦離",
    "T08n0234_001:0747a16": "城想，亦離色想。以要言之，亦離聲、香、味、細滑、",
    "T08n0234_001:0747a17": "法想，都離諸想而無想念。」曰：「唯，須菩提！如此",
    "T08n0234_001:0747a18": "離其想行者，所是云何而進止乎？」「云何，濡首！",
    "T08n0234_001:0747a19": "何謂如來所化色、痛、想、行、識？以何識法，如來",
    "T08n0234_001:0747a20": "所現化？化以何想而有進止，有所瞻視，復有",
    "T08n0234_001:0747a21": "屈申乎？」曰：「善哉，善哉！須菩提！如世尊所歎，",
    "T08n0234_001:0747a22": "仁為最曉空閑行者。」",
    "T08n0234_001:0747a23": "濡首又曰：「唯，須菩提！可共詣佛禮事供養。」濡",
    "T08n0234_001:0747a24": "首重曰：「唯，賢者！吾以清淨食而請於仁。」時舍",
    "T08n0234_001:0747a25": "利弗謂濡首曰：「於何所與吾等食？為當施設",
    "T08n0234_001:0747a26": "何等之食？」曰：「唯，賢者！其所食者，亦不有食，亦",
    "T08n0234_001:0747a27": "不吞食。又所吞食，亦不色、聲，亦不香、味，亦",
    "T08n0234_001:0747a28": "不細、滑。其所食處，不在欲界，又不色界，亦不",
    "T08n0234_001:0747a29": "無色，不處三界亦不離其中，是則諸佛世尊",
    "T08n0234_001:0747a30": "食處。」時舍利弗謂濡首曰：「善哉，善哉！如仁",
    "T08n0234_001:0747b01": "所說，吾已飽足。於時是無上食歎之名，況其",
    "T08n0234_001:0747b02": "已食如此食者？」曰：「唯，賢者！其食不以肉內",
    "T08n0234_001:0747b03": "外眼見，亦不天眼、亦不慧眼處有所見。其食",
    "T08n0234_001:0747b04": "如此，乃應等食也。」爾時耆年須菩提及舍利",
    "T08n0234_001:0747b05": "弗并諸眾生，聞是歎食之說，即於其處寂",
    "T08n0234_001:0747b06": "而滅定。時妙心謂濡首菩薩曰：「當以何食食",
    "T08n0234_001:0747b07": "須菩提、舍利弗等？為以何食而三摩越？」曰：「以",
    "T08n0234_001:0747b08": "無漏食，行無倚著食，行無眾食，以此行而",
    "T08n0234_001:0747b09": "行。其作此食者，不復於三界食於食也。」",
    "T08n0234_001:0747b10": "爾時賢者須菩提、舍利弗從滅定寤，各行分",
    "T08n0234_001:0747b11": "衛。時須菩提入大長者家分衛，其長者婦",
    "T08n0234_001:0747b12": "為優婆夷，見須菩提默然而住，即謂：「賢者！為",
    "T08n0234_001:0747b13": "何之乎？」答曰：「姊！來求分衛。」曰：「賢者！仁續分",
    "T08n0234_001:0747b14": "衛想未止了耶？」曰：「姊！吾從本際已了分衛",
    "T08n0234_001:0747b15": "想。」曰：「須菩提！其本際寧有了未了？言從本",
    "T08n0234_001:0747b16": "際已了分衛想乎？」曰：「姊！如本際空，末際亦空，",
    "T08n0234_001:0747b17": "悉如本空。」優婆夷曰：「若此，賢者！已悉空者，奚",
    "T08n0234_001:0747b18": "為復說了不了乎？仁便伸手，當施卿分衛。」須",
    "T08n0234_001:0747b19": "菩提即自伸手。曰：「賢者！是為羅漢不了其本，",
    "T08n0234_001:0747b20": "反取滅證者手非？」須菩提曰：「姊！羅漢手無",
    "T08n0234_001:0747b21": "形，不可見亦無屈伸。譬如幻士為幻化人作",
    "T08n0234_001:0747b22": "此言：『何所是幻者手乎？』復言：『可伸幻者手耶。』」",
    "T08n0234_001:0747b23": "曰：「姊！幻手為可見不？又可伸乎？」答曰：「不也。」",
    "T08n0234_001:0747b24": "須菩提曰：「若此，姊！世尊說一切諸法如幻本",
    "T08n0234_001:0747b25": "空。」「若是，賢者！世尊說一切空，何為賢者續求",
    "T08n0234_001:0747b26": "食？」時優婆夷未尋與須菩提分衛，重曰：「賢者！",
    "T08n0234_001:0747b27": "可前鉢。」適當前鉢，鉢忽然不現。時優婆夷",
    "T08n0234_001:0747b28": "以手索鉢，鉢而無處，手亦不近於須菩提。優",
    "T08n0234_001:0747b29": "婆夷曰：「善哉，善哉！此則無著清淨之身，應",
    "T08n0234_001:0747c01": "佛所歎空閑行者。」優婆夷適作是言，鉢即自",
    "T08n0234_001:0747c02": "出。時須菩提便前授鉢，優婆夷取鉢盛滿飯",
    "T08n0234_001:0747c03": "授須菩提，便謂之言：「賢者！是為釋迦文佛所",
    "T08n0234_001:0747c04": "稱歎，處閑居第一者鉢非？」曰：「姊！如佛所說，",
    "T08n0234_001:0747c05": "空閑行者非有鉢矣。」曰：「如賢者！空閑行者非",
    "T08n0234_001:0747c06": "有鉢耶？」曰：「姊！無也。」曰：「又，賢者！閑居尚無鉢，",
    "T08n0234_001:0747c07": "豈當復有受食緣乎？」曰：「賢者！已記閑居，亦",
    "T08n0234_001:0747c08": "當無羅漢取滅證耶。又，賢者！食此飯已，當",
    "T08n0234_001:0747c09": "了知食者如幻、所食如化，又如化人食於幻",
    "T08n0234_001:0747c10": "者，亦當如以野馬飲於渴者。其食所食當了",
    "T08n0234_001:0747c11": "如此。明解是者，乃應如來，達三世本，無分衛",
    "T08n0234_001:0747c12": "之行也。若，賢者！其起施念，有想受者，便造",
    "T08n0234_001:0747c13": "有眾分數也。已受數者則有二見，以有二見，",
    "T08n0234_001:0747c14": "便與凡夫流轉五道生死同歸也。」",
    "T08n0234_001:0747c15": "時優婆夷復謂須菩提：「又如，賢者！諸佛要",
    "T08n0234_001:0747c16": "法，不但受食及與施者，當應了如幻如化，為",
    "T08n0234_001:0747c17": "本無，為無有；至於生死與泥洹法，亦當曉了",
    "T08n0234_001:0747c18": "如夢、幻、化、野馬、影、響，亦如本無。於諸法亦",
    "T08n0234_001:0747c19": "悉當爾，諸法清淨都無所有，無施無受，無戒",
    "T08n0234_001:0747c20": "無犯，無忍無諍，無進無懈，無定無亂，無慧",
    "T08n0234_001:0747c21": "無愚。於一切法都無所有，是行乃應世尊如",
    "T08n0234_001:0747c22": "法受食。弟子行法其如此解分衛行者，則於",
    "T08n0234_001:0747c23": "三界無雜食之想，亦復不處泥洹之樂也。」須",
    "T08n0234_001:0747c24": "菩提聞優婆夷所說，即惘漠不知所言。曰：",
    "T08n0234_001:0747c25": "「賢者！泥洹為寂耶？豈無言而不對乎？」曰：「姊！斯",
    "T08n0234_001:0747c26": "何言乃如此？」須菩提曰，「姊！了幻法耶？」答曰：「賢",
    "T08n0234_001:0747c27": "者！吾了諸法悉如幻化，幻者及化亦皆本無、",
    "T08n0234_001:0747c28": "無所有。」時須菩提便於所處忽而滅定，欲知",
    "T08n0234_001:0747c29": "優婆夷志求何乘以為其證，勇辯乃爾，敢師",
    "T08n0234_001:0748a01": "子吼，明解幻法，所說自恣而無罣礙。盡力觀",
    "T08n0234_001:0748a02": "察處，優婆夷為阿那含。曰「姊！已得阿那含乎？」",
    "T08n0234_001:0748a03": "優婆夷曰：「云何，賢者！如來法本寧有阿那含",
    "T08n0234_001:0748a04": "行法乎？又，賢者！法無形色，亦復無來想像",
    "T08n0234_001:0748a05": "之跡，無彼此識，無中間行，亦無所想，無取無",
    "T08n0234_001:0748a06": "證，亦無處所，乃為明了道之行耳。向賢者云：",
    "T08n0234_001:0748a07": "『何處阿那含畢，樂羅漢證法乎？』又，賢者！法無",
    "T08n0234_001:0748a08": "去來，其有去來有所趣向，有所有趣，有起有",
    "T08n0234_001:0748a09": "滅有念有想，皆墮凡夫流轉未解數也。」是時",
    "T08n0234_001:0748a10": "優婆夷忽於所處，於須菩提前，化于高廣大",
    "T08n0234_001:0748a11": "人交露之座，普現感動光明相像，顯轉無上",
    "T08n0234_001:0748a12": "阿惟越致法輪，令普舍衛境界之內及十方",
    "T08n0234_001:0748a13": "土，莫不聞見此之所興感變也。爾時空中萬",
    "T08n0234_001:0748a14": "二千天，聞彼所說悉逮一生補處。舍衛國內",
    "T08n0234_001:0748a15": "志菩薩行者二萬八千人，承宿眾德皆得不",
    "T08n0234_001:0748a16": "退轉。十方之眾諸來大士，其聞是說，百億菩",
    "T08n0234_001:0748a17": "薩本得無所從生法忍，復聞是上要說即皆",
    "T08n0234_001:0748a18": "逮一生補處。於是濡首、龍首菩薩，并諸土普",
    "T08n0234_001:0748a19": "來之眾，及舍利弗、須菩提等，俱從舍衛國甫",
    "T08n0234_001:0748a20": "出城門，㸌然輕舉忽升虛空。濡首菩薩尋揚",
    "T08n0234_001:0748a21": "身光，威神煒煒照耀暐曄，明影玓瓅踰於",
    "T08n0234_001:0748a22": "日月，普蔽餘光，暠然晃昱乃徹窈冥，如金翅",
    "T08n0234_001:0748a23": "王飛而行焉，一切眾生莫不見者。其所經由",
    "T08n0234_001:0748a24": "彼眾天人，皆聞諸法如夢、幻、化、野馬、影、響、泡",
    "T08n0234_001:0748a25": "沫、芭蕉之要言深邃像說，各懷歡喜慈心相",
    "T08n0234_001:0748a26": "向。一切天人但聞夢幻聲，而化幻法於見無見",
    "T08n0234_001:0748a27": "亦不可得。諸逮聞是像微妙說者，合百千眾",
    "T08n0234_001:0748a28": "得不退轉。時所經遊於其中間，有長者子其",
    "T08n0234_001:0748a29": "名善意，宿立德本，亦聞濡首無上幻化之",
    "T08n0234_001:0748b01": "要說言，并復覩見神景變化，即發無上正真",
    "T08n0234_001:0748b02": "道意，尋自誓願：「吾於來世，得為如來無上平",
    "T08n0234_001:0748b03": "等最正覺道時，所現感動亦當如是。」濡首見",
    "T08n0234_001:0748b04": "彼族姓子有決得妙、岐嶷之質，欲紹佛種",
    "T08n0234_001:0748b05": "乃發大志，心在菩薩口詠誓願，聲暢一切如",
    "T08n0234_001:0748b06": "師子吼，即請善意而告之曰：「族姓子！汝解諸",
    "T08n0234_001:0748b07": "法如幻化者，必離勞乘聲聞、緣覺之地也，便",
    "T08n0234_001:0748b08": "當成致無上正真道意，又當曉了諸法夢幻",
    "T08n0234_001:0748b09": "之妙法說，悉為無所有。」時長者子跪而對曰：",
    "T08n0234_001:0748b10": "「蒙解說諸法如幻如化。」濡首重以諸法要言",
    "T08n0234_001:0748b11": "勸發長者子，長者子忻樂之心遂而踊躍。時",
    "T08n0234_001:0748b12": "彼大姓心巨曠解，逮致法忍，八千天人發無",
    "T08n0234_001:0748b13": "上正真道意。時五千天子在於虛空，聞濡首",
    "T08n0234_001:0748b14": "勸進之說，㸌然心解，逮得無從生法樂之忍。",
    "T08n0234_001:0748b15": "咸悉肅然恭敬之至，已禮濡首，忽昇虛空各",
    "T08n0234_001:0748b16": "還本土。是時濡首、龍首菩薩，舍利弗、須菩提",
    "T08n0234_001:0748b17": "等，還於祇樹給孤獨園，俱詣世尊，稽首佛",
    "T08n0234_001:0748b18": "足却坐一面。龍首菩薩便從坐起，向佛叉手",
    "T08n0234_001:0748b19": "已，濡首童真諸所講談法要之說，具啟世尊。",
    "T08n0234_001:0748b20": "時佛讚曰：「善哉，善哉！濡首童真！善說諸法",
    "T08n0234_001:0748b21": "無上微妙，如夢、如幻，如化、野馬、影、響之聲，則",
    "T08n0234_001:0748b22": "是諸慧深奧之至，是諸佛要。斯乃應如無形",
    "T08n0234_001:0748b23": "無像本無幻說。」時佛顧告賢者阿難：「受是濡",
    "T08n0234_001:0748b24": "首諸法要文。」阿難敬前長跪白佛：「唯然，世尊！",
    "T08n0234_001:0748b25": "如教受之。當何名此經？云何奉持？」時佛重",
    "T08n0234_001:0748b26": "復敷演濡首、妙心菩薩等所說慧要，及舍衛",
    "T08n0234_001:0748b27": "國長者優婆夷為須菩提所現感動，乃至轉",
    "T08n0234_001:0748b28": "一生補處之輪。佛復告阿難：「當受是上要之",
    "T08n0234_001:0748b29": "慧。又是，賢者！此名《濡首無上清淨分衛經》，亦",
    "T08n0234_001:0748c01": "名《決了諸法如幻如化三昧》。懃念受持，當廣",
    "T08n0234_001:0748c02": "宣傳普布演說。又是，阿難！若善男子、善女人",
    "T08n0234_001:0748c03": "等，聞斯要，專心信向。是者，阿難！則應面見",
    "T08n0234_001:0748c04": "諸佛世尊；又為濡首童真菩薩必所感，致無",
    "T08n0234_001:0748c05": "上正真之道，會成至佛。況其受持、誦習、諷讀、",
    "T08n0234_001:0748c06": "奉行應者，德極無上。是善男子、善女人等，為",
    "T08n0234_001:0748c07": "逮諸佛之慧藏，為得諸佛最上要鎮，又為諸",
    "T08n0234_001:0748c08": "佛之所擁護，普為十方諸現在佛所授封莂。",
    "T08n0234_001:0748c09": "諸佛為手授其決，當成無上正真道慧。」佛說",
    "T08n0234_001:0748c10": "是已，濡首童真、龍首、妙心及諸菩薩，舍利弗、",
    "T08n0234_001:0748c11": "須菩提等及眾比丘，一切會者諸天、龍神、阿",
    "T08n0234_001:0748c12": "須倫、人與非人，聞佛所說莫不歡喜，前為佛",
    "T08n0234_001:0748c13": "作禮而退。",
    "T08n0234_001:0748c14": "佛說濡首菩薩無上清淨分衛經卷下"
}