{
    "T17n0847_001:0935a14": "大乘修行菩薩行門諸經要集卷",
    "T17n0847_001:0935a15": "上",
    "T17n0847_001:0935a17": "大唐至相寺沙門釋智嚴譯",
    "T17n0847_001:0935a18": "諸經要集四十二部，",
    "T17n0847_001:0935a19": "凡菩薩行門總六十六條，具列如後。",
    "T17n0847_001:0935a20": "第一、出《象腋經》(顯說三條行)",
    "T17n0847_001:0935a21": "　解六波羅蜜行。　修行菩薩為眾生故，生於",
    "T17n0847_001:0935a22": "六趣受諸快樂。　菩薩行空喻。",
    "T17n0847_001:0935a23": "第二、出《說妙法決定業障經》(顯說三條行)",
    "T17n0847_001:0935a24": "　教菩薩行，表善知識。退菩提因，雖謗法，法",
    "T17n0847_001:0935a25": "入耳故，當成佛道。　解二十四種大乘名號。",
    "T17n0847_001:0935a26": "第三、出《維摩詰所問經》(顯說二條行)",
    "T17n0847_001:0935a27": "　解佛種性因，發起修行菩薩行。　解出家因",
    "T17n0847_001:0935a28": "緣功德。",
    "T17n0847_001:0935a29": "第四、出《方廣如來智經》(顯說二條行)",
    "T17n0847_001:0935b01": "　解非善知識不應同居，挍量聲聞道行與",
    "T17n0847_001:0935b02": "修行菩薩行深淺。",
    "T17n0847_001:0935b03": "第五、出《勝義諦品經》(顯說二條行)",
    "T17n0847_001:0935b04": "　修行菩薩起十種行願速成佛道。解修行",
    "T17n0847_001:0935b05": "菩薩十種戒行成就六波羅蜜。",
    "T17n0847_001:0935b06": "第六、出《大般若波羅蜜多經》(顯說四條行)",
    "T17n0847_001:0935b07": "　修行菩薩初修檀波羅蜜因無散亂發起菩",
    "T17n0847_001:0935b08": "提。　解修行菩薩恐散亂菩提心故攝念",
    "T17n0847_001:0935b09": "六波羅蜜。　解釋煩惱因緣。　解修行菩薩。",
    "T17n0847_001:0935b10": "初發起菩提心專持六波羅蜜",
    "T17n0847_001:0935b11": "第七、出《花嚴經善財童子經》(顯說一條行)",
    "T17n0847_001:0935b12": "　初修行菩薩發起菩提，挍量聲聞道行譬喻。",
    "T17n0847_001:0935b13": "第八、出《寶髻所問經》(顯說一條行)",
    "T17n0847_001:0935b14": "　解修行菩薩清淨持戒，行修六波羅蜜。",
    "T17n0847_001:0935b15": "第九、出《演法師品經》(顯說二條行)",
    "T17n0847_001:0935b16": "　修行菩薩挍量聲聞法教，又解於諸剎土",
    "T17n0847_001:0935b17": "修行菩薩行門。",
    "T17n0847_001:0935b18": "第十、出《決定毘尼經》(顯說二條行)",
    "T17n0847_001:0935b19": "　解修行菩薩及聲聞行人如何住持戒行。",
    "T17n0847_001:0935b20": "　解三毒輕重因。",
    "T17n0847_001:0935b21": "第十一、出《遍清淨毘尼經》(顯說二條行)",
    "T17n0847_001:0935b22": "　挍量修行菩薩戒行、挍授聲聞戒行，調伏",
    "T17n0847_001:0935b23": "其心。",
    "T17n0847_001:0935b24": "　　已上一十一部入上卷",
    "T17n0847_001:0935b25": "第十二、出《海慧菩薩所問經》(顯說八條行)",
    "T17n0847_001:0935b26": "　修行菩薩縱犯六波羅蜜，善巧方便而能成",
    "T17n0847_001:0935b27": "就不犯。　佛說般若波羅蜜深義，引喻挍量",
    "T17n0847_001:0935b28": "聲聞與菩薩輕重。　修行菩薩初發菩提心",
    "T17n0847_001:0935b29": "實能忍辱，不令邪魔退失菩提。　解忍身、",
    "T17n0847_001:0935c01": "口、意三業不動，成就六波羅蜜。　解觀行成",
    "T17n0847_001:0935c02": "就六波羅蜜念門。　解八種功德與煩惱和",
    "T17n0847_001:0935c03": "雜喻。　解四種善行。　解修行菩薩所修道",
    "T17n0847_001:0935c04": "行有十二種邪魔障道央俱餘鉤。",
    "T17n0847_001:0935c05": "第十三、出《戲樂嚴經》(顯說一條行)",
    "T17n0847_001:0935c06": "　解修行菩薩善巧方便五欲因緣，然則勸令",
    "T17n0847_001:0935c07": "發起菩提因而度脫無量眾生。",
    "T17n0847_001:0935c08": "第十四、出《善巧方便經》(顯說一條行)",
    "T17n0847_001:0935c09": "　修行菩薩習學聲聞行犯重障因。",
    "T17n0847_001:0935c10": "第十五、出《勝積品經》(顯說一條行)",
    "T17n0847_001:0935c11": "　喻修行菩薩退入聲聞行。",
    "T17n0847_001:0935c12": "第十六、出《如來藏經》(顯說一條行)",
    "T17n0847_001:0935c13": "　觀念如來忍辱因果。",
    "T17n0847_001:0935c14": "第十七、出《金光上勝毘尼經》(顯說一條行)",
    "T17n0847_001:0935c15": "　金光勝童女發十種行，願放出家，心開意解。",
    "T17n0847_001:0935c16": "第十八、出《降伏魔經》(顯說一條行)",
    "T17n0847_001:0935c17": "　魔為菩薩說二十種魔障應當自覺不取。",
    "T17n0847_001:0935c18": "第十九、出《富婁那所問經》(顯說一條行)",
    "T17n0847_001:0935c19": "　修行菩薩為惡知識故，四種因緣退捨菩提。",
    "T17n0847_001:0935c20": "入聲聞解脫",
    "T17n0847_001:0935c21": "第二十、出《寶童子天人所問經》(顯說一條行)",
    "T17n0847_001:0935c22": "　修行菩薩與聲聞挍量道行——四種實語不妄、",
    "T17n0847_001:0935c23": "諸行無厭。",
    "T17n0847_001:0935c24": "第二十一、出《寶積經》(顯說一條行)",
    "T17n0847_001:0935c25": "　修行菩薩與聲聞挍量法行。",
    "T17n0847_001:0935c26": "　　右已上一十部入中卷",
    "T17n0847_001:0935c27": "第二十二、出《虛空藏菩薩所問經》(顯說一條行)",
    "T17n0847_001:0935c28": "　說修行菩薩有四十五種魔障，若能覺悟",
    "T17n0847_001:0935c29": "兼能超度四魔。",
    "T17n0847_001:0936a01": "第二十三、出《如來境界經》(顯說一條行)",
    "T17n0847_001:0936a02": "　有諸比丘於迦葉如來問法故於今不忘，",
    "T17n0847_001:0936a03": "當生彌勒三會。",
    "T17n0847_001:0936a04": "第二十四、出《阿闍世品經》(顯說一條行)",
    "T17n0847_001:0936a05": "　解三乘藏菩薩因，又解上座因。",
    "T17n0847_001:0936a06": "第二十五、出《離垢菩薩所問經》(顯說一條行)",
    "T17n0847_001:0936a07": "　空中有菩薩眾下佛所，是等現身，是女人",
    "T17n0847_001:0936a08": "為發菩提心故轉為男子。",
    "T17n0847_001:0936a09": "第二十六、出《文殊師利菩薩所問經》(顯說一",
    "T17n0847_001:0936a10": "條行)",
    "T17n0847_001:0936a11": "　修行菩薩修習二種行，獲十種善根利益。",
    "T17n0847_001:0936a12": "第二十七、出《光明遍照品經》(顯說一條行)",
    "T17n0847_001:0936a13": "　諸有比丘隨佛在於逝多林中，不見如來威",
    "T17n0847_001:0936a14": "神聖德——喻諸菩薩福力殊勝於聲聞。",
    "T17n0847_001:0936a15": "第二十八、出《出生菩提經》(顯說二條行)",
    "T17n0847_001:0936a16": "　說三種佛地，又說三乘高下因緣。",
    "T17n0847_001:0936a17": "第二十九、出《寶聚經》(顯說一條行)",
    "T17n0847_001:0936a18": "　初發菩提心人功德多於恒河沙數羅漢，",
    "T17n0847_001:0936a19": "無能及、可及。",
    "T17n0847_001:0936a20": "第三十、出《那羅延品經》(顯說一條行)",
    "T17n0847_001:0936a21": "　說修行菩薩生於四種住地。",
    "T17n0847_001:0936a22": "第三十一、出《集一切功德品經》(顯說一條行)",
    "T17n0847_001:0936a23": "　修行菩薩投刀請殺，願易生死，救度眾生不",
    "T17n0847_001:0936a24": "離三界。",
    "T17n0847_001:0936a25": "第三十二、出《密嚴經》(顯說一條行)",
    "T17n0847_001:0936a26": "　挍量聲聞與修行菩薩行業深淺。",
    "T17n0847_001:0936a27": "第三十三、出《梵剎經》(顯說一條行)",
    "T17n0847_001:0936a28": "　修行菩薩每數發忍辱大行願速進菩提。",
    "T17n0847_001:0936a29": "第三十四、出《一切諸佛所念經》(顯說一條行)",
    "T17n0847_001:0936b01": "　修行菩薩忍辱身、口、意，羞恥三業，不復更犯。",
    "T17n0847_001:0936b02": "第三十五、出《法集經》(顯說二條行)",
    "T17n0847_001:0936b03": "　修行菩薩修持十種戒行，復有十種戒",
    "T17n0847_001:0936b04": "行。",
    "T17n0847_001:0936b05": "第三十六、出《阿差耶末菩薩經》(顯說一條行)",
    "T17n0847_001:0936b06": "　一切諸色行人戒力皆有盡時，唯修行菩",
    "T17n0847_001:0936b07": "薩戒力無盡。",
    "T17n0847_001:0936b08": "第三十七、出《集會品經》(顯說一條行)",
    "T17n0847_001:0936b09": "　顯示三乘法教。",
    "T17n0847_001:0936b10": "第三十八、出《郁伽長者所問經》(顯說一條行)",
    "T17n0847_001:0936b11": "　說在家菩薩應修四種行功德不出家因緣。",
    "T17n0847_001:0936b12": "第三十九、出《殊勝具戒品經》(顯說二條行)",
    "T17n0847_001:0936b13": "　初修行菩薩初發起菩提心應共魔鬪，堪受",
    "T17n0847_001:0936b14": "無衣、食、床臥無障。又釋阿耨達龍王以",
    "T17n0847_001:0936b15": "四太河成。",
    "T17n0847_001:0936b16": "第四十、出《解深密經》(顯說一條行)",
    "T17n0847_001:0936b17": "　修行菩薩修六波羅蜜住地行。",
    "T17n0847_001:0936b18": "第四十一、出《勝鬘經》(顯說一條行)",
    "T17n0847_001:0936b19": "　勝鬘夫人以偈讚歎如來，如來則現，夫人",
    "T17n0847_001:0936b20": "受十大受行願。",
    "T17n0847_001:0936b21": "第四十二、出《出生無邊門經》(顯說三條行)",
    "T17n0847_001:0936b22": "　說持是經陀羅尼者，臨命終時八十億諸佛",
    "T17n0847_001:0936b23": "親來迎接。又表如來三身。又說修行菩",
    "T17n0847_001:0936b24": "薩修四事——四事無相行門——速成佛道。",
    "T17n0847_001:0936b25": "　　右二十一部入下卷",
    "T17n0847_001:0936b26": "　若欲偏尋當條，請依此次第披撿經文。",
    "T17n0847_001:0936b27": "第一",
    "T17n0847_001:0936b28": "出《象腋經》(顯說三條行)",
    "T17n0847_001:0936b29": "　解修行菩薩行六波羅蜜空行。",
    "T17n0847_001:0936c01": "　菩薩生入六道救度眾生故，身受快樂。",
    "T17n0847_001:0936c02": "　菩薩修行喻若虛空譬喻。",
    "T17n0847_001:0936c03": "爾時，文殊師利童子白佛言：「世尊！我有所疑，",
    "T17n0847_001:0936c04": "唯願如來為眾解說。」佛告文殊師利童子言：",
    "T17n0847_001:0936c05": "「恣汝所問，我當為汝解說其義，令汝及眾歡",
    "T17n0847_001:0936c06": "喜奉行。」",
    "T17n0847_001:0936c07": "爾時，文殊師利童子白佛言：「世尊！修行菩薩",
    "T17n0847_001:0936c08": "如何住於勝上妙法，顯現一切菩薩行門，而",
    "T17n0847_001:0936c09": "能成熟無量眾生，喻如滿月現於一切佛剎？」",
    "T17n0847_001:0936c10": "爾時，世尊歎文殊師利童子言：「善哉，善哉。文",
    "T17n0847_001:0936c11": "殊師利！汝以少問，我今為汝廣解所疑，汝當",
    "T17n0847_001:0936c12": "諦聽，善思念之。」時文殊師利童子言：「唯然，世",
    "T17n0847_001:0936c13": "尊！授教而聽。」佛言：「修行菩薩有六種相應",
    "T17n0847_001:0936c14": "法，善住於一切甚深法趣。何者為六？所謂：一",
    "T17n0847_001:0936c15": "者、若修行菩薩樂施無悋，不見慳心與身有",
    "T17n0847_001:0936c16": "異，身與慳心俱無所得；二者、堅持戒行，不",
    "T17n0847_001:0936c17": "見身與非戒有異，身與非戒俱無所得；三者、",
    "T17n0847_001:0936c18": "善住忍辱守護自心，不見自身與瞋恚異，身",
    "T17n0847_001:0936c19": "與瞋恚俱無所得；四者、精勤善行，不見自身",
    "T17n0847_001:0936c20": "與慢有異，身與怠慢俱無所得；五者、方便淨",
    "T17n0847_001:0936c21": "住禪定三昧，不見自身離於諸行，亦不和合",
    "T17n0847_001:0936c22": "三昧定心，一切法故俱無所得；六者、正智於",
    "T17n0847_001:0936c23": "一切諸法無所得故，乃至不求涅槃、不見自",
    "T17n0847_001:0936c24": "身與眾生身而為有異，於六趣中見身無異",
    "T17n0847_001:0936c25": "故。文殊師利！當知修行菩薩以此六種法故，",
    "T17n0847_001:0936c26": "成就一切甚深法行。「復次，文殊師利！修行菩",
    "T17n0847_001:0936c27": "薩復有六種相應法行，善入一切甚深法行。",
    "T17n0847_001:0936c28": "何者為六？所謂：一者、修行菩薩若生地獄受",
    "T17n0847_001:0936c29": "天快樂；二者、若生畜生則受人間上妙快樂；",
    "T17n0847_001:0937a01": "三者、若生貧家則受轉輪聖王快樂；四者、若",
    "T17n0847_001:0937a02": "生六趣，各現本身端嚴殊勝無能過者；五者、",
    "T17n0847_001:0937a03": "善巧方便遊歷十方諸佛剎土，無去、無來，安",
    "T17n0847_001:0937a04": "然不動，於一切佛剎示現其身；六者、以隨類",
    "T17n0847_001:0937a05": "音演說諸法而不雜亂。文殊師利！當知修行",
    "T17n0847_001:0937a06": "菩薩以是六種法故，善得一切甚深法行。」",
    "T17n0847_001:0937a07": "爾時，文殊師利童子白佛言：「世尊！如何修行",
    "T17n0847_001:0937a08": "菩薩生於地獄而得受天快樂？」佛告文殊師",
    "T17n0847_001:0937a09": "利童子言：「修行菩薩有三昧名摩訶鉢頭摩，",
    "T17n0847_001:0937a10": "得此三昧已，為諸眾生入於地獄受天快樂。",
    "T17n0847_001:0937a11": "是諸獄人見其菩薩受地獄苦，菩薩以福力",
    "T17n0847_001:0937a12": "故與諸罪人普為說法，度脫無量百千眾生。",
    "T17n0847_001:0937a13": "文殊師利！當知修行菩薩生於地獄而受諸",
    "T17n0847_001:0937a14": "天快樂。」",
    "T17n0847_001:0937a15": "復次，文殊師利童子白佛言：「如何修行菩薩",
    "T17n0847_001:0937a16": "生於畜生而受人間上妙快樂？」佛告文殊師",
    "T17n0847_001:0937a17": "利童子言：「修行菩薩有三昧名遍寂靜，得此",
    "T17n0847_001:0937a18": "三昧已，則生畜生不失其念，仍受人間上妙",
    "T17n0847_001:0937a19": "快樂。以畜生身故，與諸畜生解說佛法，度脫",
    "T17n0847_001:0937a20": "無量百千眾生。文殊師利！當知修行菩薩為",
    "T17n0847_001:0937a21": "眾生故生於畜生，而受上妙人間快樂。」",
    "T17n0847_001:0937a22": "文殊師利童子復白佛言：「世尊！如何修行菩",
    "T17n0847_001:0937a23": "薩生於貧里而受輪王快樂？」佛告文殊師利",
    "T17n0847_001:0937a24": "童子言：「修行菩薩有三昧名離緣寂靜，得此",
    "T17n0847_001:0937a25": "三昧已，而生貧家與諸貧里眾生說法，毀呰",
    "T17n0847_001:0937a26": "慳貪、無戒，讚揚布施、持戒善因，度脫無量百",
    "T17n0847_001:0937a27": "千眾生，身受轉輪聖王快樂。」",
    "T17n0847_001:0937a28": "文殊師利童子復白佛言：「如何修行菩薩於",
    "T17n0847_001:0937a29": "六趣中為眾生故，各隨其類現種種形，受諸",
    "T17n0847_001:0937b01": "快樂皆得殊勝？」佛告文殊師利童子言：「修行",
    "T17n0847_001:0937b02": "菩薩有三昧名一切遍光明，得此三昧力故，",
    "T17n0847_001:0937b03": "遍生六趣，方便示現雜類身形，受諸快樂，相",
    "T17n0847_001:0937b04": "貌殊勝。」",
    "T17n0847_001:0937b05": "文殊師利童子復白佛言：「世尊！如何修行菩",
    "T17n0847_001:0937b06": "薩善巧方便遊於一切佛剎，無去、無來，安然",
    "T17n0847_001:0937b07": "不動，如水中月現於一切佛剎？」爾時，佛告文",
    "T17n0847_001:0937b08": "殊師利童子言：「修行菩薩有三昧名攝一切",
    "T17n0847_001:0937b09": "語言，得此三昧力故，分身現於十方諸佛剎",
    "T17n0847_001:0937b10": "土而無去、無來，安然不動，現於佛剎見諸如",
    "T17n0847_001:0937b11": "來皆聞法要。如是，修行菩薩善巧方便遍歷",
    "T17n0847_001:0937b12": "一切諸佛剎土，無去、無來，安然不動，如水中",
    "T17n0847_001:0937b13": "月現諸佛剎。」",
    "T17n0847_001:0937b14": "文殊師利童子復白佛言：「世尊！如何修行菩",
    "T17n0847_001:0937b15": "薩於一切異類眾生隨其類音而為說法，是",
    "T17n0847_001:0937b16": "諸言音而無雜亂？」佛告文殊師利童子言：「修",
    "T17n0847_001:0937b17": "行菩薩有陀羅尼名阿難哆伐多，得此陀羅",
    "T17n0847_001:0937b18": "尼已，修行菩薩則能了知無量無邊眾生心，",
    "T17n0847_001:0937b19": "各解其言語而無雜亂。」爾時，文殊師利童子",
    "T17n0847_001:0937b20": "白佛言：「世尊！修行菩薩善巧方便甚難了知。",
    "T17n0847_001:0937b21": "世尊！修行菩薩求於甚深法者，親近何等法",
    "T17n0847_001:0937b22": "行可知可識？」佛告文殊師利童子言：「若有修",
    "T17n0847_001:0937b23": "行菩薩樂知是法義者，喻若虛空為對。」文殊",
    "T17n0847_001:0937b24": "師利童子言：「如何虛空為對？」佛言：「譬如虛空，",
    "T17n0847_001:0937b25": "無貪、瞋、癡。文殊師利！當知色等諸法亦復如",
    "T17n0847_001:0937b26": "是，無貪、瞋、癡，不異涅槃相故。「復次，譬如虛空，",
    "T17n0847_001:0937b27": "布施、持戒、忍辱、精進、禪定、智慧皆無和合，為無",
    "T17n0847_001:0937b28": "相故。一切色等諸法亦復如是，無所相應；施、",
    "T17n0847_001:0937b29": "戒、忍、進、定、慧不異涅槃相故，涅槃亦無和合。",
    "T17n0847_001:0937c01": "「復次，譬如虛空，無棄、無別。文殊師利！當知色",
    "T17n0847_001:0937c02": "等諸法亦復如是，無棄、無別；涅槃亦爾，無棄、",
    "T17n0847_001:0937c03": "無別。「復次，譬如虛空，無知、無習。文殊師利！當",
    "T17n0847_001:0937c04": "知一切色等亦復如是，無知、無習；涅槃亦爾，",
    "T17n0847_001:0937c05": "無知、無習。「復次，譬如虛空，無明、無闇；色等諸",
    "T17n0847_001:0937c06": "法亦復如是，無明、無闇；涅槃亦爾，無明、無闇。",
    "T17n0847_001:0937c07": "「復次，譬如虛空，於一切處無所執得；當知色",
    "T17n0847_001:0937c08": "等諸法亦復如是，不可執得；涅槃亦爾，無所",
    "T17n0847_001:0937c09": "執故。「復次，譬如虛空，無道所得、無非道所得；",
    "T17n0847_001:0937c10": "色等諸法亦復如是，無道所得、無非道所得；",
    "T17n0847_001:0937c11": "涅槃亦爾，無道、無非道故。「復次，譬如虛空，不",
    "T17n0847_001:0937c12": "學聲聞解脫、緣覺解脫、大乘解脫；色等諸法",
    "T17n0847_001:0937c13": "亦復如是，一切乘處無所學故；涅槃亦爾，無",
    "T17n0847_001:0937c14": "所學故。「復次，譬如虛空，無攀、無受；色等諸法",
    "T17n0847_001:0937c15": "亦復如是，無攀、無受；涅槃亦爾，無攀、無受。「復",
    "T17n0847_001:0937c16": "次，譬如虛空，不取、不捨；色等諸法亦復如是，",
    "T17n0847_001:0937c17": "不取、不捨；涅槃亦爾，不取、不捨。「復次，譬如虛",
    "T17n0847_001:0937c18": "空，無有體性、無有濁亂，是以一切眾生於涅",
    "T17n0847_001:0937c19": "槃體性皆無濁亂；涅槃亦爾，無濁、無亂。「復次，",
    "T17n0847_001:0937c20": "譬如虛空，於一切處無著、無動。文殊師利！當",
    "T17n0847_001:0937c21": "知修行菩薩亦復如是，當知一切眾生於一",
    "T17n0847_001:0937c22": "切法無所著故；涅槃亦爾，無有所著。若能如",
    "T17n0847_001:0937c23": "是悟達正智，當知執想諸法則是涅槃，知無",
    "T17n0847_001:0937c24": "常故。「文殊師利！一切諸法既無實相，若願見",
    "T17n0847_001:0937c25": "佛身者不應如是，若非所見則達正位，達正",
    "T17n0847_001:0937c26": "位者於中執相。如是行施，非大福田、亦非利",
    "T17n0847_001:0937c27": "他；如是施者，不獲多福、無所利益。若有所施",
    "T17n0847_001:0937c28": "不求獲多福利者，是名世間乞士，於中所施",
    "T17n0847_001:0937c29": "福利無價；既獲無價福利，則得自無所得福",
    "T17n0847_001:0938a01": "智成就；既獲自無所得福智成就已，則能速",
    "T17n0847_001:0938a02": "得無生法忍。」",
    "T17n0847_001:0938a03": "第二",
    "T17n0847_001:0938a04": "出《說妙法決定業障經》(顯說三條行)",
    "T17n0847_001:0938a05": "　解善知識不退菩提。",
    "T17n0847_001:0938a06": "　解邪魔故、聞法故、聞法誹謗已聞法故，後當",
    "T17n0847_001:0938a07": "成佛。",
    "T17n0847_001:0938a08": "　解二十四種大乘名號。",
    "T17n0847_001:0938a09": "如是我聞：一時佛在法界藏殿諸佛所會無",
    "T17n0847_001:0938a10": "邊道場，與大比丘眾、菩薩摩訶薩俱。時此道",
    "T17n0847_001:0938a11": "場有一夫人，名曰功德莊嚴開敷花，合掌向",
    "T17n0847_001:0938a12": "佛，退坐一面。",
    "T17n0847_001:0938a13": "爾時，夫人白佛言：「若有初修行菩薩，何等之",
    "T17n0847_001:0938a14": "人非善知識，不應共住？」佛告夫人：「若三界中，",
    "T17n0847_001:0938a15": "梵釋四王、沙門、婆羅門，皆與修行菩薩為善",
    "T17n0847_001:0938a16": "知識，唯除聲聞非善知識，恐聲聞退修行菩",
    "T17n0847_001:0938a17": "薩大乘道行。何以故？聲聞、緣覺為己利故，勸",
    "T17n0847_001:0938a18": "引初修行菩薩迴入小乘，是以聲聞乘人非",
    "T17n0847_001:0938a19": "善知識。「夫人當知：初修行菩薩不應與聲聞",
    "T17n0847_001:0938a20": "比丘同居房舍、不同坐床、不同行路。若初修",
    "T17n0847_001:0938a21": "行菩薩智慧彌廣、無二分別、悟大乘法，而為",
    "T17n0847_001:0938a22": "方便勸引聲聞令入大乘，方許同住。若聲聞",
    "T17n0847_001:0938a23": "比丘福智狹劣，則修行菩薩不應為說甚深",
    "T17n0847_001:0938a24": "大乘，恐其誹謗。復次，修行菩薩不應數覽小",
    "T17n0847_001:0938a25": "乘經論。何以故？為障佛道故。「夫人當知：修行",
    "T17n0847_001:0938a26": "菩薩寧捨身命，不棄菩提而入聲聞求羅漢",
    "T17n0847_001:0938a27": "道。菩薩勸請一切眾生已，爾時若捨菩提之",
    "T17n0847_001:0938a28": "心，別起異道入於聲聞、羅漢道果——因惱亂故——",
    "T17n0847_001:0938a29": "菩薩而退菩提，二人俱墮無間地獄。」佛告夫",
    "T17n0847_001:0938b01": "人：「修行菩薩寧犯殺等五種大罪，不學須陀",
    "T17n0847_001:0938b02": "洹果、不退菩提修行。菩薩寧於一劫、百劫，乃",
    "T17n0847_001:0938b03": "至千劫受地獄苦，不學斯陀含果、不退菩提",
    "T17n0847_001:0938b04": "修行。菩薩寧墮畜生，不學阿那含果、不退菩",
    "T17n0847_001:0938b05": "提修行。菩薩寧殺害眾生墮於地獄，不修阿",
    "T17n0847_001:0938b06": "羅漢果、不退菩提。羅漢獨證、私入涅槃，譬如",
    "T17n0847_001:0938b07": "小賊密入他舍。修行菩薩菩提心故攝諸眾",
    "T17n0847_001:0938b08": "生，寧同火坑，不住聲聞寂滅涅槃、不退菩提。",
    "T17n0847_001:0938b09": "以是義故，為攝眾生令入佛道故，如是修行",
    "T17n0847_001:0938b10": "菩薩一切世間天、人、阿修羅之所尊重，堪任",
    "T17n0847_001:0938b11": "供養，超越聲聞，則邪魔眷屬無能嬈惱。」",
    "T17n0847_001:0938b12": "爾時，夫人白佛言：「何者邪魔眷屬？」佛告夫人：",
    "T17n0847_001:0938b13": "「敷演大乘經典之處，若有眾生聞說大乘心",
    "T17n0847_001:0938b14": "不樂聞、調弄誹謗，當知則是邪魔眷屬。誹謗",
    "T17n0847_001:0938b15": "大乘經典心故，死墮阿鼻，受苦無量；復生餓",
    "T17n0847_001:0938b16": "鬼，食火、屎、尿；無量劫中受苦畢已，後生人中，",
    "T17n0847_001:0938b17": "盲、聾、瘖、瘂、病、癩、不具；此等眾生命終之後，經",
    "T17n0847_001:0938b18": "無量生方得值遇如來，親承供養於諸佛所，",
    "T17n0847_001:0938b19": "還復得聞大乘經典，純一無雜。「爾時，如來於",
    "T17n0847_001:0938b20": "諸毛孔普出言音，一一毛孔出無量億百千",
    "T17n0847_001:0938b21": "法光，復生無量法音偈讚。時此會中若有聲",
    "T17n0847_001:0938b22": "聞，則聞聲聞乘法；若有緣覺乘人，則聞緣覺",
    "T17n0847_001:0938b23": "乘法；若有大乘行人，則聞大乘妙法；鳥獸之",
    "T17n0847_001:0938b24": "類各隨其音而聞佛法。於此會中，所有眾",
    "T17n0847_001:0938b25": "生過去未曾耳聞佛法，皆見如來默然不語。",
    "T17n0847_001:0938b26": "其餘眾生，過去曾謗大乘經故，雖於多劫墮",
    "T17n0847_001:0938b27": "在地獄、餓鬼受苦，由謗法時大乘入耳，是故",
    "T17n0847_001:0938b28": "佛所親聞大乘，心生歡喜而發無上菩提之",
    "T17n0847_001:0938b29": "心，究竟成就阿耨多羅三藐三菩提。」",
    "T17n0847_001:0938c01": "爾時，夫人白佛言：「所說大乘，何故名為大乘？",
    "T17n0847_001:0938c02": "何故說為大乘？」佛告夫人：「善哉，善哉。夫人深",
    "T17n0847_001:0938c03": "樂大乘。以是義故，善思念之，當為汝說大乘",
    "T17n0847_001:0938c04": "名號。所謂：一者、令人深樂，是名大乘。二者、不",
    "T17n0847_001:0938c05": "動，是名大乘。三者、無過，是名大乘。四者、無量，",
    "T17n0847_001:0938c06": "是名大乘。五者、如四大海，是名大乘。六者、金",
    "T17n0847_001:0938c07": "翅及緊那羅、摩睺羅伽雜類所敬，是名大乘。",
    "T17n0847_001:0938c08": "七者、乾闥所讚，是名大乘。八者、諸天恭敬，是",
    "T17n0847_001:0938c09": "名大乘。九者、梵天歸依，是名大乘。十者、天帝",
    "T17n0847_001:0938c10": "所敬，是名大乘。十一者、四王所攝，是名大乘。",
    "T17n0847_001:0938c11": "十二者、龍王供養，是名大乘。十三者、菩薩奉",
    "T17n0847_001:0938c12": "持，是名大乘。十四者、成就佛性，是名大乘。十",
    "T17n0847_001:0938c13": "五者、賢聖歸依，是名大乘。十六者、一切普堪",
    "T17n0847_001:0938c14": "所受，是名大乘。十七者、如藥樹王，是名大乘。",
    "T17n0847_001:0938c15": "十八者、斷諸煩惱，是名大乘。十九者、能轉法",
    "T17n0847_001:0938c16": "輪，是名大乘。二十者、無言、無說，是名大乘。二",
    "T17n0847_001:0938c17": "十一者、如虛空相，是名大乘。二十二者、三寶",
    "T17n0847_001:0938c18": "種性無斷，是名大乘。二十三者、鈍根眾生不",
    "T17n0847_001:0938c19": "信，是名大乘。二十四者、超過一切，是名大乘。」",
    "T17n0847_001:0938c20": "爾時，佛說大乘威力名號之時，此三千大千",
    "T17n0847_001:0938c21": "世界六種震動，百千樂器不鼓自鳴，則於空",
    "T17n0847_001:0938c22": "中諸天雨花無量，百千天子皆發無上菩提",
    "T17n0847_001:0938c23": "之心，無量百千聲聞皆發阿耨多羅三藐三",
    "T17n0847_001:0938c24": "菩提心，復有初戒菩薩未悟法者皆已悟解。",
    "T17n0847_001:0938c25": "爾時，阿難白佛言：「世尊！此法何名？如何奉持？」",
    "T17n0847_001:0938c26": "佛言：「是經名為『大乘巨拏勝斯』受持，又名『說",
    "T17n0847_001:0938c27": "妙法決定業障』受持。」如來說此經已，阿難及",
    "T17n0847_001:0938c28": "功德莊嚴開敷花夫人，及諸天龍八部，皆大",
    "T17n0847_001:0938c29": "歡喜，持受奉行。",
    "T17n0847_001:0939a01": "第三",
    "T17n0847_001:0939a02": "出《維摩詰所問經》(顯說二條行)",
    "T17n0847_001:0939a03": "　解佛種性因緣發起菩提。",
    "T17n0847_001:0939a04": "　解出家因緣功德。",
    "T17n0847_001:0939a05": "爾時，維摩詰長者白文殊師利菩薩言：「汝善",
    "T17n0847_001:0939a06": "明解如來種性。於意云何？何等為種？」文殊",
    "T17n0847_001:0939a07": "答言：「善男子！是諸佛性，五陰種性、無明生",
    "T17n0847_001:0939a08": "死種性、貪瞋癡種性、四倒妄想種性、五蓋種",
    "T17n0847_001:0939a09": "性、六入種性、七識煩惱種性、九惱滅壞身",
    "T17n0847_001:0939a10": "心種性、十惡不善種性，善男子！略要言之，六",
    "T17n0847_001:0939a11": "十二見及一切煩惱皆是如來種性。」時維摩",
    "T17n0847_001:0939a12": "詰問言：「汝何義故云一切煩惱是佛種性？」文",
    "T17n0847_001:0939a13": "殊師利答言：「善男子！若執見無為已住定滅，",
    "T17n0847_001:0939a14": "是人不應發得阿耨多羅三藐三菩提。若菩",
    "T17n0847_001:0939a15": "薩住於煩惱住地，見正位實相，是人堪任發",
    "T17n0847_001:0939a16": "得菩提。譬如陸地不生蓮花，青淤泥中而生",
    "T17n0847_001:0939a17": "蓮種。善男子！亦復如是，若聲聞、緣覺住於",
    "T17n0847_001:0939a18": "無為滅定，佛種花芽無復更生；煩惱淤泥池",
    "T17n0847_001:0939a19": "中能發菩提，因煩惱故，佛種芽生。「善男子！譬",
    "T17n0847_001:0939a20": "如空中種子不生，糞壤之地乃能茂盛。善男",
    "T17n0847_001:0939a21": "子！亦復如是，不應無為滅定而生菩提；若起",
    "T17n0847_001:0939a22": "我所、非我所心等於須彌，仍堪發生菩提，而",
    "T17n0847_001:0939a23": "生佛種無量智慧。「善男子！譬如不入四大海",
    "T17n0847_001:0939a24": "水，無由取得無價寶珠。善男子！亦復如是，若",
    "T17n0847_001:0939a25": "不入煩惱大海，無由取得佛性寶珠，當知菩",
    "T17n0847_001:0939a26": "提種性本從煩惱中來。」",
    "T17n0847_001:0939a27": "爾時，長老摩訶迦葉歎文殊師利菩薩言：「誠",
    "T17n0847_001:0939a28": "如所說，真實不虛，如是佛種皆是煩惱種性。",
    "T17n0847_001:0939a29": "何以故？我等聲聞無復堪任發生菩提，我等",
    "T17n0847_001:0939b01": "為燒滅三界煩惱種子。我等寧以無間五逆，",
    "T17n0847_001:0939b02": "不應斷解世間煩惱。何以故？若人已造五逆",
    "T17n0847_001:0939b03": "惡罪，受畢究竟還復發生菩提之心，親聞佛",
    "T17n0847_001:0939b04": "法、顯現佛事。若阿羅漢煩惱已盡，無復後有，",
    "T17n0847_001:0939b05": "無能發得阿耨多羅三藐三菩提。譬如有人",
    "T17n0847_001:0939b06": "五根總壞，是人識心不堪更起。羅漢亦爾，煩",
    "T17n0847_001:0939b07": "惱總壞，諸結已除，既無力故，不堪扶持無上",
    "T17n0847_001:0939b08": "菩提。以是義故，凡夫親近於佛，聲聞、辟支遠",
    "T17n0847_001:0939b09": "離菩提。何以故？凡夫數聞三寶威力、無量種",
    "T17n0847_001:0939b10": "性則發菩提，不斷阿耨多羅三藐三菩提心；",
    "T17n0847_001:0939b11": "若聲聞、緣覺，雖曾聞說如來聖德，十力、無畏、",
    "T17n0847_001:0939b12": "十八不共，亦不堪任發得菩提。」",
    "T17n0847_001:0939b13": "佛告羅睺羅：「汝詣維摩詰問疾。」羅睺羅白佛",
    "T17n0847_001:0939b14": "言：「世尊！我不堪任詣彼問疾。所以者何？我念",
    "T17n0847_001:0939b15": "昔時鞞舍離城有諸族姓子來詣我所，稽首",
    "T17n0847_001:0939b16": "作禮而問我言：『唯，羅睺羅！汝佛之子，捨轉輪",
    "T17n0847_001:0939b17": "王位，出家為道。其出家者有何等利？』時我與",
    "T17n0847_001:0939b18": "諸族姓如法為說出家功德因緣。說此法時，",
    "T17n0847_001:0939b19": "維摩詰而來我所，稽首我足而謂我言：『唯，羅",
    "T17n0847_001:0939b20": "睺羅！汝今所說出家功德不應如是。所以者",
    "T17n0847_001:0939b21": "何？夫出家者，無利、無功德，是為出家。有為法",
    "T17n0847_001:0939b22": "者，可說有利、有功德。夫出家者無為法故，無",
    "T17n0847_001:0939b23": "為法者，無利、無功德，遠離一切諸行處，於涅",
    "T17n0847_001:0939b24": "槃智趣所受聖所行處降伏眾魔，度五道、淨",
    "T17n0847_001:0939b25": "五眼、定五根，施無畏，不惱於他、不染雜惡，摧",
    "T17n0847_001:0939b26": "諸外道，超越假名，出離犯戒淤泥池中，我所",
    "T17n0847_001:0939b27": "無著，無我所、無所受、亦無擾亂，調伏身心，攝",
    "T17n0847_001:0939b28": "護他眾，隨禪定離外過，一切處而無所取。若",
    "T17n0847_001:0939b29": "能如是出家，名為善出。汝等於正法中宜共",
    "T17n0847_001:0939c01": "出家，善學律儀、諸佛法教。所以者何？人身難",
    "T17n0847_001:0939c02": "得，佛世難逢，無上菩提甚難發起。』「爾時，此等",
    "T17n0847_001:0939c03": "諸子白維摩詰言：『我等聞佛所說：「若父母不",
    "T17n0847_001:0939c04": "聽，不得出家。」』爾時，維摩詰長者告諸童子言：",
    "T17n0847_001:0939c05": "『汝等但發阿耨多羅三藐三菩提心，常修梵",
    "T17n0847_001:0939c06": "行，是則出家功德。』",
    "T17n0847_001:0939c07": "「爾時，此三十二族姓子皆發阿耨多羅三藐",
    "T17n0847_001:0939c08": "三菩提心故，我無言可答。以是義故，我不堪",
    "T17n0847_001:0939c09": "任詣彼問疾。」",
    "T17n0847_001:0939c10": "第四",
    "T17n0847_001:0939c11": "出《方廣如來智經》(顯說二條行)",
    "T17n0847_001:0939c12": "　解善、惡知識，菩薩不應聲聞同居。",
    "T17n0847_001:0939c13": "　解修行菩薩與聲聞校量道行深淺。",
    "T17n0847_001:0939c14": "爾時，佛告摩訶目揵連：「善男子當知：善知識",
    "T17n0847_001:0939c15": "故教道諸法，菩薩而成阿耨多羅三藐三菩",
    "T17n0847_001:0939c16": "提，是以初修行菩薩不應學聲聞、緣覺小乘",
    "T17n0847_001:0939c17": "教道。何以故？一切破戒、邪行之人是菩薩善",
    "T17n0847_001:0939c18": "知識，若聲聞、緣覺——障佛道故——則非善知識。何",
    "T17n0847_001:0939c19": "以故？犯戒之人不堪破於菩薩正行，是犯戒",
    "T17n0847_001:0939c20": "邪行之人法無力故，不能障於菩薩佛道；若",
    "T17n0847_001:0939c21": "聲聞、緣覺，以世諦無我、復無煩惱，以是智故",
    "T17n0847_001:0939c22": "能令初學菩薩入於聲聞教道，當知聲聞非",
    "T17n0847_001:0939c23": "是菩薩善知識也。「修行菩薩寧與破戒、邪行",
    "T17n0847_001:0939c24": "交通，不與聲聞、緣覺乘人受法。何以故？犯戒、",
    "T17n0847_001:0939c25": "邪行，雖共交通，身相遠離；若聲聞人，行、坐不",
    "T17n0847_001:0939c26": "離，譬如家賊不離其側。以是義故，菩薩不應",
    "T17n0847_001:0939c27": "與聲聞人習學交往。「譬如野干不堪師子同",
    "T17n0847_001:0939c28": "居，當知聲聞與其菩薩亦復如是。何以故？聲",
    "T17n0847_001:0939c29": "聞修學唯利己故；若修行菩薩專求佛道，度",
    "T17n0847_001:0940a01": "脫眾生。聲聞唯見一身趣路；若菩薩善行正",
    "T17n0847_001:0940a02": "路，導引眾生。聲聞唯淨己心；若菩薩能淨己",
    "T17n0847_001:0940a03": "心，亦淨眾生。聲聞唯自除煩惱；若菩薩自除",
    "T17n0847_001:0940a04": "煩惱，亦能除滅眾生煩惱。聲聞入邪疾路，獨",
    "T17n0847_001:0940a05": "避世間；菩薩自入正路，導引眾生。聲聞唯除",
    "T17n0847_001:0940a06": "習氣、煩惱；菩薩成等正覺，習氣都滅、煩惱悉",
    "T17n0847_001:0940a07": "除。聲聞異道入於涅槃；菩薩自證正道無餘",
    "T17n0847_001:0940a08": "涅槃。聲聞入於寂滅涅槃，其法亦滅；若菩薩",
    "T17n0847_001:0940a09": "成等正覺已入無餘涅槃，法仍不滅，十力、無",
    "T17n0847_001:0940a10": "畏、十八不共、四聖諦、三十二相、八十種好，無量",
    "T17n0847_001:0940a11": "佛事神通不滅。當知聲聞及辟支佛皆無是",
    "T17n0847_001:0940a12": "德。」",
    "T17n0847_001:0940a13": "第五",
    "T17n0847_001:0940a14": "出《勝義諦品經》(顯說二條行)",
    "T17n0847_001:0940a15": "　修行菩薩起十種行願速成佛道。",
    "T17n0847_001:0940a16": "　解修行菩薩十種戒行成就六波羅蜜。",
    "T17n0847_001:0940a17": "爾時，普賢菩薩語普智菩薩言：「佛子！修行菩",
    "T17n0847_001:0940a18": "薩為求阿耨多羅三藐三菩提故，應起十種",
    "T17n0847_001:0940a19": "行願。何者為十？所謂：一者、願度一切眾生；二",
    "T17n0847_001:0940a20": "者、令其遠離一切煩惱；三者、除滅相續習氣；",
    "T17n0847_001:0940a21": "四者、於一切佛法無所疑惑；五者、除救眾生",
    "T17n0847_001:0940a22": "一切苦聚；六者、願救眾生三塗八難；七者、歸",
    "T17n0847_001:0940a23": "依親侍一切諸佛；八者、願學菩薩一切戒行；",
    "T17n0847_001:0940a24": "九者、昇於空中示現毛端無量佛事；十者、以",
    "T17n0847_001:0940a25": "大法鼓擊動一切佛剎，眾生聞者隨機速入",
    "T17n0847_001:0940a26": "無餘涅槃。當知初學菩薩如是修行，若住此",
    "T17n0847_001:0940a27": "地不久而起如來行願。",
    "T17n0847_001:0940a28": "「復次，佛子！修行菩薩復有十種戒行。何者為",
    "T17n0847_001:0940a29": "十？所謂：一者、究竟不退菩提是其戒行；二者、",
    "T17n0847_001:0940b01": "遠離聲聞、辟支佛地；三者、常為一切眾生身、",
    "T17n0847_001:0940b02": "心利故；四者、令一切眾生住於佛行；五者、受",
    "T17n0847_001:0940b03": "持菩薩戒行無令缺犯；六者、開悟一切諸法；",
    "T17n0847_001:0940b04": "七者、所修功德迴施十方，願成佛道；八者、不",
    "T17n0847_001:0940b05": "應分別如來法體；九者、一切世法無所貪著；",
    "T17n0847_001:0940b06": "十者、防護六根，無令染著。佛子！是修行菩薩",
    "T17n0847_001:0940b07": "十種戒行，若菩薩能住此地，不久圓滿戒行",
    "T17n0847_001:0940b08": "六波羅蜜，成就無上菩提。",
    "T17n0847_001:0940b09": "「復次，修行菩薩復有十種退道迷路應當遠",
    "T17n0847_001:0940b10": "離，每自察心。何者為十？所謂：一者、不敬師僧、",
    "T17n0847_001:0940b11": "和尚及善知識，是其迷路；二者、怖畏世苦，是",
    "T17n0847_001:0940b12": "其迷路；三者、所修戒行忽生悔心，是其迷路；",
    "T17n0847_001:0940b13": "四者、不樂住於諸佛剎土，是其迷路；五者、不",
    "T17n0847_001:0940b14": "樂三摩鉢低，是其迷路；六者、修少分功德便",
    "T17n0847_001:0940b15": "以為足，是其迷路；七者、誹謗大乘，是其迷路；",
    "T17n0847_001:0940b16": "八者、遠離菩薩戒行，是其迷路；九者、樂阿羅",
    "T17n0847_001:0940b17": "漢、辟支佛道，是其迷路；十者、若見修行菩薩",
    "T17n0847_001:0940b18": "心生憎嫉，是其迷路。佛子！如是十種菩薩迷",
    "T17n0847_001:0940b19": "路能遠離，不久當入解脫法門。",
    "T17n0847_001:0940b20": "「復次，修行菩薩應有十種行願。何者為十？所",
    "T17n0847_001:0940b21": "謂：一者、願我為諸眾生盡未來劫住於世間，",
    "T17n0847_001:0940b22": "如是願者是普善願；二者、願我最後親侍供",
    "T17n0847_001:0940b23": "養一切諸佛，如是願者是普善願；三者、願我",
    "T17n0847_001:0940b24": "令一切眾生住於普賢菩薩行願，如是願者",
    "T17n0847_001:0940b25": "是普善願；四者、願我積集一切戒行功德，如",
    "T17n0847_001:0940b26": "是願者是普善願；五者、願我普修六波羅蜜，",
    "T17n0847_001:0940b27": "如是願者是普善願；六者、願我滿足菩提戒",
    "T17n0847_001:0940b28": "行，如是願者是普善願；七者、願我莊嚴淨一",
    "T17n0847_001:0940b29": "切佛剎，如是願者是普善願；八者、願我生於",
    "T17n0847_001:0940c01": "十方佛剎，如是願者是普善願；九者、願我深",
    "T17n0847_001:0940c02": "求一切佛法，善自開解，如是願者是普善願；",
    "T17n0847_001:0940c03": "十者、於諸佛剎成等正覺，如是願者是普善",
    "T17n0847_001:0940c04": "願。佛子當知：是修行菩薩十種大願，以願力",
    "T17n0847_001:0940c05": "故，速獲菩薩具足行願。",
    "T17n0847_001:0940c06": "「復次，修行菩薩復有十種魔障。何者為十？所",
    "T17n0847_001:0940c07": "謂：一者、忽生退心：『我不成佛。』是其魔障；二者、",
    "T17n0847_001:0940c08": "正起勤修忽然棄捨，是其魔障；三者、少分功",
    "T17n0847_001:0940c09": "德而生厭足，是其魔障；四者、樂住隱僻，善行",
    "T17n0847_001:0940c10": "俱捨，是其魔障；五者、棄捨一切善願，是其魔",
    "T17n0847_001:0940c11": "障；六者、捨斷煩惱，樂修滅、定，是其魔障；七者、",
    "T17n0847_001:0940c12": "斷割世法，是其魔障；八者、退捨菩薩道行，是",
    "T17n0847_001:0940c13": "其魔障；九者、不樂勸化眾生，是其魔障；十者、",
    "T17n0847_001:0940c14": "誹謗佛法，是其魔障。佛子當知：是修行菩薩",
    "T17n0847_001:0940c15": "十種魔障，若菩薩遠離是等，不久速得如來",
    "T17n0847_001:0940c16": "十種記別地位。」",
    "T17n0847_001:0940c17": "第六",
    "T17n0847_001:0940c18": "出《摩訶般若波羅蜜經》中(顯說四條行)",
    "T17n0847_001:0940c19": "　初修行菩薩初學檀波羅蜜發起菩提心。",
    "T17n0847_001:0940c20": "　無散亂已，菩提心散亂故攝念六波羅蜜行。",
    "T17n0847_001:0940c21": "　解煩惱因緣。",
    "T17n0847_001:0940c22": "　菩薩初發菩提心持六波羅蜜行。",
    "T17n0847_001:0940c23": "爾時，聖者舍利弗語聖者富婁那言：「復次，富",
    "T17n0847_001:0940c24": "婁那！修行菩薩應當初學檀波羅蜜。何以故？",
    "T17n0847_001:0940c25": "貪惜世業無始習氣，若修行菩薩捨施之時，",
    "T17n0847_001:0940c26": "慳心則捨，因則能發菩提心；若發菩提，則能",
    "T17n0847_001:0940c27": "漸漸增長成就；若漸增長成就，則漸遠離二",
    "T17n0847_001:0940c28": "乘；若漸遠離二乘，則復昇進阿耨多羅三藐",
    "T17n0847_001:0940c29": "三菩提。譬如雨中安置瓦瓶，是瓶所入第一",
    "T17n0847_001:0941a01": "雨滴及最後滴，非緣前後二滴水瓶得滿，要",
    "T17n0847_001:0941a02": "其中間雨滴漸入而得盈滿。富婁那當知：亦",
    "T17n0847_001:0941a03": "復如是，若修行菩薩，不應以初發菩提心故",
    "T17n0847_001:0941a04": "而成佛道，亦不以最後菩提樹下而成佛道。",
    "T17n0847_001:0941a05": "以是義故，初發菩提心故，乃至最後，於其中",
    "T17n0847_001:0941a06": "間菩薩漸證佛道，發起種種善行，三阿僧祇",
    "T17n0847_001:0941a07": "修行利益資助佛道。是以，仁者富婁那！修行",
    "T17n0847_001:0941a08": "菩薩不應散亂，心無所染。」",
    "T17n0847_001:0941a09": "爾時，聖者富婁那語聖者舍利弗言：「修行菩",
    "T17n0847_001:0941a10": "薩如何攝心而無散亂？」舍利弗言：「菩薩助佛",
    "T17n0847_001:0941a11": "道故，若發邪行惡見將為善利。當知我今所",
    "T17n0847_001:0941a12": "發惡行，應是菩提利故。何以故？為我是邪見，",
    "T17n0847_001:0941a13": "不斷世間生死。是以，我身變易，世間方便利",
    "T17n0847_001:0941a14": "益無量眾生。以是義故，修行菩薩如是智慧，",
    "T17n0847_001:0941a15": "心無散亂。」",
    "T17n0847_001:0941a16": "爾時，富婁那語舍利弗言：「若菩薩菩提心亂，",
    "T17n0847_001:0941a17": "如何相貌而得知耶？」舍利弗言：「此心散亂是",
    "T17n0847_001:0941a18": "聲聞、緣覺乘人障其道故。若求二乘道果，當",
    "T17n0847_001:0941a19": "知則是散亂心也。何以故？二乘道行不應菩",
    "T17n0847_001:0941a20": "提。若修行菩薩貪、瞋、癡見，尚不散亂。何以故？",
    "T17n0847_001:0941a21": "為此三毒見助佛道故，轉易生死，利益菩提。",
    "T17n0847_001:0941a22": "以是見故，生於世間善巧方便圓滿六波羅",
    "T17n0847_001:0941a23": "蜜。修行菩薩以資助煩惱故，得阿耨多羅",
    "T17n0847_001:0941a24": "三藐三菩提。「富婁那當知：若修行菩薩攝念",
    "T17n0847_001:0941a25": "心故而生障善，當知則是散亂。復有相應聲",
    "T17n0847_001:0941a26": "聞、辟支佛攝念，菩薩亦是散亂。若非此等，攝",
    "T17n0847_001:0941a27": "念不斷生死，資助道故，不應亂心。何以故？為",
    "T17n0847_001:0941a28": "攝念故。修行菩薩在於世間以善巧方便攝",
    "T17n0847_001:0941a29": "念相續，不斷生於世間。生已，則受檀波羅蜜、",
    "T17n0847_001:0941b01": "持戒波羅蜜、忍辱波羅蜜、精進波羅蜜、禪波羅",
    "T17n0847_001:0941b02": "蜜、智慧波羅蜜。修學如是攝念，資助世間生",
    "T17n0847_001:0941b03": "死道故。修行菩薩應當如是授學，乃至成佛",
    "T17n0847_001:0941b04": "而無有捨。「富婁那當知：修行菩薩不應厭離",
    "T17n0847_001:0941b05": "煩惱。何以故？以智識別煩惱，作是思念：『是等",
    "T17n0847_001:0941b06": "煩惱饒益我身，助我成佛。』若此煩惱有相，可",
    "T17n0847_001:0941b07": "以上妙供養。何以故？為此煩惱故，修行菩薩",
    "T17n0847_001:0941b08": "常所護惜煩惱。以是義故，應當以智識煩惱",
    "T17n0847_001:0941b09": "因。何以故？為我善巧方便，不攝三界繫縛，令",
    "T17n0847_001:0941b10": "我增長圓滿六波羅蜜故，速得菩提。若六波",
    "T17n0847_001:0941b11": "羅蜜漸漸增長，我則解脫世間生死繫縛而",
    "T17n0847_001:0941b12": "得寬慢。「富婁那當知：譬如車載重物，以車重",
    "T17n0847_001:0941b13": "故，車軸漸漸研磨，載物纔入到城，其軸事畢",
    "T17n0847_001:0941b14": "則斷。當知因煩惱故，三界而有生死。修行菩",
    "T17n0847_001:0941b15": "薩若煩惱故續續生於世間，六波羅蜜則得",
    "T17n0847_001:0941b16": "增長圓滿；若六波羅蜜漸得圓滿，則生死煩",
    "T17n0847_001:0941b17": "惱漸得微薄；若生死煩惱漸薄，則能決定漸",
    "T17n0847_001:0941b18": "近佛位；若修行菩薩坐菩提樹已，則起薩婆",
    "T17n0847_001:0941b19": "若智，前後煩惱當則斷滅，無復更生是諸煩",
    "T17n0847_001:0941b20": "惱。所作已辦，菩薩成正覺已，煩惱無復有緣。",
    "T17n0847_001:0941b21": "譬如車軸載重入城，事畢然乃始斷；修行菩",
    "T17n0847_001:0941b22": "薩若成阿耨多羅三藐三菩提已亦復如是，",
    "T17n0847_001:0941b23": "煩惱事辦，無復有緣。是以當知：為是利故，中",
    "T17n0847_001:0941b24": "間不斷煩惱。修行菩薩縱被瞋罵、返從乞求",
    "T17n0847_001:0941b25": "所須，皆是助道善緣，發起菩提心故。若攝羅",
    "T17n0847_001:0941b26": "漢心智，亦是修行菩薩助佛道故。若無羅漢",
    "T17n0847_001:0941b27": "行門，如來從何制修羅漢道果？以制修故而",
    "T17n0847_001:0941b28": "助佛道。」",
    "T17n0847_001:0941b29": "爾時，世尊於摩訶般若伽他所說：「譬如世間，",
    "T17n0847_001:0941c01": "若樹木無芽則無樹身；若無樹身，枝、葉、花、果",
    "T17n0847_001:0941c02": "無由盛茂。當知：眾生若無菩提芽種，諸佛不",
    "T17n0847_001:0941c03": "現世間；若佛不出於世，聲聞從何而起？譬如",
    "T17n0847_001:0941c04": "明燈要賴炷心，而是炷心不因第一火焰而能",
    "T17n0847_001:0941c05": "燒盡，亦非不因初焰而盡；復非後焰燒滅而",
    "T17n0847_001:0941c06": "盡，亦非因後焰而盡。以是義故，前、後、中間焰",
    "T17n0847_001:0941c07": "焰相續故，炷心燒盡。菩提亦爾，非緣初心成",
    "T17n0847_001:0941c08": "佛，亦非後心，前後中間相續心故而能成佛。",
    "T17n0847_001:0941c09": "何以故？剎那剎那菩提心故而成佛道。若修",
    "T17n0847_001:0941c10": "行菩薩布施，不著我相、人相、受者相，心無所",
    "T17n0847_001:0941c11": "求，無慳悋心，如是布施縱施少分等施無量，",
    "T17n0847_001:0941c12": "則是修行菩薩具足檀波羅蜜行。",
    "T17n0847_001:0941c13": "「復次，修行菩薩若恒念如來圓滿威神、顯揚",
    "T17n0847_001:0941c14": "聖德，則是菩薩甚深戒行；若菩薩漸減佛說，",
    "T17n0847_001:0941c15": "戒相則虧。若修行菩薩順世法故，雖受五欲，",
    "T17n0847_001:0941c16": "心念三歸：『是故，願我成等正覺救度眾生。』此",
    "T17n0847_001:0941c17": "則已住持戒波羅蜜行。修行菩薩如是智慧",
    "T17n0847_001:0941c18": "念心不犯，不名犯戒。若修行菩薩於億劫中",
    "T17n0847_001:0941c19": "雖持十善戒行，若樂聲聞、阿羅漢果，當知則",
    "T17n0847_001:0941c20": "是增上纏犯，虧於大乘。是為修行菩薩持戒",
    "T17n0847_001:0941c21": "波羅蜜行。「復次，若修行菩薩發廣大心，見諸",
    "T17n0847_001:0941c22": "眾生禁閉牢獄、枷鎖、杻械、栲楚、鞭撻、斬其頭",
    "T17n0847_001:0941c23": "項、割截手、足、耳、鼻、身分，爾時菩薩念言：『願我",
    "T17n0847_001:0941c24": "代彼普受諸苦，令一切眾生皆得安樂。若有",
    "T17n0847_001:0941c25": "惱我，難忍能忍，心無惡對。』當知如是修行菩",
    "T17n0847_001:0941c26": "薩則是慈忍波羅蜜行。",
    "T17n0847_001:0941c27": "「復次，修行菩薩願為眾生樂住世間，成熟眾",
    "T17n0847_001:0941c28": "生、清淨佛土，苦行逼惱而無疲倦，當知則",
    "T17n0847_001:0941c29": "是菩薩精進波羅蜜行。",
    "T17n0847_001:0942a01": "「復次，修行菩薩若色、聲、香、味、觸五欲所纏，不",
    "T17n0847_001:0942a02": "樂聲聞、羅漢道果，專念菩提，當知是人恒在",
    "T17n0847_001:0942a03": "禪波羅蜜行。",
    "T17n0847_001:0942a04": "「復次，譬如商人欲入大海，船舶不修，商人",
    "T17n0847_001:0942a05": "及財陷沒當盡；若預修船寬廣牢固，商人及",
    "T17n0847_001:0942a06": "財皆達彼岸。修行菩薩雖有道心，若無堅牢",
    "T17n0847_001:0942a07": "智慧，不久退失菩提。是以智慧波羅蜜成就",
    "T17n0847_001:0942a08": "菩提無所缺陷，速成阿耨多羅三藐三菩提。",
    "T17n0847_001:0942a09": "剎那一念無上菩提，則是修行菩薩過於無",
    "T17n0847_001:0942a10": "量二乘功德智慧波羅蜜行。」",
    "T17n0847_001:0942a11": "第七",
    "T17n0847_001:0942a12": "出《花嚴經．入法界品》(顯說一條行)",
    "T17n0847_001:0942a13": "　初修菩薩發起菩提心故，喻類聲聞無所",
    "T17n0847_001:0942a14": "能及。",
    "T17n0847_001:0942a15": "「善男子！譬如師子獸王，為諸獸故哮吼大聲。",
    "T17n0847_001:0942a16": "以其聲故，師子初生子而得肥壯，勇健跳梁；",
    "T17n0847_001:0942a17": "諸獸聞其大聲悉皆逃竄。初修行菩薩喻若",
    "T17n0847_001:0942a18": "師子，初生子息菩提發吼。菩薩亦復如是，是",
    "T17n0847_001:0942a19": "以如來薩婆若智，為初修行菩薩故吼讚佛",
    "T17n0847_001:0942a20": "性，皆以如來善教引故，菩薩而得智慧勇健、",
    "T17n0847_001:0942a21": "菩提增長；若諸眾生貪著煩惱而自損減。「譬",
    "T17n0847_001:0942a22": "如師子身筋造作箏絃，其音若奏，餘絃悉",
    "T17n0847_001:0942a23": "斷。如來以波羅蜜成熟菩提起發心故，若有",
    "T17n0847_001:0942a24": "讚歎，五情俱斷、二乘道行皆悉俱斷。「譬如以",
    "T17n0847_001:0942a25": "象、牛雜乳盛滿大池，若以師子真乳一滴入",
    "T17n0847_001:0942a26": "池，是諸雜乳悉皆流出，不住同池。菩提心乳",
    "T17n0847_001:0942a27": "亦復如是，百千劫中積惡罪業，以師子菩提",
    "T17n0847_001:0942a28": "心故，罪障悉皆壞滅無餘，二乘解脫與菩提",
    "T17n0847_001:0942a29": "種性不堪同居。「善男子！譬如迦陵頻伽猶在",
    "T17n0847_001:0942b01": "卵中，若發聲音，雪山大鳥聲不能及。修行菩",
    "T17n0847_001:0942b02": "薩亦復如是，生死卵中發大菩提心故，所修",
    "T17n0847_001:0942b03": "功德大悲勢力，若聲聞、緣覺無能及者。「善男",
    "T17n0847_001:0942b04": "子！譬如金翅鳥王，其子初生目則明利，飛則",
    "T17n0847_001:0942b05": "勁捷。一切諸鳥雖久成長，無能及者。修行菩",
    "T17n0847_001:0942b06": "薩亦復如是，發菩提心為法王子，智慧清淨、",
    "T17n0847_001:0942b07": "大悲勇猛，一切二乘雖已歷劫久修道行，皆",
    "T17n0847_001:0942b08": "不能及。」",
    "T17n0847_001:0942b09": "第八",
    "T17n0847_001:0942b10": "出《寶髻所問經》(顯說一條行)",
    "T17n0847_001:0942b11": "　解修行菩薩一種持戒清淨行波羅蜜。",
    "T17n0847_001:0942b12": "爾時，佛告寶髻菩薩言：「善男子！何者是修行",
    "T17n0847_001:0942b13": "菩薩持戒波羅蜜清淨行？善男子！修行菩薩",
    "T17n0847_001:0942b14": "有一種持戒清淨行。何者為一？所謂於無上",
    "T17n0847_001:0942b15": "菩提而捨心復有是心，若不相應事者而能",
    "T17n0847_001:0942b16": "相應，是心於三界中勝上為最，是心超越聲",
    "T17n0847_001:0942b17": "聞、緣覺，是心能救一切度達三界眾生至於",
    "T17n0847_001:0942b18": "彼岸，是心能類無價寶珠而為等量，是心深",
    "T17n0847_001:0942b19": "重護念無捨，使無暫忘。「善男子當知：修行菩",
    "T17n0847_001:0942b20": "薩為十種尸波羅蜜清淨行。何者為十？所謂",
    "T17n0847_001:0942b21": "三種身淨行、四種口淨行、三種意淨行，是為",
    "T17n0847_001:0942b22": "十無盡清淨戒。」",
    "T17n0847_001:0942b23": "第九",
    "T17n0847_001:0942b24": "出《演法師品經》(顯說二條行)",
    "T17n0847_001:0942b25": "　修行菩薩挍量聲聞法教。",
    "T17n0847_001:0942b26": "　修行菩薩於諸剎土修學菩薩行門。",
    "T17n0847_001:0942b27": "爾時，佛告舍利弗言：「舍利弗！譬如有人自言：",
    "T17n0847_001:0942b28": "『我能入大海，至海底坐。』是人既見海已，則於",
    "T17n0847_001:0942b29": "牛跡渦中動搖手脚，自云：『我學拍浮。』他人告",
    "T17n0847_001:0942c01": "言：『汝自昔云：「我入大海，取海底坐。」何故今日不",
    "T17n0847_001:0942c02": "入海中？』其人答言：『我先於此牛跡水中習學，",
    "T17n0847_001:0942c03": "然後方入大海。』舍利弗！於意云何？是人所修",
    "T17n0847_001:0942c04": "邪正以不？所擬作者善巧方便以不——所執『我",
    "T17n0847_001:0942c05": "入海底，先於牛跡渦中習學。』」舍利弗言：「不也。",
    "T17n0847_001:0942c06": "世尊！若人願入大海，必須入海習浮。」佛告舍",
    "T17n0847_001:0942c07": "利弗：「亦復如是，佛入涅槃後，世有法主、比丘、",
    "T17n0847_001:0942c08": "比丘尼、優婆塞、優婆夷，於是大乘經典信心",
    "T17n0847_001:0942c09": "供養，顯揚如來智慧聖德，恭敬尊重。既緣大",
    "T17n0847_001:0942c10": "乘深義，智慧狹劣不達其底、不解其義。後時",
    "T17n0847_001:0942c11": "依止聲聞修習雜學阿含經論，以名聞利養",
    "T17n0847_001:0942c12": "故，與諸檀越交通。若有比丘不習大乘經者，",
    "T17n0847_001:0942c13": "隨順遞相諂曲心故，搆引伴侶樂學聲聞，牛",
    "T17n0847_001:0942c14": "跡水渦習學拍浮。舍利弗！以是義故，若修行",
    "T17n0847_001:0942c15": "菩薩所將大乘經典而求佛智者，是修行菩",
    "T17n0847_001:0942c16": "薩應學如來威儀集行。若如來在於無智眾",
    "T17n0847_001:0942c17": "中，不共交通、亦不所受，除施法外，默然不語。",
    "T17n0847_001:0942c18": "修行菩薩亦復如是。如聞諸佛剎土、諸大菩",
    "T17n0847_001:0942c19": "薩摩訶薩見在住持百千善巧方便、於諸百",
    "T17n0847_001:0942c20": "千剎土習學教授億百千眾生，令得神通大",
    "T17n0847_001:0942c21": "力而得善行功德，舍利弗！修行菩薩應當於",
    "T17n0847_001:0942c22": "諸剎土隨諸菩薩習學法行，復應學彼威儀",
    "T17n0847_001:0942c23": "行業、禪定解脫、三昧三摩鉢帝、善巧方便、威神、",
    "T17n0847_001:0942c24": "五通解脫故，隨其修學，然於空閑靜處心",
    "T17n0847_001:0942c25": "念十方剎土、諸大菩薩隨機方便，不應樂入",
    "T17n0847_001:0942c26": "聲聞智慧、受持習學。」",
    "T17n0847_001:0942c27": "第十",
    "T17n0847_001:0942c28": "出《決定毘尼經》(顯說二條行)",
    "T17n0847_001:0942c29": "　解聲聞及菩薩如何授教戒行、律儀相應。",
    "T17n0847_001:0943a01": "　又解三毒類定輕重。",
    "T17n0847_001:0943a02": "爾時，聖者優波離從禪定起，詣於佛所，稽首",
    "T17n0847_001:0943a03": "頂禮，退坐一面而白佛言：「世尊！我今向來宴",
    "T17n0847_001:0943a04": "坐入定而有所思。世尊先為聲聞、緣覺乘人",
    "T17n0847_001:0943a05": "及初修大乘行菩薩為其制戒清淨律儀，如",
    "T17n0847_001:0943a06": "來所說：『寧捨身命，不得犯戒。』我於毘尼律藏",
    "T17n0847_001:0943a07": "名為上首，今如來在世，若復涅槃，我當云何",
    "T17n0847_001:0943a08": "教授戒律？若聲聞、緣覺乘人修持禁戒不令",
    "T17n0847_001:0943a09": "缺犯，復當云何教授初修大乘行菩薩修持",
    "T17n0847_001:0943a10": "護戒？世尊！是以為我廣說教跡。我今密於佛",
    "T17n0847_001:0943a11": "所聽聞授記，我則以佛威神力故敢當自制。",
    "T17n0847_001:0943a12": "我若攝授禁斷律儀，願佛慈悲為我宣說云",
    "T17n0847_001:0943a13": "何犯戒？云何無犯？世尊！今此會中聲聞菩薩",
    "T17n0847_001:0943a14": "無量眾集，堪可表示。」",
    "T17n0847_001:0943a15": "爾時，優波離說此語已，佛告優波離言：「汝為",
    "T17n0847_001:0943a16": "聲聞應機別說清淨戒行，復為初修大乘行",
    "T17n0847_001:0943a17": "菩薩故善巧方便應機別說清淨戒行。何以",
    "T17n0847_001:0943a18": "故？優波離！若聲聞持戒，當知戒行差別與初",
    "T17n0847_001:0943a19": "修大乘菩薩戒相違背，則非菩薩淨戒。若初",
    "T17n0847_001:0943a20": "修大乘菩薩持戒清淨，則與聲聞戒行違背",
    "T17n0847_001:0943a21": "不同，非是淨戒。所以者何？若聲聞志願力故，",
    "T17n0847_001:0943a22": "乃至剎那不求世間生死，亦無所樂、亦無所",
    "T17n0847_001:0943a23": "願，是其聲聞清淨戒行。若初修大乘行菩薩",
    "T17n0847_001:0943a24": "志願力故：『願我無量劫時於此苦海救度眾",
    "T17n0847_001:0943a25": "生，心無疲倦。』是其初修大乘行菩薩清淨戒",
    "T17n0847_001:0943a26": "行。以是義故，優波離當知：各為隨機當說禁",
    "T17n0847_001:0943a27": "戒。「若為初修大乘行菩薩，說戒順於他心，無",
    "T17n0847_001:0943a28": "惱眾生；若為聲聞，說戒利己，不順他心。若為",
    "T17n0847_001:0943a29": "初修大乘菩薩，說戒寬容方便；若為聲聞，說",
    "T17n0847_001:0943b01": "戒無所寬容，禁戒嚴切。若為初修大乘菩薩，說",
    "T17n0847_001:0943b02": "戒可以長遠，無相所說；若為聲聞，說戒可以",
    "T17n0847_001:0943b03": "嚴切，執見有相為其所說。「優波離！何故初",
    "T17n0847_001:0943b04": "修大乘行菩薩兼順他意而令修學？何以故",
    "T17n0847_001:0943b05": "聲聞不順他意而令修學？優波離當知：初修",
    "T17n0847_001:0943b06": "大乘行菩薩各各隨機引化眾生，順他心故、",
    "T17n0847_001:0943b07": "無所惱故修持戒行；若聲聞，則非他心故修",
    "T17n0847_001:0943b08": "持戒行。「何故初修大乘行菩薩戒行寬容無",
    "T17n0847_001:0943b09": "犯？何故聲聞禁戒窄狹嚴切？優波離當知：",
    "T17n0847_001:0943b10": "若初修大乘行菩薩，晨朝有犯應當結罪，至",
    "T17n0847_001:0943b11": "午若菩提心無間斷，戒聚成就則非所犯；若",
    "T17n0847_001:0943b12": "當午時有犯，至於黃昏菩提心無間斷，戒積",
    "T17n0847_001:0943b13": "成就則非所犯；若黃昏有犯，至於初夜菩提",
    "T17n0847_001:0943b14": "心無間斷，戒積成就則非所犯；若初夜有犯，",
    "T17n0847_001:0943b15": "至於中夜菩提心無間斷，戒積成就則非所",
    "T17n0847_001:0943b16": "犯；若中夜有犯，至於後夜菩提心無間斷，戒",
    "T17n0847_001:0943b17": "積成就則非所犯。優波離當知：初修大乘行",
    "T17n0847_001:0943b18": "菩薩戒行寬緩，若有菩薩結罪有犯不應悔",
    "T17n0847_001:0943b19": "懼。復次，若聲聞犯戒，戒相則滅，無復更全。何",
    "T17n0847_001:0943b20": "以故？若聲聞持戒除煩惱故，如救頭然、燒衣，",
    "T17n0847_001:0943b21": "心速為求寂滅涅槃，堅持戒行。「云何初修大",
    "T17n0847_001:0943b22": "乘行菩薩長遠修行無相、無著，不離世間？云",
    "T17n0847_001:0943b23": "何聲聞執相，一生斷滅，現前修學？優波離！若",
    "T17n0847_001:0943b24": "初修大乘行菩薩，喻若恒河沙劫，雖受五欲快",
    "T17n0847_001:0943b25": "樂，菩提心無暫捨，當知是菩薩戒行無缺。何",
    "T17n0847_001:0943b26": "以故？為初修大乘行菩薩後時成熟菩提心",
    "T17n0847_001:0943b27": "故，若在睡眠，五欲尚無所染，況在覺悟。所以",
    "T17n0847_001:0943b28": "者何？若初修大乘行菩薩，不應一生總斷煩",
    "T17n0847_001:0943b29": "惱，若菩提成熟煩惱自滅。若聲聞修習道行",
    "T17n0847_001:0943c01": "猶未成熟，是等其心剎那不願更生世間，是",
    "T17n0847_001:0943c02": "以一生迅速修行，喻若救頭。優波離當知：初",
    "T17n0847_001:0943c03": "修大乘行菩薩長遠，心無厭倦，隨入修行；應",
    "T17n0847_001:0943c04": "知聲聞一生暫時修學。以是義故，優波離！汝",
    "T17n0847_001:0943c05": "若為初修大乘行菩薩教授說戒寬遮順他",
    "T17n0847_001:0943c06": "意故，長遠深邃，教其修學。若為聲聞教授說",
    "T17n0847_001:0943c07": "戒不應順他，亦無寬緩。何以故。初修大乘行",
    "T17n0847_001:0943c08": "菩薩為大因緣修法器故而成阿耨多羅三",
    "T17n0847_001:0943c09": "藐三菩提，菩薩不應厭懼世間：『願我無量長",
    "T17n0847_001:0943c10": "遠劫時，為眾生故受生死苦。』是以如來不",
    "T17n0847_001:0943c11": "為修行菩薩而說出離三界生死苦海悔過",
    "T17n0847_001:0943c12": "因緣。所以者何？如來為修行菩薩故喜悅歡",
    "T17n0847_001:0943c13": "心，為說甚深清淨因緣，無過、無纏、無障、空相，",
    "T17n0847_001:0943c14": "如是與其言說。若菩薩聞是說已，樂住世間，",
    "T17n0847_001:0943c15": "無有厭倦，乃至成就阿耨多羅三藐三菩提。」",
    "T17n0847_001:0943c16": "爾時，聖者優波離白佛言：「世尊說有三種三",
    "T17n0847_001:0943c17": "毒重罪——或緣貪欲相應、或緣瞋恚牽纏、或為",
    "T17n0847_001:0943c18": "愚癡。何者最重？何者最輕？願為初修大乘行",
    "T17n0847_001:0943c19": "菩薩說其輕重方便戒行。」",
    "T17n0847_001:0943c20": "爾時，佛告聖者優波離言：「若初修大乘行菩",
    "T17n0847_001:0943c21": "薩以恒河沙劫常犯貪欲種類罪故，若信受",
    "T17n0847_001:0943c22": "大乘而生一念瞋心，結罪重於貪欲。何以故？",
    "T17n0847_001:0943c23": "優波離！若瞋心發動，則能捨棄眾生。若捨瞋、",
    "T17n0847_001:0943c24": "貪，欲心發則攝眾生，菩薩而無厄難。何以故？",
    "T17n0847_001:0943c25": "優波離！佛說若犯貪欲，捨離稍慢，犯罪稍輕；",
    "T17n0847_001:0943c26": "若犯瞋恚，解離稍速，獲罪甚重；若犯愚癡，解",
    "T17n0847_001:0943c27": "離則速，得罪稍深。優波離當知：三毒輕重如",
    "T17n0847_001:0943c28": "是，修行菩薩應當守護善巧方便智慧心故",
    "T17n0847_001:0943c29": "無令缺犯。」",
    "T17n0847_001:0944a01": "第十一",
    "T17n0847_001:0944a02": "出《遍清淨毘尼經》(顯說二條行)",
    "T17n0847_001:0944a03": "　解釋菩薩行、聲聞行各各如何調伏其心，",
    "T17n0847_001:0944a04": "　類於二乘輕重。",
    "T17n0847_001:0944a05": "爾時，寂淨天子白文殊師利童子言：「初修行",
    "T17n0847_001:0944a06": "菩薩云何調伏其心？若聲聞比丘云何調伏",
    "T17n0847_001:0944a07": "其心？」文殊答言：「厭離三界，心驚動故，則是聲",
    "T17n0847_001:0944a08": "聞調伏其心；若攝授世間無量法故，不斷生",
    "T17n0847_001:0944a09": "死，一切眾生而施無畏，利眾生故樂住世間，",
    "T17n0847_001:0944a10": "則是修行菩薩調伏其心。「若厭離功德資糧，",
    "T17n0847_001:0944a11": "則是聲聞調伏其心；若集智資糧功德無厭，",
    "T17n0847_001:0944a12": "則是修行菩薩調伏其心。「若厭見一切煩惱，",
    "T17n0847_001:0944a13": "則是聲聞調伏其心；若攝一切眾生煩惱，則",
    "T17n0847_001:0944a14": "是修行菩薩調伏其心。「若不為眾生故不念",
    "T17n0847_001:0944a15": "諸佛聖德，則是聲聞調伏其心；若為一切眾",
    "T17n0847_001:0944a16": "生故顯現諸佛聖德，則是修行菩薩調伏其",
    "T17n0847_001:0944a17": "心。「若所修行業諸天不證，則是聲聞調伏其",
    "T17n0847_001:0944a18": "心；若復所修業行三千大千世界諸天普證",
    "T17n0847_001:0944a19": "知聞，則是修行菩薩調伏其心。「若捨一切魔",
    "T17n0847_001:0944a20": "軍，則是聲聞調伏其心；若三千大千世界所",
    "T17n0847_001:0944a21": "有魔軍令其發動，菩薩而能摧伏，則是修行",
    "T17n0847_001:0944a22": "菩薩調伏其心。「若不明自身心量，則是聲聞",
    "T17n0847_001:0944a23": "調伏其心；若明一切剎土諸佛、如來聖德，則",
    "T17n0847_001:0944a24": "是修行菩薩調伏其心。「若唯為自身，則是聲",
    "T17n0847_001:0944a25": "聞調伏其心；若為眾生故修習攝念一切諸",
    "T17n0847_001:0944a26": "佛聖德，則是修行菩薩調伏其心。「若為小乘",
    "T17n0847_001:0944a27": "解脫執速，則是聲聞調伏其心；若以剎那智",
    "T17n0847_001:0944a28": "慧成熟菩提，則是修行菩薩調伏其心。「若斷",
    "T17n0847_001:0944a29": "滅三寶種性，是聲聞調伏其心；若修學三寶",
    "T17n0847_001:0944b01": "種性，則是修行菩薩調伏其心。「若喻瓦瓶壞",
    "T17n0847_001:0944b02": "破，無復更全，則是聲聞調伏其心；若喻金器",
    "T17n0847_001:0944b03": "破壞，修持如舊，則是修行菩薩調伏其心。「若",
    "T17n0847_001:0944b04": "以善巧方便不具，則是聲聞調伏其心；若善",
    "T17n0847_001:0944b05": "巧方便相應，則是修行菩薩調伏其心。「若十",
    "T17n0847_001:0944b06": "力、四無所畏不具，則是聲聞調伏其心；若以",
    "T17n0847_001:0944b07": "十力、四無畏心相應，則是修行菩薩調伏其",
    "T17n0847_001:0944b08": "心。「若避世間如避火坑，則是聲聞調伏其心；",
    "T17n0847_001:0944b09": "若樂住世間如遊園苑、居住殿堂，則是修行",
    "T17n0847_001:0944b10": "菩薩調伏其心。「若不具六波羅蜜并四攝事，",
    "T17n0847_001:0944b11": "則是聲聞調伏其心；若修六波羅蜜并四攝",
    "T17n0847_001:0944b12": "事，堅持攝念，則是修行菩薩調伏其心。「若不",
    "T17n0847_001:0944b13": "斷一切宿緣習氣，則是聲聞調伏其心；若除",
    "T17n0847_001:0944b14": "相續一切習氣，則是修行菩薩調伏其心。「略",
    "T17n0847_001:0944b15": "要言之：若心著數量、親近量法，習學有量戒",
    "T17n0847_001:0944b16": "行、三昧、智慧、解脫、解脫知見，則是聲聞調伏",
    "T17n0847_001:0944b17": "其心；若非量數、以無量繫，親近無量善巧方",
    "T17n0847_001:0944b18": "便，所學戒行、三昧、智慧、解脫，復緣解脫所見，",
    "T17n0847_001:0944b19": "則是修行菩薩調伏其心。」",
    "T17n0847_001:0944b20": "爾時，如來告文殊師利菩薩言：「善哉，善哉。如",
    "T17n0847_001:0944b21": "汝所說，此是修行菩薩初入調心法行。以何",
    "T17n0847_001:0944b22": "義故？文殊師利！聽我所說乃至解脫，此調伏",
    "T17n0847_001:0944b23": "義多應成就圓滿故。文殊師利！譬如二人同",
    "T17n0847_001:0944b24": "居一處，一人讚歎四大海水、一人讚歎牛跡",
    "T17n0847_001:0944b25": "渦水。文殊師利！於意云何？牛跡渦水堪讚多",
    "T17n0847_001:0944b26": "不？」文殊師利言：「是坑微淺，況堪類於四大海",
    "T17n0847_001:0944b27": "水讚歎輕重？」佛言：「若聲聞調伏現相亦復如",
    "T17n0847_001:0944b28": "是，譬如牛跡渦水，自少不濟，無所讚益，當知",
    "T17n0847_001:0944b29": "小乘輕重若是。其有一人所讚大海者，文殊",
    "T17n0847_001:0944c01": "師利！於意云何？是人堪任讚大海不？」文殊師",
    "T17n0847_001:0944c02": "利言：「大海功德無量，讚歎無量。」佛言：「修行",
    "T17n0847_001:0944c03": "菩薩亦復如是，應現修行無量，譬如大海不",
    "T17n0847_001:0944c04": "知滴量，大乘功德亦復如是。」",
    "T17n0847_001:0944c05": "爾時，說此法已，一萬二千天子皆發阿耨多",
    "T17n0847_001:0944c06": "羅三藐三菩提心，各發是言：「世尊！我等從今",
    "T17n0847_001:0944c07": "修行菩薩行處而能修學，願引一切眾生令",
    "T17n0847_001:0944c08": "入此道。」",
    "T17n0847_001:0944c09": "大乘修行菩薩行門諸經要集卷上"
}