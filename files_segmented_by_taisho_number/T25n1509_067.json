{
    "T25n1509_067:0527b02": "大智度論釋歎信行品第四十五",
    "T25n1509_067:0527b03": "之餘(卷六十七)",
    "T25n1509_067:0527b05": "聖者龍樹造",
    "T25n1509_067:0527b06": "後秦龜茲國三藏鳩摩羅什譯",
    "T25n1509_067:0527b07": "◎【經】須菩提白佛言：「希有！世尊！諸菩薩摩",
    "T25n1509_067:0527b08": "訶薩大功德成就，所謂為一切眾生行般若",
    "T25n1509_067:0527b09": "波羅蜜，欲得阿耨多羅三藐三菩提。世尊！云",
    "T25n1509_067:0527b10": "何諸菩薩摩訶薩具足修行般若波羅蜜？」佛",
    "T25n1509_067:0527b11": "告須菩提：「若菩薩摩訶薩行般若波羅蜜時，",
    "T25n1509_067:0527b12": "不見色增相，亦不見色減相；不見受、想、行、",
    "T25n1509_067:0527b13": "識增相，亦不見減相；乃至一切種智不見",
    "T25n1509_067:0527b14": "增相，亦不見減相。菩薩摩訶薩是時具足",
    "T25n1509_067:0527b15": "般若波羅蜜。復次，須菩提！菩薩摩訶薩行般",
    "T25n1509_067:0527b16": "若波羅蜜時，不見是法、是非法，不見是過去",
    "T25n1509_067:0527b17": "法、是未來現在法，不見是善法、不善法、有記",
    "T25n1509_067:0527b18": "法、無記法，不見是有為法、無為法，不見欲",
    "T25n1509_067:0527b19": "界、色界、無色界，不見檀波羅蜜、尸羅波羅蜜、",
    "T25n1509_067:0527b20": "羼提波羅蜜、毘梨耶波羅蜜、禪波羅蜜、般若波",
    "T25n1509_067:0527b21": "羅蜜，乃至不見一切種智。如是，菩薩摩訶",
    "T25n1509_067:0527b22": "薩具足修行般若波羅蜜。何以故？諸法無相",
    "T25n1509_067:0527b23": "故，諸法空、欺誑、不堅固，無覺者、無壽者",
    "T25n1509_067:0527b24": "故。」須菩提言：「世尊！世尊所說不可思議！」佛",
    "T25n1509_067:0527b25": "告須菩提：「色不可思議故，所說不可思議；",
    "T25n1509_067:0527b26": "受、想、行、識不可思議故，所說不可思議；六波",
    "T25n1509_067:0527b27": "羅蜜不可思議故，所說不可思議；乃至一切",
    "T25n1509_067:0527b28": "種智不可思議故，所說不可思議。須菩提！",
    "T25n1509_067:0527b29": "若菩薩摩訶薩行般若波羅蜜時，知色是不",
    "T25n1509_067:0527c01": "可思議，受、想、行、識是不可思議，乃至知一切",
    "T25n1509_067:0527c02": "種智是不可思議，是菩薩則不能具足般",
    "T25n1509_067:0527c03": "若波羅蜜。」須菩提白佛言：「世尊！是深般若",
    "T25n1509_067:0527c04": "波羅蜜，誰當信解者？」佛言：「若有菩薩摩訶薩",
    "T25n1509_067:0527c05": "久行六波羅蜜、種善根、多親近供養諸佛、",
    "T25n1509_067:0527c06": "與善知識相隨，是菩薩能信解深般若波羅",
    "T25n1509_067:0527c07": "蜜。」須菩提白佛言：「世尊！云何菩薩摩訶薩",
    "T25n1509_067:0527c08": "久行六波羅蜜、種善根、多親近供養諸佛、",
    "T25n1509_067:0527c09": "與善知識相隨？」佛言：「若菩薩摩訶薩不分別",
    "T25n1509_067:0527c10": "色，不分別色相，不分別色性；不分別受、想、",
    "T25n1509_067:0527c11": "行、識，不分別識相，不分別識性。眼、耳、鼻、舌、身、",
    "T25n1509_067:0527c12": "意，色、聲、香、味、觸、法，眼界乃至意識界，亦如是。",
    "T25n1509_067:0527c13": "不分別欲界、色界、無色界，不分別三界相、性。",
    "T25n1509_067:0527c14": "不分別檀波羅蜜乃至般若波羅蜜、內空乃至",
    "T25n1509_067:0527c15": "無法有法空、四念處乃至八聖道分、佛十力乃",
    "T25n1509_067:0527c16": "至十八不共法，不分別十八不共法相、性；不",
    "T25n1509_067:0527c17": "分別道種智、相、性；不分別一切種智，不分",
    "T25n1509_067:0527c18": "別一切種智相，不分別一切種智性。何以",
    "T25n1509_067:0527c19": "故？須菩提！色不可思議，受、想、行、識不可思",
    "T25n1509_067:0527c20": "議，乃至一切種智不可思議。如是，須菩提！",
    "T25n1509_067:0527c21": "是名菩薩摩訶薩久行六波羅蜜、種善根、多親",
    "T25n1509_067:0527c22": "近供養諸佛、與善知識相隨。」須菩提白佛言：",
    "T25n1509_067:0527c23": "「世尊！色甚深故，般若波羅蜜甚深；受、想、行、識",
    "T25n1509_067:0527c24": "甚深，乃至一切種智甚深故，般若波羅蜜甚",
    "T25n1509_067:0527c25": "深。世尊！是般若波羅蜜珍寶聚，有須陀洹",
    "T25n1509_067:0527c26": "果寶故，有斯陀含果、阿那含果、阿羅漢果、辟",
    "T25n1509_067:0527c27": "支佛道、阿耨多羅三藐三菩提寶故；有四禪、",
    "T25n1509_067:0527c28": "四無量心、四無色定、五神通，四念處乃至八聖",
    "T25n1509_067:0527c29": "道分，佛十力、四無所畏、四無礙智、大慈大悲、十",
    "T25n1509_067:0528a01": "八不共法，一切智、一切種智寶故。世尊！是",
    "T25n1509_067:0528a02": "般若波羅蜜是清淨聚。色清淨故，般若波羅",
    "T25n1509_067:0528a03": "蜜清淨聚；受、想、行、識清淨乃至一切種智清",
    "T25n1509_067:0528a04": "淨故，般若波羅蜜清淨聚。」",
    "T25n1509_067:0528a05": "【論】釋曰：「是菩薩大功德成就」者，如先說：「自",
    "T25n1509_067:0528a06": "行，亦教他人。」復次，多功德者，眾生非親里，",
    "T25n1509_067:0528a07": "又無所貪利，而為是眾生勤苦行般若波",
    "T25n1509_067:0528a08": "羅蜜，得阿耨多羅三藐三菩提，是名菩薩摩",
    "T25n1509_067:0528a09": "訶薩有大恩分，故名大功德。修般若波羅",
    "T25n1509_067:0528a10": "蜜相，如先品中種種因緣說；今問修般若",
    "T25n1509_067:0528a11": "具足相。佛言：如修般若，具足相亦如是。所",
    "T25n1509_067:0528a12": "以者何？若菩薩不見色等諸法增減，如",
    "T25n1509_067:0528a13": "是名具足。是菩薩雖得十地，坐道場，爾",
    "T25n1509_067:0528a14": "時修般若波羅蜜具足；如夢如幻、不增不",
    "T25n1509_067:0528a15": "減，以畢竟空故說。復次，若菩薩於一切",
    "T25n1509_067:0528a16": "法不分別是法、是非法，悉皆是法；如大海",
    "T25n1509_067:0528a17": "水，百川萬流，皆合一味。爾時修般若波羅",
    "T25n1509_067:0528a18": "蜜具足。復次，若菩薩入法空中，不見法有",
    "T25n1509_067:0528a19": "三世、善不善等，不見六波羅蜜乃至一切種",
    "T25n1509_067:0528a20": "智，爾時修般若波羅蜜具足。何以故？「諸法無",
    "T25n1509_067:0528a21": "相」是實相，若分別諸法，皆是邪見相。用",
    "T25n1509_067:0528a22": "十八空故名「諸法空」。諸法和合因緣生以",
    "T25n1509_067:0528a23": "為有，諸緣離則破壞，故「虛誑」。一切有為法中",
    "T25n1509_067:0528a24": "無常、無實故，是名「不堅固」。無受苦樂者，",
    "T25n1509_067:0528a25": "眾生空故「無覺者」，不覺苦樂。「無壽命者」，壽",
    "T25n1509_067:0528a26": "名命根。有人言：是命根有我相，是故壽命",
    "T25n1509_067:0528a27": "為我。眾生空中，已種種因緣破，是故無",
    "T25n1509_067:0528a28": "行法者、無受法者。若觀諸法空，眾生空、法",
    "T25n1509_067:0528a29": "空，如是則具足修般若波羅蜜。須菩提是時",
    "T25n1509_067:0528b01": "驚喜，不能自安，所說般若波羅蜜不可思",
    "T25n1509_067:0528b02": "議。佛言：「色等諸法不可思議故不可思議。」所",
    "T25n1509_067:0528b03": "以者何？因果相似故。復次，若菩薩知色等法",
    "T25n1509_067:0528b04": "亦不可思議，若住是不可思議中，則不具",
    "T25n1509_067:0528b05": "足般若波羅蜜，取不可思議相故。是故說：「若",
    "T25n1509_067:0528b06": "菩薩知色等法不可思議相故，則不具足",
    "T25n1509_067:0528b07": "般若波羅蜜。」爾時，須菩提於般若中不得",
    "T25n1509_067:0528b08": "依止處，如沒大海，是故白佛：「是深般若不",
    "T25n1509_067:0528b09": "可思議，不可思議亦不可思議故，誰當信",
    "T25n1509_067:0528b10": "解者？」若但不可思議猶不可信，何況不可",
    "T25n1509_067:0528b11": "思議復不可思議！佛答：「若菩薩久行六波羅",
    "T25n1509_067:0528b12": "蜜、久種善根、久供養親近諸佛、久與善知",
    "T25n1509_067:0528b13": "識相隨；是因緣故，信心牢固，能信受深般",
    "T25n1509_067:0528b14": "若波羅蜜。」餘品中說「有新發意者亦能信",
    "T25n1509_067:0528b15": "深般若波羅蜜」，今佛說「久發意故能信」；是",
    "T25n1509_067:0528b16": "以須菩提問：「云何是久發意者？」佛言：若菩",
    "T25n1509_067:0528b17": "薩摩訶薩了了知般若波羅蜜相，不分別一",
    "T25n1509_067:0528b18": "切法，所謂「不分別色」——四大、若四大造色。「不",
    "T25n1509_067:0528b19": "分別色相」者，不分別色是可見、聲是可聞；",
    "T25n1509_067:0528b20": "是色若好若醜、若短若長、若常若無常、若苦",
    "T25n1509_067:0528b21": "若樂等。「不分別色性」者，不見色常法，所",
    "T25n1509_067:0528b22": "謂地堅性等。復次，色實性名法性，畢竟空",
    "T25n1509_067:0528b23": "故；是菩薩不分別法性，法性不壞相故。",
    "T25n1509_067:0528b24": "乃至一切種智亦如是。問曰：地是堅相，何以",
    "T25n1509_067:0528b25": "言性？答曰：是相積習成性；譬如人瞋，日習",
    "T25n1509_067:0528b26": "不已，則成惡性。或性相異，如見烟知火，烟",
    "T25n1509_067:0528b27": "是火相，而非火也。或相性不異，如熱是火",
    "T25n1509_067:0528b28": "相，亦是火性。此中佛說因緣：「色等諸法不可",
    "T25n1509_067:0528b29": "思議。」不可思議即是畢竟空，諸法實相常清",
    "T25n1509_067:0528c01": "淨。須菩提言：「菩薩雖日月年歲不久，能如",
    "T25n1509_067:0528c02": "是行，是名久。」須菩提聞般若波羅蜜，更得",
    "T25n1509_067:0528c03": "深利益，故白佛言：「世尊！般若波羅蜜甚深，",
    "T25n1509_067:0528c04": "色等甚深故。」色等甚深相，如先說。「世尊！般",
    "T25n1509_067:0528c05": "若波羅蜜是珍寶聚」——「珍寶」者，所謂須陀洹果，",
    "T25n1509_067:0528c06": "能滅三結惡毒故；乃至阿耨多羅三藐三菩",
    "T25n1509_067:0528c07": "提，能滅一切煩惱及習，能滿一切願。是諸果，",
    "T25n1509_067:0528c08": "依諸禪乃至一切種智，因果合說，是名「珍寶",
    "T25n1509_067:0528c09": "聚」。「是般若波羅蜜清淨聚，色等諸法清淨故。」",
    "T25n1509_067:0528c10": "色等法中正行不邪，名為「清淨」，無諸過患；",
    "T25n1509_067:0528c11": "乃至畢竟空亦不著，不可思議亦不著，是故",
    "T25n1509_067:0528c12": "名「清淨聚」。爾時，須菩提應作是念：「是般若",
    "T25n1509_067:0528c13": "波羅蜜是珍寶聚，能滿一切眾生願，所謂",
    "T25n1509_067:0528c14": "今世樂、後世樂、涅槃樂、阿耨多羅三藐三菩",
    "T25n1509_067:0528c15": "提樂。愚癡之人而復欲破壞是般若波羅蜜",
    "T25n1509_067:0528c16": "清淨聚。如如意寶珠無有瑕穢，如虛空",
    "T25n1509_067:0528c17": "無有塵垢，般若波羅蜜畢竟清淨聚。而人自",
    "T25n1509_067:0528c18": "起邪見因緣，欲作留難、破壞；譬如人眼",
    "T25n1509_067:0528c19": "翳，見妙珍寶，謂為不淨。」作是念已。",
    "T25n1509_067:0528c20": "【經】須菩提言：「世尊！甚可怪！說是般若波",
    "T25n1509_067:0528c21": "羅蜜時，多有留難！」佛言：「如是！如是！須菩提！",
    "T25n1509_067:0528c22": "是甚深般若波羅蜜，多有留難。以是事故，",
    "T25n1509_067:0528c23": "善男子、善女人若欲書是般若波羅蜜時，應",
    "T25n1509_067:0528c24": "當疾書；若讀、誦、思惟、說、正憶念、修行時，亦應",
    "T25n1509_067:0528c25": "疾修行。何以故？是甚深般若波羅蜜，若書",
    "T25n1509_067:0528c26": "時，讀、誦、思惟、說、正憶念、修行時，不欲令諸難",
    "T25n1509_067:0528c27": "起故。善男子、善女人若能一月書成，當應勤",
    "T25n1509_067:0528c28": "書；若二月、三月、四月、五月、六月、七月，若一歲",
    "T25n1509_067:0528c29": "書成，亦當勤書；讀、誦、思惟、說、正憶念、修行，",
    "T25n1509_067:0529a01": "若一月得成就乃至一歲得成就，應當勤成",
    "T25n1509_067:0529a02": "就。何以故？須菩提！是珍寶中多有難起故。」須",
    "T25n1509_067:0529a03": "菩提言：「世尊！是甚深般若波羅蜜中惡魔喜",
    "T25n1509_067:0529a04": "作留難故，不得令書，不得令讀、誦、思惟、說、正",
    "T25n1509_067:0529a05": "憶念、修行。」佛告須菩提：「惡魔雖欲留難是深",
    "T25n1509_067:0529a06": "般若波羅蜜令不得書、讀、誦、思惟、說、正憶念、修",
    "T25n1509_067:0529a07": "行，亦不能破壞是菩薩摩訶薩書般若波羅",
    "T25n1509_067:0529a08": "蜜乃至修行。」爾時，舍利弗白佛言：「世尊！誰力",
    "T25n1509_067:0529a09": "故，令惡魔不能留難菩薩摩訶薩書深般若波",
    "T25n1509_067:0529a10": "羅蜜乃至修行？」佛言：「是佛力故，惡魔不能",
    "T25n1509_067:0529a11": "留難菩薩摩訶薩書深般若波羅蜜乃至修",
    "T25n1509_067:0529a12": "行。舍利弗！亦是十方世界現在諸佛力故，",
    "T25n1509_067:0529a13": "是諸佛擁護念是菩薩故，令魔不能留難菩",
    "T25n1509_067:0529a14": "薩摩訶薩令不書成般若波羅蜜乃至修行。",
    "T25n1509_067:0529a15": "何以故？十方世界中，現在無量無邊阿僧",
    "T25n1509_067:0529a16": "祇諸佛，擁護念是菩薩書深般若波羅蜜乃",
    "T25n1509_067:0529a17": "至修行；法應爾，無能作留難！舍利弗！善男",
    "T25n1509_067:0529a18": "子、善女人應當作是念：『我書是深般若波羅",
    "T25n1509_067:0529a19": "蜜乃至修行，皆是十方諸佛力。』」舍利弗言：",
    "T25n1509_067:0529a20": "「世尊！若有善男子、善女人書是深般若波羅",
    "T25n1509_067:0529a21": "蜜乃至修行，皆是佛力故，當知是人是諸",
    "T25n1509_067:0529a22": "佛所護。」佛言：「如是！如是！舍利弗！當知若",
    "T25n1509_067:0529a23": "有善男子、善女人書是深般若波羅蜜乃",
    "T25n1509_067:0529a24": "至修行，皆是佛力故，當知亦是諸佛所護。」",
    "T25n1509_067:0529a25": "舍利弗言：「世尊！十方現在無量無邊阿僧祇",
    "T25n1509_067:0529a26": "諸佛皆識、皆以佛眼見是善男子、善女人書",
    "T25n1509_067:0529a27": "深般若波羅蜜乃至修行時。」佛言：「如是！如是！",
    "T25n1509_067:0529a28": "舍利弗！十方現在無量無邊阿僧祇諸佛皆",
    "T25n1509_067:0529a29": "識、皆以佛眼見是善男子、善女人書深般若",
    "T25n1509_067:0529b01": "波羅蜜乃至修行時。舍利弗！是中求菩薩道",
    "T25n1509_067:0529b02": "善男子、善女人若書是深般若波羅蜜，受",
    "T25n1509_067:0529b03": "持、讀、誦、正憶念、如說修行，當知是人近阿耨",
    "T25n1509_067:0529b04": "多羅三藐三菩提不久。舍利弗！善男子、善女",
    "T25n1509_067:0529b05": "人書是深般若波羅蜜，受持、讀、誦乃至正憶",
    "T25n1509_067:0529b06": "念，是人於深般若波羅蜜多信解相，亦供養、",
    "T25n1509_067:0529b07": "恭敬、尊重、讚歎是深般若波羅蜜，華香、瓔珞",
    "T25n1509_067:0529b08": "乃至幡蓋供養。舍利弗！諸佛皆識、皆以佛",
    "T25n1509_067:0529b09": "眼見是善男子、善女人。「是善男子、善女人供",
    "T25n1509_067:0529b10": "養功德，當得大利益、大果報。舍利弗！是善",
    "T25n1509_067:0529b11": "男子、善女人以是供養功德因緣故，終不墮",
    "T25n1509_067:0529b12": "惡道中，乃至阿鞞跋致地，終不遠離諸佛。",
    "T25n1509_067:0529b13": "舍利弗！是善男子、善女人以是善根因緣故，",
    "T25n1509_067:0529b14": "乃至阿耨多羅三藐三菩提，終不遠離六波",
    "T25n1509_067:0529b15": "羅蜜，終不遠離內空乃至無法有法空，終不",
    "T25n1509_067:0529b16": "遠離四念處乃至八聖道分，終不遠離佛十",
    "T25n1509_067:0529b17": "力乃至阿耨多羅三藐三菩提。」",
    "T25n1509_067:0529b18": "【論】釋曰：留難者，魔事等壞般若波羅蜜因",
    "T25n1509_067:0529b19": "緣。佛可須菩提所說：「若善男子、善女人欲",
    "T25n1509_067:0529b20": "書是般若波羅蜜，當疾疾書；乃至正憶念、",
    "T25n1509_067:0529b21": "如說行時，疾修行。」所以疾者，是有為法不",
    "T25n1509_067:0529b22": "可信，多有留難起。是般若波羅蜜部黨經",
    "T25n1509_067:0529b23": "卷有多、有少，有上、中、下——光讚、放光、道行。有",
    "T25n1509_067:0529b24": "書寫者，書有遲、疾，有一心勤書者、有懈",
    "T25n1509_067:0529b25": "墮不精勤者；人身無常，有為法不可信。",
    "T25n1509_067:0529b26": "釋迦文佛出惡世故，多有留難，是故說：「若",
    "T25n1509_067:0529b27": "可一月書竟，當勤書成，莫有中廢，畏有",
    "T25n1509_067:0529b28": "留難故；乃至一歲。如書，乃至修行亦如是。」",
    "T25n1509_067:0529b29": "隨人根利鈍，得有遲疾。此中佛更說因緣：",
    "T25n1509_067:0529c01": "「世間以珍寶故，多有賊出；般若即是大珍",
    "T25n1509_067:0529c02": "寶故，多有留難。」留難者，雖有疾病、飢餓等，",
    "T25n1509_067:0529c03": "但以魔事大故，說言魔事。若魔、若魔民、惡鬼",
    "T25n1509_067:0529c04": "作惡因緣，入人身中，嬈亂人身心，破",
    "T25n1509_067:0529c05": "書般若；或令書人疲厭，或令國土事起，或",
    "T25n1509_067:0529c06": "書人不得供養，如是等。讀誦時，師徒不和",
    "T25n1509_067:0529c07": "合。大眾中說時，或有人來說法師過罪；或",
    "T25n1509_067:0529c08": "言：「不能如說行，何足聽受？」或言：「雖能持",
    "T25n1509_067:0529c09": "戒，而復鈍根，不解深義，聽其所說，了無所",
    "T25n1509_067:0529c10": "益。」或說：「般若波羅蜜空無所有，滅一切法，",
    "T25n1509_067:0529c11": "無可行處；譬如裸人，自言：『我著天衣。』」如是",
    "T25n1509_067:0529c12": "等留難，令不得說。不正憶念者，魔作好身，",
    "T25n1509_067:0529c13": "若善知識身，或作所敬信沙門形，為說：「般",
    "T25n1509_067:0529c14": "若波羅蜜空無所有，雖有罪福名而無道",
    "T25n1509_067:0529c15": "理。」或說：「般若波羅蜜空，可即取涅槃。」如是",
    "T25n1509_067:0529c16": "等，破修佛道正憶念事。新發意菩薩聞是",
    "T25n1509_067:0529c17": "事，心大驚怖：「我等生死身，魔是欲界主，威勢",
    "T25n1509_067:0529c18": "甚大，我等云何行般若波羅蜜，得無上道？」",
    "T25n1509_067:0529c19": "是故佛說：「惡魔雖欲留難，亦不能破壞。」何",
    "T25n1509_067:0529c20": "以故？大能破小故。如離欲人常勝貪欲",
    "T25n1509_067:0529c21": "者，慈悲人常勝瞋恚者，智人常勝無智者。",
    "T25n1509_067:0529c22": "般若波羅蜜是真智慧，其力甚大；魔事虛誑。",
    "T25n1509_067:0529c23": "是菩薩雖未得具足般若波羅蜜，得其氣",
    "T25n1509_067:0529c24": "分故，魔不能壞。是事因緣故，舍利弗白佛：",
    "T25n1509_067:0529c25": "「誰力故魔不能破？」佛答：「佛力故。」如惡人中",
    "T25n1509_067:0529c26": "魔為大，善人中佛為大；縛人中魔為大，解",
    "T25n1509_067:0529c27": "人中佛為大；留難人中魔為大，通達人中佛",
    "T25n1509_067:0529c28": "為大。初說「佛力」者，釋迦文佛；後說「十方現在",
    "T25n1509_067:0529c29": "佛」，是餘佛：阿閦、阿彌陀等。如惡賊，餘惡相",
    "T25n1509_067:0530a01": "助；諸佛法亦如是，常為一切眾生故，有發",
    "T25n1509_067:0530a02": "意者，便為作護。所以者何？般若波羅蜜是",
    "T25n1509_067:0530a03": "十方諸佛母，人欲沮壞，不得不護。應當",
    "T25n1509_067:0530a04": "知其有書、讀乃至正憶念者，皆是十方佛力，",
    "T25n1509_067:0530a05": "是諸留難力大故。舍利弗言：「若有書持乃至",
    "T25n1509_067:0530a06": "修行，皆是諸佛所護。」佛可其言。舍利弗復",
    "T25n1509_067:0530a07": "說：「世尊！書、持等善男子、善女人，十方現在諸",
    "T25n1509_067:0530a08": "佛皆以佛眼見知念耶？」佛可言：「如是！」先惡",
    "T25n1509_067:0530a09": "魔來欲破壞，佛及十方諸佛守護，不令",
    "T25n1509_067:0530a10": "沮壞；今以佛眼見是善男子、善女人，知",
    "T25n1509_067:0530a11": "是人功德難有，未破魔網而能行是般若",
    "T25n1509_067:0530a12": "波羅蜜大事；是故十方佛以佛眼見知念是",
    "T25n1509_067:0530a13": "人。問曰：為以天眼見？以佛眼見？若以天",
    "T25n1509_067:0530a14": "眼見，云何此中說佛眼？若以佛眼見，眾",
    "T25n1509_067:0530a15": "生虛誑，云何以佛眼見？答曰：天眼有二種：",
    "T25n1509_067:0530a16": "一者、佛眼所攝，二者、不攝。佛眼所不攝者，",
    "T25n1509_067:0530a17": "見現在眾生，有限有量；佛眼所攝者，見三",
    "T25n1509_067:0530a18": "世眾生，無限無量。法眼入佛眼中，但見諸",
    "T25n1509_067:0530a19": "法，不見眾生；慧眼入佛眼中，不見法，但",
    "T25n1509_067:0530a20": "見畢竟空。問曰：佛眼所攝天眼，為實？為虛",
    "T25n1509_067:0530a21": "妄？若虛妄，佛不應以虛妄見！若實者，眾生",
    "T25n1509_067:0530a22": "空，現在眾生尚不實，何況未來、過去？答曰：佛",
    "T25n1509_067:0530a23": "眼所攝皆是實。眾生於涅槃是虛妄，非於",
    "T25n1509_067:0530a24": "世界所見是虛妄；若人於眾生取定相故，",
    "T25n1509_067:0530a25": "說言虛妄，非為世諦故說虛妄。以是故，佛",
    "T25n1509_067:0530a26": "眼所攝天眼見眾生。問曰：若爾者，何以不",
    "T25n1509_067:0530a27": "以佛眼所攝慧眼見眾生？答曰：慧眼無相",
    "T25n1509_067:0530a28": "利故。慧眼常以空、無相、無作共相應，不中",
    "T25n1509_067:0530a29": "觀眾生。何以故？五眾和合，假名眾生。譬如",
    "T25n1509_067:0530b01": "小兒，可以小杖鞭之，不可與大杖。此中",
    "T25n1509_067:0530b02": "讚菩薩行般若波羅蜜，為世諦故說，非第",
    "T25n1509_067:0530b03": "一義諦。問曰：未來世未有，念知尚難，何況眼",
    "T25n1509_067:0530b04": "見？答曰：如過去法，雖滅、無所有，而心心",
    "T25n1509_067:0530b05": "數法中念力故，能憶過去事，盡其宿命；聖",
    "T25n1509_067:0530b06": "人亦如是，有聖智力，雖未起而能知、能見。",
    "T25n1509_067:0530b07": "復次，是般若中，三世無分別，未來、過去、現在",
    "T25n1509_067:0530b08": "不異。若見現在，過去、未來亦應見；若不",
    "T25n1509_067:0530b09": "見過去、未來，亦應不見現在。問曰：北方",
    "T25n1509_067:0530b10": "末法眾生漏結未盡，是罪惡人，佛何以故見",
    "T25n1509_067:0530b11": "知念？答曰：佛大悲相，愛徹骨髓；是菩薩能",
    "T25n1509_067:0530b12": "發無上道心，為眾生故。佛觀是法末後熾",
    "T25n1509_067:0530b13": "盛，我涅槃後，是人佐助佛法故，是以念知。",
    "T25n1509_067:0530b14": "復次，北方末後人生於邊地惡世，三毒熾盛，",
    "T25n1509_067:0530b15": "刀兵劫中，賢聖希少；是人自不知諸罪福",
    "T25n1509_067:0530b16": "業因緣，但從人聞、若讀經，便能信樂、供養，",
    "T25n1509_067:0530b17": "疾近無上道不久，是事為難！若佛在世，作",
    "T25n1509_067:0530b18": "阿鞞跋致，信行般若波羅蜜，不足為難。",
    "T25n1509_067:0530b19": "如是等種種無量因緣故，佛應見念知。是",
    "T25n1509_067:0530b20": "人信解相大，故能供養般若波羅蜜。供養具",
    "T25n1509_067:0530b21": "華香等，如先說。是供養故，得大果報；如毀",
    "T25n1509_067:0530b22": "呰者，受大苦惱。大果報者，如須陀洹，終",
    "T25n1509_067:0530b23": "不墮三惡道。是菩薩一心信解、供養般若",
    "T25n1509_067:0530b24": "波羅蜜，亦如是愛念諸佛故，常行念佛三",
    "T25n1509_067:0530b25": "昧故，終不離諸佛；乃至到阿鞞跋致地，教",
    "T25n1509_067:0530b26": "化眾生，離諸佛無咎。如小兒不離其母，",
    "T25n1509_067:0530b27": "恐墮諸難故。常深愛念善法故，乃至阿",
    "T25n1509_067:0530b28": "耨多羅三藐三菩提，終不離六波羅蜜等。",
    "T25n1509_067:0530b29": "得如是等今世、後世大果報。◎",
    "T25n1509_067:0530c01": "◎【經】「舍利弗！是深般若波羅蜜，佛般涅槃後，",
    "T25n1509_067:0530c02": "當至南方國土，是中比丘、比丘尼、優婆塞、優",
    "T25n1509_067:0530c03": "婆夷當書是深般若波羅蜜，當受持、讀、誦、",
    "T25n1509_067:0530c04": "思惟、說、正憶念、修行。以是善根因緣故，終不",
    "T25n1509_067:0530c05": "墮惡道中，受天上、人中樂；增益六波羅蜜，",
    "T25n1509_067:0530c06": "供養、恭敬、尊重、讚歎諸佛；漸以聲聞、辟支佛、",
    "T25n1509_067:0530c07": "佛乘而得涅槃。「舍利弗！是深般若波羅蜜，從",
    "T25n1509_067:0530c08": "南方當轉至西方所在處，是中比丘、比丘尼、",
    "T25n1509_067:0530c09": "優婆塞、優婆夷當書是深般若波羅蜜，當",
    "T25n1509_067:0530c10": "受持、讀、誦、思惟、說、正憶念、修行。以是善根因",
    "T25n1509_067:0530c11": "緣故，終不墮惡道中，受天上、人中樂；增益",
    "T25n1509_067:0530c12": "六波羅蜜，供養、恭敬、尊重、讚歎諸佛；漸以",
    "T25n1509_067:0530c13": "聲聞、辟支佛、佛乘而得涅槃。「舍利弗！是深般",
    "T25n1509_067:0530c14": "若波羅蜜，從西方當轉至北方所在處，是中",
    "T25n1509_067:0530c15": "比丘、比丘尼、優婆塞、優婆夷當書是深般若",
    "T25n1509_067:0530c16": "波羅蜜，當受持、讀、誦、思惟、說、正憶念、修行。",
    "T25n1509_067:0530c17": "以是善根因緣故，終不墮惡道中，受天上、人",
    "T25n1509_067:0530c18": "中樂；增益六波羅蜜，供養、恭敬、尊重、讚歎諸",
    "T25n1509_067:0530c19": "佛；漸以聲聞、辟支佛、佛乘而得涅槃。舍利弗！",
    "T25n1509_067:0530c20": "是深般若波羅蜜，是時北方當作佛事。何以",
    "T25n1509_067:0530c21": "故？舍利弗！我法盛時，無有滅相。舍利弗！",
    "T25n1509_067:0530c22": "我已念是善男子、善女人受持是深般若波",
    "T25n1509_067:0530c23": "羅蜜乃至修行；亦念是善男子、善女人能書",
    "T25n1509_067:0530c24": "是般若波羅蜜，恭敬、供養、尊重、讚歎，華香",
    "T25n1509_067:0530c25": "乃至幡蓋。舍利弗！是善男子、善女人以是善",
    "T25n1509_067:0530c26": "根因緣故，終不墮惡道中，受天上、人中樂；",
    "T25n1509_067:0530c27": "增益六波羅蜜，供養、恭敬、尊重、讚歎諸佛；漸",
    "T25n1509_067:0530c28": "以聲聞、辟支佛、佛乘而得涅槃。何以故？舍利",
    "T25n1509_067:0530c29": "弗！我以佛眼見是人，我亦稱譽、讚歎；十方",
    "T25n1509_067:0531a01": "世界中無量無邊阿僧祇諸佛亦以佛眼見",
    "T25n1509_067:0531a02": "是人，亦稱譽、讚歎。」舍利弗白佛言：「世尊！是",
    "T25n1509_067:0531a03": "深般若波羅蜜後時當在北方廣行耶？」佛言：",
    "T25n1509_067:0531a04": "「如是！如是！舍利弗！是深般若波羅蜜後時",
    "T25n1509_067:0531a05": "在北方當廣行。舍利弗！後時於北方，是善男",
    "T25n1509_067:0531a06": "子、善女人若聞是深般若波羅蜜，若書、受",
    "T25n1509_067:0531a07": "持、讀、誦、思惟、說、正憶念、如說修行，當知是善",
    "T25n1509_067:0531a08": "男子、善女人久發大乘心、多供養諸佛、種諸",
    "T25n1509_067:0531a09": "善根、久與善知識相隨。」舍利弗白佛言：「世",
    "T25n1509_067:0531a10": "尊！後時北方當有幾所善男子、善女人求佛",
    "T25n1509_067:0531a11": "道，書深般若波羅蜜乃至如說修行？」佛告舍",
    "T25n1509_067:0531a12": "利弗：「後時北方雖多有求佛道善男子、善女",
    "T25n1509_067:0531a13": "人，少有善男子、善女人聞是深般若波羅蜜",
    "T25n1509_067:0531a14": "不沒、不驚、不怖、不畏。何以故？是人多親近",
    "T25n1509_067:0531a15": "供養諸佛、多諮問諸佛，是人必能具足般若",
    "T25n1509_067:0531a16": "波羅蜜、禪波羅蜜、毘梨耶波羅蜜、羼提波羅蜜、",
    "T25n1509_067:0531a17": "尸羅波羅蜜、檀波羅蜜，具足四念處，乃至",
    "T25n1509_067:0531a18": "具足十八不共法。舍利弗！是善男子、善女人",
    "T25n1509_067:0531a19": "善根純厚故，能多利益眾生，為阿耨多羅",
    "T25n1509_067:0531a20": "三藐三菩提。何以故？我今為是善男子、善",
    "T25n1509_067:0531a21": "女人說應薩婆若法，過去諸佛亦為是善男",
    "T25n1509_067:0531a22": "子、善女人說應薩婆若法。以是因緣故，是",
    "T25n1509_067:0531a23": "人後生時續得阿耨多羅三藐三菩提心，",
    "T25n1509_067:0531a24": "亦為他人說阿耨多羅三藐三菩提法。是善",
    "T25n1509_067:0531a25": "男子、善女人皆一心和合，魔、若魔民不能沮",
    "T25n1509_067:0531a26": "壞阿耨多羅三藐三菩提心，何況惡行人毀",
    "T25n1509_067:0531a27": "呰行深般若波羅蜜者能壞其阿耨多羅三",
    "T25n1509_067:0531a28": "藐三菩提心！舍利弗！是求菩薩道諸善男子、",
    "T25n1509_067:0531a29": "善女人，聞是深般若波羅蜜，大得法喜、法",
    "T25n1509_067:0531b01": "樂，亦立多人於善根，為阿耨多羅三藐三菩",
    "T25n1509_067:0531b02": "提。」",
    "T25n1509_067:0531b03": "【論】釋曰：「是深般若波羅蜜，佛滅度後，當至",
    "T25n1509_067:0531b04": "南方國土」者，佛出東方，於中說般若波羅",
    "T25n1509_067:0531b05": "蜜，破魔及魔民、外道，度無量眾生，然後於",
    "T25n1509_067:0531b06": "拘夷那竭雙樹下滅度；後般若波羅蜜，從東",
    "T25n1509_067:0531b07": "方至南方。如日月、五星、二十八宿，常從東",
    "T25n1509_067:0531b08": "方至南方，從南方至西方，從西方至北",
    "T25n1509_067:0531b09": "方，圍繞須彌山。又如供養常法右繞，遍",
    "T25n1509_067:0531b10": "度閻浮提人。以是因緣故，從東方至南",
    "T25n1509_067:0531b11": "方，從南方至西方。如佛無著心故，不定一",
    "T25n1509_067:0531b12": "處；般若波羅蜜亦如是，不定住一處。從西",
    "T25n1509_067:0531b13": "方至北方，二方眾生，好供養、書、讀乃至修",
    "T25n1509_067:0531b14": "行，華香乃至幡蓋，受大果報，如經中說。後",
    "T25n1509_067:0531b15": "展轉至北方。此中供養所得果報，如上所",
    "T25n1509_067:0531b16": "說。「舍利弗！是般若波羅蜜，北方當作佛事。」",
    "T25n1509_067:0531b17": "是中說因緣：「佛在時，能斷眾疑，佛法興盛，",
    "T25n1509_067:0531b18": "不畏法滅；佛滅後，過五百歲，正法漸滅，是",
    "T25n1509_067:0531b19": "時佛事轉難。是時，利根者，讀、誦、正憶念，亦華",
    "T25n1509_067:0531b20": "香供養；鈍根者，書寫、華香等供養。」是二種",
    "T25n1509_067:0531b21": "人久久皆當得度，是故說「當作佛事」。佛言：",
    "T25n1509_067:0531b22": "「是善男子、善女人，我及十方諸佛皆以佛眼",
    "T25n1509_067:0531b23": "見，念知、讚歎。」舍利弗白佛言：「是深般若在",
    "T25n1509_067:0531b24": "北方廣行耶？」廣行者，於閻浮提北方廣大",
    "T25n1509_067:0531b25": "故。又北方地有雪山，雪山冷故，藥草能殺",
    "T25n1509_067:0531b26": "諸毒；所食米穀，三毒不能大發；三毒不能",
    "T25n1509_067:0531b27": "大發故，眾生柔軟，信等五根皆得勢力。",
    "T25n1509_067:0531b28": "如是等因緣，北方多行般若波羅蜜。是人聞",
    "T25n1509_067:0531b29": "是深般若波羅蜜，書、持乃至正憶念、如說",
    "T25n1509_067:0531c01": "行，當知是人久發大乘意、多供養佛、種",
    "T25n1509_067:0531c02": "善根、與善知識相隨，是故能於惡世書、持、",
    "T25n1509_067:0531c03": "信受乃至如說修行。舍利弗問：「北方有幾許",
    "T25n1509_067:0531c04": "人聞是深般若波羅蜜，能書、讀、誦乃至如",
    "T25n1509_067:0531c05": "說修行？」佛答：「是深般若波羅蜜，難知、難行，",
    "T25n1509_067:0531c06": "雖多有人發無上道心得名菩薩，少有",
    "T25n1509_067:0531c07": "人聞是般若波羅蜜心通達、不驚、不沒。」心",
    "T25n1509_067:0531c08": "通達、不驚、不怖相，佛此中自說：「是人多親",
    "T25n1509_067:0531c09": "近諸佛」——「親近諸佛」者，於無量世常見諸佛，",
    "T25n1509_067:0531c10": "恭敬供養。「問難」者，直問其事，疑心不解，重種",
    "T25n1509_067:0531c11": "種問，名為「難」；是人世世從諸佛問難般若",
    "T25n1509_067:0531c12": "波羅蜜事。是人功德果報雖未成，當知是",
    "T25n1509_067:0531c13": "人具足六波羅蜜、三十七品，乃至十八不共",
    "T25n1509_067:0531c14": "法具足。是福德淳熟故，多利益眾生，所謂",
    "T25n1509_067:0531c15": "檀波羅蜜、尸羅波羅蜜因緣故，生於富貴家，",
    "T25n1509_067:0531c16": "自行布施，教人布施。羼提波羅蜜、禪波羅蜜",
    "T25n1509_067:0531c17": "因緣故，令無量眾生出家、受戒、發阿耨多羅",
    "T25n1509_067:0531c18": "三藐三菩提心。此中佛說因緣：「是人從我",
    "T25n1509_067:0531c19": "及過去諸佛聞應薩婆若大乘法，是故後",
    "T25n1509_067:0531c20": "生不失是心；是人亦教化他人，說如是事。」",
    "T25n1509_067:0531c21": "如然一燈，展轉皆然。是人諸煩惱薄，無慳",
    "T25n1509_067:0531c22": "貪、嫉妬、瞋恚故，不相讒謗，常一心和合；是",
    "T25n1509_067:0531c23": "故魔、若魔民不能沮壞。若人少有錯故，魔",
    "T25n1509_067:0531c24": "得其便；如人有瘡受毒。魔是欲界主，尚",
    "T25n1509_067:0531c25": "不能沮壞，何況惡行人！或有人惡行而非",
    "T25n1509_067:0531c26": "惡，如未離欲聖人；以是故說：「惡行人毀",
    "T25n1509_067:0531c27": "呰般若波羅蜜，即毀壞菩薩。」復次，諸善男",
    "T25n1509_067:0531c28": "子、善女人無量世來愛佛法、深著實法，信",
    "T25n1509_067:0531c29": "力、慧力多故，聞深般若波羅蜜、得大慈大",
    "T25n1509_067:0532a01": "悲心故，隨眾生力，令入深般若波羅蜜、若",
    "T25n1509_067:0532a02": "令得般若因緣——所謂布施、持戒等諸善根。",
    "T25n1509_067:0532a03": "「為阿耨多羅三藐三菩提故」者，是善男子、善",
    "T25n1509_067:0532a04": "女人求無上道故，教他令住諸善根、福",
    "T25n1509_067:0532a05": "德。",
    "T25n1509_067:0532a06": "【經】「是善男子、善女人，於我前立誓願：『我行菩",
    "T25n1509_067:0532a07": "薩道時，當度無數百千萬億眾生，令發阿耨",
    "T25n1509_067:0532a08": "多羅三藐三菩提心，示、教、利、喜，乃至阿鞞跋",
    "T25n1509_067:0532a09": "致地受記。』我知其心，我亦隨喜。是善男子、",
    "T25n1509_067:0532a10": "善女人亦於過去諸佛前立誓願：『我行菩薩",
    "T25n1509_067:0532a11": "道時，當度無數百千萬億眾生，令發阿耨多",
    "T25n1509_067:0532a12": "羅三藐三菩提心，示、教、利、喜，乃至阿鞞跋致",
    "T25n1509_067:0532a13": "地受記。』諸過去佛亦知其心而隨喜。「舍利弗！",
    "T25n1509_067:0532a14": "是諸善男子、善女人所為心大，所受色、聲、香、",
    "T25n1509_067:0532a15": "味、觸、法亦大，亦能大施；能大施已，種大善",
    "T25n1509_067:0532a16": "根；種大善根已，得大果報。為攝眾生故受",
    "T25n1509_067:0532a17": "身，能於眾生中捨內外所有物。以是善根因",
    "T25n1509_067:0532a18": "緣故，發願欲生他方世界現在諸佛說深",
    "T25n1509_067:0532a19": "般若波羅蜜處；於諸佛前聞是深般若波羅",
    "T25n1509_067:0532a20": "蜜已，亦於彼示、教、利、喜百千萬億眾生，令",
    "T25n1509_067:0532a21": "發阿耨多羅三藐三菩提心。」舍利弗白佛言：",
    "T25n1509_067:0532a22": "「希有！世尊！佛於過去、未來、現在法無法不知，",
    "T25n1509_067:0532a23": "無法知相不知，眾生之行無事不知。今佛",
    "T25n1509_067:0532a24": "悉知過去諸佛及菩薩、聲聞，亦知今現在十",
    "T25n1509_067:0532a25": "方諸佛世界菩薩及聲聞，亦知未來諸佛及",
    "T25n1509_067:0532a26": "菩薩、聲聞。世尊！未來世有善男子、善女人",
    "T25n1509_067:0532a27": "勤求六波羅蜜，受持、讀、誦乃至修行，有得、有",
    "T25n1509_067:0532a28": "不得？」佛告舍利弗：「若善男子、善女人一心精",
    "T25n1509_067:0532a29": "進勤求，當得應六波羅蜜諸經。」",
    "T25n1509_067:0532b01": "舍利弗白佛言：「善男子、善女人如是勤行，",
    "T25n1509_067:0532b02": "當得是應六波羅蜜深經？」佛語舍利弗：「是",
    "T25n1509_067:0532b03": "善男子、善女人得是應六波羅蜜深經。何以",
    "T25n1509_067:0532b04": "故？善男子、善女人為阿耨多羅三藐三菩提",
    "T25n1509_067:0532b05": "故，與眾生說法，示、教、利、喜，令住六波羅蜜中。",
    "T25n1509_067:0532b06": "以是因緣故，是善男子、善女人後身轉生易",
    "T25n1509_067:0532b07": "得應六波羅蜜深經；得已，如六波羅蜜所說",
    "T25n1509_067:0532b08": "修行，精勤不息，乃至淨佛世界、成就眾生，得",
    "T25n1509_067:0532b09": "阿耨多羅三藐三菩提。」",
    "T25n1509_067:0532b10": "【論】釋曰：佛說：「善男子、善女人於我前及過",
    "T25n1509_067:0532b11": "去諸佛前立誓願：『我行菩薩道，當令無",
    "T25n1509_067:0532b12": "量百千萬億眾生發無上道意，示、教、利、喜，令",
    "T25n1509_067:0532b13": "得阿鞞跋致記。』我及過去佛，知是善男子",
    "T25n1509_067:0532b14": "心大，能有所作，故隨喜。」善男子、善女人聞",
    "T25n1509_067:0532b15": "佛知其心，則生歡喜，自念過去作誓願事，",
    "T25n1509_067:0532b16": "倍加精進。「大心」者，一切眾生心皆樂緣六塵：",
    "T25n1509_067:0532b17": "有人行雜福德，所謂作福時心生疑悔；是",
    "T25n1509_067:0532b18": "福德果報，雖得富貴，不能好用，亦不能",
    "T25n1509_067:0532b19": "與他；罪業因緣故，諸根闇鈍，不擇好醜。",
    "T25n1509_067:0532b20": "是善男子未得道時，清淨福德故，得上妙",
    "T25n1509_067:0532b21": "五欲，亦能盡意用，能隨意施與，或施窮",
    "T25n1509_067:0532b22": "乏，或種於福田。若得善知識，聞佛法，著欲",
    "T25n1509_067:0532b23": "心息，憐愍眾生，為阿耨多羅三藐三菩提",
    "T25n1509_067:0532b24": "故，內外所有布施，無所愛惜。若持戒，遍行",
    "T25n1509_067:0532b25": "十善道，具戒律儀，以慈悲心共行。餘善法",
    "T25n1509_067:0532b26": "亦如是，皆以深心自行，及引導他人令",
    "T25n1509_067:0532b27": "行善道。是福德因緣故，不求世樂，天王、人",
    "T25n1509_067:0532b28": "王、富貴處；聞有現在佛處，願往生彼。是菩",
    "T25n1509_067:0532b29": "薩知諸法實相故不樂生；若為眾生，生十",
    "T25n1509_067:0532c01": "方佛前。聞深般若波羅蜜；聞已，於彼開化",
    "T25n1509_067:0532c02": "無量百千眾生，發無上道心。舍利弗無一切",
    "T25n1509_067:0532c03": "智，聞說三世菩薩願行事，發希有心，白",
    "T25n1509_067:0532c04": "佛言：「世尊！佛於三世中無法不知；從如、",
    "T25n1509_067:0532c05": "法性、實際無不知者；諸眾生心所行業、果報",
    "T25n1509_067:0532c06": "因緣，無事不知；從十方現在諸佛及過去、",
    "T25n1509_067:0532c07": "未來世佛及世界弟子及所行事，皆悉遍知。",
    "T25n1509_067:0532c08": "佛一切智，其力甚大，不可思議！」舍利弗意謂：",
    "T25n1509_067:0532c09": "「同是出家人，俱求般若波羅蜜，何以故有得、",
    "T25n1509_067:0532c10": "有不得者？」佛答：「若是菩薩常一心求六波",
    "T25n1509_067:0532c11": "羅蜜，不惜身命，是人內有好心，外諸佛菩",
    "T25n1509_067:0532c12": "薩及諸天所護助故。」舍利弗意：「雖復精進，",
    "T25n1509_067:0532c13": "佛不在世，魔力復大，是菩薩云何得是般若",
    "T25n1509_067:0532c14": "波羅蜜深經？」是故更問：「得是應六波羅蜜",
    "T25n1509_067:0532c15": "深經？」佛言：「得。」此中說得因緣，所謂「善男子、善",
    "T25n1509_067:0532c16": "女人為無上道故，為眾生說法，示、教、利、喜，",
    "T25n1509_067:0532c17": "令住六波羅蜜，開佛道。是業果報故，轉身",
    "T25n1509_067:0532c18": "易得應六波羅蜜深經；若得，能疾受持，乃",
    "T25n1509_067:0532c19": "至如所說修行，精進不捨，世世常不離；",
    "T25n1509_067:0532c20": "用六波羅蜜果報故，淨佛世界、成就眾",
    "T25n1509_067:0532c21": "生，乃至無上道。」若悋惜法，則常生邊地無",
    "T25n1509_067:0532c22": "佛法處。◎",
    "T25n1509_067:0532c23": "大智度論卷第六十七"
}