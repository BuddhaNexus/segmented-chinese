{
    "T18n0868_002:0273b15": "諸佛境界攝真實經卷中",
    "T18n0868_002:0273b17": "罽賓三藏般若奉　詔譯",
    "T18n0868_002:0273b18": "金剛界大道場品之餘",
    "T18n0868_002:0273b19": "「復次，瑜伽行者作如是想：『諸佛菩薩今當降",
    "T18n0868_002:0273b20": "臨，示現威德大神通力。』作此想已，復應觀察",
    "T18n0868_002:0273b21": "釋迦如來成道之法——如釋迦菩薩近菩提樹",
    "T18n0868_002:0273b22": "一由旬內，修諸苦行滿足六年，願成佛道，趣",
    "T18n0868_002:0273b23": "菩提樹坐金剛座，入金剛定。爾時，毘盧遮那",
    "T18n0868_002:0273b24": "如來觀見是已，至菩提樹金剛道場示現無",
    "T18n0868_002:0273b25": "數化佛遍滿虛空，猶如微塵，各共同聲告菩",
    "T18n0868_002:0273b26": "薩言：『善男子！云何不求成佛之法？』菩薩聞已，",
    "T18n0868_002:0273b27": "虔恭合掌白佛言：『我今未知成佛之法，唯願",
    "T18n0868_002:0273b28": "慈悲示菩提路。』時諸化佛告菩薩言：『善男子！",
    "T18n0868_002:0273b29": "心是菩提，當求自心。』恒沙諸佛異口同音說",
    "T18n0868_002:0273c01": "法身求心真言，曰：",
    "T18n0868_002:0273c02": "「􇩂唵一􄑾室􆽕多二􄪼鉢羅二合􄕙底丁以反三􄖧馱儞二合四􄑀迦",
    "T18n0868_002:0273c04": "􄙆嚕五􄗧弭六",
    "T18n0868_002:0273c06": "「爾時，菩薩聞是法已，結金剛縛印，二手相叉",
    "T18n0868_002:0273c07": "作拳，安之當心，一心觀察真言義趣，白諸佛",
    "T18n0868_002:0273c08": "言：『我得是法。』時佛問曰：『得何等法』菩薩答言：",
    "T18n0868_002:0273c09": "『心是菩提，我得是法。』諸佛告言：『更復微細觀",
    "T18n0868_002:0273c10": "察分別。』菩薩白言：『心、意識法入諸煩惱，共相",
    "T18n0868_002:0273c11": "和合，不可分別。然諸法中求心心所悉不可",
    "T18n0868_002:0273c12": "得、五蘊法中求不可得、十二處中亦不可得、",
    "T18n0868_002:0273c13": "十八界中亦不可得、乃至十八空中亦不可",
    "T18n0868_002:0273c14": "得。蘊、處、界法一一分別，一切法體無我、我所，",
    "T18n0868_002:0273c15": "補特伽羅無我、我所，心心所法本來無生亦",
    "T18n0868_002:0273c16": "無滅處，於諸世間一切心中亦不可見，內無",
    "T18n0868_002:0273c17": "外無、中間亦無，過去心不可得、現在心不可",
    "T18n0868_002:0273c18": "得、未來心不可得，猶如幻化無有差別。我今",
    "T18n0868_002:0273c19": "自證皆悉如是。世尊！如我解者，心心所法本",
    "T18n0868_002:0273c20": "來空寂，依何等法求成佛道？』諸佛告言：『心心",
    "T18n0868_002:0273c21": "所法和合之時自覺苦樂，名自悟心，唯自能",
    "T18n0868_002:0273c22": "覺、他所不悟，依止此心立菩提心。』",
    "T18n0868_002:0273c23": "「復次，瑜伽行者如彼菩薩觀察心已，結加趺",
    "T18n0868_002:0273c24": "坐作金剛縛印，安之當心，閉於兩目，諦觀自",
    "T18n0868_002:0273c25": "心，口習求心真言、意想祕密之義。」爾時，世尊",
    "T18n0868_002:0273c26": "而說偈言：",
    "T18n0868_002:0273c27": "「行者想月輪，　　定中普禮足：",
    "T18n0868_002:0273c28": "『唯願諸如來，　　示我所行處。』",
    "T18n0868_002:0273c29": "諸佛同音告：　　『汝應觀自心。』",
    "T18n0868_002:0274a01": "既聞是語已，　　如教而觀察。",
    "T18n0868_002:0274a02": "久住諦思惟，　　不見自心相，",
    "T18n0868_002:0274a03": "復想禮佛足，　　白言：『最勝尊！",
    "T18n0868_002:0274a04": "我不見自心，　　此心為何相？』",
    "T18n0868_002:0274a05": "諸佛咸告語：　　『心相難測量，",
    "T18n0868_002:0274a06": "授汝心真言，　　如理諦觀察。』",
    "T18n0868_002:0274a07": "「復次，瑜伽行者結金剛縛印，作菩提心相狀",
    "T18n0868_002:0274a08": "之觀并習真言。是諸化佛告菩薩言：『善男子！",
    "T18n0868_002:0274a09": "應發無上大菩提心。』菩薩問言：『云何名為大",
    "T18n0868_002:0274a10": "菩提心？』諸佛告言：『無量智慧猶如微塵，三阿",
    "T18n0868_002:0274a11": "僧祇一百劫中精進修習之所成就，遠離一",
    "T18n0868_002:0274a12": "切煩惱過失，成就福智，猶如虛空，能生如是",
    "T18n0868_002:0274a13": "最勝妙果，即是無上大菩提心。譬如人身，心",
    "T18n0868_002:0274a14": "為第一；大菩提心亦復如是，三千界中最為",
    "T18n0868_002:0274a15": "第一。以何義故名為第一？謂一切佛及諸菩",
    "T18n0868_002:0274a16": "薩從菩提心而得出生。』菩薩問言：『大菩提心",
    "T18n0868_002:0274a17": "其相云何？』諸佛告言：『譬如五十由旬圓滿月",
    "T18n0868_002:0274a18": "輪，清涼皎潔，無諸雲翳，當知此是菩提心",
    "T18n0868_002:0274a19": "相。』作是語已，無量諸佛異口同音說大菩",
    "T18n0868_002:0274a20": "提心真言，曰：",
    "T18n0868_002:0274a21": "「􇩂唵一􄗕謨􄕽尼上二􄑾室􆽕多三􈁃牟􈉥膩婆二合􄕯馱四􄗱野",
    "T18n0868_002:0274a23": "􄗧弭五",
    "T18n0868_002:0274a25": "「如彼菩薩觀菩提心，瑜伽行者亦復如是。」",
    "T18n0868_002:0274a26": "爾時，如來而說偈曰：",
    "T18n0868_002:0274a27": "「一念見淨心，　　圓滿如秋月，",
    "T18n0868_002:0274a28": "復作是思惟：　　『是心為何物？",
    "T18n0868_002:0274a29": "煩惱習種子，　　善惡皆由心，",
    "T18n0868_002:0274b01": "心為阿賴耶，　　與淨識為本，",
    "T18n0868_002:0274b02": "六度熏習故。　　彼心為大心。",
    "T18n0868_002:0274b03": "藏識本非染，　　清淨無瑕穢，",
    "T18n0868_002:0274b04": "無始修福智，　　猶如淨滿月。",
    "T18n0868_002:0274b05": "無體亦無用，　　即月亦非月，",
    "T18n0868_002:0274b06": "由具福智故，　　滿月如自心。』",
    "T18n0868_002:0274b07": "菩薩心歡喜，　　復白諸佛言：",
    "T18n0868_002:0274b08": "『我已見心相，　　清淨如月輪，",
    "T18n0868_002:0274b09": "離諸煩惱垢，　　能執所執等。』",
    "T18n0868_002:0274b10": "諸佛咸告言：　　『汝心本如是，",
    "T18n0868_002:0274b11": "為客塵所翳，　　不悟菩提心。",
    "T18n0868_002:0274b12": "汝觀淨月輪，　　念念而觀照，",
    "T18n0868_002:0274b13": "能令智明顯，　　得悟菩提心。』",
    "T18n0868_002:0274b14": "「復次，瑜伽行者結金剛縛印，依前觀察并習",
    "T18n0868_002:0274b15": "真言，如前化佛告菩薩言：『善男子！復有堅固",
    "T18n0868_002:0274b16": "菩提心真言，曰：",
    "T18n0868_002:0274b17": "「『􇩂唵一􄖫膩􆵋瑟陀二合二􄙖嚩􄦽日囉二合三",
    "T18n0868_002:0274b18": "』",
    "T18n0868_002:0274b19": "「爾時，菩薩依前觀照而白佛言：『我今已見。』佛",
    "T18n0868_002:0274b20": "言：『云何為見？』菩薩答言：『見滿月中五股金剛，",
    "T18n0868_002:0274b21": "一切煩惱悉皆摧碎。如銷黃金，其色煥然。如",
    "T18n0868_002:0274b22": "此智慧最為第一，即是諸佛不生不滅金剛",
    "T18n0868_002:0274b23": "之身。』如彼菩薩觀於月輪，瑜伽行者亦復如",
    "T18n0868_002:0274b24": "是。",
    "T18n0868_002:0274b25": "「復次，瑜伽行者自觀我身金剛薩埵，并復結",
    "T18n0868_002:0274b26": "印持念百言金剛薩埵即是毘盧遮那如來變化身。如諸化佛告菩",
    "T18n0868_002:0274b27": "薩言：『善男子！復有如金剛真言，曰：",
    "T18n0868_002:0274b28": "「『􇩂唵一􄙖嚩去􄧅日嚕二合二􈇪陀摩二合􄑈虞三􈅼吽去大聲四",
    "T18n0868_002:0274b29": "』",
    "T18n0868_002:0274c01": "「爾時，菩薩依前觀之，白諸佛言：『我今已見。』佛",
    "T18n0868_002:0274c02": "言：『云何已見？』白言：『我身已成金剛薩埵，頭上",
    "T18n0868_002:0274c03": "寶冠有五化佛，手執金剛以為法主，利益安",
    "T18n0868_002:0274c04": "樂一切眾生。』如彼菩薩觀金剛薩埵，瑜伽行",
    "T18n0868_002:0274c05": "者亦復如是，閉目端坐而作是想：『我身即是",
    "T18n0868_002:0274c06": "金剛薩埵，頂有寶冠，寶冠之中五方化佛結",
    "T18n0868_002:0274c07": "跏趺坐，右手把金剛杵當右臆下。若舉此",
    "T18n0868_002:0274c08": "杵，即能摧破一切眾生及自身中所有一切",
    "T18n0868_002:0274c09": "重障煩惱。』作此觀已，結金剛縛印，持此真言。",
    "T18n0868_002:0274c10": "「復次，瑜伽行者次觀五方諸佛菩薩及其眷",
    "T18n0868_002:0274c11": "屬入自身中，如諸化佛告菩薩言：『善男子！有",
    "T18n0868_002:0274c12": "同三世諸佛真言，曰：",
    "T18n0868_002:0274c13": "「『􇩂唵上􄗱野􄕤他引二􄙺薩􅞣嚕嚩二合去三􄕗怛􄕤他引􄑘蘖􄕘多四",
    "T18n0868_002:0274c15": "􆶩娑怛二合􄕣他五􈅼吽去大聲六",
    "T18n0868_002:0274c16": "』",
    "T18n0868_002:0274c17": "「爾時，菩薩依前觀之，白言：『已見。』『云何見之？』答",
    "T18n0868_002:0274c18": "言：『三世諸佛及其眷屬、微塵菩薩、無數天龍",
    "T18n0868_002:0274c19": "從十方界入出我身，如五方色——青、黃、赤、白及",
    "T18n0868_002:0274c20": "以雜色。是五方佛入我身中，具三真實總成",
    "T18n0868_002:0274c21": "我體，諸佛所證唯此法身。』如彼菩薩觀諸佛",
    "T18n0868_002:0274c22": "等入於身中，瑜伽行者亦復如是，閉目端坐",
    "T18n0868_002:0274c23": "結金剛縛印，而作是想：『五方諸佛一切菩薩",
    "T18n0868_002:0274c24": "各各自將無數眷屬及天音樂入我身中，其",
    "T18n0868_002:0274c25": "諸佛身：第一、白色，第二、青色，第三、金色，第四、",
    "T18n0868_002:0274c26": "紅色，第五、雜色。』又作此想：『三身妙果並三真",
    "T18n0868_002:0274c27": "實，我身之中皆得圓滿。』如是，念念常觀。作此",
    "T18n0868_002:0274c28": "觀已，習彼真言，復作是念：『如斯觀門是佛境",
    "T18n0868_002:0274c29": "界，我今始覺知心清淨，見身作佛，眾相圓滿，",
    "T18n0868_002:0275a01": "得成菩提。』於其定中遍禮諸佛，願垂加護，令",
    "T18n0868_002:0275a02": "證法身。",
    "T18n0868_002:0275a03": "「復次，瑜伽行者作報身觀，如諸化佛告菩薩",
    "T18n0868_002:0275a04": "言：『善男子！有報身真言，曰：",
    "T18n0868_002:0275a05": "「『􇩂唵一􅁥娑嚩二合引二􄚩婆去􄙖嚩去三􄙦戍􈒻度四􄚲憾去五",
    "T18n0868_002:0275a06": "』",
    "T18n0868_002:0275a07": "「爾時，菩薩依前觀之，白言：『我今已見。』佛言：『云",
    "T18n0868_002:0275a08": "何見之？』答言：『法與非法本性清淨，譬如蓮華",
    "T18n0868_002:0275a09": "雖生泥中而塵不染，我今觀此即是報身。』如",
    "T18n0868_002:0275a10": "彼菩薩作報身觀，瑜伽行者亦復如是，安心",
    "T18n0868_002:0275a11": "端坐，結金剛縛印，當作此想：『法與非法本來",
    "T18n0868_002:0275a12": "清淨，猶如蓮華，雖生泥中，塵不能染；諸佛報",
    "T18n0868_002:0275a13": "身及我報身亦復如是，雖似受用衣服、飲食、",
    "T18n0868_002:0275a14": "諸天音樂，心不染著。』作是想已，習其真言。「復",
    "T18n0868_002:0275a15": "次，瑜伽行者作化身觀，如諸化佛告菩薩言：",
    "T18n0868_002:0275a16": "『善男子！有化身真言，曰：",
    "T18n0868_002:0275a17": "「『􇩂唵一􄙺薩􅞣嚕嚩去二合二􄙺娑􄗭謨引三􆿁吽四",
    "T18n0868_002:0275a18": "』",
    "T18n0868_002:0275a19": "「爾時，菩薩依前觀之，白諸佛言：『我今已見。』佛",
    "T18n0868_002:0275a20": "言：『云何見之？』答言：『種種相狀具人聖道，或為",
    "T18n0868_002:0275a21": "一一眾生各變化身、或觀一切有情各成一",
    "T18n0868_002:0275a22": "佛，我今觀此即是化身。』爾時，菩薩聞是真言",
    "T18n0868_002:0275a23": "應時證獲三身妙果。如彼菩薩作化身觀，瑜",
    "T18n0868_002:0275a24": "伽行者亦復如是，端坐正念，結金剛縛印，而",
    "T18n0868_002:0275a25": "作是想：『我今自有種種名號、種種色相，或從",
    "T18n0868_002:0275a26": "覩史多天降入母胎、或壽命成就、六根圓滿、",
    "T18n0868_002:0275a27": "或如日月出現、或坐菩提樹下、或降四種魔",
    "T18n0868_002:0275a28": "軍、或受梵天王請而轉法輪度諸眾生、或時",
    "T18n0868_002:0275a29": "論議摧諸外道、或從忉利天宮下三道寶階、",
    "T18n0868_002:0275b01": "或為降伏魔醯首羅天及諸惡鬼神故變化",
    "T18n0868_002:0275b02": "金剛怒菩薩勝於三界大曼陀羅、或教化已",
    "T18n0868_002:0275b03": "畢入無等等寂靜法界。』瑜伽行者亦復如是，",
    "T18n0868_002:0275b04": "應觀自身，作是想已，持此真言。",
    "T18n0868_002:0275b05": "「復次，瑜伽行者結金剛縛印，當作此想：『譬如",
    "T18n0868_002:0275b06": "十方世界虛空無盡，我觀三身及三真實堅",
    "T18n0868_002:0275b07": "固常住亦復如是。』為利益安樂一切眾生故，",
    "T18n0868_002:0275b08": "日夜常作如是妙觀。作是觀已，持真言曰：",
    "T18n0868_002:0275b09": "「􇩂唵一􄙺薩􅞣嚕嚩去二合二􄕗怛􄕤他引􄑘誐􄕘多引三􄙘毘􄚦薩儞二合",
    "T18n0868_002:0275b11": "􄗯滿􆯫怛盧二合􄓾陀四􄙖嚩􄦽日囉二合五􄕙底􆵋瑟吒二合六」",
    "T18n0868_002:0275b14": "「復次，瑜伽行者結圓滿印，仰掌以右手大拇",
    "T18n0868_002:0275b15": "指押小指上，餘之三指竪立，以掌盛水，加持",
    "T18n0868_002:0275b16": "七遍，先以一分洒於頂上、次以一分飲之、後",
    "T18n0868_002:0275b17": "以一分散於四方。散已，當作是想：『我身堅固",
    "T18n0868_002:0275b18": "猶如金剛，一切眾生亦獲長壽。』若以此印真",
    "T18n0868_002:0275b19": "言加持水灑一切供養等物，悉得吉祥最勝",
    "T18n0868_002:0275b20": "清淨，毘那夜迦、諸惡鬼神不能污穢亦不得",
    "T18n0868_002:0275b21": "便。其真言曰：",
    "T18n0868_002:0275b22": "「􇩂唵一􄙖縛去􄧅日嚕二合引二􄕯馱重聲􄑀迦􄓱吒反舌呼三」",
    "T18n0868_002:0275b24": "「瑜伽行者如是如是日夜觀察，得何利益？謂",
    "T18n0868_002:0275b25": "依如是如是觀察，速疾得入一切諸佛祕密",
    "T18n0868_002:0275b26": "境界。若瑜伽行者修此觀時，諸佛菩薩常加",
    "T18n0868_002:0275b27": "衛護，心有諸願皆得圓滿。諸佛菩薩來就，如",
    "T18n0868_002:0275b28": "前彈指，告言：『善哉，善哉。善男子！善女人！勤加",
    "T18n0868_002:0275b29": "功力修此法門，一切世間最上勝果不求自",
    "T18n0868_002:0275c01": "得，於當來世速證菩提。』",
    "T18n0868_002:0275c02": "「復次，瑜伽行者入毘盧遮那三昧，端身正坐",
    "T18n0868_002:0275c03": "勿令動搖，舌拄上齶，繫心鼻端，自想頂有",
    "T18n0868_002:0275c04": "五寶天冠，天冠之中有五化佛結跏趺坐。作",
    "T18n0868_002:0275c05": "此觀已，即結堅牢金剛拳印，先以左右大拇",
    "T18n0868_002:0275c06": "指各入左右手掌內，又以左右餘四指堅握",
    "T18n0868_002:0275c07": "指作拳，即是堅牢金剛拳印。次竪立左頭指，",
    "T18n0868_002:0275c08": "其左拳背安當心上，其掌面轉向左邊，即",
    "T18n0868_002:0275c09": "以右拳小指握著左拳頭指一節，又以右拳",
    "T18n0868_002:0275c10": "頭指之頭拄著右拳拇指一節，亦安心前，",
    "T18n0868_002:0275c11": "是名菩提引導第一智印、亦名能滅無明黑",
    "T18n0868_002:0275c12": "闇印。緣此印加持，諸佛與行者授無上菩提",
    "T18n0868_002:0275c13": "最勝決定之記，即是毘盧遮那如來大妙智",
    "T18n0868_002:0275c14": "印。瑜伽行者結此印已，運心作想一切眾生",
    "T18n0868_002:0275c15": "同結此印，十方世界無三惡道、八難苦果，悉",
    "T18n0868_002:0275c16": "皆受用第一義樂持。真言曰：",
    "T18n0868_002:0275c17": "「􇩂唵一􆿁吽二􄒶惹大聲三􄚰翳上四􄙺佐五",
    "T18n0868_002:0275c19": "「復次，瑜伽行者持此真言一一觀察五字色",
    "T18n0868_002:0275c20": "相。",
    "T18n0868_002:0275c21": "「第一、結菩提印。入毘盧遮那如來三昧，當觀",
    "T18n0868_002:0275c22": "『􇩂唵』字色及我身、十方世界悉皆白色。若瑜",
    "T18n0868_002:0275c23": "伽行者修此觀門之時，自身及與一切眾生",
    "T18n0868_002:0275c24": "所有無明煩惱惡業自然消滅，行者及一切",
    "T18n0868_002:0275c25": "眾生速得成佛故。",
    "T18n0868_002:0275c26": "「第二、結破魔印。右手舒五指以按於地，左手",
    "T18n0868_002:0275c27": "五指執持衣角，入東方不動如來三昧，當觀",
    "T18n0868_002:0275c28": "『􆿁吽』字色及我身、盡東方界，及以九方無量",
    "T18n0868_002:0275c29": "世界諸佛菩薩、一切眾生、山川草木咸皆青",
    "T18n0868_002:0276a01": "色，以右手掌面用按於地。此印能令諸魔、鬼",
    "T18n0868_002:0276a02": "神、一切煩惱悉皆不動，是名能滅毘那夜迦",
    "T18n0868_002:0276a03": "及諸惡魔鬼神之印。",
    "T18n0868_002:0276a04": "「第三、結施諸願印。左手同前，舒右五指仰掌，",
    "T18n0868_002:0276a05": "入南方寶生如來三昧，當觀『􄒶惹』字色及",
    "T18n0868_002:0276a06": "我身、盡南方世界，及以九方無量世界諸佛",
    "T18n0868_002:0276a07": "菩薩、一切眾生、卉木山川皆黃金色。即作是",
    "T18n0868_002:0276a08": "想，從五指間雨如意珠，此如意珠雨天衣服、",
    "T18n0868_002:0276a09": "天妙甘露、天妙音樂、天寶宮殿，乃至眾生一",
    "T18n0868_002:0276a10": "切所樂皆令圓滿，是印名為能令圓滿一切",
    "T18n0868_002:0276a11": "眾生所愛樂印，能滿眾生一切願故。",
    "T18n0868_002:0276a12": "「第四、結除散亂心印。先舒左五指安臍輪前，",
    "T18n0868_002:0276a13": "次舒右五指安左掌上。結此印已，入西方無",
    "T18n0868_002:0276a14": "量壽如來三昧，當觀『􄚰翳』字色及我身、盡",
    "T18n0868_002:0276a15": "西方界，并與九方無量世界諸佛菩薩、一切",
    "T18n0868_002:0276a16": "眾生、山川草木悉作紅蓮華色，能令行者及",
    "T18n0868_002:0276a17": "諸眾生除散亂心、入三昧故。",
    "T18n0868_002:0276a18": "「第五、結無怖畏印。左手如前，次舒右五指，以",
    "T18n0868_002:0276a19": "掌面向外，入北方不空成就如來三昧，當觀",
    "T18n0868_002:0276a20": "『􄙺佐』字色及我身、盡北方界，并與九方無量",
    "T18n0868_002:0276a21": "世界諸佛菩薩、一切眾生、山河大地、草木叢",
    "T18n0868_002:0276a22": "林悉皆五色。以何因緣名無怖畏？謂備四義",
    "T18n0868_002:0276a23": "稱無怖畏：一者、中方毘盧遮那如來能滅無",
    "T18n0868_002:0276a24": "明黑暗，出生般若波羅蜜……等，盡虛空界，洞達",
    "T18n0868_002:0276a25": "光明；二者、東方不動如來能摧一切頻那夜",
    "T18n0868_002:0276a26": "迦、惡魔、鬼神等，悉令不動；三者、南方寶生如",
    "T18n0868_002:0276a27": "來能除貧乏，施天宮殿、天飲食、天衣服、天音",
    "T18n0868_002:0276a28": "樂，悉皆圓滿；四者、西方無量壽如來能與行",
    "T18n0868_002:0276a29": "者三昧大樂，譬如十方虛空無量無盡、亦如",
    "T18n0868_002:0276b01": "眾生無量無盡、亦如煩惱無量無盡，如是，瑜",
    "T18n0868_002:0276b02": "伽行者三昧大樂亦復無量無盡。如是四義",
    "T18n0868_002:0276b03": "具足圓滿，是故北方不空成就如來告行者",
    "T18n0868_002:0276b04": "言：『善男子！善女人！汝勿怖畏。』由是義故，名無",
    "T18n0868_002:0276b05": "怖畏印。」",
    "T18n0868_002:0276b06": "爾時，毘盧遮那如來告金剛手菩薩言：「我今",
    "T18n0868_002:0276b07": "已說五佛印契及以真言，",
    "T18n0868_002:0276b08": "次說四波羅蜜天印契及以真言。",
    "T18n0868_002:0276b09": "「復次，東北角金剛波羅蜜天，屬阿閦如來，印",
    "T18n0868_002:0276b10": "契想觀皆同阿閦如來。行者結印，持真言曰：",
    "T18n0868_002:0276b11": "「􇩂唵一􄙺薩􄽙怛婆二合二􄙖嚩去􄦿日哩二合三",
    "T18n0868_002:0276b13": "「復次，東南角寶波羅蜜天，屬寶生如來，印契",
    "T18n0868_002:0276b14": "想觀皆如寶生如來。行者結印，持真言曰：",
    "T18n0868_002:0276b15": "「􇩂唵一􄗽囉􅑈馱那二合二􄙖嚩去􄦿日哩二合三",
    "T18n0868_002:0276b17": "「復次，西南角法波羅蜜天，屬無量壽如來，印",
    "T18n0868_002:0276b18": "契想觀皆如無量壽如來。行者結印，持真言",
    "T18n0868_002:0276b19": "曰：",
    "T18n0868_002:0276b20": "「􇩂唵一􄕻馱􈆺嚕摩二合二􄙖嚩去􄦿日哩二合三",
    "T18n0868_002:0276b22": "「復次，西北角羯磨波羅蜜天，屬不空成就如",
    "T18n0868_002:0276b23": "來，印契想觀皆如不空成就如來。行者結印，",
    "T18n0868_002:0276b24": "持真言曰：",
    "T18n0868_002:0276b25": "「􇩂唵一􄑀迦􈆺嚕摩二合二􄙖縛去􄦿日哩二合三",
    "T18n0868_002:0276b27": "「復次，金剛手！我今已說內供養法，皆是有相",
    "T18n0868_002:0276b28": "月輪等觀，次當演說無相妙觀。瑜伽行者端",
    "T18n0868_002:0276b29": "坐正觀，諦想月輪，結諸契印，歌舞、燒香、塗香、",
    "T18n0868_002:0276c01": "花鬘、園林、城邑聚落、河海、雪山、黑山、日月星",
    "T18n0868_002:0276c02": "宿、國王、大臣、比丘、比丘尼、善友眷屬，乃至十",
    "T18n0868_002:0276c03": "地菩薩、聲聞、緣覺、四攝、十善、六波羅蜜……，如是",
    "T18n0868_002:0276c04": "等數一切相狀，乃至微塵悉皆空寂。若夢中",
    "T18n0868_002:0276c05": "見如是相狀亦勿歡喜，設見十方諸佛菩薩",
    "T18n0868_002:0276c06": "雖現其前亦勿歡喜，唯自一心求成佛果，無",
    "T18n0868_002:0276c07": "分別觀，堅立不動如須彌山，遠離一切妄想分",
    "T18n0868_002:0276c08": "別。「若瑜伽行者未獲悉地，應觀三十七尊相",
    "T18n0868_002:0276c09": "狀；若證悉地，不取相狀，安立無上大菩提心；",
    "T18n0868_002:0276c10": "若觀菩提心相猶如月輪、水精、乳色，此等諸",
    "T18n0868_002:0276c11": "相皆是凡夫所觀之境。「若凡夫人修此觀門，",
    "T18n0868_002:0276c12": "雖造五逆、一闡提等極重惡業皆悉消滅，應",
    "T18n0868_002:0276c13": "時便獲五種三昧：一、剎那三昧，二、微塵三",
    "T18n0868_002:0276c14": "昧，三、白縷三昧，四、隱顯三昧，五、安住三昧。「汝",
    "T18n0868_002:0276c15": "金剛手！我今已說五方如來四波羅蜜真言",
    "T18n0868_002:0276c16": "印法、亦各別說金剛薩埵等真言及印，當為",
    "T18n0868_002:0276c17": "汝說坐位次第。」",
    "T18n0868_002:0276c18": "4 金剛外界品諸佛境界攝真實經金剛外界品第四",
    "T18n0868_002:0276c19": "爾時，金剛手菩薩白佛言：「世尊！唯願說之，唯",
    "T18n0868_002:0276c20": "願說之，我深渴仰，願樂欲聞。」佛言：「善男子！然",
    "T18n0868_002:0276c21": "其印法有差別名，五方如來、四波羅蜜、十六",
    "T18n0868_002:0276c22": "菩薩皆得印名；餘諸契法雖得印名，義有差",
    "T18n0868_002:0276c23": "別。云何差別？謂五方佛、四波羅蜜、十六菩薩",
    "T18n0868_002:0276c24": "名為真印，金剛嬉等名影相印，金剛燒香等",
    "T18n0868_002:0276c25": "名親近印，金剛鉤等名為智印。以是義故，有",
    "T18n0868_002:0276c26": "差別名。「瑜伽行者以身語意印契真言供養",
    "T18n0868_002:0276c27": "本尊毘盧遮那如來，諸供養中最為第一。",
    "T18n0868_002:0276c28": "「復次，從西北角羯磨波羅蜜三昧起，當觀東",
    "T18n0868_002:0276c29": "方不動如來、四大菩薩，金剛薩埵三昧正觀，",
    "T18n0868_002:0277a01": "其名曰：金剛薩埵菩薩、金剛王菩薩、金剛愛",
    "T18n0868_002:0277a02": "菩薩、金剛善哉菩薩。其毘盧遮那如來當中",
    "T18n0868_002:0277a03": "而坐，面向東方；東方不動如來面向西方，四",
    "T18n0868_002:0277a04": "大菩薩亦復如是。",
    "T18n0868_002:0277a05": "「復次，正觀金剛薩埵菩薩。瑜伽行者自觀：『我",
    "T18n0868_002:0277a06": "身是金剛薩埵、我語是金剛、我心是金剛，我",
    "T18n0868_002:0277a07": "身之色，及諸佛菩薩、一切眾生、十方世界山",
    "T18n0868_002:0277a08": "川河池、草木叢林悉皆青色。』作此觀已，即以",
    "T18n0868_002:0277a09": "右手作金剛拳，以大拇指入其掌中，以餘四",
    "T18n0868_002:0277a10": "指堅握拇指，安置當心。次以左手作金剛拳，",
    "T18n0868_002:0277a11": "安左腰上，此名金剛不退轉印。結此手印，作",
    "T18n0868_002:0277a12": "如是想：『我今未得成佛已來常不退轉，恭敬",
    "T18n0868_002:0277a13": "供養毘盧遮那如來。』即是獲得金剛不壞不",
    "T18n0868_002:0277a14": "退三昧，結不退轉印，持真言曰：",
    "T18n0868_002:0277a15": "「􇩂唵一􄙖嚩去􄦽日囉二合二􄙺娑􄽙怛嚩二合三",
    "T18n0868_002:0277a17": "「復次，觀金剛王菩薩。瑜伽行者自想：『我是金",
    "T18n0868_002:0277a18": "剛王，我身之色，及諸佛菩薩、一切眾生、十方",
    "T18n0868_002:0277a19": "世界山川土地、草木河池皆悉青色。』作此觀",
    "T18n0868_002:0277a20": "已，次結手印，以其兩手作金剛拳，舒二頭指",
    "T18n0868_002:0277a21": "成屈鉤狀，仰上並立，以其兩拳中指及無名",
    "T18n0868_002:0277a22": "指、小指指背相著，立安心上。當作此念：『諸佛",
    "T18n0868_002:0277a23": "菩薩以鉤引來。』是即名為金剛鉤王。結此契",
    "T18n0868_002:0277a24": "印，持真言曰：",
    "T18n0868_002:0277a25": "「􇩂唵一􄙖嚩去􄦽日囉二合二􄗾囉引􄒶惹三",
    "T18n0868_002:0277a27": "「復次，觀金剛愛菩薩。瑜伽行者自想：『我是金",
    "T18n0868_002:0277a28": "剛愛，我身之色，及諸佛菩薩、一切眾生、十方",
    "T18n0868_002:0277a29": "世界山川河池、土地草木皆悉青色。』作此觀",
    "T18n0868_002:0277b01": "已，次結契印。以其二手作金剛拳，想左拳把",
    "T18n0868_002:0277b02": "弓，右拳執箭，以慈悲眼射一切魔、貪瞋癡等",
    "T18n0868_002:0277b03": "一切煩惱，是印名為滅瞋恚印。以何因緣名",
    "T18n0868_002:0277b04": "金剛愛？謂此菩薩能施，行者所愛樂故。結此",
    "T18n0868_002:0277b05": "契印，持真言曰：",
    "T18n0868_002:0277b06": "「􇩂唵一􄙖嚩去􄦽日囉二合二􄗾囉引􄑘誐三",
    "T18n0868_002:0277b08": "「復次，觀金剛善哉菩薩。行者自想：『我是金剛",
    "T18n0868_002:0277b09": "善哉，我身之色，及諸佛菩薩、一切眾生、十方",
    "T18n0868_002:0277b10": "世界山川河池、草木叢林皆悉青色。』作此觀",
    "T18n0868_002:0277b11": "已，次結契印。以其兩手作金剛拳，先以左拳",
    "T18n0868_002:0277b12": "安右臆上，後以右拳安左臆上，定、慧二法是；",
    "T18n0868_002:0277b13": "金剛拳交臂束心是精進力；即舒左右拇指",
    "T18n0868_002:0277b14": "頭指，三遍彈指，是歡喜相。若結此印，即得出",
    "T18n0868_002:0277b15": "離無明城故。結此契印，持真言曰：",
    "T18n0868_002:0277b16": "「􇩂唵一􄙖嚩去􄦽日囉二合二􄙺娑􈃁努三",
    "T18n0868_002:0277b18": "「復次，從東方金剛善哉菩薩觀起，當入南方",
    "T18n0868_002:0277b19": "金剛寶觀門，謂觀南方寶生如來四大菩薩，",
    "T18n0868_002:0277b20": "其名曰：金剛寶菩薩、金剛威德菩薩、金剛幢",
    "T18n0868_002:0277b21": "菩薩、金剛笑菩薩。南方寶生如來面向北方，",
    "T18n0868_002:0277b22": "四大菩薩亦復如是。行者自想：『我是金剛寶，",
    "T18n0868_002:0277b23": "我身之色，及諸佛菩薩、一切眾生、十方世界",
    "T18n0868_002:0277b24": "山川草木皆黃金色。』作此觀已，次結印契。以",
    "T18n0868_002:0277b25": "其兩手作金剛拳，以二拳面安兩肩上，復作",
    "T18n0868_002:0277b26": "是想：『今者我與諸佛、菩薩、眾生灌頂。』結此契",
    "T18n0868_002:0277b27": "印，持真言曰：",
    "T18n0868_002:0277b28": "「􇩂唵一􄙖嚩去􄦽日囉二合二􄗽囉􅑈怛那二合三",
    "T18n0868_002:0277c01": "「復次，觀金剛威德菩薩。行者自想：『我身是日",
    "T18n0868_002:0277c02": "光天子，於剎那頃悉能滅盡一切眾生內外",
    "T18n0868_002:0277c03": "黑闇。我身之色，及諸佛菩薩、一切眾生、十方",
    "T18n0868_002:0277c04": "世界山川河池、草木叢林皆黃金色。』作是想",
    "T18n0868_002:0277c05": "已，次結契印。以其兩手作金剛拳，以此兩拳",
    "T18n0868_002:0277c06": "竝安心上，左右兩拳更互輪轉，如日右轉，如",
    "T18n0868_002:0277c07": "是三轉當成日天光明輪故。結此契印，持真",
    "T18n0868_002:0277c08": "言曰：",
    "T18n0868_002:0277c09": "「􇩂唵一􄙖嚩去􄦽日羅二合二􄕝提􄒶惹三",
    "T18n0868_002:0277c11": "「復次，觀金剛幢菩薩。行者自想：『我身是金剛",
    "T18n0868_002:0277c12": "幢，一切眾生所愛樂物雨我身邊。我身之色，",
    "T18n0868_002:0277c13": "及諸佛菩薩、一切眾生、十方世界山川草木",
    "T18n0868_002:0277c14": "皆黃金色。』作此觀已，次結契印。先以兩手作",
    "T18n0868_002:0277c15": "金剛拳，以其拳面向行者面，左右二拳直立",
    "T18n0868_002:0277c16": "空中，名金剛幢印，一切眾生所愛之物能圓",
    "T18n0868_002:0277c17": "滿故。結此契印，持真言曰：",
    "T18n0868_002:0277c18": "「􇩂唵一􄙖嚩去􄦽日囉二合二􄑆鷄􄕛覩三",
    "T18n0868_002:0277c20": "「復次，觀金剛笑菩薩。行者自想：『我身是金剛",
    "T18n0868_002:0277c21": "笑，我身之色，及諸佛菩薩、一切眾生、十方世",
    "T18n0868_002:0277c22": "界山川草木皆黃金色。』作此觀已，次結契印，",
    "T18n0868_002:0277c23": "以其兩手作金剛拳安口左右，三遍微笑——先",
    "T18n0868_002:0277c24": "以拳面安口左右微笑、次以拳背安口左右",
    "T18n0868_002:0277c25": "微笑、後以拳面安口左右微笑——如是能令十",
    "T18n0868_002:0277c26": "方眾生皆獲怡悅，受大安樂。結此契印，持真",
    "T18n0868_002:0277c27": "言曰：",
    "T18n0868_002:0277c28": "「􇩂唵一􄙖嚩一􄦽日囉二合二􄚨訶引急大聲􄙺佐上三",
    "T18n0868_002:0278a01": "「復次，從南方金剛笑菩薩觀門起，當入西方",
    "T18n0868_002:0278a02": "金剛法觀門，謂觀西方無量壽佛面向東方，",
    "T18n0868_002:0278a03": "四大菩薩亦復如是。行者自想：『我是金剛法",
    "T18n0868_002:0278a04": "觀音菩薩，我身之色，及諸佛菩薩、一切眾生、十方世",
    "T18n0868_002:0278a05": "界山川草木皆紅蓮色。』作此想已，次結契",
    "T18n0868_002:0278a06": "印。以其兩手仰金剛拳，先以右拳安左拳上，",
    "T18n0868_002:0278a07": "右轉一遍；次以左拳安右拳上，亦轉一遍；復",
    "T18n0868_002:0278a08": "以右拳安左拳上，亦轉一遍。是金剛蓮華印",
    "T18n0868_002:0278a09": "能令眾生厭離世間，出世法、入甘露城。持真",
    "T18n0868_002:0278a10": "言曰：",
    "T18n0868_002:0278a11": "「􇩂唵一􄙖嚩去􄦽日囉二合二􄕻馱􈆺嚕摩二合三",
    "T18n0868_002:0278a13": "「復次，觀金剛利文殊菩薩。行者自想：『我是真金",
    "T18n0868_002:0278a14": "剛利，我能斷除一切眾生貪、瞋、癡等。我身之",
    "T18n0868_002:0278a15": "色，及諸佛菩薩、一切眾生、十方世界山川河",
    "T18n0868_002:0278a16": "池、草木叢林皆紅蓮華色。』作此觀已，舒出右",
    "T18n0868_002:0278a17": "拳，即作是想：『我今右手執大利劍，能斷眾生",
    "T18n0868_002:0278a18": "一切煩惱。』持真言曰：",
    "T18n0868_002:0278a19": "「􇩂唵一􄙖嚩去􄦽日囉二合二􄕙底丁以反引􈁱瑟那二合三",
    "T18n0868_002:0278a21": "「復次，觀金剛因菩薩。行者作想：『我是金剛因，",
    "T18n0868_002:0278a22": "我是世間醍醐甘露，我是金剛大教法輪。我",
    "T18n0868_002:0278a23": "身之色，及諸佛菩薩、一切眾生、十方世界山",
    "T18n0868_002:0278a24": "川河池、草木叢林皆紅蓮色。』作此念已，結金",
    "T18n0868_002:0278a25": "剛拳，以二拳面並安心上，兩拳中指中節相",
    "T18n0868_002:0278a26": "著，左右更互輪轉三遍，即作是想：『我今三轉",
    "T18n0868_002:0278a27": "金剛法輪於十方界。』持真言曰：",
    "T18n0868_002:0278a28": "「􇩂唵一􄙖嚩去􄦽日囉二合二􄚮翳􄕛覩引三",
    "T18n0868_002:0278b01": "「復次，觀金剛語言菩薩。行者作想：『我是金剛",
    "T18n0868_002:0278b02": "語言，我今能與一切眾生蘇悉地法，我身之",
    "T18n0868_002:0278b03": "色，及諸佛菩薩、一切眾生、十方世界山川河",
    "T18n0868_002:0278b04": "池、草木叢林皆紅蓮色。』作此想已，作金剛拳",
    "T18n0868_002:0278b05": "安口左右，作往來相猶加語言，結於此印能",
    "T18n0868_002:0278b06": "達一切眾生語言。持真言曰：",
    "T18n0868_002:0278b07": "「􇩂唵一􄙖嚩去􄦽日囉二合二􄗚麼引􄙮沙上聲呼三",
    "T18n0868_002:0278b09": "「復次，從西方金剛語言菩薩觀起，當入北方",
    "T18n0868_002:0278b10": "金剛羯磨觀門，謂觀北方不空成就如來四",
    "T18n0868_002:0278b11": "大菩薩，其名曰：金剛羯磨菩薩、金剛護菩薩、",
    "T18n0868_002:0278b12": "金剛藥叉菩薩、金剛拳菩薩。行者作想：『我是",
    "T18n0868_002:0278b13": "金剛羯磨、我是金剛不空必定得果是不空義、我是種種",
    "T18n0868_002:0278b14": "事業能成就、我是能到一切處、我是能作種",
    "T18n0868_002:0278b15": "種事、我是能成就妙事業，我身之色，及諸佛",
    "T18n0868_002:0278b16": "菩薩、一切眾生、十方世界山川河池、草木叢",
    "T18n0868_002:0278b17": "林皆悉五色。』作是想已，結金剛拳作舞三遍，",
    "T18n0868_002:0278b18": "是名種種事業印。所以者何？謂能成就種種",
    "T18n0868_002:0278b19": "業。持真言曰：",
    "T18n0868_002:0278b20": "「􇩂唵一􄙖嚩去􄦽日囉二合二􄑀羯􈆺嚕磨",
    "T18n0868_002:0278b22": "「復次，觀金剛護菩薩。行者作想：『我是金剛護、",
    "T18n0868_002:0278b23": "我是金剛甲，堅實牢固，不可破壞；我是金剛",
    "T18n0868_002:0278b24": "精進，我是守護十方無量一切眾生，施無怖",
    "T18n0868_002:0278b25": "畏。我身之色，及諸佛菩薩、一切眾生、十方世",
    "T18n0868_002:0278b26": "界山川泉源、草木叢林悉皆五色。』作此想已，",
    "T18n0868_002:0278b27": "結金剛拳，舒兩頭指安於臍上，分拳兩邊到",
    "T18n0868_002:0278b28": "於背上，復從背上還到臍輪，兩頭指端相輪",
    "T18n0868_002:0278b29": "一遍，自作此想是繫縛義。次二頭指如前當",
    "T18n0868_002:0278c01": "心，引到於背，却還至胸，以二指端相輪一遍，",
    "T18n0868_002:0278c02": "自作此想亦繫縛義。次又至頸亦復如是，自",
    "T18n0868_002:0278c03": "作此想亦如繫縛。持真言曰：",
    "T18n0868_002:0278c04": "「􇩂唵一􄙖嚩去􄦽日囉二合二􄗽囉􄚴吉叉二合三",
    "T18n0868_002:0278c06": "「復次，觀金剛藥叉菩薩。行者作想：『我是金剛",
    "T18n0868_002:0278c07": "藥叉，所謂諸佛大方便力神通變化。我口中",
    "T18n0868_002:0278c08": "有金剛利牙，一切見者，懷大恐怖，善能摧滅",
    "T18n0868_002:0278c09": "一切魔怨。我身五色，諸佛菩薩、一切眾生、十",
    "T18n0868_002:0278c10": "方世界亦皆五色。』作此想已，結金剛拳印，左",
    "T18n0868_002:0278c11": "右小指相鉤著口，舒二頭指安左右頰，是二",
    "T18n0868_002:0278c12": "牙相。持真言曰：",
    "T18n0868_002:0278c13": "「􇩂唵一􄙖嚩去􄦽日囉二合二􄗱夜􄚴吉叉二合三",
    "T18n0868_002:0278c15": "「復次，觀金剛拳菩薩。行者作想：『我是金剛拳，",
    "T18n0868_002:0278c16": "我能示現諸眾生前，我是能解脫金剛繫縛",
    "T18n0868_002:0278c17": "者。我身之色，諸佛菩薩、一切眾生、十方世界",
    "T18n0868_002:0278c18": "亦皆五色。』作此想已，結真金剛拳印，左右小",
    "T18n0868_002:0278c19": "指更互相鉤，合二拳面，堅握莫緩，是真金剛",
    "T18n0868_002:0278c20": "拳印。持真言曰：",
    "T18n0868_002:0278c21": "「􇩂唵一􄙖嚩去􄦽日囉二合二􄚦散􄕽尼去三」",
    "T18n0868_002:0278c23": "諸佛境界攝真實經卷中"
}