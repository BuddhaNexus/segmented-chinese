{
    "T52n2115_015:0726c14": "鐔津文集卷第十五",
    "T52n2115_015:0726c16": "藤州鐔津東山沙門契嵩撰",
    "T52n2115_015:0726c17": "非韓中",
    "T52n2115_015:0726c18": "2 第二第二",
    "T52n2115_015:0726c19": "始視韓子原道。止以仁義為道德。謂韓子如",
    "T52n2115_015:0726c20": "此當絕不識儒之道德也。其後見彼顏子不",
    "T52n2115_015:0726c21": "貳過論曰。聖人抱誠明之正性根中庸之正",
    "T52n2115_015:0726c22": "德。又引中庸曰。自誠明謂之性。自明誠謂之",
    "T52n2115_015:0726c23": "教。又曰。皆謂不能無生於其心而不暴之於",
    "T52n2115_015:0726c24": "外。考之於聖之道差為過耳。夫中庸誠明者。",
    "T52n2115_015:0726c25": "真聖賢道德仁義百行之根源也。如此韓子",
    "T52n2115_015:0726c26": "固亦知有中庸誠明之道德。原道何故棄之",
    "T52n2115_015:0726c27": "而不言也。謂人不足與知此道耶。謂人固不",
    "T52n2115_015:0726c28": "可忽歟。或將匿善而不盡言耶。君子固不可",
    "T52n2115_015:0726c29": "匿善也。是必韓子徒。見其誠明中庸之語。而",
    "T52n2115_015:0727a01": "心未通其理乎。然理最為幾微。精審而不易",
    "T52n2115_015:0727a02": "至也。七十二子之徒。孔子於此獨與顏淵。乃",
    "T52n2115_015:0727a03": "曰。其殆庶幾乎。而顏子至之。故其言鮮過。今",
    "T52n2115_015:0727a04": "韓子推本乎聖人之道德仁義與人何尚。其",
    "T52n2115_015:0727a05": "文字前無後有自相反亂。是可謂至其至乎。",
    "T52n2115_015:0727a06": "心不達誠明中庸至理。雖益著書可傳以為",
    "T52n2115_015:0727a07": "法乎。",
    "T52n2115_015:0727a08": "3 第三第三",
    "T52n2115_015:0727a09": "韓子。取孔子所謂唯上智與下愚不移與其",
    "T52n2115_015:0727a10": "曰中人以上可以語上也。中人以下不可以語",
    "T52n2115_015:0727a11": "上者為性。而著原性曰。性之品有三。而其所",
    "T52n2115_015:0727a12": "以為性者五。曰何也。曰性之品有上中下三。",
    "T52n2115_015:0727a13": "上焉者善焉而已矣。中焉者可道而上下也。",
    "T52n2115_015:0727a14": "下焉者惡焉而已矣。其所以為性者五。曰仁。",
    "T52n2115_015:0727a15": "曰義。曰禮。曰智。曰信。上焉者主於一而行之",
    "T52n2115_015:0727a16": "四。中焉者之於五。一也不少有焉則少及焉。",
    "T52n2115_015:0727a17": "其於四也混。下焉者之於五也。反於一而悖",
    "T52n2115_015:0727a18": "於四。謂上焉者善也。故能行其五者之道。中",
    "T52n2115_015:0727a19": "焉者可道而為善惡也。其於五者雖不甚有。",
    "T52n2115_015:0727a20": "亦可進而及之也。下焉者惡也。其於五者反",
    "T52n2115_015:0727a21": "悖而不能為之也。性之於情視其品。情之品",
    "T52n2115_015:0727a22": "亦有上中下三。其所以為情者七。曰喜。曰怒。",
    "T52n2115_015:0727a23": "曰哀。曰懼。曰愛。曰惡。曰欲。上焉者之於七",
    "T52n2115_015:0727a24": "也。動而處其中。中焉者之於七也。有所甚有",
    "T52n2115_015:0727a25": "所亡。然而求合其中也。下焉者之於七也。亡",
    "T52n2115_015:0727a26": "與甚直情而行也。然韓子如此而言善惡之",
    "T52n2115_015:0727a27": "者。與夫佛老之言同。乃特異其說也。夫性豈",
    "T52n2115_015:0727a28": "止佛老乎。天下之人皆得。蓋至公之道者也。",
    "T52n2115_015:0727a29": "烏可私之而臆說耶。嘻韓子惡佛老。遂至以",
    "T52n2115_015:0727b01": "其性命而曲說。何其愛惡如是之甚乎。夫孔",
    "T52n2115_015:0727b02": "子所謂惟上智與下愚不移者。蓋言人之有",
    "T52n2115_015:0727b03": "才智與聰明及愚冥而無識耳。非言性也。夫",
    "T52n2115_015:0727b04": "智之與愚乃其性通塞之勢耳。非性命之本",
    "T52n2115_015:0727b05": "末。若夫性者即在物靈焉。而有知者是也。今",
    "T52n2115_015:0727b06": "天下之人靈。然利至而知趨。害至而知避。孰",
    "T52n2115_015:0727b07": "不皆然。豈有上下之別耶。但其所知有遠邇。",
    "T52n2115_015:0727b08": "其能有多寡。是蓋通塞之勢異爾。論語所謂",
    "T52n2115_015:0727b09": "性相近者。蓋言其性則同也。曰習相遠者。蓋",
    "T52n2115_015:0727b10": "言其因學習故則人善惡異矣。其後曰。唯上",
    "T52n2115_015:0727b11": "智與下愚不移也者。是亦承會前語之意耳。",
    "T52n2115_015:0727b12": "謂人苟不為不善之習所移易者。唯是上智",
    "T52n2115_015:0727b13": "高才者也。不為善習而卒易者。亦唯是下愚",
    "T52n2115_015:0727b14": "絕頑者也。此外罔不由其所學習而為善為",
    "T52n2115_015:0727b15": "惡也。是亦聖人篤於勸教而化之也。夫上焉",
    "T52n2115_015:0727b16": "者聖人也。下焉者愚人也。善惡者好惡也。好",
    "T52n2115_015:0727b17": "惡與生皆生人皆有之。豈聖人唯好而愚人",
    "T52n2115_015:0727b18": "唯惡。苟曰聖人愚人皆有好惡。是善惡均也。",
    "T52n2115_015:0727b19": "豈上者唯善下者唯惡乎。韓子必謂上智與",
    "T52n2115_015:0727b20": "下愚不移。為上下之人其性善惡各已定矣。",
    "T52n2115_015:0727b21": "何孔子既曰性相近習相遠。謂人性之不差",
    "T52n2115_015:0727b22": "遽。又曰唯上智與下愚不移。謂人性之善惡",
    "T52n2115_015:0727b23": "各定。豈聖人之言前後不相副反覆而如此",
    "T52n2115_015:0727b24": "也。不直不相副。抑亦非示教也。謂聖人之言",
    "T52n2115_015:0727b25": "反覆可乎。韓子讀書不求其文之意如何耳。",
    "T52n2115_015:0727b26": "乃輒勍其語遂以為立言。夫仁義五常蓋人",
    "T52n2115_015:0727b27": "情之善者也。而韓子不審知。乃曰。所以為性",
    "T52n2115_015:0727b28": "者五。彼徒見五常者出。於性而遂以為性。殊",
    "T52n2115_015:0727b29": "不知性之所出者皆情也。今問其人曰。爾為",
    "T52n2115_015:0727c01": "五常仁愛與爾七情愛惡之愛異耶同乎。是",
    "T52n2115_015:0727c02": "必曰同也。爾五常好仁義之好與爾七情喜",
    "T52n2115_015:0727c03": "好之好同乎異耶。是必曰不異也。如此則韓",
    "T52n2115_015:0727c04": "子之謂五謂七謂善謂惡者。豈不皆情耶。著",
    "T52n2115_015:0727c05": "在乎情而始處性之邊徼也。韓子之所師者",
    "T52n2115_015:0727c06": "孔子也。欲為書安得不審其師之言而然後",
    "T52n2115_015:0727c07": "發何輒作謬乎。聖人之意也如此。孔子之言",
    "T52n2115_015:0727c08": "性。曰人生而靜天之性也。感物而動性之欲",
    "T52n2115_015:0727c09": "也。又曰。寂然不動感而遂通天下之故。夫人",
    "T52n2115_015:0727c10": "生而靜者。寂然不動者。是豈非人之性唯寂",
    "T52n2115_015:0727c11": "唯靜何嘗有善有惡有其品乎。夫感動而動",
    "T52n2115_015:0727c12": "性之欲者。感而遂通天下之故者。豈非接乎",
    "T52n2115_015:0727c13": "外物乃成其善惡之情耶。中庸曰。喜怒哀樂",
    "T52n2115_015:0727c14": "未發謂之中。發而皆中節謂之和。中也者天",
    "T52n2115_015:0727c15": "下之大本也。和也者天下之達道也。是亦備",
    "T52n2115_015:0727c16": "見乎情性之分矣。嗚呼古聖人其言情性如",
    "T52n2115_015:0727c17": "此之效白。而後世不遵競務異而苟為其說。",
    "T52n2115_015:0727c18": "雖欲求異乎佛老。殊不識大悖其師之言而",
    "T52n2115_015:0727c19": "亂乎聖人之道也。易曰。利貞者性情也者。謂",
    "T52n2115_015:0727c20": "性正也情邪也。必以性制情乃中正也。後之",
    "T52n2115_015:0727c21": "學者方不知其性。乃為狂為悖為邪為佞為",
    "T52n2115_015:0727c22": "貪為惑。鮮有成其德性者也。豈堪立言垂法",
    "T52n2115_015:0727c23": "者。乃復以情以性不辨其真偽而傳之。其人",
    "T52n2115_015:0727c24": "吾恐夫益惑也。聖人之道斯將廢矣。",
    "T52n2115_015:0727c25": "4 第四第四",
    "T52n2115_015:0727c26": "韓子作原人曰。形於上日月星辰皆天也。形",
    "T52n2115_015:0727c27": "於下草木山川皆地也。命於其兩間夷狄禽",
    "T52n2115_015:0727c28": "獸皆人也。曰然則吾謂禽獸人可乎。曰非也。",
    "T52n2115_015:0727c29": "指山而問焉曰山乎。曰山可也。山有草木禽",
    "T52n2115_015:0728a01": "獸皆舉之矣。指山之一草而問焉曰山乎。曰",
    "T52n2115_015:0728a02": "山則不可也。故天道亂而日月星辰不得其",
    "T52n2115_015:0728a03": "行。地道亂而草木山川不得其平。人道亂而",
    "T52n2115_015:0728a04": "夷狄禽獸不得其情。天者日月星辰之主也。",
    "T52n2115_015:0728a05": "地者草木山川之主也。人者夷狄禽獸之主",
    "T52n2115_015:0728a06": "也。主而暴之。不得其為主之道矣。是故聖人",
    "T52n2115_015:0728a07": "一視而同仁。篤近而舉遠。噫韓子何為言之",
    "T52n2115_015:0728a08": "不辨也。謂韓子善著書。吾不知也。彼其意亦",
    "T52n2115_015:0728a09": "類乎。祭統曰。夫人生於天地之間者皆曰命。",
    "T52n2115_015:0728a10": "其萬物死皆曰折。人死曰鬼。如孔子曰折曰",
    "T52n2115_015:0728a11": "鬼者。蓋分辨乎。人與禽獸草木異矣。韓子雖",
    "T52n2115_015:0728a12": "曰吾謂禽獸人可乎。曰非也。指山而問焉曰",
    "T52n2115_015:0728a13": "山乎。曰山可也。山有草木禽獸皆舉之矣者。",
    "T52n2115_015:0728a14": "欲以別其禽獸與人。而文不分明而取喻不",
    "T52n2115_015:0728a15": "切當。韓子之意其實謂人與夷狄禽獸皆同",
    "T52n2115_015:0728a16": "其性命之道也。不直云爾是必欲異乎他教",
    "T52n2115_015:0728a17": "之說也。然韓子如此而異。亦猶狙公賦茅曰",
    "T52n2115_015:0728a18": "朝三而莫四。朝四而莫三。果何能為異耶。",
    "T52n2115_015:0728a19": "其曰人者夷狄禽獸之主者。此又混漫蓋不",
    "T52n2115_015:0728a20": "足為訓也。韓子苟謂人為血氣之主。彼夷狄",
    "T52n2115_015:0728a21": "者亦人爾。自可主乎禽獸也。安得謂如禽獸",
    "T52n2115_015:0728a22": "而主乎人耶。然禽獸亦非人為之主也。萬類",
    "T52n2115_015:0728a23": "各自有其主焉。人自主於其人類之長。禽獸",
    "T52n2115_015:0728a24": "亦乃自主於其類之長者也。天下何有禽獸",
    "T52n2115_015:0728a25": "馴狎人而為之主耶。彼韓子苟恤乎夷狄禽",
    "T52n2115_015:0728a26": "獸。與吾同其性命。欲人不暴之也。為之原人",
    "T52n2115_015:0728a27": "當曰人者夷狄禽獸之同其生也。同生而暴",
    "T52n2115_015:0728a28": "其生者不得其所以為生之道也。如此則庶",
    "T52n2115_015:0728a29": "幾可乎。",
    "T52n2115_015:0728b01": "5 第五第五",
    "T52n2115_015:0728b02": "韓子為本政曰。周之政文。既其弊也。後世",
    "T52n2115_015:0728b03": "不知其承。大敷古先。遂一時之術以明示民。",
    "T52n2115_015:0728b04": "民始惑教百氏之說以興。又曰。聞於師曰。古",
    "T52n2115_015:0728b05": "之君天下者化之。不示其所以化之之道。及",
    "T52n2115_015:0728b06": "其弊也易之。不示其所以易之之道。政以是",
    "T52n2115_015:0728b07": "得民以是淳。其有作者知教化之所繇廢。抑",
    "T52n2115_015:0728b08": "詭怪而暢皇極。伏文貌而尚忠質。茫乎天運",
    "T52n2115_015:0728b09": "窅爾神化。道之行也其庶已乎。韓子此說豈",
    "T52n2115_015:0728b10": "非厭以文之過惡。為教之有迹者也。然其言",
    "T52n2115_015:0728b11": "似欲天下如三王之政以文質相救。又若欲",
    "T52n2115_015:0728b12": "天下如三皇以易簡之道以為化。其言不端",
    "T52n2115_015:0728b13": "倪。令學者惑之。韓子苟欲如三王之政。則三",
    "T52n2115_015:0728b14": "王安得不示其所以政之之道耶。苟欲如三",
    "T52n2115_015:0728b15": "王之無為。其茫乎天運窅爾神化。則類乎老",
    "T52n2115_015:0728b16": "子之所謂其道德者也。如古之君天下者化",
    "T52n2115_015:0728b17": "之。而不示其所以化之之道者。莫盛乎伏犧",
    "T52n2115_015:0728b18": "神農黃帝三皇氏者也。三皇乃老氏之道之",
    "T52n2115_015:0728b19": "所師宗者也。韓子當譏老子謂其道德而為",
    "T52n2115_015:0728b20": "一人之私言也。老氏之說果私。則韓子斯言",
    "T52n2115_015:0728b21": "烏得為公耶。韓子為書何其不思不審而如",
    "T52n2115_015:0728b22": "此也。使學者何以考而為法。",
    "T52n2115_015:0728b23": "6 第六第六",
    "T52n2115_015:0728b24": "韓子作原鬼。謂適丁民之有是時也故原鬼",
    "T52n2115_015:0728b25": "為其辯之也。噫鬼何必原乎。使民不知鬼於",
    "T52n2115_015:0728b26": "政何損也。使民知鬼。於教亦何益耶。古之君",
    "T52n2115_015:0728b27": "子以道辯惑以政平妖。如斯而已矣。昔殷政",
    "T52n2115_015:0728b28": "弊而其民以鬼。先王患而殺之殺或救字以鬼者謂",
    "T52n2115_015:0728b29": "其多威儀似乎事鬼神者也。況又原鬼。真以",
    "T52n2115_015:0728c01": "鬼而示民。豈先王之法乎。語曰。未能事人焉",
    "T52n2115_015:0728c02": "能事鬼韓子之為言。不唯悖先王之道。抑又",
    "T52n2115_015:0728c03": "昧乎孔子之意也。謬乎甚哉若此也。",
    "T52n2115_015:0728c04": "7 第七第七",
    "T52n2115_015:0728c05": "韓子為獲麟解曰。麟之出必有聖人在乎位。",
    "T52n2115_015:0728c06": "麟為聖人出也。聖人者必知麟。麟之果不",
    "T52n2115_015:0728c07": "為不祥。此謂麟為孔子出。孔子知麟。麟為祥。",
    "T52n2115_015:0728c08": "以解夫魯人昔謂麟為不祥者也。韓子之所",
    "T52n2115_015:0728c09": "謂何其未識經也。麟所以興春秋。苟不能發",
    "T52n2115_015:0728c10": "明孔子作春秋之意何用解麟。夫麟學者亦",
    "T52n2115_015:0728c11": "能辯之也。孔子聖人。豈止能知麟爾。言麟謂",
    "T52n2115_015:0728c12": "孔子出者。苟取雜家妄說無經據謬論也。韓",
    "T52n2115_015:0728c13": "子為知聖人稱麟。非徒為其出不出也。昔孔",
    "T52n2115_015:0728c14": "子因麟而作春秋者。蓋以麟鳳四靈大率係",
    "T52n2115_015:0728c15": "於王政。故禮運曰。聖人作則四靈以為畜。孔",
    "T52n2115_015:0728c16": "子之時。周室積衰王道已絕。有麟而無政。聖",
    "T52n2115_015:0728c17": "人感此遂以度吾將存乎王法也。故其書起",
    "T52n2115_015:0728c18": "於平王而絕筆獲麟。而杜預注獲麟。其說漫",
    "T52n2115_015:0728c19": "漶不決。既曰。麟為聖王之嘉瑞。又曰。時無",
    "T52n2115_015:0728c20": "明王。感嘉瑞而無應。既無明王。何以感其出",
    "T52n2115_015:0728c21": "耶。此蓋杜氏不能考其出不出之意也。禮運",
    "T52n2115_015:0728c22": "孔子謂。聖王之政大順。故鳳皇麒麟皆在郊",
    "T52n2115_015:0728c23": "棷。龜龍在宮沼。郊謂其逼王城也。棷謂其樵",
    "T52n2115_015:0728c24": "薪之淺叢也。謂大順所感。則麟鳳如其所畜",
    "T52n2115_015:0728c25": "養也。此言處乎近郊樵薪之間耳。其謂麟之",
    "T52n2115_015:0728c26": "出也如此。左氏曰。西狩大野獲麟。大野者蓋",
    "T52n2115_015:0728c27": "魯之大澤也。其荒遠險絕。視楚之雲夢吳之",
    "T52n2115_015:0728c28": "具區。皆天下所謂十藪者也。然深山大澤固",
    "T52n2115_015:0728c29": "異物之所隱伏也。麟不幸為魯搜而致之豈感",
    "T52n2115_015:0729a01": "而自出耶。吾故曰。麟未始出必謂此為麟之",
    "T52n2115_015:0729a02": "出也。則禮運孔子之言為謬矣。聖人豈謬乎",
    "T52n2115_015:0729a03": "哉。經曰。西狩獲麟。麟不自然而出可知也。聖",
    "T52n2115_015:0729a04": "人筆此。非善之之謂也。春秋凡稱獲者。不單",
    "T52n2115_015:0729a05": "訓於得。蓋兵戈勍勁得勝之謂也。經曰。獲晉",
    "T52n2115_015:0729a06": "侯之例是也。今曰西狩者。蓋惡其非時而暴",
    "T52n2115_015:0729a07": "物也。獲麟乃有譏耳。異義者曰。孔子修春秋。",
    "T52n2115_015:0729a08": "立言為素王之法。麟乃應之。或曰。興者為瑞",
    "T52n2115_015:0729a09": "亡者為災。謂麟為後代受命者之符瑞。此皆",
    "T52n2115_015:0729a10": "經傳所不見載。苟以臆裁殊不足取之。謂孔",
    "T52n2115_015:0729a11": "子為素王。其誣聖人之甚也。",
    "T52n2115_015:0729a12": "8 第八第八",
    "T52n2115_015:0729a13": "韓子以三書自薦。求用於宰相。吾讀之未始",
    "T52n2115_015:0729a14": "不為歎息。世謂韓子若繼聖之賢之出也。余",
    "T52n2115_015:0729a15": "謂聖賢進退語默動有師法。不宜與常士相",
    "T52n2115_015:0729a16": "浮沈也。古之士皆欲用。非其禮不與之用。三",
    "T52n2115_015:0729a17": "代之士仕以天下自任。無如伊尹。周之末憂",
    "T52n2115_015:0729a18": "天下。無如孔子。戰國之時欲行其道。無如孟",
    "T52n2115_015:0729a19": "軻。雖然皆以禮聘而為政。不聞以書自舉而",
    "T52n2115_015:0729a20": "求其用也。禮曰儒有席上之珍以待聘。夙夜",
    "T52n2115_015:0729a21": "強學以待問。懷忠信以待舉。力行以待取。語",
    "T52n2115_015:0729a22": "曰。夫子溫良恭儉讓以得之。夫子之求之也。",
    "T52n2115_015:0729a23": "其諸異乎人之求之歟。陳子謂孟子曰。古之",
    "T52n2115_015:0729a24": "君子何如則仕。孟子曰。所就三所去三。迎之",
    "T52n2115_015:0729a25": "致敬以有禮言將行其言也則就之。禮貌未",
    "T52n2115_015:0729a26": "衰言弗行也則去之云云。夫古之聖賢待而",
    "T52n2115_015:0729a27": "不求也。如此待而不求。蓋貴義而守道也。此",
    "T52n2115_015:0729a28": "其所以為聖賢也。韓子既不能守道而貴義",
    "T52n2115_015:0729a29": "如古之聖賢也。又以書而自舉於其上。固宜",
    "T52n2115_015:0729b01": "恭其言平其氣自道可也。烏得躁以忿遽非",
    "T52n2115_015:0729b02": "人之政治耶。孔子曰。言未及之而言謂之躁。",
    "T52n2115_015:0729b03": "又曰。今之矜者忿戾韓子推周公之事而較",
    "T52n2115_015:0729b04": "其時之政治。非其不至。夫身未及居位而輒",
    "T52n2115_015:0729b05": "誚其政。非躁乎。自舉不得而責人。非矜乎",
    "T52n2115_015:0729b06": "忿耶。儒行曰。澡身而浴德。陳言而伏。靜而正",
    "T52n2115_015:0729b07": "之。上弗知也。麁而翹之。又不急為也。陳言而",
    "T52n2115_015:0729b08": "伏也者。謂儒有所陳說。必伏而待上之命也。",
    "T52n2115_015:0729b09": "靜而正之也者。謂雖不得命必靜而守之。正",
    "T52n2115_015:0729b10": "不以傾躁也。上弗知麁而翹之又不急為也",
    "T52n2115_015:0729b11": "者。謂已雖有善言正行上弗之知。則同其顏",
    "T52n2115_015:0729b12": "色粗略而發之。不必急暴而為也。聖人如此",
    "T52n2115_015:0729b13": "之謂。蓋欲人遵理而遠辱也。遵禮所以為儒",
    "T52n2115_015:0729b14": "也。韓子慕孔子謂為純儒。而其所為反聖人",
    "T52n2115_015:0729b15": "之法如此。可謂真儒乎。不唯不至於儒。亦恐",
    "T52n2115_015:0729b16": "誤後世之。人失禮而招辱也。韓子之書欲其",
    "T52n2115_015:0729b17": "朝廷因己爵祿以誘致天下遺逸之士。韓子",
    "T52n2115_015:0729b18": "以此言待天下。何其淺且謬也。天下固亦有",
    "T52n2115_015:0729b19": "不隕穫於貧賤不充詘於富貴。大能守道。抱",
    "T52n2115_015:0729b20": "節而賢過韓子者。如傅說諸葛亮輩。傅說諸",
    "T52n2115_015:0729b21": "葛亮豈止因人而遽來。徉徉然以趨祿利耶。",
    "T52n2115_015:0729b22": "此猶略舉其世之聞見之盛者。時主可以禮",
    "T52n2115_015:0729b23": "義誠聘而致之有為者也。況有沈名絕迹。逃",
    "T52n2115_015:0729b24": "越世網者耶。蓋有視分國如錙銖而不臣不",
    "T52n2115_015:0729b25": "仕。若泰伯伯夷者。雖爵命百返蔑如也。韓子",
    "T52n2115_015:0729b26": "亦何能誘而致之乎。吾恐韓子之策。未必能",
    "T52n2115_015:0729b27": "為國家取其至賢者也。韓子曰。古之人三月",
    "T52n2115_015:0729b28": "不仕則相吊。此引孟子滕文公下章初答周",
    "T52n2115_015:0729b29": "霄之問也。韓子徒略孟子之言略或作掠而不能",
    "T52n2115_015:0729c01": "以盡其意。其卒章孟子乃曰。古之人未嘗不",
    "T52n2115_015:0729c02": "欲仕也。又惡不由其道不由其道而往者與",
    "T52n2115_015:0729c03": "鑽穴隙之類也。其意正謂。士雖急於仕也。亦",
    "T52n2115_015:0729c04": "待其命而用。不可苟進而求用也。苟進而求",
    "T52n2115_015:0729c05": "用者。固如男女不待父母之命媒妁之言。鑽",
    "T52n2115_015:0729c06": "穴隙相窺踰牆相從。為人之所賤者也。今韓",
    "T52n2115_015:0729c07": "子自薦而求用。乃援孟子此章為諭。何忽自",
    "T52n2115_015:0729c08": "彰其失禮亡義也哉。吾聞古者欲有所見。唯",
    "T52n2115_015:0729c09": "以其所贄而前。天子則贄鬯。諸侯則贄玉。卿",
    "T52n2115_015:0729c10": "則贄羔。大夫則贄雁。士則贄雉。故孟子曰。孔",
    "T52n2115_015:0729c11": "子出疆必載質。不聞以書而見其上者。蓋後",
    "T52n2115_015:0729c12": "世者之苟為也。漢孝武時。四方之士如東方",
    "T52n2115_015:0729c13": "朔之徒。矜誕衒鬻。蓋以書而自薦。天下乃",
    "T52n2115_015:0729c14": "相效靡然而成風。孟子謂自鬻以成君。鄉黨",
    "T52n2115_015:0729c15": "自好者不為。而謂賢者為之乎。然而孰嘗以",
    "T52n2115_015:0729c16": "此而為愧也。嗚呼後世益衰風教浮薄愈甚。",
    "T52n2115_015:0729c17": "學者以藝相夸以能相勝。傲誕自大。孰不然",
    "T52n2115_015:0729c18": "也。溫良恭儉讓其道殆廢。當是時韓子固宜",
    "T52n2115_015:0729c19": "力行聖人之道。以身率先天下而正其風俗可",
    "T52n2115_015:0729c20": "也。又從事其事而矜夸忿躁愈盛。後生者學",
    "T52n2115_015:0729c21": "不知根本。徒見韓子之書乃相謂曰。韓子大",
    "T52n2115_015:0729c22": "儒。吾輩宜傚其所為也。如此不唯益損其風",
    "T52n2115_015:0729c23": "教。抑又害其臣之節。辱其人之身。故曰。韓子",
    "T52n2115_015:0729c24": "之書不法。吾無所取也。或曰。韓子之時。其取",
    "T52n2115_015:0729c25": "士之道異乎古也。韓子蓋因其時而為之也。",
    "T52n2115_015:0729c26": "必若守古之道。待其聘而後用。士君子之道",
    "T52n2115_015:0729c27": "必至死而不得其行也。曰不然。韓子尚以周",
    "T52n2115_015:0729c28": "公之道而責其時之宰相。當是何不念。今之",
    "T52n2115_015:0729c29": "時與古異矣。不可以古道而求今也。豈謀身",
    "T52n2115_015:0730a01": "即謂隨時而責人即謂必如古道。君子果如",
    "T52n2115_015:0730a02": "是為意耶。然聘士之禮何世無之。唐之時亦",
    "T52n2115_015:0730a03": "尚聞以禮而詔其隱者也。豈有遺聖賢而不",
    "T52n2115_015:0730a04": "聘耶。語曰。不患無位患所以立。不患莫己知",
    "T52n2115_015:0730a05": "求為可知也。此韓子之徒。亦宜思之也。",
    "T52n2115_015:0730a06": "9 第九第九",
    "T52n2115_015:0730a07": "韓子為對禹問。謂禹雖以天下傳之子。而其",
    "T52n2115_015:0730a08": "賢非不及乎堯舜傳賢之賢也。予少時著評",
    "T52n2115_015:0730a09": "讓。初亦取韓子所謂禹傳子之說。其後審思",
    "T52n2115_015:0730a10": "之。即考虞夏之書。竟不復見禹傳賢傳子之",
    "T52n2115_015:0730a11": "說。唯孟子曰。禹薦益於天。七年禹崩。三年之",
    "T52n2115_015:0730a12": "喪畢。益避禹之子於箕山之陰。朝覲獄訟者。",
    "T52n2115_015:0730a13": "不之益而之啟曰。吾君之子也。謳歌者。不謳",
    "T52n2115_015:0730a14": "歌益而謳歌啟曰。吾君之子也。及證之史。夏",
    "T52n2115_015:0730a15": "本紀太史公亦謂。禹以天下授益。益讓啟。天",
    "T52n2115_015:0730a16": "下遂奉啟以為君。此始明禹未嘗自以其天",
    "T52n2115_015:0730a17": "下與之子也。荀卿楊雄雖皆言傳授之事。亦",
    "T52n2115_015:0730a18": "未始稱禹自與其子之天下也。因怪韓子疎",
    "T52n2115_015:0730a19": "謬不討詳經史。輒為此言。假謂韓子苟取百",
    "T52n2115_015:0730a20": "家雜說。謂禹與子天下。其賢不減於堯舜也。",
    "T52n2115_015:0730a21": "又與禮運之言不類。禮運謂大道之行。天下",
    "T52n2115_015:0730a22": "為公者以其時為大同。謂大道既隱。天下為",
    "T52n2115_015:0730a23": "家者以其時為小康。而鄭氏解曰。天下為公",
    "T52n2115_015:0730a24": "者。禪讓之謂也。天下為家者。謂傳位於子也。",
    "T52n2115_015:0730a25": "夫禪讓既為大同。而家傳之時乃為小康。而",
    "T52n2115_015:0730a26": "禹苟果以天下與之子。其為賢也。安得不劣",
    "T52n2115_015:0730a27": "於堯舜耶。韓子雖欲賢禹。而反更致禹之不",
    "T52n2115_015:0730a28": "賢。然韓子揣堯舜禹所以傳授。而乃為其言",
    "T52n2115_015:0730a29": "曰。堯舜之傳賢也。欲天下之得所也。禹之傳",
    "T52n2115_015:0730b01": "子也。憂天下爭之之亂也。又曰。堯以傳舜。為",
    "T52n2115_015:0730b02": "憂後世。禹以傳子。為慮後世。何其文字散漫",
    "T52n2115_015:0730b03": "不曉分而如此也。然得所即不爭。爭即不得",
    "T52n2115_015:0730b04": "所也。憂猶慮也。慮猶憂也。其為義訓亦何以",
    "T52n2115_015:0730b05": "異乎。大凡爭鬪其必起於私與不平也。既謂",
    "T52n2115_015:0730b06": "禹欲使後世不爭。乃當不與其子。於事理為",
    "T52n2115_015:0730b07": "得也。既與之子。安得制其不爭之亂耶。禹之",
    "T52n2115_015:0730b08": "後及其子孫方二世。而羿遂奪其天下而有",
    "T52n2115_015:0730b09": "之。與寒浞輩紊絕夏政幾二百年。少康立乃",
    "T52n2115_015:0730b10": "稍復夏政繼禹之道也。所謂不爭安在耶。夫",
    "T52n2115_015:0730b11": "禹聖人也。豈聖人而不識其起爭之由耶。韓",
    "T52n2115_015:0730b12": "子雖苟為此說。而不累及夫禹乎。語曰。巍巍",
    "T52n2115_015:0730b13": "舜禹之有天下也。而不與焉。孔氏之注。迃疎",
    "T52n2115_015:0730b14": "固不足發明乎聖人之意。此乃謂舜禹雖有",
    "T52n2115_015:0730b15": "天下。不我私而有之。皆謂常有所讓也。不幸",
    "T52n2115_015:0730b16": "禹之禪讓。其事不果。遂乃與其子。相承而有",
    "T52n2115_015:0730b17": "天下。孔子以其世數。姑列禹於三代之端。故",
    "T52n2115_015:0730b18": "禮運曰。禹湯文武成王周公由此其選也。然",
    "T52n2115_015:0730b19": "而堯舜禹其則未始異也。夫天下者天下之",
    "T52n2115_015:0730b20": "天下也。與賢與子而聖人豈苟專之而為計",
    "T52n2115_015:0730b21": "乎。苟當其時天下之人欲以天下與之賢。而",
    "T52n2115_015:0730b22": "堯舜雖欲傳子不可得也。當其時天下之人",
    "T52n2115_015:0730b23": "欲以天下與之子。禹雖欲傳賢亦不可得也。",
    "T52n2115_015:0730b24": "故時當與賢則聖人必與之賢。時當與子則",
    "T52n2115_015:0730b25": "聖人不能不與之子。聖人之傳天下也。正謂",
    "T52n2115_015:0730b26": "順乎時數人事而已矣。豈謂憂之慮之為後",
    "T52n2115_015:0730b27": "世強計。而與其天下異也。堯謂舜曰。天之曆",
    "T52n2115_015:0730b28": "數在爾躬。舜亦以此命禹。禮曰。堯授舜。舜授",
    "T52n2115_015:0730b29": "禹。湯放桀。武王伐紂時也。是故易曰。天下隨",
    "T52n2115_015:0730c01": "時之義大矣哉。韓子之說無稽。何嘗稍得舜",
    "T52n2115_015:0730c02": "禹傳授之意歟。嗚呼謬哉。",
    "T52n2115_015:0730c03": "10 第十第十",
    "T52n2115_015:0730c04": "韓子既謫潮州。乃奏書謝天子。因諷其天子",
    "T52n2115_015:0730c05": "封禪。謂己文章可以振錫功德編乎詩書而",
    "T52n2115_015:0730c06": "不讓古人。吾竊笑韓子所發輕率而事不稽。",
    "T52n2115_015:0730c07": "古封禪乃國家大典。帝王之盛事。臣子平時",
    "T52n2115_015:0730c08": "猶不可使人主遽為。況乎在其斥逐齟齬而",
    "T52n2115_015:0730c09": "輒言之。韓子豈善自宜之耶。如陸贄以宰相",
    "T52n2115_015:0730c10": "黜忠州十年。杜門絕人事。不復為私書。贄不",
    "T52n2115_015:0730c11": "唯能慎。蓋亦知其自不當預朝廷之事也。陸",
    "T52n2115_015:0730c12": "公可謂識大體矣。若夫封禪者非二帝三王",
    "T52n2115_015:0730c13": "之事也。其始於秦之始皇。而甚乎漢之孝武。",
    "T52n2115_015:0730c14": "其事勢雄侈貲費。蓋百巨萬。禮度與古所謂",
    "T52n2115_015:0730c15": "類上帝望山川豈等耶。當時儒者雖引舜典",
    "T52n2115_015:0730c16": "至於岱宗柴望秩於山川之義。以傳會其說。",
    "T52n2115_015:0730c17": "似是而非。殊不得實。復援管夷吾對齊桓公",
    "T52n2115_015:0730c18": "封禪之言。是亦非出二帝三王之書也。漢書",
    "T52n2115_015:0730c19": "稱倪寬議封禪曰。然其薦享之義不著于經。",
    "T52n2115_015:0730c20": "誠然也。昔太史公雖以之為書。蓋避其當時",
    "T52n2115_015:0730c21": "依違。不敢灼然是非。弟曰余從巡祭天地諸",
    "T52n2115_015:0730c22": "神名山而封禪焉。退而論次自古以來用事",
    "T52n2115_015:0730c23": "於鬼神者。具見其表裏。後有君子得以覽焉。",
    "T52n2115_015:0730c24": "至于班固議論郊祀至封禪。或可或否。亦不",
    "T52n2115_015:0730c25": "灼然是之非之。但推谷永之奏為正。後世宜",
    "T52n2115_015:0730c26": "有卓識賢者毅然推二帝三王之制度。折中",
    "T52n2115_015:0730c27": "夫秦漢舊事。以俟乎後世之為封禪者可也。",
    "T52n2115_015:0730c28": "吾嘗慨先儒如楊子雲之徒。徒善著書是非",
    "T52n2115_015:0730c29": "今古。萬世而卒不及此。文中子雖稍辯之",
    "T52n2115_015:0731a01": "欲警隋之封禪者。而其說甚略於穆。後世",
    "T52n2115_015:0731a02": "如有功德不充符瑞未至輒以其法而苟為之",
    "T52n2115_015:0731a03": "者。其何以質之耶。韓子平生自負。謂能專二",
    "T52n2115_015:0731a04": "帝三王之道。而善斥百家古今之謬妄。安得",
    "T52n2115_015:0731a05": "一朝稍黜乃自衰謬反以秦皇漢武之雄侈夸",
    "T52n2115_015:0731a06": "誕者以事其君乎。韓子其所守如何哉。就令",
    "T52n2115_015:0731a07": "其君稍有功德可封禪也。猶宜斟酌比較太",
    "T52n2115_015:0731a08": "宗之時而然後舉之。唐之文皇帝。平數百年",
    "T52n2115_015:0731a09": "之積亂獨振王道。其功德崇盛宜比乎禹湯",
    "T52n2115_015:0731a10": "文武。雖漢之文景。尚恐其不足預其所有如",
    "T52n2115_015:0731a11": "此太宗猶不敢議封禪。故曰。如朕本心但使",
    "T52n2115_015:0731a12": "天下太平。雖缺封禪亦可比德堯舜。如百姓",
    "T52n2115_015:0731a13": "不足。雖修封禪亦何異桀紂。昔秦始皇登封",
    "T52n2115_015:0731a14": "岱宗奢侈自矜。漢文竟不登封。躬行儉約。今",
    "T52n2115_015:0731a15": "皆謂始皇為暴虐之主。而漢文為有德之君。",
    "T52n2115_015:0731a16": "由此而言。無假封禪。唐太宗可謂聖賢有道",
    "T52n2115_015:0731a17": "之君者也。而章武之時。其治道功德符瑞。其",
    "T52n2115_015:0731a18": "勝於太宗乎。不直不勝。亦恐不及正觀之風",
    "T52n2115_015:0731a19": "遠矣。而韓子乃欲其封禪。何其不思之甚也。",
    "T52n2115_015:0731a20": "然則秦漢文封禪者。豈專告其成功於天地",
    "T52n2115_015:0731a21": "耶。乃慕神仙求長生永壽而為之者也。是故",
    "T52n2115_015:0731a22": "其書曰。封禪即不死黃帝是也。又曰。上封則",
    "T52n2115_015:0731a23": "能僊登天矣。元和之末。天子方惑神仙長生",
    "T52n2115_015:0731a24": "之說。引方士柳泌服餌其金丹而為患殊甚。",
    "T52n2115_015:0731a25": "況又推秦皇漢武欲其重之。韓子舉事其見",
    "T52n2115_015:0731a26": "幾乎。豈其遭斥逐窮窘欲媚人主以自苟解",
    "T52n2115_015:0731a27": "免歟。中庸曰。君子素其位而行。不願乎其外。",
    "T52n2115_015:0731a28": "素富貴行乎富貴。素貧賤行乎貧賤。素夷狄",
    "T52n2115_015:0731a29": "行乎夷狄。素患難行乎患難。君子無入而不",
    "T52n2115_015:0731b01": "自得焉。斯謂所向苟不失其理。皆可安之而",
    "T52n2115_015:0731b02": "無以寵辱禍福亂其志也明夫君子能以中庸",
    "T52n2115_015:0731b03": "而異於小人也。昔孫叔敖相楚。三進三黜而",
    "T52n2115_015:0731b04": "無喜慍之色。白居易斥潯陽。不以遷謫介其",
    "T52n2115_015:0731b05": "意。二子如此。蓋亦以中庸而自處也。韓子既",
    "T52n2115_015:0731b06": "勇於言事。方降為郡吏。乃舉動躁妄矜夸嗟",
    "T52n2115_015:0731b07": "咨。不能少安。不及孫子白樂天也遠矣。",
    "T52n2115_015:0731b08": "11 第十一第十一",
    "T52n2115_015:0731b09": "韓子與馮宿書論文。謂人不知其文。遂自比",
    "T52n2115_015:0731b10": "楊子雲。為太玄之時。乃引雄之言曰。世不知",
    "T52n2115_015:0731b11": "我無害也。後世復有楊子雲。必好之矣。因",
    "T52n2115_015:0731b12": "謂子雲死近千載。竟未有楊子雲可歎也。其",
    "T52n2115_015:0731b13": "時桓譚亦以雄書勝老子。老子未足道也。子",
    "T52n2115_015:0731b14": "雲豈止與老子爭疆而已乎。此不為知雄者。",
    "T52n2115_015:0731b15": "其弟子侯芭頗知之。以為其師之書勝周易。",
    "T52n2115_015:0731b16": "然侯之他文不見於世。不知其人。果何如耳。",
    "T52n2115_015:0731b17": "以此而言。作者不祈人之知也明矣已上皆退之文吾",
    "T52n2115_015:0731b18": "視此未嘗不撫書而為其太息。謂韓子可賢",
    "T52n2115_015:0731b19": "耶。何其為言之易也。夫聖賢之所以著書。豈",
    "T52n2115_015:0731b20": "欲與人爭彊乎。聖賢唯恐道不明而人不治。",
    "T52n2115_015:0731b21": "故為之書欲以傳其道也。豈意與人爭疆也。",
    "T52n2115_015:0731b22": "不爭而乃有所為耳。夫以其所為而與人欲",
    "T52n2115_015:0731b23": "爭疆鬪勝者。此特流俗使氣不逞者之所尚",
    "T52n2115_015:0731b24": "也。聖賢如此而為其去眾人也何遠哉。其道",
    "T52n2115_015:0731b25": "至自形人之不至。其言是自形人之不是。其",
    "T52n2115_015:0731b26": "人有知遂自服而尊美也。豈有爭之而得人",
    "T52n2115_015:0731b27": "尊美乎。自古著書而其文章炳然藹如也孰",
    "T52n2115_015:0731b28": "如孔子。而孔子曰。文莫吾猶人也。聖人豈",
    "T52n2115_015:0731b29": "以其道而苟勝乎。中庸曰。寬柔以教不報無",
    "T52n2115_015:0731c01": "道。南方之強君子居之。是豈以爭之而為強",
    "T52n2115_015:0731c02": "耶。語曰。由也兼人。故退之。是聖人豈欲儒",
    "T52n2115_015:0731c03": "者而與人爭彊乎。韓子師儒。為言不類其法。",
    "T52n2115_015:0731c04": "不亦誤後世之學者也。若老子之書。其所發",
    "T52n2115_015:0731c05": "明三皇五帝之道德者也。其文約而詳。其理",
    "T52n2115_015:0731c06": "簡而至。治國治家修身養神之方。出師用兵",
    "T52n2115_015:0731c07": "之法。天地變化之道。莫不備之矣。孔子嘗",
    "T52n2115_015:0731c08": "從事而師問其人豈非以其如此也。而老子",
    "T52n2115_015:0731c09": "豈易勝之乎。又況其所尚以不爭為德也。子",
    "T52n2115_015:0731c10": "雲平生學問於蜀人嚴遵君平。故其法言盛",
    "T52n2115_015:0731c11": "稱於君平。君平乃治老子者也。及子雲為",
    "T52n2115_015:0731c12": "太玄。乃以一生三為創制之本。是亦探老子",
    "T52n2115_015:0731c13": "所謂一生二二生三者也此說見太玄解義故子雲曰。",
    "T52n2115_015:0731c14": "老子之言道德。吾有取焉耳。雄書之宗本既",
    "T52n2115_015:0731c15": "出於老子。而謂玄勝老氏。亦其未之思也。然",
    "T52n2115_015:0731c16": "桓譚豈為能知子雲乎。而韓子乃援桓譚之",
    "T52n2115_015:0731c17": "言。則已可笑矣。乃又曰。其弟子侯芭頗知",
    "T52n2115_015:0731c18": "之。以為其師之書勝周易。此又韓子之大謬",
    "T52n2115_015:0731c19": "矣。若雄之太玄。設方州部家四位者。乃易之",
    "T52n2115_015:0731c20": "四象六畫耳。布八十一首者。易之六十四卦",
    "T52n2115_015:0731c21": "也。二百四十二表存之而不盡書者。依周武",
    "T52n2115_015:0731c22": "口訣也。展七百二十九贊者。乃易之三百六",
    "T52n2115_015:0731c23": "十爻耳。其本不出乎陰陽二儀。其生剋不出",
    "T52n2115_015:0731c24": "乎七八九六五行之數。其紀綱不出乎三極",
    "T52n2115_015:0731c25": "之道。而雄之書大底資易而成之耳。其法言",
    "T52n2115_015:0731c26": "曰。其事則述。其書則作。漢書稱雄亦曰。以為",
    "T52n2115_015:0731c27": "經莫大於易。故作太玄皆酙酌其本。相與放",
    "T52n2115_015:0731c28": "依而馳騁云。吾嘗治易。得其四象八卦之數。",
    "T52n2115_015:0731c29": "凡玄之所存者。六氣五行三才七政四時十",
    "T52n2115_015:0732a01": "二月。二十四節七十二候五紀五方五神五",
    "T52n2115_015:0732a02": "音十二律九宮十日十二辰。莫不統而貫之。",
    "T52n2115_015:0732a03": "蓋聖人含章天機祕而不發耳。至漢而焦贛",
    "T52n2115_015:0732a04": "京房輩輒分爻直日。而易之道遂露矣。子雲",
    "T52n2115_015:0732a05": "蓋得意於焦氏之分爻也。復參之以渾天之",
    "T52n2115_015:0732a06": "法。然其巧思推數。自起其端為位為首為贊。",
    "T52n2115_015:0732a07": "以鈐乎一歲。傚易以占天人之事。此其賢也。",
    "T52n2115_015:0732a08": "夫易者資河圖洛書以成之。蓋天地自然至",
    "T52n2115_015:0732a09": "神之法。非聖人之創制也。然非聖人亦不能",
    "T52n2115_015:0732a10": "發明之。雖其時世更歷三古藉聖人發揮者",
    "T52n2115_015:0732a11": "九人焉。唯伏犧文王孔子。事業尤著。若子",
    "T52n2115_015:0732a12": "雲之書。其始何出而何得之。其為書之人何",
    "T52n2115_015:0732a13": "如於伏犧文王仲尼乎。然玄之法。蓋出於人",
    "T52n2115_015:0732a14": "之意思經營之致耳。與夫天地自然之道。固",
    "T52n2115_015:0732a15": "不可同日而言哉。子雲之賢不及伏犧文王",
    "T52n2115_015:0732a16": "孔子。雖童蒙亦知其然也。而韓子以侯芭為",
    "T52n2115_015:0732a17": "頗知之而謂玄勝易。何其惑之甚也。晉書謂。",
    "T52n2115_015:0732a18": "王長文嘗著書號通玄。有文言卦象。可用卜",
    "T52n2115_015:0732a19": "筮。時人比之楊雄太玄。是亦可謂勝易乎。彼",
    "T52n2115_015:0732a20": "侯芭者尚不知其師之所祖述。何妄為之說",
    "T52n2115_015:0732a21": "掩抑聖人之經。亂後世學者之志。非細事也。",
    "T52n2115_015:0732a22": "此足以識芭之狂。愚何甚也。不必待見其他",
    "T52n2115_015:0732a23": "文而知其為人也。韓子於此當辨斥之。以尊",
    "T52n2115_015:0732a24": "證聖人之道可也。乃更從事其說。苟以資其",
    "T52n2115_015:0732a25": "自矜。儒者果當爾耶。吾恐以文爭強而後生",
    "T52n2115_015:0732a26": "習為輕薄。人人無謙敬之德。未必不自韓子",
    "T52n2115_015:0732a27": "之造端也。吾嘗謂。楊子因易以成書。其謂述",
    "T52n2115_015:0732a28": "之可也。不應作經自為其家與夫大易抗行。",
    "T52n2115_015:0732a29": "孔子述而不作。信而好古。竊比於我老彭。仲",
    "T52n2115_015:0732b01": "尼猶不敢作。子雲乃作之歟。漢書謂。諸儒譏",
    "T52n2115_015:0732b02": "楊子非聖人而作經。蓋亦以其不能尊本也。",
    "T52n2115_015:0732b03": "何復用其書勝易以重儒者之相非耶。",
    "T52n2115_015:0732b04": "12 第十二第十二",
    "T52n2115_015:0732b05": "韓子以上書斥佛骨得罪。謫之潮陽。舟過洞",
    "T52n2115_015:0732b06": "庭湖。懼謫死。乃求祐於黃陵二妃之廟。韓子",
    "T52n2115_015:0732b07": "自謂比之聖賢正直不狥邪斥佛何遽乞靈於",
    "T52n2115_015:0732b08": "婦人之鬼耶。昔孔子疾病。子路請禱。子曰。丘",
    "T52n2115_015:0732b09": "之禱久矣。夫聖賢乃自信其誠素合乎天地",
    "T52n2115_015:0732b10": "神祇也。不待禱而求福。韓子禱之。其亦有所",
    "T52n2115_015:0732b11": "未合乎。及其得還乃出財治其廟。以具禮物",
    "T52n2115_015:0732b12": "祀之。為書以誌其事。夫黃陵廟者。古今相傳",
    "T52n2115_015:0732b13": "云。二妃從舜南巡有苗道死。遂瘞洞庭之山。",
    "T52n2115_015:0732b14": "由是廟焉。然此但世俗相傳耳。雖稍有所見。",
    "T52n2115_015:0732b15": "皆雜家或辭或志。非六藝備載。舜典唯曰陟",
    "T52n2115_015:0732b16": "方乃死。檀弓亦止曰舜葬蒼梧之野。蓋二妃",
    "T52n2115_015:0732b17": "未之從也。他書或曰二妃葬於衡山。或曰洞",
    "T52n2115_015:0732b18": "庭山二女所居。自天帝之女也。非舜之妃也。",
    "T52n2115_015:0732b19": "韓子自負師經。為聖人之徒。當此宜執經以",
    "T52n2115_015:0732b20": "正其世之疑訛可也。反從事而益為其說。孔",
    "T52n2115_015:0732b21": "子曰。非其鬼而祭之者謟也。二妃其事未正。",
    "T52n2115_015:0732b22": "復非己祖禰。而韓子事之。韓子不信佛而方",
    "T52n2115_015:0732b23": "遭毀佛骨之譴。何苟欲鬼神之福也如此。而",
    "T52n2115_015:0732b24": "不畏夫孔子之言耶。",
    "T52n2115_015:0732b25": "13 第十三第十三",
    "T52n2115_015:0732b26": "韓子為處州孔子廟碑。以孔子社稷句龍棄。",
    "T52n2115_015:0732b27": "比而校其祭禮之豐約。謂孔子以德得盛禮",
    "T52n2115_015:0732b28": "之祀。勝於社稷與句龍棄。其詞曰。其位所不",
    "T52n2115_015:0732b29": "屋而壇。豈如孔子用王者事。巍然當座。以門",
    "T52n2115_015:0732c01": "人為配。自天子而下。北面拜跪薦祭。進退誠",
    "T52n2115_015:0732c02": "敬禮如親弟子者云云。夫社稷者。用其達天",
    "T52n2115_015:0732c03": "地之氣正。以不屋而壇為尊。唯喪國之社乃",
    "T52n2115_015:0732c04": "屋。示絕陽而通陰戒之也。故社稷屋之。乃其",
    "T52n2115_015:0732c05": "辱耳。韓子欲以社稷之無屋與孔子校其榮。",
    "T52n2115_015:0732c06": "何其不知經之如此耶。夫孔子者自以其教",
    "T52n2115_015:0732c07": "為儒者之先聖。固當享其釋菜釋奠之禮。烏",
    "T52n2115_015:0732c08": "可以句龍棄等比功德乎。是又韓子其評論",
    "T52n2115_015:0732c09": "之謬甚也。",
    "T52n2115_015:0732c10": "鐔津文集卷第十五"
}