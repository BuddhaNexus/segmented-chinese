{
    "X56n0935_003:0535c18": "金剛錍顯性錄卷第三",
    "X56n0935_003:0535c20": "孤山沙門釋　智圓　集",
    "X56n0935_003:0535c21": "於是下四述智論名不互通再徵佛性二初問先敘",
    "X56n0935_003:0535c22": "外儀次領解後咨疑外儀者前則逼前今乃恭退前",
    "X56n0935_003:0535c23": "則平立今乃昃跪前則抗難今乃咨詢曉權實之文",
    "X56n0935_003:0535c24": "省波水之喻不敢執權如恭退知所解偏局如昃跪",
    "X56n0935_003:0536a01": "釋名恭拱也自持拱也跪危也體危倪也昃者傾也",
    "X56n0935_003:0536a02": "旁也不正也爾雅咨謨也謂謨議耳波水下領解夫",
    "X56n0935_003:0536a03": "以事喻法皆是分喻若喻事理相即波水最親故曰",
    "X56n0935_003:0536a04": "實然。[怡-台+(噗-口)]曾下咨疑曾聞等者此實彼宗章疏所說論",
    "X56n0935_003:0536a05": "主護時人意不斥其名故下但云謬引章疏之言也。",
    "X56n0935_003:0536a06": "仁何故下正問釋論既乃佛性之名局在有情仁何",
    "X56n0935_003:0536a07": "故立無情有佛性耶。",
    "X56n0935_003:0536a08": "余曰下二答四初指世謬傳泛為下二泛通其義縱",
    "X56n0935_003:0536a09": "有此說蓋有義焉由不知義乃迷其名法名下正示",
    "X56n0935_003:0536a10": "名下之義法名不覺者約理約性佛名為覺者約智",
    "X56n0935_003:0536a11": "約脩故輔行云佛為能覺法為所覺以佛陀翻覺者",
    "X56n0935_003:0536a12": "故云佛名為覺凡厥有情即具三千三諦之理故云",
    "X56n0935_003:0536a13": "本有不覺之理但凡夫迷倒日用不知未有能覺之",
    "X56n0935_003:0536a14": "智故云未有覺不覺知今欲令彼了知故且分能覺",
    "X56n0935_003:0536a15": "之智屬於有情故名佛性所覺之理統於無情故名",
    "X56n0935_003:0536a16": "法性良以眾生唯心具足欲敢逼令知故云令覺不",
    "X56n0935_003:0536a17": "覺即是以修照性也豈覺不覺等者若覺了本具三",
    "X56n0935_003:0536a18": "千之理依正唯心者則是全性成修依正無非佛性",
    "X56n0935_003:0536a19": "也豈更存無情在心外邪故云不覺猶不覺耶有本",
    "X56n0935_003:0536a20": "耶字作邪字者非反謂等者全能覺之心是所覺之",
    "X56n0935_003:0536a21": "理故故大經云佛性者即是如來如來即無為無為",
    "X56n0935_003:0536a22": "即常常者即法法即僧等三寶既其一體法性佛性",
    "X56n0935_003:0536a23": "安可條然。",
    "X56n0935_003:0536a24": "客曰下三牒義再徵爾猶如此也若云已覺不覺無",
    "X56n0935_003:0536b01": "非佛性者則知依正之法至佛果證得方乃會合唯",
    "X56n0935_003:0536b02": "心之理約凡說言有情有性無情無性者何所乖背",
    "X56n0935_003:0536b03": "邪。",
    "X56n0935_003:0536b04": "余曰下四酬難廣釋二初斥非若也覺凡可客事異",
    "X56n0935_003:0536b05": "既云覺佛須了體同故輔行云迷謂內外悟唯一心",
    "X56n0935_003:0536b06": "制心從理無非心性他謂觀內心理造三千不收內",
    "X56n0935_003:0536b07": "外之色者豈不自貽覺凡之責乎。",
    "X56n0935_003:0536b08": "理本下二正釋二初略酬來難三初示迷悟理同二",
    "X56n0935_003:0536b09": "初正示其義三千之理與佛無殊凡夫妄執依正差",
    "X56n0935_003:0536b10": "別不了差即無差無差即差故示眾生有能覺性草",
    "X56n0935_003:0536b11": "木有不覺性意令眾生覺彼不覺無非自心三無差",
    "X56n0935_003:0536b12": "別即空即中故云自會一如故知下二結示立名覺",
    "X56n0935_003:0536b13": "無不覺者由本具三千可覺知故故名佛性如睡夢",
    "X56n0935_003:0536b14": "可覺故名睡覺不覺下二明二義相須不覺等者由",
    "X56n0935_003:0536b15": "修照性故覺無等者由性發修故問若佛性屬修法",
    "X56n0935_003:0536b16": "性屬性者何故云一切眾生悉有佛性耶答佛名覺",
    "X56n0935_003:0536b17": "者一切眾生雖皆在迷有可覺之性全修成性故名",
    "X56n0935_003:0536b18": "佛性但欲令彼眾生覺自心故故且云真如在有情",
    "X56n0935_003:0536b19": "名佛性耳此乃敦逼令修之旨也儻或覺之一念三",
    "X56n0935_003:0536b20": "千依正收盡豈有無情非佛性也大經云一切覺者",
    "X56n0935_003:0536b21": "名為佛性斯之謂矣大論設有此說意乃如此況復",
    "X56n0935_003:0536b22": "無文況復真如及佛性法性名雖不同其實一貫。是",
    "X56n0935_003:0536b23": "則下三分判大小無佛性之法性者如身子云我等",
    "X56n0935_003:0536b24": "同入法性此法性即小乘真諦非大乘佛性也即法",
    "X56n0935_003:0536c01": "性之佛性者如華嚴云法性本空寂等此之法性即",
    "X56n0935_003:0536c02": "佛性異名也。",
    "X56n0935_003:0536c03": "故今下二廣釋義趣三初舉異名反難二初雙定實",
    "X56n0935_003:0536c04": "相下應云真性有作真如者誤分為兩派者以他人",
    "X56n0935_003:0536c05": "云真如在有情名佛性在無情名法性故若同下二",
    "X56n0935_003:0536c06": "雙難二初難同真如謂法界等若同真如分兩派者",
    "X56n0935_003:0536c07": "何故諸大乘經論中不見明有情法界無情法界等",
    "X56n0935_003:0536c08": "邪若在下二難同法性二初牒所計若在無情等者",
    "X56n0935_003:0536c09": "即翻前之難謂諸教無無情法界等名者只由法界",
    "X56n0935_003:0536c10": "等是真如異名則知法界等若在無情同真如名法",
    "X56n0935_003:0536c11": "性若在有情同真如名佛性是故佛性即真如法界",
    "X56n0935_003:0536c12": "等在有情一邊之稱是故無情但有法性不名佛性",
    "X56n0935_003:0536c13": "故牒云非佛性者也何故下二引文顯非盧舍那此",
    "X56n0935_003:0536c14": "云淨滿即能覺之智名報身佛也豈非等者經文既",
    "X56n0935_003:0536c15": "云了知一切法則見舍那者豈非諸法本有覺性豈",
    "X56n0935_003:0536c16": "得云佛性唯有情邪本空寂者即中道第一義空以",
    "X56n0935_003:0536c17": "一切境界從本已來體性自滅但由妄心不了法界",
    "X56n0935_003:0536c18": "一相乃見種種差別而一一取著也若了法性本空",
    "X56n0935_003:0536c19": "無取無見即名為覺故云性空即是佛當知法性即",
    "X56n0935_003:0536c20": "佛性也豈於無性等者豈於無佛性之法性又不修",
    "X56n0935_003:0536c21": "習能見牟尼邪是知言法性唯無情中者非也無相",
    "X56n0935_003:0536c22": "者無生死相無涅槃相方名佛體既真等者當知一",
    "X56n0935_003:0536c23": "切法即佛性也已上四段經文所談皆明有情心性",
    "X56n0935_003:0536c24": "體遍即佛性名法性其義甚著故云請子思之進否",
    "X56n0935_003:0537a01": "者大聖以圓理隨四悉機應立佛性之名令其獲益",
    "X56n0935_003:0537a02": "故名進應立法性真如等名令其獲益乃隱佛性之",
    "X56n0935_003:0537a03": "號故名否故大論云般若是一法佛說種種名隨諸",
    "X56n0935_003:0537a04": "眾生類為之立異字當知佛性亦復如是。",
    "X56n0935_003:0537a05": "故真下二正顯名異體同二初明名異體同二初明",
    "X56n0935_003:0537a06": "真如與佛性體同二初正釋問今云佛之一字即法",
    "X56n0935_003:0537a07": "佛者何異他人云眾生但有法身性邪答真如是理",
    "X56n0935_003:0537a08": "法身就理名便故且會之究論其體具三身性法身",
    "X56n0935_003:0537a09": "遍融豈隔報化當知今家所談真如體具諸法不同",
    "X56n0935_003:0537a10": "偏指清淨真如法身理該報化不同但有法身之性",
    "X56n0935_003:0537a11": "故法身與真如俱目三千三諦故云體一名異故佛",
    "X56n0935_003:0537a12": "下二引證人法二空者謂十法界假名實法也是故",
    "X56n0935_003:0537a13": "一家大小權實咸明二空者良由假實通於十界故",
    "X56n0935_003:0537a14": "今言二空即圓人體達一心十界假實皆即空中是",
    "X56n0935_003:0537a15": "則二空即能顯之觀智真如即所顯之理性也。",
    "X56n0935_003:0537a16": "華嚴下二明法性等與真如體同二初引經明法性",
    "X56n0935_003:0537a17": "與真如體同二初引經示義豈非等者眾生即正報",
    "X56n0935_003:0537a18": "非眾生即依報故云情與無情良以不變隨緣故分",
    "X56n0935_003:0537a19": "依正故云二俱隨緣隨緣不變依正無非心性故云",
    "X56n0935_003:0537a20": "俱非有所以下二結例餘名一切者謂種種詮理之",
    "X56n0935_003:0537a21": "名也皆有隨緣不變二義故云皆然故知下二結斥",
    "X56n0935_003:0537a22": "然雖下二明體同義異二初通明義異立名不同三",
    "X56n0935_003:0537a23": "初約三義立名小別者即義異也性名多在凡等者",
    "X56n0935_003:0537a24": "謂亦通果等但諸經論多分在因所以然者凡夫理",
    "X56n0935_003:0537b01": "有佛等性故假緣可顯如木有火性非己有火也文",
    "X56n0935_003:0537b02": "中略列五名體含三千通攝三德故名藏無有遷變",
    "X56n0935_003:0537b03": "故言性餘名可解又涅槃疏云理惑合論名藏全不",
    "X56n0935_003:0537b04": "論惑稱理不可改變稱性次通因果及唯在果諸名",
    "X56n0935_003:0537b05": "讀者當以一心三千三諦精詳不煩筆墨所以下二",
    "X56n0935_003:0537b06": "別示從因立名之意煩惱生死者謂煩惱之心生死",
    "X56n0935_003:0537b07": "之色即五陰也是佛等性者眾生雖未成佛乃至開",
    "X56n0935_003:0537b08": "藏而煩惱生死體即三諦有成佛之種性乃至有開",
    "X56n0935_003:0537b09": "藏之種性如銅有明性木有火性修之乃證故名佛",
    "X56n0935_003:0537b10": "性及藏性等問若言煩惱即四陰心者止觀何故陰",
    "X56n0935_003:0537b11": "境現觀煩惱待發邪答因脩妙觀發宿習者名煩惱",
    "X56n0935_003:0537b12": "境若尋常所起煩惱即現行四陰所收。而諸下三約",
    "X56n0935_003:0537b13": "立名興廢諸名不互立者蓋四悉隨機一名立則餘",
    "X56n0935_003:0537b14": "名廢如法華一乘實相名立則法界佛性之名廢諸",
    "X56n0935_003:0537b15": "經准知。",
    "X56n0935_003:0537b16": "涅槃下二的示涅槃佛性體偏二初明偏示佛性所",
    "X56n0935_003:0537b17": "以二初正明經意世人下二斥迷經旨而不從果者",
    "X56n0935_003:0537b18": "如下文云但有清淨之性加修萬行至果乃有大用",
    "X56n0935_003:0537b19": "及前文云凡離何乖等此蓋不知佛性之義何者佛",
    "X56n0935_003:0537b20": "果既依正不二今云眾生有佛果之性性亦不二既",
    "X56n0935_003:0537b21": "不知此名失體徧。",
    "X56n0935_003:0537b22": "又云下二明真妄體徧二初正明體徧煩惱心性等",
    "X56n0935_003:0537b23": "者心謂介爾之心性謂三千之性即事而理故此一",
    "X56n0935_003:0537b24": "念具足三千性體常周執之成局是故云佛性遍者",
    "X56n0935_003:0537c01": "由心性徧耳。",
    "X56n0935_003:0537c02": "故知下二斥失二初不了妄心體徧失良由等者若",
    "X56n0935_003:0537c03": "了即佛性之無明徧造諸法者方識即無明之佛性",
    "X56n0935_003:0537c04": "依正該收也是故妄心則萬法永殊真心則一理無",
    "X56n0935_003:0537c05": "外是故唯心之言即妄而真方為盡善故真心即徧",
    "X56n0935_003:0537c06": "妄心亦徧以真妄相即如波水故所以離妄指真如",
    "X56n0935_003:0537c07": "棄波求水耳。",
    "X56n0935_003:0537c08": "子尚下二不了妄色體遍失二初舉易況難內外之",
    "X56n0935_003:0537c09": "色俱名生死色何下二正示色徧三初標定色何以",
    "X56n0935_003:0537c10": "徧者此問起之詞如義例問云外無情色不與心俱",
    "X56n0935_003:0537c11": "如何復能具足三德即今問云色何以徧也色即心",
    "X56n0935_003:0537c12": "故者即答詞如義例答云何但外色不與心俱內身",
    "X56n0935_003:0537c13": "亦如草木若論具德不獨內心由心變故謂內心外",
    "X56n0935_003:0537c14": "色心非內外故色無內外等大意云色由心造全體",
    "X56n0935_003:0537c15": "是心皆此意也是故凡夫依正之色全是過去妄心",
    "X56n0935_003:0537c16": "所造即是理性隨染緣也復由現在妄心所執故此",
    "X56n0935_003:0537c17": "依正全是無明故占察云一切法皆不自有但依妄",
    "X56n0935_003:0537c18": "心分別故有又云一切諸法皆從妄想生依妄心為",
    "X56n0935_003:0537c19": "本今若體達全妄是真以妄心本無自性故由理本",
    "X56n0935_003:0537c20": "具方有事用故是故即心之言該真妄也當知諸文",
    "X56n0935_003:0537c21": "凡言唯色唯香等其意皆爾只由色香皆由心造故",
    "X56n0935_003:0537c22": "心性本具色香故所以色香即心心外無法故言唯",
    "X56n0935_003:0537c23": "色香等他昧由心之旨便謂草木自具悲哉傷哉。何",
    "X56n0935_003:0537c24": "者下二徵釋依報即外色大地山河一切眾生共依",
    "X56n0935_003:0538a01": "止故由共造也正報即內色幽明異質巨細殊形由",
    "X56n0935_003:0538a02": "別造也然唯識論明共別造凡有四句一共中共謂",
    "X56n0935_003:0538a03": "大地皆是有情八識共變二共中不共謂雖是人畜",
    "X56n0935_003:0538a04": "共變然受用不同如水魚見舍宅天見琉璃人見清",
    "X56n0935_003:0538a05": "冷鬼見猛焰又如田宅各有其主是不共也(此二句即共造",
    "X56n0935_003:0538a06": "依報也)三不共中共如男女身根種子各變名不共而",
    "X56n0935_003:0538a07": "受用澀滑無殊即共也四不共中不共如男女五根",
    "X56n0935_003:0538a08": "各種所變利鈍明暗一一不同(此二句即別造正報也)豈信等",
    "X56n0935_003:0538a09": "者今責世人豈可但信唯識共造依報彼彼共居其",
    "X56n0935_003:0538a10": "體周徧而不信別造正報中佛性亦徧邪須知約事",
    "X56n0935_003:0538a11": "雖共別不同約理則體咸周徧能造下正示依正俱",
    "X56n0935_003:0538a12": "徧義也能造即心性所造謂依正依正既由心造則",
    "X56n0935_003:0538a13": "知依正即心如水波既由水成則知水波即水故云",
    "X56n0935_003:0538a14": "既是唯心也心體即心性心性無差攝無不徧故占",
    "X56n0935_003:0538a15": "察云眾生心體猶如虗空平等普徧無所不至須知",
    "X56n0935_003:0538a16": "唯識即佛性異名依正既皆唯識所變不可謂佛性",
    "X56n0935_003:0538a17": "唯在有情身內故云不可局方所故所以下三結示",
    "X56n0935_003:0538a18": "以土由心造故心性本具故己心三千徧彼生佛三",
    "X56n0935_003:0538a19": "千故不二門云果雖未辨一切莫非遮那妙境故云",
    "X56n0935_003:0538a20": "皆有理性心種也性既周徧故涅槃以虗空喻之一",
    "X56n0935_003:0538a21": "十復次者即前所引十段破邪空顯佛性文也。",
    "X56n0935_003:0538a22": "故知下三結示過失二初總示過失三初正示過失",
    "X56n0935_003:0538a23": "名體同異者大小經論凡所立名或名同體異如法",
    "X56n0935_003:0538a24": "性解脫中道等名大小俱有豈以名同令法一槩必",
    "X56n0935_003:0538b01": "以理簡而使甄分或體同名異如真如法界佛性藏",
    "X56n0935_003:0538b02": "性等名皆目三千三諦之理豈以名異令法差殊須",
    "X56n0935_003:0538b03": "了體同而使一貫儻不知此則迷名失旨修行無分",
    "X56n0935_003:0538b04": "學之大患豈虗言哉。故身下二引證迷名同人法性",
    "X56n0935_003:0538b05": "等者即身子於方等般若會中迷於名同體異也所",
    "X56n0935_003:0538b06": "以法華之前不得入實誠由此矣子初下三明聞論",
    "X56n0935_003:0538b07": "開解聞之驚駭者駭俟揩反驚也即文初聞無情有",
    "X56n0935_003:0538b08": "性等言也。",
    "X56n0935_003:0538b09": "故知下二別示過失二初牒計唯陰質內者謂世人",
    "X56n0935_003:0538b10": "但云有情有佛性者豈非局遮那周徧之理在陰身",
    "X56n0935_003:0538b11": "內邪問若爾今家談行唯觀陰心何異世人邪答既",
    "X56n0935_003:0538b12": "觀內心具三千性則知外色全是內心何者由心變",
    "X56n0935_003:0538b13": "故謂內心外色心非內外故色無內外而內而外隨",
    "X56n0935_003:0538b14": "其心淨則佛土淨隨佛土淨則智慧淨色心淨故諸",
    "X56n0935_003:0538b15": "法淨諸法淨故色心淨故止觀破法遍中以識劑色",
    "X56n0935_003:0538b16": "第七卷末若心若色無非大車當知一家若教若觀",
    "X56n0935_003:0538b17": "皆云無情有性者只是指示諸法無非自心非謂一",
    "X56n0935_003:0538b18": "一草木自具三千也所以一家教觀永異世人是故",
    "X56n0935_003:0538b19": "云依報正報各具三千者深迷宗旨自樹迷情耳直",
    "X56n0935_003:0538b20": "云者但云無情而已不云有性也。",
    "X56n0935_003:0538b21": "則有下二示失二初比決示失二初約凡夫見計及",
    "X56n0935_003:0538b22": "理教俱權可為比決三初不如外道失二種者一者",
    "X56n0935_003:0538b23": "計我大色小及我徧虗空二者眾塵所成既云我大",
    "X56n0935_003:0538b24": "色小色在我中則知神我該收依正我遍虗空者大",
    "X56n0935_003:0538c01": "經引外云色非我乃至識非我我者遍一切處猶如",
    "X56n0935_003:0538c02": "虗空此乃以遍一切處為我不取色等為我也既徧",
    "X56n0935_003:0538c03": "一切豈隔無情眾塵所成者即順世外道計微塵生",
    "X56n0935_003:0538c04": "麤果也微塵既能成身即知依報非真無情也二不",
    "X56n0935_003:0538c05": "如析法失三不如體法失皆云造者一往有事造義",
    "X56n0935_003:0538c06": "故則知六道依正皆由心生也若次下二約教權理",
    "X56n0935_003:0538c07": "實不可比決問別教既不示一念三千無情無性明",
    "X56n0935_003:0538c08": "矣何故言非所擬邪答且約別教所明十界依正皆",
    "X56n0935_003:0538c09": "由心生故云非所擬耳以折體比決意亦如之只由",
    "X56n0935_003:0538c10": "世人但云無情無性不云無情是心所造故望藏通",
    "X56n0935_003:0538c11": "山毫相絕藏通造六尚自懸殊別教造十安可比擬",
    "X56n0935_003:0538c12": "子聞下二總結。",
    "X56n0935_003:0538c13": "客曰下正宗第二述解立疑複疎佛性遍義問何故",
    "X56n0935_003:0538c14": "此段科為複疎邪答前第一段雖有心變性變及造",
    "X56n0935_003:0538c15": "依正心具等語且為通諸違妨顯佛性圓融故一家",
    "X56n0935_003:0538c16": "所立心具三千之目未暇指陳故至此段徵前所談",
    "X56n0935_003:0538c17": "問出其義故答中約四十六問為指歸示一念三千",
    "X56n0935_003:0538c18": "為標准方知無情有性之旨全依止觀不思議境也",
    "X56n0935_003:0538c19": "是故若了三千則識一切圓融教中異名別說若事",
    "X56n0935_003:0538c20": "若理如指于掌矣複踈之意其若是乎就文分二初",
    "X56n0935_003:0538c21": "問二初述解已開瓦石無性是權虗空周徧是實故",
    "X56n0935_003:0538c22": "云仁善分別重疑者重字通二音若作平聲謂所疑",
    "X56n0935_003:0538c23": "重沓如野客番番疑問論主一一解釋也若作上聲",
    "X56n0935_003:0538c24": "謂所疑重大謂昔堅執瓦石無性等今破此執故曰",
    "X56n0935_003:0539a01": "實壞重疑信一切法等者謂了依正不出唯心也而",
    "X56n0935_003:0539a02": "云下二立疑聞向所說雖信瓦石無非自心而因聞",
    "X56n0935_003:0539a03": "起疑復有四種一疑正中復有緣了二疑修徧三疑",
    "X56n0935_003:0539a04": "果徧四疑一塵即彼彼生佛心性何者正因屬性緣",
    "X56n0935_003:0539a05": "了屬修何故向云本有三種三理元徧豈可性中預",
    "X56n0935_003:0539a06": "有修種二者性乃是理理徧可然修既屬事事云何",
    "X56n0935_003:0539a07": "徧何故向云達性成修修三亦徧邪三者果成之時",
    "X56n0935_003:0539a08": "必斷惑證理說法現通若依正不二者依報國土云",
    "X56n0935_003:0539a09": "何能斷惑等邪既無此義何故向云果地依正融通",
    "X56n0935_003:0539a10": "並依眾生理本邪四者依正皆是己心已自難信云",
    "X56n0935_003:0539a11": "何一心一塵亦即彼彼生佛之心性邪聞斯四說疑",
    "X56n0935_003:0539a12": "滯未通故云情由未決然此四意若解前文其旨可",
    "X56n0935_003:0539a13": "見故記中一一以一念三千之義消文今為鈍者發",
    "X56n0935_003:0539a14": "四十六問的示一家所立一念三千不思議境反知",
    "X56n0935_003:0539a15": "祖承有在故立疑耳。",
    "X56n0935_003:0539a16": "余曰下二答二初舉教觀斥失總前四疑以成二失",
    "X56n0935_003:0539a17": "初斥不觀心具失為下約觀心六問張本遍攬等者",
    "X56n0935_003:0539a18": "謂從無始盡未來際所造不出百界三千世間而能",
    "X56n0935_003:0539a19": "造者由理本具今觀心性本具三千徧融彼彼生佛",
    "X56n0935_003:0539a20": "俱歸一念名為遍攬因果等他人自昔既不善此旨",
    "X56n0935_003:0539a21": "故疑三因種遍及一心一塵即一切生佛心性等說",
    "X56n0935_003:0539a22": "也因果即十如性相至因緣屬因果報屬果百界千",
    "X56n0935_003:0539a23": "如即百界因果也己心三千名自依正生佛三千名",
    "X56n0935_003:0539a24": "他依正若能觀己心具百界三千法者則知生佛亦",
    "X56n0935_003:0539b01": "具三千己心三千遍彼三千是故但觀己心理具三",
    "X56n0935_003:0539b02": "千則彼彼依正事理因果攝無不盡若能如是徧攬",
    "X56n0935_003:0539b03": "觀於己心者則見一心一塵即一切生佛之心性矣",
    "X56n0935_003:0539b04": "請觀此文不應謂觀內心理造時不收事造也亦須",
    "X56n0935_003:0539b05": "知一家談解明行皆內外事理該收若不爾者豈得",
    "X56n0935_003:0539b06": "約觀說無情有性邪亦由下二斥不了教意失為下",
    "X56n0935_003:0539b07": "約教義四十問張本亦由等者若了諸圓頓教所談",
    "X56n0935_003:0539b08": "心性周遍三因離合說果現融之旨者終不疑於三",
    "X56n0935_003:0539b09": "因種遍及心塵即生佛心性等佛說果德之意者佛",
    "X56n0935_003:0539b10": "說果上依正融通周遍法界者良由無始一念三千",
    "X56n0935_003:0539b11": "不見此意乃疑果徧不知諸法全是自心佛現互融",
    "X56n0935_003:0539b12": "者謂轉依為正轉正為依也故大經云菩薩脩行大",
    "X56n0935_003:0539b13": "涅槃者乃至觀實眾生為非眾生觀非眾生為實眾",
    "X56n0935_003:0539b14": "生隨意成就無有虗妄疏解云非眾生者即草木若",
    "X56n0935_003:0539b15": "眾生本來虗妄無所有者當知眾生有非眾生若言",
    "X56n0935_003:0539b16": "諸法有安樂性即非眾生亦是眾生情與無情性與",
    "X56n0935_003:0539b17": "無性准此可見論主於彼疏中私釋云私問若眾生",
    "X56n0935_003:0539b18": "與非眾生實更互轉情作無情無情作情者是義難",
    "X56n0935_003:0539b19": "修若不實轉聖力徒施總而言之只是諸佛菩薩自",
    "X56n0935_003:0539b20": "既依正不二而二二而不二能令眾生亦復如是此",
    "X56n0935_003:0539b21": "則永轉若暫轉者不無斯義亦令轉者不自覺知況",
    "X56n0935_003:0539b22": "復慈即如來如來即慈慈即佛性佛性即諸法敬請",
    "X56n0935_003:0539b23": "後德思之思之(以上涅槃疏文)當知佛現依正互融只由三",
    "X56n0935_003:0539b24": "千理顯故不二門云若非三千空假中安能成茲自",
    "X56n0935_003:0539c01": "在用是故若達此旨則不疑果遍也。",
    "X56n0935_003:0539c02": "余欲下二立問喻疑七初明立問意以一一問皆約",
    "X56n0935_003:0539c03": "一念三千該收生佛依正是故若曉一問則前之四",
    "X56n0935_003:0539c04": "疑皆盪故云眾滯自消以我心三千三諦攝盡眾生",
    "X56n0935_003:0539c05": "法界依正及佛界依正佛界心地三千三諦亦攝彼",
    "X56n0935_003:0539c06": "彼眾生依正及我依正眾生攝二亦復如是故云法",
    "X56n0935_003:0539c07": "界融通釋然者解散也春秋序云渙然氷釋今眾滯",
    "X56n0935_003:0539c08": "自消若長川氷釋大觀者觀明也易有觀卦大明之",
    "X56n0935_003:0539c09": "象今法界融通無幽不鑒如杲日當空也法界眾生",
    "X56n0935_003:0539c10": "佛依正者謂彼彼果佛法界依正彼彼眾生法界依",
    "X56n0935_003:0539c11": "正以我一念三千攝無不盡故云一念具足塵謂色",
    "X56n0935_003:0539c12": "香等色香即心由心所造故一色一香之處無非生",
    "X56n0935_003:0539c13": "佛之心性心性遍攝故云一塵不虧。",
    "X56n0935_003:0539c14": "問佛下二正立問總立四十六問凡為九意初五問",
    "X56n0935_003:0539c15": "約佛性二五問約無情三五問約唯心四五問約眾",
    "X56n0935_003:0539c16": "生五五問約佛土六五問約果成七五問約真如八",
    "X56n0935_003:0539c17": "五問約譬喻九六問約觀心又前四十問約依教開",
    "X56n0935_003:0539c18": "解為問對前不了教旨失後六問約依解立行為問",
    "X56n0935_003:0539c19": "對前不觀心具失又前四十五問是別問後一問是",
    "X56n0935_003:0539c20": "總問故下文野客但答最後一問當知舉總兼別也",
    "X56n0935_003:0539c21": "是故諸問尋下答意大旨可知今更隨文略消令義",
    "X56n0935_003:0539c22": "無壅然須了一一問下皆破無情無性皆顯事造即",
    "X56n0935_003:0539c23": "理不暇委記讀者詳之又前四十問約依教開解者",
    "X56n0935_003:0539c24": "由世人不了大教所詮三千之理周遍一切全昧佛",
    "X56n0935_003:0540a01": "性名乃至立譬喻意致疑無情即一切生佛性等故",
    "X56n0935_003:0540a02": "今問以辨之。",
    "X56n0935_003:0540a03": "初問佛性於中並先定次難從因等者以佛性二字",
    "X56n0935_003:0540a04": "佛字在果性字屬因應知一切眾生雖無果佛三千",
    "X56n0935_003:0540a05": "互融之事而心具三千互融之性即因人有果人之",
    "X56n0935_003:0540a06": "性故名佛性所以從因從果二義並乖故下文云我",
    "X56n0935_003:0540a07": "及眾生皆有此性故名佛性大經云佛性未來以當",
    "X56n0935_003:0540a08": "見故故言眾生悉有佛性無常非性等者無常以遷",
    "X56n0935_003:0540a09": "變為義性以不變為義若是無常安稱佛性若云是",
    "X56n0935_003:0540a10": "常者五陰何故敗壞遷變邪是知佛性之理非常非",
    "X56n0935_003:0540a11": "無常而常而無常約理則常住無變約事則生死遷",
    "X56n0935_003:0540a12": "移今示無常即常事即理故故名佛性故大經云一",
    "X56n0935_003:0540a13": "切眾生雖復無常而是佛性常住無變即妄而真斯",
    "X56n0935_003:0540a14": "可信矣偏真偏妄俱為所遮別不名性者若一切眾",
    "X56n0935_003:0540a15": "生各有佛性一一不同者不同即遷變性乃不變即",
    "X56n0935_003:0540a16": "云佛性不應各別共不可分者謂一切眾生同一佛",
    "X56n0935_003:0540a17": "性若如是者即混然不可分別若爾何故此眾生成",
    "X56n0935_003:0540a18": "佛彼不成邪應知佛性不同而同同而不同故下文",
    "X56n0935_003:0540a19": "云一一有情心徧性遍心具性具猶如虗空彼彼無",
    "X56n0935_003:0540a20": "礙彼彼各遍又云一佛成道法界無非此佛之依正",
    "X56n0935_003:0540a21": "一佛既爾諸佛咸然也喻如一室千燈光光涉入皆",
    "X56n0935_003:0540a22": "遍室中而燈燈不雜同不同意准此可見對體辨異",
    "X56n0935_003:0540a23": "等者應知佛性之名通於別圓二教圓教實說心具",
    "X56n0935_003:0540a24": "三千周徧一切別教權說心生依正乃隔無情。",
    "X56n0935_003:0540b01": "二問無情有權實邪者別教雖是大教理實教權以",
    "X56n0935_003:0540b02": "教權故故有無情之名涅槃雖是大部以帶權故亦",
    "X56n0935_003:0540b03": "有無情之說諸經部教可以例知無情為色等者問",
    "X56n0935_003:0540b04": "意為色是無情故無性為非色是無情故無性為色",
    "X56n0935_003:0540b05": "非色俱是無情故無性若色是無情者陰身亦色何",
    "X56n0935_003:0540b06": "故有性若非色是無情者眾生惑心云何有性又無",
    "X56n0935_003:0540b07": "情若是非色者草木是色則非無情何妨有性邪二",
    "X56n0935_003:0540b08": "俱可知佛見爾邪等者應知眾生從迷情故分於依",
    "X56n0935_003:0540b09": "正諸佛從理智故依即是正今既學佛何存無情下",
    "X56n0935_003:0540b10": "文云因中若實慧實眼冥符亦全生是佛。無情敗壞",
    "X56n0935_003:0540b11": "等者若謂草木有生有滅塵礫隨劫有無故無性者",
    "X56n0935_003:0540b12": "陰身亦爾故淨名云是身無知知草木瓦石既云陰",
    "X56n0935_003:0540b13": "身有性陰身既敗壞佛性亦敗壞也。無情是色者即",
    "X56n0935_003:0540b14": "世人定執無情是色故無佛性唯取心有佛性也法",
    "X56n0935_003:0540b15": "界處色者即十八界中法界十二處中法處皆少分",
    "X56n0935_003:0540b16": "屬色故云法界處色問何名少分屬色答以法處中",
    "X56n0935_003:0540b17": "有四類法謂無表色心所法不相應行三無為法是",
    "X56n0935_003:0540b18": "則無表是色心所是心不相應行非色非心無為法",
    "X56n0935_003:0540b19": "者非三聚攝以無表一類是色是故少分屬色此依",
    "X56n0935_003:0540b20": "婆沙俱舍所說若依經部大乘法相等同時意識緣",
    "X56n0935_003:0540b21": "現五塵及落謝五塵法處所收少分屬色少分屬心",
    "X56n0935_003:0540b22": "今難意者若謂無情是色故無性者法界法處色為",
    "X56n0935_003:0540b23": "亦無佛性為復有佛性若言無者即一切有心皆無",
    "X56n0935_003:0540b24": "佛性豈唯草木若言有者草木亦是色法何云無性",
    "X56n0935_003:0540c01": "故云為亦無邪為復有邪。",
    "X56n0935_003:0540c02": "三問唯心唯只是心者以只是二字解唯字義以一",
    "X56n0935_003:0540c03": "切法只是心故故云唯心也唯識云唯遮外境識表",
    "X56n0935_003:0540c04": "自心語與今同但他宗解義不了性具乃與今異異",
    "X56n0935_003:0540c05": "不名唯者若言無情無性則成心外有法安稱唯心",
    "X56n0935_003:0540c06": "也若聖若凡者聖即真心凡即妄心若唯真心則離",
    "X56n0935_003:0540c07": "妄有真如避空求空是故不可偏指清淨真如也若",
    "X56n0935_003:0540c08": "唯妄心者妄心徧計諸法永殊何名唯心邪故云二",
    "X56n0935_003:0540c09": "俱有過是知近人偏指妄心其過非少應知煩惱心",
    "X56n0935_003:0540c10": "性本具三千即妄而真體常周徧故前文云以由煩",
    "X56n0935_003:0540c11": "惱心性體遍說佛性遍也。無心即依報二俱有過者",
    "X56n0935_003:0540c12": "例前可見應知心非依正而能造依造正是故依正",
    "X56n0935_003:0540c13": "即非依正依正之處當體是心以本具三千故也故",
    "X56n0935_003:0540c14": "立國土一千生陰二千在一心中者正由此也是故",
    "X56n0935_003:0540c15": "能造即非真非妄本具真妄之一心也故所造色心",
    "X56n0935_003:0540c16": "及以依正通於真妄若不唯色者牒所報也世人謬",
    "X56n0935_003:0540c17": "解唯心之義彼謂既言唯心即獨在於心何關色邪",
    "X56n0935_003:0540c18": "故今難云色非心邪良以色由心造全體是心故可",
    "X56n0935_003:0540c19": "唯色四念處云非但唯識亦乃唯色唯香味等是則",
    "X56n0935_003:0540c20": "六境無非心故大論云三界無別法唯是一心作占",
    "X56n0935_003:0540c21": "察云一切諸法依心為本當知一切諸法悉名為心",
    "X56n0935_003:0540c22": "色既是心豈草木無性邪能所異同者此有二重能",
    "X56n0935_003:0540c23": "所一者心是能造十界依正是所造二者正報是能",
    "X56n0935_003:0540c24": "住依報是所住今問此二重能所為同為異若同何",
    "X56n0935_003:0541a01": "以甄別若異不名唯心應知即同而異依正自分即",
    "X56n0935_003:0541a02": "異而同唯一心性故不二門云依正既居一心一心",
    "X56n0935_003:0541a03": "豈分能所雖非能所依正宛然。",
    "X56n0935_003:0541a04": "四問眾生眾生量異者謂巨細殊形善惡異類不爾",
    "X56n0935_003:0541a05": "非內者若謂佛性不隨量異者何名有情身內有佛",
    "X56n0935_003:0541a06": "性邪既云性在身內此性須隨形量大小也爾不名",
    "X56n0935_003:0541a07": "性者若謂佛性實隨形量者此乃遷改不名佛性也",
    "X56n0935_003:0541a08": "眾生惑心等者此一問自含兩難一難無明惑心之",
    "X56n0935_003:0541a09": "性為遍為不遍二難無明惑心與外計色大我小等",
    "X56n0935_003:0541a10": "四句為同為異若言惑心之性遍於依正者何謂無",
    "X56n0935_003:0541a11": "情無佛性邪若謂惑心不遍依報者且四句中我大",
    "X56n0935_003:0541a12": "色小色在我中此之惑心是小乘初果所斷尚遍依",
    "X56n0935_003:0541a13": "報豈大乘所談之惑唯在有情又見惑但障偏空尚",
    "X56n0935_003:0541a14": "徧依報無明障於妙理豈局有情故前文云以由煩",
    "X56n0935_003:0541a15": "惱心性體徧云佛性遍眾生有性等者佛有三身世",
    "X56n0935_003:0541a16": "云眾生有佛性者為有何身性邪故問云唯應等若",
    "X56n0935_003:0541a17": "言有法身性者法身許遍何隔無情若言但有報應",
    "X56n0935_003:0541a18": "性者況三身相即無暫離時既許法身遍一切處報",
    "X56n0935_003:0541a19": "應未甞離於法身況法身處二身常在故知三身遍",
    "X56n0935_003:0541a20": "於諸法何獨法身法身若徧尚具三身何獨法身是",
    "X56n0935_003:0541a21": "故言有佛性者應具三身不可偏一本迷者謂無始",
    "X56n0935_003:0541a22": "無明也當知無明即是法性但凡夫不覺故謂之迷",
    "X56n0935_003:0541a23": "諸佛覺之故謂之悟是故諸佛覺己依正融通者良",
    "X56n0935_003:0541a24": "由無始理具也梁肅云一理而已迷而為凡悟而為",
    "X56n0935_003:0541b01": "聖迷佛下雙難若謂生迷不迷佛悟則迷應永迷若",
    "X56n0935_003:0541b02": "謂佛悟不悟生迷則理應始有當知迷情如氷與水",
    "X56n0935_003:0541b03": "今雖在凡既云學佛必信教順理不可獨云有情有",
    "X56n0935_003:0541b04": "性也故輔行云從迷情故分於依正從理智故依即",
    "X56n0935_003:0541b05": "是正如常寂光即法身土身土相稱豈隔無情眾生",
    "X56n0935_003:0541b06": "一身幾佛性者應知我心具諸佛之果德一佛身中",
    "X56n0935_003:0541b07": "幾生性者應知佛果具自他之因性當知眾生三千",
    "X56n0935_003:0541b08": "理具不斷性善故具諸佛果德佛果三千理滿不斷",
    "X56n0935_003:0541b09": "性惡故具自他因性是故生既具於果德果上既依",
    "X56n0935_003:0541b10": "正不二生豈不然不可云無情無性也此中且以生",
    "X56n0935_003:0541b11": "佛對間互攝若生攝彼彼生佛攝彼彼果者既三千",
    "X56n0935_003:0541b12": "理同其意可見在下自辨故此未論。",
    "X56n0935_003:0541b13": "五問佛土佛國土身者即華嚴十身中有國土身也",
    "X56n0935_003:0541b14": "十身者謂智身眾生身國土身業報身聲聞身緣",
    "X56n0935_003:0541b15": "覺身菩薩身如來身虗空身法身彼彼正等通名",
    "X56n0935_003:0541b16": "為身故云十身盧舍那也若以三身通收彼十者",
    "X56n0935_003:0541b17": "應開為四則以化身攝於業報智即報身虗空屬",
    "X56n0935_003:0541b18": "法餘皆化攝當知三身即是三諦三諦不出三千",
    "X56n0935_003:0541b19": "華嚴明如來十身互用者由心三千理顯故也今文",
    "X56n0935_003:0541b20": "唯問國土身者為世人執國土無情無佛性故故獨",
    "X56n0935_003:0541b21": "問之為始本邪者意問此國土身為因中本具為果",
    "X56n0935_003:0541b22": "成始有若果成始有此乃本無今有相無常法又成",
    "X56n0935_003:0541b23": "果不從因應知須云本具若也本具國土之身則眾",
    "X56n0935_003:0541b24": "生有依正不二之理何得云無情無性邪始本同異",
    "X56n0935_003:0541c01": "者應知因果理同隱顯事異國土身即國土一千也。",
    "X56n0935_003:0541c02": "為一異邪者既十俱名身則依正不二不可云依正",
    "X56n0935_003:0541c03": "異也一無能所者能即身所即土若言身土不二則",
    "X56n0935_003:0541c04": "無能所若言身土有異則全同凡夫何名佛邪今言",
    "X56n0935_003:0541c05": "佛性者乃凡夫有果人之性故知此性依正不二不",
    "X56n0935_003:0541c06": "隔無情生亦下自含三問一問為是只一佛土眾生",
    "X56n0935_003:0541c07": "居佛土中邪為各下二問生佛為各有土邪佛無下",
    "X56n0935_003:0541c08": "三問為佛寄在眾生土中佛自無土邪應知只一佛",
    "X56n0935_003:0541c09": "土生自計異下文云一佛成道法界無非此佛之依",
    "X56n0935_003:0541c10": "正一佛既爾諸佛咸然眾生自於佛依正中而生殊",
    "X56n0935_003:0541c11": "見苦樂升沉一一皆計為己身土淨穢宛然成壞斯",
    "X56n0935_003:0541c12": "在或云土唯在生等如別說非此中意遠近者同居",
    "X56n0935_003:0541c13": "名近寂光名遠方便實報望前為遠望後為近問意",
    "X56n0935_003:0541c14": "者佛土之言為止論同居亦攝寂光故云為遠近邪",
    "X56n0935_003:0541c15": "何土體與生等此問佛於四土中何土與眾生一異",
    "X56n0935_003:0541c16": "共別邪應知佛土之言具收四種寂光即一三土即",
    "X56n0935_003:0541c17": "異一即異故生見三土差別異即一故寂光一體無",
    "X56n0935_003:0541c18": "殊共別例爾故淨名疏四土相望十種差別以消天",
    "X56n0935_003:0541c19": "器飯色不同一同居自異乃至第十云諸土非垢寂",
    "X56n0935_003:0541c20": "光非淨前九明諸土不同非今問意第十明諸土之",
    "X56n0935_003:0541c21": "體土雖差別不異寂光寂光雖寂不異諸土即正當",
    "X56n0935_003:0541c22": "今問即一而異即異而一義也既乃即異而一不應",
    "X56n0935_003:0541c23": "云無情無性也問佛佛等者前以生佛相對問同異",
    "X56n0935_003:0541c24": "今以佛佛相對問同異土體即寂光娑婆下別舉同",
    "X56n0935_003:0542a01": "居自異問之娑婆穢土為與諸佛共為別在釋迦應",
    "X56n0935_003:0542a02": "知同居即寂光佛佛互徧即共義寂光即同居淨穢",
    "X56n0935_003:0542a03": "自異別即別義也。",
    "X56n0935_003:0542a04": "六問果成成廣狹者應知塵國即寂光體廣普周於",
    "X56n0935_003:0542a05": "法界寂光即塵國事狹隨機而不同前遠近約四土",
    "X56n0935_003:0542a06": "竪論今廣狹約十方橫論不成有過者略有二過一",
    "X56n0935_003:0542a07": "違文二違義華嚴云以國土身成正覺若云土不成",
    "X56n0935_003:0542a08": "者即違文世云唯心當知萬法無非是心此心若成",
    "X56n0935_003:0542a09": "則依正俱成若云土不成者即違義見性舉生見處",
    "X56n0935_003:0542a10": "同異者佛見性本同生見處計異理即事故國土處",
    "X56n0935_003:0542a11": "殊事即理故如來性等事理相即其猶氷水離氷無",
    "X56n0935_003:0542a12": "水離水無氷故云離二不可此中且與分證究竟對",
    "X56n0935_003:0542a13": "理即明同異故云見性見處等若因中與實慧冥符",
    "X56n0935_003:0542a14": "信教仰理者與佛見性全同彼彼不成者即未成佛",
    "X56n0935_003:0542a15": "之眾生也意問果佛已成之依正與一切眾生未成",
    "X56n0935_003:0542a16": "之依正為同為異應知已成之三千遍彼未成之三",
    "X56n0935_003:0542a17": "千即同也彼彼三千即異也千燈一室可以比知又",
    "X56n0935_003:0542a18": "迷悟不同亦是異義自他境者自境即佛果己心三",
    "X56n0935_003:0542a19": "千他境即彼彼三千初後之語通於自他自境初後",
    "X56n0935_003:0542a20": "者以無始凡心為初究竟成佛為後他境以彼彼生",
    "X56n0935_003:0542a21": "為初以彼彼果為後如何者問出其相應知成於佛",
    "X56n0935_003:0542a22": "眼則五眼具足成於中智則三智圓融見己心三千",
    "X56n0935_003:0542a23": "自他具足初後不二如清濁水濕性無殊彼彼亦爾",
    "X56n0935_003:0542a24": "具如自他不二門。",
    "X56n0935_003:0542b01": "七問真如二俱如何者問出其相應知真如隨緣造",
    "X56n0935_003:0542b02": "依造正隨緣不變咸即真如故舉正則全依是正正",
    "X56n0935_003:0542b03": "外無法舉依則全正是依依外無法依正既皆是真",
    "X56n0935_003:0542b04": "如故更互相攝當知真如即自心理具三千三諦而",
    "X56n0935_003:0542b05": "此三諦三無差別他人但云清淨真如全乖佛意故",
    "X56n0935_003:0542b06": "輔行問云世人云觀真如如何觀於身內等生等佛",
    "X56n0935_003:0542b07": "之真如邪良為他人不了本具無差等義故也。為永",
    "X56n0935_003:0542b08": "無邪等者若言無情中無真如性何故佛果當成依",
    "X56n0935_003:0542b09": "正融通邪既乃依正融通豈非無情有真如性故云",
    "X56n0935_003:0542b10": "何當有邪隨已與真為同異邪者應知真如隨緣即",
    "X56n0935_003:0542b11": "同而異依正差別隨緣不變同一真如若言永隨此",
    "X56n0935_003:0542b12": "大不可真如本有為本無邪等者應知三千三諦真",
    "X56n0935_003:0542b13": "如佛性本自有之非適今也但眾生迷倒不自覺知",
    "X56n0935_003:0542b14": "與惑共住等者此問在纏真如也應知雖無始本迷",
    "X56n0935_003:0542b15": "而本迷之性即是佛性染淨不二門云濁雖本有而",
    "X56n0935_003:0542b16": "全體是清既全體是清則無情有性明矣。",
    "X56n0935_003:0542b17": "八問譬喻波水同異等者應知水濕元同為波則異",
    "X56n0935_003:0542b18": "水為波也即同而異波即水也即異而同無有無波",
    "X56n0935_003:0542b19": "之水未有不濕之波波之與水同時而有實無前後",
    "X56n0935_003:0542b20": "若從悟從理則水本無波名名得從迷從事波無水",
    "X56n0935_003:0542b21": "名名失真妄同異者以水喻真以波喻妄同異存沒",
    "X56n0935_003:0542b22": "法譬如何者應知空本無華由眼病故見遍空華於",
    "X56n0935_003:0542b23": "華名存於空名沒眼病若除華處本是於空實無華",
    "X56n0935_003:0542b24": "可滅於空名存於華名沒空即是同華即是異於同",
    "X56n0935_003:0542c01": "見異由眼有病於異見同由眼病除是則同異各有",
    "X56n0935_003:0542c02": "存沒眼病喻妄情空喻佛性華喻依正迷真起妄見",
    "X56n0935_003:0542c03": "依正異則妄存真沒了妄即真見佛性同則真存妄",
    "X56n0935_003:0542c04": "沒鏡像明體者體觀以銅為體也鏡喻一心像喻應",
    "X56n0935_003:0542c05": "明喻報體喻法通體是明遍明是像不並不別即一",
    "X56n0935_003:0542c06": "即三不離一鏡以喻三身體性相即不出一心雖昏",
    "X56n0935_003:0542c07": "明有異而體性常同以塵昏時常具生像之性故前",
    "X56n0935_003:0542c08": "昏存則明沒以喻在迷全法性為無明法性無生處",
    "X56n0935_003:0542c09": "則明沒也後明存則昏沒以喻在悟全無明為法性",
    "X56n0935_003:0542c10": "無迷無作處即昏沒也昏明雖異銅性無殊迷悟雖",
    "X56n0935_003:0542c11": "荖心性常一法譬當爾故問如何只由世人皆謂眾",
    "X56n0935_003:0542c12": "生但有法身性須修萬行至果方有大用故今以喻",
    "X56n0935_003:0542c13": "示法令知生佛體同佛果有用由生性本具明能現",
    "X56n0935_003:0542c14": "像由昏性本具又可以鏡喻心性明喻理造像喻事",
    "X56n0935_003:0542c15": "造雖像現有去有住而明性常具眾像雖事造有生",
    "X56n0935_003:0542c16": "有滅而理性常造三千像現全在鏡明事造不離心",
    "X56n0935_003:0542c17": "性事理不二明像常同前後存沒准說可解帝網者",
    "X56n0935_003:0542c18": "謂帝釋宮中眾寶珠網一目一珠一一珠內現一帝",
    "X56n0935_003:0542c19": "釋宮殿莊嚴如是數珠互相映入眾珠咸現一珠之",
    "X56n0935_003:0542c20": "內一一珠內皆具眾珠音緩依正彼彼不離展轉無窮",
    "X56n0935_003:0542c21": "雖復無窮隨舉一珠收之皆盡於一珠外更無餘珠",
    "X56n0935_003:0542c22": "不現其中今家正喻一念三千彼彼相攝因果皆爾",
    "X56n0935_003:0542c23": "果無因邪者若言帝網唯譬果上依正融通者果則",
    "X56n0935_003:0542c24": "無因故云果無因邪應知果上事用融通並由無始",
    "X56n0935_003:0543a01": "理具故不二門云三千在理同名無明三千果成咸",
    "X56n0935_003:0543a02": "稱常樂既乃理具何隔無情如意珠身者謂果上隨",
    "X56n0935_003:0543a03": "所應度現十界形譬如意珠玉隨意雨寶故名如意",
    "X56n0935_003:0543a04": "珠身既現十界之身必各有所居之土不可有身無",
    "X56n0935_003:0543a05": "土故云身有土邪又若謂如意珠身唯在分證果及",
    "X56n0935_003:0543a06": "究竟果者此果豈得無因若也通因請陳其旨故云",
    "X56n0935_003:0543a07": "通因如何應知只由本具百界三千在乎一念故初",
    "X56n0935_003:0543a08": "住分顯即能隨類現形是故珠王身土一念具足不",
    "X56n0935_003:0543a09": "應云無情無佛性也已上四十問佛性乃至譬喻等名",
    "X56n0935_003:0543a10": "皆出諸大乘經論故一一問之令知諸教大旨曉了一",
    "X56n0935_003:0543a11": "心一塵無非生佛心性耳故此四十同是約教而問也。",
    "X56n0935_003:0543a12": "九問觀心由世人雖亦觀心不善徧攝諸法觀於己",
    "X56n0935_003:0543a13": "心具足三千三無差別致疑一心一塵即一切生佛",
    "X56n0935_003:0543a14": "心性等故次教義後約觀心問之夫一家所談三觀",
    "X56n0935_003:0543a15": "觀心准義例所明唯有三種一者從行唯於萬境觀",
    "X56n0935_003:0543a16": "於一心萬境雖殊妙觀理等此如止觀觀陰等十境",
    "X56n0935_003:0543a17": "即其意二者約法相如法華玄約四諦五行之文入",
    "X56n0935_003:0543a18": "一念心為圓觀三託事相如王舍耆山名從事立故",
    "X56n0935_003:0543a19": "借事為觀以導執情亦如止觀方等普賢其例可識",
    "X56n0935_003:0543a20": "故凡欲造修須依止觀約行觀心諸文託事附法既",
    "X56n0935_003:0543a21": "未示三千為境未明十乘觀法故初心人未可依之",
    "X56n0935_003:0543a22": "修習若已依止觀觀乎三千三諦者則能以此三千",
    "X56n0935_003:0543a23": "三諦正觀之心依諸文所明攝諸事法觀此事法不",
    "X56n0935_003:0543a24": "出三千名修事法觀也當知事法觀心不出二意一",
    "X56n0935_003:0543b01": "為未依止觀修習者無封文滯事之愆知依解起行",
    "X56n0935_003:0543b02": "之旨數二為已依止觀脩習者令攝事攝法入心成",
    "X56n0935_003:0543b03": "觀不忘本習故所以諸文並未云一念三千具足也",
    "X56n0935_003:0543b04": "尚未指示妙境初心修習可乎故輔行云止觀正明",
    "X56n0935_003:0543b05": "觀法並以三千而為指南乃是終窮究竟極說故序",
    "X56n0935_003:0543b06": "中云說己心中所行法門良有以也今所問觀心義",
    "X56n0935_003:0543b07": "者正示止觀約行觀心於一念中具三千法生佛互",
    "X56n0935_003:0543b08": "遍不隔無情耳言觀心者觀謂不思議觀心謂不思",
    "X56n0935_003:0543b09": "議境境為所觀觀為能觀所觀者何謂陰界入陰界",
    "X56n0935_003:0543b10": "入不出色心色從心造全體是心此之能造具足諸",
    "X56n0935_003:0543b11": "法所以但觀六識妄心即三諦妙性假故三千宛爾",
    "X56n0935_003:0543b12": "空故當體泯然中故心性不動而此一心三無差別",
    "X56n0935_003:0543b13": "如是觀者名觀心性隨緣不變名為性不變隨緣名",
    "X56n0935_003:0543b14": "為心故涅槃云能觀心性名為上定上定者名第一",
    "X56n0935_003:0543b15": "義第一義者名為佛性佛性者名毗盧遮那此遮那",
    "X56n0935_003:0543b16": "性具三佛性遮那遍故三佛亦遍故知三佛唯一剎",
    "X56n0935_003:0543b17": "那三佛遍故剎那則徧如是觀者名觀煩惱名觀法",
    "X56n0935_003:0543b18": "身是觀剎那是觀藏海是觀真如是觀實相是觀眾",
    "X56n0935_003:0543b19": "生是觀己身是觀虗空是觀中道故此妙境為諸法",
    "X56n0935_003:0543b20": "本故此妙觀是諸行源若爾觀心即足何故止觀於",
    "X56n0935_003:0543b21": "不思議境明觀心竟至第四破法遍文末更例觀於",
    "X56n0935_003:0543b22": "餘陰界入答欲融諸法示觀境遍是故下文例餘界",
    "X56n0935_003:0543b23": "入若示境體觀心即足以徧心故攝餘法故故義例",
    "X56n0935_003:0543b24": "云先了萬法唯心方可觀心能了諸法則見諸法唯",
    "X56n0935_003:0543c01": "色唯心當知一切由心分別諸法何曾自謂同異停",
    "X56n0935_003:0543c02": "是故唯觀識心即了無情有性者其意如是能所得",
    "X56n0935_003:0543c03": "名同異等者意問為即心以為能觀為心外別有能",
    "X56n0935_003:0543c04": "觀若心外別有能觀則所觀境攝法不盡若只識心",
    "X56n0935_003:0543c05": "以為能觀如何以心而能觀心故云同異云何應知",
    "X56n0935_003:0543c06": "無始妄心本是理性妙境妙智而隨妄轉不覺不知",
    "X56n0935_003:0543c07": "今既聞名知心即是即此陰心而能成觀是故以心",
    "X56n0935_003:0543c08": "為境心亦能照能所俱心心體俱遍心心相照於理",
    "X56n0935_003:0543c09": "甚明故止觀云不可思議境即是觀故雖即心是觀",
    "X56n0935_003:0543c10": "而境觀宛然是故若了此問則方解因中境觀不二",
    "X56n0935_003:0543c11": "之談果上法報相冥之旨也一多心境同異者應知",
    "X56n0935_003:0543c12": "我之三千徧彼三千彼彼三千互遍亦爾差而無差",
    "X56n0935_003:0543c13": "一多相即思之可見為唯觀心等者一言觀心即觀",
    "X56n0935_003:0543c14": "身土百界依正不離一心故成道時稱此本理一身",
    "X56n0935_003:0543c15": "一念遍於法界如是觀者詎隔無情同邪異邪者意",
    "X56n0935_003:0543c16": "問他人觀三道即三德之理而此三道與三德為同",
    "X56n0935_003:0543c17": "體為異體若言同者既不論性本具惡云何得同若",
    "X56n0935_003:0543c18": "言異者何故亦談理事融即說隨緣不變邪只由他",
    "X56n0935_003:0543c19": "人不知性惡雖云融即義且無歸故此問耳應知一",
    "X56n0935_003:0543c20": "家所明三道即三德者乃約理而談的相翻對以身",
    "X56n0935_003:0543c21": "對身以脫對縛等義便故爾實論三體更無前後且",
    "X56n0935_003:0543c22": "論無始苦輪無際與業煩惱不並不別況復觀心約",
    "X56n0935_003:0543c23": "於一念十界百界以論三道約此三道以論三德是",
    "X56n0935_003:0543c24": "故三道及以三德並無前後即異而同性德三因無",
    "X56n0935_003:0544a01": "時不具為本淨始淨者濁雖本有全體是清故知剎",
    "X56n0935_003:0544a02": "那染體悉淨具如染淨不二門心佛眾生者華嚴第",
    "X56n0935_003:0544a03": "十八如來林菩薩說偈云心如工畫師造種種五陰",
    "X56n0935_003:0544a04": "一切世間中無法而不造如心佛亦爾如佛眾生然",
    "X56n0935_003:0544a05": "心佛及眾生是三無差別若人欲求知三世一切佛",
    "X56n0935_003:0544a06": "應當如是觀心造諸如來今約此經為問者況一家",
    "X56n0935_003:0544a07": "圓觀須觀三無差別彼彼互融無非心性豈存瓦石",
    "X56n0935_003:0544a08": "非佛性邪心即己心佛即彼彼佛生即彼彼生心定",
    "X56n0935_003:0544a09": "在因佛定在果眾生一往通論諸因果二往則局不",
    "X56n0935_003:0544a10": "通於佛及唯在因故此三法得名各別何者如眾生",
    "X56n0935_003:0544a11": "身中佛法心法猶通因果況眾生名通通凡通聖若",
    "X56n0935_003:0544a12": "佛身中眾生心法亦定在果心法之中佛法眾生法",
    "X56n0935_003:0544a13": "此二在因而此三法各有身土今所問意若此差別",
    "X56n0935_003:0544a14": "經何故云三無差別應知理體無差差約事用今觀",
    "X56n0935_003:0544a15": "無差之理所以三法更相融攝是故一切咸同故云",
    "X56n0935_003:0544a16": "法相融攝等相字平聲問既三法無差何故唯令行",
    "X56n0935_003:0544a17": "者觀自心邪答生佛屬他於我何為是故須觀自己",
    "X56n0935_003:0544a18": "心性具足佛法及眾生法雖後具足心性冥妙不一",
    "X56n0935_003:0544a19": "不多故釋籤云以心性觀則似可見若以眾生及佛",
    "X56n0935_003:0544a20": "而為觀者似如不逮是故三法雖融若不自觀己心",
    "X56n0935_003:0544a21": "安知自他因果心妙唯觀己心意在此也例如色心",
    "X56n0935_003:0544a22": "俱云具法意在了色即心又如示真妄體性相翻意",
    "X56n0935_003:0544a23": "在了達即妄而真耳當曉指歸無惑岐道問一家所",
    "X56n0935_003:0544a24": "明觀能造心具三千法與占察二觀同異云何答即",
    "X56n0935_003:0544b01": "是真如觀也故彼經云復次脩學如上信解者又有",
    "X56n0935_003:0544b02": "二種一者利根二者鈍根其利根者先已能知一切",
    "X56n0935_003:0544b03": "諸外境界唯心所作如是等人即應修習真如實觀",
    "X56n0935_003:0544b04": "其鈍根者先未能知一切外諸境界悉唯是心虗誑",
    "X56n0935_003:0544b05": "不實故染著情厚蓋障數起心難調伏應當先學唯",
    "X56n0935_003:0544b06": "心識觀此亦一往分對二人究竟而論二觀互顯故",
    "X56n0935_003:0544b07": "輔行云修三昧者於此二途一不可廢也況占察一",
    "X56n0935_003:0544b08": "經正為末代談其觀道而與一家觀淨宛爾相符故",
    "X56n0935_003:0544b09": "論主於義例輔行二文皆示彼經二種觀相他人不",
    "X56n0935_003:0544b10": "曉往往謬談。",
    "X56n0935_003:0544b11": "如是下三指廣結略爾許者且至四十六也。",
    "X56n0935_003:0544b12": "客曰下四明立問之數二初問余曰下二答三初明",
    "X56n0935_003:0544b13": "問意該攝攻治也論語云攻其惡無攻人之惡惑深",
    "X56n0935_003:0544b14": "疑淺惑即見思無明入相似分真所破也疑即學人",
    "X56n0935_003:0544b15": "執彼權經於圓頓教而起猶豫如執瓦石無性難虗",
    "X56n0935_003:0544b16": "空喻等即名字觀行所破行即修偏權觀行理即偏",
    "X56n0935_003:0544b17": "權教下之理皆為今問所治教即圓頓教義即佛性",
    "X56n0935_003:0544b18": "義自即己心他即生佛一問亦足者以一一問意皆",
    "X56n0935_003:0544b19": "示一念三千是故趣舉一問足以攻偏權通圓實也",
    "X56n0935_003:0544b20": "問下文云必欲修習教法未周何故一問便能攻惡",
    "X56n0935_003:0544b21": "答必也了問旨已依止觀而修方能破惑然修觀破",
    "X56n0935_003:0544b22": "惑始因此問開解故云政惑耳為對下二正示問數",
    "X56n0935_003:0544b23": "二初約鈍根及對下二約圓位所以對六即者亦如",
    "X56n0935_003:0544b24": "牟子三十七段以表佛經三十七品也故知今文法",
    "X56n0935_003:0544c01": "於牟子四十六者非謂以問次第對位但以問數表",
    "X56n0935_003:0544c02": "位數耳是故問問之意既皆約三千應於一一問下",
    "X56n0935_003:0544c03": "以六即撿之無令叨濫故表對六即也應知下三明",
    "X56n0935_003:0544c04": "互融亦皆能收餘四十五者若思一問眾滯自消故",
    "X56n0935_003:0544c05": "向云一問亦足既以問表位此則已當一位自具四",
    "X56n0935_003:0544c06": "十六問也餘一一位中還以一問為能收四十五問",
    "X56n0935_003:0544c07": "為所收故皆具四十六乃至立無量問能所亦然則",
    "X56n0935_003:0544c08": "成一一位各具無量問也所以然者以一一問意不",
    "X56n0935_003:0544c09": "出三千故能相收相攝。",
    "X56n0935_003:0544c10": "客曰下五野客領解二初正述領解四初領今僕初",
    "X56n0935_003:0544c11": "下二述昔初聞謂聞寱云無情有性之說也塵礫隨",
    "X56n0935_003:0544c12": "劫有無者成住壞劫則有空劫則無恭請學者細讀",
    "X56n0935_003:0544c13": "此文不應言獨頭依報自具三千性也余曰下三重",
    "X56n0935_003:0544c14": "責何因等者因由也若云有性不合云無情故客曰",
    "X56n0935_003:0544c15": "下四答領今意重述昔迷且云無情耳其實已知唯",
    "X56n0935_003:0544c16": "一心性也有情心徧等者請觀此文既云一一有情",
    "X56n0935_003:0544c17": "心徧性遍云何輙謂國土自具三千邪云何謂觀心",
    "X56n0935_003:0544c18": "時恐心外向觀色時恐心內向邪心遍性遍標體量",
    "X56n0935_003:0544c19": "心具性具標體德心性之言即種性也種性謂指妄",
    "X56n0935_003:0544c20": "心即理量謂心性周徧德謂性具三千止觀大意云不",
    "X56n0935_003:0544c21": "變隨緣名心即剎那妄心也隨緣不變名性即三千",
    "X56n0935_003:0544c22": "妙性也今了剎那性常妄即真故故佛性遍即剎那",
    "X56n0935_003:0544c23": "遍佛性具即剎那具也大意云是觀剎那是觀真如",
    "X56n0935_003:0544c24": "等故云心遍性遍心具性具猶如下釋出體量體德",
    "X56n0935_003:0545a01": "猶如虗空者總舉喻虗空周遍喻體量虗空含萬像",
    "X56n0935_003:0545a02": "喻體德彼彼下合法文有四句初二句合體量一一",
    "X56n0935_003:0545a03": "有情心性融通故云彼彼無礙一一有情心性互遍",
    "X56n0935_003:0545a04": "三無差別故云彼彼各遍身土下次二句合體德身",
    "X56n0935_003:0545a05": "即生陰二千土即依報一千因果即十界百界因果",
    "X56n0935_003:0545a06": "何者如云起一界心即具十界十如十如只是因果",
    "X56n0935_003:0545a07": "法耳無所增減者謂一一有情各具三千三千互遍",
    "X56n0935_003:0545a08": "性佛無殊故無增減問凡夫心中具有諸佛菩薩等",
    "X56n0935_003:0545a09": "性容具三千中心後心界如漸減乃至成佛唯一佛",
    "X56n0935_003:0545a10": "界如何後心亦具三千而云無所增減邪答一家圓",
    "X56n0935_003:0545a11": "義言法界者須云十界即空假中初後不二方異諸",
    "X56n0935_003:0545a12": "教若見觀音玄文意者則事理凡聖自他始終修性",
    "X56n0935_003:0545a13": "等意一切可見彼文料簡緣了中云如來不斷性惡",
    "X56n0935_003:0545a14": "闡提不斷性善點此一意眾滯自消以不斷性善故",
    "X56n0935_003:0545a15": "緣因本有彼文云了是顯了智慧莊嚴緣是資助福",
    "X56n0935_003:0545a16": "德莊嚴由二為因佛具二果元此因果本是性德性",
    "X56n0935_003:0545a17": "德緣了本自有之今三千即空性了因也三千即假",
    "X56n0935_003:0545a18": "性緣因也三千即中性正因也是故他解唯知闡提",
    "X56n0935_003:0545a19": "不斷正因不知不斷性德緣了故知善惡不出三千",
    "X56n0935_003:0545a20": "彼又問云既有性德善亦有性德惡否答具有問闡",
    "X56n0935_003:0545a21": "提與佛斷何等善惡答闡提斷修善但有性善在如",
    "X56n0935_003:0545a22": "來斷修惡但有性惡在問性德善惡何以不斷答性",
    "X56n0935_003:0545a23": "德但是善惡法門故不可斷一切世間無能毀者如",
    "X56n0935_003:0545a24": "魔燒經卷豈能令性法門盡縱燒惡譜亦不能令惡",
    "X56n0935_003:0545b01": "法門盡問闡提不斷性善故後時還起善如來不斷",
    "X56n0935_003:0545b02": "性惡故應當後時還起惡答闡提不達性惡故後時",
    "X56n0935_003:0545b03": "還起於修惡不了於性善故後時還為修善所染是",
    "X56n0935_003:0545b04": "故修善還得起即以修善治修惡則令修惡不得起",
    "X56n0935_003:0545b05": "佛雖不斷於性惡而能了達於性惡而於惡法得自",
    "X56n0935_003:0545b06": "在不為修惡之所染是故修惡不得起故佛永無於",
    "X56n0935_003:0545b07": "修惡自在用於惡法門闡提若能達脩惡則與如來",
    "X56n0935_003:0545b08": "無差別故知於善於惡善達修性於修照性以性了",
    "X56n0935_003:0545b09": "脩能知此者方可與論性德三因生死涅槃十二因",
    "X56n0935_003:0545b10": "緣即是三德如是無量理無不通無所增減於茲可",
    "X56n0935_003:0545b11": "識故法華下引證以常住故故無增減一言世間不",
    "X56n0935_003:0545b12": "出三種界界咸然故云攝盡。",
    "X56n0935_003:0545b13": "余曰下二令答前問以驗所解六初略印所解令答",
    "X56n0935_003:0545b14": "前問客曰下二追引前義以申答意曰余下三令陳",
    "X56n0935_003:0545b15": "答辭客曰下四約解為答向諸問意等者意字下多",
    "X56n0935_003:0545b16": "答字傳寫訛耳余曰下五再徵答辭理數大統雖爾",
    "X56n0935_003:0545b17": "非言無以表彰故云未曉子情客曰下六陳辭正答",
    "X56n0935_003:0545b18": "二初謙己請證。",
    "X56n0935_003:0545b19": "豈非下二正答前問四初正明佛性互融以領大旨",
    "X56n0935_003:0545b20": "但答最後問者前四十問專在於教次五問專在於",
    "X56n0935_003:0545b21": "觀最後一問符教立觀則兼於教觀何者華嚴三無",
    "X56n0935_003:0545b22": "差偈即教也依教而觀令與經合即觀也又前諸問",
    "X56n0935_003:0545b23": "中或生佛對問或但問於生或但問於佛或但問於",
    "X56n0935_003:0545b24": "心最後一問兼問心佛眾生三無差別是故但答此",
    "X56n0935_003:0545c01": "問即得兼前諸問意也問若後能兼前前不兼後者",
    "X56n0935_003:0545c02": "何故文云若思一問眾滯自消邪答教本詮觀觀乃",
    "X56n0935_003:0545c03": "順教若了教中一問之下三千意者何患不知觀心",
    "X56n0935_003:0545c04": "具三千邪故云為對鈍根故四十六然但據文相顯",
    "X56n0935_003:0545c05": "著教觀兼明三種俱問者唯最後問耳故今答之先",
    "X56n0935_003:0545c06": "正答三無差別次我及去結名佛性剎那者時之極",
    "X56n0935_003:0545c07": "促即介爾心也謂我心及眾生心無始時來無間相",
    "X56n0935_003:0545c08": "續未曾斷絕故云一一剎那無不與彼等者果成三",
    "X56n0935_003:0545c09": "法皆常樂我淨故稱果德身心即佛界色心依即佛",
    "X56n0935_003:0545c10": "界國土正即佛界假實此言果佛心地三千也自他",
    "X56n0935_003:0545c11": "互論若與我生望果佛則果佛為他若與果佛望我",
    "X56n0935_003:0545c12": "生別我生為他謂我及眾生纔一剎那三千具足即",
    "X56n0935_003:0545c13": "空即中而此三千徧佛心之三千佛心三千亦遍我",
    "X56n0935_003:0545c14": "心及眾生心之三千故云自他互融互入雖諸佛果",
    "X56n0935_003:0545c15": "成眾生理具成之與理其性常等故云齊等以互融",
    "X56n0935_003:0545c16": "互入故也故大意云諸法諸塵諸剎身其體寂然無",
    "X56n0935_003:0545c17": "自性無他性本來隨物變所以相八事恒分故我身",
    "X56n0935_003:0545c18": "心剎塵遍諸佛眾生亦復然也次結名佛性者我及",
    "X56n0935_003:0545c19": "眾生以在迷故雖無果佛三千互融之用而有此三",
    "X56n0935_003:0545c20": "千互融之性如木中火雖無遍燒之用而有遍燒之",
    "X56n0935_003:0545c21": "性故名佛性也其性遍造遍變者由性具三千故能",
    "X56n0935_003:0545c22": "變造百界依正故所變依正無非心性是知能變之",
    "X56n0935_003:0545c23": "性即理造所變依正即事造也遍攝者以己心三千",
    "X56n0935_003:0545c24": "攝盡彼彼生佛依正也不二門云了外色心一念無",
    "X56n0935_003:0546a01": "念唯內體三千即空假中即斯意也大教之體者體",
    "X56n0935_003:0546a02": "即教下所詮唯心之理也。",
    "X56n0935_003:0546a03": "了性下二約因果迷悟釋成了性遍己者謂了心性",
    "X56n0935_003:0546a04": "三千遍造遍攝等具自他因性者自即如來過去曾",
    "X56n0935_003:0546a05": "為九界眾生他即彼彼九界眾生由不斷性惡故具",
    "X56n0935_003:0546a06": "自他因性也前文云何鼻依正全處極聖之自心我",
    "X56n0935_003:0546a07": "心具諸佛果德者前文云毗盧身土不逾下凡之一",
    "X56n0935_003:0546a08": "念況我心乎又復應知佛果非但具自他因性亦具",
    "X56n0935_003:0546a09": "彼彼果德我心非但具諸佛果德亦具自他未來之",
    "X56n0935_003:0546a10": "果德亦具自他之因性初後百界三無差別故也今",
    "X56n0935_003:0546a11": "文正為示凡夫有佛性故故且影略但以生佛對論",
    "X56n0935_003:0546a12": "果上者即究竟果亦通分證果以分得佛眼佛智故",
    "X56n0935_003:0546a13": "唯佛無生者佛見皆空假中故佛藏云佛見一切眾",
    "X56n0935_003:0546a14": "生心中皆有如來結跏趺坐淨名云眾生如彌勒如",
    "X56n0935_003:0546a15": "一如無二如故云唯佛無生究竟如佛藏分證如淨",
    "X56n0935_003:0546a16": "名實慧實眼冥符者即觀行相似人未能分得故云",
    "X56n0935_003:0546a17": "冥符符合也實慧實眼即佛慧佛眼綺文互異故立",
    "X56n0935_003:0546a18": "二名故生外無佛者內體三千攝一切故眾生下謂",
    "X56n0935_003:0546a19": "理即人也不知自心即真三德體徧法界唯隨妄我",
    "X56n0935_003:0546a20": "慮知之執取著三界依正之相故云無佛唯生不二",
    "X56n0935_003:0546a21": "門云但由迷因各自謂實初心能信教等者即名字",
    "X56n0935_003:0546a22": "人以聞名識體故也亡之下想示三諦亡之無生等",
    "X56n0935_003:0546a23": "者達百界即空中故照之因果照然者空中即假百",
    "X56n0935_003:0546a24": "界宛然眾生在因諸佛居果當以此亡照文貫上果",
    "X56n0935_003:0546b01": "上以佛眼已下文令究竟乃至理即名字皆成三諦",
    "X56n0935_003:0546b02": "故知此文雖略而具六即三諦之義是以四十六問",
    "X56n0935_003:0546b03": "皆須六即撿之。",
    "X56n0935_003:0546b04": "應知下三約事理釋成眾生但有非因非果迷中之",
    "X56n0935_003:0546b05": "理諸佛得於因果化他感應等事又眾生但有即理",
    "X56n0935_003:0546b06": "之事諸佛證於即事之理迷中事理如濁水濁波悟",
    "X56n0935_003:0546b07": "中事理如清水清波事理體一者以三千無改無明",
    "X56n0935_003:0546b08": "即明彼彼互攝三無差故理事二造一體無殊譬如",
    "X56n0935_003:0546b09": "清濁波水濕體常一故不二門云迷悟緣起不離剎",
    "X56n0935_003:0546b10": "那剎那性常緣起現一也。",
    "X56n0935_003:0546b11": "故一下四結示體同計異由其體一生佛常同故一",
    "X56n0935_003:0546b12": "佛果成三千理顯融人彼彼生佛法界是故遍一切",
    "X56n0935_003:0546b13": "處盡是此佛身土也彼彼果成周遍皆爾故云諸佛",
    "X56n0935_003:0546b14": "咸然生殊見者由眾生迷故乃於諸佛依正不二清",
    "X56n0935_003:0546b15": "淨境界中唯見三界六道差別之相故不二門云眾",
    "X56n0935_003:0546b16": "生非局而局也苦謂三惡樂謂三善樂升苦沉一一",
    "X56n0935_003:0546b17": "皆計等者地獄眾生自計為地獄身土乃至人天亦",
    "X56n0935_003:0546b18": "然淨如安養穢如娑婆又六道互論淨穢依正悉有",
    "X56n0935_003:0546b19": "成壞若了唯一心性互融互入咸空假中三無差者",
    "X56n0935_003:0546b20": "即不見淨穢等相以不了故故云宛然斯在也此且",
    "X56n0935_003:0546b21": "約六道消釋若二乘及徧菩薩亦於佛依正中生殊",
    "X56n0935_003:0546b22": "見等苦樂乃至成壞例說可知豈不略爾者前文云",
    "X56n0935_003:0546b23": "若思一問眾滯自消法界融通釋然大觀者其在此",
    "X56n0935_003:0546b24": "矣。",
    "X56n0935_003:0546c01": "余曰下六論主述成儻設百千萬問只為顯示心性",
    "X56n0935_003:0546c02": "互融今之一答既明此旨則已答百千萬問也。",
    "X56n0935_003:0546c04": "金剛錍顯性錄卷第三"
}