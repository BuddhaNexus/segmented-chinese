{
    "T24n1462_010:0740a11": "6善見律毘婆沙卷第十",
    "T24n1462_010:0740a13": "簫齊外國三藏僧伽跋陀羅譯",
    "T24n1462_010:0740a14": "「現相教取五者，眼現相為初，或眼現相，或手",
    "T24n1462_010:0740a15": "現相，或脚現相，或遙頭現相，或動身現相，",
    "T24n1462_010:0740a16": "如是種種現相教偷，犯不犯如前所說。教",
    "T24n1462_010:0740a17": "取此物而得此物，俱犯重。教取此物而",
    "T24n1462_010:0740a18": "得彼物，教者小罪，取者犯重。教語此人",
    "T24n1462_010:0740a19": "者，有眾多比丘，一是師、三是弟子，第一弟子",
    "T24n1462_010:0740a20": "名佛陀勒棄多，二名曇摩勒棄多，三名僧",
    "T24n1462_010:0740a21": "伽勒棄多，師行見他物起盜心，喚佛陀勒",
    "T24n1462_010:0740a22": "棄多語言：『汝教曇摩勒棄多，教僧伽勒棄",
    "T24n1462_010:0740a23": "多，往取彼物。』師教第一弟子時，師得突吉",
    "T24n1462_010:0740a24": "羅。曇摩勒棄多語、僧伽勒棄多受語時，師",
    "T24n1462_010:0740a25": "得偷蘭遮，若往取物離本處，師及三弟子俱",
    "T24n1462_010:0740a26": "犯重。」法師曰：「非但四人犯罪，若百千人展",
    "T24n1462_010:0740a27": "轉相教，罪亦如是。教他者，師教佛陀勒棄",
    "T24n1462_010:0740a28": "多：『汝往語曇摩勒棄多，教曇摩勒棄多語",
    "T24n1462_010:0740b01": "僧伽勒棄多，汝往取物。』佛陀勒棄多見曇",
    "T24n1462_010:0740b02": "摩勒棄多不語，或不見，自往語僧伽勒棄",
    "T24n1462_010:0740b03": "多：『汝往取物。』若物離本處，師得突吉羅，曇",
    "T24n1462_010:0740b04": "摩勒棄多無罪，第一第三犯重。已去還者，",
    "T24n1462_010:0740b05": "僧伽勒棄多見人守視不得取，還報師，師",
    "T24n1462_010:0740b06": "語言：『隨便取莫置。』師得突吉羅，後若得物，",
    "T24n1462_010:0740b07": "師及弟子俱犯重。若師教弟子取物決定",
    "T24n1462_010:0740b08": "得，如擲物虛空必定落地，師教竟得波羅",
    "T24n1462_010:0740b09": "夷。若師盜心教弟子已，或一年或二年或三",
    "T24n1462_010:0740b10": "年乃至六年，師或死或罷道，師不犯重，偷",
    "T24n1462_010:0740b11": "者得罪。教已乃至三年，弟子未得偷，弟子",
    "T24n1462_010:0740b12": "患耳聾，師不知聾，師生悔心語弟子言",
    "T24n1462_010:0740b13": "罷，弟子聾不聞語故，承先教往取離本處，",
    "T24n1462_010:0740b14": "師及聾弟子俱犯重。若弟子不聾，答言：『善哉",
    "T24n1462_010:0740b15": "不取。』師及弟子不犯重，得突吉羅。教取",
    "T24n1462_010:0740b16": "品竟。",
    "T24n1462_010:0740b17": "「今當現盜戒有五事，是故律本所說。五事",
    "T24n1462_010:0740b18": "者，何謂為五？一者、他物，二者、他物想，三者、",
    "T24n1462_010:0740b19": "重物，四者、盜心，五者、離本處。若一事二事",
    "T24n1462_010:0740b20": "不犯重，若具二事，偷蘭遮突吉羅，六事者，",
    "T24n1462_010:0740b21": "非自想、非親厚想、非暫用想，重物，盜心，離",
    "T24n1462_010:0740b22": "本處。非他主者，非他守護，此物糞掃想、",
    "T24n1462_010:0740b23": "無主想、自己想、暫用想，非盜心，無罪。己想，於",
    "T24n1462_010:0740b24": "他物中生自己想，取離本處，無罪。若物主",
    "T24n1462_010:0740b25": "責應還，若不還者犯重罪。親厚想者，如",
    "T24n1462_010:0740b26": "律本所說，佛告諸比丘：『有五事得取親厚",
    "T24n1462_010:0740b27": "物。何謂為五？一者、知識，二者、同食，三者、善",
    "T24n1462_010:0740b28": "語，四者、生，五者取已歡喜。』何謂為知識？一",
    "T24n1462_010:0740c01": "見而歡喜，是名知識。同食者，極親厚無所",
    "T24n1462_010:0740c02": "悋惜，是名親厚。善語者，『若我物，隨汝意取",
    "T24n1462_010:0740c03": "不須復問。』是名善語。生者，從今若未死，同",
    "T24n1462_010:0740c04": "用此物。取已歡喜，我取此物，物主聞之必",
    "T24n1462_010:0740c05": "當歡喜。是名五事，應知可取。親厚取復有",
    "T24n1462_010:0740c06": "三事：一者生知識，取已歡喜，二者生同食，取",
    "T24n1462_010:0740c07": "已歡喜，三者語，取已歡喜。若親厚生，取已歡",
    "T24n1462_010:0740c08": "喜，成親厚取。若在家若出家，前取歡喜，後",
    "T24n1462_010:0740c09": "因事生悔心，雖悔不得奪取。復有知",
    "T24n1462_010:0740c10": "識，心不樂與，口不言與不與，取已物主後",
    "T24n1462_010:0740c11": "有所嫌，不得奪取。又有知識言：『若汝有",
    "T24n1462_010:0740c12": "所須，取食用，我若有所須就汝取。』後因事",
    "T24n1462_010:0740c13": "相嫌，得奪取。借用者，用已當還主，如是",
    "T24n1462_010:0740c14": "用者，是名借用。若物主言：『不須還。』仍布施",
    "T24n1462_010:0740c15": "善，若不布施，應還其物。眾物僧物亦如是。",
    "T24n1462_010:0740c16": "「餓鬼物者，四天王為初亦入其中，若比丘",
    "T24n1462_010:0740c17": "取諸鬼神物無罪，若天帝釋、若帝釋立店",
    "T24n1462_010:0740c18": "販賣，比丘天眼觀知是帝釋而取物，帝釋悋",
    "T24n1462_010:0740c19": "惜，還不還無罪。所以無罪，此是應化物故。",
    "T24n1462_010:0740c20": "若世間人以物繫樹，無人守護，取者無罪。",
    "T24n1462_010:0740c21": "畜生物者，龍王迦樓羅為初，若其化作",
    "T24n1462_010:0740c22": "人形，如帝釋所說無異。若師子若虎，殺鹿",
    "T24n1462_010:0740c23": "及牛而食，比丘不得奪取。何以故？虎狼瞋",
    "T24n1462_010:0740c24": "心恐殺比丘。若食竟，比丘驅去然後取，若得",
    "T24n1462_010:0740c25": "令淨人炙食，無罪。糞掃者，此是擲棄之",
    "T24n1462_010:0740c26": "物，作是念已取之無罪。若此物有主來求，",
    "T24n1462_010:0740c27": "比丘應還，若不還者犯重。顛狂者，律本廣",
    "T24n1462_010:0740c28": "說，最初未制戒不犯，顛狂不犯。後者，六群",
    "T24n1462_010:0741a01": "比丘為初盡犯。」法師曰：「盜戒究竟發起從",
    "T24n1462_010:0741a02": "心，作世間罪惡業，不善者三受，汝等應當",
    "T24n1462_010:0741a03": "知。發起者，從身業意業發起，此是自取，教",
    "T24n1462_010:0741a04": "人取者，從意口業發起，自取教人，從身",
    "T24n1462_010:0741a05": "口意業。作者，以身作得。世間罪者，性罪。不",
    "T24n1462_010:0741a06": "善者，惡心作。受者，有三受：苦、樂、不苦不樂。」",
    "T24n1462_010:0741a07": "法師曰：「悉前波羅夷已說。隨結者，六群比丘",
    "T24n1462_010:0741a08": "為初。若易解者，律本中已說。句次難解者",
    "T24n1462_010:0741a09": "我當廣說。凡人心恒緣於欲，未曾捨離，聖",
    "T24n1462_010:0741a10": "人若捨身口，以心結罪，無有得脫者，是以",
    "T24n1462_010:0741a11": "聖人制戒，要因身心。是故律本中說無罪者，",
    "T24n1462_010:0741a12": "起心不動身口，是名無罪。若起盜心，當自",
    "T24n1462_010:0741a13": "剋責還復好心。觸搖離本處，此易解耳。『誰",
    "T24n1462_010:0741a14": "偷取？』答言：『我偷取。』佛言：『比丘！汝心云何？』比丘",
    "T24n1462_010:0741a15": "答言：『逐口語，實無盜心。』若爾無罪。「鬼入",
    "T24n1462_010:0741a16": "者，此餓鬼見死尸有好衣，起貪心即入尸",
    "T24n1462_010:0741a17": "中。不受語者，此比丘聞餓鬼語：『比丘莫取",
    "T24n1462_010:0741a18": "我好衣。』比丘聞言亦不受語。起者，此餓鬼",
    "T24n1462_010:0741a19": "見比丘將衣去，起而追逐。閉戶者，比丘寺",
    "T24n1462_010:0741a20": "近尸陀林，比丘性強不畏鬼神，是故入房",
    "T24n1462_010:0741a21": "反閉戶倒地，此餓鬼見比丘閉戶已言：『我",
    "T24n1462_010:0741a22": "不得此衣。』擲置死尸而去。是故律本所說，",
    "T24n1462_010:0741a23": "倒地未爛壞者，此是新死尸也。未爛壞死",
    "T24n1462_010:0741a24": "尸不聽取衣，若取者突吉羅，若爛壞者取",
    "T24n1462_010:0741a25": "無罪。」問曰：「云何爛壞？」答曰：「鷲鳥為初，或脚",
    "T24n1462_010:0741a26": "瓜瘡或口瘡乃至小瘡，如針頭刺取者無",
    "T24n1462_010:0741a27": "罪。若皮未斷者，亦不聽取。若此尸生時被",
    "T24n1462_010:0741a28": "瘡或炙瘡，隨一一瘡可取。若此尸膖脹爛",
    "T24n1462_010:0741a29": "臭，可取。若此尸完全，比丘故取衣，語守護",
    "T24n1462_010:0741b01": "尸陀林人：『為我取。』若無守護尸陀林人，語",
    "T24n1462_010:0741b02": "餘人：『汝為我取善。』若都無人者，比丘或以",
    "T24n1462_010:0741b03": "刀子刺作瘡可取，若如此尸比丘得取。易",
    "T24n1462_010:0741b04": "籌者，眾僧擲籌分衣，比丘以盜心易他",
    "T24n1462_010:0741b05": "好籌，犯不犯如前所說。若闇夜及晝日，不見",
    "T24n1462_010:0741b06": "主盜取，此是小賊；若欺誑心，治不中用物",
    "T24n1462_010:0741b07": "為好，或以假色易取人物對面欺人，此是",
    "T24n1462_010:0741b08": "大賊。若人自有力，王為初，若自有力，若依",
    "T24n1462_010:0741b09": "強勢逼人取物，重秤大斗如前種種，皆",
    "T24n1462_010:0741b10": "入偷罪。誓者，有二，一者物誓，二者處",
    "T24n1462_010:0741b11": "誓。云何物誓？有比丘欲偷衣入房，若得",
    "T24n1462_010:0741b12": "此衣，當取餘物不取，是名誓物。云何誓處？",
    "T24n1462_010:0741b13": "若比丘取他物將去，自誓言：『我至某處當",
    "T24n1462_010:0741b14": "取。』是名誓處。易籌竟。」法師曰：「文句次解，我",
    "T24n1462_010:0741b15": "不須廣說。若寺舍空廢無人，比丘來去見",
    "T24n1462_010:0741b16": "樹有果，應打揵鎚，若無揵鎚，下至三拍",
    "T24n1462_010:0741b17": "手，然後取食無罪，若不如是食，犯盜。若",
    "T24n1462_010:0741b18": "聚落外有寺，賊難、惡獸難，比丘走入聚落，",
    "T24n1462_010:0741b19": "有客比丘來入寺，見飲食及果，以盜心",
    "T24n1462_010:0741b20": "而食，隨直多少結罪，次第句易解。取猪",
    "T24n1462_010:0741b21": "被繫者，於阿蘭若處，張羂繩取野猪，比",
    "T24n1462_010:0741b22": "丘以盜心解放他猪，隨直多少結犯重，若",
    "T24n1462_010:0741b23": "以慈心解放無罪，應還直。若比丘有慈心，",
    "T24n1462_010:0741b24": "先以物准直繫著繩，然後解放無罪。若此",
    "T24n1462_010:0741b25": "猪見比丘來，輒自突走，繩斷去無罪。若猪",
    "T24n1462_010:0741b26": "未至繩，比丘遙驅去無罪。若他狗嚙野猪，",
    "T24n1462_010:0741b27": "比丘以慈心驅打狗放猪無罪，若主責直",
    "T24n1462_010:0741b28": "應還，若不還犯罪。野猪被羂三四日不得",
    "T24n1462_010:0741b29": "食，體羸不能動，比丘盜心以飲食與之，",
    "T24n1462_010:0741c01": "食罷體健，比丘作大叫聲，猪聞之驚怖，",
    "T24n1462_010:0741c02": "牽羂突走，比丘犯重罪，若慈心作不犯，應",
    "T24n1462_010:0741c03": "還主直。比丘見野猪著羂，盜心割繩留",
    "T24n1462_010:0741c04": "少許不斷，比丘作大叫聲，猪聞驚怖突羂",
    "T24n1462_010:0741c05": "走去，如前所說。比丘見猪著羂起盜心，或",
    "T24n1462_010:0741c06": "安刀劍近繩，或繩邊燃火，欲使猪牽繩",
    "T24n1462_010:0741c07": "突刀，或火燒猪脫走去，犯不犯如前所說。",
    "T24n1462_010:0741c08": "若人故掘地作坑，擬取猪鹿麈麞等眾獸，",
    "T24n1462_010:0741c09": "若比丘盜心，壞坑及諸張具，物過不得，比",
    "T24n1462_010:0741c10": "丘犯重，若眾生不過，無罪。若人近寺邊安",
    "T24n1462_010:0741c11": "羂捕諸眾生，比丘語此人：『莫近寺安羂",
    "T24n1462_010:0741c12": "取猪鹿。』若此人不從，比丘向地主言，若地",
    "T24n1462_010:0741c13": "主教壞，不犯。若人作田為麞鹿所食，張羂",
    "T24n1462_010:0741c14": "防護，捕鹿得鹿便食肉。若守護竟，主捨心，",
    "T24n1462_010:0741c15": "後壞若解不犯。」法師曰：「句次易解。若人安",
    "T24n1462_010:0741c16": "魚笱捕魚，若盜心開放，隨直多少結罪。若",
    "T24n1462_010:0741c17": "先穿魚笱作孔，打水驚魚令出者犯，若",
    "T24n1462_010:0741c18": "不出者不犯如前。又盜心合魚笱將去離",
    "T24n1462_010:0741c19": "水，隨直多少犯。又飲食於笱外餌魚，魚",
    "T24n1462_010:0741c20": "見飲食突出，若主責應還直。若空魚笱，",
    "T24n1462_010:0741c21": "比丘盜心若開若破，魚從中往還，主責直應",
    "T24n1462_010:0741c22": "還。若比丘取魚笱移擲他處，犯不犯亦",
    "T24n1462_010:0741c23": "如前說。偷閻浮子及酥油器，如前所說。",
    "T24n1462_010:0741c24": "若比丘盜心取酥未滿一分，然後生悔心：",
    "T24n1462_010:0741c25": "『後我不更作。』至明更偷心，取不滿一分，復",
    "T24n1462_010:0741c26": "悔心後誓不作，如是展轉偷盡一器，不犯",
    "T24n1462_010:0741c27": "重，得突吉羅偷蘭遮。又有比丘如是偷",
    "T24n1462_010:0741c28": "酥，日日止取一匙，而不捨心，取滿一分",
    "T24n1462_010:0741c29": "便犯重。相要偷者，食堂有二種殘食，次閻",
    "T24n1462_010:0742a01": "浮子如前所說。「分菴羅果者，舊比丘見客",
    "T24n1462_010:0742a02": "比丘來，而不分果，客比丘語淨人言：『我等",
    "T24n1462_010:0742a03": "為得分與不？』作是言已，客比丘便自打磬",
    "T24n1462_010:0742a04": "取果，便自分與舊比丘，及客俱得共食。是",
    "T24n1462_010:0742a05": "故律本所說，佛告諸比丘：『自今已後若有飲",
    "T24n1462_010:0742a06": "食應分，分食無罪。』自言己寺舊比丘，若有",
    "T24n1462_010:0742a07": "果有客比丘來，應共分食無罪。若客比丘",
    "T24n1462_010:0742a08": "去後，舊比丘然後分食，是名朱羅。是故客",
    "T24n1462_010:0742a09": "比丘來，舊比丘應唱鳴磬，共客比丘食果，",
    "T24n1462_010:0742a10": "若不打磬，客比丘打磬食無罪。若舊比丘，",
    "T24n1462_010:0742a11": "有眾僧園林有果樹，擬四種用，客比丘不",
    "T24n1462_010:0742a12": "得輒打磬而食，亦不得取將去。若舊比丘",
    "T24n1462_010:0742a13": "有眾僧園林，不肯守護，為偷人所取。若眾",
    "T24n1462_010:0742a14": "僧俱共立制，不聽僧食，此制不成，若能守",
    "T24n1462_010:0742a15": "護，此制則成。「若檀越施眾僧果樹，或擬衣",
    "T24n1462_010:0742a16": "服或擬湯藥，眾僧不得分食。若檀越以果",
    "T24n1462_010:0742a17": "樹為四事布施，比丘以盜心迴分食，隨直",
    "T24n1462_010:0742a18": "多少結罪。若檀越為作房舍施眾僧，迴食",
    "T24n1462_010:0742a19": "得偷蘭遮，應還直，若為袈裟施，應當作",
    "T24n1462_010:0742a20": "袈裟。若飢儉時，眾僧作白羯磨，為飲食難",
    "T24n1462_010:0742a21": "得，眾僧三衣已足，今且迴以食用，令眾僧",
    "T24n1462_010:0742a22": "得安樂，若眾僧和合食用無罪。若檀越為",
    "T24n1462_010:0742a23": "三衣施，若眾僧無房舍，作白羯磨迴以作",
    "T24n1462_010:0742a24": "房舍，眾僧和合用無罪。若檀越布施重物作",
    "T24n1462_010:0742a25": "房舍，應作房舍，若飢儉時，眾僧飲食難得，",
    "T24n1462_010:0742a26": "或病或值國土荒亂，比丘捨寺。餘方寺舍",
    "T24n1462_010:0742a27": "果樹無人主領，若如此者，重物得作食用，",
    "T24n1462_010:0742a28": "為護住處故。又寺中房舍多，無人修治敗",
    "T24n1462_010:0742a29": "壞，應留好者，餘麁敗得壞賣為食用，為",
    "T24n1462_010:0742b01": "護住處故。若有檀越以四事布施，不得",
    "T24n1462_010:0742b02": "迴以餘用，若以此直雇人守護園林，令住",
    "T24n1462_010:0742b03": "園中然後得用。若比丘行來過此園，見椰",
    "T24n1462_010:0742b04": "子、多羅樹子，守者得自與眾僧食。何以故？",
    "T24n1462_010:0742b05": "已令其守護故。又守護人、眾僧限分果與，",
    "T24n1462_010:0742b06": "應依限數取食，不得過長。若守者為眾",
    "T24n1462_010:0742b07": "僧販貨果蓏，得淨衣物與眾僧者，得益與",
    "T24n1462_010:0742b08": "守視人果食者善。若檀越布施園，為華香燈",
    "T24n1462_010:0742b09": "供養塔像及修治僧房，得取少直賃人",
    "T24n1462_010:0742b10": "守園，若無果直者，得用佛物迴賃人，若",
    "T24n1462_010:0742b11": "佛無物，得用眾僧物賃令守住園中。若",
    "T24n1462_010:0742b12": "守者於園中販貨果蓏，如前所說。熟菴羅",
    "T24n1462_010:0742b13": "果者，佛語諸比丘：『得受守護園人布施。』」法",
    "T24n1462_010:0742b14": "師曰：「若守護善，若不守護不善。大德修",
    "T24n1462_010:0742b15": "摩那言：『若守園人眾僧日得供果，自有限，",
    "T24n1462_010:0742b16": "應依限與者善，若過限不善。』大德波頭摩",
    "T24n1462_010:0742b17": "言：『賃守園無券䟽者，亦得任意與眾僧果，",
    "T24n1462_010:0742b18": "多少得食。』又言：『若聚落童子為眾僧守園，",
    "T24n1462_010:0742b19": "若童子與果者，眾僧得食，若童子便自取",
    "T24n1462_010:0742b20": "者，不得食眾僧果或佛果。』有人先下少直",
    "T24n1462_010:0742b21": "贉市園果，而即守護園，若以果與眾僧者",
    "T24n1462_010:0742b22": "得食，若眾僧以果雇人守園者，守園人以",
    "T24n1462_010:0742b23": "己果分，得與眾僧食，非己分不得與。又眾",
    "T24n1462_010:0742b24": "僧眾多果樹，指以一樹雇守園人，是其樹",
    "T24n1462_010:0742b25": "限果者，得與比丘，不得取眾僧果。「與材",
    "T24n1462_010:0742b26": "木者，借用無罪。眾僧材木，擬作說戒堂，",
    "T24n1462_010:0742b27": "或作食堂者，先白眾僧然後借用得，若眾",
    "T24n1462_010:0742b28": "僧材具露，無覆爛敗，或雨濕曝露，得用作",
    "T24n1462_010:0742b29": "房，若後有眾僧責直及材具者，應依數",
    "T24n1462_010:0742c01": "還。又無直及材具備者，當作是言：『眾僧物",
    "T24n1462_010:0742c02": "隨眾僧取用。』若作房闕無窓牖，借用眾僧",
    "T24n1462_010:0742c03": "材木足者，此應備還，餘材具亦如是。「水者，",
    "T24n1462_010:0742c04": "若乏水時，有眾僧自取水，若去半由旬一",
    "T24n1462_010:0742c05": "由旬二由旬，如是水貴時，又以偷心取",
    "T24n1462_010:0742c06": "水，隨直多少結罪。若取一器二器，以灌菩",
    "T24n1462_010:0742c07": "提樹及澡洗，或作染汁者得。若眾僧立制",
    "T24n1462_010:0742c08": "不聽人取，又以盜心取或不得取，而以",
    "T24n1462_010:0742c09": "土擲內水中，隨直多少結罪。若舊比丘制",
    "T24n1462_010:0742c10": "極重，不聽餘人浣濯煮染，舊比丘伺不見，",
    "T24n1462_010:0742c11": "餘人自盜心用，客比丘若見舊比丘已用，即",
    "T24n1462_010:0742c12": "逐其用無罪。眾僧有三池，僧立制不聽",
    "T24n1462_010:0742c13": "雜用，一者飲池，二者浴池，三者雜用池，若如",
    "T24n1462_010:0742c14": "是者客比丘來，一一隨順舊比丘制，不得",
    "T24n1462_010:0742c15": "亂用，若不立制者隨用。「若處乏土，眾僧",
    "T24n1462_010:0742c16": "運取土，若以盜心取一分，便犯重罪。若",
    "T24n1462_010:0742c17": "白眾僧然後得用土，治護佛及眾僧房",
    "T24n1462_010:0742c18": "竟。有須者。先白眾僧然後得用，若不白貸",
    "T24n1462_010:0742c19": "用亦得，石灰亦如是。茅草者，若人燒草",
    "T24n1462_010:0742c20": "茅不離本處，燒者得突吉羅，應還本",
    "T24n1462_010:0742c21": "直。若草茅田眾僧守護，以覆房舍用，若眾",
    "T24n1462_010:0742c22": "僧無人守護，有餘比丘欲守護得，用茅草",
    "T24n1462_010:0742c23": "田故，是眾僧田。又此比丘捨去，田被燒者，眾",
    "T24n1462_010:0742c24": "僧亦不責。」問曰：「若此比丘就眾僧乞分者",
    "T24n1462_010:0742c25": "與分，若已與分遣其守護，若此比丘求增",
    "T24n1462_010:0742c26": "直，眾僧應與倍直。若眾僧不用者，餘人任",
    "T24n1462_010:0742c27": "意得用。何以故？為不用故。若眾僧與茅草",
    "T24n1462_010:0742c28": "與根株，若眾僧欲用，語守者：『不須復看，眾",
    "T24n1462_010:0742c29": "僧自看。』床者為初，有七事易可解。石柱",
    "T24n1462_010:0743a01": "木柱一一柱，若比丘以盜心取，隨直多少",
    "T24n1462_010:0743a02": "結罪者。禪房為初，眾僧無人守護，牆壁崩",
    "T24n1462_010:0743a03": "倒，若有盜心取柱種種材具，盜心取柱種",
    "T24n1462_010:0743a04": "種材具，隨直多少結罪。何以故？眾僧物，或",
    "T24n1462_010:0743a05": "時有眾僧，或時無眾僧，若於深野中有賊",
    "T24n1462_010:0743a06": "起，眾僧捨寺避去，亦如前說。若借用無罪。",
    "T24n1462_010:0743a07": "此比丘復移去，若死亡者應還眾僧。寺中小",
    "T24n1462_010:0743a08": "小用事易解。若比丘借眾僧床席㲩𣰆，若",
    "T24n1462_010:0743a09": "見客上座來應與，若此物失或壞敗不償，",
    "T24n1462_010:0743a10": "若有餘處去，還付眾僧，若自用不與上座，",
    "T24n1462_010:0743a11": "失者應償。若此比丘借餘寺床席㲩𣰆者，",
    "T24n1462_010:0743a12": "欲去，有比丘迴借此用，當作是語：『我今",
    "T24n1462_010:0743a13": "欲還彼寺床席。』比丘言：『但置，我自送還。』若",
    "T24n1462_010:0743a14": "失代借者償。瞻波國中者，三新粥者，",
    "T24n1462_010:0743a15": "麻、豆、米粥，或與酥、乳酪、沙糖、蜜。王舍城中",
    "T24n1462_010:0743a16": "者，糜豆瞿羅漢言美羹。」法師曰：「次第易解耳。",
    "T24n1462_010:0743a17": "藹壽迦者，易可解。波羅㮈國賊所奪",
    "T24n1462_010:0743a18": "將去，此比丘以神通力觀檀越家，見檀",
    "T24n1462_010:0743a19": "越兒為賊將去，比丘以神通力往取，不犯。",
    "T24n1462_010:0743a20": "云何神通力？比丘以神力令小兒自見己",
    "T24n1462_010:0743a21": "屋而來入中，賊不見小兒及化屋，小兒得",
    "T24n1462_010:0743a22": "脫。」法師曰：「此二事易可解耳。律第二波羅",
    "T24n1462_010:0743a23": "夷廣說竟，名為善見。",
    "T24n1462_010:0743a24": "「『第三三淨說，　　諸佛善分別，",
    "T24n1462_010:0743a25": "名為波羅夷，　　今正當廣說，",
    "T24n1462_010:0743a26": "我等善心聽。』",
    "T24n1462_010:0743a27": "「爾時佛住毘舍離大林中，於高閣講堂中。",
    "T24n1462_010:0743a28": "毘舍離者，此是國名也，因女人相立為名，",
    "T24n1462_010:0743b01": "此城人民眾多三過開廣。」法師曰：「我今廣",
    "T24n1462_010:0743b02": "說毘舍離根本因緣。往昔波羅㮈國王，王夫",
    "T24n1462_010:0743b03": "人懷妊，此夫人自知懷妊而白王言，王即",
    "T24n1462_010:0743b04": "供給侍養，皆使調適，期月已滿即入產堂。",
    "T24n1462_010:0743b05": "若有福德之人，平旦時生，此夫人平旦時生",
    "T24n1462_010:0743b06": "出肉一段，赤如木槿華，又餘夫人生兒，色",
    "T24n1462_010:0743b07": "如金色，此夫人見傍夫人生兒端正微妙，而",
    "T24n1462_010:0743b08": "生羞恥心，而作是念：『若王見諸夫人兒端",
    "T24n1462_010:0743b09": "正，而我生子唯一段肉，無有手足，王設見",
    "T24n1462_010:0743b10": "者必生惡賤。』作是念，即取盛貯器中，打金",
    "T24n1462_010:0743b11": "作薄以朱砂書題『是波羅㮈國王夫人所",
    "T24n1462_010:0743b12": "生』，蓋覆器頭以王印印之，以金薄書置",
    "T24n1462_010:0743b13": "器外，送放江中。使人棄已，諸鬼神營護，使",
    "T24n1462_010:0743b14": "無風浪漂沒。爾時有一道士，依止牧牛",
    "T24n1462_010:0743b15": "人住於江邊，此道士清朝往江邊澡洗，遙",
    "T24n1462_010:0743b16": "見此器而念言：『我當拾取。』此器近已而取，",
    "T24n1462_010:0743b17": "又見金薄書字，復見有王印印之，便開器",
    "T24n1462_010:0743b18": "看，唯見有肉一段，而作是念：『若是死肉久",
    "T24n1462_010:0743b19": "應爛臭，必有異相。』即取將歸住處，善舉一",
    "T24n1462_010:0743b20": "處，過半月已而成二片。道士見如是瑞相，",
    "T24n1462_010:0743b21": "安置好處，自爾之後復經半月，二片各生",
    "T24n1462_010:0743b22": "五胞，又却後半月，一片成男一片成女，男",
    "T24n1462_010:0743b23": "色如黃金，女色如白銀，道士見如是相已，",
    "T24n1462_010:0743b24": "心生愛重，如自子無異。以慈心力故，兩",
    "T24n1462_010:0743b25": "手拇指自然出乳，一指飲男一指飲女，乳",
    "T24n1462_010:0743b26": "入子腹，譬如清水入摩尼珠，內外明徹。道",
    "T24n1462_010:0743b27": "士號兒，名為離車子漢言皮薄，亦言同皮。道士養此二",
    "T24n1462_010:0743b28": "子，極為辛苦，日入聚落乞食，兼為二子覓",
    "T24n1462_010:0743c01": "諸飲食，日晏方還。是時牧牛人，見道士為",
    "T24n1462_010:0743c02": "此二子辛苦如是，來白言：『大德！出家人正",
    "T24n1462_010:0743c03": "應行道，何以為此二子妨廢道業？可持",
    "T24n1462_010:0743c04": "乞我，我等為養活。』道士言：『善哉！』於是牧牛",
    "T24n1462_010:0743c05": "人各還到，明日與諸同伴平治道路，竪立",
    "T24n1462_010:0743c06": "幢幡散雜色華，鳴鼓來迎二子。到道士處，",
    "T24n1462_010:0743c07": "白道士言：『今此二子時將去矣。』道士答言：",
    "T24n1462_010:0743c08": "『善。』道士復更付囑：『此二子者，有大福德不",
    "T24n1462_010:0743c09": "可度量，汝等善好料理，當以乳酪生熟酥",
    "T24n1462_010:0743c10": "五種而供養之。若此二子長大，還自共匹對，",
    "T24n1462_010:0743c11": "覓好平博處所安立住止，可拜男為王、女",
    "T24n1462_010:0743c12": "為夫人。』牧牛人等受教勅已，即將還本住",
    "T24n1462_010:0743c13": "處。二子漸漸長大，共諸牧牛人兒子出門",
    "T24n1462_010:0743c14": "遊戲，此二子便以脚蹋牧牛兒，牧牛兒涕泣",
    "T24n1462_010:0743c15": "還向父母說：『此無父母子蹋打我等。』父母",
    "T24n1462_010:0743c16": "答言：『汝等各自避去。』因此戲處，名為跋闍",
    "T24n1462_010:0743c17": "跋闍者漢言避也。二子年至十六，牧牛人見子已長，又",
    "T24n1462_010:0743c18": "見平博地處縱廣一百由旬，即於中央起",
    "T24n1462_010:0743c19": "立宅舍。牧牛人以女嫁與男，立為夫婦，即",
    "T24n1462_010:0743c20": "拜男為王、女為夫人。後懷妊一產二兒，一",
    "T24n1462_010:0743c21": "男一女。如是十六倒生兒。諸牧牛人見王",
    "T24n1462_010:0743c22": "子漸多，復各更為開立舍宅造諸園池，合",
    "T24n1462_010:0743c23": "三十二人宅舍，如是展轉乃至三倒開廣故，",
    "T24n1462_010:0743c24": "名為毘舍離，此是根本因緣也。「大林中於",
    "T24n1462_010:0743c25": "高閣講堂者，此林無人種自然而生，從",
    "T24n1462_010:0743c26": "迦惟羅衛國連至雪山，故名大林。高閣",
    "T24n1462_010:0743c27": "講堂者，於大林作堂，堂形如雁子，一切",
    "T24n1462_010:0744a01": "具足，為佛作此堂也。「種種方便讚嘆不",
    "T24n1462_010:0744a02": "淨觀者，以種種因緣觀身不淨。云何不淨？",
    "T24n1462_010:0744a03": "從頭至足，頭髮指爪、筋肉膿血、屎尿㖒唾，",
    "T24n1462_010:0744a04": "從七孔流出不淨，此略說，汝自當知。佛告",
    "T24n1462_010:0744a05": "諸比丘：『此身一尋汝當善觀，於一一身分中，",
    "T24n1462_010:0744a06": "無有真珠珊瑚摩尼等寶及牛頭栴檀等",
    "T24n1462_010:0744a07": "香，唯有臭穢不淨，髮毛為初，觀髮有五種，",
    "T24n1462_010:0744a08": "一者色，二者形，三者氣，四者長，五者住處，",
    "T24n1462_010:0744a09": "毛亦如是。』」法師曰：「我今略說，已在屈陀迦",
    "T24n1462_010:0744a10": "廣說。如是於一一身分，悉有五種觀。說不",
    "T24n1462_010:0744a11": "淨者，如來以種種方便說不淨，膖脹為初",
    "T24n1462_010:0744a12": "內外俱觀。內者，自己身，外者，他身，如思念",
    "T24n1462_010:0744a13": "自利益故，是故如來讚歎有五種，失得有五",
    "T24n1462_010:0744a14": "種，有三善具足十相，名為得第一禪。因第",
    "T24n1462_010:0744a15": "一禪故，調心柔忍，而起毘婆毘婆舍那",
    "T24n1462_010:0744a16": "漢言觀苦空無我。因此觀故，斷諸煩惱得阿羅漢",
    "T24n1462_010:0744a17": "果。何因何緣為具足十相？一者、心離煩惱",
    "T24n1462_010:0744a18": "怨家，二者、入中三昧，三者、心不搖動極清",
    "T24n1462_010:0744a19": "而放，四者、已入靜放，五者、一心不越等法，",
    "T24n1462_010:0744a20": "六者、合成一味，七者、五根怡悅，八者、精懃執",
    "T24n1462_010:0744a21": "境不置，九者、增進，十者、成就堪受。是故禪從",
    "T24n1462_010:0744a22": "中說。初禪何者為中、何者為後？初入第一",
    "T24n1462_010:0744a23": "禪，極淨為初，滿捨為中，怡悅為後。」又問：「初",
    "T24n1462_010:0744a24": "禪極淨者為初，淨有幾相？」答曰：「淨有三",
    "T24n1462_010:0744a25": "相。何謂為三？一者、從怨家得離心淨，二者、",
    "T24n1462_010:0744a26": "因淨故而入，三者、已入三昧而住。此是初",
    "T24n1462_010:0744a27": "禪極淨三相。」「初禪滿捨為中，中者有幾相？」",
    "T24n1462_010:0744a28": "答曰：「中復有三相：一者、心淨而放，二者、入靜",
    "T24n1462_010:0744a29": "而住，三者、一處而住。此是初禪滿捨，為中三",
    "T24n1462_010:0744b01": "相，是後禪本中說中善。」「何謂為初禪怡悅",
    "T24n1462_010:0744b02": "為斷，斷中幾相？」答曰：「斷有四相：一者、不越",
    "T24n1462_010:0744b03": "同生法，二者、合成一味五根怡悅，三者、應足",
    "T24n1462_010:0744b04": "精勤生怡悅心，更足精勤怡悅，四者、增進。此",
    "T24n1462_010:0744b05": "是初禪怡悅，為後四相，是故禪經中說後善。",
    "T24n1462_010:0744b06": "如是心至真，以三相十相具足，以思觀喜",
    "T24n1462_010:0744b07": "樂具足，以志心至心憶念三昧智慧具足，",
    "T24n1462_010:0744b08": "指示讚嘆入不淨三昧者，如是更重思量",
    "T24n1462_010:0744b09": "分別不亂，是故如來慇懃讚嘆。說利者，所",
    "T24n1462_010:0744b10": "以讚其所利。云何為利？佛告諸比丘：『若比",
    "T24n1462_010:0744b11": "丘數觀不淨，因觀不淨故，心得離婬欲、",
    "T24n1462_010:0744b12": "捨婬欲、憎婬欲。比丘！譬如雞毛與筋近",
    "T24n1462_010:0744b13": "火，燋縮不能得伸，比丘亦數觀不淨，見欲",
    "T24n1462_010:0744b14": "穢污心不樂近。』佛語諸比丘：『我樂入靜，半",
    "T24n1462_010:0744b15": "月獨住，勿令餘人來至我所，唯聽一人送",
    "T24n1462_010:0744b16": "食。』樂修福德者少於語言，如是比丘乃",
    "T24n1462_010:0744b17": "聽來往送食，餘一切比丘及白衣，悉斷不",
    "T24n1462_010:0744b18": "得入。何以故？如來作如是勅。以天眼觀",
    "T24n1462_010:0744b19": "往昔，有五百獵師，共入阿蘭若處殺諸群",
    "T24n1462_010:0744b20": "鹿，以此為業。五百獵師墮三惡道，於三",
    "T24n1462_010:0744b21": "惡道，受諸苦惱，經久得出。昔有微福得",
    "T24n1462_010:0744b22": "生人間，出家為道受具足戒，五百比丘宿",
    "T24n1462_010:0744b23": "殃未盡，於半月中更相殺害，復教他殺，如",
    "T24n1462_010:0744b24": "來見已，此惡業至，諸佛所不能救，是故如",
    "T24n1462_010:0744b25": "來因此半月入靜室。於五百中，有凡人",
    "T24n1462_010:0744b26": "及須陀洹、斯陀含、阿那含、阿羅漢道，此諸聖眾",
    "T24n1462_010:0744b27": "生死有際，餘凡人輪轉無際，是故如來，為",
    "T24n1462_010:0744b28": "諸凡人說不淨觀。因不淨觀故，厭離愛欲，",
    "T24n1462_010:0744b29": "若其命終得生天上，若不離愛欲，死不生",
    "T24n1462_010:0744c01": "善處。佛自念：『此五百比丘隨我出家，因我",
    "T24n1462_010:0744c02": "故得生善處，是故我今當慈悲此等，為說",
    "T24n1462_010:0744c03": "不淨觀令生善處，本不教死。』為諸比丘",
    "T24n1462_010:0744c04": "說已，復作是念：『若比丘日日有死者，來白",
    "T24n1462_010:0744c05": "我言：「今日有一比丘死，今日二比丘死，今",
    "T24n1462_010:0744c06": "日三比丘死，今日四比丘死，今日五比丘死，",
    "T24n1462_010:0744c07": "日日如此，乃至十比丘死。」非可以我神力",
    "T24n1462_010:0744c08": "救護，彼我無益，是故我捨入靜處。』是故律",
    "T24n1462_010:0744c09": "本所說，佛告諸比丘：『我樂入靜處，是以不",
    "T24n1462_010:0744c10": "聽餘人入，唯聽一人送食。』如來欲息諸譏",
    "T24n1462_010:0744c11": "謗，勿使諸人作如是言：『佛是一切智，而不",
    "T24n1462_010:0744c12": "能斷諸聲聞弟子相殺，豈能制餘人。』其中",
    "T24n1462_010:0744c13": "有人答言：『佛入定，無人得往說如此事，",
    "T24n1462_010:0744c14": "是故不知。若佛知者，必當制斷，不聽相殺。』",
    "T24n1462_010:0744c15": "「羞者，觀身穢污不淨，而自羞恥賤薄，厭惡",
    "T24n1462_010:0744c16": "此身。如年少男女，年至十六性好淨潔。莊",
    "T24n1462_010:0744c17": "嚴其身者，以香湯沐浴竟，復以香塗身，",
    "T24n1462_010:0744c18": "著上妙細㲲衣服，而以死蛇死狗，以繫其",
    "T24n1462_010:0744c19": "頸，見此穢污不淨，厭惡欲速棄捨之，比丘",
    "T24n1462_010:0744c20": "厭惡其身亦復如是。取刀自相殺者，各各",
    "T24n1462_010:0744c21": "相語：『長老，卿為度我。』答言：『我為度汝。』如是",
    "T24n1462_010:0744c22": "次第而共相殺。鹿杖沙門，鹿杖者，其名也，",
    "T24n1462_010:0744c23": "沙門者，作如沙門形，剃頭留少周羅髮，",
    "T24n1462_010:0744c24": "著壞色衣，一以覆身，一以置肩上，入寺依",
    "T24n1462_010:0744c25": "止比丘，拾取殘食以自生活，諸比丘往至鹿",
    "T24n1462_010:0744c26": "杖沙門所，而作是言：『善哉！慇懃汝為度我。』",
    "T24n1462_010:0744c27": "如此語者，是凡人也，非聖人語。血流出者，",
    "T24n1462_010:0744c28": "血出污手足及刀。往婆裘摩河者，世間有",
    "T24n1462_010:0744c29": "人言：『此河能洗除人罪。』鹿杖沙門念言：『我",
    "T24n1462_010:0745a01": "當往婆裘河洗除我罪。』多狐疑者，諸比",
    "T24n1462_010:0745a02": "丘死已，皆悉右脇而臥，身亦不動無所言",
    "T24n1462_010:0745a03": "說，見如是已，心生大狐疑，悔過剋責：『我無",
    "T24n1462_010:0745a04": "善利而得惡利。』無善利者，於我無安樂",
    "T24n1462_010:0745a05": "行，而長嘆息無利無利。造作惡業者，鹿杖",
    "T24n1462_010:0745a06": "沙門自念言：『人身難得，而我殺諸持戒具足",
    "T24n1462_010:0745a07": "比丘，於我極惡。』「有一魔神者，此是邪見地",
    "T24n1462_010:0745a08": "神，是魔王伴儻，而自念言：『我作此言必",
    "T24n1462_010:0745a09": "合魔王意。』以瓔珞莊嚴其身，現變神通",
    "T24n1462_010:0745a10": "力，履水而行，往至鹿杖沙門所，而作是",
    "T24n1462_010:0745a11": "言：『鹿杖沙門，汝所作大善！未度汝度者，",
    "T24n1462_010:0745a12": "於三界中，未度汝為度之。』此是愚癡地神，",
    "T24n1462_010:0745a13": "作如是言：『死者得度。』鹿杖沙門極大懊惱，",
    "T24n1462_010:0745a14": "忽聞地神作如是言而念：『此神有大神力，",
    "T24n1462_010:0745a15": "作此語者，於我必當有利。』作此念已，更",
    "T24n1462_010:0745a16": "洗刀入寺，房房喚覓：『誰未度者我為度之。』",
    "T24n1462_010:0745a17": "未得道者聞此語，而毛自竪驚怖心中震動，",
    "T24n1462_010:0745a18": "已得道者，觀身無常苦空無我，而無惶怖。",
    "T24n1462_010:0745a19": "一日殺一比丘，有日或殺二三四五，如是",
    "T24n1462_010:0745a20": "增至殺五百比丘盡。「從禪定起者，佛知",
    "T24n1462_010:0745a21": "五百比丘死已，而從禪定起，佛知而故問，",
    "T24n1462_010:0745a22": "如人不知。何以故？欲為說法故。而問阿",
    "T24n1462_010:0745a23": "難：『先諸比丘極多，今何以減少？諸比丘日",
    "T24n1462_010:0745a24": "常三時問訊諮受問法，今者都無，餘國去耶？』",
    "T24n1462_010:0745a25": "時阿難不知五百比丘宿業果報，唯見觀",
    "T24n1462_010:0745a26": "不淨故各自殺身如是。時尊者阿難答已，",
    "T24n1462_010:0745a27": "而作是言：『善哉世尊！願易餘觀令得羅漢。",
    "T24n1462_010:0745a28": "譬如大海多諸川流，佛法亦爾，多諸方",
    "T24n1462_010:0745a29": "便，十念十極四大梵觀，如是為初令入涅",
    "T24n1462_010:0745b01": "槃，惟願世尊，以此方便教諸比丘。』是時世",
    "T24n1462_010:0745b02": "尊，欲為諸比丘更說餘觀，而喚阿難，如",
    "T24n1462_010:0745b03": "是為初。依止毘舍離者，諸比丘於毘舍離",
    "T24n1462_010:0745b04": "中住，或一伽浮陀，或半由旬，或一由旬，",
    "T24n1462_010:0745b05": "令一切比丘皆悉來集講堂，阿難若近處",
    "T24n1462_010:0745b06": "即自往喚，若遠處者，遣年少比丘往喚，",
    "T24n1462_010:0745b07": "須臾之間悉集講堂，阿難往白佛：『時可",
    "T24n1462_010:0745b08": "為諸比丘教授說法。』佛知已，於是佛告",
    "T24n1462_010:0745b09": "諸比丘：『我前所說觀不淨者，令得羅漢，今",
    "T24n1462_010:0745b10": "以餘方便更為汝等說。』是故律本所說，阿",
    "T24n1462_010:0745b11": "那波那念者，佛為比丘說無上禪法，次第",
    "T24n1462_010:0745b12": "文句我今當說，無有漏失，汝當懃心諦聽",
    "T24n1462_010:0745b13": "受之。今此比丘者，佛告諸比丘：『不但觀不",
    "T24n1462_010:0745b14": "淨行得除煩惱，今阿那波那亦得除煩惱。』」",
    "T24n1462_010:0745b15": "法師曰：「今廣說次第。阿那波那者，入息出",
    "T24n1462_010:0745b16": "息。如經文所說，入息相非出息相，出息",
    "T24n1462_010:0745b17": "相非入息相，念入息、念出息、念出入息",
    "T24n1462_010:0745b18": "故，便得定心，阿那波那念則是三昧，如是",
    "T24n1462_010:0745b19": "義汝自當知。數觀者，將養令大。更作者，已",
    "T24n1462_010:0745b20": "思更思，極靜好者。」「此二法其義云何？」答曰：",
    "T24n1462_010:0745b21": "「此阿那波那不同不淨，其心不亂，不淨觀",
    "T24n1462_010:0745b22": "者其心恒亂。何以故？為厭故。律本所說，",
    "T24n1462_010:0745b23": "極靜妙不假更足安樂不止，從初發心無",
    "T24n1462_010:0745b24": "有惱亂，是故如來讚為靜好極，有氣味時",
    "T24n1462_010:0745b25": "身心怡悅，易可入耳。起者，不住不覆，惡法",
    "T24n1462_010:0745b26": "須臾消滅，於四道果隨其所能，譬如春中",
    "T24n1462_010:0745b27": "半月不雨，象馬人牛踐蹋塵起滿虛空中，夏",
    "T24n1462_010:0745b28": "初五月疾風暴雨，塵滅消除無復遺餘。阿那",
    "T24n1462_010:0745b29": "波那除煩惱，如雨淹塵。佛告諸比丘：『阿",
    "T24n1462_010:0745c01": "那波那念三昧者，云何思、云何念、云何作，知",
    "T24n1462_010:0745c02": "之阿那波那念。諸比丘，若人善出家為道，若",
    "T24n1462_010:0745c03": "在空閑樹下山林，此是出靜處。』」問曰：「何以",
    "T24n1462_010:0745c04": "出靜處？」答曰：「離諠鬧故。譬如牧牛人有",
    "T24n1462_010:0745c05": "一犢子，從出生飲母乳至于長大，欲取",
    "T24n1462_010:0745c06": "乳時，以繩繫犢著柱，犢子念乳牽繩跳",
    "T24n1462_010:0745c07": "踉，無時暫停，繩堅牢故，不能得脫倚",
    "T24n1462_010:0745c08": "柱而息。比丘譬如牧牛人，牛母為聚落，心",
    "T24n1462_010:0745c09": "為犢子，乳為五欲，柱為阿蘭若，繩為阿那",
    "T24n1462_010:0745c10": "波那念，一切禪定念阿那波那。諸佛、緣覺、阿",
    "T24n1462_010:0745c11": "羅漢之所尊重，若不捨城邑聚落，難入阿",
    "T24n1462_010:0745c12": "那波那。若禪比丘取此定已，阿那波那第四",
    "T24n1462_010:0745c13": "禪定作已，而取為地，復觀苦空無我觀已，",
    "T24n1462_010:0745c14": "得阿羅漢果。是故佛為諸禪人，現阿蘭若",
    "T24n1462_010:0745c15": "住處，佛如知相地師，若欲立國邑，善能",
    "T24n1462_010:0745c16": "分別地相吉凶，即語王言：『此地善，可立國，",
    "T24n1462_010:0745c17": "若立國邑，王得大利益。』王隨語已即立國",
    "T24n1462_010:0745c18": "邑，如相師占便即賞之。佛亦如是，能分",
    "T24n1462_010:0745c19": "別禪處，即向禪人說此處善可入禪，諸",
    "T24n1462_010:0745c20": "禪人即隨佛教，次第得阿羅漢果，讚嘆佛",
    "T24n1462_010:0745c21": "亦如王供養相師。諸禪人，如師子王依住",
    "T24n1462_010:0745c22": "此林，隱蔽其身伺禽獸，若近其處而起，",
    "T24n1462_010:0745c23": "捉取得便食之。比丘亦爾住在阿蘭若，伺",
    "T24n1462_010:0745c24": "候須陀洹、斯陀含、阿那含、阿羅漢，次第得者",
    "T24n1462_010:0745c25": "即便取之。往昔偈言：",
    "T24n1462_010:0746a01": "「『譬如師子王，　　隱住山林中，",
    "T24n1462_010:0746a02": "伺諸禽獸近，　　即便捉取食，",
    "T24n1462_010:0746a03": "佛子亦如是，　　隱住阿蘭若，",
    "T24n1462_010:0746a04": "伺取無上道，　　獲得沙門果。』",
    "T24n1462_010:0746a05": "「樹下者，於樹下若坐若行。靜室者，除樹",
    "T24n1462_010:0746a06": "下阿蘭若處，餘一切住，皆名靜室。時節及",
    "T24n1462_010:0746a07": "四大和適時，所宜阿那波那念，是故律本中",
    "T24n1462_010:0746a08": "說，加趺而坐，此是現阿那波那念，易可解",
    "T24n1462_010:0746a09": "耳。結加趺坐者，易解。正身者，十八背骨骨",
    "T24n1462_010:0746a10": "相累，筋脈皮寬舒，若急坐者須臾疲勞，從",
    "T24n1462_010:0746a11": "禪定退。安念前者，念禪定法安置其前。",
    "T24n1462_010:0746a12": "出入息者，比丘結加趺坐念禪定已，念出",
    "T24n1462_010:0746a13": "入息。云何？念喘息長、念喘息短。因長短",
    "T24n1462_010:0746a14": "故，而心得定，無有動搖，因不動搖念即",
    "T24n1462_010:0746a15": "起成，以念及智慧，然後知喘息長短。譬如",
    "T24n1462_010:0746a16": "兒在胎中，初從胎出，先出息長短可知。云",
    "T24n1462_010:0746a17": "何可知？譬如水隨器長短而流，亦如象蛇",
    "T24n1462_010:0746a18": "其身長故息亦隨長，蝦蟇身短息亦隨短，坐",
    "T24n1462_010:0746a19": "禪比丘亦復如是，以此譬喻知息長短。以",
    "T24n1462_010:0746a20": "正念故，心已生樂；因樂故，極細長出息入",
    "T24n1462_010:0746a21": "息，心轉樂已，因出息入息，心轉樂已，出入",
    "T24n1462_010:0746a22": "息轉細長，因轉樂已生怡悅；因怡悅故，",
    "T24n1462_010:0746a23": "知息轉成微細，因此怡悅復增怡悅，怡悅",
    "T24n1462_010:0746a24": "故，倍息增微細難得分別，已生捨心，以此",
    "T24n1462_010:0746a25": "九法汝自當知。我出息知一切身，入息亦",
    "T24n1462_010:0746a26": "知一切身者，知一切身出息入息，身長短",
    "T24n1462_010:0746a27": "初中後，一切知現前，知知與心合，知息初",
    "T24n1462_010:0746a28": "後。又禪比丘見出息如散塵，此現前見、初",
    "T24n1462_010:0746a29": "出見，中後不得見，欲見中後心不能及，",
    "T24n1462_010:0746b01": "又出息止，見中不見初後，又見後出息，不",
    "T24n1462_010:0746b02": "見初中。又有比丘悉見初中後，何以故？心",
    "T24n1462_010:0746b03": "無疲倦故，若得如是，即為善出入息，於禪",
    "T24n1462_010:0746b04": "學者，不休息不住，恒觀出入息，若如是",
    "T24n1462_010:0746b05": "者，護身口意業，名為學戒定慧，若三昧心，",
    "T24n1462_010:0746b06": "名為學定，若能分別戒定者，名為慧，此是",
    "T24n1462_010:0746b07": "三學，於觀處中，以念正心已學繫心中，",
    "T24n1462_010:0746b08": "已作恒使不絕。從此以後，於彼若慇懃當",
    "T24n1462_010:0746b09": "學滅出息入息者，麁出息入息而滅，滅者",
    "T24n1462_010:0746b10": "住也。云何為麁？比丘初入禪定身心疲極，",
    "T24n1462_010:0746b11": "是故出息入息麁，鼻孔盈滿復從口，出入息",
    "T24n1462_010:0746b12": "從麁。身心不疲極，漸漸細微，於出入息中，",
    "T24n1462_010:0746b13": "比丘而生狐疑，我出入息為有為無？譬如",
    "T24n1462_010:0746b14": "有人登上高山，身心疲勞氣息麁大，又從",
    "T24n1462_010:0746b15": "山下至平地下，有池水及大樹，入池洗浴",
    "T24n1462_010:0746b16": "竟，還於樹下穌息，或眠或坐身心清涼，漸",
    "T24n1462_010:0746b17": "漸氣息微細，比丘初入定亦復如是。初未",
    "T24n1462_010:0746b18": "錄身心出入息麁。何以故？為無念故，何以",
    "T24n1462_010:0746b19": "漸細念，錄身心故。而說偈言：",
    "T24n1462_010:0746b20": "「『身心極疲勞，　　出入息亦麁。』",
    "T24n1462_010:0746b21": "「第一禪麁，第二禪細，第三禪轉細，第四禪",
    "T24n1462_010:0746b22": "定。第三禪為麁，第四禪名為細，此極處出",
    "T24n1462_010:0746b23": "入，若不捉息出入息麁，若捉出入息細者，",
    "T24n1462_010:0746b24": "不捉者，放息，捉者，於第四禪初而捉心，",
    "T24n1462_010:0746b25": "至第四禪而滅出息入息，此是舍摩陀法。",
    "T24n1462_010:0746b26": "毘婆舍那法者，不捉出息入息大麁，若觀",
    "T24n1462_010:0746b27": "四大即細，又觀優波陀那色細，四大成麁，",
    "T24n1462_010:0746b28": "復觀一切色細，優波陀那色成麁。又觀無",
    "T24n1462_010:0746b29": "色細，一切色成麁，又觀色無色細，無色",
    "T24n1462_010:0746c01": "成麁，又觀因緣細，色無色成麁。又觀因及",
    "T24n1462_010:0746c02": "名色細，因緣成麁，又觀觀相毘婆舍那細，",
    "T24n1462_010:0746c03": "因及名色成麁，觀小毘婆舍那細，觀相毘婆",
    "T24n1462_010:0746c04": "舍那成麁，觀大毘婆舍那細，小毘婆舍那成",
    "T24n1462_010:0746c05": "麁，此次第前次第前者細，後後者麁，麁細",
    "T24n1462_010:0746c06": "波薩提者漢言寂靜無有疲極，於三跋陀中說。」「云何",
    "T24n1462_010:0746c07": "學滅出息入息？云何出息？云何入息？」答曰：",
    "T24n1462_010:0746c08": "「身有入息念，學滅出息入息，如是身心不",
    "T24n1462_010:0746c09": "傾不危、不動不搖，寂靜極微細如無，是名",
    "T24n1462_010:0746c10": "學滅出息入息。如是風住，如未成阿那波",
    "T24n1462_010:0746c11": "那念，亦未成就觀、未成就智慧人，不入此",
    "T24n1462_010:0746c12": "三昧，不從此起。若學滅出息入息，如是成",
    "T24n1462_010:0746c13": "就風住不起，即名善開智慧人，入如是",
    "T24n1462_010:0746c14": "法亦從此起。云何知之？譬如打銅器聲，",
    "T24n1462_010:0746c15": "初大後微，大聲已自憶識，後漸復善憶識，",
    "T24n1462_010:0746c16": "微聲善憶置心中，微聲已滅，猶思憶不離",
    "T24n1462_010:0746c17": "心中，出息入息亦復如是，初麁後細憶識麁",
    "T24n1462_010:0746c18": "者，漸以至細，細者已滅，猶憶識心中，自",
    "T24n1462_010:0746c19": "此憶識故心定住，如是得風息心定住，關",
    "T24n1462_010:0746c20": "鍊成就，出息入息亦成就，阿那波那三昧亦",
    "T24n1462_010:0746c21": "成就，如是智慧人入此禪定，亦從此起。是",
    "T24n1462_010:0746c22": "故律本中說，滅出息入息已，隨念，更起，故",
    "T24n1462_010:0746c23": "名隨觀，知出息入息非隨念，隨念非出息入",
    "T24n1462_010:0746c24": "息，因此二法故，有知起，觀看此身，如是次",
    "T24n1462_010:0746c25": "第得阿羅漢果。「如是初學禪人云何學之？",
    "T24n1462_010:0746c26": "善心比丘應淨四戒，淨者有三。何謂為三？",
    "T24n1462_010:0746c27": "一者、不犯，二者、犯已懺悔，三者、諸煩惱不壞。",
    "T24n1462_010:0746c28": "如是淨戒已，然後成念，應作佛房跋多菩",
    "T24n1462_010:0746c29": "提樹地前跋多和尚阿闍梨浴室說戒堂八",
    "T24n1462_010:0747a01": "十二揵陀迦跋多，有四種摩訶跋多，如是",
    "T24n1462_010:0747a02": "作已名為善行戒也。若比丘樂學此戒，應",
    "T24n1462_010:0747a03": "當滿持，若比丘言：『我持戒具足無有缺漏。』",
    "T24n1462_010:0747a04": "而不自念言：『我應當死。』作如是念，捨諸",
    "T24n1462_010:0747a05": "營作善行戒，此比丘戒滿者，無有是處。若",
    "T24n1462_010:0747a06": "比丘作善行戒者，此比丘戒具足美滿，因",
    "T24n1462_010:0747a07": "美滿故得受取三昧。何以故？如修多羅中",
    "T24n1462_010:0747a08": "說，佛告諸比丘：『若人不習學善行戒，此人",
    "T24n1462_010:0747a09": "戒難得具足。』而說偈言：",
    "T24n1462_010:0747a10": "「『住處寂利養，　　眾業足為五，",
    "T24n1462_010:0747a11": "遠親及諸病，　　讀誦長為十。』",
    "T24n1462_010:0747a12": "「此十戀慕法，若人能捨者，然後入禪定。禪",
    "T24n1462_010:0747a13": "定法者，有二種：一者、一切觀，二者、攝觀。」",
    "T24n1462_010:0747a14": "問曰：「何謂為一切觀？」答曰：「於比丘僧為",
    "T24n1462_010:0747a15": "初，作大慈心及念死觀不淨也。若比丘慈",
    "T24n1462_010:0747a16": "心，云何初作慈心觀？比丘初觀作界心觀，",
    "T24n1462_010:0747a17": "先觀比丘僧，次觀天人，次觀大富長者，次",
    "T24n1462_010:0747a18": "觀常人，次觀一切眾生。何以先觀比丘僧",
    "T24n1462_010:0747a19": "者？為同住故。若慈心遍覆，比丘僧中安樂",
    "T24n1462_010:0747a20": "而住。何以觀天人？為護持故。若慈心遍",
    "T24n1462_010:0747a21": "覆天人者，天人柔心而行善法。何以觀大",
    "T24n1462_010:0747a22": "富長者？為行善法故。何以觀常人？為同法",
    "T24n1462_010:0747a23": "行故，莫自相害。何以觀一切眾生？為無艱",
    "T24n1462_010:0747a24": "難故。何以念死者？覓增長悲歎無懈怠",
    "T24n1462_010:0747a25": "故。觀不淨，此聖觀也，若觀不淨便得離欲。",
    "T24n1462_010:0747a26": "一切諸惡，欲為根本，是故應敬重不淨觀，",
    "T24n1462_010:0747a27": "能立一切諸善，是名一切觀。三十八觀隨",
    "T24n1462_010:0747a28": "意能修，修習不離，是名攝觀。此是阿那波",
    "T24n1462_010:0747a29": "那念入攝觀。」法師曰：「我今略說，若欲知，於",
    "T24n1462_010:0747b01": "阿毘曇婆沙廣說。如是淨戒已，離諸緣",
    "T24n1462_010:0747b02": "事，而入阿那波那定。因阿那波那定，即入",
    "T24n1462_010:0747b03": "第四禪定。入已觀苦空無常，觀已往問阿羅",
    "T24n1462_010:0747b04": "漢，若無阿羅漢至阿那含，若無阿那含往",
    "T24n1462_010:0747b05": "至斯陀含，若無斯陀含至須陀洹，若無",
    "T24n1462_010:0747b06": "須陀洹往至得禪人。何以尋覓如此人？其",
    "T24n1462_010:0747b07": "已得禪易指示故。譬如象行，脚跡易尋不",
    "T24n1462_010:0747b08": "迷正路，得道得禪亦復如是。何以故？易",
    "T24n1462_010:0747b09": "指示故。」法師曰：「我欲說初行。此比丘裝束",
    "T24n1462_010:0747b10": "輕身無餘長物，威儀具足往至師所，到已而",
    "T24n1462_010:0747b11": "作跋多，以下承師意，師漸以愛念應取",
    "T24n1462_010:0747b12": "五品。」問曰：「何謂為五品？」「一者取，二者問，三",
    "T24n1462_010:0747b13": "者起，四者著，五者相。」問曰：「何謂為取？」答曰：",
    "T24n1462_010:0747b14": "「取禪定法。」「何謂為問？」「問其次第。」「何謂為起？」",
    "T24n1462_010:0747b15": "「起禪定法。」「何謂為著？」「著禪定法。」「何謂為相？」",
    "T24n1462_010:0747b16": "「分別禪定相貌，是名五品。」「何故前取五品？」",
    "T24n1462_010:0747b17": "「為身莫勞亦莫惱師故，是故先取五品，為",
    "T24n1462_010:0747b18": "易憶識、易從習故。若取五品已，若於師",
    "T24n1462_010:0747b19": "處善者住，若不善可移住，無智慧者去師",
    "T24n1462_010:0747b20": "一由旬，有智慧者過此亦得住，應遠離",
    "T24n1462_010:0747b21": "十八住處善，有五種應當取，取已斷滅",
    "T24n1462_010:0747b22": "小小緣事。中食已少時消息，息已先念三寶，",
    "T24n1462_010:0747b23": "令心歡喜，隨如師教勿有忘失，此阿那",
    "T24n1462_010:0747b24": "波那念善置心中。」法師曰：「我今略說已，於",
    "T24n1462_010:0747b25": "阿毘曇廣說，汝自當知。憶識心中者。云",
    "T24n1462_010:0747b26": "何憶識？數、隨、觸、安置觀、還淨、歷觀。數者，一",
    "T24n1462_010:0747b27": "二為初。隨者，隨息出入。觸，息所觸處。安置",
    "T24n1462_010:0747b28": "者，道也。淨者，果。歷觀者，法相。若初學者，先",
    "T24n1462_010:0747b29": "數安置心中，數法者，下數從一至五，置更",
    "T24n1462_010:0747c01": "始，不得三四。上數者，從一至十，置更始，",
    "T24n1462_010:0747c02": "不得八九。」",
    "T24n1462_010:0747c03": "善見律毘婆沙卷第十"
}