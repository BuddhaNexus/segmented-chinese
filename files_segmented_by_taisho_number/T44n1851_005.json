{
    "T44n1851_005:0561b11": "大乘義章卷第五(本)",
    "T44n1851_005:0561b13": "遠法師撰",
    "T44n1851_005:0561b14": "染法聚第三此有六十門染法聚煩惱義中",
    "T44n1851_005:0561b15": "有三十門此卷有二十三門(二障義　三障義",
    "T44n1851_005:0561b16": "　三根三道三毒煩惱義　三使義　三漏義　四縛四流",
    "T44n1851_005:0561b17": "四〔枙〕之義　四取義　四身結義　五住地義　五蓋",
    "T44n1851_005:0561b18": "義　五下分結義　五上分結義　五慳義　五心[打丁+裁]義",
    "T44n1851_005:0561b19": "　五心縛義　六垢義　七漏義　七使義　八慢義　八",
    "T44n1851_005:0561b20": "種惡覺義　八妄想義　八倒義　九結義)。",
    "T44n1851_005:0561b21": "二障義兩門分別(釋名第一　體相第二)",
    "T44n1851_005:0561b22": "第一釋名。所言障者。隨義不同。乃有多種。或",
    "T44n1851_005:0561b23": "名煩惱。或名為使。或名為結。或名為纏。或",
    "T44n1851_005:0561b24": "名為縛。或名為流。或名為枙。或名為取。或名",
    "T44n1851_005:0561b25": "為漏。或名為垢。或說為惑。或說為障。如是非",
    "T44n1851_005:0561b26": "一。勞亂之義。名曰煩惱。隨逐繫縛。稱之為",
    "T44n1851_005:0561b27": "使。結集生死。目之為結。結縛眾生。亦名為",
    "T44n1851_005:0561b28": "結。能纏行人。目之為纏。又能纏心。亦名為",
    "T44n1851_005:0561b29": "纏。羈繫行人。故目為縛。漂流行人。說之為",
    "T44n1851_005:0561c01": "流。能令眾生為苦所枙。故名為枙。取執境界。",
    "T44n1851_005:0561c02": "說以為取。流注不絕。其猶瘡漏。故名為漏。",
    "T44n1851_005:0561c03": "染污淨心。說以為垢。能惑所緣。故稱為惑。能",
    "T44n1851_005:0561c04": "礙聖道。說以為障。如是差別。無量無邊。今隨",
    "T44n1851_005:0561c05": "一義。且說為障。名字麁爾。第二體中。差別",
    "T44n1851_005:0561c06": "有二。第一略明五住之相。第二就之以別二",
    "T44n1851_005:0561c07": "障。言五住者。如勝鬘經說。一見一處住地。",
    "T44n1851_005:0561c08": "二欲愛住地。三色愛住地。四有愛住地。五無",
    "T44n1851_005:0561c09": "明住地。名字如是。體狀如何。三界五見。名見",
    "T44n1851_005:0561c10": "一處。欲界所有一切煩惱。除無明見。名為欲",
    "T44n1851_005:0561c11": "愛。色界所有一切煩惱。除無明見。名為色愛。",
    "T44n1851_005:0561c12": "無色界中一切煩惱。除無明見。名為有愛。三",
    "T44n1851_005:0561c13": "界無明。名無明地。無明之中義。復有二。一者",
    "T44n1851_005:0561c14": "染污。二不染污。迷理無明。名為染污。事中無",
    "T44n1851_005:0561c15": "知。名不染污。此二合為無明住地。此義廣辨",
    "T44n1851_005:0561c16": "如五住章。言別障者。障別有三。一四住煩惱。",
    "T44n1851_005:0561c17": "為煩惱障。無明住地。以為智障。二五住性結。",
    "T44n1851_005:0561c18": "為煩惱障。事中無知。以為智障。三五住性結",
    "T44n1851_005:0561c19": "及事無知。同為煩惱。分別緣智。以為智障。",
    "T44n1851_005:0561c20": "就初番中四門分別。一定障相。二釋障名。三",
    "T44n1851_005:0561c21": "明斷處。四對障辨脫。言定相者。云何得知。四",
    "T44n1851_005:0561c22": "住煩惱。為煩惱障。無明住地。以為智障。以勝",
    "T44n1851_005:0561c23": "鬘經對地持論。驗之知矣。勝鬘經中說。二乘",
    "T44n1851_005:0561c24": "人但斷四住。不斷無明。地持論中說。二乘人",
    "T44n1851_005:0561c25": "煩惱障淨。非智障淨。煩惱淨者。猶勝鬘中",
    "T44n1851_005:0561c26": "所斷四住。非智障淨。猶彼不斷無明住地。定",
    "T44n1851_005:0561c27": "之麁爾。次釋其名。五住之結。通能勞亂。齊能",
    "T44n1851_005:0561c28": "障智。何故四住偏名煩惱。無明住地獨名智",
    "T44n1851_005:0561c29": "障。理實齊通。但今為分二障差別。隱顯異名。",
    "T44n1851_005:0562a01": "等就隱顯。各隨功強。以別兩名。四住煩惱",
    "T44n1851_005:0562a02": "現起之結。發業招生。勞亂義強。偏名煩惱。異",
    "T44n1851_005:0562a03": "心之惑。與解別體。疎而遠翳。障智微故。不名",
    "T44n1851_005:0562a04": "智障。無明闇惑。正違明解。親而近翳。障智義",
    "T44n1851_005:0562a05": "強。故名智障。任性無知。非是現起。不能發業",
    "T44n1851_005:0562a06": "招集苦報。勞亂微故。不名煩惱。名義如是。",
    "T44n1851_005:0562a07": "次明斷處。略為二階。第一大小相對分別。二",
    "T44n1851_005:0562a08": "就大乘世間出世間相對分別。大小對中義",
    "T44n1851_005:0562a09": "別三門。一隱顯互論。二乘之人。但除煩惱。菩",
    "T44n1851_005:0562a10": "薩之人。唯滅智障。二乘非不分除智障。所斷",
    "T44n1851_005:0562a11": "微小。隱細從麁。是故不說。菩薩非不除斷煩",
    "T44n1851_005:0562a12": "惱。所斷相微。隱麁從細。是故不說。二優劣",
    "T44n1851_005:0562a13": "相形。二乘解劣。但斷煩惱。菩薩治廣。二障",
    "T44n1851_005:0562a14": "雙除。故地持云。聲聞緣覺煩惱障淨。非智",
    "T44n1851_005:0562a15": "障淨。菩薩種性。具足二淨。三據實通論。二乘",
    "T44n1851_005:0562a16": "之人。二障雙除菩薩亦爾(此一門竟)。言就大乘世",
    "T44n1851_005:0562a17": "間出世間相對辨者。解行已前。名為世間。初",
    "T44n1851_005:0562a18": "地已上。名為出世。於中分別。乃有四門。一廢",
    "T44n1851_005:0562a19": "麁論細。地前菩薩。於彼二障一向未斷。初地",
    "T44n1851_005:0562a20": "已上。二障並除。故涅槃中宣說。地前具煩惱",
    "T44n1851_005:0562a21": "性。良在於此。二隱顯互論。地前世間。但斷煩",
    "T44n1851_005:0562a22": "惱。初地已上。唯除智障。地前非不分斷智障。",
    "T44n1851_005:0562a23": "所斷微小。隱細從麁。是故不說。初地已上。亦",
    "T44n1851_005:0562a24": "斷煩惱。隱麁從細。是以不論。三優劣相形。地",
    "T44n1851_005:0562a25": "前解劣。唯除煩惱。地上解勝。二障雙斷。四據",
    "T44n1851_005:0562a26": "實通論。世及出世二障雙除。相狀如何。煩惱",
    "T44n1851_005:0562a27": "障中。有其二種。一是子結。二是果縛。子結煩",
    "T44n1851_005:0562a28": "惱。地前所除。果縛煩惱。地上所斷。子結之",
    "T44n1851_005:0562a29": "中。復有二種。一者正使作意而生。二者餘習",
    "T44n1851_005:0562b01": "任性而起。正使煩惱。聲聞緣覺乃至習種。斷",
    "T44n1851_005:0562b02": "之周盡。習起之結。種性已上乃至初地。斷之",
    "T44n1851_005:0562b03": "畢竟。故地持云。初阿僧祇。過解行住入歡",
    "T44n1851_005:0562b04": "喜地。斷增上中惡趣煩惱。不善正使。名為增",
    "T44n1851_005:0562b05": "上。習名為中。入歡喜時。習悉皆斷。果縛之",
    "T44n1851_005:0562b06": "中。亦有二種。一者正使作意現起。二是習氣",
    "T44n1851_005:0562b07": "任運而生。正使煩惱。所謂愛佛愛菩提等。始",
    "T44n1851_005:0562b08": "從初地次第斷除。至不動地斷之周盡。故地",
    "T44n1851_005:0562b09": "持云。第二僧祇。過第七住入第八地。微細煩",
    "T44n1851_005:0562b10": "惱。皆悉斷滅。八地以上。除彼餘習。故地持云。",
    "T44n1851_005:0562b11": "第三僧祇。斷除習氣。入最上住。智障之中。亦",
    "T44n1851_005:0562b12": "有二種。一者迷相。二者迷實。情所起法。名之",
    "T44n1851_005:0562b13": "為相。不能悟解知其本無。說以為迷。如來藏",
    "T44n1851_005:0562b14": "性。說以為實。不能窮達。說以為迷。迷相無",
    "T44n1851_005:0562b15": "明。地前所除。迷實無明。地上所斷。迷相無",
    "T44n1851_005:0562b16": "明。復有二種。一迷相立性。二迷性立相。言",
    "T44n1851_005:0562b17": "迷相者。妄法虛集。以之為相。不知虛集。建立",
    "T44n1851_005:0562b18": "定相。言迷性者。情所起法。無性為性。迷此性",
    "T44n1851_005:0562b19": "故。立因緣相。迷相無明。聲聞緣覺乃至習種。",
    "T44n1851_005:0562b20": "斷之窮盡。迷性無明。種性已上乃至初地皆",
    "T44n1851_005:0562b21": "悉斷除。迷實無明。亦有二種。一迷實相。二迷",
    "T44n1851_005:0562b22": "實性。實性空寂無為之法。是其實相。不能知",
    "T44n1851_005:0562b23": "是寂泊無為。故名迷相。如來藏中。恒沙佛法。",
    "T44n1851_005:0562b24": "真實善有。是其實性。不能窮證。說為迷性。此",
    "T44n1851_005:0562b25": "二無明。說斷不定。若依地經。初地以上乃",
    "T44n1851_005:0562b26": "至六地。除其迷相。是故證得。為柔順忍。七",
    "T44n1851_005:0562b27": "地已上。斷迷實性。是故證得無生忍體。若依",
    "T44n1851_005:0562b28": "涅槃。九地已還斷其迷相。是故說為聞見佛",
    "T44n1851_005:0562b29": "性。十地以上。斷迷實性。是故說為眼見佛性。",
    "T44n1851_005:0562c01": "以此驗求。煩惱障者。始終通斷。智障亦然。治",
    "T44n1851_005:0562c02": "斷麁爾。第四對障以別二脫。斷煩惱障。得心",
    "T44n1851_005:0562c03": "解脫。斷除智障。得慧解脫。是義云何。分別有",
    "T44n1851_005:0562c04": "三。一隱顯互論斷煩惱障。諸佛菩薩世諦心",
    "T44n1851_005:0562c05": "脫。斷除智障。真諦慧脫。何故如是。煩惱染事",
    "T44n1851_005:0562c06": "故斷煩惱。世諦心脫。斷煩惱時。理實隨有一",
    "T44n1851_005:0562c07": "切德脫。就主為名。偏言心脫。無明障理。故",
    "T44n1851_005:0562c08": "斷無明。真諦慧脫。斷無明時。即理所成一切",
    "T44n1851_005:0562c09": "德脫。就主作名。偏言慧脫。第二對障寬狹",
    "T44n1851_005:0562c10": "分別。斷煩惱時。唯除事中染愛心。故世諦心",
    "T44n1851_005:0562c11": "脫。斷智障時。除無明地。及斷事中麁無明。",
    "T44n1851_005:0562c12": "故二諦慧脫。三隨義通論。斷煩惱障。二諦心",
    "T44n1851_005:0562c13": "脫。世諦心脫。義如前釋。真心脫者。以彼愛",
    "T44n1851_005:0562c14": "結微細習氣。與無明地。同一體性。縛真心故。",
    "T44n1851_005:0562c15": "斷煩惱時。真諦心脫。如涅槃說。斷除智障。二",
    "T44n1851_005:0562c16": "諦慧脫。備如前釋(此一門竟)。第二番中。亦有四",
    "T44n1851_005:0562c17": "門。一定障相。二釋障名。三明斷處。四對障",
    "T44n1851_005:0562c18": "辨脫。言定相者。云何得知。五住性結。為煩惱",
    "T44n1851_005:0562c19": "障。事中無知。以為智障。如涅槃經說。斷除",
    "T44n1851_005:0562c20": "一切貪瞋癡等。得心解脫。一切所知。無障礙",
    "T44n1851_005:0562c21": "故。得慧解脫。貪瞋癡者。即是五住性結煩",
    "T44n1851_005:0562c22": "惱。一切所知得無礙者。當知即是除事無知。",
    "T44n1851_005:0562c23": "又如地經。以佛無礙。為慧解脫。當知即是除",
    "T44n1851_005:0562c24": "事無知。遠離癡染。為心解脫。當知即是五住",
    "T44n1851_005:0562c25": "性結。為煩惱障。又雜心云。如來斷除二種無",
    "T44n1851_005:0562c26": "知。一斷染污。二斷不染。染污無知。即是五住",
    "T44n1851_005:0562c27": "性結煩惱。不染無知。即是事中無明之心。准",
    "T44n1851_005:0562c28": "驗斯等。當知。以彼五住性結。為煩惱障。事中",
    "T44n1851_005:0562c29": "無知。以為智障。定之麁爾。次釋其名。何故五",
    "T44n1851_005:0563a01": "住性結煩惱。為煩惱障。事中無知。以為智障。",
    "T44n1851_005:0563a02": "五住性結。能起分段變易生死。勞亂行人。名",
    "T44n1851_005:0563a03": "煩惱障。事中闇惑。能障如來種智明解。是故",
    "T44n1851_005:0563a04": "說之以為智障。名義如是。次辨斷處。處別有",
    "T44n1851_005:0563a05": "三。一世出世相對分別。二以功用望無功用",
    "T44n1851_005:0563a06": "相對分別。三因果分別。就初對中義別有三。",
    "T44n1851_005:0563a07": "一隱顯互論。地前斷除五住性結。以彼捨相",
    "T44n1851_005:0563a08": "趣順如故。初地以上。斷除智障。以彼地上契",
    "T44n1851_005:0563a09": "合法界了達諸法無障礙故。故地經云。於初",
    "T44n1851_005:0563a10": "地中。一切世間文誦呪術不可窮盡。二優劣",
    "T44n1851_005:0563a11": "相形。地前菩薩。唯除煩惱。初地以上。智行寬",
    "T44n1851_005:0563a12": "廣。二障雙除。三就實通論。地前地上。皆除",
    "T44n1851_005:0563a13": "二障。第二對中義亦有三。一隱顯互論。七地",
    "T44n1851_005:0563a14": "已前。唯除煩惱。八地已上。滅除智障。如八",
    "T44n1851_005:0563a15": "地中淨佛國土。斷除一切色中無知。九地之",
    "T44n1851_005:0563a16": "中。了物心行。滅除一切心行無知。第十地",
    "T44n1851_005:0563a17": "中。於諸法中。得勝自在。斷除一切法中無知。",
    "T44n1851_005:0563a18": "此等皆是除事無知。二優劣相形。七地已還。",
    "T44n1851_005:0563a19": "唯斷煩惱。八地已上。二障雙除。三就實通論。",
    "T44n1851_005:0563a20": "七地已還。雙除二障。八地已上。類亦同然。第",
    "T44n1851_005:0563a21": "三對中。義別亦三。一隱顯互論。金剛已還。斷",
    "T44n1851_005:0563a22": "煩惱障。如來地中。種智現起。了達一切差別",
    "T44n1851_005:0563a23": "諸法。斷除智障。以事無知難斷除故。至佛乃",
    "T44n1851_005:0563a24": "盡。二優劣相形。金剛已還。但斷除煩惱。如來",
    "T44n1851_005:0563a25": "果位。二障雙斷。三據實通論。種性已上乃",
    "T44n1851_005:0563a26": "至如來。二障雙遣。治處且爾。次對障辨脫。除",
    "T44n1851_005:0563a27": "煩惱障。得心解脫。滅除智障。得慧解脫。言心",
    "T44n1851_005:0563a28": "脫者。有其二種。一佛菩薩行世間心。二佛菩",
    "T44n1851_005:0563a29": "薩第一義心斷四住故。世諦心脫。除無明故。",
    "T44n1851_005:0563b01": "第一義諦心。得解脫。言慧脫者。謂照世間一",
    "T44n1851_005:0563b02": "切種智。得解脫也(此兩門竟)。第三番中。亦有四",
    "T44n1851_005:0563b03": "門。一定障相。二釋障名。三明斷處。四對障辨",
    "T44n1851_005:0563b04": "脫。言定相者。云何得知。五住性結及事無知。",
    "T44n1851_005:0563b05": "為煩惱障。分別之智。以為智障。如勝鬘中。五",
    "T44n1851_005:0563b06": "住及起。同名煩惱。明知五住及事無知。是煩",
    "T44n1851_005:0563b07": "惱障。言分別智為智障者。如寶性論說。有",
    "T44n1851_005:0563b08": "四種障。不得如來淨我樂常。一者緣相。謂無",
    "T44n1851_005:0563b09": "明地。以是障故。不得如來究竟真淨。二者因",
    "T44n1851_005:0563b10": "相。謂無漏業。以是障故。不得真我。三者生",
    "T44n1851_005:0563b11": "相。謂意生身。以是障故。不得真樂。四者壞",
    "T44n1851_005:0563b12": "相。謂變易死。以是障故。不得真常。彼既宣",
    "T44n1851_005:0563b13": "說。無漏業障不得真我。是故定知。分別緣智。",
    "T44n1851_005:0563b14": "是其智障。又如地論八六地中說。智障淨",
    "T44n1851_005:0563b15": "因事謂不分別空三昧。以不分別。為智障淨。",
    "T44n1851_005:0563b16": "明知。即用分別之智。以為智障。又楞伽云。",
    "T44n1851_005:0563b17": "妄想爾炎慧彼滅我涅槃。滅爾炎慧方為涅",
    "T44n1851_005:0563b18": "槃。明知。所滅妄慧是障。又龍樹說。如彼覺",
    "T44n1851_005:0563b19": "觀。望下為善。望第二禪。即是罪過。乃至非",
    "T44n1851_005:0563b20": "想。望下為善。望出世道。即是罪過。如是慧",
    "T44n1851_005:0563b21": "觀。望世為善。望其實相。亦是罪過。既言罪",
    "T44n1851_005:0563b22": "過。何為非障。定之麁爾。次釋其名。五住性",
    "T44n1851_005:0563b23": "結及事無知。體是闇惑勞亂之法故名煩惱。",
    "T44n1851_005:0563b24": "分別之智。能礙真證無分別慧。故名智障。問",
    "T44n1851_005:0563b25": "曰。此智能顯真德。何故言障。釋言。此智能",
    "T44n1851_005:0563b26": "除闇惑。分能顯真。是故經中說為了因。多",
    "T44n1851_005:0563b27": "義妨真。故復名障。如藥治病。若藥不去藥復",
    "T44n1851_005:0563b28": "成患。此亦如是。云何妨真。如維摩說。寂滅",
    "T44n1851_005:0563b29": "是菩提。滅諸相。故此智是相。所以是障。不觀",
    "T44n1851_005:0563c01": "是菩提。離諸緣故。此智是緣。所以是障。不行",
    "T44n1851_005:0563c02": "是菩提。無憶念故。此智憶念。所以是障。斷是",
    "T44n1851_005:0563c03": "菩提。斷諸見故。此智是見。所以是障。離是菩",
    "T44n1851_005:0563c04": "提。離妄想故。此智妄想。所以是障。障是菩",
    "T44n1851_005:0563c05": "提。障諸願故。此智是願。所以是障。菩提真",
    "T44n1851_005:0563c06": "明。此智性闇。所以是障。如世樂受性是行苦。",
    "T44n1851_005:0563c07": "如是等過。不可具陳。皆違真德。故說為障。名",
    "T44n1851_005:0563c08": "義如是。次辨斷處。斷處有二。一地前地上相",
    "T44n1851_005:0563c09": "對分別。二直就地上世出世間相對分別。就",
    "T44n1851_005:0563c10": "初對中。義復有三。一隱顯互論。解行已前。增",
    "T44n1851_005:0563c11": "相修故。斷煩惱障。初地已上。捨相修故。斷除",
    "T44n1851_005:0563c12": "智障。云何增相。能斷煩惱。煩惱正以闇惑為",
    "T44n1851_005:0563c13": "患。從初以來。修習明解。緣智轉增。闇惑漸",
    "T44n1851_005:0563c14": "捨。至解行時。明解增上。惑障窮盡。說之為",
    "T44n1851_005:0563c15": "斷。云何捨相能斷智障。智障正以分別為過。",
    "T44n1851_005:0563c16": "初地已上。窮證自實。緣修漸捨。分別過滅。名",
    "T44n1851_005:0563c17": "斷智障。二優劣相形。地前菩薩。唯斷煩惱。初",
    "T44n1851_005:0563c18": "地已上。對治深廣。二障雙除。三就實通論地",
    "T44n1851_005:0563c19": "前地上。並斷二障。煩惱通除。義在可知。云何",
    "T44n1851_005:0563c20": "地前能滅智障。事識中解。以漸息滅。妄識中",
    "T44n1851_005:0563c21": "智。漸現前故。如地持云。種性菩薩六入殊勝",
    "T44n1851_005:0563c22": "展轉相續。無始法爾。當知。即是真實行德。既",
    "T44n1851_005:0563c23": "得證實。寧不捨妄。故知。地前亦斷智障。此",
    "T44n1851_005:0563c24": "初對竟。次就地上世出世間相對分別。初",
    "T44n1851_005:0563c25": "二三地。名為世間。四地以上。名為出世。於",
    "T44n1851_005:0563c26": "中亦有三門分別。一隱顯互論。三地以還。世",
    "T44n1851_005:0563c27": "間之行。斷煩惱障。四地已上。出世真慧。斷",
    "T44n1851_005:0563c28": "除智障。云何世間斷煩惱障。如地論說。初",
    "T44n1851_005:0563c29": "地斷除凡夫我障。凡夫我是見一處住地。第",
    "T44n1851_005:0564a01": "二地中。斷除能起犯戒煩惱。犯戒煩惱。即",
    "T44n1851_005:0564a02": "是欲愛色愛有愛三種住地。第三明地斷除",
    "T44n1851_005:0564a03": "闇相聞思修等諸法妄障。闇相即是無明住",
    "T44n1851_005:0564a04": "地。云何出世間能斷智障。智障有三。一是",
    "T44n1851_005:0564a05": "智障。所謂分別空有之心。二是體障。所謂",
    "T44n1851_005:0564a06": "建立神智之體。相狀如何。謂彼緣智正觀諸",
    "T44n1851_005:0564a07": "法非有非無。捨前分別有無之礙。雖捨分別",
    "T44n1851_005:0564a08": "有無之礙。而猶見已以為能觀。如為所觀。見",
    "T44n1851_005:0564a09": "已能觀。心與如異。如為所觀。如與心別。由",
    "T44n1851_005:0564a10": "見已心與如別故。未能泯捨神智之礙。說為",
    "T44n1851_005:0564a11": "體障。三是治想。通而論之。向前二種。俱是治",
    "T44n1851_005:0564a12": "想。但此一門。治中究竟。偏與治名。然此治",
    "T44n1851_005:0564a13": "想。亦是緣智。對治破前神智之礙。實心合如。",
    "T44n1851_005:0564a14": "雖復合如。論其體性。猶是七識生滅之法。障",
    "T44n1851_005:0564a15": "於真證無生滅慧。故名為障。障別如此。治斷",
    "T44n1851_005:0564a16": "云何。始從四地乃至七地。斷除智障。入第八",
    "T44n1851_005:0564a17": "地。斷除體障。八地已上。至如來地。斷除治",
    "T44n1851_005:0564a18": "想。云何斷智。四五六地。觀空破有。捨離分",
    "T44n1851_005:0564a19": "別取有之智。故地論中廣明。四地觀察諸",
    "T44n1851_005:0564a20": "法不生不滅。捨離分別解法慢心。第五地",
    "T44n1851_005:0564a21": "中。觀察三世佛法平等。捨離分別身淨慢心。",
    "T44n1851_005:0564a22": "第六地中。觀法平等。捨離分別染淨慢心。",
    "T44n1851_005:0564a23": "此皆觀空。破取有心。第七地中。觀諸法如。",
    "T44n1851_005:0564a24": "捨前分別取空之心。離如是等。名斷智障。云",
    "T44n1851_005:0564a25": "何八地。斷除體障。前七地中。雖觀法如。猶見",
    "T44n1851_005:0564a26": "已心以為能觀。如為所觀。以是見故。心與如",
    "T44n1851_005:0564a27": "異。不能廣大任運不動。入第八地。破此智礙。",
    "T44n1851_005:0564a28": "觀察如外由來無心心外無如。如外無心。無",
    "T44n1851_005:0564b01": "心異如。心外無如。無如異心。無心異如。不",
    "T44n1851_005:0564b02": "見能知。無如異心。不見所知。能所既亡泯同",
    "T44n1851_005:0564b03": "一相。便捨分別功用之意。捨功用故。行與",
    "T44n1851_005:0564b04": "如等。廣大不動。名入八地。此德成時。名斷",
    "T44n1851_005:0564b05": "體障。云何八地至如來地。斷除治想。向前",
    "T44n1851_005:0564b06": "八地。斷除體障。治想猶存。故八地云。此第",
    "T44n1851_005:0564b07": "八地。雖無障想。非無治想。然此治想。八地已",
    "T44n1851_005:0564b08": "上。漸次斷除。至佛乃盡。彼云何。斷分別息故",
    "T44n1851_005:0564b09": "真相現前。覺法唯真本來無妄。以此見真無",
    "T44n1851_005:0564b10": "妄力故。能令妄治前不生後後不報前。於是",
    "T44n1851_005:0564b11": "滅盡。至極微細。不復可以觀解破遣。唯可修",
    "T44n1851_005:0564b12": "力任運捨之。八地已上。熏修力故。令彼治想",
    "T44n1851_005:0564b13": "運運自謝。真證行德運運自顯。至如來地妄",
    "T44n1851_005:0564b14": "盡究竟。真德窮滿。名除治想。此是第一隱顯",
    "T44n1851_005:0564b15": "互論。二優劣相形。初二三地。對治微劣。唯斷",
    "T44n1851_005:0564b16": "煩惱。四地已上。對治深廣。二障雙除。三就實",
    "T44n1851_005:0564b17": "通論。始從初地乃至佛地。當知念念二障並",
    "T44n1851_005:0564b18": "斷。緣智漸明。斷煩惱障。真德漸顯。滅除智",
    "T44n1851_005:0564b19": "障。治斷如是。次對障辨脫。就此門中。除斷",
    "T44n1851_005:0564b20": "煩惱。二脫俱生。息除智障。二脫俱顯。相狀如",
    "T44n1851_005:0564b21": "何。前修對治斷煩惱時。能治之道。必依真起。",
    "T44n1851_005:0564b22": "所依之真。恒隨妄轉。故以妄修薰發真心。令",
    "T44n1851_005:0564b23": "彼真中二脫德生。真德雖生。猶與七識緣智",
    "T44n1851_005:0564b24": "和合。為彼隱覆真德不顯。息除彼智。真德方",
    "T44n1851_005:0564b25": "顯。其猶蠟印蠟與泥合。令彼泥上文像隨生。",
    "T44n1851_005:0564b26": "泥文雖生。蠟印覆之不得顯現。動去蠟印其",
    "T44n1851_005:0564b27": "文方顯。彼亦如是。二障之義。難以淵窮。且隨",
    "T44n1851_005:0564b28": "大綱略標旨況。",
    "T44n1851_005:0564b29": "三障義兩門分別(釋名一　斷處二)",
    "T44n1851_005:0564c01": "言三障者。謂皮膚骨。論其體性。唯一無明。",
    "T44n1851_005:0564c02": "故地持中說為智障。麁細不同。分為此三。相",
    "T44n1851_005:0564c03": "狀如何。所障法身事等如髓。能障無明階降",
    "T44n1851_005:0564c04": "不同。如皮膚骨。麁品無明。浮淺如皮。故就喻",
    "T44n1851_005:0564c05": "名說為皮障。中品無明次深如膚。故從喻稱",
    "T44n1851_005:0564c06": "說為膚障。細品無明。窮深如骨。從喻立目說",
    "T44n1851_005:0564c07": "為骨障。亦可從於所障為名。所障法身階降",
    "T44n1851_005:0564c08": "有四。一皮二膚三骨四髓。地前菩薩法身如",
    "T44n1851_005:0564c09": "皮。初地已上乃至七地法身如膚。八地已上",
    "T44n1851_005:0564c10": "至第十地法身如骨。如來地中法身如髓。能",
    "T44n1851_005:0564c11": "障無明差別有三。謂麁中細。麁品無明有兩",
    "T44n1851_005:0564c12": "種義。說為皮障。一麁品無明與彼先成下品",
    "T44n1851_005:0564c13": "法身。一處在同。如似世人皮中之患故曰皮",
    "T44n1851_005:0564c14": "障。二麁品無明。障於未起下品法身故云皮",
    "T44n1851_005:0564c15": "障。中品無明亦有兩義。說為膚障。一中品無",
    "T44n1851_005:0564c16": "明與彼先成中品法身。同在一處。如似世人",
    "T44n1851_005:0564c17": "膚中之患故名膚障。二中品無明。障於未起",
    "T44n1851_005:0564c18": "中品法身故稱膚障。細品無明。亦有兩義。說",
    "T44n1851_005:0564c19": "為骨障。一微細無明。與彼先成微細法身。同",
    "T44n1851_005:0564c20": "在一處。如似世人骨中之患故名骨障。二微",
    "T44n1851_005:0564c21": "細無明。障於未起微細法身故名骨障。法身",
    "T44n1851_005:0564c22": "之髓。精窮出累。故不說障。隨義細分。理亦有",
    "T44n1851_005:0564c23": "之。故地論中說如來地有微細障。名義如是。",
    "T44n1851_005:0564c24": "次辨斷處。初皮障者。始從解行至歡喜地。",
    "T44n1851_005:0564c25": "斷之窮盡。故地持云。初阿僧祇解行住過入",
    "T44n1851_005:0564c26": "歡喜地。皮障斷也。第二膚障。始從初地至第",
    "T44n1851_005:0564c27": "八地。斷之究竟。故地持云。第二僧祇遠行住",
    "T44n1851_005:0564c28": "過入不動地。膚障斷也。第三骨障。始從八地",
    "T44n1851_005:0564c29": "至如來地。究竟窮盡。故地持云。第三僧祇過",
    "T44n1851_005:0565a01": "畢竟住入如來地。骨障斷也。相續解脫。亦如",
    "T44n1851_005:0565a02": "此說三障之義。略辨如是。",
    "T44n1851_005:0565a03": "三根三道三毒煩惱義四門分別(釋名一",
    "T44n1851_005:0565a04": "　廢立二　相對辨異三　料簡優劣四)",
    "T44n1851_005:0565a05": "第一釋名。言三根者。謂貪瞋癡。染境名貪。忿",
    "T44n1851_005:0565a06": "怒曰瞋。闇惑名癡。此三乃是思前煩惱。發生",
    "T44n1851_005:0565a07": "思業。故名為根。言三道者。所謂貪瞋及與邪",
    "T44n1851_005:0565a08": "見。貪瞋同前。言邪見者。謬執乖理。目之為",
    "T44n1851_005:0565a09": "邪。邪心推求。說之為見。以何義故。前三根",
    "T44n1851_005:0565a10": "中。第三名癡。此三道中。說名邪見。成實釋",
    "T44n1851_005:0565a11": "言。癡中增上說名邪見。暢思煩惱。必是增上。",
    "T44n1851_005:0565a12": "故說邪見。此三乃是思後煩惱。通暢前思。故",
    "T44n1851_005:0565a13": "名為道。言三毒者。名同三根。以何義故。不同",
    "T44n1851_005:0565a14": "三道。乃同三根。三根之中。癡名是寬。故此同",
    "T44n1851_005:0565a15": "之。三道之中邪見義狹。故此不同。然此三毒。",
    "T44n1851_005:0565a16": "通攝三界一切煩惱。一切煩惱。能害眾生。其",
    "T44n1851_005:0565a17": "猶毒蛇。亦如毒龍。是故就喻說名為毒。名義",
    "T44n1851_005:0565a18": "如是。第二門中。約對十使料簡廢立。問曰。",
    "T44n1851_005:0565a19": "三根十使之中具攝幾使。依如毘曇。唯攝三",
    "T44n1851_005:0565a20": "使。謂貪瞋癡。不攝餘七。何故如是。釋者相",
    "T44n1851_005:0565a21": "傳。以五義故。建立三根。一明貪等遍通六",
    "T44n1851_005:0565a22": "識。故說為根。以能具生一切惡故。不同慢等",
    "T44n1851_005:0565a23": "唯在意地。二通五行。謂迷四諦及障修道。以",
    "T44n1851_005:0565a24": "能具生一切惡業故。說為根。不同見疑局在",
    "T44n1851_005:0565a25": "見諦。三具使性。力強能生一切惡業。故說為",
    "T44n1851_005:0565a26": "根。不同纏垢慳嫉等也。四斷善根時。為方便。",
    "T44n1851_005:0565a27": "是故證之為不善根。不同一切無記煩惱。五",
    "T44n1851_005:0565a28": "能發業。不同過未性成之結。要現行者。能發",
    "T44n1851_005:0565a29": "業故。又此三種。多惱眾生。名偏說之為不善",
    "T44n1851_005:0565b01": "根。又此三種眾生多起。乃至蟻等亦常起之。",
    "T44n1851_005:0565b02": "是以偏說為不善根。若依成實。三不善根具",
    "T44n1851_005:0565b03": "攝十使。貪瞋二使。當相各一。餘之八使。總名",
    "T44n1851_005:0565b04": "為癡。何故如是。以依三受及三境故。言三受",
    "T44n1851_005:0565b05": "者。謂苦樂捨。依苦生瞋。依樂生貪。依捨生",
    "T44n1851_005:0565b06": "癡。言三境者。謂違順中。依違生瞋。依順生",
    "T44n1851_005:0565b07": "貪。依中生癡。餘之八使。同依捨受中容境起",
    "T44n1851_005:0565b08": "故通名癡。次辨三道。問曰。三道十使之中具",
    "T44n1851_005:0565b09": "攝幾使。若依毘曇。具攝五使。所謂貪瞋邪見",
    "T44n1851_005:0565b10": "戒取及與見取。五中前二。當相各一。後三合",
    "T44n1851_005:0565b11": "為邪見業道。以此五種是其增上。能暢思業",
    "T44n1851_005:0565b12": "發動身口。是故偏說為惡業道。以何義故不",
    "T44n1851_005:0565b13": "攝餘五。身邊二見。是無記故。不得說為不善",
    "T44n1851_005:0565b14": "業道。疑慢及癡。非增上故。不能暢思發動身",
    "T44n1851_005:0565b15": "口故不說之。問曰。毘曇說。邪見等迷理煩惱。",
    "T44n1851_005:0565b16": "不動身口。云何說為不善業道。論自釋言。迷",
    "T44n1851_005:0565b17": "理煩惱。雖復不作剎那等起動身口業。而能",
    "T44n1851_005:0565b18": "遠作因等起。故說為業道。若依成實。具攝七",
    "T44n1851_005:0565b19": "使。為三業道。貪瞋二使。當相各一。五見之心。",
    "T44n1851_005:0565b20": "通名邪見。彼宗宣說。五見之心。同能發起不",
    "T44n1851_005:0565b21": "善業。故次辨三毒。問曰。三毒十使之中具攝",
    "T44n1851_005:0565b22": "幾使。當知。三毒最為寬通具攝十使。貪瞋各",
    "T44n1851_005:0565b23": "一。餘之八使。同名為癡。同依捨受中容境故。",
    "T44n1851_005:0565b24": "第三門中。約就三界二輪煩惱。辨其三根",
    "T44n1851_005:0565b25": "三道三毒差別之相。先辨三根。若依毘曇。三",
    "T44n1851_005:0565b26": "不善根。唯在欲界。非上二界。上二界中。無不",
    "T44n1851_005:0565b27": "善故。就欲界中。通說見修二輪煩惱為不善",
    "T44n1851_005:0565b28": "根。同能發起不善思故。若依成實。三不善根",
    "T44n1851_005:0565b29": "亦在欲界。非上二界。上二界中。設起不善。繫",
    "T44n1851_005:0565c01": "屬欲界。是故偏說在於欲界。然成實中。在上",
    "T44n1851_005:0565c02": "二界。亦得寄起欲界不善。不同毘曇一向不",
    "T44n1851_005:0565c03": "起界地斷故。復欲界中見諦煩惱。一向定說為",
    "T44n1851_005:0565c04": "不善根。修惑不定。若望殺等根本業思。修道",
    "T44n1851_005:0565c05": "煩惱。非不善根。何故如是。凡夫之時修道煩",
    "T44n1851_005:0565c06": "惱。但可成就而不現行。不現行故。不能發起",
    "T44n1851_005:0565c07": "不善業思。及在聖時修道煩惱。雖復現行。聖",
    "T44n1851_005:0565c08": "人不起殺等業思。是故修惑非不善根。若望",
    "T44n1851_005:0565c09": "打縛。如是等思修惑。亦得為不善根。聖人亦",
    "T44n1851_005:0565c10": "起打縛等故。次明三道。依如毘曇。三道煩惱。",
    "T44n1851_005:0565c11": "亦在欲界。上二界中。無不善故。就欲界中。亦",
    "T44n1851_005:0565c12": "通二輪。於中貪瞋通於見修。邪見業道正在",
    "T44n1851_005:0565c13": "見惑。何故如是。修道惑中。無邪見故。若依",
    "T44n1851_005:0565c14": "成實。三道煩惱與成實中三根同也。但可優",
    "T44n1851_005:0565c15": "劣。上下為異。次明三毒。三毒煩惱。二輪齊",
    "T44n1851_005:0565c16": "等。通攝三界一切煩惱。斯名三毒。第四門",
    "T44n1851_005:0565c17": "中。三門相對辨其優劣。煩惱有三。謂上中下。",
    "T44n1851_005:0565c18": "三道煩惱。唯在上品。不通中下。故雜心云。",
    "T44n1851_005:0565c19": "於中增上說為業道。又成實云。暢思煩惱。必",
    "T44n1851_005:0565c20": "是增上故說邪見。若論三根。通取中上。不通",
    "T44n1851_005:0565c21": "下品。微下煩惱。不發業故。三毒則寬。三品俱",
    "T44n1851_005:0565c22": "攝三根等義。略辨如是。",
    "T44n1851_005:0565c23": "三使義三門分別(釋名辨體一　斷處二　約",
    "T44n1851_005:0565c24": "對三障辨同異三)",
    "T44n1851_005:0565c25": "三使之義。出在相續解脫經中。煩惱之性。隨",
    "T44n1851_005:0565c26": "而繫縛。名之為使。使義不同。一門說三。一害",
    "T44n1851_005:0565c27": "伴使。二者羸使。三者細使。論其體性。乃是四",
    "T44n1851_005:0565c28": "住性成之結。麁細不同。分為此三。言害伴者。",
    "T44n1851_005:0565c29": "四住使中麁品之使。能生現起諸煩惱結。所",
    "T44n1851_005:0566a01": "生煩惱。與彼能生麁使為伴。初至五地斷除",
    "T44n1851_005:0566a02": "彼使。伴亦同已。名害伴使。故彼經言。不俱",
    "T44n1851_005:0566a03": "生惑。與彼俱生煩惱為伴。初至五地。修習抑",
    "T44n1851_005:0566a04": "止令其不行。名害伴也。不俱生者。猶是所生",
    "T44n1851_005:0566a05": "現起煩惱。對緣現生。不同使性與報俱起。名",
    "T44n1851_005:0566a06": "不俱生。言俱生者。猶是能生麁品之結。久",
    "T44n1851_005:0566a07": "習性成。與報俱起。名曰俱生。不俱煩惱。",
    "T44n1851_005:0566a08": "與俱生使相隨名伴。斷彼使地。伴亦隨傾。",
    "T44n1851_005:0566a09": "故說害伴。此舉害伴彰其所伴使之麁也。言",
    "T44n1851_005:0566a10": "羸使者。四住使中中品之使。微劣於前。不能",
    "T44n1851_005:0566a11": "發生現起煩惱。故名為羸。言細使者。四住使",
    "T44n1851_005:0566a12": "中下品之使。殘餘習氣。微下於前。故名為細。",
    "T44n1851_005:0566a13": "名義如是。次辨斷處。如經中說。初至五地",
    "T44n1851_005:0566a14": "斷除害伴。六地七地。斷捨羸使。八地已上。斷",
    "T44n1851_005:0566a15": "除細使。以八地上所依智障無明薄少故。令",
    "T44n1851_005:0566a16": "四住習氣不行。斷處如是。次辨同異。今此",
    "T44n1851_005:0566a17": "三使與皮膚骨三障何別。釋言。三使是煩惱",
    "T44n1851_005:0566a18": "障。彼三障者。是其智障。故彼相續解脫經中。",
    "T44n1851_005:0566a19": "就煩惱障。宣說三使。就智障中。宣說三過。三",
    "T44n1851_005:0566a20": "過猶是。地持論中皮膚骨等智障所攝。煩惱",
    "T44n1851_005:0566a21": "即是四住之惑。智障即是無明住地。三使之",
    "T44n1851_005:0566a22": "義。略辨如是。",
    "T44n1851_005:0566a23": "三漏義",
    "T44n1851_005:0566a24": "言三漏者。一切煩惱流注不絕。其猶瘡漏故",
    "T44n1851_005:0566a25": "名為漏。故經說為諸漏瘡疣。漏別不同。一",
    "T44n1851_005:0566a26": "門說三。三名是何。所謂欲漏有漏無明漏。如",
    "T44n1851_005:0566a27": "雜心云。欲界地中一切煩惱。唯除無明說為",
    "T44n1851_005:0566a28": "欲漏。上二界中一切煩惱。唯除無明說為有",
    "T44n1851_005:0566a29": "漏。外道謂彼色無色界是其結盡無漏涅槃。",
    "T44n1851_005:0566b01": "對除彼見故。說為有三界無明。名無明漏。問",
    "T44n1851_005:0566b02": "曰。何故三界無明合為一漏。以彼無明迷理",
    "T44n1851_005:0566b03": "之心。理相平等。不可別分。故能迷心從之說",
    "T44n1851_005:0566b04": "一。又問。四流四縛等中。皆說其見。何故漏中",
    "T44n1851_005:0566b05": "不說見漏。雜心釋言。連注之義。是其漏義。",
    "T44n1851_005:0566b06": "見心捷疾。於連注義。不相順故。不說見漏。雖",
    "T44n1851_005:0566b07": "不別說。當知。攝在前二漏中。然此三漏。通攝",
    "T44n1851_005:0566b08": "二輪一切煩惱。三漏之義。略述如此。",
    "T44n1851_005:0566b09": "四縛四流四枙義",
    "T44n1851_005:0566b10": "言四縛者。所謂欲縛．有縛．無明縛．見縛。名",
    "T44n1851_005:0566b11": "雖有四。體性唯三。一見二愛三是無明。取執之",
    "T44n1851_005:0566b12": "心。說名為見。染境之情。說以為愛。癡闇之",
    "T44n1851_005:0566b13": "意。說為無明。問曰。一切疑慢等結。攝在何",
    "T44n1851_005:0566b14": "中。當知皆是愛分。所攝有何所謂。偏攝在愛。",
    "T44n1851_005:0566b15": "不在餘中。為分本末利鈍故爾。無明是本理",
    "T44n1851_005:0566b16": "別為一。餘皆是末。不得入中。復就末中見",
    "T44n1851_005:0566b17": "是利惑。理復須別。自餘鈍者。不得在中。為是",
    "T44n1851_005:0566b18": "義故。疑慢等結。不入癡見。攝在愛中。愛中既",
    "T44n1851_005:0566b19": "攝眾多煩惱。以何義故。偏名為愛。以愛重故。",
    "T44n1851_005:0566b20": "偏標其名。譬如世間王來王去主得其名。彼",
    "T44n1851_005:0566b21": "亦如是。就此三中。愛分為二。癡見各一。故有",
    "T44n1851_005:0566b22": "四種。故雜心云。欲界地中一切煩惱。除無明",
    "T44n1851_005:0566b23": "見。說為欲縛。色無色界一切煩惱。除無明見。",
    "T44n1851_005:0566b24": "說為有縛。云何名有。諸外道人謂。色無色畢",
    "T44n1851_005:0566b25": "竟無愛。為破彼見故。說為有。三界無明。名無",
    "T44n1851_005:0566b26": "明縛。三界諸見。說為見縛。何故分愛癡見合",
    "T44n1851_005:0566b27": "乎。此義廣釋如五住章。然此四種。繫縛眾生。",
    "T44n1851_005:0566b28": "故名為縛。漂流行人。故名為流。能令眾生為",
    "T44n1851_005:0566b29": "苦所枙。故名為枙。名義雖異。體性不殊。四中",
    "T44n1851_005:0566c01": "初一止在見諦。見道時斷。後三通於見修二",
    "T44n1851_005:0566c02": "輪。上下通除。四縛等義。略辨如是。",
    "T44n1851_005:0566c03": "四取義",
    "T44n1851_005:0566c04": "於境執著。名之為取。取別不同。離分四種。一",
    "T44n1851_005:0566c05": "名欲取。二名我取。成實論中。名我語取。三",
    "T44n1851_005:0566c06": "名戒取。四名見取。名字如是。於中辨釋諸論",
    "T44n1851_005:0566c07": "不同。若依毘曇。欲界一切諸鈍煩惱。緣五欲",
    "T44n1851_005:0566c08": "生。同名欲取。於中亦有取自身者。從多立名。",
    "T44n1851_005:0566c09": "故說欲取。上二界中諸鈍煩惱。縛自身起。同",
    "T44n1851_005:0566c10": "名我取。三界之中戒取之心。說為戒取。三界",
    "T44n1851_005:0566c11": "之中餘之四見。合為見取。問曰。何故餘之四",
    "T44n1851_005:0566c12": "見合為見取。獨一戒取為戒取乎。雜心釋言。",
    "T44n1851_005:0566c13": "以等擔故。云何等擔。謂彼戒取熾燃。集業及",
    "T44n1851_005:0566c14": "違正道。與餘四見。功力齊等。故說等擔。云何",
    "T44n1851_005:0566c15": "違道。如諸外道。取不食等。以為正道。佛諸弟",
    "T44n1851_005:0566c16": "子。取糞掃衣。持戒行等。以為正道。乖違八",
    "T44n1851_005:0566c17": "正。故名違道。良以功力等餘四見。故獨為",
    "T44n1851_005:0566c18": "一。若依成實。取身見者。名我語取。以無我",
    "T44n1851_005:0566c19": "實但取我名。故云我語。非緣內報名我語也。",
    "T44n1851_005:0566c20": "依此我見。起於邊見。取著斷常。若斷見者。則",
    "T44n1851_005:0566c21": "取五欲。名為欲取。以無後世。貪現樂故。若常",
    "T44n1851_005:0566c22": "見者。有利有鈍。若利根者。說神是常苦樂不",
    "T44n1851_005:0566c23": "變。則無罪福故起邪見。說為見取。若鈍根者。",
    "T44n1851_005:0566c24": "則取持戒。望後世樂。說為戒取。成實如是。論",
    "T44n1851_005:0566c25": "宗不同。各隨一義。難定是非。問曰。何故流縛",
    "T44n1851_005:0566c26": "等中。皆說無明。四取之中。不說無明。雜心釋",
    "T44n1851_005:0566c27": "云。執取之義。是捷疾行。彼無明心。非捷疾",
    "T44n1851_005:0566c28": "故。所以不說。四取之義。略之云爾。",
    "T44n1851_005:0566c29": "四種身結義",
    "T44n1851_005:0567a01": "四種身結。如成實說。於彼世間。自身他身",
    "T44n1851_005:0567a02": "繫著不捨。故名身結。結別不同。離分四種。一",
    "T44n1851_005:0567a03": "貪嫉身結。二瞋恚身結。三戒取身結。四取身",
    "T44n1851_005:0567a04": "結。此四猶是貪瞋癡也。初一是貪。次一是瞋。",
    "T44n1851_005:0567a05": "後二是癡。相狀如何。成實釋言。於他資財。",
    "T44n1851_005:0567a06": "生貪嫉心。名貪嫉結。他人不與。則生瞋怒。加",
    "T44n1851_005:0567a07": "刀杖等。名瞋恚結。此二是其在家之人。鬪諍",
    "T44n1851_005:0567a08": "根本。亦即名為隨順樂邊。若人持戒取。為清",
    "T44n1851_005:0567a09": "淨無漏聖道。又持烏雞鹿狗戒等。以為真淨。",
    "T44n1851_005:0567a10": "名戒取結。即謂所取以為真實餘皆妄語。名",
    "T44n1851_005:0567a11": "見取結。此二是其出家之人。鬪諍根本。亦即",
    "T44n1851_005:0567a12": "名為隨順苦邊。就此四中。初二鈍使。後二是",
    "T44n1851_005:0567a13": "利。四種身結。辨之麁爾。",
    "T44n1851_005:0567a14": "五住地義八門分別(釋名一　辨體二　地起",
    "T44n1851_005:0567a15": "不同三　心相應不相應四　即心異心五　見修分",
    "T44n1851_005:0567a16": "別六　對果辨因七　治斷分齊八)",
    "T44n1851_005:0567a17": "第一釋名。五住之義。如勝鬘說。一見一處住",
    "T44n1851_005:0567a18": "地。二欲愛住地。三色愛住地。四有愛住地。五",
    "T44n1851_005:0567a19": "無明住地。見者所謂五利煩惱。推求名見。入",
    "T44n1851_005:0567a20": "見道時。一處并斷。名見一處。本為末依。名之",
    "T44n1851_005:0567a21": "為住。本能生末。稱之為地。言欲愛者。欲界煩",
    "T44n1851_005:0567a22": "惱。除無明見。著外五欲。名為欲愛。欲界非",
    "T44n1851_005:0567a23": "不愛己色身。著欲情多故言欲愛。又為別上",
    "T44n1851_005:0567a24": "故云欲愛。住地同前。言色愛者。色界煩惱。",
    "T44n1851_005:0567a25": "除無明見。捨外五欲。著己色身。名為色愛。色",
    "T44n1851_005:0567a26": "界非不可亦愛己心。著色情多故言色愛。又",
    "T44n1851_005:0567a27": "為別上故云色愛。住地同前。言有愛者。無色",
    "T44n1851_005:0567a28": "界中所有煩惱。除無明見。捨離色貪。愛著己",
    "T44n1851_005:0567a29": "心。說為有愛。然此有愛。若當從彼所愛為名。",
    "T44n1851_005:0567b01": "應名心愛。若就背下以立其名。名無色愛。今",
    "T44n1851_005:0567b02": "就破患故名有愛。破何等患。外道多取四無",
    "T44n1851_005:0567b03": "色定。以為涅槃。滅離心愛。對破彼見。故說有",
    "T44n1851_005:0567b04": "愛。住地同前。言無明者。癡闇之心體。無慧",
    "T44n1851_005:0567b05": "明故曰無明。住地如上。此五皆能勞亂行人。",
    "T44n1851_005:0567b06": "故曰煩惱。名義如是。第二門中。辨其體性",
    "T44n1851_005:0567b07": "體性唯三。一見二愛三是無明。五中初一。是",
    "T44n1851_005:0567b08": "其見惑。中三是愛。後一無明。煩惱無量。以何",
    "T44n1851_005:0567b09": "義故偏說此三。此三重故。所以偏說唯說此",
    "T44n1851_005:0567b10": "三。諸結皆隨。譬如世間王來王去餘眾皆",
    "T44n1851_005:0567b11": "隨。當知。一切諸煩惱中。除見無明。自餘諸",
    "T44n1851_005:0567b12": "結。悉入愛中。若使愛中備含諸結。以何義故。",
    "T44n1851_005:0567b13": "偏名為愛。受生三界。愛力增強。從強立稱。故",
    "T44n1851_005:0567b14": "偏名愛。問曰。成實說。除貪瞋自餘煩惱。皆",
    "T44n1851_005:0567b15": "癡使攝。今此何故攝入愛中。釋言。法門各異。",
    "T44n1851_005:0567b16": "不可一類。彼成實中。約別三受及三境界。以",
    "T44n1851_005:0567b17": "別三毒。貪依樂受。順境而生。瞋依苦受。違境",
    "T44n1851_005:0567b18": "而發。癡依捨受中容境起。除貪除瞋。自餘諸",
    "T44n1851_005:0567b19": "結。皆依捨受中容境起。故攝癡中。今此為分",
    "T44n1851_005:0567b20": "本末利鈍差別不同。是故諸結悉入愛中。相",
    "T44n1851_005:0567b21": "狀如何。此義如彼四縛章中具廣分別。無明",
    "T44n1851_005:0567b22": "是本。理別為一。餘皆是末。不得入中。復就末",
    "T44n1851_005:0567b23": "中。見是利使。理宜須別。自餘是鈍。不得入",
    "T44n1851_005:0567b24": "中。是以瞋慢疑等諸結。不入癡見。攝在愛中",
    "T44n1851_005:0567b25": "受分為三。癡見各一。故有五住。見通三界。",
    "T44n1851_005:0567b26": "何故為一。釋有兩義。一見是迷心。易可斷除。",
    "T44n1851_005:0567b27": "入見道時。一處頓盡。故從治處攝之為一。是",
    "T44n1851_005:0567b28": "故論中說。斷見惑猶如折石。二見迷理生。理",
    "T44n1851_005:0567b29": "通不別。故從所迷合之為一。何故分愛以為",
    "T44n1851_005:0567c01": "三種。釋有兩義。一愛性纏綿難可斷除。治處",
    "T44n1851_005:0567c02": "非一。故別為三。是故論中說。斷愛結如絕藕",
    "T44n1851_005:0567c03": "絲。二愛緣事生事。別內外色心之殊。故隨所",
    "T44n1851_005:0567c04": "緣分之三矣。三界無明。治非一處。何故為一。",
    "T44n1851_005:0567c05": "良以無明微細難斷。若從治處品別無量。不",
    "T44n1851_005:0567c06": "局在三。以是義故。不隨界別說為三耳。然復",
    "T44n1851_005:0567c07": "無明迷理闇惑。不緣事生。所迷之理平等一",
    "T44n1851_005:0567c08": "味。故從所迷說以為一。斯乃且就一門之中。",
    "T44n1851_005:0567c09": "離合如是。若入餘門。癡之與見。亦得分多。故",
    "T44n1851_005:0567c10": "彼九十八使門中。癡見之心。分為多矣。體性",
    "T44n1851_005:0567c11": "如是。第三明其地起之別。四住之中。地起",
    "T44n1851_005:0567c12": "不同。汎釋有四。一性事分別。彼事識中取性",
    "T44n1851_005:0567c13": "煩惱。名之為性。說之為地。餘見愛等一切煩",
    "T44n1851_005:0567c14": "惱。隨境別起。說之為事。皆名為起。彼取性",
    "T44n1851_005:0567c15": "者。馬鳴論中名執取相。亦名執相應染。餘見",
    "T44n1851_005:0567c16": "愛等。馬鳴論中名計名字相。尋名計我。及生",
    "T44n1851_005:0567c17": "諸結。名計名字。二本末分別。於前事中十使",
    "T44n1851_005:0567c18": "是地。十纏六垢。是其所起。使纏垢等。有何",
    "T44n1851_005:0567c19": "差別。如毘曇說。根本增上。說之為使。依使所",
    "T44n1851_005:0567c20": "生津液之結。說為纏垢。云何津液。如瓶盛酥",
    "T44n1851_005:0567c21": "蜜津液外出。津液結中急縛名纏。輕繫稱垢。",
    "T44n1851_005:0567c22": "三成起分別。一切煩惱久習性成。說之為地。",
    "T44n1851_005:0567c23": "成何處在。成在本識。對緣現生。說以為起。四",
    "T44n1851_005:0567c24": "前後分別。一切煩惱。前能生後。名之為地。後",
    "T44n1851_005:0567c25": "起依前。說之為起。就無明中。如勝鬘說。無明",
    "T44n1851_005:0567c26": "為地。恒沙為起。此義云何。分別有二。一就癡",
    "T44n1851_005:0567c27": "中麁細分別。妄識之中。任性無知。是無明地。",
    "T44n1851_005:0567c28": "緣而不了。是恒沙惑。二癡妄分別。於妄識中",
    "T44n1851_005:0567c29": "癡闇之心。是無明地。妄想分別說為恒沙。如",
    "T44n1851_005:0568a01": "地持說。如是如實。凡愚不知。當知。即是無",
    "T44n1851_005:0568a02": "明地也。以是因緣。起八妄想。當知。即是恒",
    "T44n1851_005:0568a03": "沙惑也。又復如彼起信論說。妄識之中。義別",
    "T44n1851_005:0568a04": "六重。一無明地。所謂根本不覺知心。二是業",
    "T44n1851_005:0568a05": "識。依前無明不覺。妄念忽然而動。三是轉識。",
    "T44n1851_005:0568a06": "心想漸麁。轉起外境四是現識。妄心所起。虛",
    "T44n1851_005:0568a07": "浪之法應現自心。如明鏡中現眾色像。五是",
    "T44n1851_005:0568a08": "智識。於前妄心所現法中。分別違順染淨等",
    "T44n1851_005:0568a09": "別。六不斷識。亦名相續識。妄境牽心。心隨妄",
    "T44n1851_005:0568a10": "境相續不斷。猶如海浪。六中初一。是無明",
    "T44n1851_005:0568a11": "地。後五妄知。是恒沙惑。問曰。若此是恒沙",
    "T44n1851_005:0568a12": "者。二障之中。應智障收。何故論中。說初一",
    "T44n1851_005:0568a13": "種以為智礙。後之五種名煩惱礙。釋言。二障",
    "T44n1851_005:0568a14": "階降不定。五住相望。四住及起。同為煩惱。無",
    "T44n1851_005:0568a15": "明及起。齊為智障。故地持中。無明八妄同為",
    "T44n1851_005:0568a16": "智障。就無明中。隨義更論。所起恒沙。復為煩",
    "T44n1851_005:0568a17": "惱。無明住地。獨為智障。故為此說。問曰。於",
    "T44n1851_005:0568a18": "彼事識之中。取性無明。是何地收。妄識之",
    "T44n1851_005:0568a19": "中。所有愛見是何地攝。釋言。不定。略有二",
    "T44n1851_005:0568a20": "義。一隱顯互論。彼事識中取性無明。以本從",
    "T44n1851_005:0568a21": "末。攝為四住。彼妄識中所有愛見。以末從本。",
    "T44n1851_005:0568a22": "收為無明。二隨義通論。妄識之中所有愛見。",
    "T44n1851_005:0568a23": "皆四住收。事識之中所有無明。亦無明攝。地",
    "T44n1851_005:0568a24": "起如是。第四門中。明其相應不相應義。於",
    "T44n1851_005:0568a25": "中有二。一對心識明其相應不相應義。二就",
    "T44n1851_005:0568a26": "惑體明其相應不相應義。言對心者。心有三",
    "T44n1851_005:0568a27": "種。一事識心。所謂六識。二妄識心。謂第七",
    "T44n1851_005:0568a28": "識。三真識心。謂第八識。彼事識中所有煩惱。",
    "T44n1851_005:0568a29": "有其相應不相應義。現起之者。與心相應。是",
    "T44n1851_005:0568b01": "義云何。煩惱之數與心別體。共心同緣。故曰",
    "T44n1851_005:0568b02": "相應。如想受等。故馬鳴言。心與念異同知",
    "T44n1851_005:0568b03": "同緣。故號相應。性成之者。是不相應。即說心",
    "T44n1851_005:0568b04": "體。為煩惱性。不別有數與彼心王共相應。故",
    "T44n1851_005:0568b05": "彼妄識中一切煩惱。亦有相應不相應義。是",
    "T44n1851_005:0568b06": "義云何。如馬鳴說。妄識之中義別六重。廣如",
    "T44n1851_005:0568b07": "上辨。此六種中。根本四重。名不相應染。末",
    "T44n1851_005:0568b08": "後兩重。名心相應染。相應之義釋不異前。不",
    "T44n1851_005:0568b09": "相應者。即妄心體性。是煩惱。非是心外別有",
    "T44n1851_005:0568b10": "煩惱共心相應。名不相應。故論說言。即心不",
    "T44n1851_005:0568b11": "覺常無別異。名不相應。問曰。何故麁者相應。",
    "T44n1851_005:0568b12": "釋言。麁者有時作意別想而起。故與心別共",
    "T44n1851_005:0568b13": "心相應。細者性成非別起。故與心一體。名不",
    "T44n1851_005:0568b14": "相應。一切煩惱。望彼真心。亦有相應不相應",
    "T44n1851_005:0568b15": "義。真妄和合。名為相應。真妄性別。名不相",
    "T44n1851_005:0568b16": "應。故地經言。心相應不相應相。論家釋言。",
    "T44n1851_005:0568b17": "不相應者。永可得脫(此一門竟)。次就惑體明其相",
    "T44n1851_005:0568b18": "應不相應義。惑體有四。一無明地。二無明起。",
    "T44n1851_005:0568b19": "三四住地。四四住起。此四重中。無明住地。定",
    "T44n1851_005:0568b20": "不相應。故勝鬘言。心不相應無始無明。妄識",
    "T44n1851_005:0568b21": "之心體是無明。故不相應。無明所起。經說相",
    "T44n1851_005:0568b22": "應。故勝鬘云。於此起煩惱。剎那相應。隨義",
    "T44n1851_005:0568b23": "細論。於中亦有不相應義。此云何知。如馬鳴",
    "T44n1851_005:0568b24": "說。業轉現識。是不相應染。智識續識是相應",
    "T44n1851_005:0568b25": "染。此五皆是無明所起。故知亦有不相應義。",
    "T44n1851_005:0568b26": "若爾勝鬘何故一向說為相應。為別無明故",
    "T44n1851_005:0568b27": "偏言耳。四住地者。總相麁論。唯心相應。隨",
    "T44n1851_005:0568b28": "義分。亦有相應不相應義。現行之者。共心",
    "T44n1851_005:0568b29": "相應。性成之者。與心同體。名不相應。以有此",
    "T44n1851_005:0568c01": "義故。雜心中。一家說使定心相應。一家說使",
    "T44n1851_005:0568c02": "定不相應義。既兩兼不可偏取。四住所起一",
    "T44n1851_005:0568c03": "向相應。以彼麁起與心別故。故勝鬘云。四住",
    "T44n1851_005:0568c04": "起者。剎那相應。",
    "T44n1851_005:0568c05": "第五門中。辨其即心異心之義。此約解心明",
    "T44n1851_005:0568c06": "其即異。隨相別分四住之惑。一向異心。不與",
    "T44n1851_005:0568c07": "一切解心俱故。無明即心。細闇得與麁解俱",
    "T44n1851_005:0568c08": "故。問曰。若言四住之惑不與解俱名異心者。",
    "T44n1851_005:0568c09": "見解起時。修惑未斷。是時修惑。豈可不與見",
    "T44n1851_005:0568c10": "解俱乎。釋言。不俱解惑。兩心不並起故。若不",
    "T44n1851_005:0568c11": "並起。彼見諦解。應治修惑。釋言。非治心不並",
    "T44n1851_005:0568c12": "緣故。不並起。雖不並起。修道惑得與見解俱。",
    "T44n1851_005:0568c13": "故不名治。問曰。若言心不並緣修惑見解不",
    "T44n1851_005:0568c14": "起俱起者。無明與解。亦應如是。何緣得並。",
    "T44n1851_005:0568c15": "釋言。不類修道之惑。是起煩惱。故與起解",
    "T44n1851_005:0568c16": "不得俱生。無明是其任性無知。非作意起。故",
    "T44n1851_005:0568c17": "得與彼起解同體。分相如是。隨義通論。四住",
    "T44n1851_005:0568c18": "無明。皆有即心異心之義。彼四住中。有麁有",
    "T44n1851_005:0568c19": "細。麁者對緣作意現生。一向不與解心同體。",
    "T44n1851_005:0568c20": "細者與彼無明同體。任性成就。得與麁解同",
    "T44n1851_005:0568c21": "體之義。無明之中。亦有麁細。異相無明。說之",
    "T44n1851_005:0568c22": "為麁。自性無明。說以為細。於諸法中。迷而不",
    "T44n1851_005:0568c23": "了。相返明解。名為異相。妄識心體。性是無",
    "T44n1851_005:0568c24": "知。設於諸法緣照分明。猶是闇惑。名性無明。",
    "T44n1851_005:0568c25": "如人夢中雖有所了性是昏睡闇昧之心。亦",
    "T44n1851_005:0568c26": "如樂受性是行苦。此亦如是。此二無明。皆有",
    "T44n1851_005:0568c27": "即心異心之義。異相無明。望前品治。一向即",
    "T44n1851_005:0568c28": "心前治起時。後無明猶在心故。望自品治及",
    "T44n1851_005:0568c29": "上品治。一向異心。彼治起時。前品無明已斷",
    "T44n1851_005:0569a01": "滅故。自性無明。望前品治及自品治。一向即",
    "T44n1851_005:0569a02": "心。此治起時。自性無明。未斷滅故。望上品",
    "T44n1851_005:0569a03": "治。一向異心。後治起時。前念無明已斷滅故。",
    "T44n1851_005:0569a04": "問曰。若言自性無明與自品治得同體者。云",
    "T44n1851_005:0569a05": "何能斷。釋言。此斷非是解生惑滅名斷。由同",
    "T44n1851_005:0569a06": "體智順真力故。令其即體自性無明更不牽",
    "T44n1851_005:0569a07": "後故。說為斷。此義如後斷結章中具廣分別。",
    "T44n1851_005:0569a08": "第六門中。約對見修分別五住。於中分別",
    "T44n1851_005:0569a09": "凡有三種。一隱顯互論。初一住地。唯障見諦。",
    "T44n1851_005:0569a10": "後四住地。唯障修道。見道之中。非不亦斷後",
    "T44n1851_005:0569a11": "四住地。隱鈍從利故偏說見。修道之中。非不",
    "T44n1851_005:0569a12": "亦斷初見住地。隱利從鈍故。不說之。二難易",
    "T44n1851_005:0569a13": "分別。初一住地。偏障見諦。後四住地。通障見",
    "T44n1851_005:0569a14": "修。何故如是。見惑易除。入見道時。一處并",
    "T44n1851_005:0569a15": "斷。是故偏說。初見住地。障於見道。故地論",
    "T44n1851_005:0569a16": "言。諸見縛者。見道時斷。後四難斷。一處不",
    "T44n1851_005:0569a17": "制。始終方遣。故說後四轉障見修。三就實為",
    "T44n1851_005:0569a18": "論。五住煩惱並障見修。後四住地。通障可解。",
    "T44n1851_005:0569a19": "初見住地。云何障修。釋言。見惑則是二種著",
    "T44n1851_005:0569a20": "我之心。無我之理不可頓見。諸地漸證。明知。",
    "T44n1851_005:0569a21": "我心不可頓遣。諸地漸斷。故地經中宣說。",
    "T44n1851_005:0569a22": "四地斷除身見。為護煩惱。第六地中。斷除二",
    "T44n1851_005:0569a23": "我。為離障勝。明知。見惑亦障修道。若言見惑",
    "T44n1851_005:0569a24": "通障修見。云何得名一處住地。言一處者。蓋",
    "T44n1851_005:0569a25": "乃從前二門為言。就實通論。斯乃直名為見",
    "T44n1851_005:0569a26": "住地。不名一處。見修如是。第七門中。約對",
    "T44n1851_005:0569a27": "生死以別其因。生死有二。一者分段。二者變",
    "T44n1851_005:0569a28": "易。三有生死。名為分段。三乘聖人生滅法身。",
    "T44n1851_005:0569a29": "名為變易。五住之中。前四住地。能與分段生",
    "T44n1851_005:0569b01": "死為因。故經說言。又如取緣有漏業因而生",
    "T44n1851_005:0569b02": "三有。取緣猶是四住地也。問曰。四住云何作",
    "T44n1851_005:0569b03": "因。解有兩義。一依四住造業牽生故說為因。",
    "T44n1851_005:0569b04": "二由四住潤業受生故名為因。依如毘曇。一",
    "T44n1851_005:0569b05": "切煩惱。同皆能潤。若依成實。愛結能潤。餘",
    "T44n1851_005:0569b06": "惑佐助。地經亦爾。無明能與變易為因。故",
    "T44n1851_005:0569b07": "經說言。無明為緣。無漏業因。生阿羅漢辟",
    "T44n1851_005:0569b08": "支菩薩三種生身。問曰。無明云何能與變易",
    "T44n1851_005:0569b09": "作因。解亦有二。一由無明起無漏業。生變易",
    "T44n1851_005:0569b10": "果。故說為因。二依無明起變易報。故說為因。",
    "T44n1851_005:0569b11": "問曰。無明云何能起無漏之業。解有兩義。一",
    "T44n1851_005:0569b12": "前為後因。由前無明。修起後治。二同時因。無",
    "T44n1851_005:0569b13": "明即是七識心體。依此心體。起無漏業。如依",
    "T44n1851_005:0569b14": "睡心而起夢知。故勝鬘云。無漏業生依無明",
    "T44n1851_005:0569b15": "地。又問。無明云何能起變易之報。解亦有二。",
    "T44n1851_005:0569b16": "一前為後因。由前無明不了真如。令後生滅",
    "T44n1851_005:0569b17": "變易報起。二同時因。無明即是七識心體。此",
    "T44n1851_005:0569b18": "依心體起變易果。如依睡心起夢中身。故說",
    "T44n1851_005:0569b19": "為因。理實凡時無明住地亦起分段。依妄想",
    "T44n1851_005:0569b20": "心起生死故。如依睡心而起夢身。故涅槃云。",
    "T44n1851_005:0569b21": "身與煩惱。一時而有。雖俱一時。要因煩惱。而",
    "T44n1851_005:0569b22": "得有身。終不因身而起煩惱。如燈因炷非炷",
    "T44n1851_005:0569b23": "因燈。此望無明以說同時。非望四住。亦起",
    "T44n1851_005:0569b24": "變易之果。愛佛煩惱。能得變易法身果故。微",
    "T44n1851_005:0569b25": "故不說。第八明其治斷分齊。治斷之義。如",
    "T44n1851_005:0569b26": "二障中具廣分別。今略顯之。於中有二。一就",
    "T44n1851_005:0569b27": "大小相對分別。二直就大乘世出世間相對",
    "T44n1851_005:0569b28": "分別。就初對中。義別有三。一隱顯互論。小乘",
    "T44n1851_005:0569b29": "法中。唯斷四住。大乘法中。唯滅無明。故勝鬘",
    "T44n1851_005:0569c01": "云。聲聞緣覺。斷除四住。不斷無明。無明住",
    "T44n1851_005:0569c02": "地。唯佛所斷。小乘法中。非不亦有分斷無明。",
    "T44n1851_005:0569c03": "所斷微少。隱細從麁。故不說斷。設有無明。四",
    "T44n1851_005:0569c04": "住所攝。大乘法中。非不亦有分斷四住。所斷",
    "T44n1851_005:0569c05": "相微。隱麁從細。是故不說。二優劣相形。小乘",
    "T44n1851_005:0569c06": "解劣。唯斷四住。大乘治廣。通滅五住。故地",
    "T44n1851_005:0569c07": "持云。聲聞種性。煩惱障淨。非智障淨。菩薩種",
    "T44n1851_005:0569c08": "性。具足二淨。聲聞之人。煩惱障淨。當知。即",
    "T44n1851_005:0569c09": "是四住斷也。菩薩二淨。當知。即是五住斷也。",
    "T44n1851_005:0569c10": "三就實通論。小乘法中。分斷五住。大乘亦然。",
    "T44n1851_005:0569c11": "小乘法中。除愛除見。即是四住。所斷無明。即",
    "T44n1851_005:0569c12": "是第五無明氣分。此初對竟。第二直就大乘",
    "T44n1851_005:0569c13": "之中世出世間相對分別。解行已前。名為世",
    "T44n1851_005:0569c14": "間。初地已上。名為出世。於中分別。乃有四",
    "T44n1851_005:0569c15": "種。一癈麁論細。地前菩薩。五住煩惱。一向",
    "T44n1851_005:0569c16": "未斷。初地已上。五住之結。一切皆除。故涅",
    "T44n1851_005:0569c17": "槃云。地前菩薩。具煩惱性。良在斯矣。然初地",
    "T44n1851_005:0569c18": "上理實念念齊斷五住。隨相別分。非無先後。",
    "T44n1851_005:0569c19": "先後如何。初地見道。斷初住地。二地已上乃",
    "T44n1851_005:0569c20": "至七地。除滅愛結。斷彼欲愛色愛有愛三種",
    "T44n1851_005:0569c21": "住地。八地已上。斷除無明。先後如是。二隱",
    "T44n1851_005:0569c22": "顯互論。地前世間。唯斷四住。初地已上。唯滅",
    "T44n1851_005:0569c23": "無明。地前非不分斷無明。所斷微少。隱細從",
    "T44n1851_005:0569c24": "麁。是故但說斷除四住。初地已上。非不亦有",
    "T44n1851_005:0569c25": "斷四住義。所斷相微。隱麁從細。是故但說斷",
    "T44n1851_005:0569c26": "除無明。雖無明文。義亦應爾。准彼證教。類",
    "T44n1851_005:0569c27": "之可知。三優劣相形。地前解劣。唯斷四住。地",
    "T44n1851_005:0569c28": "上解勝。五住皆斷。四就實通論。地前地上並",
    "T44n1851_005:0569c29": "斷五住。始從種性斷除五住。二障清淨。乃至",
    "T44n1851_005:0570a01": "佛地。皆亦如是。五住之義。難以具論。且隨麁",
    "T44n1851_005:0570a02": "相略之云爾。",
    "T44n1851_005:0570a03": "五蓋義五門分別(釋名一　體性二　離合三",
    "T44n1851_005:0570a04": "　次第四　對行辨蓋五)",
    "T44n1851_005:0570a05": "第一釋名。言五蓋者。一貪欲二瞋恚三睡眠",
    "T44n1851_005:0570a06": "四掉悔五疑。於外五欲。染愛名貪。忿怒曰瞋。",
    "T44n1851_005:0570a07": "言睡眠者。論釋不同。依如毘曇。一切煩惱。睡",
    "T44n1851_005:0570a08": "著境界。不能堪忍。名之為睡。身心昏昧。略緣",
    "T44n1851_005:0570a09": "境界。說之為眠。五識無用。名身昏昧。意識",
    "T44n1851_005:0570a10": "沈沒。名心昏昧。昏心少不知能廣緣一切境",
    "T44n1851_005:0570a11": "界。故曰略緣。若依成實。心重欲眠。說之為",
    "T44n1851_005:0570a12": "睡。攝心離覺。目之為眠。言掉悔者。躁動名",
    "T44n1851_005:0570a13": "掉。於所作事。追戀稱悔。於法猶豫。說以為",
    "T44n1851_005:0570a14": "疑。此五何故說之為蓋。論解有四。一是障義。",
    "T44n1851_005:0570a15": "二破壞義。三是墮義。四是臥義。言障義者。論",
    "T44n1851_005:0570a16": "自為喻。譬如小樹大樹所覆不生華果。眾生",
    "T44n1851_005:0570a17": "如是。欲界心樹。為煩惱覆。不能生於覺意之",
    "T44n1851_005:0570a18": "華及沙門果。故名為障。言破壞者。此五能破",
    "T44n1851_005:0570a19": "世及出世一切善法。故曰破壞。所言墮者。此",
    "T44n1851_005:0570a20": "五令人顛墮三塗墮落生死。故名為墮。所言",
    "T44n1851_005:0570a21": "臥者。此五令人轉迴三趣長寢生死。故名為",
    "T44n1851_005:0570a22": "臥。四中初障。正是蓋義。破等三種。傍論其",
    "T44n1851_005:0570a23": "過。問曰。蓋覆為異。通釋是一。其猶眼目。於",
    "T44n1851_005:0570a24": "中別分。義有左右。如毘婆沙。四句辨之。一蓋",
    "T44n1851_005:0570a25": "而非覆。所謂過去未來五蓋。是義云何。蓋",
    "T44n1851_005:0570a26": "是障義。有處無道。斯名為障。過未煩惱成",
    "T44n1851_005:0570a27": "就之處。必無聖道。故得名蓋。論其覆者。現",
    "T44n1851_005:0570a28": "起煩惱。覆蔽人心。令不惺悟。故得名覆。過",
    "T44n1851_005:0570a29": "未煩惱。成而不行。現起心處。無此覆蔽。不",
    "T44n1851_005:0570b01": "妨念善樂求淨法。故不名覆。二者是覆不",
    "T44n1851_005:0570b02": "名為蓋。除五蓋外諸餘煩惱現行者。是謂欲",
    "T44n1851_005:0570b03": "界中見慢無明。及上二界一切煩惱。此等非",
    "T44n1851_005:0570b04": "蓋。在後別解。三亦蓋亦覆。五蓋煩惱現行者",
    "T44n1851_005:0570b05": "是。四非蓋非覆。謂欲界中見慢無明。及上二",
    "T44n1851_005:0570b06": "界一切煩惱。過未者是非五蓋收故不名蓋。",
    "T44n1851_005:0570b07": "不覆現心故不名覆。名義如是。次第二門。",
    "T44n1851_005:0570b08": "辨其體相。於中曲有六門分別。一多少分別。",
    "T44n1851_005:0570b09": "二使纏分別。三六識分別。四三界分別。五",
    "T44n1851_005:0570b10": "三性分別。六約時分別。言多少者。毘婆沙",
    "T44n1851_005:0570b11": "云。此之五蓋。名五體。七種別三十。名五如",
    "T44n1851_005:0570b12": "上。言體七者。貪瞋癡三睡眠掉悔合為七",
    "T44n1851_005:0570b13": "也。種三十者。貪欲嗔恚睡眠及掉見修通",
    "T44n1851_005:0570b14": "斷。約彼四諦。及望修道各別為五。此則別為",
    "T44n1851_005:0570b15": "二十五也。疑唯見斷。約諦分四。悔唯修斷。約",
    "T44n1851_005:0570b16": "修為一。通前合為三十種也。多少如是(此一門竟)。",
    "T44n1851_005:0570b17": "次約使纏而為分別。使謂十使。五見及疑",
    "T44n1851_005:0570b18": "貪嗔癡慢。是其十也。纏謂十纏。無慚無愧睡",
    "T44n1851_005:0570b19": "悔慳嫉掉昏忿及覆。是其十也。義如後解。蓋",
    "T44n1851_005:0570b20": "體七中。貪嗔及疑。是使煩惱。餘四是纏。問曰。",
    "T44n1851_005:0570b21": "何故使纏之中偏說此七以為五蓋。餘者不",
    "T44n1851_005:0570b22": "論。毘婆沙中。一論師云。此是世尊有餘之說。",
    "T44n1851_005:0570b23": "為受化者。故作此論。瞿沙釋云。此五能障眾",
    "T44n1851_005:0570b24": "生聖道及道方便。為是偏說。又此五種。因果",
    "T44n1851_005:0570b25": "俱障。為是偏說。因時障者。此五煩惱。一一",
    "T44n1851_005:0570b26": "現時。則不得生有漏善心及不隱沒無記之",
    "T44n1851_005:0570b27": "心。何況聖道及道方便。果時障者。五蓋之果。",
    "T44n1851_005:0570b28": "生惡趣中。則障一切諸善功德。以此過重。是",
    "T44n1851_005:0570b29": "故偏說。又成實云。此之五種。障定力強。為",
    "T44n1851_005:0570c01": "是偏說。貪嗔二種。染污故障。睡之與眠。昏",
    "T44n1851_005:0570c02": "沈故障。掉之與悔。動亂故障。疑心猶豫。敗善",
    "T44n1851_005:0570c03": "妨行。所以是障。問曰。使中五見煩惱何故非",
    "T44n1851_005:0570c04": "蓋。毘婆沙云。蓋能滅慧。五見是慧。不可以",
    "T44n1851_005:0570c05": "慧還滅於慧。為是不說。又見妄執翻違聖慧。",
    "T44n1851_005:0570c06": "非事緣動。障定力微。為是不說。何故慢使不",
    "T44n1851_005:0570c07": "說為蓋。毘婆沙云。所言蓋者。覆沒於心。慢令",
    "T44n1851_005:0570c08": "心高。覆沒不顯。為是不說。又復慢使。恃己",
    "T44n1851_005:0570c09": "所長。欺陵於物。有慢心者。不妨為勝。而求善",
    "T44n1851_005:0570c10": "法。行有此義。故不說蓋。何故癡使不說為",
    "T44n1851_005:0570c11": "蓋。毘婆沙云。覆是蓋義。貪嗔等五。覆障用",
    "T44n1851_005:0570c12": "等。為是宣說。無明覆障勢用偏多。非五伴類",
    "T44n1851_005:0570c13": "故。於五中不說無明。又復無明最為深重。非",
    "T44n1851_005:0570c14": "五流類。為是不說。如謗法罪不入五逆。又復",
    "T44n1851_005:0570c15": "無明性少分別。障定義微。為是不說。又復無",
    "T44n1851_005:0570c16": "明。微細難覺。聖慧方遣。定中常行。非定所",
    "T44n1851_005:0570c17": "治。為是不說。問曰。纏中無慚無愧。以何義",
    "T44n1851_005:0570c18": "故。不說為是蓋。此過麁現。修戒所防。非定",
    "T44n1851_005:0570c19": "親斷。為是不說。又無慚無愧。是不善地中",
    "T44n1851_005:0570c20": "通有。非別所治。是以不說。慳之與嫉。何不",
    "T44n1851_005:0570c21": "說蓋。彼違利他。不防自善。所以不說。忿之",
    "T44n1851_005:0570c22": "與覆。何故非蓋。忿義從嗔。覆義從貪。故不",
    "T44n1851_005:0570c23": "別說(此二門竟)。次約六識分別五蓋。依如成實。",
    "T44n1851_005:0570c24": "一切諸蓋。皆在意識。後行心中起。彼宗意",
    "T44n1851_005:0570c25": "識。義通三性。五蓋不善。故在意地。彼宗五",
    "T44n1851_005:0570c26": "識。一向無記。五蓋不善。故不在中。毘曇六",
    "T44n1851_005:0570c27": "識皆通三性。五蓋不善。六識俱有總相。雖然",
    "T44n1851_005:0570c28": "於中分別。有通有局。是義云何。貪嗔睡掉遍",
    "T44n1851_005:0570c29": "通六識。眠悔及疑唯在意地。良以五識寤時",
    "T44n1851_005:0571a01": "所用取境分明。焉眠返有。為是無眠。五識一",
    "T44n1851_005:0571a02": "念。無思量性。不辨得失。為是無悔。不能分",
    "T44n1851_005:0571a03": "別若是若非。為是無疑(此三門竟)。次約三界分別",
    "T44n1851_005:0571a04": "五蓋。通論五蓋。悉在欲界。於中細辨義。有通",
    "T44n1851_005:0571a05": "局。瞋眠及悔。唯在欲界。貪疑睡掉。遍通三",
    "T44n1851_005:0571a06": "界。此雖遍通。於中分取。在欲界者。說為五",
    "T44n1851_005:0571a07": "蓋。非上二界。何故如是。毘婆沙云。以上二",
    "T44n1851_005:0571a08": "界無不善故。成實釋云。以欲界者一向障",
    "T44n1851_005:0571a09": "定。上二界者非全障故(此四門竟)。次約三性分別",
    "T44n1851_005:0571a10": "諸蓋。善惡無記。是三性也。通論五蓋。悉是不",
    "T44n1851_005:0571a11": "善。於中分別。義有通局。瞋唯不善。以與無",
    "T44n1851_005:0571a12": "慚無愧俱故。貪疑睡掉。依如成實。一向不善。",
    "T44n1851_005:0571a13": "若依毘曇。通惡無記在欲界者。名為不善。在",
    "T44n1851_005:0571a14": "上二界。說之為隱沒無記。義雖兩兼。今唯分",
    "T44n1851_005:0571a15": "取不善為蓋。眠悔二種。體通三性。今唯分取",
    "T44n1851_005:0571a16": "不善眠悔。以為五蓋。餘者不說。問曰。何故唯",
    "T44n1851_005:0571a17": "說不善以為五蓋。毘婆沙云。對善法故說。何",
    "T44n1851_005:0571a18": "等是善法聚謂四念處。何等不善。所謂五蓋。",
    "T44n1851_005:0571a19": "就麁重過宣說五蓋。故唯不善(此五門竟)。次約起",
    "T44n1851_005:0571a20": "時以辨多少寤時起貪。三蓋並生。謂貪睡掉",
    "T44n1851_005:0571a21": "眠中起貪。四蓋並生。於前三上。更加一眠。瞋",
    "T44n1851_005:0571a22": "疑及悔。類皆同爾。與貪相似。寤時起睡。二蓋",
    "T44n1851_005:0571a23": "並生謂睡與掉。眠中起睡。三蓋並生。於前二",
    "T44n1851_005:0571a24": "上更加一眠。體相如是。次第三門。料簡離",
    "T44n1851_005:0571a25": "合。以何義故。貪瞋及疑。獨立為蓋。餘二合",
    "T44n1851_005:0571a26": "乎。解有三義。一約使纏強弱分別。貪瞋及疑。",
    "T44n1851_005:0571a27": "是其使性。覆障力強。故獨立蓋。餘是纏性。覆",
    "T44n1851_005:0571a28": "障力微。故合為蓋。二約生緣以辨離合。此生",
    "T44n1851_005:0571a29": "因緣。成實所云。毘婆沙中。說之為食。煩惱",
    "T44n1851_005:0571b01": "因緣。資生煩惱。故曰食矣。其狀如何。貪瞋及",
    "T44n1851_005:0571b02": "疑。生因緣別故別立蓋。何者別緣。毘婆沙云。",
    "T44n1851_005:0571b03": "貪用淨想以之為食。謂色是淨便生食染。瞋",
    "T44n1851_005:0571b04": "用害想以之為食。以於眾生生怨害想故生",
    "T44n1851_005:0571b05": "瞋恚。疑用世法猶豫之想以之為食。以於世",
    "T44n1851_005:0571b06": "事猶豫不了故生疑心。睡之與眠。生因緣同",
    "T44n1851_005:0571b07": "故合立蓋。何者生緣。緣別有五。如成實說。",
    "T44n1851_005:0571b08": "一單致利。所謂好樂睡眠之病。毘婆沙中說",
    "T44n1851_005:0571b09": "為睡夢。二者愁憂心不善樂。毘婆沙中說為",
    "T44n1851_005:0571b10": "愁憤。三者頻申。毘婆沙中說為欠呿。四飲食",
    "T44n1851_005:0571b11": "不調。毘婆沙中名食不消。五心退沒所為癈",
    "T44n1851_005:0571b12": "息。毘婆沙中名為心悶。掉之與悔。生因緣同",
    "T44n1851_005:0571b13": "故合立蓋。何者生緣。緣別有四。一親黑覺。",
    "T44n1851_005:0571b14": "毘婆沙中名念親屬。二國立覺。毘婆沙中名",
    "T44n1851_005:0571b15": "念國土。三不死覺。毘婆沙中名念不死。四念",
    "T44n1851_005:0571b16": "所更喜樂之事。約緣如是。三約對治以辨離",
    "T44n1851_005:0571b17": "合。如毘婆沙說。貪嗔及疑。對治各別。故別立",
    "T44n1851_005:0571b18": "蓋。貪用不淨觀而為對治。嗔用慈觀而為對",
    "T44n1851_005:0571b19": "治。癡因緣觀而對治。睡之與眠。對治同故。",
    "T44n1851_005:0571b20": "合為一蓋。所謂智慧。掉之與悔。對治同故。合",
    "T44n1851_005:0571b21": "為一蓋。所謂禪定。離合如是。次第四門。辨",
    "T44n1851_005:0571b22": "其次第。如成實說。一切凡夫。多起貪欲。故先",
    "T44n1851_005:0571b23": "明貪。以著欲故。他侵則忿。故次明嗔恚。經",
    "T44n1851_005:0571b24": "言。從愛生嗔嫉妬等也。是人貪嗔所勞亂故。",
    "T44n1851_005:0571b25": "則欲睡眠。故次明之。睡眠小息。貪嗔還成。嬈",
    "T44n1851_005:0571b26": "動其心故次明掉。以掉動故。不具前利於所",
    "T44n1851_005:0571b27": "修善。便生憂悔。故次明悔。以掉悔故。於出離",
    "T44n1851_005:0571b28": "法。不能正信。便作是念。為有解脫。為無解",
    "T44n1851_005:0571b29": "脫。故次疑。煩惱起。未必一定。蓋且言耳。",
    "T44n1851_005:0571c01": "次第如是。次第五門。對行辨蓋。義有通別。",
    "T44n1851_005:0571c02": "三門顯之。其一義者。別約三學以辨五蓋。如",
    "T44n1851_005:0571c03": "毘婆沙及成實說。貪嗔二蓋。能發惡業。障戒",
    "T44n1851_005:0571c04": "義強。偏覆戒品。掉悔動亂。定障義強。偏覆",
    "T44n1851_005:0571c05": "定品。睡眠昏沈。障慧義強。偏覆慧品。疑心敗",
    "T44n1851_005:0571c06": "善妨於正行。通覆三品。其第二門。別約止觀",
    "T44n1851_005:0571c07": "以別五蓋。如彼深密解脫經說。掉悔動亂。障",
    "T44n1851_005:0571c08": "定義強。偏覆止行。睡眠及疑心無決了。障慧",
    "T44n1851_005:0571c09": "義強。偏覆觀行。貪嗔穢濁。通覆止觀。其第三",
    "T44n1851_005:0571c10": "門。通望諸行。以辨其蓋。此五煩惱。通障諸",
    "T44n1851_005:0571c11": "行。以障通故。毘婆沙云。有此蓋者。尚不能",
    "T44n1851_005:0571c12": "生有漏善法。何況聖道及道方便。龍樹宣說。",
    "T44n1851_005:0571c13": "斷除五蓋。得初禪等。地論宣說。斷除五蓋。",
    "T44n1851_005:0571c14": "得四無量。五蓋如是。",
    "T44n1851_005:0571c15": "大乘義章卷第五(本終)"
}