{
    "T47n1966_001:0120a03": "念佛鏡序",
    "T47n1966_001:0120a05": "無為子楊傑述",
    "T47n1966_001:0120a06": "愛不重，不生娑婆；念不一，不生極樂。娑婆穢",
    "T47n1966_001:0120a07": "土也，極樂淨土也；娑婆之壽則有量，彼土之",
    "T47n1966_001:0120a08": "壽則無量矣；娑婆備諸苦，彼土則安養無苦",
    "T47n1966_001:0120a09": "矣；娑婆隨業轉輪生死，彼土一往則永證無",
    "T47n1966_001:0120a10": "生法忍，若願度生，則任意自在，不為諸業",
    "T47n1966_001:0120a11": "轉矣。其淨穢、壽量、苦樂、生死如是差別，而眾",
    "T47n1966_001:0120a12": "生冥然不知，可不哀哉！",
    "T47n1966_001:0120a13": "阿彌陀佛，淨土攝受之主也；",
    "T47n1966_001:0120a14": "釋迦如來，指導淨土之師也。觀音、勢至，助佛",
    "T47n1966_001:0120a15": "揚化者也。是以如來一代教典，處處丁寧勸",
    "T47n1966_001:0120a16": "往生也。阿彌陀佛與觀音、勢至，乘大願船",
    "T47n1966_001:0120a17": "泛生死海，不著此岸、不留彼岸、不止中流，唯",
    "T47n1966_001:0120a18": "以濟度為佛事。是故《阿彌陀經》云：「若有善男",
    "T47n1966_001:0120a19": "子、善女人，聞說阿彌陀佛，執持名號，若一日",
    "T47n1966_001:0120a20": "乃至七日，一心不亂。其人臨命終時，阿彌陀",
    "T47n1966_001:0120a21": "佛與諸聖眾現在其前，是人終時心不顛倒，",
    "T47n1966_001:0120a22": "即得往生極樂國土。」又經云：「十方眾生聞我",
    "T47n1966_001:0120a23": "名號，憶念我國，植諸德本，至心迴向，欲生",
    "T47n1966_001:0120a24": "我國，不果遂者，不取正覺。」所以祇洹精舍無",
    "T47n1966_001:0120a25": "常院，令病者面西作往生淨土想。蓋彌陀光",
    "T47n1966_001:0120a26": "明遍照法界，念佛眾生攝取不捨，聖、凡一體",
    "T47n1966_001:0120a27": "機、感相應，諸佛心內眾生，塵塵極樂，眾生心",
    "T47n1966_001:0120a28": "中淨土，念念彌陀。吾以是觀之，智慧者易生，",
    "T47n1966_001:0120a29": "能斷疑故；禪定者易生，不散亂故；持戒者",
    "T47n1966_001:0120b01": "易生，遠諸染故；布施者易生，不我有故；忍辱",
    "T47n1966_001:0120b02": "者易生，不瞋恚故；精進者易生，不退轉故；不",
    "T47n1966_001:0120b03": "造善、不作惡者易生，念純一故；諸惡已作、業",
    "T47n1966_001:0120b04": "報已現者易生，實慚懼故。雖有眾善，若無誠",
    "T47n1966_001:0120b05": "信心、無深心、無迴向發願心者，則不得上上",
    "T47n1966_001:0120b06": "品生矣。噫！彌陀甚易持，淨土甚易往，眾生不",
    "T47n1966_001:0120b07": "能持、不能往，佛如眾生何？夫造惡業入苦趣，",
    "T47n1966_001:0120b08": "念彌陀生極樂，二者皆佛言也。世人憂墮地",
    "T47n1966_001:0120b09": "獄而疑往生者，不亦惑哉？晉慧遠法師與當",
    "T47n1966_001:0120b10": "時高士劉遺民等，結白蓮社於廬山，蓋致精",
    "T47n1966_001:0120b11": "誠於此。爾其後七百年，僧、俗修持獲感者非",
    "T47n1966_001:0120b12": "一，咸見于淨土傳記，豈誣也哉？然讚輔彌陀",
    "T47n1966_001:0120b13": "教觀者，其書山積，唯",
    "T47n1966_001:0120b14": "善道大師《念佛鏡》十一門最為首冠。援引聖",
    "T47n1966_001:0120b15": "言開決群惑，萬年闇室，日至而頓有餘光；千",
    "T47n1966_001:0120b16": "里水程，舟具而不勞自力。非法藏後身，不能",
    "T47n1966_001:0120b17": "至於是也。傑頃於都下甞獲斯文，讀示所知，",
    "T47n1966_001:0120b18": "無不生信，自遭酷罰，感窹益深，將廣其傳，因",
    "T47n1966_001:0120b19": "為敘引。",
    "T47n1966_001:0120b20": "熙寧九年(丙辰)仲秋述",
    "T47n1966_001:0120b22": "大明朝雲棲寺蓮池大師竹窓二筆曰：「道鏡、",
    "T47n1966_001:0120b23": "善道二師作《念佛鏡》，以念佛與種種法門對",
    "T47n1966_001:0120b24": "舉，皆斷之曰：『欲比念佛功德，百千萬億分不",
    "T47n1966_001:0120b25": "能及一。』可謂篤信明辨，大有功於淨土矣！」獨",
    "T47n1966_001:0120b26": "其對禪宗一章謂：「觀心者、觀無生者，亦比念",
    "T47n1966_001:0120b27": "佛功德，百千萬億分不能及一。」學人疑焉，予",
    "T47n1966_001:0120b28": "以為正。四料簡所謂：「有禪無淨土者」，是也。但",
    "T47n1966_001:0120b29": "執觀心，不信有極樂淨土，但執無生，不信有",
    "T47n1966_001:0120c01": "淨土往生，則未達即心即土，不知生即無生，",
    "T47n1966_001:0120c02": "偏空之見非圓頓之禪也。反不如理性雖未",
    "T47n1966_001:0120c03": "大明而念佛已成三昧者，何足怪乎？若夫觀",
    "T47n1966_001:0120c04": "心而妙悟自心，觀無生而得無生忍，此正與",
    "T47n1966_001:0120c05": "念佛人上品上生者同科，又誰軒輊之有矣？",
    "T47n1966_001:0120c07": "古本曰：",
    "T47n1966_001:0120c08": "(五代十國之契丹，道宗年號，當于大宋四主仁宗嘉祐第",
    "T47n1966_001:0120c09": "四)",
    "T47n1966_001:0120c10": "清寧五稔歲次己亥孟秋月蓂生一葉記",
    "T47n1966_001:0120c11": "奉聖州彰義寺，前東五臺臨壇大德，弘律沙門",
    "T47n1966_001:0120c12": "法廣詳勘",
    "T47n1966_001:0120c13": "崇攝大夫撿挍，太保圓教大師賜紫　　沙門",
    "T47n1966_001:0120c14": "知昭詳勘",
    "T47n1966_001:0120c16": "夫念佛三昧，如明鏡照萬象，八萬四千其猶",
    "T47n1966_001:0120c17": "影像，三乘、五乘從是得入，諒是海藏之至要，",
    "T47n1966_001:0120c18": "趣道之妙門，如守母以識子，得本而知末，提",
    "T47n1966_001:0120c19": "綱而孔孔皆動，牽衣而縷縷俱來矣！所以《華",
    "T47n1966_001:0120c20": "嚴》譬如以獅子筋為琴絃，音聲一奏，一切餘",
    "T47n1966_001:0120c21": "絃悉皆斷壞矣！世有一般師，輕蔑彌陀，偏勸",
    "T47n1966_001:0120c22": "菩薩，令持陀羅尼修禪定，是錯之甚者乎！西",
    "T47n1966_001:0120c23": "方之外別無觀音之土，九品來應悉擎蓮臺，",
    "T47n1966_001:0120c24": "形像妙觀說是心是佛。是故百丈、智覺等皆",
    "T47n1966_001:0120c25": "開張淨土，均勸念佛，言積于萬卷，書滿于海",
    "T47n1966_001:0120c26": "內。特可備於輕蔑者之金錍者，其惟二師之",
    "T47n1966_001:0120c27": "《念佛鏡》乎！門分十一，導於萬機，疑立二三，蕩",
    "T47n1966_001:0120c28": "於群惑，可謂澆世念佛之寶鏡，四輩安神之",
    "T47n1966_001:0120c29": "華屋者也！繇茲雲棲大師深服膺斯書，歎篤",
    "T47n1966_001:0121a01": "信明解，大有功於淨土，甞無駁言而還彰偏",
    "T47n1966_001:0121a02": "見過失矣！古梓誵訛是多，今獲國歡寺本，專",
    "T47n1966_001:0121a03": "隨之正之，但疑楊傑序轉用之。冀祈同志之",
    "T47n1966_001:0121a04": "仁講再挍本，傳之無窮之里，俱入薩雲之海",
    "T47n1966_001:0121a05": "而已。",
    "T47n1966_001:0121a06": "旹延寶元龍集癸丑臘月上浣",
    "T47n1966_001:0121a07": "　　　　　　江東住侶大谷門人某誌焉",
    "T47n1966_001:0121a10": "念佛鏡本(國歡寺僧　如賢刻奉戒弟子林士瑜書)",
    "T47n1966_001:0121a12": "沙門道鏡、善道共集",
    "T47n1966_001:0121a13": "詳夫圓成至覺，盡智海以無方；普應群機，破",
    "T47n1966_001:0121a14": "迷山而有路。慈音遍演，親聞者道證三空；妙",
    "T47n1966_001:0121a15": "義齊分，入信者心明八諦。施頓、漸之五乘，接",
    "T47n1966_001:0121a16": "聖、凡之二類。識其道者，便登常樂之鄉；迷其",
    "T47n1966_001:0121a17": "旨者，永溺輪迴之域。是以如來隨機授道，直",
    "T47n1966_001:0121a18": "指西方，開極樂之法門，顯慈尊之名號，故",
    "T47n1966_001:0121a19": "乃人、天共仰，凡、聖同歸。入華藏之要津，證",
    "T47n1966_001:0121a20": "泥洹之疾徑，行門省略，功德甚深。自古名賢",
    "T47n1966_001:0121a21": "盡依念佛，慧持、慧遠壽終，寶蓋迎將，道綽、道",
    "T47n1966_001:0121a22": "珍命盡，仙雲引去，或男、或女現祥瑞者，一一",
    "T47n1966_001:0121a23": "難陳，若僧、若尼感慈光者，重重無盡，傳記具",
    "T47n1966_001:0121a24": "明，不勞廣錄。今《念佛鏡》者，照明念佛之人，永",
    "T47n1966_001:0121a25": "斷疑惑者也！依之奉行，必出苦輪。較量辨疑",
    "T47n1966_001:0121a26": "者，義在下文，總有一十一門，覽者詳焉。",
    "T47n1966_001:0121a27": "　一、勸進念佛門　二、自力他力門",
    "T47n1966_001:0121a28": "　三、念佛得益門　四、已得往生門",
    "T47n1966_001:0121a29": "　五、挍量功德門　六、挍量齋福門",
    "T47n1966_001:0121b01": "　七、疑謗得罪門　八、誓願證教門",
    "T47n1966_001:0121b02": "　九、廣攝諸教門　十、釋眾疑惑門(復分六門)",
    "T47n1966_001:0121b03": "　十一、念佛出三界門",
    "T47n1966_001:0121b04": "第一、勸進念佛門",
    "T47n1966_001:0121b05": "夫佛者三界大師，四生慈父。歸信者，滅罪恒",
    "T47n1966_001:0121b06": "沙；稱念者、得福無量。凡欲念佛，要起信心，若",
    "T47n1966_001:0121b07": "當無信，空無所獲。是故經言：「如是」者，信相也。",
    "T47n1966_001:0121b08": "夫信為入道之初宗；智為究竟之玄術。初稱",
    "T47n1966_001:0121b09": "如是，信也；後曰奉行，智也。故《阿彌陀經》云：「若",
    "T47n1966_001:0121b10": "有信者，應當發願，生彼國土。」此是本師釋迦",
    "T47n1966_001:0121b11": "牟尼勸信之處。彼經又言：「汝等當信是稱讚",
    "T47n1966_001:0121b12": "不可思議功德。」此是六方諸佛勸信處。又經",
    "T47n1966_001:0121b13": "言：「隨順此經，以信得入。」此是《法華經》勸信處。",
    "T47n1966_001:0121b14": "又云：「若人種善根，疑則華不開，信心清淨者，",
    "T47n1966_001:0121b15": "華開即見佛。」此是《十住論》勸信處。又「人無信",
    "T47n1966_001:0121b16": "而不立，車無輗軏不行。」此是外書勸信處。又",
    "T47n1966_001:0121b17": "「信則所言之理順，順則師資之道成，經無豐",
    "T47n1966_001:0121b18": "約，非信不傳。」此是肇法師勸信處。大行和上",
    "T47n1966_001:0121b19": "曰：「念佛法門不問道俗、男女、貴賤、貧富，唯要",
    "T47n1966_001:0121b20": "具信。」此是大行和上勸信處。問云：「既言道",
    "T47n1966_001:0121b21": "信，未知信何等法？」答曰：「信意者，信依經中說，",
    "T47n1966_001:0121b22": "念佛定生淨土，信念佛定滅諸罪，信念佛定",
    "T47n1966_001:0121b23": "得佛證，信念佛定得佛護，信念佛臨命終時",
    "T47n1966_001:0121b24": "佛自來迎，信念佛不問眾生同信之人皆得",
    "T47n1966_001:0121b25": "往生，信念佛生淨土定得三十二相，信念佛",
    "T47n1966_001:0121b26": "生淨土定得住不退地，信念佛生淨土定得",
    "T47n1966_001:0121b27": "自在快樂莊嚴，信念佛生淨土定得不死之",
    "T47n1966_001:0121b28": "地，信念佛生淨土與諸菩薩一向為伴侶，信",
    "T47n1966_001:0121b29": "生淨土更不離佛，信生淨土華臺化生，信彌",
    "T47n1966_001:0121c01": "陀佛現在說法，信生淨土不墮三塗地獄，所",
    "T47n1966_001:0121c02": "以遣念佛。念佛一口，准《觀經》說，定滅八十億",
    "T47n1966_001:0121c03": "劫生死重罪，還得八十億劫微妙功德，所以",
    "T47n1966_001:0121c04": "勸信。是故大行和上遣念佛人，心唯信佛，佛",
    "T47n1966_001:0121c05": "則知之，佛得他心通故；口唯稱佛，佛則聞之，",
    "T47n1966_001:0121c06": "佛得天耳通故；身唯敬佛，佛則見之，佛得天",
    "T47n1966_001:0121c07": "眼通故。此是大行和上勸信念佛處。又喻信",
    "T47n1966_001:0121c08": "心，猶如深栽果樹，樹根深故風吹不動，後著",
    "T47n1966_001:0121c09": "果實濟人饑渴。念佛之人亦復如是，要由深",
    "T47n1966_001:0121c10": "信得到西方，成等正覺廣濟危難。若當無信，",
    "T47n1966_001:0121c11": "空無所獲。是故經言：『十住菩薩一起信心念",
    "T47n1966_001:0121c12": "佛，已後縱逢惡緣喪身斷命，寧當即死不退",
    "T47n1966_001:0121c13": "信。』故《維摩經》云：『深信堅固猶如金剛，法珍普",
    "T47n1966_001:0121c14": "照如雨甘露。』念佛之人要須深信。「又《無量壽",
    "T47n1966_001:0121c15": "經論》云：『念佛有五種門。何者為五？一者、禮拜",
    "T47n1966_001:0121c16": "門，身業專禮阿彌陀佛；二者、讚歎門，口業專",
    "T47n1966_001:0121c17": "稱阿彌陀佛名號；三者、作願門，所有禮念功",
    "T47n1966_001:0121c18": "德，唯願求生極樂世界；四者、觀察門，行住坐",
    "T47n1966_001:0121c19": "臥唯遣觀察阿彌陀佛，速生淨土；五者、迴向",
    "T47n1966_001:0121c20": "門，但念佛、禮佛功德，唯願往生淨土，速成無",
    "T47n1966_001:0121c21": "上菩提。』此是《無量壽經論》中念佛法門。又彼",
    "T47n1966_001:0121c22": "經云：『有四種修行。何等為四？一者、長時修，自",
    "T47n1966_001:0121c23": "一發念佛心以來，直至得生淨土成佛，終不",
    "T47n1966_001:0121c24": "退轉；二者、敬處修，正向西方，專想不移；三",
    "T47n1966_001:0121c25": "者、無間修，唯專念佛，無別雜善而來間隔，亦",
    "T47n1966_001:0121c26": "無貪、嗔煩惱雜惡來間；四者、無餘修，無餘雜",
    "T47n1966_001:0121c27": "善而來間。何以故？雜善修道多劫乃成，由自",
    "T47n1966_001:0121c28": "力故；唯專念佛一日、七日，即生淨土，位居不",
    "T47n1966_001:0121c29": "退，速成無上菩提，乘阿彌陀佛本願力故，速",
    "T47n1966_001:0122a01": "得成就，故名無餘修。』又准《觀經》中勤念佛人：",
    "T47n1966_001:0122a02": "『上品上生者，若有眾生願生彼國者，發三種",
    "T47n1966_001:0122a03": "心即便往生。何等為三？一者、至誠心；二者、深",
    "T47n1966_001:0122a04": "心；三者、迴向發願心。具三心者必生彼國。』何",
    "T47n1966_001:0122a05": "者至誠心？身業專禮阿彌陀佛，口業專稱阿",
    "T47n1966_001:0122a06": "彌陀佛，意業專信阿彌陀佛，乃至往生淨土，",
    "T47n1966_001:0122a07": "成佛已來不生退轉，故名至誠心；深心者，即",
    "T47n1966_001:0122a08": "是真實起信，專念佛名，誓生淨土，成佛為期，",
    "T47n1966_001:0122a09": "終不再疑，故名深心；迴向發願心者，所有禮、",
    "T47n1966_001:0122a10": "念功德，唯願往生淨土，速成無上菩提，故名",
    "T47n1966_001:0122a11": "迴向發願心。此是《觀經》中，上品上生法。又《文",
    "T47n1966_001:0122a12": "殊般若》經：『不觀相貌，專稱名號，作一行三",
    "T47n1966_001:0122a13": "昧。欲得速成佛，亦作此一行三昧；欲具一切",
    "T47n1966_001:0122a14": "智，亦作一行三昧；欲得見佛，亦作一行三",
    "T47n1966_001:0122a15": "昧；欲得速生淨土，亦作一行三昧。』此是《文殊",
    "T47n1966_001:0122a16": "般若經》中念佛往生法。「又《阿彌陀經》云：『舍利",
    "T47n1966_001:0122a17": "弗！若有善男子、善女人，聞說阿彌陀佛，執",
    "T47n1966_001:0122a18": "持名號，若一日、若二日，乃至若七日，一心不",
    "T47n1966_001:0122a19": "亂。其人臨命終時，阿彌陀佛與諸聖眾現在",
    "T47n1966_001:0122a20": "其前，是人終時，心不顛倒，即得往生阿彌",
    "T47n1966_001:0122a21": "陀佛極樂國土。』」問曰：「若念佛一日往生淨",
    "T47n1966_001:0122a22": "土，何須七日？」答曰：「一日、七日，皆是臨命終時",
    "T47n1966_001:0122a23": "往生淨土，疾則一日，遲則七日，此是《阿彌陀",
    "T47n1966_001:0122a24": "經》中，上品往生法。又准《觀經》：『下品下生者，或",
    "T47n1966_001:0122a25": "有眾生，作不善業——五逆、十惡——具諸不善，如此",
    "T47n1966_001:0122a26": "愚人以惡業故，應墮惡道，經歷多劫，受苦無",
    "T47n1966_001:0122a27": "窮。如此愚人臨命終時，遇善知識教，念阿彌",
    "T47n1966_001:0122a28": "陀佛十口，除罪往生。』此是《觀經》中，下品下生",
    "T47n1966_001:0122a29": "法。又准《無量壽經》云：『乃至一念即生淨土。』並",
    "T47n1966_001:0122b01": "是下品往生法。」問曰：「一種念佛，一念、十念",
    "T47n1966_001:0122b02": "即下品下生；一日、七日何故得上品上生？」答",
    "T47n1966_001:0122b03": "曰：「一念、十念，為念數少，功德亦少，所以下品",
    "T47n1966_001:0122b04": "下生；一日、七日，為念數多，功德亦多，所以上",
    "T47n1966_001:0122b05": "品上生。又一念、十念，喻晚發心人；一日、七日，",
    "T47n1966_001:0122b06": "喻早發心人。所以一念、十念，一日、七日即生",
    "T47n1966_001:0122b07": "淨土，位居不退，直至無上菩提。「又念佛喻如",
    "T47n1966_001:0122b08": "孩子哭聲，父母聞之急來相救，飢即與食，寒",
    "T47n1966_001:0122b09": "即與衣，熱即與涼，是父母力，非是子能。念佛",
    "T47n1966_001:0122b10": "之人亦復如是，唯知念佛，佛大慈悲尋聲即",
    "T47n1966_001:0122b11": "救，所有罪業佛與滅却，所有病患佛與差却，",
    "T47n1966_001:0122b12": "所有諸障佛與拂却，猶如父母養子相似。故",
    "T47n1966_001:0122b13": "《法華經》云：『一切眾生皆是吾子，我即是父，汝",
    "T47n1966_001:0122b14": "等累劫眾苦所燒，我皆濟拔令出三界。』修道",
    "T47n1966_001:0122b15": "之人要勤念佛。《維摩經》云：『欲除煩惱，當修正",
    "T47n1966_001:0122b16": "念。』」",
    "T47n1966_001:0122b17": "第二、自力他力門",
    "T47n1966_001:0122b18": "問云：「論諸法門，其數無量，何法自力？何法他",
    "T47n1966_001:0122b19": "力？」答云：「如來雖說八萬四千法門，唯有念佛",
    "T47n1966_001:0122b20": "一門是為他力，餘門修道總為自力。」又問：",
    "T47n1966_001:0122b21": "「自力修道，准佛經教，何時得成？他力修道何",
    "T47n1966_001:0122b22": "時得熟？」答：「自力，准佛經教，從初發心，經一大",
    "T47n1966_001:0122b23": "阿僧祇劫，始到初地；又經一大阿僧祇劫修",
    "T47n1966_001:0122b24": "道，乃至八地菩薩，皆是自力。他力者，准念佛",
    "T47n1966_001:0122b25": "法門《阿彌陀經》，疾則一日，遲則七日，念阿彌",
    "T47n1966_001:0122b26": "陀佛往生淨土，即是八地菩薩。何以故？為乘",
    "T47n1966_001:0122b27": "阿彌陀佛本願力故。《阿彌陀經》中：『眾生生者，",
    "T47n1966_001:0122b28": "皆是阿鞞跋致。』既是阿鞞跋致，即是八地菩",
    "T47n1966_001:0122b29": "薩。」又問：「自力、他力如何？」答：「喻自力者，猶如",
    "T47n1966_001:0122b30": "小兒年始三歲，宅去京地向經千里，遂遣小",
    "T47n1966_001:0122c01": "兒自行向京，以求官職，無由得到。何以故？為",
    "T47n1966_001:0122c02": "幼小故。餘門修道，亦復如是，要須多劫修道",
    "T47n1966_001:0122c03": "乃成。猶如小兒，自力向京不可得到，由自力",
    "T47n1966_001:0122c04": "故。言他力者，猶如小兒雖小，依父母及象、",
    "T47n1966_001:0122c05": "馬車乘力故，不久到京，遂得官職。何以故？",
    "T47n1966_001:0122c06": "由他力故。念佛修道亦復如是，臨命將時乘",
    "T47n1966_001:0122c07": "阿彌陀佛願力，如一念頃往生西方，得不退",
    "T47n1966_001:0122c08": "地。猶如父母將象、馬車乘載小兒，不久到京",
    "T47n1966_001:0122c09": "覓得官職。又自力者，猶如貧人還與貧人家",
    "T47n1966_001:0122c10": "客作，用力雖多，得錢極少。餘門修道，亦復如",
    "T47n1966_001:0122c11": "是，用力極多，功德極少，如似貧家客作相似。",
    "T47n1966_001:0122c12": "又他力者，如向王家客作，用力極少，得錢無",
    "T47n1966_001:0122c13": "量。何以故？為乘王力故。念佛亦復爾，為乘佛",
    "T47n1966_001:0122c14": "願力故，用功極少，功德無邊，一日、七日專心",
    "T47n1966_001:0122c15": "念佛，速生淨土，早證無上菩提，猶如王家客",
    "T47n1966_001:0122c16": "作相似。又自力、他力者，猶如蟻子寄在翅鳥",
    "T47n1966_001:0122c17": "之上，遂將蟻子在須彌山，蟻子昇高受諸快",
    "T47n1966_001:0122c18": "樂。凡夫念佛亦復如是，乘佛願力速生西方，",
    "T47n1966_001:0122c19": "受諸快樂，猶如蟻子乘翅鳥力上山相似，此",
    "T47n1966_001:0122c20": "之他力；餘門修道，猶如蟻子自力行上山，不",
    "T47n1966_001:0122c21": "可得到，此乃自力。自力者猶如蝦蟆，他力者",
    "T47n1966_001:0122c22": "猶如大龍，有諸蝦蟆銜著龍鱗，龍帶蝦蟆速",
    "T47n1966_001:0122c23": "入大海，由念佛故，將於眾生速到西方。又自",
    "T47n1966_001:0122c24": "力者，猶如凡夫脚足損壞，不能速行；他力者，如",
    "T47n1966_001:0122c25": "轉輪王飛騰虛空，往四天下，為乘輪寶力故。",
    "T47n1966_001:0122c26": "乘佛願力亦復如是，一念之頃，即得往生西",
    "T47n1966_001:0122c27": "方，住不退地。餘門修道，猶如陸地步行；念佛",
    "T47n1966_001:0122c28": "修道，猶如水路乘船，里數極多而復不固。念",
    "T47n1966_001:0122c29": "佛往生亦復如是，用功極少，早證菩提。念佛",
    "T47n1966_001:0123a01": "法門，由乘阿彌陀佛本願力故，速疾成佛，超",
    "T47n1966_001:0123a02": "過餘門百千萬倍。」",
    "T47n1966_001:0123a03": "第三、念佛得益門",
    "T47n1966_001:0123a04": "問曰：「念阿彌陀佛，往生殊勝淨土，總得幾計",
    "T47n1966_001:0123a05": "利益？」答曰：「准善道闍梨集，念佛法總有二十",
    "T47n1966_001:0123a06": "三種利益。何者是？一、滅重罪障益；二、光明攝",
    "T47n1966_001:0123a07": "受益；三、大師護念益；四、菩薩冥加益；五、諸佛",
    "T47n1966_001:0123a08": "保護益；六、八部防衛益；七、功德寶聚益；八、多",
    "T47n1966_001:0123a09": "聞智慧益；九、不退菩提益；十、奉覲大雄益；十",
    "T47n1966_001:0123a10": "一、感聖來迎益；十二、慈光照觸益；十三、聖友",
    "T47n1966_001:0123a11": "同讚益；十四、聖友同迎益；十五、神通空駕益；",
    "T47n1966_001:0123a12": "十六、身色殊姿益；十七、壽命長劫益；十八、得",
    "T47n1966_001:0123a13": "生勝處益；十九、面覩聖眾益；二十、常聞妙法",
    "T47n1966_001:0123a14": "益；二十一、證無生法忍益；二十二、歷事他方",
    "T47n1966_001:0123a15": "受記益；二十三、還歸本國得陀羅尼益。此是",
    "T47n1966_001:0123a16": "西京善道闍梨《念佛集》中利益。「又准大行和",
    "T47n1966_001:0123a17": "上念佛，總有十種利益。何等為十？一則佛力；",
    "T47n1966_001:0123a18": "二則易作；三則功德最多；四則自他極喜；五",
    "T47n1966_001:0123a19": "則速得見佛；六則定得不退；七則定生極樂；",
    "T47n1966_001:0123a20": "八則更不離佛；九則壽命長遠；十則與聖無",
    "T47n1966_001:0123a21": "異。「又准諸經念佛往生，總有三十種利益。何",
    "T47n1966_001:0123a22": "等是？一、滅除諸罪；二、功德無邊；三、諸佛法中",
    "T47n1966_001:0123a23": "勝；四、諸佛同證；五、諸佛同護；六、十方諸佛同",
    "T47n1966_001:0123a24": "勸信念；七、所有疾患念佛總除；八、臨命終時",
    "T47n1966_001:0123a25": "心不顛倒；九、念佛一法攝多法；十、命終之時",
    "T47n1966_001:0123a26": "佛自來迎；十一、用少功德速生淨土；十二、華",
    "T47n1966_001:0123a27": "臺中化生；十三、身黃金色；十四、壽命長遠；十",
    "T47n1966_001:0123a28": "五、長生不死；十六、身有光明；十七、具三十二",
    "T47n1966_001:0123a29": "相；十八、獲六神通；十九、得無生法忍；二十、常",
    "T47n1966_001:0123b01": "見諸佛；二十一、與諸菩薩共為伴侶；二十二、",
    "T47n1966_001:0123b02": "香華音樂六時供養；二十三、衣食自然長劫",
    "T47n1966_001:0123b03": "無盡；二十四、任運進道直至菩提；二十五、常",
    "T47n1966_001:0123b04": "得少年無有老相；二十六、常得強健無有病",
    "T47n1966_001:0123b05": "時；二十七、更不重墮三塗地獄；二十八、受生",
    "T47n1966_001:0123b06": "自在；二十九、晝夜六時常聞妙法；三十、住不",
    "T47n1966_001:0123b07": "退地。此依諸經，念佛生淨土，總有三十種利",
    "T47n1966_001:0123b08": "益。「又准《涅槃經》文：『有五百群賊，為曠野劫盜，",
    "T47n1966_001:0123b09": "波斯匿王捉得已後，排其兩目、斷其手足，棄",
    "T47n1966_001:0123b10": "在坑中。時賊眾中一人，曾向佛邊聞說念佛",
    "T47n1966_001:0123b11": "救人苦難，遂轉相教，齊心念佛。爾時諸賊同",
    "T47n1966_001:0123b12": "發願言，三稱佛名，眼目平復，手足如故。』所以",
    "T47n1966_001:0123b13": "知念佛利益不可思議。又彼經中說：『天竺國",
    "T47n1966_001:0123b14": "中有一優婆夷，信敬三寶，常好供養一切眾",
    "T47n1966_001:0123b15": "僧。中有一比丘，身患重病，良醫診瞻，須用人",
    "T47n1966_001:0123b16": "肉作[榷木+月]，服之其病乃差。時優婆夷為敬三寶",
    "T47n1966_001:0123b17": "故，遂割身肉，供養比丘。比丘食已，病即得差。",
    "T47n1966_001:0123b18": "其優婆夷身瘡苦痛，不能忍受，即便念佛，苦",
    "T47n1966_001:0123b19": "痛總除，身瘡平復如故。』所以知念佛利益不",
    "T47n1966_001:0123b20": "可思議。「又准《月燈三昧經》云：『非但身瘡平復，",
    "T47n1966_001:0123b21": "一切病苦、痛患，專心念佛，病苦總除。』故彼經",
    "T47n1966_001:0123b22": "云：『若遇垂死重病，苦痛逼迫無可療治，念佛",
    "T47n1966_001:0123b23": "三昧不捨，一切病苦悉除。』所以善導闍梨、大",
    "T47n1966_001:0123b24": "行和上在日，有數箇疾病人，念佛總差，自餘",
    "T47n1966_001:0123b25": "諸病念佛差者，無量、無邊，不可具說。非但念",
    "T47n1966_001:0123b26": "佛病得除差，近來此處有人念佛，前後感舍",
    "T47n1966_001:0123b27": "利數粒，每常供養，故知念佛利益難思議。」",
    "T47n1966_001:0123b28": "第四、已得往生門",
    "T47n1966_001:0123b29": "問：「准《阿彌陀經》云：『若已生、今生、當生。』上來雖",
    "T47n1966_001:0123c01": "勸念阿彌陀佛，未知現今往生許說多少數，",
    "T47n1966_001:0123c02": "自得生已不？」答：「准淨土經云：『娑婆世界已有",
    "T47n1966_001:0123c03": "六十七億不退菩薩，念阿彌陀佛往生；他方",
    "T47n1966_001:0123c04": "國土亦復如是，往生者無量、無邊。』又准《華嚴",
    "T47n1966_001:0123c05": "經》云：『德雲比丘念阿彌陀佛，往生淨土。』又准",
    "T47n1966_001:0123c06": "《阿彌陀經》，阿難、舍利弗等聞佛所說，歡喜信",
    "T47n1966_001:0123c07": "受，即得往生。又准《觀經》，韋提希與五百侍女",
    "T47n1966_001:0123c08": "念阿彌陀佛，往生淨土，俱非菩薩、聲聞往生。",
    "T47n1966_001:0123c09": "「又近來，北都有綽禪師人，又有律師，西京善",
    "T47n1966_001:0123c10": "道闍梨、懷感法師、大行和上，并僧法會等數",
    "T47n1966_001:0123c11": "百餘僧人，念阿彌陀佛往生淨土。非但僧等",
    "T47n1966_001:0123c12": "往生，西京、東京及餘諸處有數箇尼師，得往",
    "T47n1966_001:0123c13": "生淨土；非但尼得往生，西京、東都及餘諸處",
    "T47n1966_001:0123c14": "亦有數箇白衣賢者并優婆夷等，念阿彌陀",
    "T47n1966_001:0123c15": "佛，臨命終時，得好境界，往生淨土。如是品類",
    "T47n1966_001:0123c16": "不可具說，如《往生傳》。此即是已往生者，有念",
    "T47n1966_001:0123c17": "佛法門，凡夫、二乘及諸菩薩同行之教。」",
    "T47n1966_001:0123c18": "第五、挍量功德門",
    "T47n1966_001:0123c19": "問曰：「准《阿彌陀經》中：『不可以少善根、福德、因",
    "T47n1966_001:0123c20": "緣，得生彼國。』未知何者是少善根？何者是多",
    "T47n1966_001:0123c21": "善根？」答曰：「如來八萬四千法門，若望念佛法",
    "T47n1966_001:0123c22": "門，自餘雜善，總是少善根；唯有念佛一門，是",
    "T47n1966_001:0123c23": "多善根、多福德。何以得知？准《觀經》中，下品下",
    "T47n1966_001:0123c24": "生人，十念成就即生淨土，一聲念佛定得滅",
    "T47n1966_001:0123c25": "除八十億劫生死之罪。一念既能滅八十億",
    "T47n1966_001:0123c26": "劫生死之罪，明知還得八十億劫微妙功德。",
    "T47n1966_001:0123c27": "故知念佛一法，即是多善根。又自餘雜善是",
    "T47n1966_001:0123c28": "自力，修行之者多劫乃成；念佛修道乘阿彌",
    "T47n1966_001:0123c29": "陀佛本願力故，疾則一日，遲則七日，便生淨",
    "T47n1966_001:0124a01": "土住不退地。故《阿彌陀經》中：『若有善男子、善",
    "T47n1966_001:0124a02": "女人，聞說阿彌陀佛，執持名號，若一日、若二",
    "T47n1966_001:0124a03": "日，乃至七日，一心不亂。其人臨命終時，阿",
    "T47n1966_001:0124a04": "彌陀佛與諸聖眾現在其前，是人終時，心不",
    "T47n1966_001:0124a05": "顛倒，往生阿彌陀佛極樂國土。』故知念佛一",
    "T47n1966_001:0124a06": "法，即是多善根、多福德。」問曰：「念佛一口能",
    "T47n1966_001:0124a07": "滅八十億劫生死之罪，不知幾許是劫？」答：「一",
    "T47n1966_001:0124a08": "劫者，不可數得之為劫。准教，取四十里石厚",
    "T47n1966_001:0124a09": "薄縱、廣各四十里。忉利天上有諸天衣，輕重",
    "T47n1966_001:0124a10": "三銖為一分，取三銖天衣，三年一迴，拂盡無",
    "T47n1966_001:0124a11": "石總作微塵，乃為一大劫。有一箇人廣造罪",
    "T47n1966_001:0124a12": "業，或殺、盜、邪行，妄語、兩舌、惡口，貪、嗔、邪見，五",
    "T47n1966_001:0124a13": "逆、不孝，誹謗大乘，一切惡業墮地獄中，經八",
    "T47n1966_001:0124a14": "十億劫。若念佛，生死之罪總皆消滅，還得八",
    "T47n1966_001:0124a15": "十億劫微妙功德。故知念佛一法是多善根、",
    "T47n1966_001:0124a16": "多福德。又算劫數，十千劫乃成一萬劫，十萬",
    "T47n1966_001:0124a17": "劫乃成一億劫，從十億劫至八十億劫功德。",
    "T47n1966_001:0124a18": "有人一日念十萬口阿彌陀佛者，或有人一",
    "T47n1966_001:0124a19": "日念得二十萬口，准《阿彌陀經》，一日、七日念",
    "T47n1966_001:0124a20": "佛，功德無量、無邊，由多功德往生淨土，往",
    "T47n1966_001:0124a21": "生淨土，即是八地已上菩薩。所以《彌陀經》",
    "T47n1966_001:0124a22": "中，十方諸佛同皆讚歎不可思議。自餘雜",
    "T47n1966_001:0124a23": "善思得畔際，算得頭數，故名少善根，是可",
    "T47n1966_001:0124a24": "思議；念佛功德廣大無邊，非心所思，非口所",
    "T47n1966_001:0124a25": "議，是故經云不可思議。故知念佛一法是多",
    "T47n1966_001:0124a26": "善根，非餘善根所能及也。「又挍量念佛功德，",
    "T47n1966_001:0124a27": "分為三等：一、挍量一念；二、挍量十念；三、挍量",
    "T47n1966_001:0124a28": "念一日、七日。准《觀經》中，念佛一口滅八十億",
    "T47n1966_001:0124a29": "劫生死之罪，還得八十億劫微妙功德。唯一",
    "T47n1966_001:0124b01": "劫功德尚不可思議，何況百劫？百劫功德尚",
    "T47n1966_001:0124b02": "不可思議，何況千劫？千劫功德尚不可思議，",
    "T47n1966_001:0124b03": "何況萬劫？萬劫功德尚不可思議，何況一億",
    "T47n1966_001:0124b04": "劫？乃至八十億劫功德，不可知數，故言不可",
    "T47n1966_001:0124b05": "思議功德。所以《觀無量壽經》中，廣造五逆、謗",
    "T47n1966_001:0124b06": "方等經罪，臨命終時，念阿彌陀佛十口，即生",
    "T47n1966_001:0124b07": "淨土。此是下品下生法。一念功德尚自無量，",
    "T47n1966_001:0124b08": "何況二念乃至十念。准《觀經》中，其人謗方等",
    "T47n1966_001:0124b09": "經，用常住僧物，廣破諸戒，世間惡業盡造。",
    "T47n1966_001:0124b10": "臨命終時，稱念一口阿彌陀佛功德，所造罪",
    "T47n1966_001:0124b11": "業總皆消滅盡，往生淨土。所以經言：『於一念",
    "T47n1966_001:0124b12": "中滅八十億劫生死之罪。』此是下品中生法。」",
    "T47n1966_001:0124b13": "又問：「罪障既多，何故念佛十口乃能除滅多",
    "T47n1966_001:0124b14": "劫等罪？」答：「十口佛名，定能除滅多劫等罪。何",
    "T47n1966_001:0124b15": "以得知？舉喻釋者，譬如有人積薪千日，起火",
    "T47n1966_001:0124b16": "焚之，不經半日燒薪總盡。罪業煩惱猶如柴",
    "T47n1966_001:0124b17": "薪，念佛功德猶如猛火，無量劫來罪障由念",
    "T47n1966_001:0124b18": "十口阿彌陀佛功德，一切罪障總皆消滅。又",
    "T47n1966_001:0124b19": "罪障猶如闇室，念佛猶如明燈，千年闇室明",
    "T47n1966_001:0124b20": "燈纔照，其闇悉除。念佛功德亦復如是，無量",
    "T47n1966_001:0124b21": "劫來罪障，由念阿彌陀佛功德，一切罪障悉",
    "T47n1966_001:0124b22": "消滅。故知念佛定能滅除多劫等罪。故《觀經》",
    "T47n1966_001:0124b23": "云：『汝稱佛名故，諸罪消滅，我來迎汝。』「又念佛",
    "T47n1966_001:0124b24": "十口功德尚自無邊，何況有人一日念得十",
    "T47n1966_001:0124b25": "萬口阿彌陀佛？一日念得二十萬口阿彌陀",
    "T47n1966_001:0124b26": "佛者？一日念佛功德尚自無邊，何況二日乃",
    "T47n1966_001:0124b27": "至七日念佛功德？准《阿彌陀經》，臨命終時，疾",
    "T47n1966_001:0124b28": "則一日，遲則七日，念佛即往生淨土。又云：",
    "T47n1966_001:0124b29": "『眾生生者，皆是阿鞞跋致。』即是八地菩薩。此",
    "T47n1966_001:0124c01": "是上品上生法。何以得知？喻如世間戶次相",
    "T47n1966_001:0124c02": "似，財寶多者作上上戶，財寶少者作下下戶，",
    "T47n1966_001:0124c03": "念佛功德最多者，生淨土作上上品；念佛最",
    "T47n1966_001:0124c04": "少者，作下下品。如來雖說諸善功德八萬四",
    "T47n1966_001:0124c05": "千法門，唯有念佛一門是最上法。如來雖說",
    "T47n1966_001:0124c06": "諸善功德，唯有念佛一法是多善根、是多福",
    "T47n1966_001:0124c07": "德。自餘雜善，若望念佛，總是少善根、少福德，",
    "T47n1966_001:0124c08": "念佛法門實非餘門所及也。故知念佛一門",
    "T47n1966_001:0124c09": "是多善根、多福德。「又念佛法，准諸經說，極甚",
    "T47n1966_001:0124c10": "難值。何以得知？《大阿彌陀經》云：『過去有一國",
    "T47n1966_001:0124c11": "王，能起信心，擬作念佛要法，遂至善知識所，",
    "T47n1966_001:0124c12": "志求念佛要法。爾時善友報大王言：「此念佛",
    "T47n1966_001:0124c13": "要法極理難聞，大王貴聖，豈能學？」王報大師：",
    "T47n1966_001:0124c14": "「若能為我說念佛要法者，吾當終身供給走",
    "T47n1966_001:0124c15": "使。」爾時善友報大王云：「王擬修念佛要法者，",
    "T47n1966_001:0124c16": "宜捨國位，此處供給，多時不退，即為王說念",
    "T47n1966_001:0124c17": "佛要法。」爾時大王遂捨國位，即隨善友供給",
    "T47n1966_001:0124c18": "所須。時世人民壽命無量，經八千歲，苦處先",
    "T47n1966_001:0124c19": "登，不避勞倦，不生退轉，於其中間，兩度聞說",
    "T47n1966_001:0124c20": "念佛三昧，於後世後時得值二萬八千諸佛，",
    "T47n1966_001:0124c21": "並為王說念佛三昧，其王聞念佛法故遂得",
    "T47n1966_001:0124c22": "成佛。』何況今時得聞，至誠信念，豈不往生極",
    "T47n1966_001:0124c23": "樂世界？億億眾生沈淪惡道，不得成佛，只為",
    "T47n1966_001:0124c24": "不逢念佛法門，故知念佛極難逢。」",
    "T47n1966_001:0124c25": "第六、挍量齋福門",
    "T47n1966_001:0124c26": "問：「念佛法門亦復持齋已不？」答：「念佛之法亦",
    "T47n1966_001:0124c27": "須持齋，大行和上一食持齋，長時無闕。」問：",
    "T47n1966_001:0124c28": "「持齋得幾功德？」答：「《大雲密藏經》、《齋法清淨經》、",
    "T47n1966_001:0124c29": "《挍量齋福利經》中所說，齋有五時：寅時齋者，",
    "T47n1966_001:0125a01": "得八萬四千億歲餘糧；卯時齋者，得八萬億",
    "T47n1966_001:0125a02": "歲餘糧；辰時齋者，得六萬億歲餘糧；巳時齋",
    "T47n1966_001:0125a03": "者，得四萬億歲餘糧；午時齋者，得五百日餘",
    "T47n1966_001:0125a04": "糧。午時後不得成齋，得罪，無一分功德。言餘",
    "T47n1966_001:0125a05": "糧者，餘則不盡，故言餘糧。今生多足衣食，皆",
    "T47n1966_001:0125a06": "是過去持齋所獲。所以大行和上說：『念佛之",
    "T47n1966_001:0125a07": "人要須持齋。』又譬如一日得糧食，尚不可思",
    "T47n1966_001:0125a08": "議，何況十年糧食？十年糧食尚不可思議，何",
    "T47n1966_001:0125a09": "況百年糧食？乃至百億、千億、萬億、八萬億糧",
    "T47n1966_001:0125a10": "食？既准經說，故知持齋功德不可思議，念佛",
    "T47n1966_001:0125a11": "人要須持齋。」",
    "T47n1966_001:0125a12": "第七、疑謗得罪門",
    "T47n1966_001:0125a13": "問：「讚歎念佛得何功德？誹謗念佛得何罪？」答：",
    "T47n1966_001:0125a14": "「准《雜集經》說：『一度謗念佛人，千劫墮泥梨地",
    "T47n1966_001:0125a15": "獄；一度讚念佛人，滅却身中百劫極重惡業。』",
    "T47n1966_001:0125a16": "大行和上說：『人不志心念佛，亦謗佛，故遂即",
    "T47n1966_001:0125a17": "謗法，直入阿鼻獄中，受諸苦痛，無有出期。』」",
    "T47n1966_001:0125a18": "又問：「阿鼻地獄如何莊嚴？」答：「阿鼻地獄者，《觀",
    "T47n1966_001:0125a19": "佛三昧經》說：『縱、廣正等八千由旬，七重鐵城、",
    "T47n1966_001:0125a20": "七重鐵網，有七鐵幢，八萬四千劍林，八萬",
    "T47n1966_001:0125a21": "四千熱湯，銅狗、鐵蛇、鐵烏滿此獄中，一人入",
    "T47n1966_001:0125a22": "獄，亦皆遍滿；多人入中，亦復不窂。一墮此",
    "T47n1966_001:0125a23": "獄，長時受苦，無有出期，無有間隔，經八萬大",
    "T47n1966_001:0125a24": "劫，然後得出，復墮畜生。由謗念佛法故，墮地",
    "T47n1966_001:0125a25": "獄中受無間苦。若不迴心念佛，無間等罪無",
    "T47n1966_001:0125a26": "由得出；若能志誠念佛，無間等罪並皆消滅。』",
    "T47n1966_001:0125a27": "又准《法華經》中『見有讀誦、書持經者，輕賤、憎",
    "T47n1966_001:0125a28": "嫉而懷結恨，即墮無間地獄。』何況謗念佛之",
    "T47n1966_001:0125a29": "人，其人罪重，於謗誦經、讀經書經人，百千萬",
    "T47n1966_001:0125b01": "倍。所以大行和上，違情能忍、打罵莫報，恐招",
    "T47n1966_001:0125b02": "罪故。《遺教經》云：『劫功德賊，無過嗔恚，甚於猛",
    "T47n1966_001:0125b03": "火，常當防護，無令得入。』猛火能燒世聞諸珍",
    "T47n1966_001:0125b04": "寶，嗔心猛火能燒七聖財，是故念佛之人亦",
    "T47n1966_001:0125b05": "須忍辱。又《華嚴經》云：『一念嗔心起，百萬障門",
    "T47n1966_001:0125b06": "生。』又准《觀經》『讚歎他好，自得功德，以罵他",
    "T47n1966_001:0125b07": "惡，自得罪報。』何以得知？《報恩經》云：『均提沙彌",
    "T47n1966_001:0125b08": "為罵上座，音聲如狗吠。』均提沙彌由一惡言，",
    "T47n1966_001:0125b09": "五百生中常作狗身。故知罵他，還自得罪。又",
    "T47n1966_001:0125b10": "《雜阿含經》中說：『有一人讚歎修道人善事勝",
    "T47n1966_001:0125b11": "妙，五百生中常得端正，形貌殊好，口氣常香，",
    "T47n1966_001:0125b12": "遍體香潔，如優鉢羅華香氣，逆風四十里聞",
    "T47n1966_001:0125b13": "香。』故知讚他並得善報，念佛人兼須讚善。准",
    "T47n1966_001:0125b14": "《法華經》云：『不說他人好惡、長短。』唯專念佛，速",
    "T47n1966_001:0125b15": "生淨土，不果沈淪。」",
    "T47n1966_001:0125b16": "第八、誓願證教門",
    "T47n1966_001:0125b17": "問：「既專念阿彌陀佛，定生淨土，定得無量功",
    "T47n1966_001:0125b18": "德，未審有何保證，令不遣信耶？」答：「大有保證！",
    "T47n1966_001:0125b19": "准《阿彌陀經》中『六方諸佛恒河沙數，出廣長",
    "T47n1966_001:0125b20": "舌相，遍覆三千大千世界，說誠實言。』不誑眾",
    "T47n1966_001:0125b21": "生，當信是本師釋迦牟尼佛說，念佛定得無",
    "T47n1966_001:0125b22": "量功德，一日、七日稱念阿彌陀佛，定得往生",
    "T47n1966_001:0125b23": "淨土。一依此教不生淨土，誑汝，口中出舌已",
    "T47n1966_001:0125b24": "便當壞爛，不還入口。此是六方諸佛以願證",
    "T47n1966_001:0125b25": "處。「又准《大寶積經》：『阿彌陀佛作法藏比丘時，",
    "T47n1966_001:0125b26": "發四十八大弘誓願中說：「若我得成佛時，十",
    "T47n1966_001:0125b27": "方天人聞我名字，不得菩薩無生法忍諸法總",
    "T47n1966_001:0125b28": "持者，不取正覺；生我國土不得三十二相者，",
    "T47n1966_001:0125b29": "不取正覺；十念成就不生我國者，不取正覺；",
    "T47n1966_001:0125c01": "若生我國中，更重墮地獄及三塗惡道者，不",
    "T47n1966_001:0125c02": "取正覺；生我國土，形貌不平，一有好醜者，",
    "T47n1966_001:0125c03": "亦不取正覺；生我國中，不得天眼、天耳，六通",
    "T47n1966_001:0125c04": "自在者，不取正覺；十方眾生稱我名字，不得",
    "T47n1966_001:0125c05": "十方諸佛，咨嗟讚歎我名者，不取正覺；若女",
    "T47n1966_001:0125c06": "人厭惡女身，求生我國，臨命終時，不轉女身",
    "T47n1966_001:0125c07": "成男子，復受女身者，不取正覺。」』言正覺者亦",
    "T47n1966_001:0125c08": "明菩提，若一切眾生乘我願力，不得如上果",
    "T47n1966_001:0125c09": "報，我即不證無上菩提，即是誑諸眾生，我誓",
    "T47n1966_001:0125c10": "當在惡道中，不得無上菩提。此是阿彌陀二",
    "T47n1966_001:0125c11": "立誓願處。「又《阿彌陀經》云：『說經之日，阿彌陀",
    "T47n1966_001:0125c12": "佛成佛已來，於今十劫。』阿彌陀佛既得成佛，",
    "T47n1966_001:0125c13": "念佛定得往生。又本師釋迦說，專念佛名亦",
    "T47n1966_001:0125c14": "為難事，我行此念佛得無上菩提。說《阿彌陀",
    "T47n1966_001:0125c15": "經》意者，為本師釋迦因中發願。是故《法華經",
    "T47n1966_001:0125c16": "中》說：『我本立誓願，欲令一切眾，如我等無",
    "T47n1966_001:0125c17": "異，如我昔所願，今者已滿足，化一切眾生，",
    "T47n1966_001:0125c18": "皆令入佛道。』此是釋迦佛立誓願處。「又《觀音",
    "T47n1966_001:0125c19": "經》云：『弘誓深如海，歷劫不可思議，侍多千億",
    "T47n1966_001:0125c20": "佛，發大清淨願。』此是觀世音菩薩發願處。「又",
    "T47n1966_001:0125c21": "善導闍梨在西京寺內，與金剛法師挍量念",
    "T47n1966_001:0125c22": "佛勝劣，昇高座遂發願言：『准諸經中世尊說，",
    "T47n1966_001:0125c23": "念佛一法得生淨土，一日、七日，一念、十念阿",
    "T47n1966_001:0125c24": "彌陀佛定生淨土，此是真實不誑眾生者，即",
    "T47n1966_001:0125c25": "遣此堂中二像總皆放光。若此念佛法虛，不",
    "T47n1966_001:0125c26": "生淨土，誑惑眾生，即遣善導於此高座上即",
    "T47n1966_001:0125c27": "墮大地獄，長時受苦，永不出期！』遂將如意杖",
    "T47n1966_001:0125c28": "指，一堂中像又皆放光。此是善導闍梨立誓",
    "T47n1966_001:0125c29": "願處。「又大行和尚言：『若有人，能依《阿彌陀",
    "T47n1966_001:0126a01": "經》念佛，不取相貌，心唯信佛、口唯稱佛、身",
    "T47n1966_001:0126a02": "唯敬佛，違情能忍，惡衣先著，麁食先喫，孝義",
    "T47n1966_001:0126a03": "并仁慈，專心念佛，逢緣不退，至死不移，雜",
    "T47n1966_001:0126a04": "善及惡亦皆不作，唯專念佛。能如是者，大行",
    "T47n1966_001:0126a05": "皮中剝與作衣服著，肉中截割與作飯食喫。",
    "T47n1966_001:0126a06": "若依經念佛不生淨土，念一口佛，不滅八十",
    "T47n1966_001:0126a07": "億劫生死之罪，不得八十億劫微妙功德，不",
    "T47n1966_001:0126a08": "剝皮與著，不割肉與喫，誑惑眾生，使大行",
    "T47n1966_001:0126a09": "立請交報，六根壞爛遍體生瘡，使人眼見苦",
    "T47n1966_001:0126a10": "痛難忍，當來直入地獄更不再出！』此是大行",
    "T47n1966_001:0126a11": "和上立誓願處。「又喻誓願猶如寶車，有諸寶",
    "T47n1966_001:0126a12": "車多載珍寶，擬上國王求官職。車載寶物，要",
    "T47n1966_001:0126a13": "須繩索縛束牢固，然始到京，不被傾側，珍寶",
    "T47n1966_001:0126a14": "不失，王得寶物，遂與官職。念佛亦然，要須誓",
    "T47n1966_001:0126a15": "願，行始得成，不失念佛功德珍寶，乃至淨土",
    "T47n1966_001:0126a16": "早證菩提。若當無願所修行，行無由得成，故",
    "T47n1966_001:0126a17": "《阿彌陀經》：『若有信者，應當發願，生彼國土。』」",
    "T47n1966_001:0126a18": "第九、廣攝諸教門",
    "T47n1966_001:0126a19": "念佛總持，辯才無礙，布施、持戒、忍辱、精進、禪",
    "T47n1966_001:0126a20": "定、智慧，及方便、願、力、智無不具足。由念佛故，",
    "T47n1966_001:0126a21": "猶如如意寶珠所求皆得。若自能念佛，布施",
    "T47n1966_001:0126a22": "他人，教他念佛，此即當布施；由念佛故滅除",
    "T47n1966_001:0126a23": "諸罪，即是持戒；惡法不生即是忍辱；行、住、座、",
    "T47n1966_001:0126a24": "臥念佛名字不離心口，即是精進；深信不疑，",
    "T47n1966_001:0126a25": "志誠念佛，所生淨土不生退轉，即是禪定；由",
    "T47n1966_001:0126a26": "久用功念佛名號，一切經教披文即解，此即",
    "T47n1966_001:0126a27": "智慧。是故念佛總持，辯才無礙。又准念佛，攝",
    "T47n1966_001:0126a28": "六度果報。何以？由念佛故往生淨土，衣、食自",
    "T47n1966_001:0126a29": "然，財寶總足，即攝布施；由念佛故往生淨土，",
    "T47n1966_001:0126b01": "得男子身，具六神通，即攝持戒；由念佛故往",
    "T47n1966_001:0126b02": "生淨土，得端正可喜三十二相、八十種好，即",
    "T47n1966_001:0126b03": "攝忍辱；由念佛故當生淨土，水鳥、樹林、佛及",
    "T47n1966_001:0126b04": "菩薩總皆說法，聞是音已，皆自然生念佛、念",
    "T47n1966_001:0126b05": "法、念僧之心，即是精進；由念佛故生彼國已，",
    "T47n1966_001:0126b06": "更無異緣，常住三昧故，即是禪定也；生彼國",
    "T47n1966_001:0126b07": "已，自然解了一切諸法，即是智慧。故念佛一",
    "T47n1966_001:0126b08": "法攝六度果報，過於財施百千萬倍。所以《涅",
    "T47n1966_001:0126b09": "槃經》云：「念佛一口分作十六分功德，若有一",
    "T47n1966_001:0126b10": "人布施一世界眾生經三月，只將念佛十六",
    "T47n1966_001:0126b11": "分中一分功德，亦復勝彼。」故知念佛過於財",
    "T47n1966_001:0126b12": "施百千萬倍。",
    "T47n1966_001:0126b13": "念佛鏡本"
}