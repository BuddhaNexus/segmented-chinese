{
    "T01n0001_012:0072c09": "佛說長阿含經卷第十二",
    "T01n0001_012:0072c11": "後秦弘始年佛陀耶舍共竺佛念譯",
    "T01n0001_012:0072c12": "17 清淨經（一七）第二分清淨經第十三",
    "T01n0001_012:0072c13": "如是我聞：一時，佛在迦維羅衛國緬祇優婆",
    "T01n0001_012:0072c14": "塞林中，與大比丘眾千二百五十人俱。時，有沙",
    "T01n0001_012:0072c15": "彌周那在波波國，夏安居已，執持衣鉢，",
    "T01n0001_012:0072c16": "漸詣迦維羅衛緬祇園中，至阿難所，頭面禮",
    "T01n0001_012:0072c17": "足，於一面立，白阿難言：「波波城內有尼乾",
    "T01n0001_012:0072c18": "子，命終未久，其諸弟子分為二分，各共諍訟，",
    "T01n0001_012:0072c19": "面相毀罵，無復上下，迭相求短，競其知見：",
    "T01n0001_012:0072c20": "『我能知是，汝不能知；我行真正，汝為邪見。",
    "T01n0001_012:0072c21": "以前著後，以後著前，顛倒錯亂，無有法",
    "T01n0001_012:0072c22": "則。我所為妙，汝所言非，汝有所疑，當諮問",
    "T01n0001_012:0072c23": "我。』大德阿難！時，彼國人民事尼乾者，聞諍",
    "T01n0001_012:0072c24": "訟已，生厭患心。」阿難語周那沙彌曰：「我等",
    "T01n0001_012:0072c25": "有言欲啟世尊，今共汝往，宣啟此事，若世",
    "T01n0001_012:0072c26": "尊有所戒勅，當共奉行。」爾時，沙彌周那聞",
    "T01n0001_012:0072c27": "阿難語已，即共詣世尊，頭面禮足，在一面",
    "T01n0001_012:0072c28": "立。爾時，阿難白世尊曰：「此沙彌周那在波",
    "T01n0001_012:0072c29": "波國夏安居已，執持衣鉢，漸來至此，禮我",
    "T01n0001_012:0073a01": "足，語我言：『波波國有尼乾子，命終未久，其",
    "T01n0001_012:0073a02": "諸弟子分為二分，各共諍訟，面相毀罵，無復",
    "T01n0001_012:0073a03": "上下，迭相求短，競其知見：「我能知是，汝不",
    "T01n0001_012:0073a04": "能知；我行真正，汝為邪見。以前著後，以後",
    "T01n0001_012:0073a05": "著前，顛倒錯亂，無有法則。我所言是，汝所",
    "T01n0001_012:0073a06": "言非，汝有所疑，當諮問我。」時，彼國人民",
    "T01n0001_012:0073a07": "事尼乾者，聞諍訟已，生厭患心。』」世尊告",
    "T01n0001_012:0073a08": "周那沙彌曰：「如是。周那！彼非法中不足聽",
    "T01n0001_012:0073a09": "聞，此非三耶三佛所說，猶如朽塔難可汙",
    "T01n0001_012:0073a10": "色。彼雖有師，盡懷邪見；雖復有法，盡不真",
    "T01n0001_012:0073a11": "正，不足聽採，不能出要，非是三耶三佛所",
    "T01n0001_012:0073a12": "說，猶如故塔不可汙也。彼諸弟子有不",
    "T01n0001_012:0073a13": "順其法，捨彼異見，行於正見。周那！若有人",
    "T01n0001_012:0073a14": "來語彼弟子：『諸賢！汝師法正，當於中行，何",
    "T01n0001_012:0073a15": "以捨離？』其彼弟子信其言者，則二俱失道，",
    "T01n0001_012:0073a16": "獲無量罪，所以者何？彼雖有法，然不真正",
    "T01n0001_012:0073a17": "故。周那！若師不邪見，其法真正，善可聽採，",
    "T01n0001_012:0073a18": "能得出要，三耶三佛所說，譬如新塔易可",
    "T01n0001_012:0073a19": "汙色。然諸弟子於此法中，不能勤修，不",
    "T01n0001_012:0073a20": "能成就，捨平等道，入於邪見，若有人來語",
    "T01n0001_012:0073a21": "彼弟子：『諸賢！汝師法正，當於中行，何以捨",
    "T01n0001_012:0073a22": "離，入於邪見？』其彼弟子信其言者，則二俱",
    "T01n0001_012:0073a23": "見真正，獲無量福。所以者何？其法真正。」佛",
    "T01n0001_012:0073a24": "告周那：「彼雖有師，然懷邪見；雖復有法，盡",
    "T01n0001_012:0073a25": "不真正，不足聽採，不能出要，非三耶三",
    "T01n0001_012:0073a26": "佛所說，猶如朽塔不可汙色。彼諸弟子法",
    "T01n0001_012:0073a27": "法成就，隨順其行，起諸邪見。周那！若有人",
    "T01n0001_012:0073a28": "來語其弟子言：『汝師法正，汝所行是，今所",
    "T01n0001_012:0073a29": "修行勤苦如是，應於現法成就道果。』彼諸",
    "T01n0001_012:0073b01": "弟子信受其言者，則二俱失道，獲無量罪。",
    "T01n0001_012:0073b02": "所以者何？以法不真正故。周那！若師不邪",
    "T01n0001_012:0073b03": "見，其法真正，善可聽採，能得出要，三耶三",
    "T01n0001_012:0073b04": "佛所說，譬如新塔易為汙色。又其弟子法",
    "T01n0001_012:0073b05": "法成就，隨順修行而生正見，若有人來語",
    "T01n0001_012:0073b06": "其弟子言：『汝師法正，汝所行是，今所修行",
    "T01n0001_012:0073b07": "勤苦如是，應於現法成就道果。』彼諸弟子",
    "T01n0001_012:0073b08": "信受其言，二俱正見，獲無量福。所以者何？",
    "T01n0001_012:0073b09": "法真正故。「周那！或有導師出世，使弟子生",
    "T01n0001_012:0073b10": "憂；或有導師出世，使弟子無憂。云何導師",
    "T01n0001_012:0073b11": "出世，使弟子生憂？周那！導師新出世間，成",
    "T01n0001_012:0073b12": "道未久，其法具足，梵行清淨，如實真要而不",
    "T01n0001_012:0073b13": "布現，然彼導師速取滅度，其諸弟子不得",
    "T01n0001_012:0073b14": "修行，皆愁憂言：『師初出世，成道未久，其法清",
    "T01n0001_012:0073b15": "淨，梵行具足，如實真要，竟不布現，而今導師",
    "T01n0001_012:0073b16": "便速滅度，我等弟子不得修行。』是為導師",
    "T01n0001_012:0073b17": "出世，弟子愁憂。云何導師出世，弟子不憂？",
    "T01n0001_012:0073b18": "謂導師出世，其法清淨，梵行具足，如實真要",
    "T01n0001_012:0073b19": "而廣流布，然後導師方取滅度，其諸弟子皆",
    "T01n0001_012:0073b20": "得修行，不懷憂言：『師初出世，成道未久，其",
    "T01n0001_012:0073b21": "法清淨，梵行具足，如實真要而不布現，而",
    "T01n0001_012:0073b22": "今導師便速滅度，使我弟子不得修行。』如",
    "T01n0001_012:0073b23": "是，周那！導師出世，弟子無憂。」佛告周那：「此",
    "T01n0001_012:0073b24": "支成就梵行，謂導師出世，出家未久，名聞",
    "T01n0001_012:0073b25": "未廣，是謂梵行支不具足。周那！導師出世，",
    "T01n0001_012:0073b26": "出家既久，名聞廣遠，是謂梵行支具足滿。",
    "T01n0001_012:0073b27": "周那！導師出世，出家既久，名聞亦廣，而諸弟",
    "T01n0001_012:0073b28": "子未受訓誨，未具梵行，未至安處，未獲",
    "T01n0001_012:0073b29": "己利，未能受法分布演說，有異論起不",
    "T01n0001_012:0073c01": "能如法而往滅之，未能變化成神通證，是",
    "T01n0001_012:0073c02": "為梵行支不具足。周那！導師出世，出家",
    "T01n0001_012:0073c03": "既久，名聞亦廣，而諸弟子盡受教訓，梵行具",
    "T01n0001_012:0073c04": "足，至安隱處，已獲己利，又能受法分別演",
    "T01n0001_012:0073c05": "說，有異論起能如法滅，變化具足成神通",
    "T01n0001_012:0073c06": "證，是為梵行支具足滿。「周那！導師出世，出",
    "T01n0001_012:0073c07": "家亦久，名聞亦廣，諸比丘尼未受訓誨，未",
    "T01n0001_012:0073c08": "至安處，未獲己利，未能受法分布演說，",
    "T01n0001_012:0073c09": "有異論起不能以法如實除滅，未能變化",
    "T01n0001_012:0073c10": "成神通證，是為梵行支未具足。周那！導師",
    "T01n0001_012:0073c11": "出世，出家亦久，名聞亦廣，諸比丘尼盡受教",
    "T01n0001_012:0073c12": "訓，梵行具足，至安隱處，已獲己利，復能受",
    "T01n0001_012:0073c13": "法分別演說，有異論起能如法滅，變化具",
    "T01n0001_012:0073c14": "足成神通證，是為梵行支具足滿。周那！諸",
    "T01n0001_012:0073c15": "優婆塞、優婆夷廣修梵行，乃至變化具足成",
    "T01n0001_012:0073c16": "神通證，亦復如是。「周那！若導師不在世，無",
    "T01n0001_012:0073c17": "有名聞，利養損減，則梵行支不具足滿。若",
    "T01n0001_012:0073c18": "導師在世，名聞利養，皆悉具足，無有損減，則",
    "T01n0001_012:0073c19": "梵行支為具足滿。若導師在世，名聞利養，",
    "T01n0001_012:0073c20": "皆悉具足，而諸比丘名聞利養，不能具足，是",
    "T01n0001_012:0073c21": "為梵行支不具足。若導師在世，名聞利養，",
    "T01n0001_012:0073c22": "具足無損，諸比丘眾亦復具足，則梵行支",
    "T01n0001_012:0073c23": "為具足滿，比丘尼眾亦復如是。「周那！我出",
    "T01n0001_012:0073c24": "家久，名聞廣遠，我諸比丘已受教誡，到安",
    "T01n0001_012:0073c25": "隱處，自獲己利，復能受法為人說法，有",
    "T01n0001_012:0073c26": "異論起能如法滅，變化具足成神通證，諸",
    "T01n0001_012:0073c27": "比丘、比丘尼、優婆塞、優婆夷皆亦如是。周那！",
    "T01n0001_012:0073c28": "我以廣流布梵行，——乃至變化具足成神通證。",
    "T01n0001_012:0073c29": "周那！一切世間所有導師，不見有得名聞",
    "T01n0001_012:0074a01": "利養如我如來、至真、等正覺者也。周那！諸",
    "T01n0001_012:0074a02": "世間所有徒眾，不見有名聞利養如我眾",
    "T01n0001_012:0074a03": "也。周那！若欲正說者，當言見不可見。云",
    "T01n0001_012:0074a04": "何見不可見？一切梵行清淨具足，宣示布現，",
    "T01n0001_012:0074a05": "是名見不可見。」爾時，世尊告諸比丘：「欝",
    "T01n0001_012:0074a06": "頭藍子在大眾中而作是說：『有見不見，云",
    "T01n0001_012:0074a07": "何名見不見？如刀可見，刃不可見。』諸比丘！",
    "T01n0001_012:0074a08": "彼子乃引凡夫無識之言以為譬喻，如是，",
    "T01n0001_012:0074a09": "周那！若欲正說者，當言見不見。云何見",
    "T01n0001_012:0074a10": "不見？汝當正欲說言：『一切梵行清淨具足，",
    "T01n0001_012:0074a11": "宣示流布，是不可見。』周那！彼相續法不具",
    "T01n0001_012:0074a12": "足而可得，不相續法具足而不可得。周那！",
    "T01n0001_012:0074a13": "諸法中梵行，酪酥中醍醐。」爾時，世尊告諸",
    "T01n0001_012:0074a14": "比丘：「我於是法躬自作證，謂四念處、四神",
    "T01n0001_012:0074a15": "足、四意斷、四禪、五根、五力、七覺意、賢聖八道，",
    "T01n0001_012:0074a16": "汝等盡共和合，勿生諍訟，同一師受，同一水",
    "T01n0001_012:0074a17": "乳；於如來正法，當自熾然，快得安樂。得",
    "T01n0001_012:0074a18": "安樂已，若有比丘說法中有作是言：『彼所",
    "T01n0001_012:0074a19": "說句不正，義理不正。』比丘聞已，不可言是，",
    "T01n0001_012:0074a20": "不可言非，當語彼比丘言：『云何，諸賢！我",
    "T01n0001_012:0074a21": "句如是，汝句如是；我義如是，汝義如是。何",
    "T01n0001_012:0074a22": "者為勝？何者為負？』若彼比丘報言：『我句如是，",
    "T01n0001_012:0074a23": "我義如是；汝句如是，汝義如是；汝句亦勝，",
    "T01n0001_012:0074a24": "汝義亦勝。』彼比丘說此，亦不得非，亦不得",
    "T01n0001_012:0074a25": "是。當諫彼比丘，當呵當止，當共推求，如",
    "T01n0001_012:0074a26": "是盡共和合，勿生諍訟，同一受，同一師，同一",
    "T01n0001_012:0074a27": "乳；於如來正法，當自熾然，快得安樂。「得安",
    "T01n0001_012:0074a28": "樂已，若有比丘說法，中有比丘作是言：",
    "T01n0001_012:0074a29": "『彼所說句不正，義正。』比丘聞已，不可言是，",
    "T01n0001_012:0074b01": "不可言非，當語彼比丘言：『云何，比丘！我",
    "T01n0001_012:0074b02": "句如是，汝句如是，何者為是？何者為非？』若",
    "T01n0001_012:0074b03": "彼比丘報言：『我句如是，汝句如是，汝句亦勝。』",
    "T01n0001_012:0074b04": "彼比丘說此，亦不得言是，不得言非。當",
    "T01n0001_012:0074b05": "諫彼比丘，當呵當止，當共推求，如是盡共",
    "T01n0001_012:0074b06": "和合，勿生諍訟，同一師受，同一水乳；於如來",
    "T01n0001_012:0074b07": "正法，當自熾然，快得安樂。「得安樂已，若有",
    "T01n0001_012:0074b08": "比丘說法，中有比丘作是言：『彼所說句正，",
    "T01n0001_012:0074b09": "義不正。』比丘聞已，不可言是，不可言非，",
    "T01n0001_012:0074b10": "當語彼比丘言：『云何，比丘！我義如是，汝義",
    "T01n0001_012:0074b11": "如是，何者為是？何者為非？』若彼報言：『我義",
    "T01n0001_012:0074b12": "如是，汝義如是，汝義亦勝。』彼比丘說此已，",
    "T01n0001_012:0074b13": "亦不得言是，亦不得言非。當諫彼比丘，",
    "T01n0001_012:0074b14": "當呵當止，當共推求，如是比丘盡共和合，",
    "T01n0001_012:0074b15": "勿生諍訟，同一師受，同一水乳；於如來正",
    "T01n0001_012:0074b16": "法，當自熾然，快得安樂。「得安樂已，若有比",
    "T01n0001_012:0074b17": "丘說法，中有比丘作如是言：『彼所說句正，",
    "T01n0001_012:0074b18": "義正。』比丘聞已，不得言非，當稱讚彼言：",
    "T01n0001_012:0074b19": "『汝所言是，汝所言是。』是故，比丘！於十二部經",
    "T01n0001_012:0074b20": "自身作證，當廣流布，一曰《貫經》，二曰《祇夜經》，",
    "T01n0001_012:0074b21": "三曰《受記經》，四曰《偈經》，五曰《法句經》，六曰《相",
    "T01n0001_012:0074b22": "應經》，七曰《本緣經》，八曰《天本經》，九曰《廣經》，十",
    "T01n0001_012:0074b23": "曰《未曾有經》，十一曰《譬喻經》，十二曰《大教經》，",
    "T01n0001_012:0074b24": "當善受持，稱量觀察，廣演分布。「諸比丘！我",
    "T01n0001_012:0074b25": "所制衣，若塚間衣，若長者衣、麤賤衣；此衣足",
    "T01n0001_012:0074b26": "障寒暑、蚊虻，足蔽四體。諸比丘！我所制食，",
    "T01n0001_012:0074b27": "若乞食，若居士食；此食自足，若身苦惱，眾患",
    "T01n0001_012:0074b28": "切已，恐遂至死，故聽此食，知足而已。諸比",
    "T01n0001_012:0074b29": "丘！我所制住處，若在樹下，若在露地，若在",
    "T01n0001_012:0074c01": "房內，若樓閣上，若在窟內，若在種種住處；",
    "T01n0001_012:0074c02": "此處自足，為障寒暑、風雨、蚊虻，下至閑靜",
    "T01n0001_012:0074c03": "懈息之處。諸比丘！我所制藥，若大小便，酥",
    "T01n0001_012:0074c04": "油蜜、黑石蜜；此藥自足，若身生苦惱，眾患切",
    "T01n0001_012:0074c05": "已，恐遂至死，故聽此藥。」佛言：「或有外道梵",
    "T01n0001_012:0074c06": "志來作是語：『沙門釋子以眾樂自娛。』若有",
    "T01n0001_012:0074c07": "此言，當如是報：『汝等莫作此言，謂沙門釋",
    "T01n0001_012:0074c08": "子以眾樂自娛。所以者何？有樂自娛，如來",
    "T01n0001_012:0074c09": "呵責；有樂自娛，如來稱譽。』若外道梵志問言：",
    "T01n0001_012:0074c10": "『何樂自娛，瞿曇呵責？』設有此語，汝等當報：",
    "T01n0001_012:0074c11": "『五欲功德，可愛可樂，人所貪著。云何為五？",
    "T01n0001_012:0074c12": "眼知色，可愛可樂，人所貪著；耳聞聲、鼻",
    "T01n0001_012:0074c13": "知香、舌知味、身知觸，可愛可樂，人所貪",
    "T01n0001_012:0074c14": "著。諸賢！猶是五欲緣生喜樂，此是如來、至",
    "T01n0001_012:0074c15": "真、等正覺之所呵責也。猶如有人故殺眾",
    "T01n0001_012:0074c16": "生，自以為樂，此是如來、至真、等正覺之所呵",
    "T01n0001_012:0074c17": "責。猶如有人私竊偷盜，自以為樂，此為如",
    "T01n0001_012:0074c18": "來之所呵責。猶如有人犯於梵行，自以為",
    "T01n0001_012:0074c19": "樂，此是如來之所呵責。猶如有人故作妄",
    "T01n0001_012:0074c20": "語，自以為樂，此是如來之所呵責。猶如有",
    "T01n0001_012:0074c21": "人放蕩自恣，此是如來之所呵責。猶如有",
    "T01n0001_012:0074c22": "人行外苦行，非是如來所說正行，自以為",
    "T01n0001_012:0074c23": "樂，此是如來之所呵責。』「諸比丘！呵責五欲",
    "T01n0001_012:0074c24": "功德，人所貪著。云何為五？眼知色，可愛",
    "T01n0001_012:0074c25": "可樂，人所貪著；耳聞聲、鼻知香、舌知味、身",
    "T01n0001_012:0074c26": "知觸，可愛可樂，人所貪著；如此諸樂，沙門",
    "T01n0001_012:0074c27": "釋子無如此樂。猶如有人故殺眾生，以此",
    "T01n0001_012:0074c28": "為樂，沙門釋子無如此樂。猶如有人公為",
    "T01n0001_012:0074c29": "盜賊，自以為樂，沙門釋子無如是樂。猶如",
    "T01n0001_012:0075a01": "有人犯於梵行，自以為樂，沙門釋子無如",
    "T01n0001_012:0075a02": "是樂。猶如有人故作妄語，自以為樂，沙門",
    "T01n0001_012:0075a03": "釋子無如是樂。猶如有人放蕩自恣，自以",
    "T01n0001_012:0075a04": "為樂，沙門釋子無如是樂。猶如有人行外",
    "T01n0001_012:0075a05": "苦行，自以為樂，沙門釋子無如是樂。「若外",
    "T01n0001_012:0075a06": "道梵志作如是問『何樂自娛，沙門瞿曇之",
    "T01n0001_012:0075a07": "所稱譽？』諸比丘！彼若有此言，汝等當答彼",
    "T01n0001_012:0075a08": "言：『諸賢！有五欲功德，可愛可樂，人所貪著。",
    "T01n0001_012:0075a09": "云何為五？眼知色，——乃至身知觸，可愛可",
    "T01n0001_012:0075a10": "樂，人所貪著。諸賢！五欲因緣生樂，當速除",
    "T01n0001_012:0075a11": "滅。猶如有人故殺眾生，自以為樂；有如",
    "T01n0001_012:0075a12": "此樂，應速除滅。猶如有人公為盜賊，自以",
    "T01n0001_012:0075a13": "為樂；有如此樂，應速除滅。猶如有人犯",
    "T01n0001_012:0075a14": "於梵行，自以為樂；有如此樂，應速除滅。猶",
    "T01n0001_012:0075a15": "如有人故為妄語，自以為樂；有如此樂，",
    "T01n0001_012:0075a16": "應速除滅。猶如有人放蕩自恣，自以為樂；",
    "T01n0001_012:0075a17": "有如此樂，應速除滅。猶如有人行外苦",
    "T01n0001_012:0075a18": "行，自以為樂；有如是樂，應速除滅。猶如",
    "T01n0001_012:0075a19": "有人去離貪欲，無復惡法，有覺、有觀，離生",
    "T01n0001_012:0075a20": "喜、樂，入初禪；如是樂者，佛所稱譽。猶如有",
    "T01n0001_012:0075a21": "人滅於覺、觀，內喜、一心，無覺、無觀，定生喜、樂，",
    "T01n0001_012:0075a22": "入第二禪；如是樂者，佛所稱譽。猶如有人",
    "T01n0001_012:0075a23": "除喜入捨，自知身樂，賢聖所求，護念一心，",
    "T01n0001_012:0075a24": "入第三禪；如是樂者，佛所稱譽。樂盡苦盡，",
    "T01n0001_012:0075a25": "憂、喜先滅，不苦不樂，護念清淨，入第四禪；",
    "T01n0001_012:0075a26": "如是樂者，佛所稱譽。』「若有外道梵志作如",
    "T01n0001_012:0075a27": "是問：『汝等於此樂中求幾果功德？』應答彼",
    "T01n0001_012:0075a28": "言：『此樂當有七果功德。云何為七？於現法",
    "T01n0001_012:0075a29": "中，得成道證，正使不成，臨命終時，當成",
    "T01n0001_012:0075b01": "道證；若臨命終復不成者，當盡五下結，中",
    "T01n0001_012:0075b02": "間般涅槃、生彼般涅槃、行般涅槃、無行般涅",
    "T01n0001_012:0075b03": "槃、上流阿迦尼吒般涅槃。諸賢！是為此樂",
    "T01n0001_012:0075b04": "有七功德。諸賢！若比丘在學地欲上，求",
    "T01n0001_012:0075b05": "安隱處，未除五蓋，云何為五？貪欲蓋、瞋恚",
    "T01n0001_012:0075b06": "蓋、睡眠蓋、掉戱蓋、疑蓋。彼學比丘方欲上",
    "T01n0001_012:0075b07": "求，求安隱處，未滅五蓋，於四念處不能",
    "T01n0001_012:0075b08": "精勤，於七覺意不能勤修，欲得上人法、賢",
    "T01n0001_012:0075b09": "聖智慧增盛，求欲知欲見者，無有是處。",
    "T01n0001_012:0075b10": "諸賢！學地比丘欲上求，求安隱處，能滅五",
    "T01n0001_012:0075b11": "蓋：貪欲蓋、瞋恚蓋、睡眠蓋、掉戱蓋、疑蓋。於四",
    "T01n0001_012:0075b12": "意處又能精勤，於七覺意如實修行，欲",
    "T01n0001_012:0075b13": "得上人法、賢聖智慧增上，求欲知欲見者，",
    "T01n0001_012:0075b14": "則有是處。諸賢！若有比丘漏盡阿羅漢，所",
    "T01n0001_012:0075b15": "作已辦，捨於重擔，自獲己利，盡諸有結使，",
    "T01n0001_012:0075b16": "正智解脫，不為九事。云何為九？一者不殺，二",
    "T01n0001_012:0075b17": "者不盜，三者不婬，四者不妄語，五者不捨道，",
    "T01n0001_012:0075b18": "六者不隨欲，七者不隨恚，八者不隨怖，九者",
    "T01n0001_012:0075b19": "不隨癡。諸賢！是為漏盡阿羅漢所作已辦，捨",
    "T01n0001_012:0075b20": "於重擔，自獲己利，盡諸有結，正智得解，遠",
    "T01n0001_012:0075b21": "離九事。』「或有外道梵志作是說言：『沙門釋",
    "T01n0001_012:0075b22": "子有不住法。』應報彼言：『諸賢！莫作是說：",
    "T01n0001_012:0075b23": "沙門釋子有不住法。所以者何？沙門釋子，其",
    "T01n0001_012:0075b24": "法常住，不可動轉，譬如門閫常住不動，沙",
    "T01n0001_012:0075b25": "門釋子亦復如是，其法常住，無有移動。』或",
    "T01n0001_012:0075b26": "有外道梵志作是說言：『沙門瞿曇盡知過",
    "T01n0001_012:0075b27": "去世事，不知未來事。』『彼比丘、彼異學梵志",
    "T01n0001_012:0075b28": "智異，智觀亦異，所言虛妄。如來於彼過去事，",
    "T01n0001_012:0075b29": "若在目前，無不知見；於未來世，生於道",
    "T01n0001_012:0075c01": "智。過去世事虛妄不實，不足喜樂，無所利",
    "T01n0001_012:0075c02": "益，佛則不記；或過去事有實，無可喜樂，無",
    "T01n0001_012:0075c03": "所利益，佛亦不記；若過去事有實、可樂，而",
    "T01n0001_012:0075c04": "無利益，佛亦不記；若過去事有實、可樂，有",
    "T01n0001_012:0075c05": "所利益，如來盡知然後記之；未來、現在，亦復",
    "T01n0001_012:0075c06": "如是。如來於過去、未來、現在，應時語、實語、義",
    "T01n0001_012:0075c07": "語、利語、法語、律語，無有虛也。佛於初夜成",
    "T01n0001_012:0075c08": "最正覺，及末後夜，於其中間有所言說，盡",
    "T01n0001_012:0075c09": "皆如實，故名如來。復次，如來所說如事，事",
    "T01n0001_012:0075c10": "如所說，故名如來。以何等義，名等正覺？",
    "T01n0001_012:0075c11": "佛所知見、所滅、所覺，佛盡覺知，故名等",
    "T01n0001_012:0075c12": "正覺。』「或有外道梵志作如是說：『世間常存，",
    "T01n0001_012:0075c13": "唯此為實，餘者虛妄。』或復說言：『此世無常，",
    "T01n0001_012:0075c14": "唯此為實，餘者虛妄。』或復有言：『世間有常",
    "T01n0001_012:0075c15": "無常，唯此為實，餘者虛妄。』或復有言：『此",
    "T01n0001_012:0075c16": "世間非有常非無常，唯此為實，餘者虛妄。』或",
    "T01n0001_012:0075c17": "復有言：『此世間有邊，唯此為實，餘者為虛",
    "T01n0001_012:0075c18": "妄。』或復有言：『世間無邊，唯此為實，餘者",
    "T01n0001_012:0075c19": "虛妄。』或復有言：『世間有邊無邊，唯此為實，",
    "T01n0001_012:0075c20": "餘者虛妄。』或復有言：『世間非有邊非無",
    "T01n0001_012:0075c21": "邊，唯此為實，餘者虛妄。』或復有言：『是命",
    "T01n0001_012:0075c22": "是身，此實餘虛。』或復有言：『非命非身，此實",
    "T01n0001_012:0075c23": "餘虛。』或復有言：『命異身異，此實餘虛。』或復",
    "T01n0001_012:0075c24": "有言：『非異命非異身，此實餘虛。』或復有言：",
    "T01n0001_012:0075c25": "『如來有終，此實餘虛。』或復有言：『如來不終，此",
    "T01n0001_012:0075c26": "實餘虛。』或復有言：『如來終不終，此實餘虛。』或",
    "T01n0001_012:0075c27": "復有言：『如來非終非不終，此實餘虛。』諸有",
    "T01n0001_012:0075c28": "此見，名本生本見，今為汝記，謂：『此世常",
    "T01n0001_012:0075c29": "存，——乃至如來非終非不終，唯此為實，餘者虛",
    "T01n0001_012:0076a01": "妄，是為本見本生。』為汝記之。「所謂未見",
    "T01n0001_012:0076a02": "未生者，我亦記之。何者未見未生，我所記",
    "T01n0001_012:0076a03": "者？色是我，從想有終，此實餘虛；無色是我，",
    "T01n0001_012:0076a04": "從想有終；亦有色亦無色是我，從想有終；",
    "T01n0001_012:0076a05": "非有色非無色是我，從想有終。我有邊，我",
    "T01n0001_012:0076a06": "無邊，我有邊無邊，我非有邊非無邊，從想",
    "T01n0001_012:0076a07": "有終。我有樂，從想有終；我無樂，從想有",
    "T01n0001_012:0076a08": "終；我有苦樂，從想有終；我無苦樂，從想有",
    "T01n0001_012:0076a09": "終。一想是我，從想有終；種種想是我，從想",
    "T01n0001_012:0076a10": "有終；少想是我，從想有終；無量想是我，從",
    "T01n0001_012:0076a11": "想有終，此實餘虛。是為邪見本見本生，我",
    "T01n0001_012:0076a12": "之所記。「或有沙門、婆羅門有如是論、有",
    "T01n0001_012:0076a13": "如是見：『此世常存，此實餘虛，——乃至無量想是",
    "T01n0001_012:0076a14": "我，此實餘虛。』彼沙門、婆羅門復作如是說、",
    "T01n0001_012:0076a15": "如是見：『此實，餘者虛妄。』當報彼言：『汝實作",
    "T01n0001_012:0076a16": "此論，云何此世常存？此實餘虛耶？如此語",
    "T01n0001_012:0076a17": "者，佛所不許。所以者何？此諸見中各有結",
    "T01n0001_012:0076a18": "使，我以理推，諸沙門、婆羅門中，無與我等",
    "T01n0001_012:0076a19": "者，況欲出過？此諸邪見但有言耳，不中共",
    "T01n0001_012:0076a20": "論，——乃至無量想是我，亦復如是。』「或有沙門、",
    "T01n0001_012:0076a21": "婆羅門作是說：『此世間自造。』復有沙門、婆",
    "T01n0001_012:0076a22": "羅門言：『此世間他造。』或復有言：『自造他造。』",
    "T01n0001_012:0076a23": "或復有言：『非自造非他造，忽然而有。』彼沙",
    "T01n0001_012:0076a24": "門、婆羅門言世間自造者，是沙門、婆羅門",
    "T01n0001_012:0076a25": "皆因觸因緣，若離觸因而能說者，無有是",
    "T01n0001_012:0076a26": "處。所以者何？由六入身故生觸，由觸故生",
    "T01n0001_012:0076a27": "受，由受故生愛，由愛故生取，由取故生",
    "T01n0001_012:0076a28": "有，由有故生生，由生故有老、死、憂、悲、苦惱，",
    "T01n0001_012:0076a29": "大患陰集。若無六入則無觸，無觸則無受，",
    "T01n0001_012:0076b01": "無受則無愛，無愛則無取，無取則無有，",
    "T01n0001_012:0076b02": "無有則無生，無生則無老、死、憂、悲、苦惱，大",
    "T01n0001_012:0076b03": "患陰集。又言此世間他造，又言此世間自造",
    "T01n0001_012:0076b04": "他造，又言此世間非自造非他造，忽然而",
    "T01n0001_012:0076b05": "有，亦復如是，因觸而有，無觸則無。」佛告諸",
    "T01n0001_012:0076b06": "比丘：「若欲滅此諸邪惡見者，於四念處當",
    "T01n0001_012:0076b07": "修三行。云何比丘滅此諸惡，於四念處當",
    "T01n0001_012:0076b08": "修三行？比丘謂內身身觀，精勤不懈，憶念",
    "T01n0001_012:0076b09": "不忘，除世貪憂；外身身觀，精勤不懈，憶念",
    "T01n0001_012:0076b10": "不忘，除世貪憂；內外身身觀，憶念不忘，除",
    "T01n0001_012:0076b11": "世貪憂；受、意、法觀，亦復如是。是為滅眾惡",
    "T01n0001_012:0076b12": "法，於四念處，三種修行。有八解脫，云何為",
    "T01n0001_012:0076b13": "八？色觀色，初解脫。內無色想，外觀色，二解",
    "T01n0001_012:0076b14": "脫。淨解脫，三解脫。度色想滅有對想，住空",
    "T01n0001_012:0076b15": "處，四解脫。捨空處，住識處，五解脫。捨識",
    "T01n0001_012:0076b16": "處，住不用處，六解脫。捨不用處，住有想無",
    "T01n0001_012:0076b17": "想處，七解脫。滅盡定，八解脫。」爾時，阿難在世",
    "T01n0001_012:0076b18": "尊後執扇扇佛，即偏露右肩，右膝著地，",
    "T01n0001_012:0076b19": "叉手白佛言：「甚奇！世尊！此法清淨，微妙第一。",
    "T01n0001_012:0076b20": "當云何名？云何奉持？」佛告阿難：「此經名為",
    "T01n0001_012:0076b21": "清淨，汝當清淨持之。」爾時，阿難聞佛所說，",
    "T01n0001_012:0076b22": "歡喜奉行。",
    "T01n0001_012:0076b23": "18 自歡喜經（一八）佛說長阿含第二分自歡喜經第十四",
    "T01n0001_012:0076b24": "如是我聞：一時，佛在那難陀城波波利菴",
    "T01n0001_012:0076b25": "婆林，與大比丘眾千二百五十人俱。時，長老",
    "T01n0001_012:0076b26": "舍利弗於閑靜處，默自念言：「我心決定知過",
    "T01n0001_012:0076b27": "去、未來、現在沙門、婆羅門智慧、神足、功德、道力，",
    "T01n0001_012:0076b28": "無有與如來、無所著、等正覺等者。」時，舍利",
    "T01n0001_012:0076b29": "弗從靜室起，往至世尊所，頭面禮足，在一面",
    "T01n0001_012:0076c01": "坐，白佛言：「向於靜室，默自思念：過去、未來、",
    "T01n0001_012:0076c02": "現在沙門、婆羅門智慧、神足、功德、道力，無有",
    "T01n0001_012:0076c03": "與如來、無所著、等正覺等者。」佛告舍利弗：",
    "T01n0001_012:0076c04": "「善哉！善哉！汝能於佛前說如是語，一向受持，",
    "T01n0001_012:0076c05": "正師子吼，餘沙門、婆羅門無及汝者。云何，舍",
    "T01n0001_012:0076c06": "利弗！汝能知過去諸佛心中所念，彼佛有如",
    "T01n0001_012:0076c07": "是戒、如是法、如是智慧、如是解脫、如是解",
    "T01n0001_012:0076c08": "脫堂不？」對曰：「不知。」「云何，舍利弗！汝能知當",
    "T01n0001_012:0076c09": "來諸佛心中所念，有如是戒、如是法、如是",
    "T01n0001_012:0076c10": "智慧、如是解脫、如是解脫堂不？」答曰：「不知。」",
    "T01n0001_012:0076c11": "「云何，舍利弗！如我今如來、至真、等正覺心中",
    "T01n0001_012:0076c12": "所念，如是戒、如是法、如是智、如是解脫、如",
    "T01n0001_012:0076c13": "是解脫堂，汝能知不？」答曰：「不知。」又告舍利",
    "T01n0001_012:0076c14": "弗：「過去、未來、現在如來、至真、等正覺心中所",
    "T01n0001_012:0076c15": "念，汝不能知，何故決定作是念？因何事生",
    "T01n0001_012:0076c16": "是念？一向堅持而師子吼，餘沙門、婆羅門若",
    "T01n0001_012:0076c17": "聞汝言：『我決定知過去、未來、現在沙門、婆羅",
    "T01n0001_012:0076c18": "門智慧、神足、功德、道力，無有與如來、無所著、",
    "T01n0001_012:0076c19": "等正覺等者。』當不信汝言。」舍利弗白佛言：",
    "T01n0001_012:0076c20": "「我於過去、未來、現在諸佛心中所念，我不能",
    "T01n0001_012:0076c21": "知，佛總相法我則能知。如來為我說法，轉",
    "T01n0001_012:0076c22": "高轉妙，說黑、白法，緣、無緣法，照、無照法，如",
    "T01n0001_012:0076c23": "來所說，轉高轉妙，我聞法已，知一一法，於法",
    "T01n0001_012:0076c24": "究竟，信如來、至真、等正覺，信如來法善可",
    "T01n0001_012:0076c25": "分別，信如來眾苦滅成就，諸善法中，此為",
    "T01n0001_012:0076c26": "最上。世尊智慧無餘，神通無餘，諸世間所有",
    "T01n0001_012:0076c27": "沙門、婆羅門無有能與如來等者，況欲出",
    "T01n0001_012:0076c28": "其上？「世尊說法復有上者，謂制法。制法者，",
    "T01n0001_012:0076c29": "謂四念處、四正勤、四神足、四禪、五根、五力、七覺",
    "T01n0001_012:0077a01": "意、八賢聖道，是為無上制。智慧無餘，神通無",
    "T01n0001_012:0077a02": "餘，諸世間所有沙門、婆羅門皆無有與如",
    "T01n0001_012:0077a03": "來等者，況欲出其上者？「世尊說法又有上",
    "T01n0001_012:0077a04": "者，謂制諸入。諸入者，謂眼色、耳聲、鼻香、舌",
    "T01n0001_012:0077a05": "味、身觸、意法，如過去如來、至真、等正覺亦制",
    "T01n0001_012:0077a06": "此入，所謂眼色，——乃至意法；正使未來如來、至",
    "T01n0001_012:0077a07": "真、等正覺亦制此入，所謂眼色，——乃至意法；今",
    "T01n0001_012:0077a08": "我如來、至真、等正覺亦制此入，所謂眼色，——乃",
    "T01n0001_012:0077a09": "至意法。此法無上，無能過者，智慧無餘，神通",
    "T01n0001_012:0077a10": "無餘，諸世間沙門、婆羅門無能與如來等",
    "T01n0001_012:0077a11": "者，況欲出其上？「世尊說法又有上者，謂識",
    "T01n0001_012:0077a12": "入胎。入胎者，一謂亂入胎、亂住、亂出，二者不",
    "T01n0001_012:0077a13": "亂入、亂住、亂出，三者不亂入、不亂住而亂出，四",
    "T01n0001_012:0077a14": "者不亂入、不亂住、不亂出。彼不亂入、不亂住、",
    "T01n0001_012:0077a15": "不亂出者，入胎之上。此法無上，智慧無餘，神",
    "T01n0001_012:0077a16": "通無餘，諸世間沙門、婆羅門無能與如來",
    "T01n0001_012:0077a17": "等者，況欲出其上？「如來說法復有上者，所",
    "T01n0001_012:0077a18": "謂道也。所謂道者，諸沙門、婆羅門以種種方",
    "T01n0001_012:0077a19": "便，入定慧意三昧，隨三昧心修念覺意，依",
    "T01n0001_012:0077a20": "欲、依離、依滅盡、依出要；法、精進、喜、猗、定、捨",
    "T01n0001_012:0077a21": "覺意，依欲、依離、依滅盡、依出要。此法最上，",
    "T01n0001_012:0077a22": "智慧無餘，神通無餘，諸世間沙門、婆羅門無",
    "T01n0001_012:0077a23": "能與如來等者，況欲出其上？「如來說法復",
    "T01n0001_012:0077a24": "有上者，所謂為滅。滅者，謂苦滅遲得，二俱",
    "T01n0001_012:0077a25": "卑陋；苦滅速得，唯苦卑陋；樂滅遲得，唯遲卑",
    "T01n0001_012:0077a26": "陋；樂滅速得，然不廣普，以不廣普，故名卑",
    "T01n0001_012:0077a27": "陋。如今如來樂滅速得，而復廣普，乃至天",
    "T01n0001_012:0077a28": "人見神變化。」舍利弗白佛言：「世尊所說微",
    "T01n0001_012:0077a29": "妙第一，下至女人，亦能受持，盡有漏成無",
    "T01n0001_012:0077b01": "漏，心解脫、慧解脫，於現法中自身作證：生",
    "T01n0001_012:0077b02": "死已盡，梵行已立，所作已辦，不受後有，是",
    "T01n0001_012:0077b03": "為如來說無上滅。此法無上，智慧無餘，神通",
    "T01n0001_012:0077b04": "無餘，諸世間沙門、婆羅門無能與如來等",
    "T01n0001_012:0077b05": "者，況欲出其上？「如來說法復有上者，謂言",
    "T01n0001_012:0077b06": "清淨。言清淨者，世尊於諸沙門、婆羅門，不",
    "T01n0001_012:0077b07": "說無益虛妄之言，言不求勝，亦不朋黨，所",
    "T01n0001_012:0077b08": "言柔和，不失時節，言不虛發，是為言清",
    "T01n0001_012:0077b09": "淨。此法無上，智慧無餘，神通無餘，諸世間",
    "T01n0001_012:0077b10": "沙門、婆羅門無有與如來等者，況欲出其",
    "T01n0001_012:0077b11": "上？「如來說法復有上者，謂見定。彼見定者，",
    "T01n0001_012:0077b12": "謂有沙門、婆羅門種種方便，入定意三昧，",
    "T01n0001_012:0077b13": "隨三昧心，觀頭至足，觀足至頭，皮膚內外，",
    "T01n0001_012:0077b14": "但有不淨髮、毛、爪甲，肝、肺、腸、胃、脾、腎五",
    "T01n0001_012:0077b15": "臟，汗、肪、髓、腦、屎、尿、涕、淚，臭處不淨，無一可",
    "T01n0001_012:0077b16": "貪，是初見定。諸沙門、婆羅門種種方便，入定",
    "T01n0001_012:0077b17": "意三昧，隨三昧心，除去皮肉外諸不淨，唯",
    "T01n0001_012:0077b18": "觀白骨及與牙齒，是為二見定。諸沙門、婆羅",
    "T01n0001_012:0077b19": "門種種方便，入定意三昧，隨三昧心，除去",
    "T01n0001_012:0077b20": "皮肉外諸不淨及白骨，唯觀心識在何處",
    "T01n0001_012:0077b21": "住？為在今世？為在後世？今世不斷，後世不",
    "T01n0001_012:0077b22": "斷；今世不解脫，後世不解脫，是為三見定。諸",
    "T01n0001_012:0077b23": "沙門、婆羅門種種方便，入定意三昧，隨三昧",
    "T01n0001_012:0077b24": "心，除去皮肉外諸不淨及除白骨，復重觀",
    "T01n0001_012:0077b25": "識；識在後世，不在今世；今世斷，後世不斷；",
    "T01n0001_012:0077b26": "今世解脫，後世不解脫，是為四見定。諸有沙",
    "T01n0001_012:0077b27": "門、婆羅門種種方便，入定意三昧，隨三昧心，",
    "T01n0001_012:0077b28": "除去皮肉外諸不淨及除白骨，復重觀識，",
    "T01n0001_012:0077b29": "不在今世，不在後世；二俱斷，二俱解脫，是",
    "T01n0001_012:0077c01": "為五見定。此法無上，智慧無餘，神通無餘，",
    "T01n0001_012:0077c02": "諸世間沙門、婆羅門無與如來等者，况欲",
    "T01n0001_012:0077c03": "出其上？「如來說法復有上者，謂說常法。常",
    "T01n0001_012:0077c04": "法者，諸沙門、婆羅門種種方便，入定意三昧，",
    "T01n0001_012:0077c05": "隨三昧心，憶識世間二十成劫敗劫，彼作",
    "T01n0001_012:0077c06": "是言：『世間常存，此為真實，餘者虛妄，所以者",
    "T01n0001_012:0077c07": "何？由我憶識，故知有此成劫敗劫，其餘過",
    "T01n0001_012:0077c08": "去我所不知，未來成敗我亦不知。』此人朝",
    "T01n0001_012:0077c09": "暮以無智說言：『世間常存，唯此為實，餘者",
    "T01n0001_012:0077c10": "為虛。』是為初常法。諸沙門、婆羅門種種方",
    "T01n0001_012:0077c11": "便，入定意三昧，隨三昧心，憶識四十成劫",
    "T01n0001_012:0077c12": "敗劫，彼作是言：『此世間常，此為真實，餘者",
    "T01n0001_012:0077c13": "虛妄。所以者何？以我憶識故知成劫敗劫，",
    "T01n0001_012:0077c14": "我復能過是，知過去成劫敗劫，我不知",
    "T01n0001_012:0077c15": "未來劫之成敗。』此說知始，不說知終，此人",
    "T01n0001_012:0077c16": "朝暮以無智說言：『世間常存，唯此真實，餘者",
    "T01n0001_012:0077c17": "虛妄。』此是二常法。諸沙門、婆羅門種種方便，",
    "T01n0001_012:0077c18": "入定意三昧，隨三昧心，憶識八十成劫敗劫，",
    "T01n0001_012:0077c19": "彼言：『此世間常，餘者虛妄。所以者何？以我",
    "T01n0001_012:0077c20": "憶識故知有成劫敗劫，復過是知過去成",
    "T01n0001_012:0077c21": "劫敗劫，未來劫之成敗我亦悉知。』此人朝暮",
    "T01n0001_012:0077c22": "以無智說言：『世間常存，唯此為實，餘者虛",
    "T01n0001_012:0077c23": "妄。』是為三常存法。此法無上，智慧無餘，神通",
    "T01n0001_012:0077c24": "無餘，諸世間沙門、婆羅門無有能與如來",
    "T01n0001_012:0077c25": "等者，況欲出其上？「如來說法復有上者，謂",
    "T01n0001_012:0077c26": "觀察。觀察者，謂有沙門、婆羅門以想觀察，",
    "T01n0001_012:0077c27": "他心爾趣，此心爾趣，彼心作是想時，或虛或",
    "T01n0001_012:0077c28": "實，是為一觀察。諸沙門、婆羅門不以想觀",
    "T01n0001_012:0077c29": "察，或聞諸天及非人語，而語彼言：『汝心如",
    "T01n0001_012:0078a01": "是，汝心如是。』此亦或實或虛，是二觀察。或",
    "T01n0001_012:0078a02": "有沙門、婆羅門不以想觀察，亦不聞諸天",
    "T01n0001_012:0078a03": "及非人語，自觀己身，又聽他言，語彼人言：",
    "T01n0001_012:0078a04": "『汝心如是，汝心如是。』此亦有實有虛，是為",
    "T01n0001_012:0078a05": "三觀察。或有沙門、婆羅門不以想觀察，亦",
    "T01n0001_012:0078a06": "不聞諸天及非人語，又不自觀、觀他，除覺、",
    "T01n0001_012:0078a07": "觀已，得定意三昧，觀察他心，而語彼言：『汝",
    "T01n0001_012:0078a08": "心如是，汝心如是。』如是觀察則為真實，是",
    "T01n0001_012:0078a09": "為四觀察。此法無上，智慧無餘，神通無餘，諸",
    "T01n0001_012:0078a10": "世間沙門、婆羅門無有與如來等者，況欲",
    "T01n0001_012:0078a11": "出其上？「如來說法復有上者，所謂教誡。教",
    "T01n0001_012:0078a12": "誡者，或時有人不違教誡，盡有漏成無",
    "T01n0001_012:0078a13": "漏，心解脫、智慧解脫，於現法中自身作證：",
    "T01n0001_012:0078a14": "生死已盡，梵行已立，所作已辦，不復受有，是",
    "T01n0001_012:0078a15": "為初教誡。或時有人不違教誡，盡五下",
    "T01n0001_012:0078a16": "結，於彼滅度，不還此世，是為二教誡。或",
    "T01n0001_012:0078a17": "時有人不違教誡，三結盡，薄淫、怒、癡，得",
    "T01n0001_012:0078a18": "斯陀含，還至此世而取滅度，是為三教誡。",
    "T01n0001_012:0078a19": "或時有人不違教誡，三結盡，得須陀洹，",
    "T01n0001_012:0078a20": "極七往返，必成道果，不墮惡趣，是為四教",
    "T01n0001_012:0078a21": "誡。此法無上，智慧無餘，神通無餘，諸世間",
    "T01n0001_012:0078a22": "沙門、婆羅門無有與如來等者，況欲出其",
    "T01n0001_012:0078a23": "上？「如來說法復有上者，為他說法，使戒清",
    "T01n0001_012:0078a24": "淨。戒清淨者，有諸沙門、婆羅門所語至誠，",
    "T01n0001_012:0078a25": "無有兩舌，常自敬肅，捐除睡眠，不懷邪諂，",
    "T01n0001_012:0078a26": "口不妄言，不為世人記於吉凶，不自稱說",
    "T01n0001_012:0078a27": "從他所得以示於人，更求他利，坐禪修智，",
    "T01n0001_012:0078a28": "辯才無碍，專念不亂，精勤不怠。此法無上，",
    "T01n0001_012:0078a29": "智慧無餘，神通無餘，諸世間沙門、婆羅門無",
    "T01n0001_012:0078b01": "有與如來等者，況欲出其上？「如來說法復",
    "T01n0001_012:0078b02": "有上者，謂解脫智。謂解脫智者，世尊由他",
    "T01n0001_012:0078b03": "因緣內自思惟言：『此人是須陀洹，此是斯陀",
    "T01n0001_012:0078b04": "含，此是阿那含，此是阿羅漢。』此法無上，智慧",
    "T01n0001_012:0078b05": "無餘，神通無餘，諸世間沙門、婆羅門無有",
    "T01n0001_012:0078b06": "與如來等者，況欲出其上？「如來說法復有",
    "T01n0001_012:0078b07": "上者，謂自識宿命智證。諸沙門、婆羅門種種",
    "T01n0001_012:0078b08": "方便，入定意三昧，隨三昧心，自憶往昔無",
    "T01n0001_012:0078b09": "數世事，一生、二生，——乃至百千生成劫敗劫，如",
    "T01n0001_012:0078b10": "是無數我於某處生，名字如是，種、姓如是，",
    "T01n0001_012:0078b11": "壽命如是，飲食如是，苦樂如是；從此生彼，",
    "T01n0001_012:0078b12": "從彼生此，若干種相，自憶宿命無數劫事，",
    "T01n0001_012:0078b13": "晝夜常念本所經歷。此是色，此是無色；此是",
    "T01n0001_012:0078b14": "想，此是無想，此是非無想，盡憶盡知。此法無",
    "T01n0001_012:0078b15": "上，智慧無餘，神通無餘，諸世間沙門、婆羅門",
    "T01n0001_012:0078b16": "無與如來等者，況欲出其上？「如來說法復",
    "T01n0001_012:0078b17": "有上者，謂天眼智。天眼智者，諸沙門、婆羅",
    "T01n0001_012:0078b18": "門種種方便，入定意三昧，隨三昧心，觀諸",
    "T01n0001_012:0078b19": "眾生，死者、生者，善色、惡色，善趣、惡趣，若好、若",
    "T01n0001_012:0078b20": "醜，隨其所行，盡見盡知。或有眾生，成就身",
    "T01n0001_012:0078b21": "惡行、口惡行、意惡行，誹謗賢聖，信邪倒見，",
    "T01n0001_012:0078b22": "身壞命終，墮三惡道。或有眾生，身行善、口",
    "T01n0001_012:0078b23": "言善、意念善，不謗賢聖，見正信行，身壞命",
    "T01n0001_012:0078b24": "終，生天人中，以天眼淨，觀諸眾生，如實知",
    "T01n0001_012:0078b25": "見。此法無上，智慧無餘，神通無餘，諸世間沙",
    "T01n0001_012:0078b26": "門、婆羅門無與如來等者，況欲出其上？「如",
    "T01n0001_012:0078b27": "來說法復有上者，謂神足證。神足證者，諸",
    "T01n0001_012:0078b28": "沙門、婆羅門以種種方便，入定意三昧，隨",
    "T01n0001_012:0078b29": "三昧心，作無數神力，能變一身為無數身，",
    "T01n0001_012:0078c01": "以無數身合為一身，石壁無礙，於虛空中",
    "T01n0001_012:0078c02": "結加趺坐。猶如飛鳥，出入於地；猶如在",
    "T01n0001_012:0078c03": "水，履水如地；身出烟火，如火積燃；以",
    "T01n0001_012:0078c04": "手捫日月，立至梵天。若沙門、婆羅門稱是",
    "T01n0001_012:0078c05": "神足者，當報彼言：『有此神足，非為不有。",
    "T01n0001_012:0078c06": "此神足者，卑賤下劣，凡夫所行，非是賢聖",
    "T01n0001_012:0078c07": "之所修習。若比丘於諸世間愛色不染，捨",
    "T01n0001_012:0078c08": "離此已，如所應行，斯乃名為賢聖神足。於",
    "T01n0001_012:0078c09": "無喜色，亦不憎惡，捨離此已，如所應行，",
    "T01n0001_012:0078c10": "斯乃名曰賢聖神足。於諸世間愛色、不愛色，",
    "T01n0001_012:0078c11": "二俱捨已，修平等護，專念不忘，斯乃名曰賢",
    "T01n0001_012:0078c12": "聖神足。猶如世尊精進勇猛，有大智慧，有",
    "T01n0001_012:0078c13": "知、有覺，得第一覺，故名等覺。世尊今亦不",
    "T01n0001_012:0078c14": "樂於欲，不樂卑賤凡夫所習，亦不勞勤受",
    "T01n0001_012:0078c15": "諸苦惱。世尊若欲除弊惡法，有覺、有觀，離",
    "T01n0001_012:0078c16": "生喜、樂，遊於初禪，如是便能除弊惡法，有",
    "T01n0001_012:0078c17": "覺、有觀，離生喜、樂，遊於初禪；二禪、三禪、四禪，亦",
    "T01n0001_012:0078c18": "復如是。精進勇猛，有大智慧，有知、有覺，得",
    "T01n0001_012:0078c19": "第一覺，故名等覺。』」佛告舍利弗：「若有外道",
    "T01n0001_012:0078c20": "異學來問汝言：『過去沙門、婆羅門與沙門",
    "T01n0001_012:0078c21": "瞿曇等不？』汝當云何答？彼復問言：『未來沙",
    "T01n0001_012:0078c22": "門、婆羅門與沙門瞿曇等不？』汝當云何答？",
    "T01n0001_012:0078c23": "彼復問言現在沙門、婆羅門與沙門瞿曇",
    "T01n0001_012:0078c24": "等不？汝當云何答？」時，舍利弗白佛言：「設有",
    "T01n0001_012:0078c25": "是問：『過去沙門、婆羅門與佛等不？』當答言：",
    "T01n0001_012:0078c26": "『有。』設問：『未來沙門、婆羅門與佛等不？』當答",
    "T01n0001_012:0078c27": "言：『有。』設問：『現在沙門、婆羅門與佛等不？』當",
    "T01n0001_012:0078c28": "答言：『無。』」佛告舍利弗：「彼外道梵志或復問",
    "T01n0001_012:0078c29": "言：『汝何故或言有？或言無？』汝當云何答？」舍",
    "T01n0001_012:0079a01": "利弗言：「我當報彼：『過去三耶三佛與如來",
    "T01n0001_012:0079a02": "等，未來三耶三佛與如來等，我躬從佛聞，",
    "T01n0001_012:0079a03": "欲使現在有三耶三佛與如來等者，無有",
    "T01n0001_012:0079a04": "是處。』世尊！我如所聞，依法順法，作如是",
    "T01n0001_012:0079a05": "答，將無咎耶？」佛言：「如是答，依法順法，不違",
    "T01n0001_012:0079a06": "也。所以然者？過去三耶三佛與我等，未來",
    "T01n0001_012:0079a07": "三耶三佛與我等，欲使現在有二佛出世，",
    "T01n0001_012:0079a08": "無有是處。」爾時，尊者欝陀夷在世尊後",
    "T01n0001_012:0079a09": "執扇扇佛，佛告之曰：「欝陀夷！汝當觀世尊",
    "T01n0001_012:0079a10": "少欲知足，今我有大神力，有大威德，而少",
    "T01n0001_012:0079a11": "欲知足，不樂在欲。欝陀夷！若餘沙門、婆羅",
    "T01n0001_012:0079a12": "門於此法中能勤苦得一法者，彼便當豎",
    "T01n0001_012:0079a13": "幡，告四遠言：『如來今者少欲知足，今觀如",
    "T01n0001_012:0079a14": "來少欲知足，如來有大神力，有大威德，不",
    "T01n0001_012:0079a15": "用在欲。』」爾時，尊者欝陀夷正衣服，偏露右",
    "T01n0001_012:0079a16": "肩，右膝著地，叉手白佛言：「甚奇！世尊！少",
    "T01n0001_012:0079a17": "有少欲知足如世尊者，世尊有大神力，有",
    "T01n0001_012:0079a18": "大威德，不用在欲。若復有餘沙門、婆羅門",
    "T01n0001_012:0079a19": "於此法中能勤苦得一法者，便能豎幡，告",
    "T01n0001_012:0079a20": "四遠言：『世尊今者少欲知足。』舍利弗！當為",
    "T01n0001_012:0079a21": "諸比丘、比丘尼、優婆塞、優婆夷數說此法，彼",
    "T01n0001_012:0079a22": "若於佛、法、僧，於道有疑者，聞說此法，無",
    "T01n0001_012:0079a23": "復疑網。」爾時，世尊告舍利弗：「汝當為諸比",
    "T01n0001_012:0079a24": "丘、比丘尼、優婆塞、優婆夷數說此法。所以者",
    "T01n0001_012:0079a25": "何？彼於佛、法、僧，於道有疑者，聞汝所說，",
    "T01n0001_012:0079a26": "當得開解。」對曰：「唯然。世尊！」時，舍利弗即便",
    "T01n0001_012:0079a27": "數數為諸比丘、比丘尼、優婆塞、優婆夷說法，",
    "T01n0001_012:0079a28": "以自清淨故，故名清淨經。爾時，舍利弗聞",
    "T01n0001_012:0079a29": "佛所說，歡喜奉行。",
    "T01n0001_012:0079b01": "19 大會經（一九）佛說長阿含第二分大會經第十五",
    "T01n0001_012:0079b02": "如是我聞：一時，佛在釋翅提國迦維林中，",
    "T01n0001_012:0079b03": "與大比丘眾五百人俱，盡是羅漢，復有十",
    "T01n0001_012:0079b04": "方諸神妙天皆來集會，禮敬如來及比丘僧。",
    "T01n0001_012:0079b05": "時，四淨居天即於天上各自念言：「今者，世尊",
    "T01n0001_012:0079b06": "在釋翅提迦維林中，與大比丘眾五百人",
    "T01n0001_012:0079b07": "俱，盡得阿羅漢，復有十方諸神妙天皆來",
    "T01n0001_012:0079b08": "集會，禮敬如來及比丘僧。我等今者亦可",
    "T01n0001_012:0079b09": "往共詣世尊所，各當以偈稱讚如來。」時，四",
    "T01n0001_012:0079b10": "淨居天猶如力士屈伸臂頃，於彼天沒，",
    "T01n0001_012:0079b11": "至釋翅提迦維林中。爾時，四淨居天到已，頭",
    "T01n0001_012:0079b12": "面禮足，在一面立。時，一淨居天即於佛前，",
    "T01n0001_012:0079b13": "以偈讚曰：",
    "T01n0001_012:0079b14": "「今日大眾會，　　諸天神普集；",
    "T01n0001_012:0079b15": "皆為法故來，　　欲禮無上眾。」",
    "T01n0001_012:0079b16": "說此偈已，退一面立。時，一淨居天復作頌",
    "T01n0001_012:0079b17": "曰：",
    "T01n0001_012:0079b18": "「比丘見眾穢，　　端心自防護；",
    "T01n0001_012:0079b19": "欲如海吞流，　　智者護諸根。」",
    "T01n0001_012:0079b20": "說是偈已，退一面立。時，一淨居天復作頌",
    "T01n0001_012:0079b21": "曰：",
    "T01n0001_012:0079b22": "「斷刺平愛坑，　　及填無明壍；",
    "T01n0001_012:0079b23": "獨遊清淨場，　　如善象調御。」",
    "T01n0001_012:0079b24": "說此偈已，退一面立。時，一淨居天復作頌",
    "T01n0001_012:0079b25": "曰：",
    "T01n0001_012:0079b26": "「諸歸依佛者，　　終不墮惡趣；",
    "T01n0001_012:0079b27": "捨此人中形，　　受天清淨身。」",
    "T01n0001_012:0079b28": "爾時，四淨居天說此偈已，世尊印可，即禮",
    "T01n0001_012:0079b29": "佛足，遶佛三匝，忽然不現。其去未久，佛告",
    "T01n0001_012:0079c01": "諸比丘：「今者諸天大集，今者諸天大集，十方",
    "T01n0001_012:0079c02": "諸神妙天無不來此禮覲如來及比丘僧。",
    "T01n0001_012:0079c03": "諸比丘！過去諸如來、至真、等正覺亦有諸天",
    "T01n0001_012:0079c04": "大集，如我今日；當來諸如來、至真、等正覺亦",
    "T01n0001_012:0079c05": "有諸天大集，如我今日。諸比丘！今者諸天",
    "T01n0001_012:0079c06": "大集，十方諸神妙天無不來此禮覲如來",
    "T01n0001_012:0079c07": "及比丘僧，亦當稱彼名號，為其說偈。比丘",
    "T01n0001_012:0079c08": "當知：",
    "T01n0001_012:0079c09": "「諸依地山谷，　　隱藏見可畏；",
    "T01n0001_012:0079c10": "身著純白衣，　　潔淨無垢穢。",
    "T01n0001_012:0079c11": "天人聞此已，　　皆歸於梵天；",
    "T01n0001_012:0079c12": "今我稱其名，　　次第無錯謬。",
    "T01n0001_012:0079c13": "諸天眾今來，　　比丘汝當知；",
    "T01n0001_012:0079c14": "世間凡人智，　　百中不見一。",
    "T01n0001_012:0079c15": "何由乃能見，　　鬼神七萬眾？",
    "T01n0001_012:0079c16": "若見十萬鬼，　　猶不見一邊；",
    "T01n0001_012:0079c17": "何況諸鬼神，　　周遍於天下。」",
    "T01n0001_012:0079c18": "地神有七千悅叉若干種，皆有神足、形貌、",
    "T01n0001_012:0079c19": "色像、名稱，懷歡喜心來到比丘眾林中。時，",
    "T01n0001_012:0079c20": "有雪山神將六千鬼悅叉若干種，皆有神",
    "T01n0001_012:0079c21": "足、形貌、色像、名稱，懷歡喜心來到比丘眾林",
    "T01n0001_012:0079c22": "中。有一舍羅神將三千鬼悅叉若干種，皆",
    "T01n0001_012:0079c23": "有神足、形貌、色像、名稱，懷歡喜心來到比",
    "T01n0001_012:0079c24": "丘眾林中。此萬六千鬼神悅叉若干種，皆有",
    "T01n0001_012:0079c25": "神足、形貌、色像、名稱，懷歡喜心來到比丘眾",
    "T01n0001_012:0079c26": "林中。復有毘波蜜神，住在馬國，將五百",
    "T01n0001_012:0079c27": "鬼，皆有神足、威德。復有金毘羅神，住王舍",
    "T01n0001_012:0079c28": "城毘富羅山，將無數鬼神恭敬圍遶。復有",
    "T01n0001_012:0079c29": "東方提頭賴吒天王，領乾沓惒神，有大威德，",
    "T01n0001_012:0080a01": "有九十一子，盡字因陀羅，皆有大神力。南",
    "T01n0001_012:0080a02": "方毗樓勒天王，領諸龍王，有大威德，有九",
    "T01n0001_012:0080a03": "十一子，亦字因陀羅，有大神力。西方毗樓",
    "T01n0001_012:0080a04": "博叉天王，領諸鳩槃茶鬼，有大威德，有九",
    "T01n0001_012:0080a05": "十一子，亦字因陀羅，有大神力。北方天王名",
    "T01n0001_012:0080a06": "毗沙門，領諸悅叉鬼，有大威德，有九十一",
    "T01n0001_012:0080a07": "子，亦字因陀羅，有大神力。此四天王護持",
    "T01n0001_012:0080a08": "世者，有大威德，身放光明，來詣迦維林中。",
    "T01n0001_012:0080a09": "爾時，世尊欲降其幻偽虛妄之心，故結呪曰：",
    "T01n0001_012:0080a10": "「摩拘樓羅摩拘樓羅　毗樓羅毗樓羅　󰍡",
    "T01n0001_012:0080a11": "陀那加摩世致　迦尼延豆　尼延豆　波那攎",
    "T01n0001_012:0080a12": "嗚呼奴奴主　提婆蘇暮　摩頭羅　支多羅",
    "T01n0001_012:0080a13": "斯那　乾沓波　那羅主　闍尼沙　尸呵　無",
    "T01n0001_012:0080a14": "蓮陀羅　鼻波蜜多羅　樹塵陀羅　那閭尼",
    "T01n0001_012:0080a15": "呵　斗浮樓　輸支婆迹婆」",
    "T01n0001_012:0080a16": "如是，諸王乾沓婆及羅剎皆有神足、形貌、色",
    "T01n0001_012:0080a17": "像，懷歡喜心來詣比丘眾林中。爾時，世尊",
    "T01n0001_012:0080a18": "復結呪曰：",
    "T01n0001_012:0080a19": "「阿醯　那陀瑟　那頭　毗舍離　沙呵　帶叉蛇　婆",
    "T01n0001_012:0080a20": "提　提頭賴吒　帝婆　沙呵　若利耶　加毘羅",
    "T01n0001_012:0080a21": "　攝波那伽　阿陀伽摩　天提伽　伊羅婆陀",
    "T01n0001_012:0080a22": "　摩呵那伽　毘摩那伽多　陀伽陀餘　那伽羅",
    "T01n0001_012:0080a23": "闍　婆呵沙呵　叉奇提　婆提羅帝　婆提羅帝",
    "T01n0001_012:0080a24": "　毘枚大迹閦　毘呵四　婆嚀　阿婆婆四　質多",
    "T01n0001_012:0080a25": "羅　速和尼那　求四多　阿婆由　那伽羅除　阿",
    "T01n0001_012:0080a26": "四　修跋羅　薩帝奴　阿伽　佛陀灑　失羅嚀　婆耶",
    "T01n0001_012:0080a27": "　憂羅頭婆延樓　素槃㝹　佛頭　舍羅㝹　伽類樓」",
    "T01n0001_012:0080a28": "爾時，世尊為阿修羅而結呪曰：",
    "T01n0001_012:0080a29": "「祇陀　跋闍　呵諦　三物第　阿修羅　阿失陀　婆",
    "T01n0001_012:0080b01": "延地　婆三婆四　伊弟阿陀　提婆摩　天地　伽",
    "T01n0001_012:0080b02": "黎妙　摩呵祕摩　阿修羅　陀那祕羅陀　鞞摩質",
    "T01n0001_012:0080b03": "兜樓　修質諦麗　婆羅呵黎　無夷連那婆　舍黎",
    "T01n0001_012:0080b04": "阿細　跋黎　弗多羅那　薩鞞　鞞樓耶那那迷　薩",
    "T01n0001_012:0080b05": "那迷諦　婆黎　細如　羅耶跋兜樓　伊呵菴婆",
    "T01n0001_012:0080b06": "羅迷　三摩由伊　陀那　跋陀若　比丘那　三彌",
    "T01n0001_012:0080b07": "涕　泥拔」爾時，世尊復為諸天而結呪曰：",
    "T01n0001_012:0080b08": "「阿浮　提婆　萆犁醯陛　提豫　婆由　多陀㝹　跋",
    "T01n0001_012:0080b09": "樓㝹　婆樓尼　世帝蘇彌　耶舍阿頭　彌多羅婆",
    "T01n0001_012:0080b10": "　伽羅那移婆　阿邏　提婆　摩天梯與　陀舍提",
    "T01n0001_012:0080b11": "舍　伽予　薩鞞　那難多羅婆跋那　伊地槃大",
    "T01n0001_012:0080b12": "　讎地　槃那槃大　耶舍卑㝹　暮陀婆那　阿醯揵",
    "T01n0001_012:0080b13": "大　比丘那　婆朱弟　婆尼　鞞弩　提步　舍伽利",
    "T01n0001_012:0080b14": "　阿醯地　勇迷　那剎帝隷富羅息幾大　阿陀蔓",
    "T01n0001_012:0080b15": "　陀羅　婆羅鞞栴大蘇　婆尼捎　提婆　阿陀󰍡",
    "T01n0001_012:0080b16": "陀　富羅翅支大　蘇黎耶蘇婆尼捎　提婆　阿",
    "T01n0001_012:0080b17": "陀　蘇提耶　富羅翅大　摩伽陀　婆蘇因　圖攎阿",
    "T01n0001_012:0080b18": "頭　釋拘　富羅大攎　叔伽　伽羅摩　羅那阿大　鞞",
    "T01n0001_012:0080b19": "摩尼婆　嗚婆提　奇呵　波羅無呵　鞞婆羅　微",
    "T01n0001_012:0080b20": "阿尼　薩陀摩多　阿呵黎　彌沙阿尼鉢讎󰩣",
    "T01n0001_012:0080b21": "歎奴阿　攎余提舍阿醯跋沙　賒摩　摩呵賒",
    "T01n0001_012:0080b22": "摩　摩󰩣沙阿　摩󰩣䟽多摩　乞陀波頭灑阿",
    "T01n0001_012:0080b23": "陀摩　󰩣波頭灑阿　醯阿羅夜　提婆　阿陀　黎陀",
    "T01n0001_012:0080b24": "夜　婆私　波羅　摩訶　波羅阿陀　提婆摩天　梯",
    "T01n0001_012:0080b25": "夜　差摩　兜率陀　夜摩　伽沙尼阿尼　藍鞞藍",
    "T01n0001_012:0080b26": "婆折帝　樹提　那摩伊灑　念摩羅提　阿陀醯　波",
    "T01n0001_012:0080b27": "羅念彌大　阿醯　提婆　提婆　闍蘭提　阿奇　尸",
    "T01n0001_012:0080b28": "吁波　摩阿栗吒攎耶　嗚摩　浮浮　尼婆私",
    "T01n0001_012:0080b29": "遮婆　陀暮　阿周陀　阿尼　輸豆檀耶　󰩣阿頭",
    "T01n0001_012:0081a01": "　阿邏　毘沙門伊灑」此是六十種天。爾時，世尊",
    "T01n0001_012:0081a02": "復為六十八五通婆羅門而結呪曰：",
    "T01n0001_012:0081a03": "「羅耶梨沙耶何醯犍大婆尼　伽毘羅跋兜鞞",
    "T01n0001_012:0081a04": "地闍󰩣阿頭差暮薩提　鴦祇鞞地牟尼阿頭閉",
    "T01n0001_012:0081a05": "𤛆耶差伽　尸梨沙婆呵若󰩣阿頭梵摩提婆",
    "T01n0001_012:0081a06": "提那婆鞞地牟尼阿頭　拘薩梨伊尼攎摩闍",
    "T01n0001_012:0081a07": "邏　鴦祇邏野般闍阿樓嗚猿頭　摩訶羅",
    "T01n0001_012:0081a08": "野阿拘提樓杙󰩣阿頭　六閉俱薩梨阿樓伽",
    "T01n0001_012:0081a09": "陵倚伽夷羅檀醯罪否符野福都盧梨灑先",
    "T01n0001_012:0081a10": "陀步　阿頭　提那伽否婆呵移伽耶羅野多",
    "T01n0001_012:0081a11": "陀阿伽度　婆羅蔓陀󰩣迦牧羅野阿頭　因陀羅",
    "T01n0001_012:0081a12": "樓迷迦符陀攎暮摩伽醯阿勅傷俱卑予",
    "T01n0001_012:0081a13": "阿頭醯蘭若伽否鞞梨味余梨多他阿伽度　阿",
    "T01n0001_012:0081a14": "醯婆好羅子彌都盧多陀阿伽度　婆斯佛離",
    "T01n0001_012:0081a15": "首陀羅羅予多陀阿伽度　伊梨耶差摩訶羅",
    "T01n0001_012:0081a16": "予先阿步多陀阿伽度　般闍婆予婆梨地翅",
    "T01n0001_012:0081a17": "阿羅予多陀阿伽度　鬱阿蘭摩訶羅予",
    "T01n0001_012:0081a18": "便被婆梨摩梨輸婆醯大　那摩阿槃地苦摩",
    "T01n0001_012:0081a19": "梨羅予阿具斯利陀那婆地阿頭　翅鞞羅予",
    "T01n0001_012:0081a20": "尸伊昵彌昵摩呵羅予復婆樓多陀阿伽",
    "T01n0001_012:0081a21": "度　跋陀婆利摩呵羅予俱薩梨摩提輸尸漢提",
    "T01n0001_012:0081a22": "苫婆梨羅予修陀羅樓多他阿伽度　阿",
    "T01n0001_012:0081a23": "呵因頭樓阿頭摩羅予余蘇利與他鞞地提步",
    "T01n0001_012:0081a24": "阿呵鞞利四阿頭　恒阿耶樓婆羅目遮耶暮",
    "T01n0001_012:0081a25": "阿夷󰩣阿頭一摩耶舍枇那婆　差摩羅予何梨",
    "T01n0001_012:0081a26": "揵度余枇度鉢支余是數波那路摩蘇羅予耶",
    "T01n0001_012:0081a27": "賜多由醯蘭若蘇槃那祕愁度致夜數羅舍　波",
    "T01n0001_012:0081a28": "羅鞞陀鬱陀婆呵婆灑婆呵婆婆謀娑呵沙",
    "T01n0001_012:0081a29": "貪覆賒大賒法闍沙麗羅陀　那摩般枝󰩛多",
    "T01n0001_012:0081b01": "哆羅乾沓婆　沙呵婆薩多提蘇鞞羅予阿醯",
    "T01n0001_012:0081b02": "揵󰩛　比丘三彌地婆尼地婆尼」",
    "T01n0001_012:0081b03": "爾時，復有千五通婆羅門，如來亦為結呪。",
    "T01n0001_012:0081b04": "時，此世界第一梵王及諸梵天皆有神通，有一",
    "T01n0001_012:0081b05": "梵童子名曰提舍，有大神力。復有十",
    "T01n0001_012:0081b06": "方餘梵天王，各與眷屬圍遶而來。復越千",
    "T01n0001_012:0081b07": "世界，有大梵王見諸大眾在世尊所，尋與",
    "T01n0001_012:0081b08": "眷屬圍遶而來。爾時，魔王見諸大眾在世尊",
    "T01n0001_012:0081b09": "所，懷毒害心，即自念言：「我當將諸鬼兵往",
    "T01n0001_012:0081b10": "壞彼眾，圍遶盡取，不令有遺。」時，即召四兵，",
    "T01n0001_012:0081b11": "以手拍車，聲如霹靂，諸有見者無不驚",
    "T01n0001_012:0081b12": "怖，放大風雨、雷電、霹靂，向迦維林圍繞",
    "T01n0001_012:0081b13": "大眾。佛告諸比丘樂此眾者：「汝等當知，今",
    "T01n0001_012:0081b14": "日魔眾懷惡而來。」於是頌曰：",
    "T01n0001_012:0081b15": "「汝今當敬順，　　建立於佛法；",
    "T01n0001_012:0081b16": "當滅此魔眾，　　如象壞花藂。",
    "T01n0001_012:0081b17": "專念無放逸，　　具足於淨戒；",
    "T01n0001_012:0081b18": "定意自念惟，　　善護其志意。",
    "T01n0001_012:0081b19": "若於正法中，　　能不放逸者；",
    "T01n0001_012:0081b20": "則度老死地，　　永盡諸苦本。",
    "T01n0001_012:0081b21": "諸弟子聞已，　　當勤加精進；",
    "T01n0001_012:0081b22": "超度於眾欲，　　一毛不傾動。",
    "T01n0001_012:0081b23": "此眾為最勝，　　有大智名聞；",
    "T01n0001_012:0081b24": "弟子皆勇猛，　　為眾之所敬。」",
    "T01n0001_012:0081b25": "爾時，諸天、神、鬼、五通仙人皆集迦維園中，見",
    "T01n0001_012:0081b26": "魔所為，怪未曾有。佛說此法時，八萬四千",
    "T01n0001_012:0081b27": "諸天遠塵離垢，得法眼淨。諸天、龍、鬼、神、阿修",
    "T01n0001_012:0081b28": "羅、迦樓羅、真陀羅、摩睺羅伽、人與非人聞",
    "T01n0001_012:0081b29": "佛所說，歡喜奉行。",
    "T01n0001_012:0082a01": "佛說長阿含經卷第十二"
}