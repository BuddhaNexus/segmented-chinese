{
    "T51n2067_001:0012b15": "No. 2067",
    "T51n2067_001:0012b16": "弘贊法華傳卷第一",
    "T51n2067_001:0012b18": "藍谷沙門惠詳撰",
    "T51n2067_001:0012b19": "圖像第一　第一卷翻譯第二　第二卷",
    "T51n2067_001:0012b20": "講解第三　第三卷修觀第四　第四卷",
    "T51n2067_001:0012b21": "遺身第五　第五卷誦持第六第六卷第七卷第八卷",
    "T51n2067_001:0012b22": "轉讀第七　第九卷書寫第八　第十卷",
    "T51n2067_001:0012b24": "1 圖像圖像第一",
    "T51n2067_001:0012b26": "西域擬前說法金像",
    "T51n2067_001:0012b27": "西域鷲峯山說此經像",
    "T51n2067_001:0012b28": "宋釋惠豪造靈鷲山圖",
    "T51n2067_001:0012b29": "後魏太祖造耆闍崛山圖",
    "T51n2067_001:0012c01": "晉殷夫人造法華臺宋謝婕妤造法華寺",
    "T51n2067_001:0012c02": "後魏太常卿鄭瓊造法華堂",
    "T51n2067_001:0012c03": "晉釋惠力造多寶塔",
    "T51n2067_001:0012c04": "宋劉佛愛造多寶寺多寶塔",
    "T51n2067_001:0012c05": "齊舍人徐儼造石多寶塔",
    "T51n2067_001:0012c06": "唐悟真寺釋法誠造多寶塔法華塔并法華",
    "T51n2067_001:0012c07": "臺唐國子祭酒蕭璟造多寶塔",
    "T51n2067_001:0012c08": "宋路昭太后造普賢像宋釋道冏作普賢",
    "T51n2067_001:0012c09": "齋",
    "T51n2067_001:0012c10": "宋釋僧苞作普賢齋",
    "T51n2067_001:0012c11": "案祇洹圖云。前佛殿東樓上層。有白銀像。像",
    "T51n2067_001:0012c12": "內有七寶樓觀。樓觀內有寶池寶花。花上有",
    "T51n2067_001:0012c13": "白玉像。池中蓮花內。有白銀塔。於塔心中。有",
    "T51n2067_001:0012c14": "真珠塔。塔內有釋迦多寶二像。說法花經第",
    "T51n2067_001:0012c15": "七會者。又云。妙法華經。事同花嚴。波若多會",
    "T51n2067_001:0012c16": "說之。今之所翻。當第三會。又云。複殿四臺五",
    "T51n2067_001:0012c17": "重。上層有吠摩尼珠。此珠。過去諸佛。曾於",
    "T51n2067_001:0012c18": "中說法花。三變淨土。隨經所有。於中具現。",
    "T51n2067_001:0012c19": "案西域書傳。中天竺摩揭陀國恒河南有故",
    "T51n2067_001:0012c20": "城。周七十餘里。荒蕪歲久。基趾尚存。昔人壽",
    "T51n2067_001:0012c21": "無量歲時。號拘蘇摩補修羅城。唐言香花宮",
    "T51n2067_001:0012c22": "城。逮人壽數千歲時。更名波吒釐子城。是巴",
    "T51n2067_001:0012c23": "連弗邑也。去此城西南四百餘里。渡尼連禪",
    "T51n2067_001:0012c24": "河。至伽耶城。城西南二十餘里。至菩提樹。金",
    "T51n2067_001:0012c25": "剛座等。菩提樹東。渡大河入大林野。行百餘",
    "T51n2067_001:0012c26": "里。至鷄足山。鷄足山東北百餘里。至大山。入",
    "T51n2067_001:0012c27": "山東行六十餘里。至上茅宮城。此城即摩揭",
    "T51n2067_001:0012c28": "陀國之正中也。故先君王之所都。多出香茅。",
    "T51n2067_001:0012c29": "故以名之。崇山四圍。以為外郭。西通狹徑。",
    "T51n2067_001:0013a01": "北闢山門。周一百五十餘里。樹木春榮。皆作",
    "T51n2067_001:0013a02": "金色。初頻婆娑羅王。都此。城中編戶之民。頻",
    "T51n2067_001:0013a03": "遭火害。眾庶嗟怨。不安其居。因令國中。若有",
    "T51n2067_001:0013a04": "不謹。遷之寒林。寒林者。棄尸之所。俗謂不祥",
    "T51n2067_001:0013a05": "之地。須臾王宮先自失火。王謂臣曰。成其遷",
    "T51n2067_001:0013a06": "矣。遂令太子監國。躬出茅城西北四五里。因",
    "T51n2067_001:0013a07": "而舍之。時吠舍釐王。聞頻婆娑羅王野處寒",
    "T51n2067_001:0013a08": "林。整集戎旅。欲襲整不虞。邊候以聞。乃建",
    "T51n2067_001:0013a09": "城邑。以王先舍於此故。稱王舍城。官屬士庶。",
    "T51n2067_001:0013a10": "咸徒家焉。或云。是阿闍世王所立。至無憂",
    "T51n2067_001:0013a11": "王。遷都波吒釐城。以王舍城。施婆羅門。今此",
    "T51n2067_001:0013a12": "城中。無復凡庶。唯婆羅門減千家耳。茅城東",
    "T51n2067_001:0013a13": "北十四五里。至耆闍崛山。唐言鷲頭。亦云鷲",
    "T51n2067_001:0013a14": "峯。接北之陽。孤標特起。既棲鷲鳥。又類高",
    "T51n2067_001:0013a15": "臺。空翠相映。濃淡分色。如來御世。垂五十",
    "T51n2067_001:0013a16": "年。多居此山。廣說妙法。即說此經之處也。故",
    "T51n2067_001:0013a17": "經云。常在靈鷲山。及餘諸住處。佛在世時。頻",
    "T51n2067_001:0013a18": "婆娑羅王。為聞法故。興發人徒。自山麓至峯",
    "T51n2067_001:0013a19": "岑。跨谷淩巖。編石為階廣十餘步。長五六里。",
    "T51n2067_001:0013a20": "中路有二小塔。一名下乘。即王此徒行以進。",
    "T51n2067_001:0013a21": "一名退凡。即簡凡人。不令同往。其山頂。東",
    "T51n2067_001:0013a22": "西長南北狹。臨崖西垂。現有甎舍。高廣奇製。",
    "T51n2067_001:0013a23": "東闢其戶。如來在昔居中說法。今作說法之",
    "T51n2067_001:0013a24": "像。量等佛身。唐沙門玄奘。俗姓陳。洛陽人",
    "T51n2067_001:0013a25": "也。早歲出家。夙資慧解。遍師名匠。洞曉真",
    "T51n2067_001:0013a26": "詮。以為攀條者見微。挹流者識淺。乃殉軀命",
    "T51n2067_001:0013a27": "於絕域。馳丹素於幽極。以貞觀之初。發迹西",
    "T51n2067_001:0013a28": "邁。周旋往返一十七年。所獲經論。具如別記。",
    "T51n2067_001:0013a29": "於彼中天竺國。請得擬摩揭陀國鷲峯山說",
    "T51n2067_001:0013b01": "法花經金像一軀。通光座高三尺。色相超挺。",
    "T51n2067_001:0013b02": "妙絕人功。頂戴瞻仰。實萬恒倍。至止之後。",
    "T51n2067_001:0013b03": "摸寫無窮矣。",
    "T51n2067_001:0013b04": "宋景平元年。瓦官寺沙門帛惠高。造靈鷲寺。",
    "T51n2067_001:0013b05": "有沙門釋惠豪。智見通敏。巧思絕倫。於中製",
    "T51n2067_001:0013b06": "靈鷲山圖。奇變無方。欝似覩真。其山林禽獸",
    "T51n2067_001:0013b07": "之形。天龍八部之狀。歷代未有。自茲始出。龕",
    "T51n2067_001:0013b08": "成之後。傾國來觀。後世造龕。皆以豪為式。其",
    "T51n2067_001:0013b09": "龕東西深三十八丈。南北四十四丈四尺。",
    "T51n2067_001:0013b10": "後魏太祖道正皇帝拓跋珪。天興元年。造耆",
    "T51n2067_001:0013b11": "闍崛山圖一所。加以績飾。莫不嚴具焉。",
    "T51n2067_001:0013b12": "晉義熙七年。王荊州殷夫人。創造東青園寺。",
    "T51n2067_001:0013b13": "寺中造法花臺一所。",
    "T51n2067_001:0013b14": "宋元嘉十五年。謝婕妤。在秣陵縣。造法花",
    "T51n2067_001:0013b15": "寺。",
    "T51n2067_001:0013b16": "後魏太常卿恭侯鄭瓊。起淨域寺。建法花堂。",
    "T51n2067_001:0013b17": "晉興寧二年。沙門慧力。於瓦官寺。造石多寶",
    "T51n2067_001:0013b18": "塔一所。",
    "T51n2067_001:0013b19": "宋元嘉五年。彭城人劉佛愛。於建康。造多寶",
    "T51n2067_001:0013b20": "寺。又造多寶塔一所。",
    "T51n2067_001:0013b21": "齊建元元年。豫州刺史胡諧之。於鍾山。造法",
    "T51n2067_001:0013b22": "音寺。舍人徐儼助。造石多寶塔一所。",
    "T51n2067_001:0013b23": "唐藍田玉山悟真寺沙門法誠。少小出家。山",
    "T51n2067_001:0013b24": "居絕俗。持誦此經。過於萬遍。依經造多寶塔",
    "T51n2067_001:0013b25": "一所。法花堂一所。法花堂一所。法花臺一",
    "T51n2067_001:0013b26": "所。臺上致經。周旋禮懺。又造禪室。於中習",
    "T51n2067_001:0013b27": "定。甚多靈迹。具之後傳。",
    "T51n2067_001:0013b28": "唐國子祭酒蕭璟。蘭陵人。梁帝之玄孫。梁王",
    "T51n2067_001:0013b29": "巋之第五子也。梁滅入隋。姊為煬帝皇后。生",
    "T51n2067_001:0013c01": "長貴盛。而家崇信佛法。大業中。自誦法花",
    "T51n2067_001:0013c02": "經。乃依經文。作多寶塔。以檀香為之。塔高",
    "T51n2067_001:0013c03": "三尺許。并為木多寶像。經數年未就。其兄",
    "T51n2067_001:0013c04": "子銓。在宅。朝起。忽於前院草中。見一檀木",
    "T51n2067_001:0013c05": "浮圖。蓋下有一鍮石佛像。製作殊異。梵容威",
    "T51n2067_001:0013c06": "肅。其眼精。以銀為之。中黑精光淨。如自然",
    "T51n2067_001:0013c07": "者。銓怪。走告璟。璟視驚喜。取蓋還。試置多",
    "T51n2067_001:0013c08": "寶塔上。宛然相稱。如故作者。雖木色小異。而",
    "T51n2067_001:0013c09": "塔形更妙。以佛像安塔中。亦相稱如故造。璟",
    "T51n2067_001:0013c10": "喜歎。自以為精誠所感。其佛像衣內。有舍利",
    "T51n2067_001:0013c11": "百餘枚。璟女尼。等年少。竊疑舍利。鎚打不",
    "T51n2067_001:0013c12": "破。乃試取三十枚。於石上。以斧打之。舍利迸",
    "T51n2067_001:0013c13": "散。了無著者。女就地拾覓。唯得三四枚。餘並",
    "T51n2067_001:0013c14": "不見所在。既而懼。以告璟。璟往塔中視之。即",
    "T51n2067_001:0013c15": "舍利皆如在舊。璟從此。日誦法花經一遍。以",
    "T51n2067_001:0013c16": "至于終。貞觀十二年。病篤。蕭后。及弟姪視",
    "T51n2067_001:0013c17": "之。璟與相見。各令燃香。因即共別。唯留弟宋",
    "T51n2067_001:0013c18": "公瑀。及女為尼者。令燃香誦經。頃之。謂其尼",
    "T51n2067_001:0013c19": "曰。我欲去。普賢菩薩。來迎我在東院。師可迎",
    "T51n2067_001:0013c20": "之。尼如言往迎。未還。璟曰。此院不淨。不肯",
    "T51n2067_001:0013c21": "來。吾當往就。汝等好住。因與瑀等別。仍起。",
    "T51n2067_001:0013c22": "長跪合掌。正向西方。頃之遂絕。遺令。獨載一",
    "T51n2067_001:0013c23": "車。斂以在身之服。婦人不得送葬。勿以肉祭",
    "T51n2067_001:0013c24": "祀。坎纔令沒棺。朝野歎其通𩄭。家人奉而行",
    "T51n2067_001:0013c25": "之。昔遍吉大士。神力無邊。現乘象王證明法",
    "T51n2067_001:0013c26": "花。斯或先佛之權應。或補處之垂化。七地莫",
    "T51n2067_001:0013c27": "測。二乘不思矣。夫上妙色身。既其明道。精微",
    "T51n2067_001:0013c28": "圖像。信亦感俗固有。㳂形以悟神。因迹以觀",
    "T51n2067_001:0013c29": "本。喜見之相。實汲誘之關津也。",
    "T51n2067_001:0014a01": "宋崇憲路昭太后。植因曠劫。儷極皇家。而幻",
    "T51n2067_001:0014a02": "夢尊貴。塵垢賝寶。思隆正化。摹寫法身以大",
    "T51n2067_001:0014a03": "明四年。乃命白馬寺比丘曇標。造普賢菩薩",
    "T51n2067_001:0014a04": "像一軀。駕乘白象。六牙𦟛纖。七枝平滿。製度",
    "T51n2067_001:0014a05": "巨壯。鎔式精嚴。鑄比鍊銅。泥茲銑鋈。菩薩炳",
    "T51n2067_001:0014a06": "紫金之相。象王耀白銀之形。耀麗煌爍。狀若",
    "T51n2067_001:0014a07": "飛騰。實佛事之妙迹。塔廟之真規者也。而弘",
    "T51n2067_001:0014a08": "願不窮。修福無倦。到大明八年。又造普賢寺。",
    "T51n2067_001:0014a09": "壯麗之奇。將美莊嚴。釋道冏。扶風好濤人也。",
    "T51n2067_001:0014a10": "本姓馬氏。學業淳粹。弱齡有聲。初出家。為道",
    "T51n2067_001:0014a11": "懿弟子。冏素誦法花。唯憑誠此業。元嘉二年",
    "T51n2067_001:0014a12": "九月。在洛陽。為人作普賢齋。於是。澡雪庭",
    "T51n2067_001:0014a13": "除。表裏清淨。嚴遍吉之像。肅如在之心。道俗",
    "T51n2067_001:0014a14": "四十許人。已經七日。正就中食。忽有一人袴",
    "T51n2067_001:0014a15": "褶乘馬。入至室堂前。下馬禮佛。冏謂。常人",
    "T51n2067_001:0014a16": "不加禮異。此人登馬揮鞭。忽失所在。便見赤",
    "T51n2067_001:0014a17": "光赫然竟天。良久而滅。後三年十二月。在白",
    "T51n2067_001:0014a18": "衣家。復作普賢齋。將竟之夕。有二沙門。容",
    "T51n2067_001:0014a19": "眼如凡。直來禮佛。眾中謂是庸僧。不甚尊",
    "T51n2067_001:0014a20": "仰。聊問何居。答云。住在前村。時眾白衣。有",
    "T51n2067_001:0014a21": "張道。覺其有異。至心禮拜。沙門出門。行可數",
    "T51n2067_001:0014a22": "十步。忽飛空直上衝天。追目此僧。不復知所。",
    "T51n2067_001:0014a23": "後與同學四人南遊陽都。觀矚風化。夜乘氷",
    "T51n2067_001:0014a24": "渡河。中道氷破。三人沒死。冏又歸誠觀音。迺",
    "T51n2067_001:0014a25": "覺脚下如有一物自𢼨。復見赤光在前。乘光",
    "T51n2067_001:0014a26": "至岸。建都。止南㵎寺。常以般舟為業。甞中",
    "T51n2067_001:0014a27": "夜入禪。忽見四人御車至房。呼令上乘冏欻",
    "T51n2067_001:0014a28": "不自覺已見身在郡陵沈橋間。見一人在路",
    "T51n2067_001:0014a29": "座胡床。待者數百人。見冏驚起曰。坐禪人",
    "T51n2067_001:0014b01": "耳。彼人因謂左右曰。止向令知處而已。何忽",
    "T51n2067_001:0014b02": "勞屈法師。於是。禮拜執別。令人送冏還寺。扣",
    "T51n2067_001:0014b03": "門。良久方開。入寺見房猶閉。眾咸莫測其然。",
    "T51n2067_001:0014b04": "宋元嘉二十年。臨川康王義慶。携往廣陵。終",
    "T51n2067_001:0014b05": "於彼也。",
    "T51n2067_001:0014b06": "釋僧苞。京兆人。少在關。受業什公。宋永初",
    "T51n2067_001:0014b07": "中。遊北。徐入黃山精舍。於彼建三七日普賢",
    "T51n2067_001:0014b08": "齋。懺至十七日。有白鶴飛來。集普賢座前。至",
    "T51n2067_001:0014b09": "中行香畢乃去。至二十一日。又有黃衣四人。",
    "T51n2067_001:0014b10": "遶塔數匝。忽然不見。",
    "T51n2067_001:0014b11": "弘贊法華傳卷第一"
}