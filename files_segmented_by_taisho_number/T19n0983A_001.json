{
    "T19n0983A_001:0439c03": "No. 983A [cf. Nos. 982, 984, 985]",
    "T19n0983A_001:0439c04": "佛說大孔雀明王畫像壇場儀",
    "T19n0983A_001:0439c05": "軌",
    "T19n0983A_001:0439c07": "開府儀同三司特進試鴻臚卿",
    "T19n0983A_001:0439c08": "肅國公食邑三千戶賜紫贈司",
    "T19n0983A_001:0439c09": "空諡大鑒正號大廣智大興善",
    "T19n0983A_001:0439c10": "寺三藏沙門不空奉　詔譯",
    "T19n0983A_001:0439c11": "佛告阿難陀。若諸世間所有災禍逼惱。刀兵",
    "T19n0983A_001:0439c12": "飢饉亢旱疾疫。四百四病憂惱鬪諍。及八萬",
    "T19n0983A_001:0439c13": "四千鬼魅嬈惱有情。所求世間出世間勝願",
    "T19n0983A_001:0439c14": "多有障礙者。皆由無始已來貪愛無明。虛妄",
    "T19n0983A_001:0439c15": "分別三毒煩惱。不了實相積集不善。感招如",
    "T19n0983A_001:0439c16": "是種種災難。",
    "T19n0983A_001:0439c17": "阿難陀是故我今為彼讀誦佛母大孔雀明王",
    "T19n0983A_001:0439c18": "經者。及一切災厄眾生。復說畫像法及建",
    "T19n0983A_001:0439c19": "立道場供養儀軌。若依此法轉讀是經。一切",
    "T19n0983A_001:0439c20": "災難皆得消除。所有願求隨意滿足。阿難陀",
    "T19n0983A_001:0439c21": "若有苦惱災難起時。或彼國王及諸王子大",
    "T19n0983A_001:0439c22": "臣妃后。及苾芻苾芻尼善男子善女人等。為",
    "T19n0983A_001:0439c23": "除災故。或於王宮或於勝地。或於清淨伽藍",
    "T19n0983A_001:0439c24": "或隨本所居宅舍。依法淨地掘深一肘。除去",
    "T19n0983A_001:0439c25": "瓦礫地中穢物。填滿淨土築令平正。其土本",
    "T19n0983A_001:0440a01": "淨却用填之。若土有餘其地殊勝。應泥拭清",
    "T19n0983A_001:0440a02": "淨建立道場作五肘方壇。高四指量三重布",
    "T19n0983A_001:0440a03": "位。或以彩畫或用五色粉成。於內院中心",
    "T19n0983A_001:0440a04": "畫八葉蓮華。於蓮華胎上畫佛母大孔雀明",
    "T19n0983A_001:0440a05": "王菩薩。頭向東方白色。著白繒輕衣。頭冠",
    "T19n0983A_001:0440a06": "瓔珞耳璫臂釧種種莊嚴。乘金色孔雀王。",
    "T19n0983A_001:0440a07": "結跏趺坐白蓮華上。或青綠花上。住慈悲",
    "T19n0983A_001:0440a08": "相有四臂。右邊第一手執開敷蓮華。第二手",
    "T19n0983A_001:0440a09": "持俱緣果其果狀相似水苽左邊第一手當心掌持吉",
    "T19n0983A_001:0440a10": "祥菓如桃李形第二手執三五莖孔雀尾。從佛母",
    "T19n0983A_001:0440a11": "右邊右旋。周匝蓮華葉上。畫七佛世尊。從微",
    "T19n0983A_001:0440a12": "鉢尸如來乃至釋迦及慈氏菩薩等。皆頭",
    "T19n0983A_001:0440a13": "向外坐各住定相。至西北角第八葉上。畫慈",
    "T19n0983A_001:0440a14": "氏菩薩。左手執軍持右手揚掌向外作施無",
    "T19n0983A_001:0440a15": "畏勢。又於蓮華葉外。內院四方畫四辟支佛。",
    "T19n0983A_001:0440a16": "皆作佛形頂有肉髻亦住定相。又於四隅畫",
    "T19n0983A_001:0440a17": "四大聲聞。從東北隅畫阿難陀。次東南隅",
    "T19n0983A_001:0440a18": "畫羅睺羅。次西南隅畫舍利弗。次西北隅",
    "T19n0983A_001:0440a19": "畫大目揵連。皆著揵陀袈裟偏袒右臂。此",
    "T19n0983A_001:0440a20": "皆中院。次第二院畫八方天王并諸眷屬。東",
    "T19n0983A_001:0440a21": "方畫帝釋天王。執金剛杵與諸天眾圍遶。次",
    "T19n0983A_001:0440a22": "東南方畫火天。左手執軍持右手施無畏。與",
    "T19n0983A_001:0440a23": "五通苦行仙眾圍遶。次南方畫焰摩天王。執",
    "T19n0983A_001:0440a24": "焰摩幢。與焰摩界鬼眾圍遶次西南方畫",
    "T19n0983A_001:0440a25": "羅剎王執刀。與諸羅剎眾圍遶。次西方畫",
    "T19n0983A_001:0440a26": "水天。持羂索。與諸龍眾圍遶。次西北方畫",
    "T19n0983A_001:0440a27": "風天王。執幢幡。與諸持明仙眾圍遶。次北",
    "T19n0983A_001:0440a28": "方畫多聞天王。執寶棒。與諸藥叉眾圍遶。",
    "T19n0983A_001:0440a29": "次東北方畫伊舍那天。執三戟叉。與諸步多",
    "T19n0983A_001:0440b01": "鬼眾圍遶。此皆是第二院。次第三院從東",
    "T19n0983A_001:0440b02": "北隅。右旋周匝畫二十八大藥叉將。各與諸",
    "T19n0983A_001:0440b03": "鬼神眾圍遶。及畫宿曜十二宮神。次第三院",
    "T19n0983A_001:0440b04": "外周匝。用香泥塗飾。布以荷葉。葉上安",
    "T19n0983A_001:0440b05": "置供養食食所謂乳麋酪飯食果子等。皆",
    "T19n0983A_001:0440b06": "以阿波羅爾多明王真言。加持香水散灑。布",
    "T19n0983A_001:0440b07": "列四邊供養。及以諸漿沙糖石蜜石榴蜜",
    "T19n0983A_001:0440b08": "漿等而奉獻之。壇上散白色花於四角置酥",
    "T19n0983A_001:0440b09": "燈四盞。四門各置二淨器滿盛香水。於壇東",
    "T19n0983A_001:0440b10": "安佛母大孔雀明王像。其畫像法如前畫壇。",
    "T19n0983A_001:0440b11": "唯不安界道即是。中院聖眾燒沈香和香",
    "T19n0983A_001:0440b12": "等供養。東方天眾應燒白膠香而為供養。南",
    "T19n0983A_001:0440b13": "方天眾以紫鑛芥子及鹽相和燒之供養。西",
    "T19n0983A_001:0440b14": "方天眾以酥和安悉香燒之供養。北方天",
    "T19n0983A_001:0440b15": "眾應燒薰陸香而供養之。持誦者於壇西",
    "T19n0983A_001:0440b16": "面。敷茅薦為座。或坐卑脚床子。嚴飾經案",
    "T19n0983A_001:0440b17": "置於壇前。以諸香花供養經卷。應如是布列。",
    "T19n0983A_001:0440b18": "轉讀經者可三人五人乃至七人。更替相",
    "T19n0983A_001:0440b19": "續晝夜不令經聲間斷。要在絕語言。除數內",
    "T19n0983A_001:0440b20": "一人明閑教法。呪師指撝取與祇對。作法",
    "T19n0983A_001:0440b21": "結印啟請賢聖。餘人但當至心讀經。唯在遍",
    "T19n0983A_001:0440b22": "數多。慇重發願依三十七尊禮懺。三時或六",
    "T19n0983A_001:0440b23": "時。其道場或一日或二日三日乃至七日。一",
    "T19n0983A_001:0440b24": "切災禍悉皆殄滅。除不至心。轉經者或在家",
    "T19n0983A_001:0440b25": "人或是出家人。每日澡浴清淨著新淨衣。初",
    "T19n0983A_001:0440b26": "起首時對道場前。虔誠一心禮諸聖眾。先以",
    "T19n0983A_001:0440b27": "印契真言。依教請召一切佛菩薩及諸天眾。",
    "T19n0983A_001:0440b28": "如法供養。說所求事慇懃啟告。願垂加護。普",
    "T19n0983A_001:0440b29": "為一切苦難眾生。廣發大願。然後結跏趺坐",
    "T19n0983A_001:0440c01": "以塗香塗手。先結三昧耶印。二手右押左外",
    "T19n0983A_001:0440c02": "相叉作拳。直竪二中指頭相拄即成。結印當",
    "T19n0983A_001:0440c03": "心誦三昧耶真言七遍真言曰。",
    "T19n0983A_001:0440c04": "唵三去麼上野娑怛鍐三合",
    "T19n0983A_001:0440c05": "即以此印加持自身四處。所謂心額喉頂頂",
    "T19n0983A_001:0440c06": "上散印。",
    "T19n0983A_001:0440c07": "次結金剛鉤菩薩印。",
    "T19n0983A_001:0440c08": "准前三昧耶印。以二頭指屈如鉤向身招。不",
    "T19n0983A_001:0440c09": "間斷誦真言七遍。普召諸佛菩薩諸天鬼神",
    "T19n0983A_001:0440c10": "一切聖眾真言曰。",
    "T19n0983A_001:0440c11": "唵嚩日𠻴二合引矩尸一阿引羯重呼茶微",
    "T19n0983A_001:0440c12": "羯茶娑嚩二合引訶",
    "T19n0983A_001:0440c13": "由結此印誦真言請。召一切聖眾不違本誓",
    "T19n0983A_001:0440c14": "皆來赴集。",
    "T19n0983A_001:0440c15": "次結阿波羅爾多明王印。用結地界結方",
    "T19n0983A_001:0440c16": "隅界。二手右押左內相叉。直竪一中指頭",
    "T19n0983A_001:0441a01": "相拄。即以印頂上右旋三匝。隨心遠近便",
    "T19n0983A_001:0441a02": "成結界誦七遍真言曰。",
    "T19n0983A_001:0441a03": "唵虎嚕虎嚕戰拏里摩蹬岐去娑嚩",
    "T19n0983A_001:0441a04": "二合引訶引",
    "T19n0983A_001:0441a05": "次結普供養一切賢聖印。",
    "T19n0983A_001:0441a06": "二手右押左相叉合掌。十指互交上節即成。",
    "T19n0983A_001:0441a07": "結印當心誦七遍頂上散印真言曰。",
    "T19n0983A_001:0441a08": "曩莫三滿多勃馱引南一薩嚩佗引二欠平三",
    "T19n0983A_001:0441a09": "嗢娜󰋲二合帝四娑𩑼二合囉呬馨異反引𤚥五誐",
    "T19n0983A_001:0441a10": "誐曩劍六娑嚩二合引訶",
    "T19n0983A_001:0441a11": "由結此印及誦真言。能於一一佛菩薩諸聖",
    "T19n0983A_001:0441a12": "眾前及於無量諸佛剎土。成辦一切廣大供",
    "T19n0983A_001:0441a13": "養。",
    "T19n0983A_001:0441a14": "次結佛母大孔雀明王印。",
    "T19n0983A_001:0441a15": "二手右押左內相叉。二大指二小指。各直竪",
    "T19n0983A_001:0441a16": "頭相拄即成。結印當心誦真言七遍。如前",
    "T19n0983A_001:0441a17": "以印加持四處頂上散印真言曰。",
    "T19n0983A_001:0441a18": "唵麼庾引囉引訖蘭二合引帝引娑嚩二合引",
    "T19n0983A_001:0441a19": "訶",
    "T19n0983A_001:0441a20": "次捧香爐奉獻啟請。告白聖眾說所求事。如",
    "T19n0983A_001:0441a21": "是依法請召供養已。然後起悲愍心。為拔濟",
    "T19n0983A_001:0441a22": "眾生苦難故。轉讀此經。每日中前換諸供",
    "T19n0983A_001:0441a23": "物。應結阿波羅爾多明王印誦本真言。以",
    "T19n0983A_001:0441a24": "印頂上左旋一匝。暫解其界換供養已。即如",
    "T19n0983A_001:0441a25": "前次第再迎請結界如是依教供養轉讀此",
    "T19n0983A_001:0441a26": "經。所有災難亢旱疾疫。鬼魅厭禱惡毒災",
    "T19n0983A_001:0441a27": "障。種種苦難必得除滅。所有祈願無不遂心。",
    "T19n0983A_001:0441a28": "我已廣說畫像壇場供養儀軌竟。若不辦",
    "T19n0983A_001:0441a29": "如是塗畫壇場。或有急速災難至。可隨自",
    "T19n0983A_001:0441b01": "力分於一淨處。以瞿摩夷塗地作一肘方壇。",
    "T19n0983A_001:0441b02": "隨其大小。磨白檀香塗作圓壇。九位中安",
    "T19n0983A_001:0441b03": "佛像。及以三五莖孔雀尾竪於壇上。隨時",
    "T19n0983A_001:0441b04": "燒香散花乳糜酪等供養聖眾。但虔誠一",
    "T19n0983A_001:0441b05": "心轉讀此經。或一遍或三遍乃至七遍。或一",
    "T19n0983A_001:0441b06": "日或二日。一切厄難悉得消除。所有祈願皆",
    "T19n0983A_001:0441b07": "得圓滿。",
    "T19n0983A_001:0441b08": "爾時阿難陀聞佛世尊。為當來世一切苦難",
    "T19n0983A_001:0441b09": "有情。說此讀誦大孔雀明王經法。頂戴受持",
    "T19n0983A_001:0441b10": "禮佛而退。",
    "T19n0983A_001:0441b11": "佛說大孔雀明王畫像壇場儀軌卷"
}