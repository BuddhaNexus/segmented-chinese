{
    "T35n1732_02a:0032b08": "folio_2a 大方廣佛華嚴經搜玄分齊通智",
    "T35n1732_02a:0032b09": "方軌卷第二之上",
    "T35n1732_02a:0032b11": "終南山至相寺沙門智儼述",
    "T35n1732_02a:0032b12": "9 佛昇須彌頂品第三會佛昇須彌頂品第九",
    "T35n1732_02a:0032b13": "四門同前。一釋名者，佛者化主，昇者上進，",
    "T35n1732_02a:0032b14": "須彌者妙高山，頂者居勝尊上也。問：何故",
    "T35n1732_02a:0032b15": "此下四會在天說者？答：德行位成，除障淨勝，",
    "T35n1732_02a:0032b16": "故在天說耳。此答前十住位問也。二來意。",
    "T35n1732_02a:0032b17": "何故來者，信故解也。此初辨會來意。又何故",
    "T35n1732_02a:0032b18": "會來？既報體成已，次須起化赴機，故來也。",
    "T35n1732_02a:0032b19": "因此略料簡教興所表。今諸會但不捨離",
    "T35n1732_02a:0032b20": "本處，即表起行成報體堅固不移也，而往",
    "T35n1732_02a:0032b21": "諸會即表起用隨機，此釋約修行體；若望",
    "T35n1732_02a:0032b22": "生解起信門，即顯行位增微耳。又解文中",
    "T35n1732_02a:0032b23": "約佛起用赴機以解者，即善知識力也；若",
    "T35n1732_02a:0032b24": "約分位等解者，即約自修行解也，可思准",
    "T35n1732_02a:0032b25": "之。又此會已下四會並位相增，與前信行",
    "T35n1732_02a:0032b26": "少別，於三乘一乘法義亦須交絡，思准之，",
    "T35n1732_02a:0032b27": "餘會並同此意。品來者，前說信法已，次辨",
    "T35n1732_02a:0032b28": "赴，後說所依處耳。三宗者，約會分別有二：",
    "T35n1732_02a:0032b29": "一約人、二約法。人有化主及助化，各有體",
    "T35n1732_02a:0032c01": "德用，但局此會。二約法者，謂十解法，後當",
    "T35n1732_02a:0032c02": "辨耳。約品宗者，若依利他時現處及供",
    "T35n1732_02a:0032c03": "養，即顯法緣；若約自利時，此即機感相應，",
    "T35n1732_02a:0032c04": "機緣體用成也。四辨文，此會有六品，分三：",
    "T35n1732_02a:0032c05": "初二品明方便發起、次二品明正位相、次二",
    "T35n1732_02a:0032c06": "品明後成滿足行相。初二品分二：初起用隨",
    "T35n1732_02a:0032c07": "物、二「帝釋遙見」下辨機感相應。前文有二：",
    "T35n1732_02a:0032c08": "初辨依正二融，即顯前體淨；二復顯後用",
    "T35n1732_02a:0032c09": "淨，自在無礙成事之本也。諸會有文，並同",
    "T35n1732_02a:0032c10": "此釋耳，但進勝異也。問：此文何故不在初",
    "T35n1732_02a:0032c11": "會後，乃在後會前？答：若初會後，即但顯說",
    "T35n1732_02a:0032c12": "法利益義明，與後化用體義不顯，故在後",
    "T35n1732_02a:0032c13": "會前辨耳。餘會同此。何故不在第一會後",
    "T35n1732_02a:0032c14": "料簡？為前會兼餘義，意在彼釋；後第六七",
    "T35n1732_02a:0032c15": "八會亦顯別有餘義意耳。體中，身口意三",
    "T35n1732_02a:0032c16": "也。二「爾時世尊」下彰用應物，即用淨也。餘",
    "T35n1732_02a:0032c17": "相可知。第二相應，文有五序：一住處序，以",
    "T35n1732_02a:0032c18": "動靜無礙無處不至，為此說法德也；二請",
    "T35n1732_02a:0032c19": "佛序；三集眾序；四放光序；五讚歎序。若通",
    "T35n1732_02a:0032c20": "下〈住品〉即八序，謂入定、加勸及起定也。又約",
    "T35n1732_02a:0032c21": "品分文亦好也。初住處序及請序，有六：一",
    "T35n1732_02a:0032c22": "見佛來，用從實起，即發心緣。二「即於妙勝",
    "T35n1732_02a:0032c23": "殿」下明天主嚴供養故請佛，具顯從解成",
    "T35n1732_02a:0032c24": "法供養行，即成根也。三世尊即受，赴感施",
    "T35n1732_02a:0032c25": "化，釋音寂然，表息亂應真也。五說偈下，表",
    "T35n1732_02a:0032c26": "從定發慧。六「佛昇坐」下正明化用事成相。",
    "T35n1732_02a:0032c27": "嚴具文分二：初嚴具，即成根也；二請，即成",
    "T35n1732_02a:0032c28": "欲也。初嚴中有三：初總、次嚴坐具、三結。二",
    "T35n1732_02a:0032c29": "「爾時帝釋」下明其請佛，即表欲也。偈文有",
    "T35n1732_02a:0033a01": "三：一憶本行、二偈讚、三結通十方。六化成",
    "T35n1732_02a:0033a02": "中有三：初處坐、二辨用相、三等通餘方也。",
    "T35n1732_02a:0033a03": "10 菩薩雲集品菩薩雲集品第十",
    "T35n1732_02a:0033a04": "四門同上。一釋名。菩薩者是人。雲者潤益",
    "T35n1732_02a:0033a05": "故，又齗齶貌也。集者聚集。妙勝等者別處也。",
    "T35n1732_02a:0033a06": "二來意者，何故來？辨處已，次明集眾。三集眾",
    "T35n1732_02a:0033a07": "歎德，順法為宗。四辨文者，此文有三序：一",
    "T35n1732_02a:0033a08": "集眾、二放光、三歎佛。今此下三會集眾，何故",
    "T35n1732_02a:0033a09": "不在初品？復何故一一方各有十？又放光",
    "T35n1732_02a:0033a10": "下何以不漸集眾？答：前會位相未成，但顯",
    "T35n1732_02a:0033a11": "行圓，故在初品說。今此行位具成，同彰行",
    "T35n1732_02a:0033a12": "位、利潤益故，共在此品也。所以一一方具",
    "T35n1732_02a:0033a13": "十者，欲顯解相分明圓融數等，一方即一切",
    "T35n1732_02a:0033a14": "方也。所以此放光下不漸集眾者，欲顯行",
    "T35n1732_02a:0033a15": "位圓成，無有增減之相故也。於中別有增",
    "T35n1732_02a:0033a16": "減，義用上准。成即得也，上下應可准思之。",
    "T35n1732_02a:0033a17": "上第一會釋集眾光者，亦是准義，初為後",
    "T35n1732_02a:0033a18": "則耳。初集眾序，內有二：初指方辨數。此中",
    "T35n1732_02a:0033a19": "一一方者，或通上會、或不通上信行又不",
    "T35n1732_02a:0033a20": "成位相，為此不通；下三會位顯，故通義也。",
    "T35n1732_02a:0033a21": "二「其世」下列名耳。名有三：初明十方佛土菩",
    "T35n1732_02a:0033a22": "薩三種世間，即為二也；二「此諸佛神力」下明",
    "T35n1732_02a:0033a23": "集諸菩薩，有三淨行雲集，依方坐可知。三",
    "T35n1732_02a:0033a24": "「如此世界」下結類十方成法界會。佛同名",
    "T35n1732_02a:0033a25": "月者，依月起光故、清涼故，解法准之。菩薩",
    "T35n1732_02a:0033a26": "同名慧者，解之始故。足指放光者，表立解位",
    "T35n1732_02a:0033a27": "不退故，有二可知。三讚歎。序文有十菩薩",
    "T35n1732_02a:0033a28": "相生次第歎，解相明白耳可知。一、法慧，偈有",
    "T35n1732_02a:0033a29": "二：初長行生起；二正偈頌。下並准之。此文",
    "T35n1732_02a:0033b01": "有二：初七牒眾，明是佛力所成，即結前品",
    "T35n1732_02a:0033b02": "中六段義。次三明勝行者得見佛，餘莫知",
    "T35n1732_02a:0033b03": "者，即通讚前難思。下諸人偈，並約理成也。",
    "T35n1732_02a:0033b04": "二、一切慧，偈有六：初三明謂見之徒不見",
    "T35n1732_02a:0033b05": "真佛、次三顯解無生法身常現、次一明取",
    "T35n1732_02a:0033b06": "著者失、次一明慧解者益、次一明解佛因",
    "T35n1732_02a:0033b07": "緣成即離癡惑、次一推功在本。三、勝慧，偈",
    "T35n1732_02a:0033b08": "有六：初三明妄取者失、次一明有解者德、",
    "T35n1732_02a:0033b09": "次一約法辨觀益、次三推功在佛、次一能",
    "T35n1732_02a:0033b10": "淨慧者見法身、次一推功在本。四、功德慧，",
    "T35n1732_02a:0033b11": "偈有五：初四明迷者失、次一示勝方便、次",
    "T35n1732_02a:0033b12": "三明得法性益、次一歎佛利生方便、次一",
    "T35n1732_02a:0033b13": "推功在本。五、精進慧，偈有三：初一彰失、次",
    "T35n1732_02a:0033b14": "一辨德、次八廣辨觀式獲益相。八文內，前四",
    "T35n1732_02a:0033b15": "無相生、後四真實性也。六、善慧偈，有四：初二",
    "T35n1732_02a:0033b16": "明有解能度自他、次五明無生故應真性、",
    "T35n1732_02a:0033b17": "次一半歎解勝能、次一半推功在本。七、智",
    "T35n1732_02a:0033b18": "慧，偈有三：初一明因教成正解、次六明迷",
    "T35n1732_02a:0033b19": "教理者失、次三重成解德。八、真實慧，偈有",
    "T35n1732_02a:0033b20": "五：初二挍量勝劣得失、次二辨所觀境、次",
    "T35n1732_02a:0033b21": "一舉益勸學、次一釋知者名、次四示其觀",
    "T35n1732_02a:0033b22": "儀。九無上慧，偈有四：初一釋人名、次六歎",
    "T35n1732_02a:0033b23": "自利、次二歎利他德、次一推功在本。十、堅",
    "T35n1732_02a:0033b24": "固慧，偈有四：初四歎佛是真歸、次二舉德",
    "T35n1732_02a:0033b25": "勸依、次二引自勸物令入、次二舉勝人",
    "T35n1732_02a:0033b26": "顯德無盡以勸依也。",
    "T35n1732_02a:0033b27": "11 十住品十住品第十一",
    "T35n1732_02a:0033b28": "分別有五：一釋十住名，即辨來意。十者數，",
    "T35n1732_02a:0033b29": "住者不退位也。何故來？正說故。二明所治，是",
    "T35n1732_02a:0033c01": "前百障應位斷故，若三乘熟教所斷外道我",
    "T35n1732_02a:0033c02": "執。三所得，光增定及頂善根。",
    "T35n1732_02a:0033c03": "四所成，即十解成。即是三乘熟教說，即此品",
    "T35n1732_02a:0033c04": "宗。五釋文。自下第三品分為正宗。此中二品",
    "T35n1732_02a:0033c05": "即為二：初通道俗、二〈梵行品〉是出家別行法。",
    "T35n1732_02a:0033c06": "初品若義分文，此初有三序。光師云：有八",
    "T35n1732_02a:0033c07": "序，為三：初品二合名住處序、次品三合名",
    "T35n1732_02a:0033c08": "集眾序、此品三合起說序。又依〈地品〉，此下",
    "T35n1732_02a:0033c09": "三會各有六分：初名三昧分、二加分、三起",
    "T35n1732_02a:0033c10": "分、四本分、五說分、六利益分。分齊至文應",
    "T35n1732_02a:0033c11": "知。又此文有二：初明三昧序、次「告眾菩薩",
    "T35n1732_02a:0033c12": "言」下正宗。三昧序加意上已辨。定名無量方",
    "T35n1732_02a:0033c13": "便定，方便是智，定成勝智知法故。所以法",
    "T35n1732_02a:0033c14": "慧菩薩入定及說者，如下論應知。二加序，",
    "T35n1732_02a:0033c15": "有三：初辨同加，此有三：一明現身及顯",
    "T35n1732_02a:0033c16": "同名即為二也；二同讚亦有二可知。三釋",
    "T35n1732_02a:0033c17": "得所以，有四可知。二「欲令汝廣說」下明加",
    "T35n1732_02a:0033c18": "所為，有十一句：一總、九別、後一結成位也。",
    "T35n1732_02a:0033c19": "第二九句內，初五自分、次四勝進耳。三「善男",
    "T35n1732_02a:0033c20": "子」下辨加相，謂三業也。加相，文有三：初「善",
    "T35n1732_02a:0033c21": "男子」下辨口加、二「如來即與」下明意加、三「各",
    "T35n1732_02a:0033c22": "申」下身業加。云何意加？與法同緣資故也。意",
    "T35n1732_02a:0033c23": "加，文有二：初列十智、次「何以故」下釋所以",
    "T35n1732_02a:0033c24": "也。問：何故與智者？為智解法故也。起有四",
    "T35n1732_02a:0033c25": "意：一定事訖、二得勝力、三說時至、四定無",
    "T35n1732_02a:0033c26": "言說故也。第二正說，文有四：初歎種性深",
    "T35n1732_02a:0033c27": "勝并列十名，即本分；二「何者」下廣解住相；",
    "T35n1732_02a:0033c28": "三「爾時佛神力故」下明地動，顯實證成；四以",
    "T35n1732_02a:0033c29": "偈重頌。初文有二：初總歎種性義，即性、習",
    "T35n1732_02a:0034a01": "二種性體也；二「菩薩十住」下列十解相，明佛",
    "T35n1732_02a:0034a02": "同說也，即性、習二種性相也。此約剋性為",
    "T35n1732_02a:0034a03": "語。若就分位時、即有六種性：一習種性，當",
    "T35n1732_02a:0034a04": "十解位；二性種性，當十行；三道種性，當十迴",
    "T35n1732_02a:0034a05": "向；四聖種性，當十地；五等覺性，當十地終",
    "T35n1732_02a:0034a06": "心；六妙覺性，當佛地。復名六堅，亦名堅信、",
    "T35n1732_02a:0034a07": "亦名堅法、亦名堅修、亦名堅德、亦名堅頂、",
    "T35n1732_02a:0034a08": "亦名堅覺。亦名六忍，信忍、法忍、修忍、正忍、無",
    "T35n1732_02a:0034a09": "垢忍、一切智忍。復名六慧，聞慧、思慧、修慧、無",
    "T35n1732_02a:0034a10": "相慧、照慧、寂照慧。亦名六觀，住觀、行觀、向觀、",
    "T35n1732_02a:0034a11": "地觀、無相觀、一切種智觀。此約三乘寄位語",
    "T35n1732_02a:0034a12": "耳。此中十解十行中六決定內，但無大善決",
    "T35n1732_02a:0034a13": "定；十迴向但有觀相善大善及不怯弱，餘三",
    "T35n1732_02a:0034a14": "併無。所以有大善及無餘三者，為迴向是",
    "T35n1732_02a:0034a15": "方便事中顯成，故大善顯也。餘三無者，為義",
    "T35n1732_02a:0034a16": "隱故不說。觀相等可知。十解行等何故無",
    "T35n1732_02a:0034a17": "大善？解行自行義顯，故無也。餘者思之可",
    "T35n1732_02a:0034a18": "知。初體，文有二：初總告、二別明六決定也。",
    "T35n1732_02a:0034a19": "第二解相，文有三：初舉數引證立宗、二別",
    "T35n1732_02a:0034a20": "列有二可知、三引證結也。十解名者，一發",
    "T35n1732_02a:0034a21": "心上期；二治地滅惑，生自他利；三修行，定",
    "T35n1732_02a:0034a22": "成前二耳；四生貴，行成生佛家；五方便，具",
    "T35n1732_02a:0034a23": "足自他行滿；六正心住，得緣起正解；七不退，",
    "T35n1732_02a:0034a24": "理量止觀雙行；八童真，無生妙解以立身，如",
    "T35n1732_02a:0034a25": "童無染；九法王子，善施佛教故；十灌頂，位",
    "T35n1732_02a:0034a26": "滿受職，相應故也。此即是下諸位行相也。第",
    "T35n1732_02a:0034a27": "二廣辨文，一一住皆四段：一問列名；二辨解",
    "T35n1732_02a:0034a28": "相有三，初總、次釋、三結；三明仰修勝進助",
    "T35n1732_02a:0034a29": "行亦三，立、釋、結，下並同此，亦可當位所習；",
    "T35n1732_02a:0034b01": "四「何以故」下釋學意。唯初及十有六句：一",
    "T35n1732_02a:0034b02": "牒寄問；二辨發心緣，有六句；三辨行體，此",
    "T35n1732_02a:0034b03": "有三句：一體發心，有四緣、四因、四力。四緣",
    "T35n1732_02a:0034b04": "者，一見聞佛菩薩神通大事、二聞法、三末世",
    "T35n1732_02a:0034b05": "護法、四見苦眾生故發心。四因者，一種性",
    "T35n1732_02a:0034b06": "因緣、二佛等為善友、三起大悲心、四不畏",
    "T35n1732_02a:0034b07": "眾難。四力者，自力、他力、因力、方便力，如《地持》",
    "T35n1732_02a:0034b08": "說也。二所起。三不退，此有二義：若約一乘",
    "T35n1732_02a:0034b09": "通教，入十住位即四退等皆無；二若依三",
    "T35n1732_02a:0034b10": "乘，十地已來有念退；地前有行退、位退，不",
    "T35n1732_02a:0034b11": "進退亦退；十信已前有實退，已後有示現",
    "T35n1732_02a:0034b12": "退也。此約位語。四明所得、五明學、六辨",
    "T35n1732_02a:0034b13": "前學意。又此下諸文並有三：一問、二答、三",
    "T35n1732_02a:0034b14": "辨成行勝能也。此文有三：初責、次辨意、三",
    "T35n1732_02a:0034b15": "明所成德也。諸位並同此，亦可通釋耳。即",
    "T35n1732_02a:0034b16": "自開解者通因果，其義有三：一不由他小",
    "T35n1732_02a:0034b17": "教等解、二不由他教境成、三不由他性",
    "T35n1732_02a:0034b18": "外別集也。後文所為各同異，思之可知耳。",
    "T35n1732_02a:0034b19": "二治地內，初十同二地十種集，後十同集果",
    "T35n1732_02a:0034b20": "中令諸眾生捨倒住正見等。三修行內，前",
    "T35n1732_02a:0034b21": "十同三地護煩惱行，後十同護小乘。四生貴",
    "T35n1732_02a:0034b22": "內，初十相同四地十種法智，後十同修道品",
    "T35n1732_02a:0034b23": "等。五具足方便內，初十同五地大慈等觀，後",
    "T35n1732_02a:0034b24": "十同大悲觀深重苦。六正心內，初十同六",
    "T35n1732_02a:0034b25": "地十平等中第十句，後十同前九平等也。七",
    "T35n1732_02a:0034b26": "不退內，初十同七地十種樂無作對治，後十",
    "T35n1732_02a:0034b27": "同彼障對治亦同雙行分。退有四種：一位、",
    "T35n1732_02a:0034b28": "二行、三念、四應得不得，此中無四退等。八",
    "T35n1732_02a:0034b29": "童真內，初十同八地勝行分何等身乃至供",
    "T35n1732_02a:0034c01": "養佛等，後十同彼三世間自在。九法王子，初",
    "T35n1732_02a:0034c02": "十同九地智成就入行等，後十同彼口業法",
    "T35n1732_02a:0034c03": "師成就等文。十灌頂有五：初列名、二廣釋、",
    "T35n1732_02a:0034c04": "三顯勝、四進學、五除伏疑。初十同十地三",
    "T35n1732_02a:0034c05": "昧分，次十同彼受位分，三十句同彼大盡",
    "T35n1732_02a:0034c06": "分即入住出也。上來依一乘生信為言。若",
    "T35n1732_02a:0034c07": "約三乘寄位別觀時，如經：初住中，厚集一",
    "T35n1732_02a:0034c08": "切善根成四弘誓，未度苦令度、未解集",
    "T35n1732_02a:0034c09": "令解、未安道令安、未得滅令得滅。第二",
    "T35n1732_02a:0034c10": "住中，修習無量善行，謂四念，觀身受心法此",
    "T35n1732_02a:0034c11": "四皆空。第三住中，善集佛道法，謂觀十一切",
    "T35n1732_02a:0034c12": "入，四大、四色、空處、識處皆如實相故。第四住",
    "T35n1732_02a:0034c13": "中，一切佛前受法而行八勝處觀，內實五陰",
    "T35n1732_02a:0034c14": "中廣相略相二勝處，外假眾生法中廣相略",
    "T35n1732_02a:0034c15": "相二勝處，四大法廣略四勝處，如是觀一切",
    "T35n1732_02a:0034c16": "法空無相故。第五住中，修諸清白法，謂八大",
    "T35n1732_02a:0034c17": "人覺，少欲、知足、寂靜、精進、正念、正定、正慧、",
    "T35n1732_02a:0034c18": "不諍論，順一切法故。第六住中，為諸佛所",
    "T35n1732_02a:0034c19": "護，八解脫觀聞慧得，內假外假二相不可得",
    "T35n1732_02a:0034c20": "故。一解脫，思慧，內五法外一切法不可得故。",
    "T35n1732_02a:0034c21": "二解脫，修慧，六觀具足，色界五陰空。三解脫，",
    "T35n1732_02a:0034c22": "四空五陰及滅定觀皆不可得故。五解脫，如",
    "T35n1732_02a:0034c23": "相故。第七住中，廣正法，謂六和敬，三業、同",
    "T35n1732_02a:0034c24": "戒、同見、同行，入此法和必竟空故，住不退",
    "T35n1732_02a:0034c25": "位。第八住中，信喜大法，所謂三處一切因故",
    "T35n1732_02a:0034c26": "無作，一切果故無相。因空果空，空復空故空",
    "T35n1732_02a:0034c27": "空，如是法如虛空故。第九住中，住四等法，",
    "T35n1732_02a:0034c28": "謂化眾生教四諦法，三界非樂為苦，無明",
    "T35n1732_02a:0034c29": "習因受生無窮，三空道品無為寂滅，四諦",
    "T35n1732_02a:0035a01": "無二，一合相故，即是眾生緣、法緣、無緣也。第",
    "T35n1732_02a:0035a02": "十住中，好求佛功德，謂六念，佛、法、僧、戒、捨、天，",
    "T35n1732_02a:0035a03": "得一切佛功德，念念入，不約三昧，常前修",
    "T35n1732_02a:0035a04": "故。此約三乘寄位觀也。第三顯實證成，文有",
    "T35n1732_02a:0035a05": "二：初動地顯實、二「復云佛神力」下菩薩證",
    "T35n1732_02a:0035a06": "成。前文有三：一動地、二雨華、三等餘十方",
    "T35n1732_02a:0035a07": "世界等。第二文有二：初菩薩證成、二結會",
    "T35n1732_02a:0035a08": "平等廣周法界。前文有四句可知。二結會",
    "T35n1732_02a:0035a09": "中有二可知。第四重誦，文有二百三偈，有",
    "T35n1732_02a:0035a10": "二：初一百八十五頌十解相；二「如是十住諸",
    "T35n1732_02a:0035a11": "菩薩」下有十八，總頌十住結歎勸修。初正",
    "T35n1732_02a:0035a12": "頌，文有十：初九十頌初住；次「第二治地」下",
    "T35n1732_02a:0035a13": "頌第二住，餘並可知。初文有三：初對三十",
    "T35n1732_02a:0035a14": "五事廣成發心體；二「菩薩如是發心已」下辨",
    "T35n1732_02a:0035a15": "初住用；三「是說菩薩」下結也。治地內，初四頌",
    "T35n1732_02a:0035a16": "解、後八頌所學行。修行前四頌解、後六所",
    "T35n1732_02a:0035a17": "學行。生貴，前六解、後六行。方便具足，前六解、",
    "T35n1732_02a:0035a18": "後三行。正心，前八解、後二行。不退，前四解、後",
    "T35n1732_02a:0035a19": "四行。童真，前六解、後四行。法王子，前四解、後",
    "T35n1732_02a:0035a20": "二行。灌頂，前十德體、次二誦住位相、下四",
    "T35n1732_02a:0035a21": "頌後方便行。第二結歎，文有二：初十四總",
    "T35n1732_02a:0035a22": "頌十住難知、次四結說無盡也。",
    "T35n1732_02a:0035a23": "12 梵行品梵行品第十二",
    "T35n1732_02a:0035a24": "四門同上。一釋名者。行中上淨，故名梵行",
    "T35n1732_02a:0035a25": "也。要論梵有二，謂報及方便。始修為淨，成",
    "T35n1732_02a:0035a26": "就為梵。若據報者，欲天為淨，色天為梵。",
    "T35n1732_02a:0035a27": "若約自利利他，自利為淨，利他為梵。故《涅",
    "T35n1732_02a:0035a28": "槃經》云「三學為勝聖行，四無量為梵」也。二",
    "T35n1732_02a:0035a29": "明來意。何以來？其進道多方，從相分二，謂",
    "T35n1732_02a:0035b01": "一緇、一素。素從利他，無方利物，故不住分",
    "T35n1732_02a:0035b02": "齊行；緇從自利故，不可輕壞出世容儀，故",
    "T35n1732_02a:0035b03": "唯成內觀也，故地品辨出家人唯成三昧。",
    "T35n1732_02a:0035b04": "問：前諸會何不亦說此品？答：有二意，一此",
    "T35n1732_02a:0035b05": "中行劣、二以始通終故也。何不十信明此",
    "T35n1732_02a:0035b06": "品？答：此正宗為彰以法成人，不以人成",
    "T35n1732_02a:0035b07": "法。何名人成法者？法無高下，隨人器物",
    "T35n1732_02a:0035b08": "顯法精麁故。十信法解未明，不可以法",
    "T35n1732_02a:0035b09": "成人。十信解劣故，但隨信根定法。若語形",
    "T35n1732_02a:0035b10": "局，即諸見更增，不成正信也。問：梵行發心",
    "T35n1732_02a:0035b11": "明法，何故不通下三會？答：理有，以此類彼",
    "T35n1732_02a:0035b12": "耳。三辨宗者，無念理觀當是自體果涅槃圓",
    "T35n1732_02a:0035b13": "寂行也，即為此品宗。又問：此中始明十住",
    "T35n1732_02a:0035b14": "初發心因，何故乃言是果行也？答：此明自",
    "T35n1732_02a:0035b15": "體真發心故，契於後際體包無外也。又是",
    "T35n1732_02a:0035b16": "自體發中果無戲論行耳。故品下結云「初發",
    "T35n1732_02a:0035b17": "心時便成正覺，具足慧身不由他悟」。四釋",
    "T35n1732_02a:0035b18": "文者，此文有二：初問、後答。所以正念天子",
    "T35n1732_02a:0035b19": "問者，表定顯理故。又正念不妄，淨報堪受",
    "T35n1732_02a:0035b20": "也。問文有四：初總問；次牒事；三自分，成出",
    "T35n1732_02a:0035b21": "家行；四「速成」下勝進明他分，又佛境界。又問：",
    "T35n1732_02a:0035b22": "上〈淨行品〉何故在家出家合明，此即不爾者？",
    "T35n1732_02a:0035b23": "上為信根弱故，始約緣修相易處雙明。此",
    "T35n1732_02a:0035b24": "中已去會法明出家相者，欲明自體緣起",
    "T35n1732_02a:0035b25": "性離，非斷故離也，此如《維摩經》說。",
    "T35n1732_02a:0035b26": "答文有三：一答前自分、二「又復修習增上",
    "T35n1732_02a:0035b27": "十法」下答前他分問、三「菩薩如是觀者」下結",
    "T35n1732_02a:0035b28": "梵行成益耳。初文有三：初辨尋思、二「正念」",
    "T35n1732_02a:0035b29": "下辨正觀、三「是名」下結。初文有二：初辨尋",
    "T35n1732_02a:0035c01": "思、二「又知過去」下明如實。初復分三：初舉",
    "T35n1732_02a:0035c02": "十法明所觀，此有二：初總、次別；次「應如是」",
    "T35n1732_02a:0035c03": "下正明觀；三「當如是」下結。何者梵行體？理實",
    "T35n1732_02a:0035c04": "自體發中正智是也。何故法慧菩薩說者？圓",
    "T35n1732_02a:0035c05": "通性德，非順法之慧不明也。十中前六是行",
    "T35n1732_02a:0035c06": "及行緣，四所信境，故偏說也。餘相可知。如實",
    "T35n1732_02a:0035c07": "文有二：初辨觀行、二「此梵行法」下反驗。第",
    "T35n1732_02a:0035c08": "二菩薩正念無障礙者，辨正觀。文有三：初辨",
    "T35n1732_02a:0035c09": "無相、二「如是觀者」下辨依他無生、三「一切佛」",
    "T35n1732_02a:0035c10": "下辨真實無性法。喻可知。第二勝進，文有",
    "T35n1732_02a:0035c11": "三：一自利，有四句，謂立、問、答、結，可知。二「如",
    "T35n1732_02a:0035c12": "是觀察」下明利他，有句。三「如幻」下喻說。前二",
    "T35n1732_02a:0035c13": "無體如幻、現實如夢、起用如電、緣聚如",
    "T35n1732_02a:0035c14": "響、成事如化也。第三結利自他文，亦可",
    "T35n1732_02a:0035c15": "答上速成問也。有二：初牒、次結益。益文有",
    "T35n1732_02a:0035c16": "二：初結前少行多能，有二可知；二「初發心",
    "T35n1732_02a:0035c17": "時」下成疾所以，有二可知。言即菩提者，有",
    "T35n1732_02a:0035c18": "二：一約位，即十解菩提；二約解，覺正理也。",
    "T35n1732_02a:0035c19": "餘信、行、證等准以知之。又即普賢證得自體",
    "T35n1732_02a:0035c20": "圓明究竟因果，此解約一乘耳。",
    "T35n1732_02a:0035c21": "13 發心功德品發心功德品第十三",
    "T35n1732_02a:0035c22": "此下辨此住勝進德。四門同上。一釋名。",
    "T35n1732_02a:0035c23": "發心，牒行體。功德行，所成功德也。就二義",
    "T35n1732_02a:0035c24": "得名。",
    "T35n1732_02a:0035c25": "二來意。所以來？前行已成，今辨歎德相故。",
    "T35n1732_02a:0035c26": "三功德分量，為此品宗。四辨文。此文有四：",
    "T35n1732_02a:0035c27": "初問、次答、三證成、四偈頌。所以帝問者，在",
    "T35n1732_02a:0035c28": "天故，亦即功德自在也。又淨解自在方堪受",
    "T35n1732_02a:0035c29": "德耳。所以法慧菩薩說者，稱法之慧方窮功",
    "T35n1732_02a:0036a01": "德。二答，文有二：初略，此中有三：初總、次別、",
    "T35n1732_02a:0036a02": "三許分齊。教量難知，義深難信，思惟難解，",
    "T35n1732_02a:0036a03": "應教難說，欲證難通，數極故難分別也。",
    "T35n1732_02a:0036a04": "次「假使」下廣答。廣文有二：初辨十二喻、次",
    "T35n1732_02a:0036a05": "「發是心已」下合喻。初文有四：初喻、次徵、三",
    "T35n1732_02a:0036a06": "答、四校量。餘文不定。十二喻中有五：初五",
    "T35n1732_02a:0036a07": "戒、二十善等，此二取所益為況；第三身通，即",
    "T35n1732_02a:0036a08": "所利生處；四知成壞，知法時也。下根悕望",
    "T35n1732_02a:0036a09": "等七喻，明所利根器厚薄。下一明諸行德廣",
    "T35n1732_02a:0036a10": "入勝位也。第二合，文長分為七：初總辨德",
    "T35n1732_02a:0036a11": "能；二「何以故」下責初非劣，成等勝義；三答",
    "T35n1732_02a:0036a12": "所由；四「何故」下重責始同終；五「此初發心」下",
    "T35n1732_02a:0036a13": "以終攝始；六「悉與三世諸如來等」下廣辨；七",
    "T35n1732_02a:0036a14": "「彼初發心」下結因勝緣由耳。又得證者，行證",
    "T35n1732_02a:0036a15": "也；身證者，位證也。又得證，智相應；身證者，身",
    "T35n1732_02a:0036a16": "相應也。此中並是普賢實德也。又問：何故諸",
    "T35n1732_02a:0036a17": "世界等善順菩薩心轉者何也？答：為菩薩",
    "T35n1732_02a:0036a18": "得諸因緣和合自在心，是諸法因緣故隨轉",
    "T35n1732_02a:0036a19": "也。此可思准。又上文十欲等者，隨有一善",
    "T35n1732_02a:0036a20": "欲，即具上十德也。餘可准之。又所以身證",
    "T35n1732_02a:0036a21": "通三世者，為下文菩薩常不離三世佛前",
    "T35n1732_02a:0036a22": "故也。第三動地成證等，文有五：初動地雨華",
    "T35n1732_02a:0036a23": "等；二諸佛同證，有二可知；三利生獲益，有",
    "T35n1732_02a:0036a24": "三耳；四別佛同說證成前義，有二可知；五",
    "T35n1732_02a:0036a25": "辨成所由，有十耳。問：何故佛證？答：為勝進",
    "T35n1732_02a:0036a26": "舉果攝成；又恐不信；又表因與果同一性",
    "T35n1732_02a:0036a27": "故。餘事可知。第四重頌，有二：初長行生起、",
    "T35n1732_02a:0036a28": "次偈頌。初文有八，可知。偈文有二百四十",
    "T35n1732_02a:0036a29": "一半，分四：初廣歎發心現成功德、二「十方",
    "T35n1732_02a:0036b01": "世界中」下重舉前十二喻述德難思、三「三世",
    "T35n1732_02a:0036b02": "人中尊」下辨能成當果、四「菩薩初發心」下結。",
    "T35n1732_02a:0036b03": "此中不得細科，若細即失旨也。又住位已去，",
    "T35n1732_02a:0036b04": "所有解行理事教義等法門，並皆常行無間應",
    "T35n1732_02a:0036b05": "知。又從信位成已去普賢行，乃八相與佛",
    "T35n1732_02a:0036b06": "已來並無差別，此可思之。餘三乘行義等並",
    "T35n1732_02a:0036b07": "別不疑也。",
    "T35n1732_02a:0036b08": "14 明法品明法品第十四",
    "T35n1732_02a:0036b09": "四門同上。一辨名。言明法者，有二：一約教，",
    "T35n1732_02a:0036b10": "阿含法照理現故名明，法即義也；二約行。",
    "T35n1732_02a:0036b11": "由行增勝後位相現故，即用前位法義解行",
    "T35n1732_02a:0036b12": "等為明，用後位教義等為法也。二來意。",
    "T35n1732_02a:0036b13": "所以興者，用前行德更修，與後地為方",
    "T35n1732_02a:0036b14": "便故也。三即行教法義等為此品宗。四辨",
    "T35n1732_02a:0036b15": "文者，所以精進問者，若不精進行，不能",
    "T35n1732_02a:0036b16": "受此勝進法也。所以法慧菩薩答者，稱法",
    "T35n1732_02a:0036b17": "之慧能申此教故。文有三：初問、次答、三末",
    "T35n1732_02a:0036b18": "後少長行略結流通也。問文有二：初問、次重",
    "T35n1732_02a:0036b19": "頌。初文有三：初先牒前住位中行德，為生",
    "T35n1732_02a:0036b20": "後次第；次「彼菩薩云何修習」下正問勝進中",
    "T35n1732_02a:0036b21": "先際行德。初牒文有六句，可知。次問勝進",
    "T35n1732_02a:0036b22": "先際，文有十一句，分四：初六自利、次「隨其」",
    "T35n1732_02a:0036b23": "下三利他行、次「興隆」下一住持建立、次一成",
    "T35n1732_02a:0036b24": "事不虛。第三勝進中後際利他分法，有二：初",
    "T35n1732_02a:0036b25": "總、次別。別文有三：初明成熟德。此文有二：",
    "T35n1732_02a:0036b26": "初自利成熟行德、二「具足佛剎」下利他成熟",
    "T35n1732_02a:0036b27": "眾生行法。初自利分，有四句：一離障、二成",
    "T35n1732_02a:0036b28": "體、三成德、四成用也。二利他中有三，謂體、",
    "T35n1732_02a:0036b29": "德、用。體有十二事，准此可解耳。第二「天王」",
    "T35n1732_02a:0036c01": "下明眷屬行法，有四可知。三「得善根力」下",
    "T35n1732_02a:0036c02": "辨自他德滿成就不虛義，有四句也。第二",
    "T35n1732_02a:0036c03": "重誦，文有二：初生起、次偈頌。偈有二十二",
    "T35n1732_02a:0036c04": "偈：初四頌前，牒前初發心菩薩前住位中所",
    "T35n1732_02a:0036c05": "進德文；次「云何」下七頌第二彼菩薩下正問",
    "T35n1732_02a:0036c06": "勝進中先際正行；次「人雄」下十一頌善哉下",
    "T35n1732_02a:0036c07": "後際果德利他文。就第二云何下先際自",
    "T35n1732_02a:0036c08": "分中，初有三偈，頌上自利六句；次二頌利",
    "T35n1732_02a:0036c09": "他行中三句；次一頌建立文；次一頌果行",
    "T35n1732_02a:0036c10": "成就不虛。第二答中有二：先長行、後偈頌。",
    "T35n1732_02a:0036c11": "初文有三：初歎所問今時多益，有三可",
    "T35n1732_02a:0036c12": "知；二勅聽許說；三「佛子此菩薩」下正答。答",
    "T35n1732_02a:0036c13": "文有二：初答勝進中先際自分正行、二「菩薩",
    "T35n1732_02a:0036c14": "摩訶薩若得成就」下答上勝進中後際果行。",
    "T35n1732_02a:0036c15": "初文有一百七十句，亦可百八十句耳，有四：",
    "T35n1732_02a:0036c16": "初一百一十，答上十一句中初六句自利行；",
    "T35n1732_02a:0036c17": "次四十，答利他行三句；次十，答住持建立；次",
    "T35n1732_02a:0036c18": "十，答成事不虛。答自利文中，初一百答前",
    "T35n1732_02a:0036c19": "五行；後十答第六行。答前五文中，一一皆",
    "T35n1732_02a:0036c20": "二十句答之。二十內，前十自行相應法，次十",
    "T35n1732_02a:0036c21": "勝進修行法。云具足淨慧等者，牒前自利",
    "T35n1732_02a:0036c22": "行生起後利他，令勢相連也。諸十文各有",
    "T35n1732_02a:0036c23": "四：初生起、次問、三答、四結，亦有不定者，",
    "T35n1732_02a:0036c24": "可准思之。利他，前問有三，此答中有四十，",
    "T35n1732_02a:0036c25": "亦可五十句。此初二十答三中初句、次不捨",
    "T35n1732_02a:0036c26": "諸波羅蜜十句答前第二句、次「佛子」下十答",
    "T35n1732_02a:0036c27": "前第三句。前二十句亦可三十句也，初五知",
    "T35n1732_02a:0036c28": "器所宜、次十應諸病授藥、次十五應器與",
    "T35n1732_02a:0036c29": "法。言能如是行者則興隆三寶者有十，答",
    "T35n1732_02a:0037a01": "第十句內住持建立。此中有二：初總、次別。此",
    "T35n1732_02a:0037a02": "別文中分四：前三別、第四總。前三文，初依",
    "T35n1732_02a:0037a03": "教道、次依證道、後依不住道。六和敬者，身",
    "T35n1732_02a:0037a04": "口意業及見戒施同也。「菩薩如是不斷三寶」",
    "T35n1732_02a:0037a05": "下有十句，答上自分行第十一句行成事不",
    "T35n1732_02a:0037a06": "虛，有三：初十，辨行成事不虛，次第答前五",
    "T35n1732_02a:0037a07": "句；二有十，以德自嚴，即答前不虛句；三有",
    "T35n1732_02a:0037a08": "十，以自嚴故能攝化不虛，亦同答一句。於",
    "T35n1732_02a:0037a09": "中法、喻、合三文。次「若得成就」下第二答後際",
    "T35n1732_02a:0037a10": "果德行，中有三：初「菩薩摩訶薩」下答前滅",
    "T35n1732_02a:0037a11": "除癡闇果熟德行法，此文有二：初辨自成",
    "T35n1732_02a:0037a12": "熟行、二「次第方便」下明利生行耳；二「於大",
    "T35n1732_02a:0037a13": "眾中」下辨眷屬行；三「成就如是勝妙法」下辨",
    "T35n1732_02a:0037a14": "行成不虛。唯除如來者，以下過上也。第三行",
    "T35n1732_02a:0037a15": "不虛，文有三：初立、次責、三答。答中有十一",
    "T35n1732_02a:0037a16": "句，前六因、後果行。第二重頌有二：初長行",
    "T35n1732_02a:0037a17": "生起、二正頌偈。勝進中有二十偈，有二：初",
    "T35n1732_02a:0037a18": "十三頌先際緣起、次七頌上答中勝分果德",
    "T35n1732_02a:0037a19": "自分行法。前中，初六半頌自利行、次三半頌",
    "T35n1732_02a:0037a20": "利他、次一頌住持建立、下二頌成事不虛。",
    "T35n1732_02a:0037a21": "後七中，初一半自利果及利他果、次三半頌",
    "T35n1732_02a:0037a22": "眷屬行、下二頌行成不虛也。",
    "T35n1732_02a:0037a23": "15 佛昇夜摩天自在品第四會佛昇夜摩天自在品第十五",
    "T35n1732_02a:0037a24": "四門同上。一釋名。佛者化主。昇者上進。夜摩",
    "T35n1732_02a:0037a25": "者時天，亦云戲樂。天者明故。自在者遊空無",
    "T35n1732_02a:0037a26": "礙也。約行，准之可知，即答上十行問。二來",
    "T35n1732_02a:0037a27": "意者，所以來，依解起行也。有二意：一會來",
    "T35n1732_02a:0037a28": "意、二品來意，並如第三會說准之。三宗者，",
    "T35n1732_02a:0037a29": "有二：約人、約法，同上，准思之可知也。此品",
    "T35n1732_02a:0037b01": "宗為明處及興供養。四辨文者，此文四品，",
    "T35n1732_02a:0037b02": "分三：初二辨序、次一明行體、次一明勝進",
    "T35n1732_02a:0037b03": "方便也。此初序文，一同前會，但增勝轉上寄",
    "T35n1732_02a:0037b04": "法不同耳。爾時如來威神力故，十方一切諸",
    "T35n1732_02a:0037b05": "佛世界諸四天下一一閻浮提，乃至無不顯",
    "T35n1732_02a:0037b06": "現等者，若約三乘教辨時，閻浮苦空穢惡，",
    "T35n1732_02a:0037b07": "厭苦情敏、忻上志猛，故在閻浮成道，佛身",
    "T35n1732_02a:0037b08": "非出世。若約一乘三乘共教時，欲顯閻浮",
    "T35n1732_02a:0037b09": "是實即空、是似成假，為事纏綿，聖恒悲愍，",
    "T35n1732_02a:0037b10": "佛以本願力悲愍眾生，應於世處成道佛",
    "T35n1732_02a:0037b11": "身，現佛故身即出世也。若約一乘時，此",
    "T35n1732_02a:0037b12": "閻浮處即一心法界境界，若佛若處俱顯處",
    "T35n1732_02a:0037b13": "染無穢之最佛，故顯在此方成道也。但諸",
    "T35n1732_02a:0037b14": "應化事義，並皆准此別之。第二供養成機中",
    "T35n1732_02a:0037b15": "有四。初文有二：初明興供養，即根也；二「合",
    "T35n1732_02a:0037b16": "掌」下明請佛，即欲也。初供養行中有二：初",
    "T35n1732_02a:0037b17": "嚴、次結。初有二十三事：初辨事嚴。次「善根」",
    "T35n1732_02a:0037b18": "下行嚴。三「如來」下佛德加嚴供養，顯因同",
    "T35n1732_02a:0037b19": "果，餘可知也。問：何故十解讚偈別列佛，此",
    "T35n1732_02a:0037b20": "即不者，何也？答：解相別知，行即通成故也。",
    "T35n1732_02a:0037b21": "16 菩薩說偈品菩薩說偈品第十六",
    "T35n1732_02a:0037b22": "四門同上。初釋名。自體妙因，行集文班，教",
    "T35n1732_02a:0037b23": "則顯彰，故言菩薩說偈也。餘義可知。來意",
    "T35n1732_02a:0037b24": "及宗，併同上准也。又問：若義次第相生，意同",
    "T35n1732_02a:0037b25": "但所顯別者，何故名目不與上同？答：此但",
    "T35n1732_02a:0037b26": "欲交絡顯義意故爾也，但增勝及託法為",
    "T35n1732_02a:0037b27": "異者可知。四釋文者，此內第一集眾序中，",
    "T35n1732_02a:0037b28": "世界同慧者，用前解慧即為行所軌故。佛",
    "T35n1732_02a:0037b29": "同眼者，行心見法明白故。菩薩同名林者，但",
    "T35n1732_02a:0037c01": "以此行益物熾燃，俱興顯備集之相故也。第",
    "T35n1732_02a:0037c02": "二段中足指放光，與前會何別？答：況足指",
    "T35n1732_02a:0037c03": "有行、住二力，前彰住、此顯行，故況別也。第",
    "T35n1732_02a:0037c04": "三說偈序內，十人即各以自已得緣起真如",
    "T35n1732_02a:0037c05": "法因歎佛，即歸行相也。初功德林偈，有二：",
    "T35n1732_02a:0037c06": "初長行生起、第二說偈下並准之。此文歎",
    "T35n1732_02a:0037c07": "法身自在功德有十一偈：初六牒前昇天雲",
    "T35n1732_02a:0037c08": "集自在之相、次五法身自在甚深。二慧林偈，",
    "T35n1732_02a:0037c09": "文有二：初二辨佛具德難遇、次八釋前具",
    "T35n1732_02a:0037c10": "德難遇。八中分三：初二明上具德門、二「如",
    "T35n1732_02a:0037c11": "來無與等」下四釋上難遇、三「不可思議劫」下",
    "T35n1732_02a:0037c12": "二校量勸修。三勝林偈，有四：初二喻說微",
    "T35n1732_02a:0037c13": "深、次一法合、次二辨深所以、次五歎其勝",
    "T35n1732_02a:0037c14": "用。四無畏林，內有三：初二舉體勝、次五舉",
    "T35n1732_02a:0037c15": "用勝、次三勸學。初體用二文各有二：初舉",
    "T35n1732_02a:0037c16": "法深、二歎勝。五慚愧林偈，有五：初一總歎",
    "T35n1732_02a:0037c17": "佛法勝益；次一歎勝用相；次六反成勝用所",
    "T35n1732_02a:0037c18": "以，此中初一總、次五別、次一重順成人德",
    "T35n1732_02a:0037c19": "用、五結人難見也。反成文內，初一愚智性",
    "T35n1732_02a:0037c20": "別喻、次一同成虛妄喻、三二性乖違喻、四",
    "T35n1732_02a:0037c21": "愚智緣隔喻、五用無相感喻也。六精進林，有",
    "T35n1732_02a:0037c22": "三：一總歎人勝、次八廣舉法成人、次一明",
    "T35n1732_02a:0037c23": "人法深故難見。八中，一法體無異喻、二法體",
    "T35n1732_02a:0037c24": "空無喻、三法體無實喻、四法體離相喻、五法",
    "T35n1732_02a:0037c25": "體成真喻、六一成多用喻、七起用依緣喻、",
    "T35n1732_02a:0037c26": "八體堅難壞喻，准初說之。七力成就林，有",
    "T35n1732_02a:0037c27": "三：初四依他緣起觀、次五分別無相、次一約",
    "T35n1732_02a:0037c28": "心歎用也。初文分二：初二法、次二觀。八堅",
    "T35n1732_02a:0037c29": "固林，有二：初七辨佛性相二身難議、次三",
    "T35n1732_02a:0038a01": "歎勝。前有二：初二喻辨性身、次有五喻",
    "T35n1732_02a:0038a02": "合并歎應化也。九如來林偈，有二：初九法",
    "T35n1732_02a:0038a03": "喻雙顯、次一勸學。前文有二：初五喻，展轉",
    "T35n1732_02a:0038a04": "答五玄疑：一疑法是實，初行答之；二見生",
    "T35n1732_02a:0038a05": "異解疑法離因；三疑分別實法離心有之；",
    "T35n1732_02a:0038a06": "四疑既是心作何為非有；五謂心作法有",
    "T35n1732_02a:0038a07": "知，此可思准。次四法合。造如來者，謂無作",
    "T35n1732_02a:0038a08": "佛也。所以者，乘前來意，不得為有作佛故。",
    "T35n1732_02a:0038a09": "十智林，有二：前八歎法身甚深、次二結歎勸",
    "T35n1732_02a:0038a10": "學。初文有二：初三歎體、次五歎用也。",
    "T35n1732_02a:0038a11": "17 功德華聚菩薩十行品功德華聚菩薩十行品第十七",
    "T35n1732_02a:0038a12": "分別有五：一釋十行名及來意。",
    "T35n1732_02a:0038a13": "二所治，一乘如前解。三乘終教者，聲聞畏苦",
    "T35n1732_02a:0038a14": "障。三所得，通行定及忍善根。",
    "T35n1732_02a:0038a15": "四所成，即十行位，即此品宗。",
    "T35n1732_02a:0038a16": "五釋文。一釋名者，功德者行體。華聚者喻名",
    "T35n1732_02a:0038a17": "也。歎行勝妙，能與果為依，眾行集故也。眾",
    "T35n1732_02a:0038a18": "德聚集，能嚴無上菩提果是因，故安菩薩",
    "T35n1732_02a:0038a19": "也。十行者，數行之本相故。文云「譬如數法十，",
    "T35n1732_02a:0038a20": "增一至無量，皆悉是本數，智慧故差別。」從",
    "T35n1732_02a:0038a21": "五義得名耳。前眾既集，次須彰說，故次來",
    "T35n1732_02a:0038a22": "也。四此品以所修行體及位為宗。五辨文",
    "T35n1732_02a:0038a23": "者，此文有七分：初三昧分、二加分、三起分、",
    "T35n1732_02a:0038a24": "四本分、五說分、六利益分、七偈誦。善伏定者，",
    "T35n1732_02a:0038a25": "行力也。加勸序者，明此行法其旨甚深，分在",
    "T35n1732_02a:0038a26": "非已，自非諸佛加持道力，說之莫由，故次",
    "T35n1732_02a:0038a27": "明也。此內有二：初總辨加所為、二「佛子當",
    "T35n1732_02a:0038a28": "承佛」下明加相差別。初文有三：初明佛加",
    "T35n1732_02a:0038a29": "讚、二「十方」下明加所以、三「欲令汝廣」下辨加",
    "T35n1732_02a:0038b01": "所為。初文有三，同上會。所以中有四句，可",
    "T35n1732_02a:0038b02": "知。所為中有十句：初一欲令等者總也、次",
    "T35n1732_02a:0038b03": "八句廣、次一句結差別。二加相差別，三業可",
    "T35n1732_02a:0038b04": "知。問，何故意加與法？答：法是正行之本也，",
    "T35n1732_02a:0038b05": "故與法也。又問：前會何以不與法乃與智",
    "T35n1732_02a:0038b06": "者？答：法從智生，故親能成行。智境即通，故",
    "T35n1732_02a:0038b07": "前會但與智也。此約地前非證位，故作此",
    "T35n1732_02a:0038b08": "解耳。二意加中有三，可知。四「告諸菩薩言」",
    "T35n1732_02a:0038b09": "下即本分，文有二：初歎十行宗本廣大，即體",
    "T35n1732_02a:0038b10": "也；二列十名，即相也。六決定，同前解，但行",
    "T35n1732_02a:0038b11": "異耳。問：何故前觀相約性，今此約行業者？",
    "T35n1732_02a:0038b12": "答：前解相非勝故約性，此行相即勝故約",
    "T35n1732_02a:0038b13": "相也。此可思准。所以並無常果因者，為顯",
    "T35n1732_02a:0038b14": "在有流因位耳。第二就本分相中有五：初",
    "T35n1732_02a:0038b15": "問、次略答、三重問、四答、五結也。第四答中，",
    "T35n1732_02a:0038b16": "一釋歡喜者，施成自他喜；二饒益者，持戒攝",
    "T35n1732_02a:0038b17": "益故；三無恚恨者，忍息自他恨；四無盡者，精",
    "T35n1732_02a:0038b18": "進獲無窮德；五離癡亂者，得定故也；六善現",
    "T35n1732_02a:0038b19": "者，智現緣起法；七無著，即方便度故；八尊重，",
    "T35n1732_02a:0038b20": "即成願；九善法者，力智善說；十真實者，得智",
    "T35n1732_02a:0038b21": "順理善說。五說分中有十，可知。佛子何等者，",
    "T35n1732_02a:0038b22": "此初文，有三：初牒問、次釋、三結。釋文有三：",
    "T35n1732_02a:0038b23": "初辨布施行相，有二：初釋、次結。行相有十",
    "T35n1732_02a:0038b24": "七句，可知。二「菩薩修歡喜行時」下明行熟廣",
    "T35n1732_02a:0038b25": "攝令他喜也。此文有四：一修施儀、二離過、",
    "T35n1732_02a:0038b26": "三設方便、四明所為。此文三句，謂自因果及",
    "T35n1732_02a:0038b27": "為生。第三句有二，可知。三「離諸我相」下明",
    "T35n1732_02a:0038b28": "離三輪成檀度也，此有二句，自利、利他",
    "T35n1732_02a:0038b29": "也。二饒益相，文有三：初問、次答、三結。第二",
    "T35n1732_02a:0038c01": "文有三：初明性成；二戒體有八句：二「菩薩",
    "T35n1732_02a:0038c02": "如是持戒時」下對緣辨持相，此有四：初持",
    "T35n1732_02a:0038c03": "戒儀；二辨方便；三離過，此有五句，初句分",
    "T35n1732_02a:0038c04": "二可知；四明所成，此有二句可知。三「何",
    "T35n1732_02a:0038c05": "以故是我業」下舉行離相成戒度也。此中",
    "T35n1732_02a:0038c06": "有二：初問、次答。答文有三：初明觀有五句、",
    "T35n1732_02a:0038c07": "二「未度者」下明意、三「我當」下明所起。無恚，文",
    "T35n1732_02a:0038c08": "有三：初問、次答、三結。答文有二：初辨忍行",
    "T35n1732_02a:0038c09": "體，有八句；二「菩薩成就如是淨慧忍」下對緣",
    "T35n1732_02a:0038c10": "辨忍相。相文有三：一他不饒益忍，此能所",
    "T35n1732_02a:0038c11": "分二，能中口身分二也。二「菩薩作是思惟」下",
    "T35n1732_02a:0038c12": "安忍，有三：謂立、責、答，可知。三「復更思惟」下",
    "T35n1732_02a:0038c13": "辨法忍。此中初法；次「是故」下所為，有三句；",
    "T35n1732_02a:0038c14": "三「佛所行法」下辨疑也。無盡相，文有三，謂",
    "T35n1732_02a:0038c15": "問、答、結。答文有三：初辨精進體，即懃勇",
    "T35n1732_02a:0038c16": "進，有十一句；二「菩薩復作是念」下加行進，有",
    "T35n1732_02a:0038c17": "二，初明所離、二辨所趣；三「菩薩成就如是」",
    "T35n1732_02a:0038c18": "下辨難壞無足等也，此有二：初有二問答",
    "T35n1732_02a:0038c19": "辨難壞、二釋分齊可知。離癡相，文有三：初",
    "T35n1732_02a:0038c20": "問、次答、三結。答文有三：初辨入理安樂住",
    "T35n1732_02a:0038c21": "定、二是菩薩成就寂靜引通定、三「菩薩聞此",
    "T35n1732_02a:0038c22": "能壞」下隨利他定。此初內有三：初辨定體無",
    "T35n1732_02a:0038c23": "失。二「菩薩成就如是等」下辨定業用，此中有",
    "T35n1732_02a:0038c24": "四：初總辨；二「何以故」下釋所以；三此菩薩",
    "T35n1732_02a:0038c25": "下別辨，有二：初辨、次對因明也；四「如是等」",
    "T35n1732_02a:0038c26": "下以廣顯略也。三「菩薩於三昧中」下辨觀行",
    "T35n1732_02a:0038c27": "成前自在耳。此中相性、成、治分三，餘文可",
    "T35n1732_02a:0038c28": "知也。善現，文有三：初問、次答、三結。答文有",
    "T35n1732_02a:0038c29": "三：初辨加行般若、二「無所依無所住」下正證",
    "T35n1732_02a:0039a01": "智、三「分別一切世間法」下後智般若。初文有",
    "T35n1732_02a:0039a02": "二：初明智體、二「無所有」下釋成前義。正證，",
    "T35n1732_02a:0039a03": "文有十八句，有四：初七，辨智與理相應；二",
    "T35n1732_02a:0039a04": "「離業報」下六，辨正證離諸相；三「無所依住」下",
    "T35n1732_02a:0039a05": "二句，辨所住分量；四「入離虛妄」下三句，明觀",
    "T35n1732_02a:0039a06": "成分入無性問也。後智，文有三：初辨如量",
    "T35n1732_02a:0039a07": "智中如理，即顯所知法；二「安住三世平等」下",
    "T35n1732_02a:0039a08": "辨如量智中如量，即對所化生；三「是菩薩住",
    "T35n1732_02a:0039a09": "此行時」下德用自在。餘文思之可知。七無",
    "T35n1732_02a:0039a10": "著，文有三：初問、次答、三結。答文有三：初",
    "T35n1732_02a:0039a11": "辨自利方便。二「初得受記」下辨利他方便。三",
    "T35n1732_02a:0039a12": "「菩薩如是觀察」下二，自他利善巧滿足，有二：",
    "T35n1732_02a:0039a13": "初辨二行、二「所以者何」下辨所以可知也。",
    "T35n1732_02a:0039a14": "自分文有二：初自分位中修；二「不捨菩薩心」",
    "T35n1732_02a:0039a15": "下辨勝分位修，有二可知。自分位有三：初",
    "T35n1732_02a:0039a16": "於淨法中修無著行，有二可知；二「見不淨",
    "T35n1732_02a:0039a17": "剎」下於染行中見不淨修；三「何以故」下辨",
    "T35n1732_02a:0039a18": "前無著所以，有三：初問答總辨、二廣辨、三",
    "T35n1732_02a:0039a19": "對生明離過。二利他，文分三：初辨大悲方",
    "T35n1732_02a:0039a20": "便觀；「觀二不著身等」下正明不著行，此中有",
    "T35n1732_02a:0039a21": "十句；三「何以故」下明不著所以。初大悲觀有",
    "T35n1732_02a:0039a22": "三：初辨大悲深重、二「爾時菩薩見彼生」下",
    "T35n1732_02a:0039a23": "明增上、三「爾時菩薩作如是念」下明為首",
    "T35n1732_02a:0039a24": "耳。尊重，文有三：初問、次答、三結。答文有六：",
    "T35n1732_02a:0039a25": "初辨所遵法。二「此菩薩行時」下辨所趣，此有",
    "T35n1732_02a:0039a26": "二：初趣、二益。益有三益：一成願、二成生、",
    "T35n1732_02a:0039a27": "三顯理。理中有二：初法喻合，即立宗；二有",
    "T35n1732_02a:0039a28": "二責，可知。三「菩薩如是」下辨所成用，有法",
    "T35n1732_02a:0039a29": "喻合三文。初法中，初行行離非；二得法為",
    "T35n1732_02a:0039b01": "人；三成功入法界；四「而菩薩摩訶薩」下明",
    "T35n1732_02a:0039b02": "行自在；五「如是菩薩成就」下辨用無二，此文",
    "T35n1732_02a:0039b03": "有四義，第四義答中法喻合三，文可知；六",
    "T35n1732_02a:0039b04": "「此菩薩」下明行成就有二：初自利、二利他。",
    "T35n1732_02a:0039b05": "他文有二：初教；二申己意以去疑，有二：",
    "T35n1732_02a:0039b06": "初申意、二有二責，可知也。九善法，文有四：",
    "T35n1732_02a:0039b07": "初問、次答、三結、四利益。答文有三：初",
    "T35n1732_02a:0039b08": "舉善法以為佛種、二「清淨陀羅尼」下釋成",
    "T35n1732_02a:0039b09": "行體、三「菩薩摩訶薩安住善法行」下約修辨",
    "T35n1732_02a:0039b10": "成。第二釋成行體，文有二：初辨行體，有二",
    "T35n1732_02a:0039b11": "可知；二「爾時菩薩」下明行作用，作用有二",
    "T35n1732_02a:0039b12": "可知。三約修辨成，文有二：初總、次別。別文",
    "T35n1732_02a:0039b13": "有三：初總；次「佛子」下別，有二可知；三「成就",
    "T35n1732_02a:0039b14": "如是十種身」下結成行用。十真實，文有二：初",
    "T35n1732_02a:0039b15": "問、次答。答文有七：一言行相應故真實。二「此",
    "T35n1732_02a:0039b16": "菩薩」下行相應，此即釋名。三「菩薩成就眾生」",
    "T35n1732_02a:0039b17": "下辨行體，此有二，初立、次「是故」下結勝。前",
    "T35n1732_02a:0039b18": "文有二，各有立、責、答。四「不捨」下辨行用，謂",
    "T35n1732_02a:0039b19": "身口意即為三也。五「菩薩摩訶薩住大悲」下",
    "T35n1732_02a:0039b20": "辨即位以因成果。六「是名」下結。七「此菩",
    "T35n1732_02a:0039b21": "薩安住」下成利益也。上來約一乘信行相。",
    "T35n1732_02a:0039b22": "若約三乘寄位別觀時如經。初行之中為",
    "T35n1732_02a:0039b23": "自得一切種智故起四精進，懃修二善、懃",
    "T35n1732_02a:0039b24": "斷二惡，為求佛果故。第二行中為得自身",
    "T35n1732_02a:0039b25": "有大力故為四如意足，念守境、精進馳求、",
    "T35n1732_02a:0039b26": "定捨攝、慧照境，得法無生自在故。第三行",
    "T35n1732_02a:0039b27": "中願無畏具足故，謂五根信進念定慧皆無",
    "T35n1732_02a:0039b28": "相故。第四行中求具足三寶故，謂五分法",
    "T35n1732_02a:0039b29": "身，戒除形非、定無心亂、慧悟相虛、解脫無",
    "T35n1732_02a:0039c01": "累、知見一切眾生無縛，知見解脫故、諸法",
    "T35n1732_02a:0039c02": "虛空無二故。第五行中為化一切眾生故，",
    "T35n1732_02a:0039c03": "謂八正道：從師生慧名正知見，得法生思",
    "T35n1732_02a:0039c04": "名正思惟，出家受道得三道分名正語、正",
    "T35n1732_02a:0039c05": "業、正命，入法性空名正定、正覺，於無生無",
    "T35n1732_02a:0039c06": "二觀一合相故。第六行中大悲故起七觀，",
    "T35n1732_02a:0039c07": "擇法、念法、精進法、觀法、喜法、定法、慧法，入一",
    "T35n1732_02a:0039c08": "相故。第七行中為得四無礙故，謂五善根",
    "T35n1732_02a:0039c09": "正觀、煖觀、頂觀、忍觀、三界空第一觀，能生十",
    "T35n1732_02a:0039c10": "地無相大明慧，聖人胎未變第一空平等",
    "T35n1732_02a:0039c11": "故。第八行中一切佛國中行行故，謂四化",
    "T35n1732_02a:0039c12": "法，法辨、義辨、語辨、樂說辨，此四名慧，性",
    "T35n1732_02a:0039c13": "照一切法無生，第一義諦中行故。第九行中",
    "T35n1732_02a:0039c14": "於一念中照一切法，謂三世十二因緣皆假",
    "T35n1732_02a:0039c15": "合會以成性，實不可得故。第十行中為自在",
    "T35n1732_02a:0039c16": "轉大法輪故，謂菩薩三寶，智覺中道一切",
    "T35n1732_02a:0039c17": "法無生佛寶、則用為法寶、常行六道與物",
    "T35n1732_02a:0039c18": "相應名僧寶，轉一切眾生流入佛海故。此",
    "T35n1732_02a:0039c19": "約三乘寄位語也。六「爾時佛神力故」者，證成",
    "T35n1732_02a:0039c20": "所說。此文有四：初動地雨華等；二「如是四天」",
    "T35n1732_02a:0039c21": "下結會平等；三「爾時各過」下明十方菩薩證",
    "T35n1732_02a:0039c22": "成。以此十方菩薩證成文，即知諸會後但此",
    "T35n1732_02a:0039c23": "處同名佛菩薩並為證義故來。會初十方同",
    "T35n1732_02a:0039c24": "名集者，但是影響標位分齊，未是證法，餘",
    "T35n1732_02a:0039c25": "可准之。四結通十方。七重誦文，有二：初長",
    "T35n1732_02a:0039c26": "行，辨說偈意。問：此中佛種性、菩薩種性何別？",
    "T35n1732_02a:0039c27": "答：因位菩薩由佛而成即是佛性，由菩薩自",
    "T35n1732_02a:0039c28": "成即菩薩性也。此等可思准耳。二說偈，有一",
    "T35n1732_02a:0039c29": "百一十二偈。此中有三：初七字偈總歎、二別",
    "T35n1732_02a:0040a01": "歎、三後有四行總結大情。思之。又此眾德，",
    "T35n1732_02a:0040a02": "上十行一一位中皆具有也。",
    "T35n1732_02a:0040a03": "大方廣佛華嚴經搜玄分齊通智方軌卷第二",
    "T35n1732_02a:0040a04": "之上"
}