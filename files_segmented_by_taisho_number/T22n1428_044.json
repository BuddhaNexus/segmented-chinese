{
    "T22n1428_044:0885a10": "四分律卷第四十四(三分之八)",
    "T22n1428_044:0885a12": "姚秦罽賓三藏佛陀耶舍",
    "T22n1428_044:0885a13": "共竺佛念等譯",
    "T22n1428_044:0885a14": "瞻波揵度第十",
    "T22n1428_044:0885a15": "爾時世尊在瞻波城伽尸國婆娑婆聚落。時",
    "T22n1428_044:0885a16": "異住處有舊比丘，常接眾人猶如泉水，",
    "T22n1428_044:0885a17": "作如是言：「若未來客比丘，我當供給所",
    "T22n1428_044:0885a18": "須，為作洗浴飲食供養。」時有眾多比丘在",
    "T22n1428_044:0885a19": "伽尸國人間遊行，至婆娑婆聚落。時彼比",
    "T22n1428_044:0885a20": "丘即供給所須食飲供養，彼比丘異時作",
    "T22n1428_044:0885a21": "如是念：「我不能常從白衣乞索飲食、供具、",
    "T22n1428_044:0885a22": "作洗浴、作粥供養；此客比丘道路遠來今",
    "T22n1428_044:0885a23": "已懈息，本未有知識今已有知識，我今寧",
    "T22n1428_044:0885a24": "可不復求索。」於是即止。彼客比丘作是",
    "T22n1428_044:0885a25": "念：「此比丘憎我曹，本供給我等所須飲食、洗",
    "T22n1428_044:0885a26": "浴之具，今止不復與我，我等寧可舉此比",
    "T22n1428_044:0885a27": "丘耶？」彼即和合舉此比丘。彼比丘作是念：",
    "T22n1428_044:0885a28": "「我今不能自知是犯、非犯？是舉、非舉？為如法",
    "T22n1428_044:0885a29": "舉羯磨成就？為不如法舉羯磨不成就？我今",
    "T22n1428_044:0885b01": "寧可往瞻婆世尊所，以此因緣具白世",
    "T22n1428_044:0885b02": "尊。世尊若有言教，隨世尊所教我當施行。」",
    "T22n1428_044:0885b03": "爾時此舊比丘持衣鉢，詣瞻婆往世尊所，",
    "T22n1428_044:0885b04": "頭面作禮已却住一面。爾時世尊慰勞客比",
    "T22n1428_044:0885b05": "丘：「乞求易得不？住止和合不？道路不疲極",
    "T22n1428_044:0885b06": "不？」答言：「住止和合，乞求易得，道路不疲極。」",
    "T22n1428_044:0885b07": "「汝比丘從何所來？」彼比丘言：「我在伽尸國",
    "T22n1428_044:0885b08": "婆娑婆聚落，於異住處舊比丘常接眾客",
    "T22n1428_044:0885b09": "所須，猶如泉水。若未來有客比丘來者，供",
    "T22n1428_044:0885b10": "給所須飲食、若作粥、洗浴具。後有眾多比丘，",
    "T22n1428_044:0885b11": "在伽尸國人間遊行，至婆娑婆聚落。我時即",
    "T22n1428_044:0885b12": "供給所須飲食、若作粥、洗浴具。大德！我時作",
    "T22n1428_044:0885b13": "如是念：『我不能常至白衣家乞索飲食所",
    "T22n1428_044:0885b14": "須之具，此諸客比丘今已懈息，本未有知",
    "T22n1428_044:0885b15": "識今已有知識，我今寧可不復求索。』於是",
    "T22n1428_044:0885b16": "即止。彼客比丘作如是語：『舊比丘憎我等，",
    "T22n1428_044:0885b17": "先常供給我所須飲食、作粥、洗浴具，今不復",
    "T22n1428_044:0885b18": "供給我曹，寧可舉彼比丘罪。』即便共和合",
    "T22n1428_044:0885b19": "共舉。大德！我作如是念：『不能知是犯、非犯？",
    "T22n1428_044:0885b20": "是舉、非舉？為是如法舉羯磨成就？為是不如",
    "T22n1428_044:0885b21": "法舉羯磨不成就耶？我寧可往瞻婆城",
    "T22n1428_044:0885b22": "詣世尊所，以此因緣具白世尊，世尊若有",
    "T22n1428_044:0885b23": "言教，隨世尊教施行。』」佛告彼比丘：「汝比丘",
    "T22n1428_044:0885b24": "無犯、非犯；非舉、不成舉、非法舉。汝比丘羯磨",
    "T22n1428_044:0885b25": "不成就，汝比丘可還去至婆娑婆聚落，還",
    "T22n1428_044:0885b26": "供給眾客所須，猶如泉水。比丘我共汝作",
    "T22n1428_044:0885b27": "伴，如法非不如法。」時彼客比丘，從婆娑婆",
    "T22n1428_044:0885b28": "聚落人間遊行，至伽尸國往世尊所，頭面",
    "T22n1428_044:0885b29": "禮足却住一面。",
    "T22n1428_044:0885c01": "爾時世尊，慰勞客比丘：「汝曹住止和合不？",
    "T22n1428_044:0885c02": "不以乞食疲苦耶？」彼比丘答言：「住止和合，",
    "T22n1428_044:0885c03": "不以乞食為苦。」問言：「汝從何所來？」答言：",
    "T22n1428_044:0885c04": "「我從婆娑婆聚落來。」問言：「彼頗有舊住比",
    "T22n1428_044:0885c05": "丘，常供給眾客所須，猶如泉水，汝等舉耶？」",
    "T22n1428_044:0885c06": "答言：「實舉。世尊！」佛問言：「汝等以何事故舉？」",
    "T22n1428_044:0885c07": "答言：「無事無緣。」爾時世尊以無數方便呵責",
    "T22n1428_044:0885c08": "彼比丘：「汝所為非，非威儀、非沙門法、非淨",
    "T22n1428_044:0885c09": "行、非隨順行，所不應為。云何癡人！舊比丘",
    "T22n1428_044:0885c10": "供給客比丘，猶如泉水，而汝等無事而舉？」",
    "T22n1428_044:0885c11": "爾時世尊呵責客比丘已，告諸比丘：「有四",
    "T22n1428_044:0885c12": "羯磨：非法羯磨、非法別眾羯磨、非法和合羯",
    "T22n1428_044:0885c13": "磨、法別眾羯磨。是中二羯磨：非法羯磨、別眾",
    "T22n1428_044:0885c14": "羯磨不應作，若作如法治。法羯磨、和合羯",
    "T22n1428_044:0885c15": "磨應作。有四滿數：有人得滿數不應呵、",
    "T22n1428_044:0885c16": "有人不得滿數應呵、有人不得滿數亦",
    "T22n1428_044:0885c17": "不應呵、有人得滿數亦應呵。何等人得滿",
    "T22n1428_044:0885c18": "數不應呵？若為作呵責羯磨、擯羯磨、依止羯",
    "T22n1428_044:0885c19": "磨、遮不至白衣家羯磨，彼人得滿數不得",
    "T22n1428_044:0885c20": "呵。何等人不得滿數應呵？若欲受大戒",
    "T22n1428_044:0885c21": "人，此人不得滿數得呵。何等人不得滿",
    "T22n1428_044:0885c22": "數亦不得呵？若為比丘作羯磨，比丘尼不",
    "T22n1428_044:0885c23": "得滿數不得呵，式叉摩那、沙彌、沙彌尼若",
    "T22n1428_044:0885c24": "言：『犯邊罪、若犯比丘尼、若賊心受戒、若壞二",
    "T22n1428_044:0885c25": "道、若黃門、若殺父母、若殺阿羅漢、若破僧、",
    "T22n1428_044:0885c26": "若惡心出佛身血、若非人畜生、若二根、若被",
    "T22n1428_044:0885c27": "舉、若滅擯、若應滅擯、若別住、若在戒場上、",
    "T22n1428_044:0885c28": "若神足在空、若隱沒、若離見聞處、若所為",
    "T22n1428_044:0885c29": "作羯磨人。』如是等人不得滿數不應呵。",
    "T22n1428_044:0886a01": "何等人得滿數亦得呵？若善比丘同一界",
    "T22n1428_044:0886a02": "住，不以神足在空、不隱沒、不離見聞處、",
    "T22n1428_044:0886a03": "乃至語傍人，如是等人得滿數應呵。」時六",
    "T22n1428_044:0886a04": "群比丘，一人舉一人，一人舉二人、或舉三",
    "T22n1428_044:0886a05": "人，或舉僧。二人舉一人，二人舉二人、或舉",
    "T22n1428_044:0886a06": "三人、或舉僧。三人舉一人，或舉二人、或舉",
    "T22n1428_044:0886a07": "三人、或舉僧。僧舉僧。諸比丘白佛，佛言：",
    "T22n1428_044:0886a08": "「不得一人舉一人、二人、三人、舉僧。不得二",
    "T22n1428_044:0886a09": "人舉一人、二人、三人、舉僧。不得三人舉一",
    "T22n1428_044:0886a10": "人、二人、三人、舉僧。不得僧舉僧。若一人舉",
    "T22n1428_044:0886a11": "一人，非法羯磨、非毘尼羯磨，不應爾。若一人",
    "T22n1428_044:0886a12": "舉二人、三人、僧，若二人舉一人、二人、三人、僧，",
    "T22n1428_044:0886a13": "若三人舉一人、舉二人、舉三人、舉僧，僧舉",
    "T22n1428_044:0886a14": "僧，非法羯磨、非毘尼羯磨，不應爾。」爾時六",
    "T22n1428_044:0886a15": "群比丘重作羯磨，作呵責羯磨已，復作擯",
    "T22n1428_044:0886a16": "羯磨、作依止、作遮不至白衣家、與作舉、與",
    "T22n1428_044:0886a17": "作波利婆沙、與作本日治、與摩那唾、與阿",
    "T22n1428_044:0886a18": "浮訶那、與現前毘尼、與憶念毘尼、與不癡",
    "T22n1428_044:0886a19": "毘尼、與自言治、與作多覓罪、與作多覓",
    "T22n1428_044:0886a20": "罪相、與如草覆地。諸比丘白佛，佛言：「不應",
    "T22n1428_044:0886a21": "重作羯磨、不應作呵責羯磨已，復作擯羯",
    "T22n1428_044:0886a22": "磨乃至如草覆地。」爾時佛告諸比丘：「有四",
    "T22n1428_044:0886a23": "種僧：四人僧、五人僧、十人僧、二十人僧。是中",
    "T22n1428_044:0886a24": "四人僧者，除自恣、受大戒、出罪，餘一切如",
    "T22n1428_044:0886a25": "法羯磨應作。是中五人僧者，在中國除受",
    "T22n1428_044:0886a26": "大戒、出罪，餘一切如法羯磨應作。是中十人",
    "T22n1428_044:0886a27": "僧者，除出罪，餘一切如法羯磨應作。是中二",
    "T22n1428_044:0886a28": "十人僧者，一切羯磨應作，況復過二十！若",
    "T22n1428_044:0886a29": "應四人羯磨，四人少一人作羯磨者，非法",
    "T22n1428_044:0886b01": "非毘尼羯磨。若以比丘尼作第四人，若以",
    "T22n1428_044:0886b02": "式叉摩那、沙彌、沙彌尼，若言：『犯邊罪、若犯比",
    "T22n1428_044:0886b03": "丘尼、若賊心受戒、若壞二道、若黃門、若殺父",
    "T22n1428_044:0886b04": "母、殺阿羅漢惡心出佛身血、若非人若畜",
    "T22n1428_044:0886b05": "生、若二根、若被舉、若滅擯、若應滅擯所為",
    "T22n1428_044:0886b06": "作羯磨人。』以如是人足滿四人，非法非毘",
    "T22n1428_044:0886b07": "尼羯磨，不應爾。五人僧、十人僧、二十人僧亦",
    "T22n1428_044:0886b08": "如是。」爾時六群比丘作非法非毘尼羯磨，",
    "T22n1428_044:0886b09": "彼作非法別眾羯磨、非法和合羯磨、法別眾",
    "T22n1428_044:0886b10": "羯磨、法相似別眾羯磨、法相似和合羯磨、作",
    "T22n1428_044:0886b11": "呵不止羯磨。諸比丘白佛，佛言：「不應作非",
    "T22n1428_044:0886b12": "法非毘尼羯磨，不應作非法別眾羯磨、不",
    "T22n1428_044:0886b13": "應作非法和合羯磨、不應作法別眾羯磨、",
    "T22n1428_044:0886b14": "不應作法相似別眾羯磨、不應作法相似",
    "T22n1428_044:0886b15": "和合羯磨、不應作呵不止羯磨。云何非",
    "T22n1428_044:0886b16": "法非毘尼羯磨？白二羯磨，作白已不作羯",
    "T22n1428_044:0886b17": "磨，是名非法非毘尼羯磨，不應爾。作二",
    "T22n1428_044:0886b18": "白不作羯磨、作三白不作羯磨、作眾多",
    "T22n1428_044:0886b19": "白不作羯磨，非法非毘尼羯磨，不應爾。白",
    "T22n1428_044:0886b20": "二羯磨，作一白二羯磨，非法非毘尼羯磨，不",
    "T22n1428_044:0886b21": "應爾，作一白三羯磨、作一白眾多羯磨，",
    "T22n1428_044:0886b22": "作二白一羯磨、作二白二羯磨、作二白三",
    "T22n1428_044:0886b23": "羯磨、作二白眾多羯磨，作三白一羯磨、作",
    "T22n1428_044:0886b24": "三白二羯磨、作三白三羯磨、作三白眾多羯",
    "T22n1428_044:0886b25": "磨，作眾多白一羯磨、作眾多白二羯磨、作",
    "T22n1428_044:0886b26": "眾多白三羯磨、作眾多白眾多羯磨，非法",
    "T22n1428_044:0886b27": "非毘尼羯磨，不應爾。白二羯磨，作一羯磨",
    "T22n1428_044:0886b28": "不作白，非法非毘尼羯磨，不應爾。作二羯",
    "T22n1428_044:0886b29": "磨不作白、作三羯磨不作白、作眾多羯",
    "T22n1428_044:0886c01": "磨不作白，非法非毘尼羯磨，不應爾。白二",
    "T22n1428_044:0886c02": "羯磨，作一羯磨二白，非法非毘尼羯磨，不應",
    "T22n1428_044:0886c03": "爾。作一羯磨三白、作一羯磨眾多白、作二",
    "T22n1428_044:0886c04": "羯磨一白、作二羯磨二白、作二羯磨三白、",
    "T22n1428_044:0886c05": "作二羯磨眾多白、作三羯磨一白、作三羯",
    "T22n1428_044:0886c06": "磨二白、作三羯磨三白、作三羯磨眾多白、",
    "T22n1428_044:0886c07": "作眾多羯磨一白、作眾多羯磨二白、作",
    "T22n1428_044:0886c08": "眾多羯磨三白、作眾多羯磨眾多白，非法",
    "T22n1428_044:0886c09": "非毘尼羯磨，不應爾。白二羯磨，不如白法",
    "T22n1428_044:0886c10": "作白、不如羯磨法作羯磨，非法非毘尼羯磨，",
    "T22n1428_044:0886c11": "不應爾。白四羯磨，作一白不作羯磨，非",
    "T22n1428_044:0886c12": "法非毘尼羯磨，不應爾。作二白不作羯磨、",
    "T22n1428_044:0886c13": "作三白不作羯磨、作眾多白不作羯磨，",
    "T22n1428_044:0886c14": "非法非毘尼羯磨，不應爾。作一白一羯磨、",
    "T22n1428_044:0886c15": "作一白二羯磨、作一白眾多羯磨、作二白",
    "T22n1428_044:0886c16": "一羯磨、作二白二羯磨、作二白三羯磨、作",
    "T22n1428_044:0886c17": "二白眾多羯磨、作三白一羯磨、作三白二羯",
    "T22n1428_044:0886c18": "磨、作三白三羯磨、作三白眾多羯磨、作眾",
    "T22n1428_044:0886c19": "多白一羯磨、作眾多白二羯磨、作眾多白",
    "T22n1428_044:0886c20": "三羯磨、作眾多白眾多羯磨，非法非毘尼",
    "T22n1428_044:0886c21": "羯磨，不應爾。白四羯磨，作一羯磨不作",
    "T22n1428_044:0886c22": "白，非法非毘尼羯磨，不應爾。作二羯磨不",
    "T22n1428_044:0886c23": "作白、作三羯磨不作白、作眾多羯磨不",
    "T22n1428_044:0886c24": "作白，非法非毘尼羯磨，不應爾。作一羯磨",
    "T22n1428_044:0886c25": "一白、作一羯磨二白、作一羯磨三白、作一",
    "T22n1428_044:0886c26": "羯磨眾多白、作二羯磨一白、作二羯磨二",
    "T22n1428_044:0886c27": "白、作二羯磨三白、作二羯磨眾多白、作三",
    "T22n1428_044:0886c28": "羯磨二白、作三羯磨三白、作三羯磨眾多",
    "T22n1428_044:0886c29": "白、作眾多羯磨一白、作眾多羯磨二",
    "T22n1428_044:0887a01": "白、作眾多羯磨三白、作眾多羯磨眾多",
    "T22n1428_044:0887a02": "白，非法非毘尼羯磨，不應爾。作白四羯磨，",
    "T22n1428_044:0887a03": "不如白法作白、不如三羯磨法作羯磨，非法",
    "T22n1428_044:0887a04": "非毘尼羯磨，不應爾。」是中有比丘見無罪，",
    "T22n1428_044:0887a05": "餘比丘語言：「汝犯罪，見不？」答言：「不見。」彼即",
    "T22n1428_044:0887a06": "舉作不見罪羯磨。佛言：「非法非毘尼羯磨，不",
    "T22n1428_044:0887a07": "應爾。」是中有比丘無懺悔罪，餘比丘語",
    "T22n1428_044:0887a08": "言：「汝犯罪，應懺悔。」答言：「我不懺悔。」彼即舉",
    "T22n1428_044:0887a09": "作不懺悔羯磨。佛言：「非法非毘尼羯磨，不應",
    "T22n1428_044:0887a10": "爾。」是中有比丘無惡見不捨，餘比丘語",
    "T22n1428_044:0887a11": "言：「汝有惡見，應捨。」答言：「我不捨。」彼即舉",
    "T22n1428_044:0887a12": "作惡見不捨羯磨。佛言：「非法非毘尼羯磨，",
    "T22n1428_044:0887a13": "不應爾。」是中有比丘見無罪、無罪懺悔，",
    "T22n1428_044:0887a14": "餘比丘語言：「汝見罪不？汝應懺悔。」答言：「我",
    "T22n1428_044:0887a15": "不見罪、我不懺悔。」彼即舉作不見罪、不懺",
    "T22n1428_044:0887a16": "悔羯磨。佛言：「非法非毘尼羯磨，不應爾。」是",
    "T22n1428_044:0887a17": "中有比丘見無罪、無惡見不捨，餘比丘語",
    "T22n1428_044:0887a18": "言：「汝見有罪，惡見應捨。」答言：「我不見罪、",
    "T22n1428_044:0887a19": "無惡見不捨。」彼即舉作不見罪、惡見不捨",
    "T22n1428_044:0887a20": "羯磨。佛言：「非法非毘尼羯磨，不應爾。」是中",
    "T22n1428_044:0887a21": "有比丘，無罪懺悔、無惡見不捨，餘比丘語",
    "T22n1428_044:0887a22": "言：「汝有罪應懺悔，捨惡見。」答言：「我不懺",
    "T22n1428_044:0887a23": "悔，我無惡見不捨。」彼即舉作不懺悔、不捨",
    "T22n1428_044:0887a24": "惡見羯磨。佛言：「非法非毘尼羯磨，不應爾。」",
    "T22n1428_044:0887a25": "是中有比丘，見無罪、無罪懺悔、無惡見不",
    "T22n1428_044:0887a26": "捨，餘比丘語言：「汝見罪，應懺悔，捨惡見。」答",
    "T22n1428_044:0887a27": "言：「我不見罪、不懺悔、無惡見不捨。」彼即",
    "T22n1428_044:0887a28": "舉作不見罪、不懺悔、不捨惡見羯磨。佛言：「非",
    "T22n1428_044:0887a29": "法非毘尼羯磨，不應爾。」是中有比丘無罪",
    "T22n1428_044:0887b01": "見無罪，餘比丘問言：「汝見罪不？」答言：「見。」彼",
    "T22n1428_044:0887b02": "比丘即舉作不見罪羯磨。佛言：「非法非毘尼",
    "T22n1428_044:0887b03": "羯磨，不應爾。」是中有比丘無罪懺悔，餘比",
    "T22n1428_044:0887b04": "丘語言：「汝有罪應懺悔。」答言：「當懺悔。」彼比",
    "T22n1428_044:0887b05": "丘即舉作不懺悔羯磨。佛言：「非法非毘尼羯",
    "T22n1428_044:0887b06": "磨，不應爾。」是中有比丘無惡見不捨，餘",
    "T22n1428_044:0887b07": "比丘語言：「汝有惡見應捨。」答言：「我當捨。」彼",
    "T22n1428_044:0887b08": "即舉作惡見不捨羯磨。佛言：「非法非毘尼羯",
    "T22n1428_044:0887b09": "磨，不應爾。」是中有比丘無罪、見無罪不懺",
    "T22n1428_044:0887b10": "悔，餘比丘語言：「汝見罪應懺悔。」答言：「我見",
    "T22n1428_044:0887b11": "罪當懺悔。」彼即舉作不見罪不懺悔羯磨。",
    "T22n1428_044:0887b12": "佛言：「非法非毘尼羯磨，不應爾。」是中有比",
    "T22n1428_044:0887b13": "丘無見罪、無惡見不捨，餘比丘語言：「汝",
    "T22n1428_044:0887b14": "見罪，惡見應捨。」答言：「我見罪，當捨惡見。」彼",
    "T22n1428_044:0887b15": "即舉作不見罪、不捨惡見羯磨。佛言：「非法非",
    "T22n1428_044:0887b16": "毘尼羯磨，不應爾。」是中有比丘無罪懺悔、",
    "T22n1428_044:0887b17": "無惡見不捨，餘比丘語言：「汝有罪應懺",
    "T22n1428_044:0887b18": "悔，惡見應捨。」答言：「當懺悔，捨惡見。」彼即舉",
    "T22n1428_044:0887b19": "作不懺悔、不捨惡見羯磨。佛言：「非法非毘尼",
    "T22n1428_044:0887b20": "羯磨，不應爾。」是中有比丘見無罪、無罪懺",
    "T22n1428_044:0887b21": "悔、無惡見不捨，餘比丘語言：「汝見罪，當",
    "T22n1428_044:0887b22": "懺悔，惡見應捨。」答言：「我見罪，當懺悔，捨惡",
    "T22n1428_044:0887b23": "見。」彼即舉作不見罪、不懺悔惡、見不捨羯磨。",
    "T22n1428_044:0887b24": "佛言：「非法非毘尼羯磨，不應爾。」是中有比",
    "T22n1428_044:0887b25": "丘見有罪，餘比丘語言：「汝有罪見不？」答言：",
    "T22n1428_044:0887b26": "「見。」彼即舉作不見罪羯磨。佛言：「非法非毘",
    "T22n1428_044:0887b27": "尼羯磨，不應爾。」是中有比丘有罪懺悔，餘",
    "T22n1428_044:0887b28": "比丘語言：「汝有罪應懺悔。」答言：「我當懺悔。」",
    "T22n1428_044:0887b29": "彼即舉作不懺悔羯磨。佛言：「非法非毘尼羯",
    "T22n1428_044:0887c01": "磨，不應爾。」是中有比丘，有惡見不捨，餘",
    "T22n1428_044:0887c02": "比丘語言：「汝有惡見應捨。」答言：「當捨。」彼",
    "T22n1428_044:0887c03": "即舉作不捨惡見羯磨。佛言：「非法非毘尼",
    "T22n1428_044:0887c04": "羯磨，不應爾。」是中有比丘，見有罪、有罪",
    "T22n1428_044:0887c05": "應懺悔，餘比丘語言：「汝見有罪應懺悔。」答",
    "T22n1428_044:0887c06": "言：「我見罪當懺悔。」彼即作舉不見罪、不懺",
    "T22n1428_044:0887c07": "悔羯磨。佛言：「非法非毘尼羯磨，不應爾。」是",
    "T22n1428_044:0887c08": "中有比丘，見有罪、有惡見不捨，餘比丘",
    "T22n1428_044:0887c09": "語言：「汝見有罪，惡見應捨。」答言：「我見罪，",
    "T22n1428_044:0887c10": "當捨惡見。」彼比丘即舉作不見罪、惡見不",
    "T22n1428_044:0887c11": "捨羯磨。佛言：「非法非毘尼羯磨，不應爾。」是",
    "T22n1428_044:0887c12": "中有比丘，有罪懺悔、有惡見不捨，餘比丘",
    "T22n1428_044:0887c13": "語言：「汝有罪當懺悔，惡見當捨。」答言：「我",
    "T22n1428_044:0887c14": "當懺悔，當捨惡見。」彼即舉作不懺悔、不捨",
    "T22n1428_044:0887c15": "惡見羯磨。佛言：「非法非毘尼羯磨，不應爾。」",
    "T22n1428_044:0887c16": "是中有比丘，見有罪懺悔、惡見不捨，餘比",
    "T22n1428_044:0887c17": "丘語言：「汝見罪當懺悔，惡見應捨。」答言：「我",
    "T22n1428_044:0887c18": "見罪當懺悔，捨惡見。」彼即舉作不見罪、不",
    "T22n1428_044:0887c19": "懺悔、不捨惡見羯磨。佛言：「非法非毘尼羯磨，",
    "T22n1428_044:0887c20": "不應爾。是為非法非毘尼羯磨。「云何如法",
    "T22n1428_044:0887c21": "如毘尼羯磨？白二羯磨，如白法作白，如",
    "T22n1428_044:0887c22": "羯磨法作羯磨，如法如毘尼羯磨應爾。白",
    "T22n1428_044:0887c23": "四羯磨，如白法作白，如三羯磨法作羯",
    "T22n1428_044:0887c24": "磨，如法如毘尼羯磨應爾。」是中有比丘",
    "T22n1428_044:0887c25": "見有罪，餘比丘問言：「汝有罪見不？」答言：",
    "T22n1428_044:0887c26": "「不見。」彼即舉作不見罪羯磨。佛言：「如法如",
    "T22n1428_044:0887c27": "毘尼羯磨，應爾。」是中有比丘，有罪應懺悔，",
    "T22n1428_044:0887c28": "餘比丘語言：「汝有罪應懺悔。」答言：「我不懺",
    "T22n1428_044:0887c29": "悔。」彼即舉作不懺悔羯磨。佛言：「如法如毘尼",
    "T22n1428_044:0888a01": "羯磨，應爾。」是中有比丘惡見不捨，餘比丘",
    "T22n1428_044:0888a02": "語言：「汝有惡見應捨。」答言：「不捨。」彼即舉作",
    "T22n1428_044:0888a03": "惡見不捨羯磨。佛言：「如法如毘尼羯磨，應爾。」",
    "T22n1428_044:0888a04": "是中有比丘見有罪、有罪懺悔，餘比丘語",
    "T22n1428_044:0888a05": "言：「汝見有罪、有罪懺悔。」答言：「不見不懺悔。」",
    "T22n1428_044:0888a06": "彼即如其所犯，作不見罪、不懺悔羯磨。佛",
    "T22n1428_044:0888a07": "言：「如法如毘尼羯磨，應爾。」是中有比丘見",
    "T22n1428_044:0888a08": "有罪、有惡見不捨，餘比丘語言：「汝有罪，有",
    "T22n1428_044:0888a09": "惡見應捨。」答言：「我不見罪，惡見不捨。」彼即",
    "T22n1428_044:0888a10": "如其所犯罪，與作不見罪、惡見不捨羯磨。",
    "T22n1428_044:0888a11": "佛言：「如法如毘尼羯磨，應爾。」是中有比丘，",
    "T22n1428_044:0888a12": "有罪懺悔、惡見不捨，餘比丘語言：「汝有罪",
    "T22n1428_044:0888a13": "當懺悔，惡見當捨。」答言：「我不懺悔、不捨",
    "T22n1428_044:0888a14": "惡見。」彼即如其所犯，作不懺悔、不捨惡見羯",
    "T22n1428_044:0888a15": "磨。佛言：「如法如毘尼羯磨，應爾。」是中有比",
    "T22n1428_044:0888a16": "丘，見有罪懺悔、惡見不捨，餘比丘語言：「汝",
    "T22n1428_044:0888a17": "見有罪當懺悔，惡見應捨。」答言：「我不見罪、",
    "T22n1428_044:0888a18": "不懺悔、不捨惡見。」彼即如其所犯罪，作不",
    "T22n1428_044:0888a19": "見罪、不懺悔、不捨惡見羯磨。佛言：「如法如毘",
    "T22n1428_044:0888a20": "尼羯磨，應爾。是為如法如毘尼羯磨。「云何非",
    "T22n1428_044:0888a21": "法別眾羯磨？同一住處羯磨時有不來者應",
    "T22n1428_044:0888a22": "與欲而不與欲，在現前應呵者便呵，彼",
    "T22n1428_044:0888a23": "作白二羯磨、作白四羯磨、白此事乃為彼",
    "T22n1428_044:0888a24": "事作羯磨，是為非法別眾羯磨。云何非法",
    "T22n1428_044:0888a25": "和合羯磨？有同一住處，和合一處羯磨時",
    "T22n1428_044:0888a26": "有不來應與欲者與欲，在現前應得呵",
    "T22n1428_044:0888a27": "者不呵，作白二羯磨作白四羯磨，白此事",
    "T22n1428_044:0888a28": "乃為彼事作羯磨，是為非法和合羯磨。云",
    "T22n1428_044:0888a29": "何法別眾羯磨？同一住處羯磨時有不來者",
    "T22n1428_044:0888b01": "應與欲不與欲，在現前應得呵者呵，彼",
    "T22n1428_044:0888b02": "作白二白四羯磨如法作，是為法別眾羯",
    "T22n1428_044:0888b03": "磨。云何法相似別眾羯磨？同一住處羯磨時",
    "T22n1428_044:0888b04": "有不來者、應與欲不與欲、在現前應呵",
    "T22n1428_044:0888b05": "者呵、作白二白四羯磨、前作羯磨後作白，",
    "T22n1428_044:0888b06": "是為法相似別眾羯磨。云何法相似和合羯",
    "T22n1428_044:0888b07": "磨？同一住處羯磨時有不來者應與欲",
    "T22n1428_044:0888b08": "者與欲，在現前應得呵者不呵，白二白",
    "T22n1428_044:0888b09": "四羯磨，前作羯磨後作白，是為法相似和",
    "T22n1428_044:0888b10": "合羯磨。「何等人作呵責成呵？或有人呵成",
    "T22n1428_044:0888b11": "呵、或有人呵不成呵。何者呵不成呵？為",
    "T22n1428_044:0888b12": "比丘作羯磨，比丘尼呵不成呵。式叉摩那、",
    "T22n1428_044:0888b13": "沙彌、沙彌尼若言：『犯邊罪、犯比丘尼、或賊",
    "T22n1428_044:0888b14": "心受戒、或壞二道、黃門、殺父母、殺阿羅漢、",
    "T22n1428_044:0888b15": "惡心出佛身血、破和合僧、非人畜生、二根、",
    "T22n1428_044:0888b16": "若被舉、若滅擯、若應滅擯、若在戒場上、若",
    "T22n1428_044:0888b17": "作別住、若以神足在空、若隱沒、若離見聞",
    "T22n1428_044:0888b18": "處、若所為作羯磨人。』如是人呵不成呵。云",
    "T22n1428_044:0888b19": "何呵成呵？若善比丘同在一界內住、不在",
    "T22n1428_044:0888b20": "空、不隱沒、不離見聞處乃至語比坐，如",
    "T22n1428_044:0888b21": "是人呵成呵，是為呵羯磨。」爾時優波離從",
    "T22n1428_044:0888b22": "坐起，偏露右肩、右膝著地，合掌白佛言：「應",
    "T22n1428_044:0888b23": "作呵責羯磨，乃與作擯羯磨，如法如毘尼",
    "T22n1428_044:0888b24": "羯磨不？」佛語優波離：「此不如法羯磨。」優波",
    "T22n1428_044:0888b25": "離復白佛言：「應與作呵責羯磨，乃與作依",
    "T22n1428_044:0888b26": "止羯磨、若乃作遮不至白衣家羯磨、乃至如",
    "T22n1428_044:0888b27": "草覆地，是如法如毘尼羯磨不？」佛言：「不如",
    "T22n1428_044:0888b28": "法，不應與作呵責羯磨，乃作擯羯磨、乃至",
    "T22n1428_044:0888b29": "如草覆地，非法非毘尼羯磨，不應爾。如是展",
    "T22n1428_044:0888c01": "轉乃至如草覆地，非法非毘尼羯磨，不應爾。」",
    "T22n1428_044:0888c02": "佛語優波離：「若應作呵責羯磨與作呵責",
    "T22n1428_044:0888c03": "羯磨，此是如法如毘尼羯磨，應爾。如是乃至",
    "T22n1428_044:0888c04": "如草覆地羯磨，如法如毘尼羯磨，應爾。」爾時",
    "T22n1428_044:0888c05": "有異住處，眾僧與比丘作呵責羯磨，乃作",
    "T22n1428_044:0888c06": "非法別眾羯磨。餘眾僧聞彼眾僧與比丘",
    "T22n1428_044:0888c07": "作呵責羯磨，乃作非法別眾羯磨羯磨不",
    "T22n1428_044:0888c08": "成。「我曹當與作呵責羯磨。」即作呵責羯磨，",
    "T22n1428_044:0888c09": "非法和合。復有餘處僧聞彼眾僧為比丘",
    "T22n1428_044:0888c10": "作呵責羯磨，非法和合羯磨不成。「我曹當",
    "T22n1428_044:0888c11": "為作呵責羯磨。」彼即作呵責羯磨，法別眾。",
    "T22n1428_044:0888c12": "餘處僧聞彼眾僧為比丘作呵責羯磨，法",
    "T22n1428_044:0888c13": "別眾羯磨，羯磨不成。「我曹當為作呵責羯",
    "T22n1428_044:0888c14": "磨。」即作呵責羯磨，法相似別眾。餘處僧聞",
    "T22n1428_044:0888c15": "彼眾僧為比丘作呵責羯磨，法相似別眾羯",
    "T22n1428_044:0888c16": "磨不成。「我曹當為作呵責羯磨。」法相似和",
    "T22n1428_044:0888c17": "合羯磨。彼比丘作如是念：「我當云何？」即",
    "T22n1428_044:0888c18": "白諸比丘。諸比丘白佛，佛言：「諸如是不如",
    "T22n1428_044:0888c19": "法羯磨不成就，如是一切羯磨亦不成就。」",
    "T22n1428_044:0888c20": "爾時有住處，眾僧為比丘作非法別眾羯",
    "T22n1428_044:0888c21": "磨。爾時眾多僧皆共諍，或言非法別眾羯磨、",
    "T22n1428_044:0888c22": "或言非法和合、或言法別眾、或言法相似",
    "T22n1428_044:0888c23": "別眾、或言法相似和合、或言羯磨成就、或",
    "T22n1428_044:0888c24": "言不成就。諸比丘不知云何？告餘比丘。",
    "T22n1428_044:0888c25": "餘比丘往白佛，佛言：「彼住處眾僧，為比丘",
    "T22n1428_044:0888c26": "作呵責羯磨，非法別眾。是中眾多僧各各共",
    "T22n1428_044:0888c27": "諍，或言非法別眾、或言非法和合、乃至言",
    "T22n1428_044:0888c28": "成不成。是中僧言非法別眾者，此是法語，",
    "T22n1428_044:0888c29": "乃至法相似和合者，此亦如是是法語。」爾時",
    "T22n1428_044:0889a01": "優波離從坐起，偏露右肩、右膝著地，合",
    "T22n1428_044:0889a02": "掌白佛言：「若有比丘，僧先與羯磨，後眾僧",
    "T22n1428_044:0889a03": "與解，成不成解耶？」佛語優波離：「或成、或不",
    "T22n1428_044:0889a04": "成。」復問：「云何成不成？」佛告優波離：「有十三",
    "T22n1428_044:0889a05": "種人，僧先為作羯磨不成解。除此十三種",
    "T22n1428_044:0889a06": "人已，為餘人作羯磨已，若僧與解者得",
    "T22n1428_044:0889a07": "成解。」優波離復問佛：「若僧先為作羯磨，為",
    "T22n1428_044:0889a08": "解羯磨已驅出，成驅出為不成耶？」佛言：",
    "T22n1428_044:0889a09": "「或有成驅出、或有不成驅出。若為十三種",
    "T22n1428_044:0889a10": "人作羯磨已，驅出成驅出。除此十三種，",
    "T22n1428_044:0889a11": "為餘人作羯磨，後解羯磨得解，若驅出不",
    "T22n1428_044:0889a12": "成驅出。」(瞻波揵度具足竟)",
    "T22n1428_044:0889a13": "呵責揵度第十一之一",
    "T22n1428_044:0889a14": "爾時佛在舍衛國。有二比丘：一名智慧、二",
    "T22n1428_044:0889a15": "名盧醯那，憙鬪諍、共相罵詈、口出刀劍、互",
    "T22n1428_044:0889a16": "求長短。彼自共鬪諍罵詈，若復有餘比丘",
    "T22n1428_044:0889a17": "共鬪諍者，即復往彼勸言：「汝等好自勉力莫",
    "T22n1428_044:0889a18": "不如他，汝等多聞智慧、財富亦勝、多有知",
    "T22n1428_044:0889a19": "識。我等為汝作伴黨。」是中眾僧，未有諍事",
    "T22n1428_044:0889a20": "便有諍事，已有諍事而不除滅。諸比丘作",
    "T22n1428_044:0889a21": "如是念：「以何因緣，眾僧未有諍事令諍事",
    "T22n1428_044:0889a22": "起，已有諍事而不除滅？」諸比丘即知此二",
    "T22n1428_044:0889a23": "比丘智慧、盧醯那，憙共鬪諍、共相罵詈、口出",
    "T22n1428_044:0889a24": "刀劍、互求長短自共鬪諍罵詈。若有餘比丘",
    "T22n1428_044:0889a25": "鬪諍，即復往彼勸言：「汝等好自勉力莫不",
    "T22n1428_044:0889a26": "如他，汝等多聞智慧、財富亦勝、多有知識。",
    "T22n1428_044:0889a27": "我等當為汝作伴黨。」是故令僧未有諍",
    "T22n1428_044:0889a28": "事便有諍事，已有諍事而不除滅。時眾中",
    "T22n1428_044:0889a29": "有比丘聞，少欲知足、行頭陀、樂學戒者，",
    "T22n1428_044:0889b01": "嫌責彼二比丘已，往世尊所，頭面禮足",
    "T22n1428_044:0889b02": "却坐一面，以此因緣具白世尊。世尊爾時",
    "T22n1428_044:0889b03": "以此因緣集比丘僧，呵責彼二比丘：「汝所",
    "T22n1428_044:0889b04": "為非，非威儀、非沙門法、非淨行、非隨順",
    "T22n1428_044:0889b05": "行，所不應為。云何智慧、盧醯那，共相鬪諍",
    "T22n1428_044:0889b06": "罵詈、口出刀劍、互求長短，令僧未有諍事",
    "T22n1428_044:0889b07": "而有諍事、已有諍事而不除滅？」世尊以無",
    "T22n1428_044:0889b08": "數方便呵責已，告諸比丘：「聽諸比丘與智",
    "T22n1428_044:0889b09": "慧、盧醯那作呵責白四羯磨，應如是作集",
    "T22n1428_044:0889b10": "僧。集僧已為智慧等作舉，作舉已為作憶",
    "T22n1428_044:0889b11": "念，作憶念已應與罪。眾中應差堪能羯磨",
    "T22n1428_044:0889b12": "者如上作如是白：『大德僧聽！此智慧、盧醯",
    "T22n1428_044:0889b13": "那二比丘，憙共鬪諍、共相罵詈、口出刀劍、互",
    "T22n1428_044:0889b14": "求長短，彼自共鬪諍已，若復有餘比丘鬪諍",
    "T22n1428_044:0889b15": "者，即復往彼勸言：「汝等勉力莫不如他，汝",
    "T22n1428_044:0889b16": "等多聞智慧、財富亦勝、多有知識。我等當為",
    "T22n1428_044:0889b17": "汝作伴黨。」令僧未有諍事而有諍事，已",
    "T22n1428_044:0889b18": "有諍事而不除滅。若僧時到僧忍聽，為智",
    "T22n1428_044:0889b19": "慧等二比丘作呵責羯磨。「若後復更鬪諍共",
    "T22n1428_044:0889b20": "相罵詈者，眾僧當更增罪治。」白如是。』『大德",
    "T22n1428_044:0889b21": "僧聽！此智慧、盧醯那二比丘，憙共鬪諍、共相",
    "T22n1428_044:0889b22": "罵詈、口出刀劍、互求長短，彼自共鬪諍已，",
    "T22n1428_044:0889b23": "若復有餘比丘鬪諍者，即復往彼勸言：「汝等",
    "T22n1428_044:0889b24": "勉力莫不如他，汝等智慧多聞、財富亦勝、多",
    "T22n1428_044:0889b25": "有知識。我等當為汝作伴黨。」令僧未有",
    "T22n1428_044:0889b26": "諍事而有諍事，已有諍事而不除滅。僧為",
    "T22n1428_044:0889b27": "智慧等二比丘作呵責羯磨。誰諸長老忍",
    "T22n1428_044:0889b28": "僧與智慧等二比丘作呵責羯磨，「若後復",
    "T22n1428_044:0889b29": "更鬪諍共相罵詈者，眾僧當更增罪治。」忍者",
    "T22n1428_044:0889c01": "默然，誰不忍者說。此是第一羯磨竟。』如是",
    "T22n1428_044:0889c02": "第二、第三說。『僧已忍為智慧等作呵責羯",
    "T22n1428_044:0889c03": "磨竟，僧忍，默然故，是事如是持。』為作呵責",
    "T22n1428_044:0889c04": "竟，五事不應作：一、不應授人大戒；二、不",
    "T22n1428_044:0889c05": "應受人依止；三、不應畜沙彌；四、不應受",
    "T22n1428_044:0889c06": "僧差教授比丘尼；五、若僧差不應教授，是",
    "T22n1428_044:0889c07": "為呵責羯磨竟五事不應作。復有五事不",
    "T22n1428_044:0889c08": "應作：不應說戒、若僧中問毘尼義不應",
    "T22n1428_044:0889c09": "答、若眾僧差作羯磨不應作、若僧中揀",
    "T22n1428_044:0889c10": "集智慧者共評論眾事不得在其例、若",
    "T22n1428_044:0889c11": "僧差作信命不應作，是為呵責羯磨竟五",
    "T22n1428_044:0889c12": "事不應作。復有五事不應作：不得早入",
    "T22n1428_044:0889c13": "聚落、不得逼暮還、應親近比丘不應親",
    "T22n1428_044:0889c14": "近外道、應好順從諸比丘教、不應作異語，",
    "T22n1428_044:0889c15": "呵責竟五事不應作。復有五事不應作：眾",
    "T22n1428_044:0889c16": "僧隨所犯為作呵責羯磨已、不應復更犯",
    "T22n1428_044:0889c17": "此罪餘亦不應犯、若相似若從此生者、若",
    "T22n1428_044:0889c18": "復重於此、不應嫌羯磨及羯磨人，呵責竟",
    "T22n1428_044:0889c19": "五事不應作。復有五事不應作：善比丘",
    "T22n1428_044:0889c20": "為敷座供養不應受、不應受他洗足、不",
    "T22n1428_044:0889c21": "應受他安洗足物、不應受他拭革屣、不",
    "T22n1428_044:0889c22": "應受他揩摩身，呵責羯磨竟五事不應作。",
    "T22n1428_044:0889c23": "復有五事不應作：不應受善比丘禮拜、合",
    "T22n1428_044:0889c24": "掌問訊、迎逆、持衣鉢，呵責羯磨竟五事不",
    "T22n1428_044:0889c25": "應作。復有五事不應作：不應舉善比丘、",
    "T22n1428_044:0889c26": "為作憶念作自言、不應證他事、不應遮",
    "T22n1428_044:0889c27": "布薩自恣、不應共善比丘諍，是為呵責竟",
    "T22n1428_044:0889c28": "五事不應作。應如是作。」眾僧為智慧、盧醯",
    "T22n1428_044:0889c29": "那作呵責白四羯磨竟，諸比丘白佛，佛言：",
    "T22n1428_044:0890a01": "「有三法作呵責羯磨，非法非毘尼羯磨不",
    "T22n1428_044:0890a02": "成就。云何三？不作舉、不作憶念、不伏首",
    "T22n1428_044:0890a03": "罪。復有三事：無犯、犯不應懺悔、若犯罪",
    "T22n1428_044:0890a04": "已懺悔竟。復有三事：不作舉、非法、別眾。復",
    "T22n1428_044:0890a05": "有三事：不作憶念、非法、別眾。復有三事：不伏",
    "T22n1428_044:0890a06": "罪、非法、別眾。復有三事：不犯、非法、別眾。復",
    "T22n1428_044:0890a07": "有三事：犯不應懺罪、非法、別眾。復有三事：",
    "T22n1428_044:0890a08": "犯罪已懺悔竟、非法、別眾。復有三事：不",
    "T22n1428_044:0890a09": "現前、非法、別眾。如是三法作呵責羯磨，非",
    "T22n1428_044:0890a10": "法非毘尼羯磨不成就。復有三事作呵責",
    "T22n1428_044:0890a11": "羯磨，如法如毘尼羯磨成就。何等三？為作",
    "T22n1428_044:0890a12": "舉、作憶念、作自言。復有三事：犯罪、犯可",
    "T22n1428_044:0890a13": "懺罪、犯未懺罪。復有三事：作舉、法、和合；作",
    "T22n1428_044:0890a14": "憶念、法、和合；作自言、法、和合；犯罪、法、和合；犯",
    "T22n1428_044:0890a15": "可懺罪、法、和合；犯未懺悔罪、法、和合；現前、",
    "T22n1428_044:0890a16": "法、和合，是為三法作呵責羯磨，如法如毘",
    "T22n1428_044:0890a17": "尼羯磨成就。「有五法作呵責羯磨，非法非",
    "T22n1428_044:0890a18": "毘尼羯磨不成就：不在現前、不自言、為清",
    "T22n1428_044:0890a19": "淨者、非法、別眾，是為五事作呵責羯磨，非",
    "T22n1428_044:0890a20": "法非毘尼羯磨不成就。有五法作呵責如",
    "T22n1428_044:0890a21": "法如毘尼羯磨成就。何等五？在現前、自言、不",
    "T22n1428_044:0890a22": "清淨、法、和合，是為五法作呵責羯磨，如法",
    "T22n1428_044:0890a23": "如毘尼羯磨成就。若眾僧在小食上後食上，",
    "T22n1428_044:0890a24": "若說法若布薩，被呵責羯磨人，正衣服",
    "T22n1428_044:0890a25": "脫革屣在一面住，胡跪合掌白如是言：『大",
    "T22n1428_044:0890a26": "德！受我懺悔，自今已去自責心止不復作。』」",
    "T22n1428_044:0890a27": "時智慧、盧醯那比丘，隨順眾僧無所違逆，",
    "T22n1428_044:0890a28": "求解呵責羯磨。諸比丘白佛，佛言：「若隨順",
    "T22n1428_044:0890a29": "眾僧無所違逆，求解呵責羯磨者，聽解",
    "T22n1428_044:0890b01": "作白四羯磨。有五法不應為解呵責羯磨：",
    "T22n1428_044:0890b02": "不應授人大戒，乃至與善比丘共鬪。呵責",
    "T22n1428_044:0890b03": "者有如是五法，不應為解呵責羯磨。有",
    "T22n1428_044:0890b04": "五法應解：不授人大戒乃至不與善比",
    "T22n1428_044:0890b05": "丘共鬪。呵責羯磨者有如是五法應解。",
    "T22n1428_044:0890b06": "應如是解，被呵責羯磨人應至眾僧中，",
    "T22n1428_044:0890b07": "偏露右肩、脫革屣、右膝著地，合掌白言：『大",
    "T22n1428_044:0890b08": "德僧聽！我比丘某甲，僧與作呵責羯磨。我今",
    "T22n1428_044:0890b09": "隨順眾僧無所違逆，從僧乞解呵責羯",
    "T22n1428_044:0890b10": "磨。願僧慈愍故，為我解呵責羯磨。』如是第",
    "T22n1428_044:0890b11": "二、第三白。眾中當差堪能作羯磨者，如上",
    "T22n1428_044:0890b12": "作如是白：『大德僧聽！某甲比丘，僧為作呵",
    "T22n1428_044:0890b13": "責羯磨。彼比丘隨順眾僧無所違逆，從眾",
    "T22n1428_044:0890b14": "僧乞解呵責羯磨。若僧時到僧忍聽，解某",
    "T22n1428_044:0890b15": "甲比丘呵責羯磨。白如是。』『大德僧聽！此某甲",
    "T22n1428_044:0890b16": "比丘，僧為作呵責羯磨。彼比丘隨順眾僧",
    "T22n1428_044:0890b17": "無所違逆，今從眾僧乞解呵責羯磨。誰",
    "T22n1428_044:0890b18": "諸長老忍僧為某甲比丘解呵責羯磨者默",
    "T22n1428_044:0890b19": "然，誰不忍者說。此是第一羯磨。』第二、第三亦",
    "T22n1428_044:0890b20": "如是說。『僧已忍解某甲比丘呵責羯磨",
    "T22n1428_044:0890b21": "竟，僧忍，默然故，是事如是持。』」爾時世尊在",
    "T22n1428_044:0890b22": "舍衛國。時羈離那國，有二舊住比丘：一名",
    "T22n1428_044:0890b23": "阿濕卑，二名富那婆娑。在羈離那國行惡",
    "T22n1428_044:0890b24": "行、污他家，行惡行亦見亦聞，污他家亦見",
    "T22n1428_044:0890b25": "亦聞。彼作如是惡行：自種華樹、教他種、自",
    "T22n1428_044:0890b26": "溉、教他溉、自摘華、教他摘、自作華鬘、教",
    "T22n1428_044:0890b27": "他作、自持種種華往、教他持往白衣家、有",
    "T22n1428_044:0890b28": "男有女同一床坐、同一器食、同一器飲、歌",
    "T22n1428_044:0890b29": "舞戲笑、作眾伎樂，若他作者即復唱和共",
    "T22n1428_044:0890c01": "作、或吹脣或彈鼓簧、或作吹貝聲、或作孔",
    "T22n1428_044:0890c02": "雀聲、或作鶴鳴、或走或佯跛行、或嘯或作",
    "T22n1428_044:0890c03": "俳說人、或受雇戲笑。時眾多比丘，從伽",
    "T22n1428_044:0890c04": "尸國人間遊行，至羈離那國，清旦著衣持",
    "T22n1428_044:0890c05": "鉢入城乞食。行步進止威儀庠序，視瞻安諦",
    "T22n1428_044:0890c06": "屈申俯仰，執持衣鉢直視而前，諸根不亂，",
    "T22n1428_044:0890c07": "於羈離那國乞食。諸居士見已作如是言：",
    "T22n1428_044:0890c08": "「此復是何等人？諦視而不戲笑、不左右顧",
    "T22n1428_044:0890c09": "視、不相親近娛樂、亦不相慰問。我曹不應",
    "T22n1428_044:0890c10": "與此人食，不如我曹沙門阿濕卑、富那婆",
    "T22n1428_044:0890c11": "娑，亦不諦視、言語戲笑、左右顧視、共相娛樂、",
    "T22n1428_044:0890c12": "而相慰問，如是人我曹當與飯食。」時諸比",
    "T22n1428_044:0890c13": "丘在羈離那國乞食限得飽足，彼比丘作",
    "T22n1428_044:0890c14": "如是念：「此中舊住比丘惡，惡比丘在中住，",
    "T22n1428_044:0890c15": "遠離善比丘。彼作如是惡行：種若干華樹，",
    "T22n1428_044:0890c16": "乃至受他雇使。」時諸比丘從羈離那國人",
    "T22n1428_044:0890c17": "間遊行，還舍衛國詣世尊所，頭面禮足却",
    "T22n1428_044:0890c18": "坐一面。爾時世尊慰勞諸比丘：「汝曹住止和",
    "T22n1428_044:0890c19": "合安樂不？不以飲食為疲苦耶？」白佛言：",
    "T22n1428_044:0890c20": "「眾僧住止和合安樂。我曹從伽尸國人間遊",
    "T22n1428_044:0890c21": "行，至羈離那國。」具以因緣白世尊。世尊爾",
    "T22n1428_044:0890c22": "時以無數方便呵責言：「汝所為非，非威儀、",
    "T22n1428_044:0890c23": "非沙門法、非淨行、非隨順行，所不應為。",
    "T22n1428_044:0890c24": "云何阿濕卑、富那婆娑，污他家、行惡行，污",
    "T22n1428_044:0890c25": "他家亦見亦聞，行惡行亦見亦聞。作眾惡",
    "T22n1428_044:0890c26": "行：種雜華樹，乃至受他雇使。」爾時世尊呵",
    "T22n1428_044:0890c27": "責阿濕卑、富那婆娑已，告諸比丘：「聽僧為",
    "T22n1428_044:0890c28": "阿濕卑、富那婆娑作擯白四羯磨。應如是",
    "T22n1428_044:0890c29": "作，集僧，集僧已為阿濕卑富那婆娑作舉，",
    "T22n1428_044:0891a01": "作舉已為作憶念，作憶念已與罪。是中應",
    "T22n1428_044:0891a02": "差堪能羯磨者如上，作如是白：『大德僧聽！",
    "T22n1428_044:0891a03": "此阿濕卑、富那婆娑比丘，於羈離那國污他",
    "T22n1428_044:0891a04": "家、行惡行，彼污他家亦見亦聞，行惡行亦",
    "T22n1428_044:0891a05": "見亦聞。若僧時到僧忍聽，僧為阿濕卑、富那",
    "T22n1428_044:0891a06": "婆娑作擯羯磨。「汝污他家、行惡行，污他",
    "T22n1428_044:0891a07": "家亦見亦聞，行惡行亦見亦聞。汝可離此",
    "T22n1428_044:0891a08": "住處去，不須在此住處。」白如是。』『大德僧",
    "T22n1428_044:0891a09": "聽！此阿濕卑、富那婆娑比丘，在羈離那國",
    "T22n1428_044:0891a10": "污他家、行惡行，污他家亦見亦聞，行惡",
    "T22n1428_044:0891a11": "行亦見亦聞。僧今為阿濕卑、富那婆娑作",
    "T22n1428_044:0891a12": "擯羯磨。「汝污他家、行惡行，污他家亦見亦",
    "T22n1428_044:0891a13": "聞，行惡行亦見亦聞。汝離此住處去，不",
    "T22n1428_044:0891a14": "須在此住。」誰諸長老忍僧為阿濕卑、富那",
    "T22n1428_044:0891a15": "婆娑比丘作擯羯磨者默然，誰不忍者說。",
    "T22n1428_044:0891a16": "此是初羯磨竟。』第二、第三亦如是說。『僧已忍",
    "T22n1428_044:0891a17": "為阿濕卑富那婆娑作擯羯磨竟，僧忍，默",
    "T22n1428_044:0891a18": "然故，是事如是持。』作擯羯磨者，有五法不",
    "T22n1428_044:0891a19": "應作：不得授人大戒，乃至不得與善比",
    "T22n1428_044:0891a20": "丘共鬪。應如是作，如上呵責羯磨，除餘眾",
    "T22n1428_044:0891a21": "中說戒。」眾僧已為阿濕卑、富那婆娑比丘作",
    "T22n1428_044:0891a22": "擯白四羯磨已，諸比丘白佛，佛言：「有三法、",
    "T22n1428_044:0891a23": "有五法作擯羯磨，非法非毘尼羯磨不成",
    "T22n1428_044:0891a24": "就，如上。有三法、有五法作擯羯磨，如法",
    "T22n1428_044:0891a25": "如毘尼羯磨成就，如上。」彼被擯比丘不喚自",
    "T22n1428_044:0891a26": "來至界內，諸比丘白佛，佛言：「不應不喚來",
    "T22n1428_044:0891a27": "至界內，聽在外住。遣好信來至僧中白：",
    "T22n1428_044:0891a28": "『大德僧懺悔。自今已去自責心，更不復爾。』」彼",
    "T22n1428_044:0891a29": "阿濕卑比丘等，隨順眾僧不敢違逆，從僧",
    "T22n1428_044:0891b01": "乞解擯羯磨。諸比丘白佛，佛言：「若隨順眾",
    "T22n1428_044:0891b02": "僧無所違逆，從僧乞解擯羯磨者，應與",
    "T22n1428_044:0891b03": "解作白四羯磨。有五法不應與解擯羯",
    "T22n1428_044:0891b04": "磨，從授人大戒乃至與善比丘共鬪。復有",
    "T22n1428_044:0891b05": "五法應與解擯羯磨，從不授人大戒乃至",
    "T22n1428_044:0891b06": "不與善比丘共鬪。如是解被擯比丘，應",
    "T22n1428_044:0891b07": "至僧中偏露右肩、脫革屣、右膝著地，合",
    "T22n1428_044:0891b08": "掌如是白：『大德僧聽！我某甲比丘，僧與我",
    "T22n1428_044:0891b09": "作擯羯磨。我今隨順眾僧不敢違逆，從僧",
    "T22n1428_044:0891b10": "乞解擯羯磨。願僧慈愍故，為我解擯羯磨。』",
    "T22n1428_044:0891b11": "如是第二、第三說。眾中當差堪能羯磨者",
    "T22n1428_044:0891b12": "如上，作如是白：『大德僧聽！此某甲比丘，僧",
    "T22n1428_044:0891b13": "與作擯羯磨。隨順眾僧不敢違逆，從僧乞",
    "T22n1428_044:0891b14": "解擯羯磨。若僧時到僧忍聽，僧今為某甲",
    "T22n1428_044:0891b15": "比丘解擯羯磨。白如是。』『大德僧聽！此某甲",
    "T22n1428_044:0891b16": "比丘，僧為作擯羯磨。隨順眾僧不敢違",
    "T22n1428_044:0891b17": "逆，從僧乞解擯羯磨。僧今為某甲比丘解",
    "T22n1428_044:0891b18": "擯羯磨。誰諸長老忍僧為某甲比丘解擯",
    "T22n1428_044:0891b19": "羯磨者默然，誰不忍者說。是初羯磨。』如是",
    "T22n1428_044:0891b20": "第二第三說。『僧已忍為某甲比丘解擯羯",
    "T22n1428_044:0891b21": "磨竟，僧忍，默然故，是事如是持。』」爾時世尊",
    "T22n1428_044:0891b22": "在舍衛國。有比丘名僧芻，癡無所知多",
    "T22n1428_044:0891b23": "犯眾罪，共諸白衣雜住而相親附，不順佛",
    "T22n1428_044:0891b24": "法。諸比丘聞，中有少欲知足、行頭陀、樂學",
    "T22n1428_044:0891b25": "戒、知慚愧者，嫌責僧芻比丘言：「汝癡無所",
    "T22n1428_044:0891b26": "知多犯眾罪，云何共諸白衣雜住而相親",
    "T22n1428_044:0891b27": "附，不隨順佛法耶？」諸比丘往世尊所，頭",
    "T22n1428_044:0891b28": "面禮足在一面坐，以此因緣具白世尊。世",
    "T22n1428_044:0891b29": "尊爾時集比丘僧，以無數方便呵責僧芻",
    "T22n1428_044:0891c01": "比丘：「汝所為非，非威儀、非沙門法、非淨行、",
    "T22n1428_044:0891c02": "非隨順行，所不應為。云何汝共諸白衣雜",
    "T22n1428_044:0891c03": "住而相親附，癡無所知多犯眾罪不順佛",
    "T22n1428_044:0891c04": "法？」呵責已告諸比丘：「聽僧為僧芻比丘作",
    "T22n1428_044:0891c05": "依止白四羯磨。應如是作，集僧，集僧已與",
    "T22n1428_044:0891c06": "作舉，作舉已與作憶念，作憶念已與",
    "T22n1428_044:0891c07": "罪。眾中當差堪能作羯磨者如上，作如是",
    "T22n1428_044:0891c08": "白：『大德僧聽！此僧芻比丘，癡無所知多犯",
    "T22n1428_044:0891c09": "眾罪，共白衣雜住而相親附不順佛法。若",
    "T22n1428_044:0891c10": "僧時到僧忍聽，與僧芻比丘作依止羯磨。",
    "T22n1428_044:0891c11": "白如是。』『大德僧聽！僧芻比丘，癡無所知多",
    "T22n1428_044:0891c12": "犯眾罪，共白衣雜住而相親附不順佛法。",
    "T22n1428_044:0891c13": "僧今為僧芻比丘作依止羯磨。誰諸長老",
    "T22n1428_044:0891c14": "忍僧為僧芻比丘作依止羯磨者默然，誰",
    "T22n1428_044:0891c15": "不忍者說。此是第一羯磨。』第二、第三亦如",
    "T22n1428_044:0891c16": "是說。『僧已忍為僧芻比丘作依止羯磨竟，",
    "T22n1428_044:0891c17": "僧忍，默然故，是事如是持。』作依止羯磨竟，",
    "T22n1428_044:0891c18": "五事不應作：不得授人大戒，乃至不得",
    "T22n1428_044:0891c19": "與善比丘共鬪。應如是作。」是中眾僧與僧",
    "T22n1428_044:0891c20": "芻比丘作依止白四羯磨竟，諸比丘白佛，",
    "T22n1428_044:0891c21": "佛言：「有三法、有五法，得作依止羯磨、不",
    "T22n1428_044:0891c22": "得作依止羯磨，如上。」彼稱方作依止羯磨，",
    "T22n1428_044:0891c23": "彼方破壞人民反叛，佛言：「不應稱方作依",
    "T22n1428_044:0891c24": "止羯磨。」彼稱國土作依止羯磨，彼國土破壞",
    "T22n1428_044:0891c25": "人民散亂，佛言：「不應稱國土作依止羯磨。」",
    "T22n1428_044:0891c26": "彼稱住處作依止羯磨，彼住處人民破壞，佛",
    "T22n1428_044:0891c27": "言：「不應稱住處作依止羯磨。」彼稱人作依",
    "T22n1428_044:0891c28": "止羯磨，彼人或破戒、或破見、或破威儀、或被",
    "T22n1428_044:0891c29": "舉、或滅擯、或應滅擯，不能增益沙門法，佛",
    "T22n1428_044:0892a01": "言：「不應稱人作依止羯磨。」彼稱安居作依",
    "T22n1428_044:0892a02": "止羯磨，彼人安居中得智慧，佛言：「不應",
    "T22n1428_044:0892a03": "依安居作依止羯磨，聽語言：『汝應受依",
    "T22n1428_044:0892a04": "止住。』」爾時僧芻比丘，與聚落中比丘親厚，多",
    "T22n1428_044:0892a05": "聞、智慧、善能語言。僧芻比丘，即往彼所學",
    "T22n1428_044:0892a06": "法毘尼，安居中得智慧，隨順眾僧不敢違",
    "T22n1428_044:0892a07": "逆，從眾僧乞解依止羯磨。諸比丘白佛，佛",
    "T22n1428_044:0892a08": "言：「若僧芻比丘，隨順眾僧不敢違逆，從眾",
    "T22n1428_044:0892a09": "僧乞解依止羯磨，應與解作白四羯磨。",
    "T22n1428_044:0892a10": "有五法不應與解依止羯磨：從與人受",
    "T22n1428_044:0892a11": "大戒乃至與善比丘共鬪。有五法應與",
    "T22n1428_044:0892a12": "解依止羯磨：從不與人授大戒乃至不與",
    "T22n1428_044:0892a13": "善比丘共鬪，如是五法應與解依止羯磨。",
    "T22n1428_044:0892a14": "應如是解，彼被依止羯磨者應來至僧中，",
    "T22n1428_044:0892a15": "偏露右肩、脫革屣、右膝著地，合掌作如是",
    "T22n1428_044:0892a16": "白：『大德僧聽！我比丘某甲，僧與我作依止",
    "T22n1428_044:0892a17": "羯磨。我今隨順眾僧，從僧乞解依止羯磨。",
    "T22n1428_044:0892a18": "願僧慈愍故，為我解依止羯磨。』如是第二、",
    "T22n1428_044:0892a19": "第三白。眾中應差堪能作羯磨者如上，作",
    "T22n1428_044:0892a20": "如是白：『大德僧聽！某甲比丘，僧與作依止",
    "T22n1428_044:0892a21": "羯磨。彼隨順眾僧不敢違逆，從僧乞解依",
    "T22n1428_044:0892a22": "止羯磨。若僧時到僧忍聽，僧今為某甲比丘",
    "T22n1428_044:0892a23": "解依止羯磨。白如是。』『大德僧聽！某甲比丘，",
    "T22n1428_044:0892a24": "僧為作依止羯磨。隨順眾僧不敢違逆，從",
    "T22n1428_044:0892a25": "僧乞解依止羯磨。僧今與某甲比丘解依",
    "T22n1428_044:0892a26": "止羯磨。誰諸長老忍僧與某甲比丘解依",
    "T22n1428_044:0892a27": "止羯磨者默然，誰不忍者說。是初羯磨。』如",
    "T22n1428_044:0892a28": "是第二第三說。『僧已忍與某甲比丘解依",
    "T22n1428_044:0892a29": "止羯磨竟，僧忍，默然故，是事如是持。』」爾時世",
    "T22n1428_044:0892b01": "尊在舍衛國。時舍利弗、目連與五百比丘",
    "T22n1428_044:0892b02": "俱，從伽尸國人間遊行，至密林中。時舍利",
    "T22n1428_044:0892b03": "弗、目連，在阿摩梨園中。時有質多羅居士，",
    "T22n1428_044:0892b04": "聞舍利弗、目連從伽尸國人間遊行，至密",
    "T22n1428_044:0892b05": "林中，在阿摩梨園中住。時彼居士至舍利",
    "T22n1428_044:0892b06": "弗、目連所，頭面禮足却坐一面。舍利弗、目",
    "T22n1428_044:0892b07": "連為種種說法開化，令得歡喜。時居士聞",
    "T22n1428_044:0892b08": "舍利弗等說法，開解歡喜已白言：「願大德與",
    "T22n1428_044:0892b09": "眾僧俱受我明日請。」舍利弗、目連默然受",
    "T22n1428_044:0892b10": "之。居士知舍利弗目連許已，從坐起作禮",
    "T22n1428_044:0892b11": "而去。即還其家辦具種種飲食，世間美饌",
    "T22n1428_044:0892b12": "無味不有。爾時阿摩梨園中舊住比丘字",
    "T22n1428_044:0892b13": "善法，作如是念：「我寧可往質多羅居士家",
    "T22n1428_044:0892b14": "看其辦具飲食。云何為客比丘作食？云何",
    "T22n1428_044:0892b15": "為舊住比丘作食？」爾時善法比丘即往其",
    "T22n1428_044:0892b16": "家，至作食處看，見其所辦最上世間所有",
    "T22n1428_044:0892b17": "飲食之具無味不有，見已作如是言：「居士",
    "T22n1428_044:0892b18": "為客比丘作異種種食，為舊住比丘作",
    "T22n1428_044:0892b19": "異種飲食。」彼嫉姤心生瞋恚，便作如是惡",
    "T22n1428_044:0892b20": "言：「居士所辦具飲食中，最勝世間所有飲食",
    "T22n1428_044:0892b21": "之具無味不有，唯無胡麻滓。」彼質多羅居",
    "T22n1428_044:0892b22": "士即語言：「長老善法！懷如是多寶，根、力、覺、意、",
    "T22n1428_044:0892b23": "禪定、正受，作如是麁言。善法！我辦如是美",
    "T22n1428_044:0892b24": "食，用胡麻滓作何等？」即復言：「我今當說譬",
    "T22n1428_044:0892b25": "喻，有智之人以喻自解。譬如有國土無鷄，",
    "T22n1428_044:0892b26": "是中有賈客，持雌鷄來至國中。時彼",
    "T22n1428_044:0892b27": "雌鷄，無有雄鷄，與烏共通。時鷄便生卵",
    "T22n1428_044:0892b28": "有子出，不作鷄鳴復不烏喚，即名之為",
    "T22n1428_044:0892b29": "烏鷄。如是善法！懷如是多寶，根、力、覺、意、禪",
    "T22n1428_044:0892c01": "定、正受，而作此麁言。辦具如是上饌美食，",
    "T22n1428_044:0892c02": "方求胡麻滓用作何等？」彼作如是言：「居士",
    "T22n1428_044:0892c03": "罵我，我今欲去。」居士言：「大德善法！我不惡",
    "T22n1428_044:0892c04": "言，亦不罵詈。大德善法！可樂在此密林中",
    "T22n1428_044:0892c05": "住，我當供給衣被、臥具、飲食、湯藥。」彼作如",
    "T22n1428_044:0892c06": "是言：「居士罵我，我欲去。」即問言：「大德！欲",
    "T22n1428_044:0892c07": "至何處去？」答言：「我欲至舍衛國世尊所。」居",
    "T22n1428_044:0892c08": "士言：「如我所共言語具白世尊，無令增",
    "T22n1428_044:0892c09": "減。何以故？汝當還來至我所。」爾時善法比",
    "T22n1428_044:0892c10": "丘，持衣鉢詣世尊所，頭面禮足已却坐一",
    "T22n1428_044:0892c11": "面。時世尊慰問諸比丘：「住止安樂不？不以",
    "T22n1428_044:0892c12": "飲食疲苦耶？」答言：「住止安樂，不以飲食為",
    "T22n1428_044:0892c13": "苦。」以居士所言之事具白世尊，無有增",
    "T22n1428_044:0892c14": "減。爾時世尊以無數方便呵責善法比丘",
    "T22n1428_044:0892c15": "言：「汝所為非，非威儀、非沙門法、非淨行、非",
    "T22n1428_044:0892c16": "隨順行，所不應為。云何善法！彼居士有",
    "T22n1428_044:0892c17": "信樂，作檀越多有利益供給眾僧，乃以下",
    "T22n1428_044:0892c18": "賤言罵他？」時世尊呵責善法已，告諸比丘：",
    "T22n1428_044:0892c19": "「聽諸比丘為善法比丘作遮不至白衣家白",
    "T22n1428_044:0892c20": "四羯磨。有五法比丘不應為作遮不至白",
    "T22n1428_044:0892c21": "衣家羯磨：不恭敬父母、不敬沙門婆羅門、",
    "T22n1428_044:0892c22": "所應持者而不堅持，有如是五法，僧不",
    "T22n1428_044:0892c23": "應與作遮不至白衣家羯磨。有五法應為",
    "T22n1428_044:0892c24": "作遮不至白衣家羯磨：恭敬父母、沙門婆羅",
    "T22n1428_044:0892c25": "門、所應持者堅持不捨，有如是五法，僧",
    "T22n1428_044:0892c26": "應為作遮不至白衣家羯磨。比丘有十法，",
    "T22n1428_044:0892c27": "應與作遮不至白衣家羯磨：惡說罵白衣",
    "T22n1428_044:0892c28": "家、方便令白衣家損減、作無利、作無住處、",
    "T22n1428_044:0892c29": "鬪亂白衣、於白衣前謗佛法僧、在白衣前",
    "T22n1428_044:0893a01": "作下賤罵、如法許白衣而不實。比丘有如",
    "T22n1428_044:0893a02": "是十法，應與作遮不至白衣家羯磨。如是",
    "T22n1428_044:0893a03": "有九法、八法，乃至一法惡說罵白衣，應與",
    "T22n1428_044:0893a04": "作遮不至白衣家羯磨。應如是作，集僧，集",
    "T22n1428_044:0893a05": "僧已為作舉，作舉已為作憶念，作憶念已",
    "T22n1428_044:0893a06": "與罪。眾中應差堪能作羯磨者如上，作如",
    "T22n1428_044:0893a07": "是白：『大德僧聽！此善法比丘，質多羅居士信",
    "T22n1428_044:0893a08": "樂檀越，常好布施供給眾僧，而以下賤",
    "T22n1428_044:0893a09": "惡罵詈之。若僧時到僧忍聽，僧今為善法",
    "T22n1428_044:0893a10": "比丘作遮不至白衣家羯磨。白如是。』『大德",
    "T22n1428_044:0893a11": "僧聽！善法比丘，質多羅居士信樂檀越，常好",
    "T22n1428_044:0893a12": "布施供給眾僧，而以下賤罵詈之。僧今為",
    "T22n1428_044:0893a13": "善法比丘作遮不至白衣家羯磨。誰諸長老",
    "T22n1428_044:0893a14": "忍僧為善法比丘作遮不至白衣家羯磨",
    "T22n1428_044:0893a15": "者默然，誰不忍者說。是初羯磨。』第二、第三",
    "T22n1428_044:0893a16": "亦如是說。『僧已忍與善法比丘作遮不至",
    "T22n1428_044:0893a17": "白衣家羯磨竟，僧忍，默然故，是事如是持。』彼",
    "T22n1428_044:0893a18": "作遮不至白衣家羯磨已，有五法不應作：",
    "T22n1428_044:0893a19": "不得授人大戒，乃至不得與善比丘共",
    "T22n1428_044:0893a20": "鬪。應如是作。」僧為善法比丘作遮不至白",
    "T22n1428_044:0893a21": "衣家白四羯磨竟，諸比丘白佛，佛言：「有三",
    "T22n1428_044:0893a22": "法、有五法，作遮不至白衣家羯磨，非法非",
    "T22n1428_044:0893a23": "毘尼羯磨不成就，如上。有三法、有五法，",
    "T22n1428_044:0893a24": "作遮不至白衣家羯磨，如法如毘尼羯磨成",
    "T22n1428_044:0893a25": "就，如上。」佛言：「聽差使至質多羅居士家，為",
    "T22n1428_044:0893a26": "善法比丘懺悔質多羅居士，作白二羯磨。",
    "T22n1428_044:0893a27": "有八法應差使：一、聞。二、能善說。三、已自解。",
    "T22n1428_044:0893a28": "四、能解人意。五、受人語。六、能憶持。七、無闕",
    "T22n1428_044:0893a29": "失。八、解善惡言義。有如是八法應差使。」",
    "T22n1428_044:0893b01": "即說偈言：",
    "T22n1428_044:0893b02": "「在眾智人前，　　言無有錯謬；",
    "T22n1428_044:0893b03": "　亦無有增減，　　不失所言教。",
    "T22n1428_044:0893b04": "　言不可破壞，　　聞不以傾動；",
    "T22n1428_044:0893b05": "　有如此比丘，　　堪能為作使。",
    "T22n1428_044:0893b06": "「有如是八法，阿難盡能持，聞、能善說、己身自",
    "T22n1428_044:0893b07": "解、能解人意、受人語、能憶持、無有闕失，",
    "T22n1428_044:0893b08": "解善惡言義。」佛言：「聽僧差阿難為使，為善",
    "T22n1428_044:0893b09": "法比丘懺悔質多羅居士，作白二羯磨。應",
    "T22n1428_044:0893b10": "如是作，眾中差堪能作羯磨者如上，作",
    "T22n1428_044:0893b11": "如是白：『大德僧聽！若僧時到僧忍聽，差阿",
    "T22n1428_044:0893b12": "難為使，為善法比丘懺悔質多羅居士。白",
    "T22n1428_044:0893b13": "如是。』『大德僧聽！今僧差阿難為使，為善法",
    "T22n1428_044:0893b14": "比丘懺悔質多羅居士。誰諸長老忍差阿",
    "T22n1428_044:0893b15": "難為使，為善法比丘懺悔質多羅居士者",
    "T22n1428_044:0893b16": "默然；誰不忍者說。』『僧已忍差阿難為使，",
    "T22n1428_044:0893b17": "為善法比丘懺悔質多羅居士竟。僧忍，默",
    "T22n1428_044:0893b18": "然故，是事如是持。』僧差使竟，至居士家如",
    "T22n1428_044:0893b19": "是語：『居士！懺悔！僧已為善法比丘作罰謫。』",
    "T22n1428_044:0893b20": "彼若受懺悔者善。若不受，應至眼見耳不",
    "T22n1428_044:0893b21": "聞處，安羯磨比丘著眼見耳不聞處，教",
    "T22n1428_044:0893b22": "令如法懺悔。復來語居士言：『居士！懺悔！彼",
    "T22n1428_044:0893b23": "比丘先犯罪，今已為懺悔，罪已除。』彼若受",
    "T22n1428_044:0893b24": "懺悔者善。若不受者，犯罪比丘應自往懺",
    "T22n1428_044:0893b25": "悔。」如是阿難聞世尊教已，將善法比丘",
    "T22n1428_044:0893b26": "至質多羅居士家，語言：「懺悔！居士！彼比丘，僧",
    "T22n1428_044:0893b27": "已為作謫罰。」質多羅居士即共懺悔。時善法",
    "T22n1428_044:0893b28": "比丘，順從眾僧不敢違逆，從眾僧乞解",
    "T22n1428_044:0893b29": "遮不至白衣家羯磨。諸比丘白佛，佛言：「若",
    "T22n1428_044:0893c01": "善法比丘，隨順眾僧無所違逆，乞解遮不",
    "T22n1428_044:0893c02": "至白衣家羯磨，應與解白四羯磨。有五法",
    "T22n1428_044:0893c03": "不應與解遮不至白衣家羯磨：從授人大",
    "T22n1428_044:0893c04": "戒乃至與善比丘共鬪。有五法應與解遮",
    "T22n1428_044:0893c05": "不至白衣家羯磨：從不授人大戒乃至不",
    "T22n1428_044:0893c06": "與善比丘共鬪。有如是五法，應與解遮",
    "T22n1428_044:0893c07": "不至白衣家羯磨。應如是解，彼被羯磨人",
    "T22n1428_044:0893c08": "應來至僧中，偏露右肩、脫革屣、右膝著地，",
    "T22n1428_044:0893c09": "合掌白如是言：『大德僧聽！我比丘某甲，僧",
    "T22n1428_044:0893c10": "與作遮不至白衣家羯磨。我今隨順眾僧不",
    "T22n1428_044:0893c11": "敢違逆，從眾僧乞解遮不至白衣家羯磨。",
    "T22n1428_044:0893c12": "願僧慈愍故，為我解遮不至白衣家羯磨。』如",
    "T22n1428_044:0893c13": "是第二、第三說。眾中應差堪能羯磨者如",
    "T22n1428_044:0893c14": "上，作如是白：『大德僧聽！某甲比丘，僧為作",
    "T22n1428_044:0893c15": "遮不至白衣家羯磨。彼比丘隨順眾僧不敢",
    "T22n1428_044:0893c16": "違逆，從眾僧乞解遮不至白衣家羯磨。若",
    "T22n1428_044:0893c17": "僧時到僧忍聽，今僧為解遮不至白衣家羯",
    "T22n1428_044:0893c18": "磨。白如是。』『大德僧聽！彼某甲比丘，僧為作",
    "T22n1428_044:0893c19": "遮不至白衣家羯磨。彼比丘隨順眾僧不敢",
    "T22n1428_044:0893c20": "違逆，從僧乞解遮不至白衣家羯磨。僧今",
    "T22n1428_044:0893c21": "為某甲比丘解遮不至白衣家羯磨。誰諸",
    "T22n1428_044:0893c22": "長老忍僧為某甲比丘解遮不至白衣家羯",
    "T22n1428_044:0893c23": "磨者默然，誰不忍者說。是初羯磨。』如是第",
    "T22n1428_044:0893c24": "二、第三說。『僧已忍為某甲比丘解遮不至",
    "T22n1428_044:0893c25": "白衣家羯磨竟，僧忍，默然故，是事如是持。』」",
    "T22n1428_044:0893c26": "四分律卷第四十四"
}