{
    "T47n1988_001:0544c26": "No. 1988",
    "T47n1988_001:0544c27": "雲門匡真禪師廣錄卷上并序",
    "T47n1988_001:0544c29": "雲門匡真禪師廣錄序祖燈相繼數百年間。出類邁倫。超今越古。",
    "T47n1988_001:0545a01": "盡妙盡神。道盛行於天下者數人而已。雲門",
    "T47n1988_001:0545a02": "大宗師特為之最。擒縱舒卷縱橫變化。放開",
    "T47n1988_001:0545a03": "江海。魚龍得游泳之方。把斷乾坤。鬼神無行",
    "T47n1988_001:0545a04": "走之路。草木亦當稽首。土石為之發光。其傳",
    "T47n1988_001:0545a05": "於世者。對機室錄垂代勘辨。行錄歲久或有",
    "T47n1988_001:0545a06": "差舛。今參考刊正一新鏤板。以永流播。益使",
    "T47n1988_001:0545a07": "本分鉗鎚金聲而玉振。崢嶸世界瓦解而氷",
    "T47n1988_001:0545a08": "銷。必若列派分宗。不免將錯就錯。論功紀德。",
    "T47n1988_001:0545a09": "已是埋沒前賢。畫樣起模。適足糊塗後學。若",
    "T47n1988_001:0545a10": "是頂門有眼甚處與雲門相見。",
    "T47n1988_001:0545a11": "熙寧丙辰三月二十五日",
    "T47n1988_001:0545a12": "權發遣兩浙轉運副使公事蘇澥序",
    "T47n1988_001:0545a15": "門人明識大師賜紫守堅集",
    "T47n1988_001:0545a17": "對機三百二十則對機三百二十則",
    "T47n1988_001:0545a18": "師上堂良久云。夫唱道之機。固難諧剖。若也",
    "T47n1988_001:0545a19": "一言相契。猶是多途。況復刀刀。有何所益。",
    "T47n1988_001:0545a20": "然且教乘之中。各有殊分。律為戒學。經為定",
    "T47n1988_001:0545a21": "學。論為慧學。三藏五乘五時八教。各有所歸。",
    "T47n1988_001:0545a22": "然一乘圓頓也大難明。直下明得。與衲僧天",
    "T47n1988_001:0545a23": "地懸殊。若向衲僧門下。句裏呈機。徒勞佇思。",
    "T47n1988_001:0545a24": "門庭敲磕千差萬別。擬欲進步向前過在。尋",
    "T47n1988_001:0545a25": "他舌頭布路。從上來事合作麼生。向者裏道",
    "T47n1988_001:0545a26": "圓道頓得麼。者邊那邊得麼。莫錯會好。莫見",
    "T47n1988_001:0545a27": "與麼道。便向不圓不頓處卜度。者裏也。須是",
    "T47n1988_001:0545a28": "箇人始得。莫將依師語相似語則度語。到處",
    "T47n1988_001:0545a29": "呈中將為自己見解。莫錯會。秖如今有什麼",
    "T47n1988_001:0545b01": "事。對眾決擇看。時有州主何公。禮拜問曰。弟",
    "T47n1988_001:0545b02": "子請益。師云。目前無異草。有官問。佛法如水",
    "T47n1988_001:0545b03": "中月。是不。師云。清波無透路。進云。和尚從",
    "T47n1988_001:0545b04": "何得。師云。再問復何來。進云。正與麼時如何。",
    "T47n1988_001:0545b05": "師云。重疊關山路。有官問。千子圍繞。何者",
    "T47n1988_001:0545b06": "為的。師云。化下住持已奉來問。問今日開筵。",
    "T47n1988_001:0545b07": "將何指教。師云。來風深辨。進云。莫秖者便是",
    "T47n1988_001:0545b08": "麼。師云錯。問從上古德以心傳心。今日請師",
    "T47n1988_001:0545b09": "將何施設。師云。有問有答。進云。與麼則不虛",
    "T47n1988_001:0545b10": "施設也。師云。不問不答。問凡有言句。皆是",
    "T47n1988_001:0545b11": "錯。如何是不錯。師云。當風一句起自何來。進",
    "T47n1988_001:0545b12": "云。莫秖者便是也無。師云莫錯。問如何是啐",
    "T47n1988_001:0545b13": "啄之機。師云響。進云。還應也無。師云。且緩",
    "T47n1988_001:0545b14": "緩。問如何是學人的的事。師云。痛領一問。問",
    "T47n1988_001:0545b15": "如何是教外別傳一句。師云。對眾問將來。師",
    "T47n1988_001:0545b16": "云。莫道今日瞞諸人好。抑不得已。向諸人前",
    "T47n1988_001:0545b17": "作一場狼藉。忽被明眼人見。成一場笑具。如",
    "T47n1988_001:0545b18": "今避不得也。且問汝諸人。從來有什麼事。欠",
    "T47n1988_001:0545b19": "少什麼。向汝道無事。已是相埋沒也。須到",
    "T47n1988_001:0545b20": "者箇田地始得。亦莫趁口亂問。自己心裏黑",
    "T47n1988_001:0545b21": "漫漫地。明朝後日大有事在。爾若根思遲迴。",
    "T47n1988_001:0545b22": "且向古人建化門庭。東覷西覷看。是什麼道",
    "T47n1988_001:0545b23": "理。爾欲得會麼。都緣是汝自家無量劫來妄",
    "T47n1988_001:0545b24": "想濃厚。一期聞人說著。便生疑心。問佛問法。",
    "T47n1988_001:0545b25": "問向上問向下。求覓解會。轉沒交涉擬心即",
    "T47n1988_001:0545b26": "差。況復有言莫是不擬心是麼。更有什麼事。",
    "T47n1988_001:0545b27": "珍重。",
    "T47n1988_001:0545b28": "問如何是雲門一曲。師云。臘月二十五。進云。",
    "T47n1988_001:0545b29": "唱者如何。師云。且緩緩。問如何是祖師西來",
    "T47n1988_001:0545c01": "意。師云。日裏看山。問如何是和尚家風。師云。",
    "T47n1988_001:0545c02": "久雨不晴。進云。如何是久雨不晴。師云。曬㫰",
    "T47n1988_001:0545c03": "著。問如何是不帶眹。師云。天台普請。南嶽遊",
    "T47n1988_001:0545c04": "山。問如何是向上一路。師云。九九八十一。問",
    "T47n1988_001:0545c05": "如何是學人自己。師云。遊山翫水。進云。如",
    "T47n1988_001:0545c06": "何是和尚自己。師云。賴遇維那不在。問如",
    "T47n1988_001:0545c07": "何是教主。師云。太無禮生。問如何是一代時",
    "T47n1988_001:0545c08": "教。師云。對一說。問如何是正法眼。師云普。",
    "T47n1988_001:0545c09": "問如何是端坐念實相。師云。河裏失錢河裏",
    "T47n1988_001:0545c10": "摝。問如何是沙門行。師云。會不得。進云。為",
    "T47n1988_001:0545c11": "什麼會不得。師云。秖守會不得。問如何是尋",
    "T47n1988_001:0545c12": "常之用。師云。且那裏葛藤去。問如何是教意。",
    "T47n1988_001:0545c13": "師云。爾看什麼經。僧云。般若經。師云。一切智",
    "T47n1988_001:0545c14": "智清淨。還夢見未。僧云。一切智智清淨且置。",
    "T47n1988_001:0545c15": "如何是教意。師云。心不負人面無慚色。放爾",
    "T47n1988_001:0545c16": "三十棒。問如何報得四恩三有去。師云。抱頭",
    "T47n1988_001:0545c17": "哭蒼天。問如何是正法眼。師云。粥飯氣。問如",
    "T47n1988_001:0545c18": "何是三昧。師云。到老僧一問。還我一句來。問",
    "T47n1988_001:0545c19": "如何是諸佛出身處。師云。東山水上行。問乞",
    "T47n1988_001:0545c20": "師指箇入路。師云。喫粥喫飯。師云。我事不",
    "T47n1988_001:0545c21": "獲已。向爾諸人道。直下無事。早是相埋沒也。",
    "T47n1988_001:0545c22": "更欲蹋步向前尋言逐句求覓解會。千差萬",
    "T47n1988_001:0545c23": "別廣設問難。贏得一場。口滑。去道轉遠。有什",
    "T47n1988_001:0545c24": "麼歇時。秖此箇事。若在言。語上。三乘十二分",
    "T47n1988_001:0545c25": "教豈是無言語。因什麼道教外別傳。若從學",
    "T47n1988_001:0545c26": "解機智。秖如十地聖人說法如雲如雨。猶被",
    "T47n1988_001:0545c27": "訶責見性如隔羅縠。以此故知。一切有心天",
    "T47n1988_001:0545c28": "地懸殊。雖然如此若是得底人。道火不能",
    "T47n1988_001:0545c29": "燒口。終日說事。未嘗挂著脣齒。未曾道著一",
    "T47n1988_001:0546a01": "字。終日著衣喫飯。未曾觸著一粒米挂一縷",
    "T47n1988_001:0546a02": "絲。雖然如此。猶是門庭之說。須是實得與麼",
    "T47n1988_001:0546a03": "始得。若約衲僧門下句裏呈機。徒勞佇思。直",
    "T47n1988_001:0546a04": "饒一句下承當得。猶是瞌睡漢。時有僧問。如",
    "T47n1988_001:0546a05": "何是一句。師云舉。問如何是說時默。師云。清",
    "T47n1988_001:0546a06": "機歷掌。進云。如何是默時說。師云嗄。進云。",
    "T47n1988_001:0546a07": "不默不說時如何。師將棒趁問如何是雲門",
    "T47n1988_001:0546a08": "劍。師云祖。問如何是諸佛出身處。師云。更請",
    "T47n1988_001:0546a09": "一問。問如何是露地白牛。師云。覿機無改路。",
    "T47n1988_001:0546a10": "進云。放著什麼處。師云。再舉不逾塵。問如何",
    "T47n1988_001:0546a11": "是塵塵三昧。師云。桶裏水鉢裏飯。問如何是",
    "T47n1988_001:0546a12": "一如體玄。師云。欠爾一問。問如何是玄中的。",
    "T47n1988_001:0546a13": "師云𡎺。進云。如何即是。師云。速退速退。妨",
    "T47n1988_001:0546a14": "他別人問。問如何是非思量處。師云。識情難",
    "T47n1988_001:0546a15": "測。問鑿壁偷光時如何。師云恰。問一言道盡",
    "T47n1988_001:0546a16": "時如何。師云裂破。進云。和尚作麼生下手拈",
    "T47n1988_001:0546a17": "掇。師云。拈取糞箕掃󰆠來。問如何舉唱即得",
    "T47n1988_001:0546a18": "不負來機。師云。道什麼。進云。還可來意也",
    "T47n1988_001:0546a19": "無。師云。且緩緩師云。三乘十二分教橫說竪",
    "T47n1988_001:0546a20": "說。天下老和尚縱橫十字說。與我拈針鋒許",
    "T47n1988_001:0546a21": "說底道理將來看。與麼道早是死馬醫。雖然",
    "T47n1988_001:0546a22": "如此。且有幾箇到此境界。不敢望爾言中",
    "T47n1988_001:0546a23": "有響句裏藏鋒。瞬目千差風恬浪靜。伏惟尚",
    "T47n1988_001:0546a24": "饗。問如何是透法身句。師云。北斗裏藏身。問",
    "T47n1988_001:0546a25": "如何是本來宗。師云。不問不答。問如何是三",
    "T47n1988_001:0546a26": "界唯心萬法唯識。師云。我今日不答話。進云。",
    "T47n1988_001:0546a27": "為什麼不答話。師云。驢年會麼。問如何是吹",
    "T47n1988_001:0546a28": "毛劍。師云骼。又云胔。問如何是內外光。師",
    "T47n1988_001:0546a29": "云。向什麼處問。學云。如何明達。師云。忽然",
    "T47n1988_001:0546b01": "有人問爾。作麼生道。進云。明達後如何。師",
    "T47n1988_001:0546b02": "云。明即且置。還我達來。問如何是切急一句。",
    "T47n1988_001:0546b03": "師云吃。問如何是本來心。師云。舉起分明。問",
    "T47n1988_001:0546b04": "如何是衲僧孔竅。師云。放過一著。進云。請",
    "T47n1988_001:0546b05": "師道。師云。對牛彈琴。問如何是大乘修行。師",
    "T47n1988_001:0546b06": "云。一榼在手。問如何是一切智智清淨。師云。",
    "T47n1988_001:0546b07": "僧堂入佛殿。問如何是不挂脣吻一句。師云。",
    "T47n1988_001:0546b08": "合取狗口。問如何是海印三昧。師云。爾但禮",
    "T47n1988_001:0546b09": "拜。問著待我東行西行。問如何轉動即得不",
    "T47n1988_001:0546b10": "落階級。師云。南斗七北斗八。",
    "T47n1988_001:0546b11": "上堂云。諸兄弟盡是諸方參尋知識。決擇生",
    "T47n1988_001:0546b12": "死。到處豈無老宿垂慈方便之詞。還有透不",
    "T47n1988_001:0546b13": "得底句麼出來舉看。待老漢與汝大家商量。",
    "T47n1988_001:0546b14": "有麼有麼。時有僧出擬伸問次。師云。去去西",
    "T47n1988_001:0546b15": "天路迢迢十萬餘。便下座。問如何是當今施",
    "T47n1988_001:0546b16": "設。師云。道即不難。鑒從何來。問如何是不睡",
    "T47n1988_001:0546b17": "底眼。師云。不省。問如何是不犯之令。師云。",
    "T47n1988_001:0546b18": "那箇師僧還見麼。問如何是大人相。師乃擎",
    "T47n1988_001:0546b19": "拳。問如何是學人切急處。師云。爾怕我不",
    "T47n1988_001:0546b20": "知。問如何是佛法大意。師云。一佛二菩薩。問",
    "T47n1988_001:0546b21": "如何是雪嶺泥牛吼。師云。山河走。進云。如何",
    "T47n1988_001:0546b22": "是雲門木馬嘶。師云。天地黑。問如何是兄弟",
    "T47n1988_001:0546b23": "添十字。師云。我共汝說葛藤。問如何是和尚",
    "T47n1988_001:0546b24": "為人一句。師云。心不負人面無慚色。速禮三",
    "T47n1988_001:0546b25": "拜。問如何是天然之事。師云。蹋步向前作什",
    "T47n1988_001:0546b26": "麼。問如何是教意。師云。吃嘹舌頭更將一問",
    "T47n1988_001:0546b27": "來。問如何是七縱八橫。師云。放汝一著。",
    "T47n1988_001:0546b28": "上堂云。舉一則語。教汝直下承當。早是撒屎",
    "T47n1988_001:0546b29": "著爾頭上也。直饒拈一毛頭。盡大地一時明",
    "T47n1988_001:0546c01": "得。也是剜肉作瘡。雖然如此。也須是實到者",
    "T47n1988_001:0546c02": "箇田地始得。若未且不得掠虛。却須退步向",
    "T47n1988_001:0546c03": "自己根脚下推尋看。是什麼道理。實無絲髮",
    "T47n1988_001:0546c04": "許與汝作解會。與汝作疑惑。況汝等且各各",
    "T47n1988_001:0546c05": "當人。有一段事。大用現前。更不煩汝一毫頭",
    "T47n1988_001:0546c06": "氣力。便與祖佛無別。自是汝諸人信根淺薄",
    "T47n1988_001:0546c07": "惡業濃厚。突然起得如許多頭角。擔鉢囊千",
    "T47n1988_001:0546c08": "鄉萬里受屈作麼。且汝諸人有什麼不足處。",
    "T47n1988_001:0546c09": "大丈夫漢阿誰無分。獨自承當。尚猶不著便。",
    "T47n1988_001:0546c10": "不可受人欺瞞取人處分。纔見老和尚開口",
    "T47n1988_001:0546c11": "便好。把特石驀口塞。便似屎上青蠅相似。",
    "T47n1988_001:0546c12": "鬪咂將去。三箇五箇聚頭商量苦屈兄弟。古",
    "T47n1988_001:0546c13": "人一期為汝諸人不奈何。所以垂一言半句",
    "T47n1988_001:0546c14": "通爾入路。知是般事。拈放一邊。自著些子筋",
    "T47n1988_001:0546c15": "骨。豈不是有少許相親處。快與快與。時不待",
    "T47n1988_001:0546c16": "人。出息不保入息。更有什麼身心閑別處用。",
    "T47n1988_001:0546c17": "切須在意。珍重。",
    "T47n1988_001:0546c18": "上堂良久云。觸目不會道。運足焉知路。僧問。",
    "T47n1988_001:0546c19": "如何是觸目菩提。師云。與我拈却佛殿。問如",
    "T47n1988_001:0546c20": "設是最初一句。師云。九九八十一。僧便禮拜。",
    "T47n1988_001:0546c21": "師云。近前來。僧便近前。師便打。問如何是實",
    "T47n1988_001:0546c22": "學底事。師云。大好消息。進云。畢竟是誰家",
    "T47n1988_001:0546c23": "之子。師云。臘月二十五。問承教有言。一切智",
    "T47n1988_001:0546c24": "智清淨時如何。師便唾之。進云。古人方便又",
    "T47n1988_001:0546c25": "作麼生。師云。來來截却汝脚跟。換却汝髑髏。",
    "T47n1988_001:0546c26": "鉢盂裏拈却匙筯。拈將鼻孔來。進云。甚處有",
    "T47n1988_001:0546c27": "許多般。師云。者掠虛漢。便打。問如何是禪。",
    "T47n1988_001:0546c28": "師云是。進云。如何是道。師云得。問如何是一",
    "T47n1988_001:0546c29": "切法皆是佛法。師云。三家村裏老婆盈衢溢",
    "T47n1988_001:0547a01": "路。會麼。學云不會。師云。非但汝不會。大有",
    "T47n1988_001:0547a02": "人不會在。問學人簇簇地。商量箇什麼。師云。",
    "T47n1988_001:0547a03": "大眾久立。",
    "T47n1988_001:0547a04": "上堂云。盡乾坤一時將來著爾眼睫上。爾諸",
    "T47n1988_001:0547a05": "人聞與麼道。不敢望汝出來性燥把老僧",
    "T47n1988_001:0547a06": "打一摑。且緩緩子細看。是有是無。是箇什",
    "T47n1988_001:0547a07": "麼道理。直饒爾向這裏明得。若遇衲僧門下。",
    "T47n1988_001:0547a08": "好槌脚折。若是箇人。聞說道什麼處有老",
    "T47n1988_001:0547a09": "宿出世。便好驀面唾污我耳目。汝若不是箇",
    "T47n1988_001:0547a10": "手脚。纔聞人舉便承當得。早落第二機也。汝",
    "T47n1988_001:0547a11": "不看他德山和尚纔見僧入門。拽拄杖便趁。",
    "T47n1988_001:0547a12": "睦州和尚見僧入門來便云。現成公案。放爾",
    "T47n1988_001:0547a13": "三十棒。自餘之輩合作麼生。若是一般掠虛",
    "T47n1988_001:0547a14": "漢。食人膿唾。記得一堆一擔搕𢶍。到處馳騁",
    "T47n1988_001:0547a15": "驢脣馬觜。誇我解問十轉五轉話。饒爾朝問",
    "T47n1988_001:0547a16": "至夜答到夜論劫。還夢見麼。什麼處是與人",
    "T47n1988_001:0547a17": "著力處。似這般底有人屈衲僧齋也道得飯",
    "T47n1988_001:0547a18": "喫。堪什麼共語處。他日閻羅王面前。不取",
    "T47n1988_001:0547a19": "爾口解說。諸兄弟。若是得底人。他家依眾遣",
    "T47n1988_001:0547a20": "日。若未得。切莫掠虛。不得容易過時。大須子",
    "T47n1988_001:0547a21": "細。古人大有葛藤相為處。秖如雪峯和尚道。",
    "T47n1988_001:0547a22": "盡大地是爾。夾山和尚道。百草頭上薦取老",
    "T47n1988_001:0547a23": "僧。鬧市裏識取天子。洛浦和尚云。一塵纔起",
    "T47n1988_001:0547a24": "大地全收。一毛頭師子全身總是爾。把取飜",
    "T47n1988_001:0547a25": "覆思量看。日久歲深自然有箇入路。此箇事",
    "T47n1988_001:0547a26": "無爾替代處。莫非各在當人分上。老和尚出",
    "T47n1988_001:0547a27": "世。秖為爾作箇證明。爾若有箇入路少許來",
    "T47n1988_001:0547a28": "由。亦昧汝不得。若實未得。方便撥爾即不可。",
    "T47n1988_001:0547a29": "兄弟一等是蹋破草鞋行脚。拋却師長父母。",
    "T47n1988_001:0547b01": "直須著些子眼睛始得。若未有箇入頭處。遇",
    "T47n1988_001:0547b02": "著本色咬猪狗手脚。不惜性命入泥入水相",
    "T47n1988_001:0547b03": "為。有可咬嚼。眨上眉毛高挂鉢囊。十年二十",
    "T47n1988_001:0547b04": "年辦取徹頭。莫愁不成辦。直是今生未得。",
    "T47n1988_001:0547b05": "來生亦不失人身。向此門中亦乃省力。不",
    "T47n1988_001:0547b06": "虛辜負平生。亦不辜負施主師長父母。直須",
    "T47n1988_001:0547b07": "在意。莫空過時。遊州獵縣。橫擔拄杖一千里",
    "T47n1988_001:0547b08": "二千里走。這邊經冬。那邊過夏。好山好水。",
    "T47n1988_001:0547b09": "堪取性多齋供。易得衣鉢。苦屈苦屈。圖他一",
    "T47n1988_001:0547b10": "斗米。失却半年糧。如此行脚有什麼利益。信",
    "T47n1988_001:0547b11": "心檀越一把菜一粒米。作麼生消得。直須自",
    "T47n1988_001:0547b12": "看。無人替代。時不待人。一日眼光落地。前",
    "T47n1988_001:0547b13": "頭將何抵擬。莫一似落湯螃蟹手脚忙亂。無",
    "T47n1988_001:0547b14": "爾掠虛說大話處。莫將等閑空過時光。一失",
    "T47n1988_001:0547b15": "人身萬劫不復。不是小事莫據目前。俗子尚",
    "T47n1988_001:0547b16": "猶道朝聞道夕死可矣。況我沙門合履踐何",
    "T47n1988_001:0547b17": "事。大須努力。珍重。",
    "T47n1988_001:0547b18": "問如何是諸佛出身處。師云。佛前裝香佛後",
    "T47n1988_001:0547b19": "合掌。問十二時中。如何得不被諸境惑去。",
    "T47n1988_001:0547b20": "師云。三門頭合掌。問四面森森。如何是靈樹。",
    "T47n1988_001:0547b21": "師云。風鳴雨息。進云。如何是靈樹枝條。師",
    "T47n1988_001:0547b22": "云。曬㫰皮草。問如何是觸目菩提。師云。拈却",
    "T47n1988_001:0547b23": "露柱。學云。露柱豈干他事。師云。驢年會麼。",
    "T47n1988_001:0547b24": "問醍醐上味為什麼飜成毒藥。師云𡎺。問如",
    "T47n1988_001:0547b25": "何是活。師云。心不負人。學云。如何是殺。師",
    "T47n1988_001:0547b26": "云。三日後不得唱衣。學云。不殺不活時如何。",
    "T47n1988_001:0547b27": "師以拄杖趁出。問學人與麼來。請師實說。師",
    "T47n1988_001:0547b28": "云知。問金剛為什麼倒地。師云。不著力。問殺",
    "T47n1988_001:0547b29": "父殺母佛前懺悔。殺佛殺祖向什麼處懺悔。",
    "T47n1988_001:0547c01": "師云露。問不起一念還有過也無。師云。須彌",
    "T47n1988_001:0547c02": "山。問如何是和尚家風。師云。有讀書人來報。",
    "T47n1988_001:0547c03": "問學人有疑請師不責。從上宗乘事作麼生。",
    "T47n1988_001:0547c04": "師云。三拜不虛。問生死到來如何排遣。師云。",
    "T47n1988_001:0547c05": "在什麼處。問如來唯一說無二說。如何是如",
    "T47n1988_001:0547c06": "來說。師云。那箇師僧何不問。問闇中如何辨",
    "T47n1988_001:0547c07": "主。師云。務原是什麼人坐。問學人實問。請師",
    "T47n1988_001:0547c08": "實答。師云。爾作麼生辨。進云。正當與麼時如",
    "T47n1988_001:0547c09": "何。師云的。問從上古德以何為的。師云。看取",
    "T47n1988_001:0547c10": "舌頭。",
    "T47n1988_001:0547c11": "上堂云。諸和尚子莫妄想。天是天地是地。山",
    "T47n1988_001:0547c12": "是山水是水。僧是僧俗是俗。良久云。與我拈",
    "T47n1988_001:0547c13": "案山來看。便有僧問。學人見山是山見水是",
    "T47n1988_001:0547c14": "水時如何。師云。三門為什麼從這裏過。進云。",
    "T47n1988_001:0547c15": "與麼則不妄想去也。師云。還我話頭來。",
    "T47n1988_001:0547c16": "上堂良久云。還有人道得麼。道得底出來。眾",
    "T47n1988_001:0547c17": "無語。師拈拄杖云。適來是箇小屎坑。如今是",
    "T47n1988_001:0547c18": "箇大屎坑。下座。問萬法歸一。一即不問。如何",
    "T47n1988_001:0547c19": "是萬法。師云。爾來這裏說葛藤瞞我。問聖僧",
    "T47n1988_001:0547c20": "為什麼被大蟲咬。師云。與天下人作牓樣。",
    "T47n1988_001:0547c21": "問十二時中如何用心。即得不負於上來。師",
    "T47n1988_001:0547c22": "云省力。進云。省力事如何。師云。省取前話。",
    "T47n1988_001:0547c23": "問萬機不到處如何知有。師云。該得麼。進云。",
    "T47n1988_001:0547c24": "日用事如何。師云。一箭到新羅。大漢國裏說",
    "T47n1988_001:0547c25": "葛藤。問學人擬伸一問。還許也無。師云。佛不",
    "T47n1988_001:0547c26": "奪眾生所願。問如何舉唱即得不負來機。師",
    "T47n1988_001:0547c27": "云。痛領一問。問千聖功圓。冥然時如何擊琢。",
    "T47n1988_001:0547c28": "師云。句裏明人。問三界中何物勝於佛。師云。",
    "T47n1988_001:0547c29": "通爾一問。問摘葉尋枝即不問。如何是直截",
    "T47n1988_001:0548a01": "根源。師云。速禮三拜。問已事未明。如何指",
    "T47n1988_001:0548a02": "示。師云。不避來機還當得麼。問盡其機來。師",
    "T47n1988_001:0548a03": "還接也無。師云。一問不錯。學云。一問且置。",
    "T47n1988_001:0548a04": "師還接不。師云。細看前話。問毘盧向上即不",
    "T47n1988_001:0548a05": "問。虛空請師留些子。師云。把却汝咽喉。爾作",
    "T47n1988_001:0548a06": "麼生道。問如何是學人自己。師云。一扠一劄。",
    "T47n1988_001:0548a07": "進云。莫便是不。師云蘇嚕蘇嚕。",
    "T47n1988_001:0548a08": "上堂云。今日與諸人舉一則語。大眾聳聽良",
    "T47n1988_001:0548a09": "久。有僧出禮拜。擬伸問次。師以拄杖趁云。似",
    "T47n1988_001:0548a10": "這般滅胡種。長連床上納飯阿師。堪什麼共",
    "T47n1988_001:0548a11": "語處。這般打野榸漢。以拄杖一時趁下。問大",
    "T47n1988_001:0548a12": "眾雲集合談何事。師云。向下文長。付在來日。",
    "T47n1988_001:0548a13": "進云。便與麼去時如何。師云墮。進云。什麼處",
    "T47n1988_001:0548a14": "是墮。師云。長連床上飽喫飯了脫空妄語。問",
    "T47n1988_001:0548a15": "靈山一會何似今日。師云。言中有響。學云。當",
    "T47n1988_001:0548a16": "今事作麼生。師云。不煩再問。問以字不成八",
    "T47n1988_001:0548a17": "字不是。未審是什麼字。師云。九九八十一。進",
    "T47n1988_001:0548a18": "云。學人不會。乞師指示。師云。我又辜爾什",
    "T47n1988_001:0548a19": "麼處。問從上古德得箇什麼便稱尊貴。師云。",
    "T47n1988_001:0548a20": "愛問不愛答。進云。與麼則不假和尚舌頭嚼",
    "T47n1988_001:0548a21": "去也。師云。熨斗煎茶銚不同。問和尚為人",
    "T47n1988_001:0548a22": "語話。還有未道著底句也無。師云。說不及。",
    "T47n1988_001:0548a23": "進云。為什麼如此。師云。秖為如此。問大拍盲",
    "T47n1988_001:0548a24": "底人來。師還接也無。師放身倒。問如何是雲",
    "T47n1988_001:0548a25": "門山。師云。庚峯定穴。問牙齒敲磕皆落名言。",
    "T47n1988_001:0548a26": "如何得不落古人蹤。師云。通機自辨。問如何",
    "T47n1988_001:0548a27": "是和尚家風。師云。皮枯骨瘦。問如何是道。師",
    "T47n1988_001:0548a28": "云。七顛八倒。進云。為什麼如此。師云。一不",
    "T47n1988_001:0548a29": "得向。二不得開。問暗室得明時如何。師云。朗",
    "T47n1988_001:0548b01": "州此去多少。",
    "T47n1988_001:0548b02": "上堂云。一言纔舉千差同轍。該括微塵猶是",
    "T47n1988_001:0548b03": "化門之說。若是衲僧合作麼生。若將祖意佛",
    "T47n1988_001:0548b04": "意這裏商量。曹溪一路平沈。還有人道得麼。",
    "T47n1988_001:0548b05": "道得底出來。時有僧問。如何是超佛越祖之",
    "T47n1988_001:0548b06": "談。師云餬餅。進云。這箇有什麼交涉。師云",
    "T47n1988_001:0548b07": "酌然有什麼交涉。師乃云。爾勿可作了。見",
    "T47n1988_001:0548b08": "人道著祖師意。便問超佛越祖之談。道理爾",
    "T47n1988_001:0548b09": "且喚什麼作佛。喚什麼作祖。即說超佛越祖",
    "T47n1988_001:0548b10": "之談。便問箇出三界。爾把將三界來。有什麼",
    "T47n1988_001:0548b11": "見聞覺知隔礙著爾。有甚聲色法與汝可了。",
    "T47n1988_001:0548b12": "了箇什麼椀。以那箇為差殊之見。他古聖勿",
    "T47n1988_001:0548b13": "柰爾何。橫身為物。道箇舉體全真物物覿體",
    "T47n1988_001:0548b14": "不可得。我向汝道直下有什麼事早是相埋",
    "T47n1988_001:0548b15": "沒了也。爾若實未得箇入頭處。且中私獨",
    "T47n1988_001:0548b16": "自參詳。除却著衣喫飯屙屎送尿。更有什麼",
    "T47n1988_001:0548b17": "事。無端起得如許多般妄想作什麼。更有一",
    "T47n1988_001:0548b18": "般底。如等閑相似。聚頭舉得箇古人話。識性",
    "T47n1988_001:0548b19": "記持妄想卜度道。我會佛法了也。秖管說葛",
    "T47n1988_001:0548b20": "藤取性過日。更嫌不稱意。千鄉萬里拋却父",
    "T47n1988_001:0548b21": "母師資。作這去就。這箇打野榸漢。有什麼死",
    "T47n1988_001:0548b22": "急行脚去。以拄杖便趁下。問父母不聽不得",
    "T47n1988_001:0548b23": "出家。如何得出家。師云淺。進云。學人不會。",
    "T47n1988_001:0548b24": "師云深。問從上來事。請師提綱。師云。朝看東",
    "T47n1988_001:0548b25": "南暮看西北。進云。便與麼會時如何。師云。東",
    "T47n1988_001:0548b26": "家點燈西家暗坐。問當今一句。請師道。師云。",
    "T47n1988_001:0548b27": "放爾一線道。還我一句來。問不涉廉纖。請師",
    "T47n1988_001:0548b28": "道。師云。一怕汝不問。二怕汝不舉。三到老僧",
    "T47n1988_001:0548b29": "勃跳。四到爾退後。速道速道。僧便禮拜。師便",
    "T47n1988_001:0548c01": "打。問萬機喪盡時如何。師云。與我拈佛殿來。",
    "T47n1988_001:0548c02": "與汝商量。進云。豈干他事。師咄云。這掠虛",
    "T47n1988_001:0548c03": "漢。問目前蕩盡時如何。師云。熱發作麼。其僧",
    "T47n1988_001:0548c04": "禮拜而退。師云。且來且來。僧近前。師便棒",
    "T47n1988_001:0548c05": "云。這掠虛漢󱓋呼訝切我。問如何是法王主。師",
    "T47n1988_001:0548c06": "云。叉手著。問盲龜值浮木孔時如何。師云。老",
    "T47n1988_001:0548c07": "僧叉手去也。",
    "T47n1988_001:0548c08": "上堂云。故知時運澆漓代干像季。近日師僧",
    "T47n1988_001:0548c09": "北去言禮文殊。南去謂遊南嶽。與麼行脚名",
    "T47n1988_001:0548c10": "字比丘徒消信施。苦哉苦哉。問著黑漆相似。",
    "T47n1988_001:0548c11": "秖管取性過日。設有三箇兩箇。狂學多聞記",
    "T47n1988_001:0548c12": "持話路。到處覓相似語句。印可老宿。輕忽上",
    "T47n1988_001:0548c13": "流。作薄福業。他日閻羅王釘釘之時。莫道",
    "T47n1988_001:0548c14": "無人向汝道。若是初心後學。直須擺動精神。",
    "T47n1988_001:0548c15": "莫空記說。多虛不如少實。向後秖是自賺。有",
    "T47n1988_001:0548c16": "什麼事。近前。問學人正在迷途。請師一接。師",
    "T47n1988_001:0548c17": "云。道什麼。問如何是教意。師云。答猶未了。",
    "T47n1988_001:0548c18": "進云。和尚什麼處答。師云。將謂汝靈利。問如",
    "T47n1988_001:0548c19": "何是衲僧正眼。師云。那箇師僧近前來。其僧",
    "T47n1988_001:0548c20": "近前。師咄云去。問如何會得和尚一句。師云。",
    "T47n1988_001:0548c21": "臘月二十五。問教中即不問。如何是宗門中",
    "T47n1988_001:0548c22": "事。師云。既有來問。速禮三拜。問絕消息處如",
    "T47n1988_001:0548c23": "何履踐。師云。三十年後。進云。秖今如何。師",
    "T47n1988_001:0548c24": "云。莫亂統。問性源還有語也無。師云莫問。問",
    "T47n1988_001:0548c25": "佛病祖病將何醫。師云。審即諧。進云。將何",
    "T47n1988_001:0548c26": "醫。師云。幸有力。問百步穿楊。請師指的。師",
    "T47n1988_001:0548c27": "云。答這話去也。問言詮不及處。如何體會。師",
    "T47n1988_001:0548c28": "云。對眾快禮三拜。問竛竮之子如何進步。師",
    "T47n1988_001:0548c29": "云。目前不辨。進云。豈無尊貴。師云。不較多。",
    "T47n1988_001:0549a01": "進云。作麼生。師云。作麼生。問凡有言說皆是",
    "T47n1988_001:0549a02": "葛藤。如何是不葛藤。師云。大有人見汝問。問",
    "T47n1988_001:0549a03": "急急相投。請師指教。師云。作麼生道。進云。",
    "T47n1988_001:0549a04": "不會請師道。師云作麼。",
    "T47n1988_001:0549a05": "上堂云。大眾汝等還有鄆州針麼。若有試將",
    "T47n1988_001:0549a06": "來看。有麼有麼。眾無對。師云。若無散披衣裳",
    "T47n1988_001:0549a07": "去也。便下座。",
    "T47n1988_001:0549a08": "上堂。大眾集定。乃以拄杖指云。乾坤大地微",
    "T47n1988_001:0549a09": "塵諸佛。總在裏許。爭佛法覓勝負。還有人諫",
    "T47n1988_001:0549a10": "得麼。若無人諫得。待老僧與汝諫看。時有僧",
    "T47n1988_001:0549a11": "云。請和尚諫。師云。這野狐精。問盡大地人",
    "T47n1988_001:0549a12": "來。師如何接。師云。提綱有路。進云。莫秖這",
    "T47n1988_001:0549a13": "便是指示不。師云。合取狗口。問時中不明。",
    "T47n1988_001:0549a14": "如何得不落緣塵去。師云。閉門哭蒼天。問十",
    "T47n1988_001:0549a15": "二時中如何體悉。師云。不難辨。進云。還有學",
    "T47n1988_001:0549a16": "人入頭處也無。師云。細看前話。問靈山一會",
    "T47n1988_001:0549a17": "迦葉親聞。未審聞箇什麼句。師云。不避來鋒。",
    "T47n1988_001:0549a18": "速道速道。進云。是什麼句。師云。掣電之機徒",
    "T47n1988_001:0549a19": "勞佇思。問千聖不傳古今不歷。如何是和尚",
    "T47n1988_001:0549a20": "接人一句。師云。觸忤老兄得麼。進云。如何是",
    "T47n1988_001:0549a21": "接人一句。師云作麼。問有何逕要令學人心",
    "T47n1988_001:0549a22": "息。師云。放爾三十棒。問目前坦然時如何。師",
    "T47n1988_001:0549a23": "云。海水在汝頭上。進云。還著得也無。師云。",
    "T47n1988_001:0549a24": "向這裏脫空妄語。問施主設齋。將何報答。師",
    "T47n1988_001:0549a25": "云。量才補職。進云不會。師云。不會即喫飯。",
    "T47n1988_001:0549a26": "問如何是向上事。師云。截却汝肚腸。換却匙",
    "T47n1988_001:0549a27": "筯。拈將鉢盂來看。僧無對。師云。這掠虛漢。",
    "T47n1988_001:0549a28": "問如何是佛法大意。師云。來鋒有路。問如何",
    "T47n1988_001:0549a29": "是學人轉身處。師云利。問一口吞盡時如何。",
    "T47n1988_001:0549b01": "師云。我在汝肚裏。進云。和尚為什麼在學人",
    "T47n1988_001:0549b02": "肚裏。師云。還我話頭來。",
    "T47n1988_001:0549b03": "上堂良久云。秖這箇帶累殺人。便下座。",
    "T47n1988_001:0549b04": "上堂云。道即道了也。時有僧。出禮拜欲伸問",
    "T47n1988_001:0549b05": "次。師拈拄杖便打云。識什麼好惡。這一般打",
    "T47n1988_001:0549b06": "野榸漢。總似這箇僧。爭消得施主信施。惡業",
    "T47n1988_001:0549b07": "眾生總在這裏。覓什麼乾屎橛咬。以拄杖一",
    "T47n1988_001:0549b08": "時趁下。問牛頭未見四祖時如何。師云。家家",
    "T47n1988_001:0549b09": "觀世音。進云。見後如何。師云。火裏蝍蟟吞大",
    "T47n1988_001:0549b10": "蟲。問如何是禪。師云。拈却一字得麼。問浮",
    "T47n1988_001:0549b11": "桑柯畔日輪未出時如何。師云知。問背楚投",
    "T47n1988_001:0549b12": "吳時如何。師云。面南看北斗。問六國未寧時",
    "T47n1988_001:0549b13": "如何。師云。千里何明。進云。爭柰不明何。師",
    "T47n1988_001:0549b14": "云。賴遇適來道了。問如何是本源。師云。受什",
    "T47n1988_001:0549b15": "人麼供養。問如何是直截一路。師云。主山",
    "T47n1988_001:0549b16": "後。進云謝師指示。師云。合取皮袋。問曹溪的",
    "T47n1988_001:0549b17": "旨。請師垂示。師云。三十年後。問密室玄宮時",
    "T47n1988_001:0549b18": "如何。師云倒。進云。宮中事作麼生。師云重。",
    "T47n1988_001:0549b19": "問萬機吐不出時如何。師云。大眾不匿。進云。",
    "T47n1988_001:0549b20": "猶是學人疑處在。師云。語覆前機去。問要急",
    "T47n1988_001:0549b21": "相應。唯言不二時如何。師云。對眾舉。大眾可",
    "T47n1988_001:0549b22": "不知。進云。如何承當。師云驢年。問一生積",
    "T47n1988_001:0549b23": "惡不知善。一生積善者不知惡。此意如何。",
    "T47n1988_001:0549b24": "師云燭。問遠遠投師。師意如何。師云。七九",
    "T47n1988_001:0549b25": "六十三。進云。學人近離衡州。師喝云。是爾草",
    "T47n1988_001:0549b26": "鞋跟斷。僧云珍重。師喝云。靜處薩婆訶。問如",
    "T47n1988_001:0549b27": "何是學人自己。師云。一佛二菩薩。",
    "T47n1988_001:0549b28": "上堂云。汝等諸人。傍家行脚皆是河南海北",
    "T47n1988_001:0549b29": "來。各各盡有生緣所在。還自知得麼。試出來",
    "T47n1988_001:0549c01": "舉看。老漢與汝證明。有麼有麼。汝若不知。老",
    "T47n1988_001:0549c02": "漢瞞汝去也。汝欲得識麼。生緣若在向北。北",
    "T47n1988_001:0549c03": "有趙州和尚五臺文殊總在這裏。生緣若在",
    "T47n1988_001:0549c04": "向南。南有雪峯臥龍西院鼓山。總在這裏。汝",
    "T47n1988_001:0549c05": "欲得識麼。向這裏識取。若不見莫掠虛。見麼",
    "T47n1988_001:0549c06": "見麼。若不見。且看老漢騎佛殿出去也。珍重。",
    "T47n1988_001:0549c07": "問六國未寧時如何。師云。雲擎雨色。問上無",
    "T47n1988_001:0549c08": "攀仰下無己躬時如何。師云。藏身一句作麼",
    "T47n1988_001:0549c09": "生道。僧便禮拜。師云。放過一著置將一問來。",
    "T47n1988_001:0549c10": "僧無語。師云。這死蝦蟇。問如何是色即是",
    "T47n1988_001:0549c11": "空。師云。拄杖敲汝鼻孔。問如何是和尚非時",
    "T47n1988_001:0549c12": "為人一句。師云。早朝牽犁晚間拽把。問三乘",
    "T47n1988_001:0549c13": "五性即不問。如何是衲僧門下事。師云。日勢",
    "T47n1988_001:0549c14": "稍晚。速禮三拜。問久值為什麼不識。師云測。",
    "T47n1988_001:0549c15": "問如何是心。師云心。進云不會。師云不會。進",
    "T47n1988_001:0549c16": "云。究竟如何。師咄云。靜處東行西行。問三界",
    "T47n1988_001:0549c17": "唯心萬法唯識時如何。師云。舌根裏藏身。進",
    "T47n1988_001:0549c18": "云。藏身後如何。師云。蘇嚕蘇嚕。問如何是途",
    "T47n1988_001:0549c19": "中受用。師云。七九六十三。進云。如何是世諦",
    "T47n1988_001:0549c20": "流布。師云。江西湖南新羅渤海。問密室不通",
    "T47n1988_001:0549c21": "風時如何。師云。響露鳴風。進云。如何是密室",
    "T47n1988_001:0549c22": "中人。師云。再陳難辨。問直與麼來時如何。師",
    "T47n1988_001:0549c23": "云。照從何立。進云。不去不來時如何。師云。",
    "T47n1988_001:0549c24": "前語道什麼。問進向無門時如何。師云。三千",
    "T47n1988_001:0549c25": "八百。",
    "T47n1988_001:0549c26": "上堂云。放爾橫說竪說。從朝至暮無人塞爾",
    "T47n1988_001:0549c27": "口。不放爾說。又作麼生。",
    "T47n1988_001:0549c28": "上堂大眾集。良久驀拈拄杖云。看看。北欝",
    "T47n1988_001:0549c29": "丹越人見汝般柴不易。在中庭裏相撲供養",
    "T47n1988_001:0550a01": "爾。更為儞念般若經云。一切智智清淨無二",
    "T47n1988_001:0550a02": "無二分無別無斷故。僧便問。如何。是一切智",
    "T47n1988_001:0550a03": "智清淨。師云。西天斬頭戢臂。這裏自領出去。",
    "T47n1988_001:0550a04": "問挂錫幽巖時如何。師云。在什麼處。問如何",
    "T47n1988_001:0550a05": "是深中淺。師云。山河大地。進云。如何是淺",
    "T47n1988_001:0550a06": "中深。師云。大地山河。進云。如何是深。師云。",
    "T47n1988_001:0550a07": "朝到西天暮歸唐土。問迦葉入定時如何。師",
    "T47n1988_001:0550a08": "云。匿得麼。進云。還見十方不。師云。好手透",
    "T47n1988_001:0550a09": "不出。問真如湛寂妙絕無門時如何。師云。自",
    "T47n1988_001:0550a10": "機迴照。進云。秖這裏如何。師云。莫錯。問千",
    "T47n1988_001:0550a11": "般方便誘引歸源。未審源中事如何。師云。有",
    "T47n1988_001:0550a12": "問有答。速道將來。僧應喏。師云。迢遙也。問",
    "T47n1988_001:0550a13": "如何是雲門劍。師云揭。進云。用者如何。師",
    "T47n1988_001:0550a14": "云。蘇嚕蘇嚕。問如何是祖師西來意。師云。沒",
    "T47n1988_001:0550a15": "即道。進云不會。師云。壯一問。問能詮表裏時",
    "T47n1988_001:0550a16": "如何。師云。風不入。進云。表裏事如何。師云",
    "T47n1988_001:0550a17": "錯。問萬機俱罷時如何。師云。塚上生芝草。問",
    "T47n1988_001:0550a18": "觀身無己。觀外亦然時如何。師云。熱發作麼。",
    "T47n1988_001:0550a19": "進云。與麼則氷消瓦解去也。師便打。問龍門",
    "T47n1988_001:0550a20": "有意。進水無能時如何。師云。來機即易。再舉",
    "T47n1988_001:0550a21": "還難。進云。正與麼時如何。師云快。",
    "T47n1988_001:0550a22": "上堂云。我看汝諸人。二三機中尚不能搆",
    "T47n1988_001:0550a23": "得。空披衲衣何益。爾還會麼。我為汝注破。久",
    "T47n1988_001:0550a24": "後到諸方。若見老宿舉一指竪一拂子云是",
    "T47n1988_001:0550a25": "禪是道。拽拄杖打破頭便行。若不如此。盡落",
    "T47n1988_001:0550a26": "天魔眷屬。壞滅吾宗。汝若實不會。且向葛藤",
    "T47n1988_001:0550a27": "社裏看。我尋常向汝道。微塵剎土中三世諸",
    "T47n1988_001:0550a28": "佛西天二十八祖唐土六祖。盡在拄杖頭說",
    "T47n1988_001:0550a29": "法。神通變現。聲應十方。一任縱橫。爾還會",
    "T47n1988_001:0550b01": "麼。若不會。且莫掠虛。雖然如此。且諦當實見",
    "T47n1988_001:0550b02": "也未。直饒到此田地。也未夢見衲僧沙彌在。",
    "T47n1988_001:0550b03": "三家村裏不逢一人。師驀拈拄杖劃地一下",
    "T47n1988_001:0550b04": "云。總在這裏。又劃一下云。總從這裏出去",
    "T47n1988_001:0550b05": "也。珍重。問古人面壁意旨如何。師云念七。又",
    "T47n1988_001:0550b06": "云定。問百不會底人來。師如何接。師云。話墮",
    "T47n1988_001:0550b07": "也。進云。什麼處是話墮。師云。七棒對十三。",
    "T47n1988_001:0550b08": "問承古有言。了即業障本來空。未了還須償",
    "T47n1988_001:0550b09": "宿債。未審二祖是了未了。師云確。問從上古",
    "T47n1988_001:0550b10": "德相傳何事。師云。速禮三拜。問如何是雲門",
    "T47n1988_001:0550b11": "一路。師云親。進云。如何即是。師云。顛言倒",
    "T47n1988_001:0550b12": "語作麼。問承古有言。擬心即差。如何得不差。",
    "T47n1988_001:0550b13": "師云。洪機歷掌。進云。後人再問作麼生。師",
    "T47n1988_001:0550b14": "云。遲風難改。問三身中阿那身說法。師云要。",
    "T47n1988_001:0550b15": "問如何是釋迦身。師云。乾屎橛。問請師提綱",
    "T47n1988_001:0550b16": "宗門。師云。南有雪峯北有趙州。問大徹底人",
    "T47n1988_001:0550b17": "見一切法是空不。師云。蘇嚕蘇嚕。問終日切",
    "T47n1988_001:0550b18": "切不得箇入路。乞師指箇入路。師云。當機有",
    "T47n1988_001:0550b19": "路。問如何是超佛越祖之談。師云。蒲州麻黃",
    "T47n1988_001:0550b20": "益州附子。問如何是教意。師云。撩起來作麼",
    "T47n1988_001:0550b21": "生道。進云。便請師道。師云。對牛彈琴。問玄",
    "T47n1988_001:0550b22": "機一路如何體會。師云。三十年後。問槨示雙",
    "T47n1988_001:0550b23": "趺當表何事。師云言。進云。未審師意如何。",
    "T47n1988_001:0550b24": "師云。緊帩草鞋。問不是玄機。亦非目擊時",
    "T47n1988_001:0550b25": "如何。師云。倒一說。問劫火洞然時如何。師",
    "T47n1988_001:0550b26": "云。更夢見什麼。",
    "T47n1988_001:0550b27": "上堂云。天親菩薩無端變作一條楖𣗖。拄杖",
    "T47n1988_001:0550b28": "乃劃地一下云。塵沙諸佛盡在這裏說葛藤",
    "T47n1988_001:0550b29": "去。便下座。",
    "T47n1988_001:0550c01": "上堂云。我共汝平展。遇人識人。與麼老婆說",
    "T47n1988_001:0550c02": "話。尚自不會。每日飽喫飯了上來下去。覓",
    "T47n1988_001:0550c03": "什麼椀。這野狐隊仗向這裏作什麼。以拄杖",
    "T47n1988_001:0550c04": "一時趁下。問初秋夏末。前程忽有人問。如何",
    "T47n1988_001:0550c05": "祇對。師云。大眾退後。進云。過在什麼處。師",
    "T47n1988_001:0550c06": "云。還我九十日飯錢來。問學人近到法席。未",
    "T47n1988_001:0550c07": "審家風事如何。師云。不歷一問作麼生道。問",
    "T47n1988_001:0550c08": "十方國土中唯有一乘法。如何是一乘法。師",
    "T47n1988_001:0550c09": "云。何不別問。進云。謝師指示。師便喝。問承",
    "T47n1988_001:0550c10": "古有言。一塵遍含一切塵。如何是一塵。師云。",
    "T47n1988_001:0550c11": "吃嘹舌頭。更將一問來。問學人不問。師還",
    "T47n1988_001:0550c12": "答也無。師云。將汝口挂壁上不得。問一切尋",
    "T47n1988_001:0550c13": "常時如何。師云。雖然屎臭氣熏我。我且問爾。",
    "T47n1988_001:0550c14": "晝行三千夜行八百。爾鉢盂裏什麼處著。無",
    "T47n1988_001:0550c15": "對。師云。脫空妄語漢。問如何是教眼。師云。",
    "T47n1988_001:0550c16": "速禮三拜。問承古有言。牛頭橫說竪說不知",
    "T47n1988_001:0550c17": "有向上關棙子。如何是向上關棙子。師云。東",
    "T47n1988_001:0550c18": "山西嶺青。問如何是露地白牛。師云。歸依佛",
    "T47n1988_001:0550c19": "歸依法歸依僧。進云。白牛何在。師咄之。問樹",
    "T47n1988_001:0550c20": "凋葉落時如何。師云。體露金風。問如何是布",
    "T47n1988_001:0550c21": "袋裏真珠。師云。說得麼。問如何是祖宗的子。",
    "T47n1988_001:0550c22": "師云。言中有響。",
    "T47n1988_001:0550c23": "上堂云。夫學般若菩薩須識得眾生病。即識",
    "T47n1988_001:0550c24": "得學般若菩薩病。還有人揀得麼。出來對眾",
    "T47n1988_001:0550c25": "揀看。眾無語。乃云。若揀不得。莫妨我東行西",
    "T47n1988_001:0550c26": "行。",
    "T47n1988_001:0550c27": "上堂云。我今日共汝說葛藤。屎灰尿火泥猪",
    "T47n1988_001:0550c28": "疥狗不識好惡。屎坑裏作活計。所以道。盡乾",
    "T47n1988_001:0550c29": "坤大地三乘十二分教三世諸佛天下老師言",
    "T47n1988_001:0551a01": "教。一時向汝眼睫上會取去。饒汝便向這裏",
    "T47n1988_001:0551a02": "一時明得。亦是不著便漢。無端跳入屎坑。可",
    "T47n1988_001:0551a03": "中於我衲僧門下過打脚折。時有三僧一時",
    "T47n1988_001:0551a04": "出禮拜。師云。一狀領過。問如何得速超三界",
    "T47n1988_001:0551a05": "去。師云。如何得速超三界去。進云是。師云。",
    "T47n1988_001:0551a06": "是即休。問終日忙忙時如何。師云。覿機無響",
    "T47n1988_001:0551a07": "路。進云。作麼生。師云。說不得。問一擺淨盡",
    "T47n1988_001:0551a08": "時如何。師云。爭柰老僧何。進云。此是和尚分",
    "T47n1988_001:0551a09": "上。師云。這掠虛漢。問如何是道。師云。透出",
    "T47n1988_001:0551a10": "一字。進云。透出後如何。師云。千里同風。問",
    "T47n1988_001:0551a11": "古人道知有極則事。如何是極則事。師云。爭",
    "T47n1988_001:0551a12": "柰在老僧手裏何。進云。某甲問極則事。師便",
    "T47n1988_001:0551a13": "棒云。吽吽。正當撥破便道請益。這般底到處",
    "T47n1988_001:0551a14": "但知亂統近前來。我問爾尋常在長連床上。",
    "T47n1988_001:0551a15": "商量向上向下超佛越祖。爾道水牯牛。還有",
    "T47n1988_001:0551a16": "超佛越祖底道理麼僧云。適來已有人問了",
    "T47n1988_001:0551a17": "也。師云。這箇是長連床上學得底。不要有便",
    "T47n1988_001:0551a18": "言有無便言無。僧云。若有更披毛戴角作麼。",
    "T47n1988_001:0551a19": "師云。將知爾秖是學語之流。又云。來來。我",
    "T47n1988_001:0551a20": "更問爾諸人。橫擔拄杖道。我參禪學道。便覓",
    "T47n1988_001:0551a21": "箇超佛越祖底道理。我且問爾。十二時中行",
    "T47n1988_001:0551a22": "住坐臥屙屎送尿。至於茆坑裏蟲子市肆賣",
    "T47n1988_001:0551a23": "買羊肉案頭。還有超佛越祖底道理麼。道得",
    "T47n1988_001:0551a24": "底出來。若無莫妨我東行西行。便下座。師見",
    "T47n1988_001:0551a25": "僧入來便云。瓦解氷消。僧云。學人有什麼過。",
    "T47n1988_001:0551a26": "師云。七棒對十三。問如何是西來意。師云。長",
    "T47n1988_001:0551a27": "連床。上有粥有飯。問承古有言。道無橫徑立",
    "T47n1988_001:0551a28": "者皆危。如何是道。師云。普請看。問如何是三",
    "T47n1988_001:0551a29": "乘教外一句。師云。闍黎一問。老僧勃跳三千",
    "T47n1988_001:0551b01": "里。進云。謝師指示。師云。住住爾道老僧話作",
    "T47n1988_001:0551b02": "麼生。無對。師云。三十年後來。與汝三十棒。",
    "T47n1988_001:0551b03": "問大眾雲集合談何事。師云。󱓋呼訝切汝屋裏",
    "T47n1988_001:0551b04": "老爺。問曹溪一句蓋國知聞。未審雲門一句",
    "T47n1988_001:0551b05": "什麼人得聞。師云。闍黎不聞。進云。學人親近",
    "T47n1988_001:0551b06": "得不。師云。子細踟蹰看。",
    "T47n1988_001:0551b07": "上堂云。如來明星現時成道。有僧問。如何是",
    "T47n1988_001:0551b08": "明星現時成道。師云。近前來近前來。僧近前。",
    "T47n1988_001:0551b09": "師以拄杖打趁。",
    "T47n1988_001:0551b10": "上堂有僧出禮拜云。請師答話。師召大眾。大",
    "T47n1988_001:0551b11": "眾舉頭。師便下座。",
    "T47n1988_001:0551b12": "上堂良久有僧出禮拜。師云。太遲生。僧應",
    "T47n1988_001:0551b13": "喏。師云。這漆桶。",
    "T47n1988_001:0551b14": "上堂云。有解問話者。置將一問來。僧出禮拜",
    "T47n1988_001:0551b15": "云。請師鑒。師云。拋釣釣鯤鯨。釣得箇蝦蟇。",
    "T47n1988_001:0551b16": "僧云。和尚莫錯。師云。朝走三千暮走八百作",
    "T47n1988_001:0551b17": "麼生。無語。師便打。",
    "T47n1988_001:0551b18": "上堂僧問。如何是本源。師拈起拄杖云。若是",
    "T47n1988_001:0551b19": "提起即向上去也。僧又問。如何是本源。師云。",
    "T47n1988_001:0551b20": "南贍部洲。北欝單越。問普賢為什麼騎象。文",
    "T47n1988_001:0551b21": "殊為什麼騎師子。師云。我也無象也無師子。",
    "T47n1988_001:0551b22": "且騎佛殿出三門去也。問如何是教意。師云。",
    "T47n1988_001:0551b23": "山河大地。又云。正好辨猶是曲說教意。若約",
    "T47n1988_001:0551b24": "提綱即未在。問一切智通無障礙時如何。師",
    "T47n1988_001:0551b25": "云。掃地潑水。相公來問。隨流認得性時如何。",
    "T47n1988_001:0551b26": "師云。東堂月朗西堂闇。問如何是三乘教外",
    "T47n1988_001:0551b27": "別傳底事。師云。爾若不問我即不答。爾若問",
    "T47n1988_001:0551b28": "我即朝到西天暮歸唐土。僧云。乞師指示。師",
    "T47n1988_001:0551b29": "云。一不成二不是。問如何是祖師西來意。師",
    "T47n1988_001:0551c01": "云。青天白日䆿語作麼。問如何是佛法大意。",
    "T47n1988_001:0551c02": "師云。日裏麒麟看北斗。問學人到這裏。為什",
    "T47n1988_001:0551c03": "麼。道不得。師云。野狐窟裏坐。問不落古今是",
    "T47n1988_001:0551c04": "何曲調。師拽拄杖便下座。問如何是佛法大",
    "T47n1988_001:0551c05": "意。師云。面南看北斗。問古人斬蛇意旨如何。",
    "T47n1988_001:0551c06": "師便打。問如何是和尚家風。師云。闍梨受戒",
    "T47n1988_001:0551c07": "太早。問如何是賓中主。師云。騎一問。進云。",
    "T47n1988_001:0551c08": "如何是主中主。師云。叉手著。進云。賓主相去",
    "T47n1988_001:0551c09": "多少。師云。如眼如目。進云。合談何事。師云。",
    "T47n1988_001:0551c10": "三九二十七。問自到和尚法席不會。乞師指",
    "T47n1988_001:0551c11": "示。師云。截却爾頭得麼。問乞師指示。令學人",
    "T47n1988_001:0551c12": "頓息昏迷。師云。襄州米作麼價。問二尊相見",
    "T47n1988_001:0551c13": "時如何。師云。不是偶然。",
    "T47n1988_001:0551c14": "上堂云。天帝釋與釋迦老子在中庭裏。相爭",
    "T47n1988_001:0551c15": "佛法甚鬧。便下座。問如何是曹溪的的意。師",
    "T47n1988_001:0551c16": "云。老僧愛瞋不愛喜。進云。為什麼如此。師",
    "T47n1988_001:0551c17": "云。路逢劍客須呈劍。不是詩人不獻詩。問二",
    "T47n1988_001:0551c18": "尊相見共談何事。師云。不決即道。問人天交",
    "T47n1988_001:0551c19": "接其意如何。師云。對眾呈機。",
    "T47n1988_001:0551c20": "上堂云。和尚子且須明取衲僧鼻孔。且作麼",
    "T47n1988_001:0551c21": "生是衲僧鼻孔。乃云。摩訶般若波羅蜜。今日",
    "T47n1988_001:0551c22": "大普請。便下座。問如何是西來意。師云。山河",
    "T47n1988_001:0551c23": "大地。進云。向上更有事也無。師云有。進云。",
    "T47n1988_001:0551c24": "如何是向上事。師云。釋迦老子在西天。文殊",
    "T47n1988_001:0551c25": "菩薩居東土。問父母俱喪時如何。師云。俱喪",
    "T47n1988_001:0551c26": "且置。那箇是爾父母。僧云。苦痛深。師云。酌",
    "T47n1988_001:0551c27": "然酌然。問如何是大施主。師云。對機不辨。",
    "T47n1988_001:0551c28": "問徹底冥濛底人來。師如何拯濟。師云。兩重",
    "T47n1988_001:0551c29": "公案一狀領過。問說教當為何人。師云。近前",
    "T47n1988_001:0552a01": "來高聲問。僧近前問。師便打。問和尚年多少。",
    "T47n1988_001:0552a02": "師云。七九六十八。進云。為什麼七九六十",
    "T47n1988_001:0552a03": "八。師云。我為爾減却五年。",
    "T47n1988_001:0552a04": "上堂云。和尚子直饒爾道有什麼事。猶是頭",
    "T47n1988_001:0552a05": "上安頭。雪上加霜。棺木裏眨眼。炙盤上更",
    "T47n1988_001:0552a06": "著艾爝。這箇是一場狼藉不少也。爾合作麼",
    "T47n1988_001:0552a07": "生。各自覓箇託生處好。莫空遊州獵縣。秖欲",
    "T47n1988_001:0552a08": "得揑搦閑言語。待老和尚口動。便問禪問",
    "T47n1988_001:0552a09": "道。向上向下。如何若何。大卷抄將去。𡎺向皮",
    "T47n1988_001:0552a10": "袋裏。卜度到處火鑪邊三箇五箇聚頭舉口。",
    "T47n1988_001:0552a11": "喃喃地便道。這箇是公才語。這箇是就處打",
    "T47n1988_001:0552a12": "出語。這箇是事上道底語。這箇是體。語體",
    "T47n1988_001:0552a13": "汝屋裏老爺老孃。噇却飯了。秖管說夢便道。",
    "T47n1988_001:0552a14": "我會佛法了也。將知與麼行脚。驢年得休歇",
    "T47n1988_001:0552a15": "麼。更有一般底。纔聞說箇休歇處。便向陰界",
    "T47n1988_001:0552a16": "裏閉目合眼。老鼠孔裏作活計。黑山下坐。鬼",
    "T47n1988_001:0552a17": "趣裏體當便道。我得箇入路也。還夢見麼。",
    "T47n1988_001:0552a18": "這一般底打殺萬箇。有什麼罪過。喚作打",
    "T47n1988_001:0552a19": "底。不遇作家。至竟秖是箇掠虛漢。爾若實有",
    "T47n1988_001:0552a20": "箇見處。拈將來看。共汝商量莫空過。不識",
    "T47n1988_001:0552a21": "好惡。𧩪𧩪詷詷地聚頭說葛藤。莫教老僧見。",
    "T47n1988_001:0552a22": "捉來勘。不相當槌折腰。莫言不道。汝皮下還",
    "T47n1988_001:0552a23": "有血麼。到處自欲受屈作麼。這滅胡種。盡",
    "T47n1988_001:0552a24": "是野狐群隊。總在這裏作麼。以拄杖一時趁",
    "T47n1988_001:0552a25": "下。問十方薄伽梵一路涅槃門。如何是一路",
    "T47n1988_001:0552a26": "涅槃門。師云。我道不得。進云。和尚為什麼道",
    "T47n1988_001:0552a27": "不得。師云。是爾舉話即得。問如何是法說。師",
    "T47n1988_001:0552a28": "云。大眾久立速禮三拜。如何是隨意說。師",
    "T47n1988_001:0552a29": "云。晨時有粥齋時有飯。如何是隨宜說。師云。",
    "T47n1988_001:0552b01": "三德六味施佛及僧。如何是方便說。師云。是",
    "T47n1988_001:0552b02": "汝鼻孔重三斤半。如何是大悲說。師云。歸依",
    "T47n1988_001:0552b03": "佛法僧。問生死根源即不問。如何是目前三",
    "T47n1988_001:0552b04": "昧。師云。吃嘹舌頭三千里。進云。今日得遇和",
    "T47n1988_001:0552b05": "尚也。師云。放爾三十棒。問乞師指示。師云。",
    "T47n1988_001:0552b06": "上大人丘乙己。進云。學人不會。師云。化三",
    "T47n1988_001:0552b07": "千七十士。問不離三德六味。還有佛法也無。",
    "T47n1988_001:0552b08": "師云。秖怕爾不問。進云。請師道。師云。三德",
    "T47n1988_001:0552b09": "六味施佛及僧。",
    "T47n1988_001:0552b10": "上堂云。眼睫橫亘十方。眉毛上透乾坤下透",
    "T47n1988_001:0552b11": "黃泉。須彌山塞却汝咽喉。還有會處麼。若會",
    "T47n1988_001:0552b12": "得。拽取占波國。共新羅國鬪額。",
    "T47n1988_001:0552b13": "上堂云。江西即說君臣父子。湖南即說他不",
    "T47n1988_001:0552b14": "與麼。我此間即不如此。良久云。汝還見壁麼。",
    "T47n1988_001:0552b15": "上堂云。去去遞相鈍置。有什麼了時。却問眾",
    "T47n1988_001:0552b16": "云。我與麼道。還有過麼。問如何是祖師西來",
    "T47n1988_001:0552b17": "意。師云。一不得問。進云喏。師咄云。話也不",
    "T47n1988_001:0552b18": "領。問今日供養羅漢。羅漢還來也無。師云。汝",
    "T47n1988_001:0552b19": "若不問。我即不道。進云。請師道。師云。三門",
    "T47n1988_001:0552b20": "頭合掌。佛殿裏裝香。問如何是衲僧本分事。",
    "T47n1988_001:0552b21": "師云。南有雪峯北有趙州。進云。請和尚不繁",
    "T47n1988_001:0552b22": "辭。師云。不得失却問。學云喏。師便打。問承",
    "T47n1988_001:0552b23": "古有言。會即事同一家。不會即離牙擗齒。如",
    "T47n1988_001:0552b24": "何得事同一家。師云。亂走作麼。",
    "T47n1988_001:0552b25": "上堂云。從上來且是箇什麼事。如今抑不得",
    "T47n1988_001:0552b26": "已。且向汝諸人道。盡大地有什麼物。與汝為",
    "T47n1988_001:0552b27": "對為緣。若有針鋒。與汝為隔為礙。與我拈將",
    "T47n1988_001:0552b28": "來。喚什麼作佛作祖。喚什麼作山河大地日",
    "T47n1988_001:0552b29": "月星辰。將什麼為四大五蘊。我與麼道。喚作",
    "T47n1988_001:0552c01": "三家村裏老婆說話。忽然遇著本色行脚漢。",
    "T47n1988_001:0552c02": "聞與麼道。把脚拽向階下。有什麼罪過。雖然",
    "T47n1988_001:0552c03": "如此。據箇什麼道理便與麼。莫趁口快向這",
    "T47n1988_001:0552c04": "裏亂道。須是箇漢始得。忽然被老漢脚跟下",
    "T47n1988_001:0552c05": "尋著。勿去處打脚折。有什麼罪過。既與麼。如",
    "T47n1988_001:0552c06": "今還有問宗乘中話麼。待老漢答一轉了。東",
    "T47n1988_001:0552c07": "行西行。有僧擬問次。師以拄杖劈口打。便下",
    "T47n1988_001:0552c08": "座。問師子嚬呻時如何。師云。嚬呻且置。試哮",
    "T47n1988_001:0552c09": "吼看。僧應喏。師云。這箇是老鼠啼。",
    "T47n1988_001:0552c10": "上堂云。我有一句語。不敢望爾會。還有人舉",
    "T47n1988_001:0552c11": "得麼。良久云。將謂胡鬚赤。更有赤鬚胡。便下",
    "T47n1988_001:0552c12": "座。",
    "T47n1988_001:0552c13": "上堂云。不得已且作死馬醫。向汝道。是箇什",
    "T47n1988_001:0552c14": "麼。是東是西是南是北。是有是無是見是聞。",
    "T47n1988_001:0552c15": "是向上是向下。是與麼是不與麼。這箇喚作",
    "T47n1988_001:0552c16": "三家村裏老婆說話。是爾有幾箇到此境界。",
    "T47n1988_001:0552c17": "相當即相當。不相當靜處薩婆訶。便下座。",
    "T47n1988_001:0552c18": "上堂云。諸方老和尚道。須知有聲色外一段",
    "T47n1988_001:0552c19": "事。似這箇語話。誑󱓋人家男女。三間法堂",
    "T47n1988_001:0552c20": "裏獨自妄想。未曾夢見我本師宗旨在。作麼",
    "T47n1988_001:0552c21": "生消得他信施。臘月三十日。箇箇須償他始",
    "T47n1988_001:0552c22": "得。任汝勃跳去。是爾諸人各自努力。珍重。問",
    "T47n1988_001:0552c23": "目前無一法。還免得生死不。師云。爾驢年未",
    "T47n1988_001:0552c24": "免得在。問如何是道。師云去。進云。學人不",
    "T47n1988_001:0552c25": "會。乞師道。師云。闍梨公驗分明。何在重",
    "T47n1988_001:0552c26": "判。問維摩一默還同說也無。師云。痛領一問。",
    "T47n1988_001:0552c27": "進云。與麼則同說也。師云。適來道什麼。問如",
    "T47n1988_001:0552c28": "何是清淨法身。師云。花藥欄。進云。便與麼會",
    "T47n1988_001:0552c29": "時如何。師云。金毛師子。",
    "T47n1988_001:0553a01": "上堂因聞鐘鳴。乃云。世界與麼廣闊。為什麼",
    "T47n1988_001:0553a02": "鐘聲披七條。",
    "T47n1988_001:0553a03": "上堂云。不可雪上加霜去也。珍重。便下座。",
    "T47n1988_001:0553a04": "上堂云。諸方老禿奴。曲木禪床上座地。求名",
    "T47n1988_001:0553a05": "求利。問佛答佛。問祖答祖。屙屎送尿也。三家",
    "T47n1988_001:0553a06": "村裏老婆傳口令相似。識箇什麼好惡。總似",
    "T47n1988_001:0553a07": "這般底。水也難消。",
    "T47n1988_001:0553a08": "上堂云。人人自自有光明在。看時不見暗昏",
    "T47n1988_001:0553a09": "昏。便下座。師入京在受春殿。聖上問。如何是",
    "T47n1988_001:0553a10": "禪。師云。皇帝有勅臣僧對。師在文德殿赴齋。",
    "T47n1988_001:0553a11": "有鞠常侍問。靈樹果子熟也未。師云。什麼年",
    "T47n1988_001:0553a12": "中得信道生。",
    "T47n1988_001:0553a13": "上堂云。爾諸人無端走來這裏覓什麼。老僧",
    "T47n1988_001:0553a14": "秖解喫飲屙屎。別解作什麼。爾諸方行脚參",
    "T47n1988_001:0553a15": "禪問道。我且問。爾諸方參得底事作麼生。試",
    "T47n1988_001:0553a16": "舉看。又云。中間󱓋汝屋裏老爺得麼。向老漢",
    "T47n1988_001:0553a17": "𦜇臀後。覓得些子睇唾嚼。將為自己便道。我",
    "T47n1988_001:0553a18": "解禪解道。饒爾念得一大藏教。擬作麼生去。",
    "T47n1988_001:0553a19": "古人事不得已。見爾亂走。向汝道菩提涅槃。",
    "T47n1988_001:0553a20": "是埋沒爾。是釘橛繫却爾。又見爾不會。向汝",
    "T47n1988_001:0553a21": "道。非菩提涅槃。知是般事。早是不著便也。又",
    "T47n1988_001:0553a22": "更覓他注解這般底。滅胡種族。從上來總似",
    "T47n1988_001:0553a23": "這般。何處到今日。我向前行脚時。有一般人",
    "T47n1988_001:0553a24": "與我注解。他是不惡心。被我一日覷見是一",
    "T47n1988_001:0553a25": "場笑具。是我三五年不死。這般滅胡種底一",
    "T47n1988_001:0553a26": "斧打折脚。如今諸方大有出世紐揑。爾何不",
    "T47n1988_001:0553a27": "去彼中。在這裏覓什麼乾屎橛。師便下地。以",
    "T47n1988_001:0553a28": "拄杖一時打趁下去。問如何是萬法一決。師",
    "T47n1988_001:0553a29": "云。莫教失却問。問死中得活時如何。師云。朝",
    "T47n1988_001:0553b01": "行三千夜行八百。問大眾雲集合談何事。師",
    "T47n1988_001:0553b02": "云。今日放下令行去也。僧禮拜。師便打。問如",
    "T47n1988_001:0553b03": "何是學人自己。師云。怕我不知。問如何是透",
    "T47n1988_001:0553b04": "法身句。師云。海晏河清。道士問。視聽無聲無",
    "T47n1988_001:0553b05": "形老君說了也。雲門一句請師指示。師云。迢",
    "T47n1988_001:0553b06": "然西天路。士無語。師擬下座。士云。再請師舉",
    "T47n1988_001:0553b07": "揚宗旨。師云。道得底出來。眾無對。師云。與",
    "T47n1988_001:0553b08": "麼則辜負請主去也。便下座。",
    "T47n1988_001:0553b09": "上堂。大眾集定。師乃拈起拄杖云。不得已且",
    "T47n1988_001:0553b10": "向這裏會取。看看三門在露柱上。便下座。",
    "T47n1988_001:0553b11": "十二時歌十二時歌",
    "T47n1988_001:0553b12": "夜半子愚夫說相似　鷄鳴丑癡人捧龜首",
    "T47n1988_001:0553b13": "　平旦寅曉何人　日出卯韓情枯骨咬　食",
    "T47n1988_001:0553b14": "時辰歷歷明機是誤真　禺中已去來南北子",
    "T47n1988_001:0553b15": "　日南午認向途中苦　日昳未夏逢說寒氣",
    "T47n1988_001:0553b16": "　晡時申張三李四會言真　日入酉恒機何",
    "T47n1988_001:0553b17": "得守　黃昏戌看見時光誰受屈　人定亥直",
    "T47n1988_001:0553b18": "得分明沈苦海",
    "T47n1988_001:0553b19": "偈頌偈頌",
    "T47n1988_001:0553b20": "雲門聳剔白雲低。水急遊魚不敢棲。入戶已",
    "T47n1988_001:0553b21": "知來見解。何勞更舉轢中泥。",
    "T47n1988_001:0553b22": "藥病相治學路醫。扶籬摸壁小兒戲。幽谷不",
    "T47n1988_001:0553b23": "語誰人測。管解師承孰不知。",
    "T47n1988_001:0553b24": "康氏圓形滯不明。魔深虛喪擊寒氷。鳳羽展",
    "T47n1988_001:0553b25": "時超碧漢。晉鋒八博擬何憑。",
    "T47n1988_001:0553b26": "是機是對對機迷。闢機塵遠遠機棲。夕日日",
    "T47n1988_001:0553b27": "中誰有挂。因底底事隔情迷。",
    "T47n1988_001:0553b28": "太陽溢目極玄微。誰人說道我渠非。句中有",
    "T47n1988_001:0553b29": "路人皆響。覿面難遭第一機。",
    "T47n1988_001:0553c01": "草歲依山人事稀。松下相逢話道奇。鋒前一",
    "T47n1988_001:0553c02": "句超調御。擬問如何歷劫違。",
    "T47n1988_001:0553c03": "翫古松高雲不齊。鴻鶬鶴抱幾年棲。剖㲉同",
    "T47n1988_001:0553c04": "時殊有異。羽張騰漢碧霄低。",
    "T47n1988_001:0553c05": "萬象森羅極細微。素話當人却道非。相逢相",
    "T47n1988_001:0553c06": "見呵呵笑。顧佇停機復是誰。",
    "T47n1988_001:0553c07": "話盡途中事。言多何省機。貴人言是妙。上士",
    "T47n1988_001:0553c08": "見知虧。",
    "T47n1988_001:0553c09": "大道何曾討。無端入荒草。卷來復卷去。不覺",
    "T47n1988_001:0553c10": "虛生老。",
    "T47n1988_001:0553c11": "上不見天下不見地。塞却咽喉何處出氣。笑",
    "T47n1988_001:0553c12": "我者多哂我者少。",
    "T47n1988_001:0553c13": "喪時光藤林荒。圖人意滯肌尫。",
    "T47n1988_001:0553c14": "舉不顧即差互。擬思量何劫悟。",
    "T47n1988_001:0553c15": "咄咄咄力囗希。禪子訝中眉垂。",
    "T47n1988_001:0553c16": "抽顧頌　鑒咦。",
    "T47n1988_001:0553c17": "雲門匡真禪師廣錄卷上",
    "T47n1988_001:0553c18": "住福州鼓山圓覺宗演校勘"
}