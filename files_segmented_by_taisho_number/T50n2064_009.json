{
    "T50n2064_009:1007c17": "神僧傳卷第九",
    "T50n2064_009:1007c19": "金剛仙金剛仙",
    "T50n2064_009:1007c20": "僧金剛仙者。西域人也。居于清遠峽山寺。能",
    "T50n2064_009:1007c21": "梵音彈舌搖錫而呪物。物無不應。善囚拘鬼",
    "T50n2064_009:1007c22": "魅束縛蚊螭。動錫杖一聲。召雷立震。是日峽",
    "T50n2064_009:1007c23": "山寺有李朴者。持斧翦巨木。刳而為舟。忽登",
    "T50n2064_009:1007c24": "山見一盤石上有穴。覩一大蜘蛛足廣丈餘。",
    "T50n2064_009:1007c25": "四蛇齧卉窒其穴而去。俄聞林木有聲暴猛",
    "T50n2064_009:1007c26": "吼驟。工人懼而緣木伺之。果覩枳首之虺長",
    "T50n2064_009:1007c27": "可數十丈。屈曲蹙怒環其蛛穴。東西其首。俄",
    "T50n2064_009:1007c28": "而躍西之首吸穴之卉團。而飛出穎脫俱盡。",
    "T50n2064_009:1007c29": "後迴東之首大畫其目大呀其口。吸其蜘蛛",
    "T50n2064_009:1008a01": "蜘蛛馳出。以足擒穴之口。翹屈其毒。丹然若",
    "T50n2064_009:1008a02": "火。焌虺之咽喉去虺之目。虺懵然而復蘇。舉",
    "T50n2064_009:1008a03": "首又吸之。蛛不見更毒虺。虺遂倒於石而殞。",
    "T50n2064_009:1008a04": "蛛躍出緣虺之腹咀。內齒折二頭俱出絲而",
    "T50n2064_009:1008a05": "囊之。躍出穴去。朴訝之返峽山寺語金剛仙。",
    "T50n2064_009:1008a06": "仙乃祈朴驗穴振環杖而呪之。蛛即出於僧",
    "T50n2064_009:1008a07": "前儼若神聽。及引錫觸之。蛛乃殂於穴側耳。",
    "T50n2064_009:1008a08": "及夜僧夢見老人捧匹帛而前曰。我即蛛也。",
    "T50n2064_009:1008a09": "復能織耳。禮僧曰。願為福田之依。語畢遂亡。",
    "T50n2064_009:1008a10": "僧及覺布已在側。其於精妙奇巧非世繭絲",
    "T50n2064_009:1008a11": "之所能製也。僧乃製而為衣。塵垢不觸。後數",
    "T50n2064_009:1008a12": "年僧欲往番禺泛舶歸天竺。乃於峽山金鎖",
    "T50n2064_009:1008a13": "潭畔搖錫大呼而呪水。俄而水闢見底矣。以",
    "T50n2064_009:1008a14": "澡瓶張之。有一泥鰍魚可長三寸許。躍入瓶",
    "T50n2064_009:1008a15": "中。語眾僧曰。此龍矣。吾將至海門以藥煮為",
    "T50n2064_009:1008a16": "膏塗足則渡海若履坦途。是夜有白衣叟挈",
    "T50n2064_009:1008a17": "轉關榼詣寺。家人傳經曰。知金剛仙好酒。此",
    "T50n2064_009:1008a18": "榼一邊美醞一邊毒醪。其榼即晉惠帝曾用",
    "T50n2064_009:1008a19": "酖牛將軍者也。今有黃金百兩奉公。為持此",
    "T50n2064_009:1008a20": "酒毒其僧也。是僧無何。取吾子欲為膏恨伊",
    "T50n2064_009:1008a21": "之深痛貫骨髓。但無計而奈何。傳經喜受金",
    "T50n2064_009:1008a22": "與酒。得轉關之法詣金剛仙。仙持盃向口次。",
    "T50n2064_009:1008a23": "忽有數歲小兒躍出就手覆之。日酒是龍所",
    "T50n2064_009:1008a24": "將來而毒師耳。僧大駭詰傳經。傳經遂不敢",
    "T50n2064_009:1008a25": "隱。僧乃問小兒曰。爾何人而相救。兒曰。我昔",
    "T50n2064_009:1008a26": "日之蛛也。今已離其惡業。而託生為人七稔",
    "T50n2064_009:1008a27": "矣。吾之魂稍靈於常人。知師有難故飛魂奉",
    "T50n2064_009:1008a28": "救。言訖而沒。眾僧聆之。共禮金剛仙。求捨其",
    "T50n2064_009:1008a29": "龍子。僧不得已而縱之。後仙果泛舶歸天竺",
    "T50n2064_009:1008b01": "矣。",
    "T50n2064_009:1008b02": "懷信懷信",
    "T50n2064_009:1008b03": "釋懷信者。居處廣陵別無奇蹟。會昌三年癸",
    "T50n2064_009:1008b04": "亥歲。武宗為趙歸真排毀釋門。將欲堙滅教",
    "T50n2064_009:1008b05": "法。有淮南詞客劉隱之薄遊四明。旅泊之宵",
    "T50n2064_009:1008b06": "夢中如泛海焉。回顧見塔一所東度。是淮南",
    "T50n2064_009:1008b07": "西靈寺塔。其塔峻峙校胡太后永寧塔少分",
    "T50n2064_009:1008b08": "耳。塔第三層見信凭闌與隱之交談。且曰。暫",
    "T50n2064_009:1008b09": "送塔過東海。旬日而還。數日隱之歸揚州。即",
    "T50n2064_009:1008b10": "往謁信。信曰。記得海上相見時否。隱之了然",
    "T50n2064_009:1008b11": "省悟。後數日天火焚塔俱盡。白雨傾澍。傍有",
    "T50n2064_009:1008b12": "草堂一無所損。由是觀之。東海人見永寧塔",
    "T50n2064_009:1008b13": "不謬矣。",
    "T50n2064_009:1008b14": "智廣智廣",
    "T50n2064_009:1008b15": "釋智廣。姓崔氏。不知何許人也。德瓶素完道",
    "T50n2064_009:1008b16": "根惟固。化行洪雅特顯奇蹤。凡百病者造之。",
    "T50n2064_009:1008b17": "則以片竹為杖指其痛端。或一撲之無不立",
    "T50n2064_009:1008b18": "愈。為𤼣者則起。跛者則奔。其後益加神驗。或",
    "T50n2064_009:1008b19": "遇病者一摑一叱皆起。或令燒紙緡掇散飲",
    "T50n2064_009:1008b20": "食。或遇甚痛惱者。捩紙蘸水貼之亦差。甞循",
    "T50n2064_009:1008b21": "江瀆池呪食飼魚。經夜其魚二尺已上。億萬",
    "T50n2064_009:1008b22": "許皆浮水面而殞。聊躡流水救十千魚生忉",
    "T50n2064_009:1008b23": "利天也。自咸通初至九座山。忽逢巨蟒欲來",
    "T50n2064_009:1008b24": "吞師。師錫自飛撐拄其口。師入其口趺坐入",
    "T50n2064_009:1008b25": "定。神來謝罪師不顧之。逮出定蟒化為石矣。",
    "T50n2064_009:1008b26": "繼而雷雨大作湧沙成地。山神移山。八維蔭",
    "T50n2064_009:1008b27": "映。以乾符三年示寂。",
    "T50n2064_009:1008b28": "從諫從諫",
    "T50n2064_009:1008b29": "釋從諫。姓張氏。南陽人。徙居廣陵為土著姓。",
    "T50n2064_009:1008c01": "身長八尺眉目魁奇。越壯室之年忽頓悟真",
    "T50n2064_009:1008c02": "理。遂舍妻子從披削焉。於是研精禪觀心境",
    "T50n2064_009:1008c03": "明白。不逾十載耆年宿德皆所推服焉。及來",
    "T50n2064_009:1008c04": "洛師遂止敬愛寺。既年德並成緇黃所宗。每",
    "T50n2064_009:1008c05": "赴供皆與賓頭盧尊者對食。其為人天欽奉",
    "T50n2064_009:1008c06": "若此。唐武宗嗣曆改元會昌。愛馭鳳驂鶴之",
    "T50n2064_009:1008c07": "儀。薄點黑降龍之教。乃下郡國毀廟塔令沙",
    "T50n2064_009:1008c08": "門復。初諫公乃烏帽麻衣潛于皇甫枚之溫泉",
    "T50n2064_009:1008c09": "別業。後岡上喬木駢欝巨石砥平。諫公夏日",
    "T50n2064_009:1008c10": "常於中入寂。或補毳事。忽一日頹雲駛雨。霆",
    "T50n2064_009:1008c11": "擊石傍。諸兄走往林中。諫公恬然跏坐若無",
    "T50n2064_009:1008c12": "所聞者。諸兄致問。徐曰。惡畜生而已。至大中",
    "T50n2064_009:1008c13": "初宣宗復興內教。諫公歸東都故居。其子自",
    "T50n2064_009:1008c14": "廣陵來覲。適與諫遇于院門。威貌崇嚴不復",
    "T50n2064_009:1008c15": "可識。乃拜而問從諫所居。諫公指曰。近東頭。",
    "T50n2064_009:1008c16": "其子既去遂闔門不出。其割裂愛網又如此。",
    "T50n2064_009:1008c17": "咸通丙戌歲夏五月。忽遍詣所嚮信家。皆謂",
    "T50n2064_009:1008c18": "曰。善建福業。貧道秋初當遠行。故相別耳。至",
    "T50n2064_009:1008c19": "秋七月朔。清旦盥手焚香念慈氏如來。遂右",
    "T50n2064_009:1008c20": "脇而臥。呼門人玄章等誡曰。人生難得。惡道",
    "T50n2064_009:1008c21": "易淪。唯有歸命釋尊勵精梵行。龍華會上當",
    "T50n2064_009:1008c22": "復相逢。生也有涯與爾少別。是日無疾奄化。",
    "T50n2064_009:1008c23": "行年八十餘矣。玄章等奉遺旨送屍于建春",
    "T50n2064_009:1008c24": "門外尸陀林中施諸鳥獸。三日復視之。飢貌",
    "T50n2064_009:1008c25": "如生無物敢近。遂覆以餅餌。經宿有狼狐跡。",
    "T50n2064_009:1008c26": "唯㗖餅餌而豐膚宛然。乃依天竺法闍維訖。",
    "T50n2064_009:1008c27": "收餘燼起白塔于道傍。春秋奉香火之薦焉",
    "T50n2064_009:1008c28": "普聞。",
    "T50n2064_009:1008c29": "釋普聞。唐僖宗第三子。生而吉祥。眉目風骨",
    "T50n2064_009:1009a01": "清真如畫。性不茄葷。僖宗鍾愛之。然以其無",
    "T50n2064_009:1009a02": "經世意。百計陶寫之終不可回。中和元年天",
    "T50n2064_009:1009a03": "下亂。僖宗幸蜀。親王宗室皆逃亡。聞斷髮逸",
    "T50n2064_009:1009a04": "遊謁石霜諸。諸與語歎異曰。汝乘願力而來",
    "T50n2064_009:1009a05": "乃生王家。脫身從我火中蓮也。聞夜入室問",
    "T50n2064_009:1009a06": "祖師別傳事。諸曰。待按山點頭即向汝道。聞",
    "T50n2064_009:1009a07": "因契悟。依止數歲。乃請遍遊名山。諸曰。逢乾",
    "T50n2064_009:1009a08": "即止。遇陳便住。於是遠遊。過昭武抵大乾。遙",
    "T50n2064_009:1009a09": "望山巔蔚然深秀。問父老曰。彼有居者否。老",
    "T50n2064_009:1009a10": "曰。有一陳嗣者。久隱其中。因悟師言。即撥草",
    "T50n2064_009:1009a11": "至山。陳嗣一見乃分坐同住。因乞菜種於嗣",
    "T50n2064_009:1009a12": "願求斗斛。嗣曰。豈有斗斛與之一合。遂入山",
    "T50n2064_009:1009a13": "墾種。後谷口之人相謂曰。前日僧入山經今",
    "T50n2064_009:1009a14": "不出。必為虎所啗。往視之見茅廬一所。行者",
    "T50n2064_009:1009a15": "數人指呼百諾。而重岡複嶺菜已青矣。蓋畊",
    "T50n2064_009:1009a16": "種菜者。乃山神所投。行者乃虎也。陳嗣覺師",
    "T50n2064_009:1009a17": "之勝乃曰。吾居此每苦惡獸毒蟲之多。公來",
    "T50n2064_009:1009a18": "皆屏跡。道德非吾所及。吾種之緣其屬公乎。",
    "T50n2064_009:1009a19": "既而道德播聞緇徒雲集。遂成巨剎。忽有老",
    "T50n2064_009:1009a20": "人跪請曰。我乃龍也。家于此山以行雨。不職",
    "T50n2064_009:1009a21": "上天有罰當死。願賜救護。師曰。汝得罪上帝",
    "T50n2064_009:1009a22": "我何能致力。雖然汝可易形來。俄化為小蛇。",
    "T50n2064_009:1009a23": "師以錫杖引入淨瓶。良久風雷挾坐榻山嶽",
    "T50n2064_009:1009a24": "搖振。師宴坐達旦。天宇澄霽蛇自瓶出。有頃",
    "T50n2064_009:1009a25": "復為老人形而謝曰。若非藉師法力則血肉腥",
    "T50n2064_009:1009a26": "穢此地矣。無以報德。山中無水何以安眾。當",
    "T50n2064_009:1009a27": "以水延師道場也。即於峻谷窮源刮成石穴",
    "T50n2064_009:1009a28": "湧泉一泓。始雖涓涓終焉衍溢。遂成一湖。今",
    "T50n2064_009:1009a29": "在半山龍湖之名。蓋始於此。沍寒不氷大旱",
    "T50n2064_009:1009b01": "不竭。其流四出灌溉田數百頃。邦人神之建",
    "T50n2064_009:1009b02": "祠其上。歲時享祀焉。今遇上元乃師誕辰。龍",
    "T50n2064_009:1009b03": "必朝謝有祥雲瑞氣之應。院之右十五里有",
    "T50n2064_009:1009b04": "隋義寧歐陽太守之廟。即今福善王也。廟食",
    "T50n2064_009:1009b05": "至是歷二百七十餘載。其神極靈禍福此邦。",
    "T50n2064_009:1009b06": "民敬畏之牲牢享祭無虛日。師見而閔焉。一",
    "T50n2064_009:1009b07": "日杖策之祠下。說偈見意。復與之約曰。能食",
    "T50n2064_009:1009b08": "素持不殺戒乃可為隣。是夕里之父老夢神",
    "T50n2064_009:1009b09": "云。我今受禪師戒不復血食。祭我當如比丘",
    "T50n2064_009:1009b10": "飯足矣。如是易血食以齋羞。至今遵之。神人",
    "T50n2064_009:1009b11": "相安。神顯靈異。護持此山。或云。師嘗與神以",
    "T50n2064_009:1009b12": "道力角勝負。廟傍有松巨幹參天。師舉手抝",
    "T50n2064_009:1009b13": "下拂地三匝。而神實拂其二。遂屈而從之。一",
    "T50n2064_009:1009b14": "日集徒曰。吾將他適。院事付聰教二門人。乃",
    "T50n2064_009:1009b15": "說偈曰。我逃世難來出家。宗師指示箇歇處。",
    "T50n2064_009:1009b16": "住山聚眾三十年。對人不欲輕分付。今日分",
    "T50n2064_009:1009b17": "明說以君。我斂目時齊聽取。寺眾凄然堅請",
    "T50n2064_009:1009b18": "且為佛法住世。師曰。汝等豈不知達磨隻履",
    "T50n2064_009:1009b19": "西歸普化全身脫去之旨耶。何以去來生滅",
    "T50n2064_009:1009b20": "視吾也。既而跨虎凌晨抵信州應供。到彼僧",
    "T50n2064_009:1009b21": "房集。供罷就長者更覓一分與行者。長者謂",
    "T50n2064_009:1009b22": "師獨行不諾所請。遂覓水一盂。噀杖為虎高",
    "T50n2064_009:1009b23": "馭而去。至開元寺。而龍湖寺僧至彼追之。乃",
    "T50n2064_009:1009b24": "祝之曰。吾不復歸山中。已有聰禪師矣。故龍",
    "T50n2064_009:1009b25": "湖無開山祖師之塔。惟有跨虎菴基。為古今",
    "T50n2064_009:1009b26": "之證。又有禪師照水自寫真像。至今存焉。勅",
    "T50n2064_009:1009b27": "諡圓覺禪師。凡有所禱其應如響。而院前有",
    "T50n2064_009:1009b28": "師所坐之杉。至今間生異花。",
    "T50n2064_009:1009b29": "懷濬懷濬",
    "T50n2064_009:1009c01": "釋懷濬者。不知何許人也。憨而且狂。乃逆知",
    "T50n2064_009:1009c02": "未來之事。其應如神。乾寧中無何至巴東。且",
    "T50n2064_009:1009c03": "能草書筆法天然。或於寺觀店肆壁書佛經",
    "T50n2064_009:1009c04": "道法。以至歌詩鄙俚之詞。靡不集其筆端矣。",
    "T50n2064_009:1009c05": "與之語阿唯而已。里人以神聖待之。刺史于",
    "T50n2064_009:1009c06": "公患其惑眾。繫獄詰之。乃以詩通狀。辭意在",
    "T50n2064_009:1009c07": "閩川之西東。然章句靡麗。州將異而釋之。又",
    "T50n2064_009:1009c08": "詳其旨疑在海中。疑為杯渡之流。行旅經過",
    "T50n2064_009:1009c09": "必維舟而謁。辨其上下峽之吉凶貿易經求",
    "T50n2064_009:1009c10": "物之利鈍。客子懇祈。惟書三五行終不明言。",
    "T50n2064_009:1009c11": "事後多驗。時荊南大校周崇賓謁之。書遺曰。",
    "T50n2064_009:1009c12": "付皇都勘爾。後入貢因王師南討。遂縶南府",
    "T50n2064_009:1009c13": "終就戮也。押牙孫道能謁之。書字付竹林寺。",
    "T50n2064_009:1009c14": "其年物故。營葬於古竹林寺基也。皇甫鉉知",
    "T50n2064_009:1009c15": "州。乃畫一人荷校一女子在傍。尋為娶民家",
    "T50n2064_009:1009c16": "女遭訟錮身入府矣。有穆昭嗣者。波斯種也。",
    "T50n2064_009:1009c17": "幼好藥術。隨父謁之。乃畫道士乘雲提一匏",
    "T50n2064_009:1009c18": "壺。書云。指揮使高某牒衙。推穆生後以醫術",
    "T50n2064_009:1009c19": "有效。南平王高從誨令其去道從儒。簡攝府",
    "T50n2064_009:1009c20": "衙。推屬王師伐荊州。濬乃為詩上南平王曰。",
    "T50n2064_009:1009c21": "馬頭漸入揚州路。親眷應須洗眼看。是年高",
    "T50n2064_009:1009c22": "氏輸誠於淮海遂解重圍。其他異迹多此類",
    "T50n2064_009:1009c23": "也。嘗一日題庭前芭蕉葉云。今日還債業。州",
    "T50n2064_009:1009c24": "縣無更勘窮往來多見殊不介意。忽為人所",
    "T50n2064_009:1009c25": "害身首異處。刺史為其茶毘焉。",
    "T50n2064_009:1009c26": "辛七師辛七師",
    "T50n2064_009:1009c27": "辛七師。陝人。辛其姓也。始為兒時甚謹肅。未",
    "T50n2064_009:1009c28": "甞以狎弄為事。其父母俱異而憐之。十歲好",
    "T50n2064_009:1009c29": "浮圖氏法。日閱佛書。自能辨梵音不由師教。",
    "T50n2064_009:1010a01": "其後父為陝郡守。先是郡南有瓦窰七所。及",
    "T50n2064_009:1010a02": "父卒辛七哀毀甚。一日發狂遁去。其家僮蹟",
    "T50n2064_009:1010a03": "其所往至郡南。見辛七在一瓦窰中端坐。身",
    "T50n2064_009:1010a04": "有奇光璨然若煉金色。家僮驚異。次至窰。",
    "T50n2064_009:1010a05": "又見一辛七在焉。歷是七窰俱有一辛七在",
    "T50n2064_009:1010a06": "中。繇是陝人呼為辛七師。",
    "T50n2064_009:1010a07": "簡師簡師",
    "T50n2064_009:1010a08": "雲居道簡禪師。久入先雲居之室。為堂中第",
    "T50n2064_009:1010a09": "一座。屬先雲居將順寂。主事請問南堪繼嗣。",
    "T50n2064_009:1010a10": "居曰堂中簡。主事意謂令揀擇可當者。僉曰。",
    "T50n2064_009:1010a11": "第二座可然。且備禮請。第一座若謙讓即堅",
    "T50n2064_009:1010a12": "請第二座。師既密承授記略不辭免。即自持",
    "T50n2064_009:1010a13": "道具入方丈攝眾演法。主事等不愜素志。罔",
    "T50n2064_009:1010a14": "循規式。師察其情乃潛棄去。其夜安樂樹神",
    "T50n2064_009:1010a15": "號泣。詰旦主事大眾奔至麥莊。悔過哀痛請",
    "T50n2064_009:1010a16": "歸院。眾聞空中連聲唱曰。和尚來也。",
    "T50n2064_009:1010a17": "契此契此",
    "T50n2064_009:1010a18": "釋契此者。不詳氏族。或云四明人。形裁腲乃罪",
    "T50n2064_009:1010a19": "切脮烏罪切蹙額皤腹。言語無恒寢臥隨處。常",
    "T50n2064_009:1010a20": "以杖荷布囊入鄽。市肆見物則乞。至於醯醬",
    "T50n2064_009:1010a21": "魚𦵔纔接入口。分少許入囊。號為長汀子布",
    "T50n2064_009:1010a22": "袋師也。曾於雪中臥而身上無雪。人以此奇",
    "T50n2064_009:1010a23": "之。又甞就人乞啜。其店則物售。袋囊中皆百",
    "T50n2064_009:1010a24": "一供身具也。示人吉凶必現相表兆。亢陽即",
    "T50n2064_009:1010a25": "曳高齒木屐市橋上豎膝而眠。水潦則係濕",
    "T50n2064_009:1010a26": "草屨。人以此驗知。以天復中終于奉川鄉。邑",
    "T50n2064_009:1010a27": "人共埋之。後有他州見此僧。亦荷布袋行。江",
    "T50n2064_009:1010a28": "浙之間多畫其像焉。",
    "T50n2064_009:1010a29": "阿足師阿足師",
    "T50n2064_009:1010b01": "阿足師者。莫知其所來。形質癡濁神情不慧。",
    "T50n2064_009:1010b02": "時有所言靡不先覺。居雖無定多寓閿鄉。憧",
    "T50n2064_009:1010b03": "憧往來爭路禮謁。山岳檀施曾不顧瞻。人或",
    "T50n2064_009:1010b04": "憂或疾。獲其指南者其驗神速。時陝州有富",
    "T50n2064_009:1010b05": "室張臻者。財積鉅萬。止有一男年可十七。生",
    "T50n2064_009:1010b06": "而愚騃。既攣手足。既懵言語。惟嗜飲食口如",
    "T50n2064_009:1010b07": "溪󱐙。父母鍾愛盡力事之。迎醫求藥不遠千",
    "T50n2064_009:1010b08": "里。十數年後家業殆盡。或有謂曰。阿足賢聖",
    "T50n2064_009:1010b09": "見世諸佛。何不投告。希其痊除。臻與其妻來",
    "T50n2064_009:1010b10": "抵閿鄉。叩頭抆淚求其拯濟。阿足久之。謂臻",
    "T50n2064_009:1010b11": "曰。汝冤未散尚須十年。愍汝勤虔為汝除去。",
    "T50n2064_009:1010b12": "即令選日於河上致齋廣召眾多同觀度脫。",
    "T50n2064_009:1010b13": "仍令齎致其男亦赴道場。時眾謂神通。而觀",
    "T50n2064_009:1010b14": "者如堵跂竦之際阿足則指壯力者三四人。",
    "T50n2064_009:1010b15": "扶拽其子投之河流。臻洎舉會之人莫測其",
    "T50n2064_009:1010b16": "為。阿足顧謂臻曰。為汝除災矣。久之其子忽",
    "T50n2064_009:1010b17": "於下流十數步外立于水面。戟手謂其父母",
    "T50n2064_009:1010b18": "曰。與爾冤仇宿世緣業。賴逢聖者遽此解揮。",
    "T50n2064_009:1010b19": "儻或不然未有畢日。挺身高呼都不愚癡。須",
    "T50n2064_009:1010b20": "臾沈水不知所適。",
    "T50n2064_009:1010b21": "惟靖惟靖",
    "T50n2064_009:1010b22": "釋惟靖。吳門人也。年三十許入國寧寺巡僧",
    "T50n2064_009:1010b23": "房。唱曰。要人出家請留。下至經藏院。見二眾",
    "T50n2064_009:1010b24": "闍黎大德慧政。便跪拜伸誠願容執侍。政公",
    "T50n2064_009:1010b25": "允納與翦飾。於天台受具。嘗侵星赴禪林寺",
    "T50n2064_009:1010b26": "晨粥。而多虎豹隨到寺門。虎踞地若伺候。靖",
    "T50n2064_009:1010b27": "出復隨。遲明巨跡極多。靖恐人知以鋤滅虎",
    "T50n2064_009:1010b28": "跡。俄患背疽困睡。有鴆鳥糞于瘡所。非久全",
    "T50n2064_009:1010b29": "愈。又虞氷雪備粳粒半斗。每日以銚合菜煮",
    "T50n2064_009:1010c01": "食。置粳於地窖中。過期用米常滿不耗。靖乃",
    "T50n2064_009:1010c02": "築之而云。吾被此物知非理也。卒時年七十",
    "T50n2064_009:1010c03": "餘。",
    "T50n2064_009:1010c04": "齊州僧齊州僧",
    "T50n2064_009:1010c05": "史論在齊州時出獵。至一縣界憩蘭若中。覺",
    "T50n2064_009:1010c06": "桃香異常訪其僧。僧不及隱。言近有人施二",
    "T50n2064_009:1010c07": "桃。因從經案下取出獻論。大如飯椀。論時饑",
    "T50n2064_009:1010c08": "盡食之。核大如雞卵。論因詰其所自。僧笑曰。",
    "T50n2064_009:1010c09": "向實謬言之。此桃去此十餘里。道路危險。貧",
    "T50n2064_009:1010c10": "道偶行脚見之。覺異因掇數枚。論曰。請去騎",
    "T50n2064_009:1010c11": "從與和尚偕往。僧不得已導論北出。荒榛中",
    "T50n2064_009:1010c12": "經五里許抵一水。僧曰。恐中丞不能渡此。論",
    "T50n2064_009:1010c13": "志決往。乃依僧解衣。載之而浮登岸。又經西",
    "T50n2064_009:1010c14": "北涉二水。上山越㵎數里。至一處。瀑泉怪石",
    "T50n2064_009:1010c15": "非人境也。有桃數百株。枝幹掃地高二三尺。",
    "T50n2064_009:1010c16": "其香破鼻。論與僧各食一蔕。腹飽矣。論解衣",
    "T50n2064_009:1010c17": "將盡力包之。僧曰。此或靈境不可多取。貧道",
    "T50n2064_009:1010c18": "常聽長老說。昔有人亦甞至此。懷五六枚迷",
    "T50n2064_009:1010c19": "不得出。論亦疑僧非常。取兩顆而返。僧切戒",
    "T50n2064_009:1010c20": "論勿言。論至州使招僧。僧已逝矣。",
    "T50n2064_009:1010c21": "蜆子和尚蜆子和尚",
    "T50n2064_009:1010c22": "京兆蜆子和尚。事迹頗異居無定所。自印心",
    "T50n2064_009:1010c23": "於洞山。混俗閩川。不畜道具。不循律儀。冬夏",
    "T50n2064_009:1010c24": "一納。逐日沿江岸。採掇蝦蜆以充其腹。暮即",
    "T50n2064_009:1010c25": "宿東山白馬廟紙錢中。居民自為蜆子和尚。",
    "T50n2064_009:1010c26": "華嚴靜禪師聞之欲決真假。先潛入紙錢中。",
    "T50n2064_009:1010c27": "深夜師歸。嚴把住曰。如何是祖師西來意。師",
    "T50n2064_009:1010c28": "遽答曰。神前酒臺盤。嚴放手曰。不虛與我同",
    "T50n2064_009:1010c29": "根生。嚴後赴莊宗詔入長安。師已先至。每日",
    "T50n2064_009:1011a01": "歌唱自拍。或乃佯狂。泥雪去來俱無蹤跡。厥",
    "T50n2064_009:1011a02": "後不知所終。",
    "T50n2064_009:1011a03": "扣氷古佛扣氷古佛",
    "T50n2064_009:1011a04": "扣氷澡光古佛。初參雪峯。峯曰。子異日必為",
    "T50n2064_009:1011a05": "王者師。後自鵝湖歸溫嶺結菴繼居將軍巖。",
    "T50n2064_009:1011a06": "二虎侍側。神人獻地。為瑞巖院。學者爭集。甞",
    "T50n2064_009:1011a07": "謂眾曰。古聖修行須憑苦節。吾今夏則衣楮。",
    "T50n2064_009:1011a08": "冬則扣氷而浴。故世人號為扣氷古佛。後住",
    "T50n2064_009:1011a09": "靈曜。天成三年應閩王之召。延居內堂。敬拜",
    "T50n2064_009:1011a10": "曰。謝師遠降。賜茶次師提起槖子曰。大王會",
    "T50n2064_009:1011a11": "麼。曰不會。曰人王法王各自照了。留十日以",
    "T50n2064_009:1011a12": "疾辭。至十二月二日。沐浴升堂告眾而逝。王",
    "T50n2064_009:1011a13": "與道俗備香薪荼毘。祥耀滿山。收舍利塔於",
    "T50n2064_009:1011a14": "瑞巖正寢。諡妙應法威慈濟禪師。自是至今",
    "T50n2064_009:1011a15": "遠近祈禱靈異非一。",
    "T50n2064_009:1011a16": "全宰全宰",
    "T50n2064_009:1011a17": "釋全宰。俗姓沈氏。錢唐人也。孩抱之間不喜",
    "T50n2064_009:1011a18": "葷血。其母累覩善徵。勸投徑山法濟大師削",
    "T50n2064_009:1011a19": "染。及修禪觀亭亭高竦不雜風塵。慕十二頭",
    "T50n2064_009:1011a20": "陀以飾其行。諺曰。宰道者焉。迨乎諸方參請。",
    "T50n2064_009:1011a21": "得石霜禪師印證密加保任。入天台山闇巖。",
    "T50n2064_009:1011a22": "以永其志也。伊巖與寒山子所隱對峙。皆魑",
    "T50n2064_009:1011a23": "魅木怪所叢萃其間。宰之居也。二十餘年。惡",
    "T50n2064_009:1011a24": "鳥革音山精讓窟。出入經行鬼神執役。或掃",
    "T50n2064_009:1011a25": "其路。或侍其傍。或代汲泉。或供菜果。時時人",
    "T50n2064_009:1011a26": "見宰未甞言後終於鎮國院。",
    "T50n2064_009:1011a27": "延壽延壽",
    "T50n2064_009:1011a28": "僧延壽。字冲玄。總角誦法華經。五行俱下。六",
    "T50n2064_009:1011a29": "旬而畢。投四明翠巖禪師出家。衣無繒纊食",
    "T50n2064_009:1011b01": "無重味。復往參韶國師發明心要。甞謂曰。汝",
    "T50n2064_009:1011b02": "與元帥有緣。他日當大作佛事。惜吾不及見",
    "T50n2064_009:1011b03": "耳。初住天台智者巖。九旬習定。有鳥斥鷃巢",
    "T50n2064_009:1011b04": "於衣裓苦得切後於國清行法華懺。夜見神人",
    "T50n2064_009:1011b05": "持戟而入。師訶之曰。何得擅入。對曰。久積善",
    "T50n2064_009:1011b06": "業方到此中。夜半繞像見普賢前蓮花在手。",
    "T50n2064_009:1011b07": "遂上智者巖作二鬮。一曰一生禪定。二曰誦",
    "T50n2064_009:1011b08": "經萬善莊嚴淨土。乃冥心精禱得誦經萬善。",
    "T50n2064_009:1011b09": "乃至七度。於是一意專修淨業。振錫金華天",
    "T50n2064_009:1011b10": "柱峯誦經三載。禪觀中見觀音以甘露灌其",
    "T50n2064_009:1011b11": "口。遂獲辨才。初演法於雪竇。建隆元年忠懿",
    "T50n2064_009:1011b12": "王請住靈隱。二年遷永明。日課一百八事未",
    "T50n2064_009:1011b13": "甞暫廢。學者參問。指心為宗以悟為則。日",
    "T50n2064_009:1011b14": "暮往別峯行道念佛。旁人聞螺貝天樂之聲。",
    "T50n2064_009:1011b15": "忠懿王嘆曰。自古求西方者未有如此之專",
    "T50n2064_009:1011b16": "功也。乃為立西方香嚴殿以成其志。居永明",
    "T50n2064_009:1011b17": "十五年。弟子一千七百人。常與眾受菩薩戒。",
    "T50n2064_009:1011b18": "夜施鬼食晝放生命。皆悉回向莊嚴淨土。時",
    "T50n2064_009:1011b19": "人號為慈氏下生。開寶八年二月二十六日",
    "T50n2064_009:1011b20": "晨起焚香告眾加趺而化。",
    "T50n2064_009:1011b21": "全清全清",
    "T50n2064_009:1011b22": "釋全清越人也。得密藏禁呪之法。能厭劾鬼",
    "T50n2064_009:1011b23": "神。時有市儈王家之婦患邪氣。言語狂倒。或",
    "T50n2064_009:1011b24": "啼或笑。如是數歲。召浦治之。乃縛草人長尺",
    "T50n2064_009:1011b25": "餘。衣以五綵。置之於壇。呪禁之良久。婦言。",
    "T50n2064_009:1011b26": "乞命。遂誌之曰。頃歲春日於禹祠前相附耳。",
    "T50n2064_009:1011b27": "如師不見殺即放之遠去。清乃取一䍌步後切以",
    "T50n2064_009:1011b28": "鞭驅蒭。靈入其中而呦呦有聲。緘器口以六",
    "T50n2064_009:1011b29": "乙泥。朱書符印之瘞于桑林之下。戒家人勿",
    "T50n2064_009:1011c01": "動之。婦人病差。經五載後值劉漢宏與董昌",
    "T50n2064_009:1011c02": "隔江而相持越城陷。人謂此為窖音教藏。掘打",
    "T50n2064_009:1011c03": "䍌破。見一鴉闖音朕然飛出。立於桑杪。而作人",
    "T50n2064_009:1011c04": "語曰。今得見日光矣。時清公已卒也。",
    "T50n2064_009:1011c05": "自新自新",
    "T50n2064_009:1011c06": "釋自新。姓孫氏。臨淄人也。濯戒尋師曾無懈",
    "T50n2064_009:1011c07": "廢。聞膺禪師化被鍾陵。往參問焉。從雲居長",
    "T50n2064_009:1011c08": "往迴錫隱廣德山中。屬兩浙文穆王錢氏率",
    "T50n2064_009:1011c09": "吏士躬征苑陵入山寺。群僧皆竄。唯新晏如。",
    "T50n2064_009:1011c10": "問曰。何不避。對曰。東西俱是賊。令老僧去何",
    "T50n2064_009:1011c11": "處逃避。王驚其訏直迴戈遣歸。見武肅王問",
    "T50n2064_009:1011c12": "之。言無所屈加之高行。造應瑞院居之。假號",
    "T50n2064_009:1011c13": "曰廣現大師。初新甞入宣城山采藥。穿洞深",
    "T50n2064_009:1011c14": "去。始則闍昧尋見日分明。行僅數里。洞側有",
    "T50n2064_009:1011c15": "別竅。溪水泛泛然。隈一大松枝下有草菴。一",
    "T50n2064_009:1011c16": "僧雪眉擁衲坐禪。旁有一磬火器。新擊磬遂",
    "T50n2064_009:1011c17": "開目驚曰。嘻師何緣至此。乃陳行止揖坐。取",
    "T50n2064_009:1011c18": "石敲火煎茗。香味可愛。日將夕矣。僧讓菴令",
    "T50n2064_009:1011c19": "新宿。顧其僧上松巔大巢內。聞念法華經聲",
    "T50n2064_009:1011c20": "甚清亮。逡巡又咄罵云。此群畜生毛類何苦",
    "T50n2064_009:1011c21": "生人恐怖。速歸林薄不宜輒出叱去。新窺之",
    "T50n2064_009:1011c22": "乃虎豹弭耳而去。明日謂其僧曰。願在此侍",
    "T50n2064_009:1011c23": "巾屨。僧曰。自此百日草枯四絕人烟非師棲",
    "T50n2064_009:1011c24": "息處。又問莫飢否。相引至溪畔。有稻百餘穗。",
    "T50n2064_009:1011c25": "收其穀手挪三掬黃粱。挑野蔬和煮與食。後",
    "T50n2064_009:1011c26": "遣回去。送至洞口曰。相遇非偶然也。所食茶",
    "T50n2064_009:1011c27": "與菜糜師平生不乏食矣。遂遵路迴本院。已",
    "T50n2064_009:1011c28": "月餘日命同好再往尋之失洞蹤跡。後在浙",
    "T50n2064_009:1011c29": "中充寶塔寺主。以天福中卒于住寺。年八十",
    "T50n2064_009:1012a01": "餘。今影在冷水灣前小院存焉。",
    "T50n2064_009:1012a02": "法本法本",
    "T50n2064_009:1012a03": "釋法本。不知何許人也。循良守法行止庠序。",
    "T50n2064_009:1012a04": "言多詭激。天福中至襄州禪院。與一僧同過",
    "T50n2064_009:1012a05": "夏。朝昏共處。心地相於法本甞言曰。貧道於",
    "T50n2064_009:1012a06": "相州西山中住持竹林寺。寺前有一石柱。他",
    "T50n2064_009:1012a07": "日有暇必請相訪。其僧追念此言。因往彼尋",
    "T50n2064_009:1012a08": "訪洎至山下村中投一蘭若寄宿。問其村僧",
    "T50n2064_009:1012a09": "曰。此去竹林寺近遠。僧乃遙指孤峯之側曰。",
    "T50n2064_009:1012a10": "彼處是也。古老相傳昔聖賢所居之地。今則",
    "T50n2064_009:1012a11": "但有名存耳。故無院舍。僧疑之。詰朝而往。既",
    "T50n2064_009:1012a12": "至竹叢。叢中果有石柱。罔然不知其涯涘。當",
    "T50n2064_009:1012a13": "法本臨別云。但扣其柱即見其人。其僧乃以",
    "T50n2064_009:1012a14": "小枝擊柱數聲。乃風雲四起咫尺莫窺。俄然",
    "T50n2064_009:1012a15": "耳目豁開樓臺對聳。身在三門之下逡巡。法",
    "T50n2064_009:1012a16": "本自內而出。見之甚喜問南中舊事。乃引其",
    "T50n2064_009:1012a17": "僧度重門升祕殿參其尊宿。尊宿問其故。法",
    "T50n2064_009:1012a18": "本云。早年襄州同過夏期此相訪。故及山門",
    "T50n2064_009:1012a19": "也。尊宿曰。可飯後請出。在此無座位。食畢法",
    "T50n2064_009:1012a20": "本送至三門相別。既而天地昏暗不知所進。",
    "T50n2064_009:1012a21": "頃之宛在竹林中石柱之側。餘並莫覩。即知",
    "T50n2064_009:1012a22": "聖賢之在世隱顯難既。金粟如來獨能化現",
    "T50n2064_009:1012a23": "者乎。",
    "T50n2064_009:1012a24": "點點師點點師",
    "T50n2064_009:1012a25": "點點師者。不知何許人也。雖事削染恒若風",
    "T50n2064_009:1012a26": "狂。有命齋食者。酒肉不間。每日將夕輒市黃",
    "T50n2064_009:1012a27": "白麻紙筆墨寘懷袖以歸所居之室。雖有外",
    "T50n2064_009:1012a28": "戶且無四壁。入後闔扉人不得造。初隣僧小",
    "T50n2064_009:1012a29": "童躡足伺之。見秉燭箕踞陳紙筆於前訶責",
    "T50n2064_009:1012b01": "大書。莫曉其文字。往往咄嗟如決斷處置。久",
    "T50n2064_009:1012b02": "之從明闇間熟視之閃爍若有人森列。狀如",
    "T50n2064_009:1012b03": "曹吏。襦裳皆非世之服飾。觀者怖懼而退。詰",
    "T50n2064_009:1012b04": "其故怒而不答。居數歲。卭筰音昨之人咸神異",
    "T50n2064_009:1012b05": "之。後不知所終。",
    "T50n2064_009:1012b06": "行遵行遵",
    "T50n2064_009:1012b07": "釋行遵。福州閩王王氏之仲子。開運中狀貌",
    "T50n2064_009:1012b08": "若七十餘。然壯力不衰。或詢其年臘則必杜",
    "T50n2064_009:1012b09": "默。於閬中寓光國禪院。院徒以法律住持。人",
    "T50n2064_009:1012b10": "不知遵之能否。有李氏子家命齋。飲噉之次",
    "T50n2064_009:1012b11": "歘起出門。叫噪若有所責。謂李曰。今夜有火",
    "T50n2064_009:1012b12": "自東南至于西北街。隣居咸令備之。是夕果",
    "T50n2064_009:1012b13": "然煨燼無遺。眾問其故。曰昨一婦女衣紅秉",
    "T50n2064_009:1012b14": "炬而過。老僧恨追不及耳。又於趙法曹家指",
    "T50n2064_009:1012b15": "桃樹下云。有如許錢不言其數。趙乃召人發",
    "T50n2064_009:1012b16": "之。畚音本鍤方興適遇客至。為家童所取。喧喧",
    "T50n2064_009:1012b17": "之際盡化為青泥。或經行人塜墓知其家吉",
    "T50n2064_009:1012b18": "凶。至於風角鳥獸聞見之間。預言災禍後必",
    "T50n2064_009:1012b19": "合契。故州閭遠近咸以預言用為口實。終于",
    "T50n2064_009:1012b20": "晉安玉山。緇徒為荼毘焉。",
    "T50n2064_009:1012b21": "僧緘僧緘",
    "T50n2064_009:1012b22": "釋僧緘。俗姓王氏。京兆人。恒居于淨眾寺。髭",
    "T50n2064_009:1012b23": "髮皓白而面色紅潤逍遙然。人莫測其情偽。",
    "T50n2064_009:1012b24": "有華陽進士王處厚者。於偽蜀落第入寺寫",
    "T50n2064_009:1012b25": "憂於松竹間見緘。緘曰。得非王處厚乎。處厚",
    "T50n2064_009:1012b26": "驚曰。未嘗相狎何遽呼耶。緘曰。偶然耳。處厚",
    "T50n2064_009:1012b27": "心知其異。咨曰。和尚某身跡奚若。緘曰。子將",
    "T50n2064_009:1012b28": "來之事極於明年。而今而後事可知矣。意言",
    "T50n2064_009:1012b29": "蜀將亡也。囑令勿洩。一日緘於案頭拈文卷。",
    "T50n2064_009:1012c01": "覽之則處厚府試賦󱡐。曰考乎真偽。非君燭",
    "T50n2064_009:1012c02": "下之文。何多誑乎。遂探懷袖賦󱡐示之。此豈",
    "T50n2064_009:1012c03": "非程試之真本乎。處厚驚竦不已。乃曰。僕後",
    "T50n2064_009:1012c04": "偶加潤色。用補燭下倉卒之過也。師何從得",
    "T50n2064_009:1012c05": "是本乎。緘曰。非但一賦。君平生所作之者皆",
    "T50n2064_009:1012c06": "貯之矣。明日訪之。携處厚入寺。謁太尉豳公",
    "T50n2064_009:1012c07": "杜琮之祠。坐於西廡下。俄有數吏服色厖雜。",
    "T50n2064_009:1012c08": "自堂宇間綴行而出。降階再拜。緘曰。新官在",
    "T50n2064_009:1012c09": "此便可庭參。處厚惶懼而作。緘曰。此輩將為",
    "T50n2064_009:1012c10": "君之驅策。又何懼乎。寧知泰山舉君為司命",
    "T50n2064_009:1012c11": "否。仍以夙負壯圖未酬前志請候登第後施",
    "T50n2064_009:1012c12": "行。復檢官祿簿見來春一榜人數已定。君亦",
    "T50n2064_009:1012c13": "預其間。斯乃陰注陽受也。策人世之名食幽",
    "T50n2064_009:1012c14": "府之祿。此陽注陰受也。處厚震駭不知所裁。",
    "T50n2064_009:1012c15": "但問明年及第姓名。緘索紙筆立書一短封",
    "T50n2064_009:1012c16": "與之。誡之嚴密藏之。脫洩禍不旋踵。至春試",
    "T50n2064_009:1012c17": "罷。緘來處厚家留一簡云。暫還弊廬。無復再",
    "T50n2064_009:1012c18": "面也。後往寺覓之。已他適矣。乃拆短封視之。",
    "T50n2064_009:1012c19": "但書四句云。周成同成。二王殊名。王居一焉。",
    "T50n2064_009:1012c20": "百日為程。及榜出有八士也。二王處厚與王",
    "T50n2064_009:1012c21": "慎言也。王居一焉。惡其百日為程。處厚唯狎",
    "T50n2064_009:1012c22": "同年。置酒高會極遂性之樂。由是荒亂不起。",
    "T50n2064_009:1012c23": "是夜暴亡。同年皆夢。處厚藍袍槐笏驅殿而",
    "T50n2064_009:1012c24": "行。驗其策名之榮。止一百二十日。詳其緘之",
    "T50n2064_009:1012c25": "年生於文宗太和初。成名在宣宗大中。王處",
    "T50n2064_009:1012c26": "厚遇之已一百三十餘歲矣。",
    "T50n2064_009:1012c27": "智暉智暉",
    "T50n2064_009:1012c28": "釋智暉。咸秦人。姓高氏。童稚時至精舍輒留",
    "T50n2064_009:1012c29": "止如家。圭峯溫禪師見而異之為剃髮。年二",
    "T50n2064_009:1013a01": "十受滿足戒。師事高安白水本仁禪師十年。",
    "T50n2064_009:1013a02": "而還洛京。愛中灘佳山水創屋以居。號溫室",
    "T50n2064_009:1013a03": "院。日以施水給藥為事。人莫能淺深之。梁開",
    "T50n2064_009:1013a04": "平五年忽欲造圭峯山行。翛然深往坐嵒石",
    "T50n2064_009:1013a05": "間如常寢處。顧見磨衲數珠銅󱊒椶笠。藏石",
    "T50n2064_009:1013a06": "壁間。觸之即壞。斂目良久曰。此吾前身道具",
    "T50n2064_009:1013a07": "也。因就其處建寺以酬夙心。方薙草有祥雲",
    "T50n2064_009:1013a08": "出眾峯間。遂名曰重雲。虎豹引去。有龍湫險",
    "T50n2064_009:1013a09": "惡不可犯。暉督役夷塞之以為路。龍以移他",
    "T50n2064_009:1013a10": "處。但見雲雷隨之。後唐明宗聞而佳之。賜額",
    "T50n2064_009:1013a11": "曰長興。住持四十餘年。節度使王彥超微時。",
    "T50n2064_009:1013a12": "甞從暉游欲為沙門。暉熟視曰。汝世緣深當",
    "T50n2064_009:1013a13": "為我家垣牆。彥超後果鎮永興申弟子之禮。",
    "T50n2064_009:1013a14": "周顯德三年夏詣永興。與彥超別囑以護法。",
    "T50n2064_009:1013a15": "彥超泣曰。公遂忍棄弟子乎。暉笑曰。借千年",
    "T50n2064_009:1013a16": "亦一別耳。七月二十四日書偈一首。乃加趺",
    "T50n2064_009:1013a17": "而化。閱世八十有四。坐六十有四夏。初暉居",
    "T50n2064_009:1013a18": "中灘。有病比丘為眾惡棄之。比丘哀曰。我以",
    "T50n2064_009:1013a19": "宿業白癩。師能為我洗摩。暉為之無難色。俄",
    "T50n2064_009:1013a20": "有神光異香。方訝之。忽失所在歸視瘡痂亦",
    "T50n2064_009:1013a21": "皆異香也。",
    "T50n2064_009:1013a22": "谷泉谷泉",
    "T50n2064_009:1013a23": "釋谷泉。未詳其姓氏。泉南人也。少聰敏性耐",
    "T50n2064_009:1013a24": "垢污。大言不遜流俗憎之。去為沙門。撥置戒",
    "T50n2064_009:1013a25": "律任心而行。造汾陽謁昭禪師。昭奇之密受",
    "T50n2064_009:1013a26": "記莂。南歸放浪湘中。聞慈明住道。吾往省覲。",
    "T50n2064_009:1013a27": "慈明問曰。白雲橫谷口。道人何處來。泉左右",
    "T50n2064_009:1013a28": "顧曰。夜來何處火。燒出古人墳。慈明呵曰。未",
    "T50n2064_009:1013a29": "在更道看。泉乃作虎聲。慈明以坐具摵之。泉",
    "T50n2064_009:1013b01": "接住推置繩床上。慈明亦作虎聲。泉大笑。山",
    "T50n2064_009:1013b02": "有湫毒龍所蟄。墮葉觸波必雷雨連日。過者",
    "T50n2064_009:1013b03": "不敢喘泉。慈明暮歸。時秋暑。捉其衣曰可同",
    "T50n2064_009:1013b04": "浴。慈明掣肘徑去。於是泉解衣躍入霹靂隨",
    "T50n2064_009:1013b05": "至。腥風吹雨林木振搖。慈明蹲草中。意泉死",
    "T50n2064_009:1013b06": "矣。須臾晴霽。忽引頸出波間曰㘞音禍後登衡",
    "T50n2064_009:1013b07": "嶽之頂靈峯寺住懶瓚嵒。又移住芭蕉。將移",
    "T50n2064_009:1013b08": "居保真。大書壁曰。余此芭蕉菴幽占堆雲處。",
    "T50n2064_009:1013b09": "般般異境未暇數。先看矮松三四樹。寒來燒",
    "T50n2064_009:1013b10": "枯杉。飢餐大紫芋。而今棄之去。不知誰來住。",
    "T50n2064_009:1013b11": "住保真菴。蓋衡湘至險絕處。夜地坐祝融峯",
    "T50n2064_009:1013b12": "下。有大蟒盤繞之。泉解衣帶縛其腰。中夜不",
    "T50n2064_009:1013b13": "見。明日杖策遍山尋之。衣帶纏枯松上。蓋松",
    "T50n2064_009:1013b14": "妖也。又自後洞負一石像至南臺。像無慮數",
    "T50n2064_009:1013b15": "百斤。眾僧驚駭莫知其來。後洞僧亦莫知其",
    "T50n2064_009:1013b16": "去。遂相傳為飛來羅漢。嘗過衡山縣見屠者",
    "T50n2064_009:1013b17": "斫肉。立其旁作可憐態。指其肉又指其口。屠",
    "T50n2064_009:1013b18": "問曰。汝啞耶。即肯首。屠憐之割巨臠置盆中。",
    "T50n2064_009:1013b19": "泉喜出望外發謝而去。一市大笑。而泉自若。",
    "T50n2064_009:1013b20": "化於嘉祐十五年六月六日。閱世九十有二。",
    "T50n2064_009:1013b21": "坐六十四夏。郴人塔之至今祠焉。",
    "T50n2064_009:1013b22": "鑛師鑛師",
    "T50n2064_009:1013b23": "鑛師者。海壇戍卒之子。自七八歲不喜魚肉",
    "T50n2064_009:1013b24": "甘嗜野菜。每見家厨烹燀音闡毛鱗。則手掬沙",
    "T50n2064_009:1013b25": "灰投于爨鑊。貴其不食。自言開元寺塔隋朝",
    "T50n2064_009:1013b26": "中我造也。多說未萌事後皆契合。便請出家。",
    "T50n2064_009:1013b27": "因披法服。頂有香氣如爇沈檀。時號為聖僧。",
    "T50n2064_009:1013b28": "侍御史皇甫政請入府署。因作肉鎚子百數。",
    "T50n2064_009:1013b29": "惟一是素者。盤器交雜悉陳于前。意驗之凡",
    "T50n2064_009:1013c01": "聖耳。鑛臨筵徑拈素者啖之。餘者手拂而作。",
    "T50n2064_009:1013c02": "皇甫部曲一皆驚嘆。自言壽止十三當定歸",
    "T50n2064_009:1013c03": "滅至是果終。",
    "T50n2064_009:1013c04": "志言志言",
    "T50n2064_009:1013c05": "僧志言。自言姓許。壽春人。落髮東京景德寺",
    "T50n2064_009:1013c06": "七俱胝院事清璲。璲見其相貌奇古直視不",
    "T50n2064_009:1013c07": "瞬。心異之為授具戒。然動止軒昂語笑無度。",
    "T50n2064_009:1013c08": "多行市里褰裳疾趨。舉指畫空佇立良久。時",
    "T50n2064_009:1013c09": "從屠酤遊飲啗無所擇。眾以為狂。璲獨曰。此",
    "T50n2064_009:1013c10": "異人也。人有欲為齋施輒先知以至。溫州人",
    "T50n2064_009:1013c11": "林仲芳自其家以摩納來獻。舟始及岸遽來",
    "T50n2064_009:1013c12": "取去。仁宗每延入禁中。徑登座加趺。飯畢遽",
    "T50n2064_009:1013c13": "出未甞揖也。或陰卜休咎書紙揮翰甚疾。初",
    "T50n2064_009:1013c14": "不可曉其後多驗。仁宗春秋漸高嗣位未立。",
    "T50n2064_009:1013c15": "默遣內侍至言所。言所書有十一郎字。人莫",
    "T50n2064_009:1013c16": "測何謂。後英宗以濮王第十一子入繼。眾始",
    "T50n2064_009:1013c17": "悟。普淨院施浴。夜漏初盡。門扉未啟。方迎",
    "T50n2064_009:1013c18": "佛。而浴室有人聲。往視則言在焉。其具齋薦",
    "T50n2064_009:1013c19": "鱠者。并食之。臨流而吐。化為小鮮群泳而去。",
    "T50n2064_009:1013c20": "海客遇風且沒。見僧操緪引舶而濟。客至都",
    "T50n2064_009:1013c21": "下遇言。忽謂之曰。非我汝奈何客記其貌。真",
    "T50n2064_009:1013c22": "引舟者也。將死作頌不可曉。已而曰。我從古",
    "T50n2064_009:1013c23": "始成就逃多國土今南國矣。仁宗遣內侍以",
    "T50n2064_009:1013c24": "真身塑像置寺中。榜曰顯化禪師。其後善者",
    "T50n2064_009:1013c25": "禮之見額瑩然有光。就視之得舍利。",
    "T50n2064_009:1013c26": "宗本宗本",
    "T50n2064_009:1013c27": "釋圓照。諱宗本。出於管氏。常州無錫人也。性",
    "T50n2064_009:1013c28": "質直少緣飾貌豐碩言無枝葉。年十九師事",
    "T50n2064_009:1013c29": "蘇州承天永安道昇禪師。其住瑞光。民有屠",
    "T50n2064_009:1014a01": "牛者。牛逸赴本跪若自訴。遂買而畜之。其住",
    "T50n2064_009:1014a02": "淨慈。歲大旱湖井皆竭。寺之西隅有甘泉自",
    "T50n2064_009:1014a03": "湧。得金鰻魚因浚為井投魚其間。寺眾千餘",
    "T50n2064_009:1014a04": "人汲以不竭。民張氏有女子死。夢其母曰。我",
    "T50n2064_009:1014a05": "以罪為蛇。既覺得蛇於棺下。持以詣本。乃為",
    "T50n2064_009:1014a06": "說法。復置故處。俄有黑蟬翔棺上。而蛇失所",
    "T50n2064_009:1014a07": "在。母祝曰。若我女當入籠中。當持汝再詣淨",
    "T50n2064_009:1014a08": "慈。如其祝。本復為說法。是夕夢女曰。二報已",
    "T50n2064_009:1014a09": "解脫矣。其顯化異數如此。元符二年十二月",
    "T50n2064_009:1014a10": "甲子將入滅。沐浴而臥。門弟子環擁請曰。和",
    "T50n2064_009:1014a11": "尚道遍天下。今日不可無偈。幸強起安坐。索",
    "T50n2064_009:1014a12": "筆大書五字曰。後事付守榮。擲筆憨臥若熟",
    "T50n2064_009:1014a13": "睡然。撼之已去矣。門弟子塔師全身於靈嵒",
    "T50n2064_009:1014a14": "寺。閱世八十。坐五十二夏。",
    "T50n2064_009:1014a15": "悟新悟新",
    "T50n2064_009:1014a16": "釋悟新。姓王氏。韶州曲江人也。魁岸黑面如",
    "T50n2064_009:1014a17": "梵僧狀。依佛陀院落髮。以氣節蓋眾好面折",
    "T50n2064_009:1014a18": "人。初住雲嵒。已而遷翠嵒。舊有淫祠。鄉人禳",
    "T50n2064_009:1014a19": "禬酒胾汪穢無虛日。新誡知事毀之。知事辭",
    "T50n2064_009:1014a20": "以不敢掇禍。新怒曰。使能作禍吾自當之。乃",
    "T50n2064_009:1014a21": "躬自毀折。俄有巨蟒蟠臥內。引首作吞噬之",
    "T50n2064_009:1014a22": "狀。新叱之而遁。安寢無他。未幾再領雲嵒。建",
    "T50n2064_009:1014a23": "經藏。太史黃公庭堅為作記。有以其親墓誌",
    "T50n2064_009:1014a24": "鑱於碑陰者。新恚怒曰。陵侮不避禍若是。",
    "T50n2064_009:1014a25": "語未卒靈光翻屋雷擊自戶入析其碑陰中分",
    "T50n2064_009:1014a26": "之。視之已成灰燼。而藏記安然無損。晚還住",
    "T50n2064_009:1014a27": "黃龍。學者雲委。屬疾退居晦堂。政和五年十",
    "T50n2064_009:1014a28": "二月十五日泊然而逝。訃聞諸方衲子為之",
    "T50n2064_009:1014a29": "嗚咽流涕。茶毘得舍利五色。閱世七十二。坐",
    "T50n2064_009:1014b01": "四十五夏。塔于晦堂之後。",
    "T50n2064_009:1014b02": "淨梵淨梵",
    "T50n2064_009:1014b03": "僧淨梵。嘉禾人。姓笪氏。母夢光明滿室見神",
    "T50n2064_009:1014b04": "人似佛。因而懷娠。生甫十歲依勝果寺出家",
    "T50n2064_009:1014b05": "祝髮。從湛謙二法師學教得其傳。初住無量",
    "T50n2064_009:1014b06": "壽院。凡講法華經十餘過。大觀中結二十七",
    "T50n2064_009:1014b07": "僧修法華懺。每期方便正修。二十八日連作",
    "T50n2064_009:1014b08": "三會。精恪上通感普賢受羯摩法。呼淨梵比",
    "T50n2064_009:1014b09": "丘名聲如撞鍾。時長洲縣宰王公度親目其",
    "T50n2064_009:1014b10": "事。題石為記。又甞夢黃衣人請入冥見王者。",
    "T50n2064_009:1014b11": "令檢簿云。淨梵比丘累經劫數講法華經。即",
    "T50n2064_009:1014b12": "遣使送歸。一日禪觀中合眾皆見金甲神人",
    "T50n2064_009:1014b13": "胡跪師前。又在他處懺期蒙韋馱天點檢。大",
    "T50n2064_009:1014b14": "眾中有戒不嚴淨者。先以預定後果懺法不",
    "T50n2064_009:1014b15": "全。時姑蘇守應公有婢為崇所惱。請師授戒。",
    "T50n2064_009:1014b16": "其妖即滅。葛氏請施戒薦夫。見夫繞師三匝",
    "T50n2064_009:1014b17": "而去。待制賈公見師道行。即補為管內法主。",
    "T50n2064_009:1014b18": "師住持十餘年。亡後焚軀有舍利五色。",
    "T50n2064_009:1014b19": "道隆道隆",
    "T50n2064_009:1014b20": "婺州僧道隆。雲遊諸方寓江州能仁寺。所為",
    "T50n2064_009:1014b21": "不常但呼為風和尚。紹興元年行化抵瑞昌",
    "T50n2064_009:1014b22": "投宿天花寺。夜有男子垂泣言。弟子不幸在",
    "T50n2064_009:1014b23": "生前廣造惡業現墮牛身。一尾生於頭上形",
    "T50n2064_009:1014b24": "模醜異。願師慈悲為我懺悔令脫此苦。明日",
    "T50n2064_009:1014b25": "至若山湯氏家。一門男女悉出作禮。啟告曰。",
    "T50n2064_009:1014b26": "前日牛產犢甚怪。尾出頭上。恐於寒家生災。",
    "T50n2064_009:1014b27": "願和尚暢此因緣以洗宿咎。須臾驅牛前來。",
    "T50n2064_009:1014b28": "掉頭搖尾若乞憐狀。隆咄曰。汝昔者作業茲",
    "T50n2064_009:1014b29": "日難逃。雖受此形本性何異。豈不聞溈山和",
    "T50n2064_009:1014c01": "尚示眾言。中有響句裏藏機。汝若於斯會得。",
    "T50n2064_009:1014c02": "便見靈光動耀照徹十方佛與眾生本同一",
    "T50n2064_009:1014c03": "體。其或未然當為說偈。牛受記畢隨隆歸寺。",
    "T50n2064_009:1014c04": "觀者以千數。牛見人俛而不食如羞𧹞態。除",
    "T50n2064_009:1014c05": "夕忽殂。隆夢來謝。遂領眾然炬爇之。",
    "T50n2064_009:1014c06": "靈芝靈芝",
    "T50n2064_009:1014c07": "靈芝律師。重造明州五臺戒壇成。有一老人",
    "T50n2064_009:1014c08": "神氣超邁眉鬚皓白。進而啟曰。弟子有三珠",
    "T50n2064_009:1014c09": "奉獻以為壇成之賀。言訖忽然不見。因置其",
    "T50n2064_009:1014c10": "珠于壇心。屢現光相。其後有壇主會十師大",
    "T50n2064_009:1014c11": "開戒法。越二日夜分有一僧登壇。忽覩珠光",
    "T50n2064_009:1014c12": "外徹內現善財童子。僧乃驚呼。眾起視之悉",
    "T50n2064_009:1014c13": "皆環禮。自是每夜僧眾益伸虔懇。而珠之所",
    "T50n2064_009:1014c14": "現。或金色佛或六臂觀音。或紫竹碧柳。或奇",
    "T50n2064_009:1014c15": "木怪石。或迦陵頻伽飛舞左右。或月蓋長者名",
    "T50n2064_009:1014c16": "或龍神獻珠。神變非一。見者聞者皆謂希有。",
    "T50n2064_009:1014c17": "常羅漢常羅漢",
    "T50n2064_009:1014c18": "嘉州僧常羅漢者。異人也。好勸人設羅漢齋",
    "T50n2064_009:1014c19": "會。故得此名。楊氏媼嗜食雞。平生所殺不知",
    "T50n2064_009:1014c20": "幾千百數。既死家人作六七齋具黃籙醮。道",
    "T50n2064_009:1014c21": "士方拜章。僧忽至告其子曰。吾為汝懺悔。楊",
    "T50n2064_009:1014c22": "家甚喜設座延入。僧顧其僕云。去街東第幾",
    "T50n2064_009:1014c23": "家買花雌雞一隻來。如言得之。命殺以具饌。",
    "T50n2064_009:1014c24": "楊氏泣請曰。尊者見臨。非有所愛惜。今日啟",
    "T50n2064_009:1014c25": "醮筵。舉家內外久絕葷饌。乞以付隣家。僧不",
    "T50n2064_009:1014c26": "可必欲就煮。食既熟就廳踞坐。拆肉滿盤分。",
    "T50n2064_009:1014c27": "置上真九位。乃食其餘。齋罷不揖而去。是夕",
    "T50n2064_009:1014c28": "賣雞家及楊氏悉夢媼至謝曰。在生時罪業",
    "T50n2064_009:1014c29": "見責為雞。賴羅漢悔謝之賜。今既脫矣。自是",
    "T50n2064_009:1015a01": "郡人作佛事薦亡。幸其來以為冥塗得助。紹",
    "T50n2064_009:1015a02": "興末年卒。肉身久而不壞。",
    "T50n2064_009:1015a03": "膽巴膽巴",
    "T50n2064_009:1015a04": "國師膽巴者。一名功嘉。葛刺思西番突甘斯",
    "T50n2064_009:1015a05": "旦麻人。幼從西天竺古達麻失利。傳習梵祕",
    "T50n2064_009:1015a06": "得其法要。世祖中統間帝師八思巴薦之。時",
    "T50n2064_009:1015a07": "懷孟大旱。世祖命禱之立雨。又甞呪食投龍",
    "T50n2064_009:1015a08": "湫。頃之奇花異果湧出波面。取以上進。世祖",
    "T50n2064_009:1015a09": "大悅。樞密副使月的迷失鎮潮。而妻得奇疾。",
    "T50n2064_009:1015a10": "膽巴以所持數珠加其身即愈。又甞為月的",
    "T50n2064_009:1015a11": "迷失言異夢。及已還朝期後皆驗。元貞間海",
    "T50n2064_009:1015a12": "都犯西番界。成宗命禱于摩訶葛刺神。已而",
    "T50n2064_009:1015a13": "捷書果至。又為成宗禱疾遄愈。賜予甚厚。且",
    "T50n2064_009:1015a14": "詔分御前校尉十人為之導從。成宗北巡。命",
    "T50n2064_009:1015a15": "膽巴以象輿前導。過雲川語諸弟子曰。此地",
    "T50n2064_009:1015a16": "有靈怪恐驚乘輿當密持神呪以厭之。未幾",
    "T50n2064_009:1015a17": "風雨大至。眾咸驚懼惟幄殿無虞。復賜碧鈿",
    "T50n2064_009:1015a18": "杯一。大德七年夏卒。皇慶間追號大覺普惠",
    "T50n2064_009:1015a19": "廣照無上膽巴帝師。",
    "T50n2064_009:1015a20": "神僧傳卷第九"
}