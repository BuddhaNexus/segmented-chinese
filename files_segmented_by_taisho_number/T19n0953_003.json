{
    "T19n0953_003:0301b22": "一字奇特佛頂經卷下",
    "T19n0953_003:0301b24": "開府儀同三司特進試鴻臚卿",
    "T19n0953_003:0301b25": "肅國公食邑三千戶賜紫贈司",
    "T19n0953_003:0301b26": "空謚大鑒正號大廣智大興善",
    "T19n0953_003:0301b27": "寺三藏沙門不空奉　詔譯",
    "T19n0953_003:0301b28": "7 調伏一切障毘那夜迦天王品調伏一切障毘那夜迦天王品第七",
    "T19n0953_003:0301b29": "下",
    "T19n0953_003:0301c01": "爾時曼殊室利童真菩薩摩訶薩。於世尊說",
    "T19n0953_003:0301c02": "法知究竟已。合掌親近世尊。頭面禮足右",
    "T19n0953_003:0301c03": "遶三匝退坐一面。曼殊室利童真菩薩白佛",
    "T19n0953_003:0301c04": "言。世尊如是有情生於四生長養。無始生死",
    "T19n0953_003:0301c05": "於六道。世尊此有情聚有情海。有情增減盡",
    "T19n0953_003:0301c06": "不可得。云何世尊如來三摩地。應見色相加",
    "T19n0953_003:0301c07": "持如世尊說持此真言王菩薩摩訶薩。得不",
    "T19n0953_003:0301c08": "退轉乃至次第證無上正等菩提。世尊云何",
    "T19n0953_003:0301c09": "入法門理趣。云何安立法功德。云何三摩地",
    "T19n0953_003:0301c10": "法界大威德。為廣博攝示現。",
    "T19n0953_003:0301c11": "爾時世尊微笑作是言。善哉善哉曼殊室利。",
    "T19n0953_003:0301c12": "復言善哉曼殊室利。汝問如來如是義。多人",
    "T19n0953_003:0301c13": "利益安樂。矜愍世間天人法爾時佛世尊",
    "T19n0953_003:0301c14": "作微笑從口出種種色光。所謂青黃赤白紫",
    "T19n0953_003:0301c15": "頗胝銀色。照無量世界乃至梵世。映蔽日",
    "T19n0953_003:0301c16": "月光復來入佛口中。爾時曼殊室利童真菩",
    "T19n0953_003:0301c17": "薩摩訶薩。知相者知相已。以此義以伽他讚",
    "T19n0953_003:0301c18": "揚世尊。",
    "T19n0953_003:0301c19": "妙見能現色相者　　八十隨形端嚴者",
    "T19n0953_003:0301c20": "尋光妙光圓滿光　　如是為我說笑因",
    "T19n0953_003:0301c21": "忍辱十力持進者　　精進高涌無傾動",
    "T19n0953_003:0301c22": "眼目愛樂見四諦　　為我說此微笑因",
    "T19n0953_003:0301c23": "梵王天眾及一切　　頭面頂禮於如來",
    "T19n0953_003:0301c24": "瞻仰恭敬而觀察　　為我說此微笑因",
    "T19n0953_003:0302a01": "如山善行行妙行　　定慧涌起智光明",
    "T19n0953_003:0302a02": "解脫堅力真實見　　為我說此微笑因",
    "T19n0953_003:0302a03": "金剛身性堅難壞　　那羅延志人中勝",
    "T19n0953_003:0302a04": "梵音妙音文殊音　　為我說此微笑因",
    "T19n0953_003:0302a05": "獲得光明離幽暗　　普見眼目平等住",
    "T19n0953_003:0302a06": "功德殊勝得堅勇　　為我說此微笑因",
    "T19n0953_003:0302a07": "汝尊已轉勝法輪　　以佛頂聲於人天",
    "T19n0953_003:0302a08": "并龍藥叉及一切　　為我說此微笑因",
    "T19n0953_003:0302a09": "爾時頂行持童子形。垂髻為上首。百千障者",
    "T19n0953_003:0302a10": "圍遶。以佛威神威怒加持。從座而起偏袒右",
    "T19n0953_003:0302a11": "肩。於世尊合掌作禮已。白佛言世尊我一",
    "T19n0953_003:0302a12": "切障者毘那夜迦中主。世尊一切障者導奉",
    "T19n0953_003:0302a13": "我。一切障者屬於我。觀彼一切障毘那夜迦",
    "T19n0953_003:0302a14": "告言。汝等障毘那夜迦諦聽。於一切世界作",
    "T19n0953_003:0302a15": "障者。於成就人不饒益者。罪忿怒惡鬼魅",
    "T19n0953_003:0302a16": "等。世尊從今已後成就頂輪者。此大忿怒真",
    "T19n0953_003:0302a17": "言晨朝若誦七遍。世尊我等於彼一切作障",
    "T19n0953_003:0302a18": "毘那夜迦令遠離。若作成就不令起魔障。不",
    "T19n0953_003:0302a19": "令身心散動。世尊若以此大忿怒真言常作",
    "T19n0953_003:0302a20": "加護者。彼持明成就明王者。我等作加護遮",
    "T19n0953_003:0302a21": "刑罰。為作息災作吉祥作一切利益。世尊從",
    "T19n0953_003:0302a22": "今已後於頂輪教王勤行者。修真言者。不應",
    "T19n0953_003:0302a23": "起障心。若此如來變化大忿怒王必壞汝等。",
    "T19n0953_003:0302a24": "若憶念者。汝等以此加護。汝等從今已後。彼",
    "T19n0953_003:0302a25": "修真言行者於真言行儀軌。所說食蜜油麻",
    "T19n0953_003:0302a26": "葱蒜薤蘿蔔鉢跛吒等。真言行中所遮。修輪",
    "T19n0953_003:0302a27": "王佛頂真言成就者。若食汝不應執過。不應",
    "T19n0953_003:0302a28": "惱害不應奪悉地。不應令心散動。以我教令",
    "T19n0953_003:0302a29": "修佛頂真言者。不應起惡心。汝等見彼修行",
    "T19n0953_003:0302b01": "者應起慈心。勿令汝等移動本處。若違我語",
    "T19n0953_003:0302b02": "於彼起異心者。不得住於阿吒迦嚩底王宮",
    "T19n0953_003:0302b03": "金剛手祕密主宮。違越我教令我當損",
    "T19n0953_003:0302b04": "罰。及餘所有天龍藥叉乾闥婆阿修羅迦樓",
    "T19n0953_003:0302b05": "羅緊那羅摩睺羅伽一切餓鬼毘舍遮起",
    "T19n0953_003:0302b06": "屍作障毘那夜迦羯吒布單那拏吉尼等。不",
    "T19n0953_003:0302b07": "應於修輪王佛頂真言者。起惡心令心散動。",
    "T19n0953_003:0302b08": "及彼等營從若作障難。我以金剛杵碎彼頂。",
    "T19n0953_003:0302b09": "我語誠實。時彼一切障將主。所謂金剛莊",
    "T19n0953_003:0302b10": "嚴。金剛索。金剛塵。金剛鉞斧。金剛極笑。金",
    "T19n0953_003:0302b11": "剛成莊嚴。金剛頂。金剛毘那夜迦能斷。如是",
    "T19n0953_003:0302b12": "及餘大障毘那夜迦將主。從座而起至頂行",
    "T19n0953_003:0302b13": "所。到已以一音聲作是言。如所教令我等一",
    "T19n0953_003:0302b14": "切悉皆作。從今已後不違越汝尊教令。若",
    "T19n0953_003:0302b15": "違越者頭破百分。時頂行告彼大障毘那夜",
    "T19n0953_003:0302b16": "迦等作障將主。我今說成就佛頂真言王。成",
    "T19n0953_003:0302b17": "就者所有不饒益心者令百段。速疾馳散。所",
    "T19n0953_003:0302b18": "有天世毘那夜迦無能作障。作如是語已。於",
    "T19n0953_003:0302b19": "彼一切大作障將主上首等。於一切世界作",
    "T19n0953_003:0302b20": "障者。奪悉地者攪擾成就者。我說自己真言。",
    "T19n0953_003:0302b21": "那謨囉怛那二合怛囉二合夜耶那謨室戰",
    "T19n0953_003:0302b22": "拏嚩日囉二合波孥上曳摩訶藥乞叉二合",
    "T19n0953_003:0302b23": "細那波多曳唵吽發吽吽發發娑嚩二合",
    "T19n0953_003:0302b24": "訶",
    "T19n0953_003:0302b25": "復次頂行說自真言。時一切彼金剛莊嚴等",
    "T19n0953_003:0302b26": "大障毘那夜迦。皆戰掉驚怖悶絕。祕密主",
    "T19n0953_003:0302b27": "加持子故。時頂行於大障毘那夜迦。以指端",
    "T19n0953_003:0302b28": "擬彼等。纔說此真言一切皆起。作如是言。我",
    "T19n0953_003:0302b29": "及大障主。如來以此真言形。住輪王真言殊",
    "T19n0953_003:0302c01": "勝三摩地。從今已後起惡心修輪王真言道",
    "T19n0953_003:0302c02": "昇進者。我之真言日憶念者。汝等於彼成",
    "T19n0953_003:0302c03": "就者。不應起障難心。我等於彼作擁護。由我",
    "T19n0953_003:0302c04": "加護不有障難親近。大障將主我略說。不應",
    "T19n0953_003:0302c05": "作障難。若有作者我以自杵摧汝等頂。",
    "T19n0953_003:0302c06": "爾時釋迦牟尼如來作如是加持。由加持故。",
    "T19n0953_003:0302c07": "金剛手祕密主從座而起。白佛言世尊我說",
    "T19n0953_003:0302c08": "佛頂真言者及修餘真言者。大明王如來族",
    "T19n0953_003:0302c09": "蓮華族。及我族作先事法者。此大忿怒甘露",
    "T19n0953_003:0302c10": "軍茶利成三昧耶故。成就佛頂輪王者。灌頂",
    "T19n0953_003:0302c11": "故。狂心有情為令不狂。故畫此曼茶羅。於河",
    "T19n0953_003:0302c12": "岸邊或餘淨處。其地如先所說輪王曼茶羅",
    "T19n0953_003:0302c13": "儀則。應絣四肘曼茶羅。四門以五色畫曼茶",
    "T19n0953_003:0302c14": "羅。中央畫佛世尊。坐蓮華從頂出光。左右畫",
    "T19n0953_003:0302c15": "八毘那夜迦眾。皆坐蓮華。彼等名所謂金剛",
    "T19n0953_003:0302c16": "莊嚴。金剛塵。金剛索。金剛鉞斧。金剛極笑。",
    "T19n0953_003:0302c17": "金剛成莊嚴。金剛頂。金剛毘那夜迦能斷。皆",
    "T19n0953_003:0302c18": "如本形。請佛以本真言。餘皆以此真言。",
    "T19n0953_003:0302c19": "娜謨囉怛那二合怛羅二合夜耶娜謨室戰",
    "T19n0953_003:0302c20": "二合拏嚩日囉二合波拏上曳摩訶藥乞叉",
    "T19n0953_003:0302c21": "二合細那波多曳娜莫室戰二合拏嚩日",
    "T19n0953_003:0302c22": "囉二合句𡀔馱耶唵虎嚕虎嚕底瑟姹",
    "T19n0953_003:0303a01": "二合底瑟姹二合滿馱滿馱呵那呵那阿",
    "T19n0953_003:0303a02": "蜜哩二合帝吽發娑嚩二合訶",
    "T19n0953_003:0303a03": "以此大忿怒王真言。加持迦羅奢。供養種種",
    "T19n0953_003:0303a04": "飲食。懸蓋幢幡然酥燈。以此真言應作一切",
    "T19n0953_003:0303a05": "加護。師應與灌頂。於聖捨施殊勝物。如先",
    "T19n0953_003:0303a06": "所說壇儀軌。令入。作灌頂已。一切天龍藥叉",
    "T19n0953_003:0303a07": "乾闥婆阿修羅迦樓羅緊那羅毘舍遮等。不",
    "T19n0953_003:0303a08": "為障難。地下阿修羅女持明天及餘皆隨順。",
    "T19n0953_003:0303a09": "一切毘那夜迦族見持明者。皆馳散。從此已",
    "T19n0953_003:0303a10": "後諸毒癲癎蠱毒皆不得便。一切明真言聖",
    "T19n0953_003:0303a11": "眾皆隨順。此中纔灌頂。持明者所發起成就。",
    "T19n0953_003:0303a12": "一切皆獲得。彼有情果報所得聖甘露軍茶",
    "T19n0953_003:0303a13": "利法灌頂。如不淨信者矯誑者。於師長不",
    "T19n0953_003:0303a14": "恭敬者。不應令入灌頂。令淨信者。求囉惹",
    "T19n0953_003:0303a15": "愛敬者。求上上成就。由七番灌頂其人所",
    "T19n0953_003:0303a16": "有殊勝寶物。施於聖眾及師彼人福勝七輪",
    "T19n0953_003:0303a17": "王。遇此曼茶羅由入此得灌頂。一心住禁",
    "T19n0953_003:0303a18": "具精進。不耽著具戒。令師歡喜。彼一切悉皆",
    "T19n0953_003:0303a19": "獲得無疑。",
    "T19n0953_003:0303a20": "爾時觀自在菩薩摩訶薩。以佛威神之力從",
    "T19n0953_003:0303a21": "座而起。偏袒右肩右膝著地。於蓮華臺於世",
    "T19n0953_003:0303a22": "尊。合掌禮已白佛言。世尊修佛頂真言王",
    "T19n0953_003:0303a23": "者。我說護持。令一切作福報故。一切惡毘那",
    "T19n0953_003:0303a24": "夜迦等令作慈心。我族中堅實。從我蓮華",
    "T19n0953_003:0303a25": "生大真言王我今說。佛言。汝今說之。為利益",
    "T19n0953_003:0303a26": "有情大悲一切增益。作成就故。汝自己蓮華",
    "T19n0953_003:0303a27": "所生大忿怒王。應當說之。修佛頂真言者。利",
    "T19n0953_003:0303a28": "益安樂天人故。時觀自在菩薩摩訶薩并得",
    "T19n0953_003:0303a29": "大勢菩薩。右遶釋迦牟尼佛七匝。入蓮花",
    "T19n0953_003:0303b01": "火警覺。名大菩薩三摩地。說此大真言。",
    "T19n0953_003:0303b02": "娜謨囉怛那二合怛囉二合夜耶娜謨阿哩野",
    "T19n0953_003:0303b03": "二合嚩盧吉帝濕嚩二合囉耶冒地薩怛嚩二",
    "T19n0953_003:0303b04": "合野摩訶薩怛嚩二合耶摩訶冒地薩怛嚩二",
    "T19n0953_003:0303b05": "合引奴枳娘二合多引耶度那度那馱囉",
    "T19n0953_003:0303b06": "馱囉冒地薩怛嚩二合鉢囉二合底半寧娜呵",
    "T19n0953_003:0303b07": "娜呵跛遮跛遮阿羯哩灑二合沙耶阿羯哩",
    "T19n0953_003:0303b08": "灑二合沙耶吽發",
    "T19n0953_003:0303b09": "大菩薩纔說忿怒王真言。摩醯首羅帝釋焰",
    "T19n0953_003:0303b10": "摩水天俱尾羅那羅延等。及迦樓羅緊那羅",
    "T19n0953_003:0303b11": "摩睺羅伽一切集會。及餘天類母天部多障",
    "T19n0953_003:0303b12": "毘那夜迦等。皆從座起於佛世尊歸依。唯願",
    "T19n0953_003:0303b13": "世尊救濟我。唯願善逝救濟我。世尊以大",
    "T19n0953_003:0303b14": "菩薩光明。逼惱我等皆失自神通。",
    "T19n0953_003:0303b15": "爾時釋迦牟尼佛。以彈指令觀自在菩薩摩",
    "T19n0953_003:0303b16": "訶薩起。即剎那頃觀自在菩薩摩訶薩從彼",
    "T19n0953_003:0303b17": "菩薩三摩地。不瞬目觀佛觀已。告彼一切",
    "T19n0953_003:0303b18": "摩醯首羅帝釋梵王天等言。若有善男子善",
    "T19n0953_003:0303b19": "女人。修此輪王佛頂。若持此經早起散花作",
    "T19n0953_003:0303b20": "曼茶羅。以塗香花等以淨信讀。於菩薩真",
    "T19n0953_003:0303b21": "言行行。汝等人者於成就者。一切天王一切",
    "T19n0953_003:0303b22": "阿修羅王。一切龍王一切迦樓羅王。一切",
    "T19n0953_003:0303b23": "乾闥婆王一切摩睺羅伽王。一切毘舍遮鬼",
    "T19n0953_003:0303b24": "神王等。皆於成就輪王佛頂者。作擁護。當",
    "T19n0953_003:0303b25": "修之時汝當供養等物。於彼人起障難。若",
    "T19n0953_003:0303b26": "修輪王佛頂真言者。我從蓮華所生忿怒王。",
    "T19n0953_003:0303b27": "若常誦者我自當於彼作加護。何以故如來",
    "T19n0953_003:0303b28": "即此輪王形住。是故善男子如是修輪王佛",
    "T19n0953_003:0303b29": "頂真言者。住十地菩薩尚作加護。如是汝等",
    "T19n0953_003:0303c01": "天王。亦於彼勤修菩薩行并營從眷屬。觀",
    "T19n0953_003:0303c02": "如佛想。彼天等咸作是言。大菩薩從今已",
    "T19n0953_003:0303c03": "後。修此輪王佛頂真言者。若稱汝尊真言。此",
    "T19n0953_003:0303c04": "法教若讀若淨信。於彼皆作擁護。令彼有",
    "T19n0953_003:0303c05": "威力念力精進慧力三摩地力得果報。由汝",
    "T19n0953_003:0303c06": "尊真言作警覺。我等皆作。以佛加持乃至作",
    "T19n0953_003:0303c07": "一切利益皆奉教。",
    "T19n0953_003:0303c08": "8 最勝成就品一字奇特佛頂經最勝成就品第八",
    "T19n0953_003:0303c09": "爾時釋迦牟尼如來。復告金剛手祕密主言。",
    "T19n0953_003:0303c10": "復次祕密主我今說輪王佛頂成就業。汝諦",
    "T19n0953_003:0303c11": "聽眷屬真言心及隨心一切成就事業。依根",
    "T19n0953_003:0303c12": "本真言儀軌。已作先事法。於牛欄成就者",
    "T19n0953_003:0303c13": "以手按所成就物。",
    "T19n0953_003:0303c14": "牛黃或雌黃　　或復一切寶",
    "T19n0953_003:0303c15": "鬼神敬愛故　　智者誦百八",
    "T19n0953_003:0303c16": "勝儀清淨者　　矜愍諸有情",
    "T19n0953_003:0303c17": "一心者決定　　其物得光明",
    "T19n0953_003:0303c18": "若暖得空行　　煙成為最勝",
    "T19n0953_003:0303c19": "光乘空吉祥　　彼時得輪王",
    "T19n0953_003:0303c20": "由煙得陰身　　暖相成敬愛",
    "T19n0953_003:0304a01": "所成就等物　　成就皆無礙",
    "T19n0953_003:0304a02": "禮敬大制底　　及作窣堵波",
    "T19n0953_003:0304a03": "少福者成就　　決定不應惑",
    "T19n0953_003:0304a04": "曼茶羅灌頂　　慇懃應當入",
    "T19n0953_003:0304a05": "彼見曼茶羅　　慇懃受灌頂",
    "T19n0953_003:0304a06": "過現二罪滅　　憂怖及諸魅",
    "T19n0953_003:0304a07": "若作諸天等　　鉤召諸凡類",
    "T19n0953_003:0304a08": "廣供養佛像　　後應以蓮華",
    "T19n0953_003:0304a09": "乳糜及酥蜜　　千數應護摩",
    "T19n0953_003:0304a10": "誦終天赴召　　帝釋及舍支",
    "T19n0953_003:0304a11": "何恐王類等　　應作鉤召事",
    "T19n0953_003:0304a12": "所有天妙事　　及諸人間事",
    "T19n0953_003:0304a13": "能作一切事　　由誦頂輪王",
    "T19n0953_003:0304a14": "諸毒暴惡形　　諸魅峻威力",
    "T19n0953_003:0304a15": "諸疾難療者　　善作諸事業",
    "T19n0953_003:0304a16": "定意誦千八　　若作諸小事",
    "T19n0953_003:0304a17": "於諸降伏事　　相應諸事業",
    "T19n0953_003:0304a18": "赤白芥油麻　　毒苦楝大指",
    "T19n0953_003:0304a19": "一切應護摩　　為令護彼生",
    "T19n0953_003:0304a20": "大菩提妙樹　　吉祥下天處",
    "T19n0953_003:0304a21": "及轉法輪處　　示現神通處",
    "T19n0953_003:0304a22": "靈鷲吠舍離　　并藍毘尼林",
    "T19n0953_003:0304a23": "拘尸城等處　　速疾現成就",
    "T19n0953_003:0304a24": "乃至佛真言　　一切成無疑",
    "T19n0953_003:0304a25": "於彼無障難　　無有魔惱害",
    "T19n0953_003:0304a26": "是故於彼處　　說速疾成就",
    "T19n0953_003:0304a27": "及餘寂靜處　　於山峯大河",
    "T19n0953_003:0304a28": "悅意池恒河　　於彼殊勝處",
    "T19n0953_003:0304a29": "如是所說處　　安像不亂意",
    "T19n0953_003:0304b01": "從師得灌頂　　然後作成就",
    "T19n0953_003:0304b02": "先行如儀軌　　應作如是事",
    "T19n0953_003:0304b03": "七月大勤勇　　心及隨心明",
    "T19n0953_003:0304b04": "以甲慇懃護　　當於神通分",
    "T19n0953_003:0304b05": "慇懃作念誦　　滿月起成就",
    "T19n0953_003:0304b06": "供養於佛像　　應供三白食",
    "T19n0953_003:0304b07": "獻於一切佛　　菩薩及聲聞",
    "T19n0953_003:0304b08": "隨力及緣覺　　應獻金剛手",
    "T19n0953_003:0304b09": "飲食等供養",
    "T19n0953_003:0304b10": "則坐茅薦。或結跏趺坐。一心獻自身於佛菩",
    "T19n0953_003:0304b11": "薩。燒沈水香供養於佛。施與一切鬼神食。及",
    "T19n0953_003:0304b12": "餓鬼毘舍遮等。即結大忿怒無能勝印。於",
    "T19n0953_003:0304b13": "諸障難者真言相應。擲一切障者皆壞散。由",
    "T19n0953_003:0304b14": "此印相應。以二羽互交。二蓋面相合。各屈",
    "T19n0953_003:0304b15": "上節。右壓左。以二輪各壓餘三指甲。",
    "T19n0953_003:0304b16": "夫結此印。先觀自身為無能勝忿怒王。加持",
    "T19n0953_003:0304b17": "作恐怖形。狗牙上出。種種頭眼光熾盛。種種",
    "T19n0953_003:0304b18": "龍以為纓絡。身高八萬四千由旬。無量臂持",
    "T19n0953_003:0304b19": "種種器仗。光明如劫盡時照曜。兩唇頰戰",
    "T19n0953_003:0304b20": "掉觀已應以本印加持自身五處。結印當心。",
    "T19n0953_003:0304b21": "想印為金剛羂索。右足或餘󰪯爹哩茶",
    "T19n0953_003:0304b22": "立。隨魔所在方而打。即一切障皆退散。",
    "T19n0953_003:0304b23": "名忿怒王印　　能壞一切障",
    "T19n0953_003:0304b24": "如帝釋成就　　丈夫那羅延",
    "T19n0953_003:0304b25": "及餘大威德　　速疾壞諸天",
    "T19n0953_003:0304b26": "如是印大力　　相應不久壞",
    "T19n0953_003:0304b27": "無有諸有情　　所得眾生界",
    "T19n0953_003:0304b28": "以此印速疾　　得調伏無疑",
    "T19n0953_003:0304b29": "能除一切毒　　纔念除諸魔",
    "T19n0953_003:0304c01": "暴惡諸有情　　及諸惡龍等",
    "T19n0953_003:0304c02": "諸魔大障主　　速疾皆滅除",
    "T19n0953_003:0304c03": "作諸事無疑",
    "T19n0953_003:0304c04": "如是此大印無能勝大忿怒王。於佛頂教修",
    "T19n0953_003:0304c05": "行者。一切大障處應用。成辦一切事業。即",
    "T19n0953_003:0304c06": "持明者對像前。然蘇燈一千八盞。有助伴為",
    "T19n0953_003:0304c07": "有情利益起大悲。結輪王根本印念誦。乃至",
    "T19n0953_003:0304c08": "中夜即相現。即持真言者應知。我決定成",
    "T19n0953_003:0304c09": "就。像動成地動。即取先所致香花等。供養",
    "T19n0953_003:0304c10": "佛菩薩及像。及一切金剛部香花獻已。於金",
    "T19n0953_003:0304c11": "剛手燒沈水香。獻以頂輪王根本真言。復結",
    "T19n0953_003:0304c12": "印結跏趺坐。專注一意念誦。乃至明相時。",
    "T19n0953_003:0304c13": "於中間即見佛世尊。即得五神通。得地大",
    "T19n0953_003:0304c14": "菩薩知一切有情語言威儀。得神境通。乃至",
    "T19n0953_003:0304c15": "身上出水身下出火等。往詣於帝釋成就者。",
    "T19n0953_003:0304c16": "所見彼見成就者。共彼凌虛。無量持明圍遶。",
    "T19n0953_003:0304c17": "所樂去處皆隨即至。無量復來。獲得菩薩",
    "T19n0953_003:0304c18": "行。威德無比。一身為多身多身為一身。作",
    "T19n0953_003:0304c19": "百千無量變化。石壁及水來去無礙。隨意所",
    "T19n0953_003:0304c20": "樂住世如是等由見如來得百千功德。得聞",
    "T19n0953_003:0304c21": "持陀羅尼。劫壞時移餘世界。",
    "T19n0953_003:0304c22": "爾時釋迦牟尼如來。觀金剛手祕密主。說",
    "T19n0953_003:0304c23": "大成就。先所說處作先事法。於清淨處安",
    "T19n0953_003:0304c24": "本尊像。於神通分滿月。有助伴或無助伴。",
    "T19n0953_003:0304c25": "堅固勤勇一日一夜。對像前廣大供養。獻",
    "T19n0953_003:0304c26": "三白食外施諸鬼神。有轉輪王曼茶羅。",
    "T19n0953_003:0304c27": "阿闍梨畫曼茶羅。或從師得印可者。自應",
    "T19n0953_003:0304c28": "畫無過。於曼茶羅中張像作護。結方隅界",
    "T19n0953_003:0304c29": "如先所說真言一切印契皆用。結加趺坐。",
    "T19n0953_003:0305a01": "本尊以本真言迎請。以一切白花及有香花。",
    "T19n0953_003:0305a02": "應供養一切佛菩薩聲聞緣覺。隨有飲食等",
    "T19n0953_003:0305a03": "供養。則定意觀金剛手而作大供養。金剛鉤",
    "T19n0953_003:0305a04": "金剛拳菩薩慇懃供養餘金剛部智者。以花",
    "T19n0953_003:0305a05": "供養即結跏趺坐對佛前以無煙火燒沈水",
    "T19n0953_003:0305a06": "香一千八遍。誦而護摩。即現障難種種惡",
    "T19n0953_003:0305a07": "形。以忿怒王印打。當即馳散四方。",
    "T19n0953_003:0305a08": "真言印相應　　當擲於四方",
    "T19n0953_003:0305a09": "設令是王天　　及現是帝釋",
    "T19n0953_003:0305a10": "世間欲自在　　魔天大波旬",
    "T19n0953_003:0305a11": "或自頂行尊　　忿怒王當壞",
    "T19n0953_003:0305a12": "印真言威力",
    "T19n0953_003:0305a13": "爾時釋迦牟尼如來說此伽他。",
    "T19n0953_003:0305a14": "大自在天王　　或梵那羅延",
    "T19n0953_003:0305a15": "日天或火天　　水月天焰魔",
    "T19n0953_003:0305a16": "住於曠野者　　叉王俱尾羅",
    "T19n0953_003:0305a17": "印真言如教　　剎那即滅壞",
    "T19n0953_003:0305a18": "即成就者一切皆以大忿怒王無能勝。令息",
    "T19n0953_003:0305a19": "隨方所來障難。先加持白芥子等。令助伴擲",
    "T19n0953_003:0305a20": "散或自擲。先別置花香一一加持擲散頂輪",
    "T19n0953_003:0305a21": "王心作念。觀金剛手祕密主。令警覺加持",
    "T19n0953_003:0305a22": "故。即魔障皆息。從佛頂王出光明。照耀三",
    "T19n0953_003:0305a23": "千大千世界。映蔽一切天宮。為警覺金剛",
    "T19n0953_003:0305a24": "手故。光明警覺滋澤照耀。身從自宮無量百",
    "T19n0953_003:0305a25": "千持明明王尊上首。金剛將蘇摩呼頂行。與",
    "T19n0953_003:0305a26": "持明無量勝慧女使者上首明王妃俱。無量",
    "T19n0953_003:0305a27": "大菩薩前後圍遶。無量使者女使者制吒制。",
    "T19n0953_003:0305a28": "奉教及女奉教無數俱胝千印契俱胝輪王。",
    "T19n0953_003:0305a29": "為受與成就者願故來。由先本願故。佛世",
    "T19n0953_003:0305b01": "尊不空言故。祕密主來時。於其中間一切三",
    "T19n0953_003:0305b02": "千大千世界六種振動。一切天龍藥叉乾闥",
    "T19n0953_003:0305b03": "婆迦樓羅緊那羅等種種色類。於金剛手作",
    "T19n0953_003:0305b04": "供養。一切地獄有情剎那頃須臾得安樂。當",
    "T19n0953_003:0305b05": "彼之時無有一有情互相害者。一切世間出",
    "T19n0953_003:0305b06": "世間修真言明者。以菩薩加持皆得成就。則",
    "T19n0953_003:0305b07": "行者先所置香水閼伽。金剛手摩行者頂讚",
    "T19n0953_003:0305b08": "言。善哉善哉大薩埵。善哉大丈夫如是菩薩",
    "T19n0953_003:0305b09": "皆讚歎。由金剛手纔摩頂故。一切天龍藥叉",
    "T19n0953_003:0305b10": "等。及淨居天雨花。於上虛空皆奏音樂。一切",
    "T19n0953_003:0305b11": "草樹及山等。皆向金剛手菩薩低靡。無有",
    "T19n0953_003:0305b12": "一有情能損壞者。則金剛手祕密主能調無",
    "T19n0953_003:0305b13": "量難調有情。以大菩薩慈加持行者。受與",
    "T19n0953_003:0305b14": "金剛杵。大薩埵此金剛杵。為令調伏難調伏",
    "T19n0953_003:0305b15": "有情獲得菩薩地故。以慈加持三摩地金剛。",
    "T19n0953_003:0305b16": "善男子以此汝作有情利益。於佛世尊持金",
    "T19n0953_003:0305b17": "拂。於佛世尊護持教令。於菩薩行慇懃作。",
    "T19n0953_003:0305b18": "祕密主如是語已。須臾隱不現。剎那其行者",
    "T19n0953_003:0305b19": "如金剛手。難睹與眷屬。乃至見人及人見彼。",
    "T19n0953_003:0305b20": "皆騰空遍滿光明。諸天讚揚雨花。所樂有情",
    "T19n0953_003:0305b21": "共騰空。得為菩薩得神通。調伏難調無能對",
    "T19n0953_003:0305b22": "敵。為大持明轉輪王。隨意住世與百千眷屬",
    "T19n0953_003:0305b23": "騰空。往無量世界。見彼佛聞法皆得勝解。知",
    "T19n0953_003:0305b24": "一切遊戲神通。與大菩薩住。乃至往極樂世",
    "T19n0953_003:0305b25": "界。見無量壽如來。及見曼殊室利菩薩。及",
    "T19n0953_003:0305b26": "餘菩薩。共俱以大人相莊嚴。頭為頂髻。以",
    "T19n0953_003:0305b27": "種種真言教作眾生利益。我略說。乃至次第",
    "T19n0953_003:0305b28": "坐菩提場。證無上正等菩提。如是一切最",
    "T19n0953_003:0305b29": "勝成就不受灌頂者。不應與惡人及不發菩",
    "T19n0953_003:0305c01": "提心者。弭戾車不積集資糧者。於和尚阿闍",
    "T19n0953_003:0305c02": "梨毀謗者。如說修行者。一切皆得成就。",
    "T19n0953_003:0305c03": "9 菩薩藏品一字奇特佛頂經菩薩藏品第九",
    "T19n0953_003:0305c04": "爾時釋迦牟尼如來。入攝一切佛頂能催一",
    "T19n0953_003:0305c05": "切魔三摩地。由佛纔入此三摩地。於彼時此",
    "T19n0953_003:0305c06": "三千大千世界六種震動。出無邊光明。以彼",
    "T19n0953_003:0305c07": "光明照曜。乃至十方無量世界。皆一切周",
    "T19n0953_003:0305c08": "遍。以大光明照曜。於東方金剛幢如來為",
    "T19n0953_003:0305c09": "上首。恒河沙數等如來如是。西方無量壽如",
    "T19n0953_003:0305c10": "來為上首。如是一切攝入佛頂王。由入能催",
    "T19n0953_003:0305c11": "一切魔三摩地故。如是。北方光明王如來為",
    "T19n0953_003:0305c12": "上首如是。南方帝釋幢如來為上首如是。上",
    "T19n0953_003:0305c13": "方勝鬪戰如來為上首如是。下方寶蓮華山",
    "T19n0953_003:0305c14": "王如來為上首如是。十方一切如來皆入",
    "T19n0953_003:0305c15": "頂輪王真言。彼等皆入能催一切魔三摩地。",
    "T19n0953_003:0305c16": "彼一切世界所有魔宮皆如一火聚。所有魔",
    "T19n0953_003:0305c17": "界眾天子。號叫驚怖。遍身汗流。皆失自神",
    "T19n0953_003:0305c18": "通。一切菩薩為供養釋迦牟尼佛故。上從虛",
    "T19n0953_003:0305c19": "空雨花。或雨劫樹。覆雨蓮華牛頭栴檀衣",
    "T19n0953_003:0305c20": "繒雲等。所有地獄傍生餓鬼等趣所生有情。",
    "T19n0953_003:0305c21": "彼一切皆剎那頃得最勝安樂。離一切苦逼。",
    "T19n0953_003:0305c22": "爾時釋迦牟尼如來。從彼三摩地起。告金剛",
    "T19n0953_003:0305c23": "手祕密主言。金剛手汝今受此大忿怒王",
    "T19n0953_003:0305c24": "一切如來所說。為成就頂輪王真言者。令作",
    "T19n0953_003:0305c25": "加護。如是一切世界中一切如來。皆從彼三",
    "T19n0953_003:0305c26": "摩地起。各各於世界中。為彼菩薩說。爾時",
    "T19n0953_003:0305c27": "金剛手祕密主。遶釋迦牟尼如來應供正遍",
    "T19n0953_003:0305c28": "知百千匝。還坐於寶蓮華座。不瞬目觀察",
    "T19n0953_003:0305c29": "而住。觀已白世尊言。世尊唯願說大忿怒",
    "T19n0953_003:0306a01": "王。為我成就故。成就修頂輪王真言菩薩摩",
    "T19n0953_003:0306a02": "訶薩故。時釋迦牟尼如來以自意樂。如鼓音",
    "T19n0953_003:0306a03": "顯暢。如海聲如大雷震。甚深善妙種種廣",
    "T19n0953_003:0306a04": "美。如迦羅頻伽聲。健妙警告無邊世界。以如",
    "T19n0953_003:0306a05": "來吼滿一切意願。令一切菩薩歡悅。世尊釋",
    "T19n0953_003:0306a06": "迦牟尼如來平等住三千大千世界。說無能",
    "T19n0953_003:0306a07": "勝大忿怒王。",
    "T19n0953_003:0306a08": "南謨三漫多沒馱南阿鉢羅二合底呵多舍",
    "T19n0953_003:0306a09": "娑那南唵吽爾拏哩致吒吽吽發娑嚩二",
    "T19n0953_003:0306a10": "合訶",
    "T19n0953_003:0306a11": "金剛手此名無能勝大忿怒。能摧一切障毘",
    "T19n0953_003:0306a12": "那夜迦。能超一切魔道。能調一切惡障毘那",
    "T19n0953_003:0306a13": "夜迦天龍藥叉乾闥婆阿修羅迦樓羅摩",
    "T19n0953_003:0306a14": "睺羅伽等。無量百千俱胝佛所說。能斷一切",
    "T19n0953_003:0306a15": "世間出世間忿怒真言。能作利益修一切佛",
    "T19n0953_003:0306a16": "頂真言者能摧無量百千俱胝魔。能護修",
    "T19n0953_003:0306a17": "輪王真言者。一切時調伏一切魔障。攝入頂。",
    "T19n0953_003:0306a18": "輪王三摩地。時世尊說是大忿怒王時。剎那",
    "T19n0953_003:0306a19": "頃字句言說間以佛威神力。於此集會曼",
    "T19n0953_003:0306a20": "茶羅。出大恐怖師子吼。現暴怒形。世尊釋",
    "T19n0953_003:0306a21": "迦牟尼佛為哀愍調伏難調有情故。作如來",
    "T19n0953_003:0306a22": "事故。變化大忿怒。利益勤修頂輪真言行菩",
    "T19n0953_003:0306a23": "薩摩訶薩故。示現薩婆若故。吼大師子吼。",
    "T19n0953_003:0306a24": "如來加持如是形像。恐怖形狗牙上出種種",
    "T19n0953_003:0306a25": "頭。眼光熾盛種種龍以為瓔珞。身高八萬四",
    "T19n0953_003:0306a26": "千由旬。無量臂持種種器仗。光明如劫盡時",
    "T19n0953_003:0306a27": "照耀。兩唇頰戰掉。一切星耀。天龍藥叉",
    "T19n0953_003:0306a28": "乾闥婆阿修羅等皆摧伏。於一切三千大",
    "T19n0953_003:0306a29": "千世界。以威光映蔽。除佛光明及住不思議",
    "T19n0953_003:0306b01": "解脫三摩地菩薩。餘光悉不照耀。何以故加",
    "T19n0953_003:0306b02": "持故。時大忿怒王右遶釋迦牟尼佛。白世尊",
    "T19n0953_003:0306b03": "言大精進示教令。我作何為依如來教住。佛",
    "T19n0953_003:0306b04": "告大忿怒。汝往於行一切佛菩薩加行者。作",
    "T19n0953_003:0306b05": "利益安樂。令獲得不退轉菩薩地故。令入一",
    "T19n0953_003:0306b06": "切如來教。安立如來教故。為修一切佛菩薩",
    "T19n0953_003:0306b07": "行。入大乘。調伏惡有情暴怒難調罪心者。壞",
    "T19n0953_003:0306b08": "佛法難調障毘那夜迦。以如是身形令受三",
    "T19n0953_003:0306b09": "歸依故。令一切難調於無上正等菩提發心",
    "T19n0953_003:0306b10": "故。於一切世界作佛事。當成眾生利益安樂。",
    "T19n0953_003:0306b11": "得無上解脫道故。時大忿怒王為眾生利益",
    "T19n0953_003:0306b12": "故。變化大忿怒王。此三千大千世界以吽聲。",
    "T19n0953_003:0306b13": "遍滿一切如來所說成就真言。作一切佛菩",
    "T19n0953_003:0306b14": "薩行。以一切如來加持。復說此真言。",
    "T19n0953_003:0306b15": "娜謨三漫多勃馱南阿鉢羅二合底呵多舍",
    "T19n0953_003:0306b16": "娑那南唵吽爾拏哩致上吒吽吽發娑",
    "T19n0953_003:0306b17": "嚩二合訶",
    "T19n0953_003:0306b18": "彼時如來以得勝三摩地。忿怒於成就真言",
    "T19n0953_003:0306b19": "句。時見一切大地如劫燒時。一切三千大千",
    "T19n0953_003:0306b20": "世界。震極震遍震。動極動遍動。如是此世",
    "T19n0953_003:0306b21": "界六種震動。一切天龍藥叉乾闥婆阿修羅",
    "T19n0953_003:0306b22": "迦樓羅緊那羅等魔宮皆震動。熾然遍光明。",
    "T19n0953_003:0306b23": "一切天失自神通皆戰掉。一切難調毘那夜",
    "T19n0953_003:0306b24": "迦等悲惱。以光明逼皆歸依佛法僧。皆作如",
    "T19n0953_003:0306b25": "是言。世尊從今已後。我等咸作一切有情利",
    "T19n0953_003:0306b26": "益。一切障毘那夜迦及餘大威德難調鬼魅",
    "T19n0953_003:0306b27": "等。往詣世尊頭面禮足。以一音聲作是言。",
    "T19n0953_003:0306b28": "世尊所有於後末時。欲成就此頂輪王真言",
    "T19n0953_003:0306b29": "者。若誦我等與成就。爾時世尊為彼障毘那",
    "T19n0953_003:0306c01": "夜迦讚歎。善哉善哉大障毘那夜迦。善說此",
    "T19n0953_003:0306c02": "語如來皆隨喜。時彼一切障毘那夜迦。以一",
    "T19n0953_003:0306c03": "音作是言。世尊為彼善男子勤修頂輪真言",
    "T19n0953_003:0306c04": "者。作加護加其念力。爾時天帝釋頭面禮足。",
    "T19n0953_003:0306c05": "白佛言世尊我從多如來。聞真言行所說。世",
    "T19n0953_003:0306c06": "尊若復得入轉輪王三摩地變化。於此頂輪",
    "T19n0953_003:0306c07": "王三摩地。得無疑有情積集無量善根。世尊",
    "T19n0953_003:0306c08": "若有修佛頂真言行得入。若受持讀誦廣為",
    "T19n0953_003:0306c09": "他說。世尊我等為彼善男子。作承事并諸營",
    "T19n0953_003:0306c10": "從。時四大天王并眷屬白佛言。所於村邑聚",
    "T19n0953_003:0306c11": "落王城。成就此佛頂輪王。若念誦所在處流",
    "T19n0953_003:0306c12": "行。世尊我并眷屬軍營從。五由旬作加護。世",
    "T19n0953_003:0306c13": "尊若成就念誦明王。我等四天王并眷屬。往",
    "T19n0953_003:0306c14": "於彼供侍彼行者。所修輪王真言者。一切",
    "T19n0953_003:0306c15": "障毘那夜迦求便者。不得其便。時世尊告金",
    "T19n0953_003:0306c16": "剛手言。祕密主汝說自真言。為修頂輪王真",
    "T19n0953_003:0306c17": "言者壞障故。守護息災吉祥故。時金剛手得",
    "T19n0953_003:0306c18": "世尊教令。以佛威神力說自心四字真言明",
    "T19n0953_003:0306c19": "王。",
    "T19n0953_003:0306c20": "娜謨三漫多勃馱南阿鉢囉二合底呵多舍",
    "T19n0953_003:0306c21": "娑那南嚩日囉二合吽嚩二合",
    "T19n0953_003:0306c22": "時金剛手說大明王真言時。此三千大千世",
    "T19n0953_003:0307a01": "界六種震動。十方於空中。毘那夜迦作阿",
    "T19n0953_003:0307a02": "呵聲。時金剛手作如是言。世尊若有成就輪",
    "T19n0953_003:0307a03": "王佛頂真言善男子善女人比丘比丘尼。發",
    "T19n0953_003:0307a04": "菩提心三時誦我真言一遍。一切障毘那夜",
    "T19n0953_003:0307a05": "迦不得附近。我為彼持明持金剛杵。作加",
    "T19n0953_003:0307a06": "護一切時與成就。彼行者真言明。爾時世尊",
    "T19n0953_003:0307a07": "告金剛手言。祕密主若受持此輪王佛頂大",
    "T19n0953_003:0307a08": "明王。一切如來三昧最勝。若讀若為他廣說",
    "T19n0953_003:0307a09": "顯示。為多有情長夜作利益安樂。為證如",
    "T19n0953_003:0307a10": "來智故修行。若有善男子善女人。若成就若",
    "T19n0953_003:0307a11": "讀若供養若常念誦。其人不久速證無上正",
    "T19n0953_003:0307a12": "等菩提。",
    "T19n0953_003:0307a13": "爾時世尊告上首普賢菩薩等。善男子此阿",
    "T19n0953_003:0307a14": "僧祇俱胝劫積集正等菩提。我隨喜。於如是",
    "T19n0953_003:0307a15": "法要佛加持攝受。如來涅槃後末時。於贍部",
    "T19n0953_003:0307a16": "洲積集善根有情。書寫經卷經於手者。若復",
    "T19n0953_003:0307a17": "善男子善女人天龍藥叉王大羅剎王。積集",
    "T19n0953_003:0307a18": "善根獲得無上正等菩提。隱身於眾生作加",
    "T19n0953_003:0307a19": "護。時普賢等上首菩薩白佛言。世尊奇哉此",
    "T19n0953_003:0307a20": "法教。世尊我等為彼勤修頂輪善男子善女",
    "T19n0953_003:0307a21": "人。此如來無數百千那由他劫所積集無上",
    "T19n0953_003:0307a22": "菩提。我等護持。於如是類若受持若讀誦。乃",
    "T19n0953_003:0307a23": "至書寫經卷。或等加彼念力。由此念力聞",
    "T19n0953_003:0307a24": "如是類法教。若聞圓證。當受持讀誦書寫。",
    "T19n0953_003:0307a25": "爾時世尊告天眾言。天子於此法教流轉方",
    "T19n0953_003:0307a26": "所。汝等應作轉法輪想。如是善男子正法若",
    "T19n0953_003:0307a27": "供養。當知如供養於我。何以故天子法身者",
    "T19n0953_003:0307a28": "是如來身。若供養法即為供養如來爾時世",
    "T19n0953_003:0307a29": "尊而說伽他。",
    "T19n0953_003:0307b01": "持戒住蘭若　　城邑及聚落",
    "T19n0953_003:0307b02": "若欲上成就　　不謗不矯誑",
    "T19n0953_003:0307b03": "常作於利益",
    "T19n0953_003:0307b04": "爾時世尊告曼殊室利菩薩童子。如是修佛",
    "T19n0953_003:0307b05": "頂真言菩薩摩訶薩。獲得如是法。修真言行",
    "T19n0953_003:0307b06": "滿一切菩薩法。童子我略說得無量菩薩神",
    "T19n0953_003:0307b07": "通法。於此復說佛頂真言行善巧法。時無量",
    "T19n0953_003:0307b08": "百千菩薩。於世尊種種金銀真珠瓔珞。從自",
    "T19n0953_003:0307b09": "頸脫為供養法故捨施供養。爾時世尊告一",
    "T19n0953_003:0307b10": "切眾會作是言。若有成就此明王。於彼菩薩",
    "T19n0953_003:0307b11": "行從此捨終。乃至坐菩提場。不墮惡趣。不",
    "T19n0953_003:0307b12": "生下族。不弊惡不短壽。壽命長遠善成熟",
    "T19n0953_003:0307b13": "有情。成就佛剎不迷惑菩提心。所生之處憶",
    "T19n0953_003:0307b14": "宿命。得聞持不忘。無盡集會常樂寂靜。成",
    "T19n0953_003:0307b15": "就大辯自在大福。妙色不闕減語威肅令",
    "T19n0953_003:0307b16": "人樂聞。善承事一切如來。善滿諸波羅蜜。",
    "T19n0953_003:0307b17": "善友之所攝受。遠離惡友。天龍藥叉部多魅",
    "T19n0953_003:0307b18": "母天毘舍遮那羅摩睺羅伽等。無能沮壞。離",
    "T19n0953_003:0307b19": "一切疾病不非時夭死。一切明皆得成就。一",
    "T19n0953_003:0307b20": "切所發起皆善能作。以善妙方便能成就一",
    "T19n0953_003:0307b21": "切事業。善男子我略說。成就頂輪真言者。",
    "T19n0953_003:0307b22": "獲得無量功德福利。一切世間書論工巧皆",
    "T19n0953_003:0307b23": "能知。乃至坐菩提場。世尊說是經已。彼大菩",
    "T19n0953_003:0307b24": "薩摩訶薩及聲聞。一切天龍藥叉乾闥婆阿",
    "T19n0953_003:0307b25": "修羅緊那羅摩睺羅伽人非人等。彼一切集",
    "T19n0953_003:0307b26": "會聞佛所說。皆大歡喜信受奉行。",
    "T19n0953_003:0307b27": "一字奇特佛頂經卷下"
}