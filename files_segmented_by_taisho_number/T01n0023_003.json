{
    "T01n0023_003:0288a21": "大樓炭經卷第三",
    "T01n0023_003:0288a23": "西晉沙門法立共法炬譯",
    "T01n0023_003:0288a24": "6 龍鳥品龍鳥品第六",
    "T01n0023_003:0288a25": "佛告比丘言：「有四種龍。何等為四？一者卵生",
    "T01n0023_003:0288a26": "種龍、二者水生種龍、三者胎生種龍、四者化",
    "T01n0023_003:0288a27": "生種龍，是為四種龍。」佛語比丘：「金翅鳥有四",
    "T01n0023_003:0288a28": "種：一者卵生種鳥、二者水生種鳥、三者胎生",
    "T01n0023_003:0288a29": "種鳥、四者化生種鳥，是為四種鳥。大海底須",
    "T01n0023_003:0288b01": "彌山北，有娑竭龍王宮，廣長八萬由旬，以七",
    "T01n0023_003:0288b02": "寶金銀水精琉璃赤真珠車𤦲馬瑙，作七重",
    "T01n0023_003:0288b03": "壁、七重欄楯、七重刀分、七重樹，周匝姝好。金",
    "T01n0023_003:0288b04": "壁銀門，銀壁金門，琉璃壁水精門，水精壁琉",
    "T01n0023_003:0288b05": "璃門，赤真珠壁馬瑙門，馬瑙壁赤真珠門，車",
    "T01n0023_003:0288b06": "𤦲壁一切寶門，彩畫姝好。其壁二萬里有一",
    "T01n0023_003:0288b07": "門，門高二千四百里，廣千二百里。其門常有",
    "T01n0023_003:0288b08": "五百鬼神守門，門壁上有欄楯交露曲蓋，門",
    "T01n0023_003:0288b09": "邊園觀浴池，有種種樹，出種種香，有種種",
    "T01n0023_003:0288b10": "華，種種葉，種種飛鳥相和而鳴。大海北邊，有",
    "T01n0023_003:0288b11": "難頭和難龍王宮，廣長各二萬八千里，以七",
    "T01n0023_003:0288b12": "寶作七重壁、欄楯，七重刀分、樹木，周匝圍",
    "T01n0023_003:0288b13": "遶。宮門高千四十里，廣四百八十里，壁上",
    "T01n0023_003:0288b14": "有欄楯交露曲箱蓋，周匝有園觀浴池樹",
    "T01n0023_003:0288b15": "木，飛鳥相和而鳴，如娑竭龍王園觀。「難頭和",
    "T01n0023_003:0288b16": "難龍王北有大樹，名為句梨睒，莖圍繞二百",
    "T01n0023_003:0288b17": "八十里，高四千里，枝葉分布二千里。句梨",
    "T01n0023_003:0288b18": "睒樹東，有卵種金翅鳥宮，廣長二十四萬里，",
    "T01n0023_003:0288b19": "有七寶七重壁、欄楯、刀分、樹木，園觀浴池，",
    "T01n0023_003:0288b20": "飛鳥相和而鳴。句梨睒樹南，有水生種金",
    "T01n0023_003:0288b21": "翅鳥宮，廣長二十四萬里，同有七寶七重壁、",
    "T01n0023_003:0288b22": "欄楯、刀分、樹木，園觀浴池華香，飛鳥相和而",
    "T01n0023_003:0288b23": "鳴。句梨睒大樹西，有胎生種金翅鳥宮，廣",
    "T01n0023_003:0288b24": "長二十四萬里，同有七寶七重壁、欄楯、刀分、",
    "T01n0023_003:0288b25": "樹木，園觀浴池華香，飛鳥相和而鳴。句梨",
    "T01n0023_003:0288b26": "睒大樹北，有化生種金翅鳥宮，廣長二十四",
    "T01n0023_003:0288b27": "萬里，同有七寶七重壁、欄楯、刀分、樹木，園",
    "T01n0023_003:0288b28": "觀浴池華香，飛鳥相和而鳴。「卵種金翅鳥，",
    "T01n0023_003:0288b29": "欲求取卵種龍時，從句梨睒樹東枝，下入大",
    "T01n0023_003:0288c01": "海。以翅搏海水，波八千里，取卵種龍食之，不",
    "T01n0023_003:0288c02": "能得食胎種、水種、化種龍。水種金翅鳥，欲求",
    "T01n0023_003:0288c03": "取卵種龍時，便從句梨睒大樹，下至大海，",
    "T01n0023_003:0288c04": "以翅搏海水，波八千里，取卵種龍食之。水種",
    "T01n0023_003:0288c05": "金翅鳥，欲取水種龍時，便從句梨睒大樹南",
    "T01n0023_003:0288c06": "枝下入海，以翅搏海，水波萬六千里，取水種",
    "T01n0023_003:0288c07": "龍食之，不能得食胎種、化種龍。胎種金翅鳥，",
    "T01n0023_003:0288c08": "欲取卵種龍時，便從句梨睒大樹東枝，下入",
    "T01n0023_003:0288c09": "大海，以翅搏海水，波八千里，取卵種龍食",
    "T01n0023_003:0288c10": "之。胎種金翅鳥，欲取水種龍時，便從句梨",
    "T01n0023_003:0288c11": "睒大樹南枝，下至大海，以翅搏海水，波萬六",
    "T01n0023_003:0288c12": "千里，取水種龍食之。胎種金翅鳥，欲取胎種",
    "T01n0023_003:0288c13": "龍時，便從句梨睒大樹西枝，下至大海，以",
    "T01n0023_003:0288c14": "翅搏海水，波三萬二千里，取胎種龍食之，不",
    "T01n0023_003:0288c15": "能取化種龍食之。化種金翅鳥，欲取卵種龍",
    "T01n0023_003:0288c16": "時，便從句梨睒大樹東枝，下至大海，以翅",
    "T01n0023_003:0288c17": "搏海水，波八千里，取卵種龍食之。化種金翅",
    "T01n0023_003:0288c18": "鳥欲取水種龍時，便從句梨睒大樹南枝，下",
    "T01n0023_003:0288c19": "入大海，以翅搏海水，波萬六千里，取水種龍",
    "T01n0023_003:0288c20": "食之。化種金翅鳥，欲取胎種龍時，便從句",
    "T01n0023_003:0288c21": "梨睒大樹西枝，下入大海，以翅搏海水，波三",
    "T01n0023_003:0288c22": "萬二千里，取胎種龍食之。化種金翅鳥欲取",
    "T01n0023_003:0288c23": "化種龍時，便從句梨睒大樹北枝，下入大海，",
    "T01n0023_003:0288c24": "以翅搏海水，波六萬四千里，取化種龍食之。",
    "T01n0023_003:0288c25": "「有餘龍王，金翅鳥不能得食者。何等龍王，金",
    "T01n0023_003:0288c26": "翅鳥不能得食者？一者娑竭龍王、二者阿耨",
    "T01n0023_003:0288c27": "達龍王、三者難頭和難龍王、四者善見龍王、",
    "T01n0023_003:0288c28": "五者提頭賴龍王、六者伊羅募龍王、七者善",
    "T01n0023_003:0288c29": "住龍王、八者迦句龍王、九者阿于樓龍王、",
    "T01n0023_003:0289a01": "十者欝旃鉢龍王、十一者揵呵具曇龍王、十",
    "T01n0023_003:0289a02": "二者監波龍王，金翅鳥皆不能得取是諸龍",
    "T01n0023_003:0289a03": "王食之。此諸龍王皆在山中居止，若有婆羅",
    "T01n0023_003:0289a04": "門道人行求龍意，奉龍戒行具足，即生龍中；",
    "T01n0023_003:0289a05": "若有婆羅門道人，行求金翅鳥意，奉金翅鳥",
    "T01n0023_003:0289a06": "行，求金翅鳥，死已即生金翅鳥中；若有婆",
    "T01n0023_003:0289a07": "羅門道人，行求優留鳥意，奉戒行具足，從",
    "T01n0023_003:0289a08": "死後生優留鳥中；若有婆羅門道人，行求",
    "T01n0023_003:0289a09": "牛，奉牛意戒具足，死後便生牛中；若有婆",
    "T01n0023_003:0289a10": "羅門道人，行求狗道，奉狗意戒行具足，死",
    "T01n0023_003:0289a11": "後生狗中；若有婆羅門道人，行求鹿道，奉鹿",
    "T01n0023_003:0289a12": "意戒具足，死後生鹿中；若有婆羅門道人，行",
    "T01n0023_003:0289a13": "求雞道者，死後生雞中；若有婆羅門道人，",
    "T01n0023_003:0289a14": "行求摩尼越天、求女人者、求大神者、求日月",
    "T01n0023_003:0289a15": "者，有日三過浴水中，求生天上者，有事天者，",
    "T01n0023_003:0289a16": "事日月者求天者。」",
    "T01n0023_003:0289a17": "佛言：「是癡見者，墮兩惡道，一者泥犁、二者畜",
    "T01n0023_003:0289a18": "生。若有婆羅門道人，說見如是：『我與世有常。』",
    "T01n0023_003:0289a19": "言：『我至誠，其餘者為癡。』有言：『我與世非常，我",
    "T01n0023_003:0289a20": "至誠，其餘者為癡。』有言：『我與世有常無常，我",
    "T01n0023_003:0289a21": "至誠，其餘者為癡。』有言：『我與世亦不常亦不",
    "T01n0023_003:0289a22": "無常，我至誠，其餘者為癡。』有言：『我與世有限，",
    "T01n0023_003:0289a23": "我至誠，其餘者為癡。』有言：『我與世無限，我至",
    "T01n0023_003:0289a24": "誠，其餘者為癡。』有言：『我與世有限無限，我至",
    "T01n0023_003:0289a25": "誠，其餘者為癡。』有言：『我與世亦不有限亦不",
    "T01n0023_003:0289a26": "無限，我至誠，其餘者為癡。』有言：『我有是身命，",
    "T01n0023_003:0289a27": "我至誠，其餘者為癡。』有言：『我身死異，我至誠，",
    "T01n0023_003:0289a28": "其餘者為癡。』有言：『無有身命，我至誠，其餘者",
    "T01n0023_003:0289a29": "為癡。』有言：『亦不有身命亦不無身命，我至誠，",
    "T01n0023_003:0289b01": "其餘者為癡。』有言：『人生時所從來，死後亦趣",
    "T01n0023_003:0289b02": "彼，我至誠，其餘者為癡。』有言：『無所從來生，死",
    "T01n0023_003:0289b03": "後亦趣彼，我至誠，其餘者為癡。』有言：『有所從",
    "T01n0023_003:0289b04": "來生，無所從來生，死後亦趣彼，我至誠，其餘",
    "T01n0023_003:0289b05": "者為癡。』有言：『亦不有所從生，亦不無所從生，",
    "T01n0023_003:0289b06": "我至誠，其餘者為癡。』」",
    "T01n0023_003:0289b07": "佛言：「其有婆羅門道人言：『我於世有常，我至",
    "T01n0023_003:0289b08": "誠其，餘者為癡。』其人所行，見有我有命有身，",
    "T01n0023_003:0289b09": "見世間是，故言：『我與世有常。』有言：『我與世無",
    "T01n0023_003:0289b10": "常。』有言：『我與世有常無常。』有言：『我與世亦不",
    "T01n0023_003:0289b11": "有常亦不無常。』各言：『我至誠，其餘者為癡。』其人",
    "T01n0023_003:0289b12": "所行，見有我有命有身，見世間是，故言：『我與",
    "T01n0023_003:0289b13": "世有常。』其有婆羅門道人言：『我與世有限，我",
    "T01n0023_003:0289b14": "至誠，其餘者為癡。』其人所見，有我有命，是故",
    "T01n0023_003:0289b15": "言：『命有限人有限。』在腹中時，死後塜間葬埋",
    "T01n0023_003:0289b16": "同等，人從初生受身四分，七反生死，已後",
    "T01n0023_003:0289b17": "得道，是故言：『我與世有限。』有言：『我與世無限，",
    "T01n0023_003:0289b18": "我至誠，其餘者為癡。』其人所見，有我有命有",
    "T01n0023_003:0289b19": "身，見世間，言：『有命有人無限，在人腹中時，死",
    "T01n0023_003:0289b20": "後塜間葬埋同等，從初生受身四分，七反生",
    "T01n0023_003:0289b21": "死即得道。』若婆羅門道人說見言：『我與世有",
    "T01n0023_003:0289b22": "限無限。』其人所見，有我有命有身，見世間，言：",
    "T01n0023_003:0289b23": "『命無限人有限，在人腹中時，死後葬埋同",
    "T01n0023_003:0289b24": "等，從初生受身四分，七反生死後得道。』人所",
    "T01n0023_003:0289b25": "見亦不有限亦不無限我及世者，其人言：『命",
    "T01n0023_003:0289b26": "有限，人在腹中時，死後葬埋同等，從初生",
    "T01n0023_003:0289b27": "受身四分，七反生死後得道。』是故言：『亦不有",
    "T01n0023_003:0289b28": "限亦不無限。』若有婆羅門道人所言，見有是",
    "T01n0023_003:0289b29": "命有是身，其人言：『今世命常在，後世命常在。』",
    "T01n0023_003:0289c01": "是故言：『我至誠，其餘者為癡。』有道人所見，命",
    "T01n0023_003:0289c02": "異人異，其人言：『今有壽，後世無有壽。』是故",
    "T01n0023_003:0289c03": "言：『我至誠，其餘者為癡。』若婆羅門道人言：『今",
    "T01n0023_003:0289c04": "見命盡死，後世轉行生。』故言：『我至誠，其餘者",
    "T01n0023_003:0289c05": "為癡。』有婆羅門道人言：『亦不有命亦不有身，",
    "T01n0023_003:0289c06": "今世命盡滅，後世亦盡滅。』若有婆羅門道人，",
    "T01n0023_003:0289c07": "所見言：『生所從來死亦趣彼者，我至誠，其餘",
    "T01n0023_003:0289c08": "者為癡。』其人見今世有身命，見後世有身命，",
    "T01n0023_003:0289c09": "故言：『我至誠，其餘者為癡。』若有婆羅門道人，",
    "T01n0023_003:0289c10": "所見言：『無所從來生，死亦至彼，亦不見今世",
    "T01n0023_003:0289c11": "有命，亦不見後世無命。』若有婆羅門道人，所",
    "T01n0023_003:0289c12": "見言：『有從無所從來生，死亦趣彼，我至誠，其",
    "T01n0023_003:0289c13": "餘者為癡，亦不見今世有身命，亦不見後世",
    "T01n0023_003:0289c14": "有身命。』若有婆羅門道人，所見言：『亦不有亦",
    "T01n0023_003:0289c15": "不無所從來生，我至誠，其餘者為癡。』其人亦",
    "T01n0023_003:0289c16": "非不見今世有身命，亦非不見後世有身命。」",
    "T01n0023_003:0289c17": "佛告比丘：「乃往去世時，有王名不現面。爾時，",
    "T01n0023_003:0289c18": "多聚會盲子，便問盲子：『汝曹寧知象所類不？』",
    "T01n0023_003:0289c19": "盲子白言：『不知。天王！』王言：『汝欲知象所類",
    "T01n0023_003:0289c20": "不？』白言：『欲知。』爾時勅使將象來，令眾盲子捫",
    "T01n0023_003:0289c21": "之。中有盲子，捫象得鼻；中有盲子，捫象得",
    "T01n0023_003:0289c22": "牙；中有盲子，捫象得耳；中有盲子，捫象得",
    "T01n0023_003:0289c23": "頭；中有盲子，捫象得背；中有盲子，捫象得",
    "T01n0023_003:0289c24": "腹；中有盲子，捫象得後脚；中有盲子，捫象得",
    "T01n0023_003:0289c25": "膝；中有盲子，捫象得前脚；中有盲子，捫象得",
    "T01n0023_003:0289c26": "尾。時，王不現面問眾盲子言：『象何等類？』得象",
    "T01n0023_003:0289c27": "鼻者言：『象如曲車轅。』得象牙者言：『象如杵。』得",
    "T01n0023_003:0289c28": "象耳者言：『象如箕。』得象頭者言：『象如鼎。』得",
    "T01n0023_003:0289c29": "象背者言：『象如積。』得象腹者言：『象如壁。』得象",
    "T01n0023_003:0290a01": "後脚者言：『象如樹。』得象膝者言：『象如柱。』得象",
    "T01n0023_003:0290a02": "前脚者言：『象如臼。』得象尾者言：『象如蛇。』各各",
    "T01n0023_003:0290a03": "共爭不相信，自呼為是，言象如是；一人言",
    "T01n0023_003:0290a04": "不如是。王歡喜笑。」佛言：「如是，其有異道人，不",
    "T01n0023_003:0290a05": "知苦諦所從起，亦不知苦習諦、苦盡諦、苦滅",
    "T01n0023_003:0290a06": "道諦，各各諦不相信、罵詈，自呼為是。若有",
    "T01n0023_003:0290a07": "沙門道人，知苦習盡滅道諦所從起，便共和",
    "T01n0023_003:0290a08": "合同。譬如乳，一合無亂，但說佛教，行安隱。」",
    "T01n0023_003:0290a09": "佛言：「比丘！當諦行是苦諦，習、盡、道諦。」",
    "T01n0023_003:0290a10": "7 高善士品大樓炭經高善士品第七之一",
    "T01n0023_003:0290a11": "佛言：「凡夫有三事，覺知高事，知其行所念。",
    "T01n0023_003:0290a12": "何等為三事？一者人心念善、口言善、至誠身",
    "T01n0023_003:0290a13": "行善。假令惡人，心念不善、口言不善、身行",
    "T01n0023_003:0290a14": "不善，高人知為不善也。所以言高者何？人",
    "T01n0023_003:0290a15": "心念善、口言善、至誠身行善。高人於世間有",
    "T01n0023_003:0290a16": "三事，得其福。何等為三事？一者與耆老會坐，",
    "T01n0023_003:0290a17": "若於堂上，里巷間行間道中行，及耆老共坐，",
    "T01n0023_003:0290a18": "共稱譽高士行善。高士念言：『令眾人共稱譽",
    "T01n0023_003:0290a19": "人，善哉！』即有是高人，心即安隱，又聞此語，心",
    "T01n0023_003:0290a20": "亦歡喜，身亦安隱。高人有時見處盜賊，為縣",
    "T01n0023_003:0290a21": "官所捕取，酷毒治之，反縛鐵鑽，斬其手足，",
    "T01n0023_003:0290a22": "解解斷之，截耳截鼻，竹篦鞭之，復寸寸斬",
    "T01n0023_003:0290a23": "之，持餧虎狼，中有令象蹈殺者、中有持囊裹",
    "T01n0023_003:0290a24": "燒之者、中有蒸殺之者、中有生耗者、有出",
    "T01n0023_003:0290a25": "城外刑者。高士見之念言：『我不為惡也，王但",
    "T01n0023_003:0290a26": "取惡人，我當何等憂乎？我至老不憂縣官。』是",
    "T01n0023_003:0290a27": "高士用是故心歡喜。高人心念善、口言善、身",
    "T01n0023_003:0290a28": "行善，若有病瘦著床困劣時，強健時所作善，",
    "T01n0023_003:0290a29": "悉在目前自見之。人不殺生、不取他人財物、",
    "T01n0023_003:0290b01": "不犯人婦女、不欺人、不兩舌、不惡口、不妄",
    "T01n0023_003:0290b02": "言、不嫉妬、不貪餘，信作善得善，作惡得惡。",
    "T01n0023_003:0290b03": "即自見第二忉利天上人，往來見佛，見阿羅",
    "T01n0023_003:0290b04": "漢，諸強健時所作善，皆在前見。其人病者自",
    "T01n0023_003:0290b05": "念：『豈我強健時所作善故，至使眾善來見我",
    "T01n0023_003:0290b06": "道，就使我死，自當上天在善人之中。』用是",
    "T01n0023_003:0290b07": "三事，高士其心歡喜身安。」佛言：「假令高善士",
    "T01n0023_003:0290b08": "自知作善當得善，不復畏死生也，略無所",
    "T01n0023_003:0290b09": "在。高善士常自念欲遠去惡軀，軀中有骨血",
    "T01n0023_003:0290b10": "不淨潔臭處，意欲早死更就善軀。所以者何？",
    "T01n0023_003:0290b11": "以能念所樂可愛處，歡喜獨上天為樂可愛",
    "T01n0023_003:0290b12": "也，最可喜。」諸沙門問佛：「願為我說天上樂意",
    "T01n0023_003:0290b13": "云何？」佛言：「聽我說之。」諸沙門言：「受教。」",
    "T01n0023_003:0290b14": "佛言：「譬如遮迦越羅王，有七寶持有四事，餘",
    "T01n0023_003:0290b15": "人所無有。又有五種所思，所欲得皆在前。王",
    "T01n0023_003:0290b16": "有七寶。何等為七寶？一者自然生一金輪、二",
    "T01n0023_003:0290b17": "者白象、三者紺色馬、四者摩尼珠、五者聖",
    "T01n0023_003:0290b18": "玉女、六者聖輔臣、七者聖主兵臣。」佛言：「汝欲",
    "T01n0023_003:0290b19": "知一金輪所主不？王以月十五日晦日沐浴，",
    "T01n0023_003:0290b20": "沐浴已於正殿，與諸婦女共坐。遙見金輪飛",
    "T01n0023_003:0290b21": "來，輪有千輻，輻轂皆正好無比，常去地三四",
    "T01n0023_003:0290b22": "丈。王見金輪，便生意言：『諸高士云：「為遮迦越",
    "T01n0023_003:0290b23": "羅王事，有金輪飛來，來者常從東方來。有千",
    "T01n0023_003:0290b24": "輻，輻轂正好，有是金輪寶者，當為遮迦越羅",
    "T01n0023_003:0290b25": "王。」今我將得無當為遮迦越羅王乎！』王自思",
    "T01n0023_003:0290b26": "念，欲試此金輪。王起坐，正衣服長跪，向金",
    "T01n0023_003:0290b27": "輪言：『如今為我來者，當案行諸國故事法。』王",
    "T01n0023_003:0290b28": "言適竟，金輪便東飛。王傍諸大臣及官屬，皆",
    "T01n0023_003:0290b29": "隨之飛；金輪所止處，王諸官屬，亦隨其止。金",
    "T01n0023_003:0290c01": "輪到國郡，國諸王皆來，長跪叩頭言：『此國界",
    "T01n0023_003:0290c02": "皆大王所有。』又持銀鉢盛滿金粟，復以金鉢",
    "T01n0023_003:0290c03": "盛以銀粟以上獻。郡國諸王皆言：『此國中豐",
    "T01n0023_003:0290c04": "熟，穀米平賤，風雨時節，人民熾樂，大王可受",
    "T01n0023_003:0290c05": "國留於是。』王因報諸王言：",
    "T01n0023_003:0290c06": "『汝曹便自治國，但以正法，勿失故事，慎無",
    "T01n0023_003:0290c07": "殺生、無妄取他人財物、無妄犯人婦女、無得",
    "T01n0023_003:0290c08": "欺人、無得兩舌、無得惡口、無得妄言、無得嫉",
    "T01n0023_003:0290c09": "妬、無得貪餘、無得瞋恚惡心也，皆奉行此十",
    "T01n0023_003:0290c10": "事。其有犯十事中一事者，勿令在國中也。』",
    "T01n0023_003:0290c11": "大王隨金輪至東方，教誡諸郡國諸王訖竟，",
    "T01n0023_003:0290c12": "復隨金輪飛到南方。金輪所止處，大王與千",
    "T01n0023_003:0290c13": "乘萬騎共屯止，南方郡國諸王，皆復來叩",
    "T01n0023_003:0290c14": "頭長跪言：願上郡國界，及金銀鉢盛滿金銀",
    "T01n0023_003:0290c15": "粟，上獻物如東方諸國王之禮。金輪復飛至",
    "T01n0023_003:0290c16": "西方，傍臣及官屬，悉復隨金輪所止。西方郡",
    "T01n0023_003:0290c17": "國諸王，皆來叩頭長跪言：願上國界，及金銀",
    "T01n0023_003:0290c18": "鉢盛滿金銀粟上獻物，復如南方諸王之禮。",
    "T01n0023_003:0290c19": "金輪復飛到北方，金輪所止，大王及諸官屬，",
    "T01n0023_003:0290c20": "亦隨金輪所止。諸郡國諸王，皆來叩頭長跪",
    "T01n0023_003:0290c21": "言：『願上國界，人民熾樂，米穀平賤，風雨",
    "T01n0023_003:0290c22": "時節，大王宜可案治於此。』又復以金銀鉢盛",
    "T01n0023_003:0290c23": "滿金銀粟上大王。大王不受，因報諸王曰：『汝",
    "T01n0023_003:0290c24": "曹皆自以正心治國，勿失故事，無得殺生、",
    "T01n0023_003:0290c25": "無得取他財物、無得犯人婦女、無得欺人、無",
    "T01n0023_003:0290c26": "得兩舌、無得惡口、無得妄言、無得嫉妬、無得",
    "T01n0023_003:0290c27": "貪餘、無得瞋恚、無得惡心，皆奉行此十事。其",
    "T01n0023_003:0290c28": "有犯十事中一事者，勿令在國中也。』大王重",
    "T01n0023_003:0290c29": "令四海四方訖竟，因隨金輪，還故國上殿，金",
    "T01n0023_003:0291a01": "輪常在王前見，其王有是金輪寶如是。「王復",
    "T01n0023_003:0291a02": "有象寶。象寶者何等類？其象正白無比，軀",
    "T01n0023_003:0291a03": "畏以牙齒蹄足，皆具𦟛好，皆以金為鞍勒。",
    "T01n0023_003:0291a04": "當胸鏤掖皆以黃金，當臚怕額身皆以白",
    "T01n0023_003:0291a05": "珠。行即飛行，自在欲所到。王傍臣白王言：『賀",
    "T01n0023_003:0291a06": "大王！國中白象寶，其白絕麗無比，軀畏牙齒",
    "T01n0023_003:0291a07": "蹄足，皆白𦟛好，皆以黃金為鞍勒。當胸鏤",
    "T01n0023_003:0291a08": "掖皆以黃金，當臚怕額皆以白珠。行即飛",
    "T01n0023_003:0291a09": "行，自在所至到。』王見象，大歎言：『象有相姝",
    "T01n0023_003:0291a10": "好，當教習令行步進止。』王因付左右曉事者，",
    "T01n0023_003:0291a11": "令教之。數日之間，皆習知行步。王意欲騎乘",
    "T01n0023_003:0291a12": "試象，日出一竿，王騎試之。象因周旋四方四",
    "T01n0023_003:0291a13": "海，屈還故宮飯食。「遮迦越羅王有馬寶。馬",
    "T01n0023_003:0291a14": "寶者何等類？馬即紺色，被髮澤好，持頭如",
    "T01n0023_003:0291a15": "象金具馬鞍勒，鏤掖帶皆黃金，當臚怕",
    "T01n0023_003:0291a16": "額，皆以白珠。行即飛行，自在所欲至到。傍臣",
    "T01n0023_003:0291a17": "白王：『賀王國中有是馬寶。即紺色被髮澤",
    "T01n0023_003:0291a18": "好，持頭如象，鞍勒鏤掖及帶皆黃金，當臚",
    "T01n0023_003:0291a19": "怕額皆以白珠。』王見大歡喜，即復令左右教",
    "T01n0023_003:0291a20": "習之。數日間，馬復習知行步。王意欲試馬，日",
    "T01n0023_003:0291a21": "出一竿，王騎馬，馬即飛行，周匝四方四海，",
    "T01n0023_003:0291a22": "旋還故宮飯食。遮迦越羅王馬寶如是。「王有",
    "T01n0023_003:0291a23": "明月珠寶。明月珠寶者何等類？珠色極青，玎",
    "T01n0023_003:0291a24": "針八觚，在宮中皆明，火焰所照，周匝四十",
    "T01n0023_003:0291a25": "里，如日之明。王意欲試珠明，人定已後，陰冥",
    "T01n0023_003:0291a26": "如漆，以珠繫著金竿頭，夜出城，將妻子千乘",
    "T01n0023_003:0291a27": "萬騎，詣離宮諸署別觀。珠明如日出，令車",
    "T01n0023_003:0291a28": "騎明，復遠千乘萬騎，周匝四十里。城傍居民，",
    "T01n0023_003:0291a29": "見珠明，皆相謂：『起，起。日出乃高如是。各各自",
    "T01n0023_003:0291b01": "當趣市賣買，何反欲臥！』遮迦越羅王有摩尼",
    "T01n0023_003:0291b02": "珠寶如是。「王有聖玉女。玉女者何等類耶？不",
    "T01n0023_003:0291b03": "長不短，不大不小，不肥不瘦，不白不黑，適得",
    "T01n0023_003:0291b04": "其中，絕端正無比，口氣出如香熏，舉身小毛",
    "T01n0023_003:0291b05": "孔皆香，如欝金香。事王晚臥早起，承事不",
    "T01n0023_003:0291b06": "失王意，冬時身則溫，夏則身涼，事王常令",
    "T01n0023_003:0291b07": "不瞋恚，何況其身！遮迦越羅王有玉女寶如",
    "T01n0023_003:0291b08": "是。「王有聖輔臣，大高遠見人便知情性，以",
    "T01n0023_003:0291b09": "天眼視天下，豫知天下有珍寶藏物，知有主",
    "T01n0023_003:0291b10": "名、無有主名。有主名者，為其主護示之；無",
    "T01n0023_003:0291b11": "主名者，以給官用。聖輔臣前白王：『快自娛樂",
    "T01n0023_003:0291b12": "不須憂，錢財寶物我自給王。』王意疑聖輔臣",
    "T01n0023_003:0291b13": "所言，所求者可得不？王便與聖輔臣，共載一",
    "T01n0023_003:0291b14": "船，到海中央，王便語聖輔臣言：『我欲得寶物，",
    "T01n0023_003:0291b15": "今於此間與我。』聖輔臣言：『須我出在陸地可",
    "T01n0023_003:0291b16": "得。』王曰：『我在陸地不用也，欲於此得之耳。』聖",
    "T01n0023_003:0291b17": "輔臣便以手抄水中得金寶，大如車輪，以著",
    "T01n0023_003:0291b18": "船上，不可勝數。王言：『止！止！船滿且重。』遮迦越",
    "T01n0023_003:0291b19": "羅王聖輔臣如是。「王有持兵導道聖臣者何",
    "T01n0023_003:0291b20": "等類？高才勇健，無所不知。當欲起兵無央數，",
    "T01n0023_003:0291b21": "不欲兵則止。持兵導道臣白王言：『今王快自",
    "T01n0023_003:0291b22": "娛樂，勿憂國事，王當用兵者，我自戰鬪。』王意",
    "T01n0023_003:0291b23": "欲試導道聖臣，便取國中人馬象皆被鎧，乃",
    "T01n0023_003:0291b24": "得自副，步兵被鎧，刀兵自副，王心自念言：『令",
    "T01n0023_003:0291b25": "是兵出行快耶！』王心甫念，兵便前行，王念言：",
    "T01n0023_003:0291b26": "『欲令兵止。』兵即復止。王意念言：『使兵罷去。』兵",
    "T01n0023_003:0291b27": "即罷去。遮迦越羅王，導道主兵臣如是。遮迦",
    "T01n0023_003:0291b28": "越羅王有七寶如是。「王有四事，與凡人有異。",
    "T01n0023_003:0291b29": "何等為四？一者年壽無央數，人中無有壽如",
    "T01n0023_003:0291c01": "遮迦越羅王者；二者常安隱，未甞有病，飲",
    "T01n0023_003:0291c02": "食皆消，身體寒溫適時，人中安隱無過遮迦",
    "T01n0023_003:0291c03": "越羅王者；三者端正無比，過於世間人，但不",
    "T01n0023_003:0291c04": "如天人；四者萬姓皆愛王，視皆如父母，王",
    "T01n0023_003:0291c05": "愛萬姓，如父母愛其子。正偶出到諸署別觀，",
    "T01n0023_003:0291c06": "萬姓謂王御者言：『令車徐行，我欲視王無厭",
    "T01n0023_003:0291c07": "極也。祝願王，令壽無極！』王復語御車者：『徐",
    "T01n0023_003:0291c08": "行，我欲見我國人民，使子壽無極！』遮迦越羅",
    "T01n0023_003:0291c09": "王有是四事，凡人所無。「王有五願，願所思常",
    "T01n0023_003:0291c10": "在前；心所喜、舌所喜、目所喜，所好所愛皆在",
    "T01n0023_003:0291c11": "前；耳所聞聲歌樂善聲。鼻所聞香，腹中所喜，",
    "T01n0023_003:0291c12": "鼻聞芬芳，皆在前；口所嗜鹹酢甘甜，諸美",
    "T01n0023_003:0291c13": "物皆在前；名清淨細靡，所喜皆在前。是遮迦",
    "T01n0023_003:0291c14": "越羅王五所思也。王目未曾見惡、耳未曾",
    "T01n0023_003:0291c15": "聞惡、鼻未曾聞臭處、口未曾食不甘之物、身",
    "T01n0023_003:0291c16": "未曾衣麤惡之衣。」佛告諸沙門：「如是遮迦越",
    "T01n0023_003:0291c17": "羅王，有七寶奇物、有四特異之相、有五種",
    "T01n0023_003:0291c18": "之思，汝以王為心喜樂之不？」諸沙門對曰：「王",
    "T01n0023_003:0291c19": "但有一寶，心喜樂之；何況有七寶乎？」佛持一",
    "T01n0023_003:0291c20": "小石著手中，問諸沙門：「我手中石為大耶？山",
    "T01n0023_003:0291c21": "為大乎？」諸沙門言：「佛手中石小小，奈何比山",
    "T01n0023_003:0291c22": "乎？百倍千倍萬倍億倍，尚不如山大也！」佛言：",
    "T01n0023_003:0291c23": "「如我手中小石，大不如山大也，百倍千倍萬",
    "T01n0023_003:0291c24": "倍億倍千萬倍億萬倍，尚不如山大也。",
    "T01n0023_003:0291c25": "遮迦越羅王雖有七寶、四異相、有五種所",
    "T01n0023_003:0291c26": "思，不如天上樂，百倍千倍萬倍億倍千萬億",
    "T01n0023_003:0291c27": "倍。譬如佛手中小石與大山。」佛言：「高善士",
    "T01n0023_003:0291c28": "於世間，心念善、口言善、至誠身行善，於世間",
    "T01n0023_003:0291c29": "壽命盡，死後皆上第二忉利天上，生作天人。",
    "T01n0023_003:0292a01": "於世間百歲為忉利天上一日一夜，世間三",
    "T01n0023_003:0292a02": "千歲為忉利天上一月，世間三萬六千歲為",
    "T01n0023_003:0292a03": "忉利天上一歲。如天上計，第二忉利天上人",
    "T01n0023_003:0292a04": "壽千歲。忉利天外門，廣七百里，外城壁七重，",
    "T01n0023_003:0292a05": "有七重渠水，水中皆各有四色蓮華，水底皆",
    "T01n0023_003:0292a06": "有金沙。城上各有欄楯，皆金銀琉璃水精，城",
    "T01n0023_003:0292a07": "門皆有金銀水精為欄楯也，七重地各有七",
    "T01n0023_003:0292a08": "重樹，金樹銀樹琉璃樹水精樹珊瑚樹虎魄",
    "T01n0023_003:0292a09": "樹車𤦲樹，金樹金根金莖銀葉銀華銀實，",
    "T01n0023_003:0292a10": "銀樹者銀根銀莖金葉金華金實，琉璃樹者",
    "T01n0023_003:0292a11": "琉璃根琉璃莖水精葉水精華水精實，水精",
    "T01n0023_003:0292a12": "樹者水精根水精莖琉璃葉琉璃華琉璃實，",
    "T01n0023_003:0292a13": "珊瑚樹者珊瑚根珊瑚莖虎魄葉虎魄華虎",
    "T01n0023_003:0292a14": "魄實，虎魄樹者虎魄根虎魄莖車𤦲葉車𤦲",
    "T01n0023_003:0292a15": "華車𤦲實，車𤦲樹者車𤦲根車𤦲莖馬瑙葉",
    "T01n0023_003:0292a16": "馬瑙華馬瑙實。城門深二百八十里，高六百",
    "T01n0023_003:0292a17": "四十里，門楣額皆銀也，金作門兩扉關皆金",
    "T01n0023_003:0292a18": "也。有五百鬼守門外。宮中門，天所止處，縱",
    "T01n0023_003:0292a19": "廣二千里。有壁皆七寶色，金銀水精琉璃珊",
    "T01n0023_003:0292a20": "瑚虎魄車𤦲，七重水繞壁，七重寶樹如外門，",
    "T01n0023_003:0292a21": "高六百四十里，深二百八十里，以銀為楣額",
    "T01n0023_003:0292a22": "金，兩扇金門閫，五百鬼共守門。天所止處，",
    "T01n0023_003:0292a23": "縱廣二千里，有七種寶壁七重，七重渠水，諸",
    "T01n0023_003:0292a24": "欄楯、寶樹如外門，高廣深如外門等，守門鬼",
    "T01n0023_003:0292a25": "數如外門。「忉利天東出，有遊戲處名曰難檀",
    "T01n0023_003:0292a26": "桓，周匝七億里，七重壁金銀壁珊瑚壁琉",
    "T01n0023_003:0292a27": "璃壁虎魄壁車𤦲壁水精壁，有七渠水，底沙",
    "T01n0023_003:0292a28": "皆金也，有四色蓮華。城上有七寶欄楯，七重",
    "T01n0023_003:0292a29": "壁，各各有七寶樹，金樹者金根金莖銀葉銀",
    "T01n0023_003:0292b01": "華銀實，銀樹者銀根銀莖金葉金花金實，水",
    "T01n0023_003:0292b02": "精樹者水精根水精莖琉璃葉琉璃華琉璃",
    "T01n0023_003:0292b03": "實，琉璃樹者琉璃根琉璃莖水精葉水精華",
    "T01n0023_003:0292b04": "水精實，廬大道廣六百四十里，道兩邊七重",
    "T01n0023_003:0292b05": "壁，皆金銀水精琉璃虎魄珊瑚車𤦲。一壁間",
    "T01n0023_003:0292b06": "皆有渠水，水中有四色蓮華，其水底皆有金",
    "T01n0023_003:0292b07": "沙，壁上有欄楯，皆七寶如中面。有七寶樹，金",
    "T01n0023_003:0292b08": "樹銀樹水精樹琉璃樹虎魄樹珊瑚樹車𤦲樹。",
    "T01n0023_003:0292b09": "其廬中有兩石，一石名難、一石名難遠，縱廣",
    "T01n0023_003:0292b10": "各四千里，其石軟且結細如綩綖。廬中有兩",
    "T01n0023_003:0292b11": "浴池，一浴池名難陀、二名難陀尼，縱廣各",
    "T01n0023_003:0292b12": "四千里。池中生四色蓮華，其一者青色、二者",
    "T01n0023_003:0292b13": "紅色、三者紫色、四者白色，其水底沙皆金也。",
    "T01n0023_003:0292b14": "忉利天欲遊戲時，便相將詣東廬，相娛樂極",
    "T01n0023_003:0292b15": "意，是故字為難檀桓廬也。「出忉利南城門，",
    "T01n0023_003:0292b16": "名為質羅瀨，周匝七億里，其廬壁七重，金",
    "T01n0023_003:0292b17": "壁銀壁水精壁琉璃壁虎魄壁珊瑚壁車𤦲",
    "T01n0023_003:0292b18": "壁。一壁間者，各有一渠水，水中四色蓮華，其",
    "T01n0023_003:0292b19": "水底沙皆金也，有七寶樹，金樹銀樹琉璃樹",
    "T01n0023_003:0292b20": "水精樹虎魄樹珊瑚樹車𤦲樹，其壁上皆金",
    "T01n0023_003:0292b21": "銀琉璃水精珊瑚虎魄車𤦲欄楯",
    "T01n0023_003:0292b22": "。質羅瀨廬道，廣六百四十里，皆七重壁，",
    "T01n0023_003:0292b23": "金銀水精琉璃珊瑚虎魄車𤦲壁。一壁間者，",
    "T01n0023_003:0292b24": "有一渠水，水中有四色蓮華，青、紅、紫、白，其水",
    "T01n0023_003:0292b25": "底皆金沙，有七寶欄楯，金欄銀欄水精",
    "T01n0023_003:0292b26": "欄琉璃欄珊瑚欄虎魄欄車𤦲欄，有七寶樹，",
    "T01n0023_003:0292b27": "金樹銀樹水精樹琉璃樹珊瑚樹虎魄樹車𤦲",
    "T01n0023_003:0292b28": "樹。其廬中有兩石，縱廣各四千里，細且軟如",
    "T01n0023_003:0292b29": "綩綖，一名質羅、二者名質多謣羅。其廬中兩",
    "T01n0023_003:0292c01": "浴池，一池名質多、二者名質。兩池中有四",
    "T01n0023_003:0292c02": "色蓮華，青、紅、紫、白，其水底皆金沙。其廬中有",
    "T01n0023_003:0292c03": "四種寶樹，金銀樹水精琉璃樹。忉利天出到",
    "T01n0023_003:0292c04": "質羅瀨廬上，戲自相娛樂，娛樂無極，諸四寶",
    "T01n0023_003:0292c05": "照諸天人，令正斑斕色，是故名為質羅瀨。",
    "T01n0023_003:0292c06": "質羅瀨者，斑斕廬也。「忉利天北出，城門有廬，",
    "T01n0023_003:0292c07": "名為頗類，縱廣七億里，七重寶壁、七重水，水",
    "T01n0023_003:0292c08": "底皆金沙，欄楯如南方，其廬道廣六百四十",
    "T01n0023_003:0292c09": "里。廬中有兩石，縱廣各四千里，一者名迦羅、",
    "T01n0023_003:0292c10": "二者名迦羅尸羅，細軟如綩綖。有兩浴池，縱",
    "T01n0023_003:0292c11": "廣四千里，一池名乾陀起，有四色蓮華，青",
    "T01n0023_003:0292c12": "紅紫白。忉利天欲戲頗類廬時，形體便僵，",
    "T01n0023_003:0292c13": "如人沐浴已後身體皆滑，忉利天人北入廬",
    "T01n0023_003:0292c14": "身體皆滑，是故名為頗類廬也。「忉利天西出，",
    "T01n0023_003:0292c15": "廬名為彌尸耶遠，縱廣七億里，有七重壁，七",
    "T01n0023_003:0292c16": "渠水，七寶樹，七寶欄楯，四色蓮華，水底皆金",
    "T01n0023_003:0292c17": "沙，如北方。其道廣六百四十里，七重寶壁、七",
    "T01n0023_003:0292c18": "渠水、七寶樹、七寶欄楯、四色蓮華，水底皆金",
    "T01n0023_003:0292c19": "沙，如北方。廬中有兩好石，各縱廣四千里，細",
    "T01n0023_003:0292c20": "軟如綩綖，一者名北羅，二者名北羅越。有兩浴",
    "T01n0023_003:0292c21": "池，縱廣各四千里，其池中有四色蓮華，青紅",
    "T01n0023_003:0292c22": "紫白，水底皆金沙，一池名波尸，二名為雲。忉",
    "T01n0023_003:0292c23": "利天欲行到彌尸耶遠廬戲時，忉利天上無",
    "T01n0023_003:0292c24": "有尊卑貧富豪弱，皆得入彌尸耶遠廬，是故",
    "T01n0023_003:0292c25": "名為彌尸耶遠廬。「忉利天上宮中中庭殿前，",
    "T01n0023_003:0293a01": "有百種色寶物，在王前自布地，宮中有七百",
    "T01n0023_003:0293a02": "樓，金陛銀陛，琉璃陛水精陛，一陛下者，各有",
    "T01n0023_003:0293a03": "十六琉璃柱照之。宮中有四坐床，金床銀床",
    "T01n0023_003:0293a04": "水精床琉璃床，以天坐其上，念萬姓善，亦念",
    "T01n0023_003:0293a05": "諸天善。天王所止處殿，名為提延。其殿上有",
    "T01n0023_003:0293a06": "百巷，巷有百室，室有七玉女，玉女各有七御",
    "T01n0023_003:0293a07": "者。其殿紺琉璃色，及諸天皆繞殿。南方有樹，",
    "T01n0023_003:0293a08": "名為波質拘耆羅樹，根入地二百里，上枝四",
    "T01n0023_003:0293a09": "出，樹高四千里，東西二千里，南北二千里。樹",
    "T01n0023_003:0293a10": "當華時，風從上吹，華香下行四千里，逆風行",
    "T01n0023_003:0293a11": "二千里。樹當華時，諸天共坐樹下，自相娛樂",
    "T01n0023_003:0293a12": "百二十日，天上百二十日為世間萬二千歲。",
    "T01n0023_003:0293a13": "諸天欲以白寶象戲，象名曰倪羅遠，象自化",
    "T01n0023_003:0293a14": "作三十二頭，頭有七牙，牙化作七浴池。浴",
    "T01n0023_003:0293a15": "池中各作七蓮華，蓮華枝有千葉，一葉上",
    "T01n0023_003:0293a16": "者有一玉女舞。王所思皆在前極意。「人於",
    "T01n0023_003:0293a17": "世間，雖作善不能多者，心念作善少、口言善",
    "T01n0023_003:0293a18": "少、身行善少，雖生忉利天上，不能得入東",
    "T01n0023_003:0293a19": "難檀桓廬也、不能得入質羅廬也、不能得",
    "T01n0023_003:0293a20": "入北頗類廬也，不能得入香花婆質拘耆",
    "T01n0023_003:0293a21": "羅樹下，但得遙觀，不得前入。譬若遮迦越羅",
    "T01n0023_003:0293a22": "王所飯食，諸外宮不得妄入，天上諸天，不",
    "T01n0023_003:0293a23": "得觀者如是。人於世間作善，心念善、口言善、",
    "T01n0023_003:0293a24": "至誠身行善，壽終已後，便當得上忉利天。高",
    "T01n0023_003:0293a25": "善士上忉利天，極壽死後，復下生在世間，便",
    "T01n0023_003:0293a26": "為王侯家作太子，富貴多饒寶物，為人端",
    "T01n0023_003:0293a27": "正。譬若喜掩人初得大金錢金銀珠寶奴婢",
    "T01n0023_003:0293a28": "車馬妻子田宅廬舍，舉有名字，其人自思惟",
    "T01n0023_003:0293a29": "言：『我不賈作販賣，亦不耕田，自致有財，我但",
    "T01n0023_003:0293b01": "戲耳！至使得金銀珍寶舍宅田地，至使有名",
    "T01n0023_003:0293b02": "字，為富貴也！』」佛言：「如戲兒得利如此，為少薄",
    "T01n0023_003:0293b03": "耳，如此為少薄耳。不如心念善、口言善、身",
    "T01n0023_003:0293b04": "行善，得利勝於掩者也。所以然者？行是三",
    "T01n0023_003:0293b05": "事，死後上忉利天，是高士也。」佛語諸沙門：「今",
    "T01n0023_003:0293b06": "我為汝曹說二道，愚癡之道、高善士之道。今",
    "T01n0023_003:0293b07": "汝曹自在從何道？今我作佛，為汝曹說難易。」",
    "T01n0023_003:0293b08": "佛言：「汝曹當於山中，若於樹下、空室中，若於",
    "T01n0023_003:0293b09": "塚間、水所、唐突處，自念五內，早索泥洹之",
    "T01n0023_003:0293b10": "道。」佛言：「是我教也。」諸沙門皆叉手，受教言",
    "T01n0023_003:0293b11": "語，各前為佛作禮。",
    "T01n0023_003:0293b12": "8 四天王品大樓炭經四天王品第八",
    "T01n0023_003:0293b13": "佛語比丘：「須彌山王東，去須彌山四萬里，有",
    "T01n0023_003:0293b14": "提頭賴天王城郭，名賢上王處。廣長二十四",
    "T01n0023_003:0293b15": "萬里，以七寶作七重壁、七重欄楯、七重交露、",
    "T01n0023_003:0293b16": "七重行樹姝好，周匝圍繞。金壁銀門，銀壁",
    "T01n0023_003:0293b17": "金門，琉璃壁水精門，水精壁琉璃門，赤真珠",
    "T01n0023_003:0293b18": "壁馬瑙門，馬瑙壁赤真珠門，車𤦲壁一切寶門。",
    "T01n0023_003:0293b19": "金欄楯者金柱栿銀桄，銀欄楯者銀柱栿",
    "T01n0023_003:0293b20": "金桄，琉璃欄楯者琉璃柱栿水精桄，水精欄",
    "T01n0023_003:0293b21": "楯者水精柱栿琉璃桄，赤真珠欄楯者赤真",
    "T01n0023_003:0293b22": "珠柱栿馬瑙桄，馬瑙欄楯者馬瑙柱栿赤真",
    "T01n0023_003:0293b23": "珠桄，車𤦲欄楯者車𤦲柱栿一切寶桄。金交露",
    "T01n0023_003:0293b24": "銀垂珞，銀交露金垂珞，琉璃交露水精垂",
    "T01n0023_003:0293b25": "珞，水精交露琉璃垂珞，赤真珠交露馬瑙垂",
    "T01n0023_003:0293b26": "珞，馬瑙交露赤真珠垂珞，車𤦲交露一切寶",
    "T01n0023_003:0293b27": "垂珞。金樹者金莖根銀枝葉華實，銀樹者",
    "T01n0023_003:0293b28": "銀莖根金枝葉花實，琉璃樹者琉璃莖根水",
    "T01n0023_003:0293b29": "精枝葉花實，水精樹者水精莖根琉璃枝葉",
    "T01n0023_003:0293c01": "華實，赤真珠樹者赤真珠莖根馬瑙枝葉華",
    "T01n0023_003:0293c02": "實，馬瑙樹者馬瑙莖根赤真珠枝葉花實，車",
    "T01n0023_003:0293c03": "𤦲樹者車𤦲莖根一切寶枝葉華實。門上有",
    "T01n0023_003:0293c04": "曲箱蓋交露，下有園觀浴池。有種種樹，種",
    "T01n0023_003:0293c05": "種葉，種種花，種種實。種種香出，種種飛鳥相",
    "T01n0023_003:0293c06": "和而鳴。「須彌山王南去四萬里，有毘樓勒天",
    "T01n0023_003:0293c07": "王城郭，名善見。廣長二十四萬里，王處亦有",
    "T01n0023_003:0293c08": "七寶七重壁、七重欄楯、七重交露、七重行",
    "T01n0023_003:0293c09": "樹，周匝圍遶姝好。門上有曲箱蓋交露，下",
    "T01n0023_003:0293c10": "有園觀浴池樹木，飛鳥相和而鳴。「須彌山王",
    "T01n0023_003:0293c11": "西去四萬里，有天名毘留羅。有城郭，廣長",
    "T01n0023_003:0293c12": "二十四萬里，王處亦有七寶七重壁、七重欄",
    "T01n0023_003:0293c13": "楯、七重交露、七重樹木，周匝圍遶姝好。門上",
    "T01n0023_003:0293c14": "有曲箱蓋交露，下有園觀浴池樹木，飛鳥相",
    "T01n0023_003:0293c15": "和而鳴。「須彌山王北去四萬里，有天王名毘",
    "T01n0023_003:0293c16": "沙門。有三城郭，廣長各二十四萬里，王處一",
    "T01n0023_003:0293c17": "者名沙摩、二者名波迦羅曰、三者名阿尼",
    "T01n0023_003:0293c18": "槃，亦有七寶作七重壁、七重欄楯、七重交露、",
    "T01n0023_003:0293c19": "七重行樹，周匝圍繞姝好。門上有曲箱蓋交",
    "T01n0023_003:0293c20": "露，下有園觀浴池樹木，飛鳥相和而鳴。「阿尼",
    "T01n0023_003:0293c21": "槃王處東，毘沙門天王，有山名迦比延。高廣",
    "T01n0023_003:0293c22": "長四千里，以四寶金銀水精琉璃作之，山周",
    "T01n0023_003:0293c23": "匝有垣墻，廣長二萬里，以七寶作七重壁、",
    "T01n0023_003:0293c24": "七重欄楯、七重交露、七重樹木，周匝圍繞",
    "T01n0023_003:0293c25": "姝好。四面有門，以四寶作。上曲箱蓋交露，",
    "T01n0023_003:0293c26": "下有園觀浴池樹木，飛鳥相和而鳴。迦比延",
    "T01n0023_003:0293c27": "山阿尼槃王處，有大毘沙門天王浴池，名那",
    "T01n0023_003:0293c28": "利。廣長二千里，周匝有垣墻，水底皆金沙，水",
    "T01n0023_003:0293c29": "涼且清，浴池周匝，以四寶作重壁、欄楯、交",
    "T01n0023_003:0294a01": "露、樹木姝好，中生青蓮華、黃蓮華、白蓮華、赤",
    "T01n0023_003:0294a02": "蓮華，光照二十四里，香亦聞二十四里，浴池",
    "T01n0023_003:0294a03": "周匝有堦。「毘沙門天王，欲至迦比延山遊戲",
    "T01n0023_003:0294a04": "相娛樂，即時念提頭賴天王。提頭賴天王即",
    "T01n0023_003:0294a05": "言：『毘沙門天王以念我。』即時莊嚴衣被冠",
    "T01n0023_003:0294a06": "幘，嚴駕，與無央數揵沓和，百千周匝圍繞，從",
    "T01n0023_003:0294a07": "賢上城出，往至毘沙門天王所，在前住。爾時，",
    "T01n0023_003:0294a08": "毘沙門天王念毘樓勒天王。毘樓勒天王",
    "T01n0023_003:0294a09": "即時念言：『毘沙門天王已念我。』便著衣冠幘，",
    "T01n0023_003:0294a10": "嚴駕，與無央數百千兵九鬼神，從須卑旃城",
    "T01n0023_003:0294a11": "出，往至毘沙門天王所，在前住。爾時，毘沙門",
    "T01n0023_003:0294a12": "天王念毘樓勒叉天王。毘樓勒叉天王，即",
    "T01n0023_003:0294a13": "自念：『毘沙門天王已念我。』便著衣被冠幘，嚴",
    "T01n0023_003:0294a14": "駕，與無央數百千龍俱，從末利旃城出，周匝",
    "T01n0023_003:0294a15": "圍遶，往至毘沙門天王所，在前住。爾時，毘沙",
    "T01n0023_003:0294a16": "門天王，著衣被冠幘，嚴駕，與諸天王無央數",
    "T01n0023_003:0294a17": "百千諸鬼神，俱往至迦比延山。時，風吹掃迦",
    "T01n0023_003:0294a18": "比延山地，風吹山中樹華散地，四天王便共",
    "T01n0023_003:0294a19": "入迦比延山，相娛樂，快共飲食，一日二日",
    "T01n0023_003:0294a20": "至七日，以後各自罷去。」",
    "T01n0023_003:0294a21": "大樓炭經卷第三"
}