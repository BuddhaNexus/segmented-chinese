{
    "T21n1217_002:0085a02": "佛說妙吉祥最勝根本大教經卷",
    "T21n1217_002:0085a03": "中",
    "T21n1217_002:0085a05": "西天譯經三藏朝散大夫試光祿卿",
    "T21n1217_002:0085a06": "明教大師臣法賢奉　詔譯",
    "T21n1217_002:0085a07": "6 吠多梨印成就句召儀軌分吠多梨印成就句召儀軌分第六",
    "T21n1217_002:0085a08": "復次焰鬘得迦明王根本十七字大明。名吠",
    "T21n1217_002:0085a09": "多梨祕密心印。能於焰鬘得迦大無畏明王",
    "T21n1217_002:0085a10": "作大歡喜。彼持明者或於禁縛之地或尸陀",
    "T21n1217_002:0085a11": "林等。如是處所。現前持誦必得成就。此吠多",
    "T21n1217_002:0085a12": "梨印法。焰鬘得迦明王自說。",
    "T21n1217_002:0085a13": "以二手指相交。二無名指入掌內。二頭指屈",
    "T21n1217_002:0085a14": "如鉤。二拇指安小指上。復二拇指作顛倒展",
    "T21n1217_002:0085a15": "舒。如是吠多梨印法。真實不虛有大威力。時",
    "T21n1217_002:0085a16": "持明人於賀賀部多曼拏羅中。依法持誦十",
    "T21n1217_002:0085a17": "七字大明。用此吠多梨印。一切所欲能施成",
    "T21n1217_002:0085a18": "就。今說忿怒曼拏羅。如前必隸覩得羯吒曼",
    "T21n1217_002:0085a19": "拏羅。作四方四隅。只闊一肘不得增減。於彼",
    "T21n1217_002:0085a20": "八方各燒其火。曼拏羅四門各安戍攞。於戍",
    "T21n1217_002:0085a21": "攞上各安一必隸多。曼拏羅中間亦安一必",
    "T21n1217_002:0085a22": "隸多。散被頭髮。復安必隷多鬘。如前必隷覩",
    "T21n1217_002:0085a23": "得羯吒曼拏羅儀軌。",
    "T21n1217_002:0085a24": "時持明者想十七字大明。在曼拏羅半屍上。",
    "T21n1217_002:0085a25": "化成焰鬘得迦明王。十二臂六面六足。遍身",
    "T21n1217_002:0085a26": "熾焰作大惡相。如是想已。誦必隷覩得羯吒",
    "T21n1217_002:0085a27": "大明。以香花供養然後用摩賀滿娑而為出",
    "T21n1217_002:0085a28": "生。以葷茹為香。別物非儀。時持明人結吠多",
    "T21n1217_002:0085a29": "梨印。以香花供養及出生等。復於曼拏羅外",
    "T21n1217_002:0085b01": "八方燃燈。用尸陀林中木柴。或木簽柴及摩",
    "T21n1217_002:0085b02": "賀帶攞。用佉禰囉木為杓。於曼拏羅南門作",
    "T21n1217_002:0085b03": "護摩七遍。如是作已。復作明王成就法。時持",
    "T21n1217_002:0085b04": "明者但能明善曼拏羅法。雖不持誦精熟亦",
    "T21n1217_002:0085b05": "得成就。",
    "T21n1217_002:0085b06": "時持明者用不損壞者薩埵一箇。安置曼拏",
    "T21n1217_002:0085b07": "羅南門。行人安想吠多梨印。於薩埵心上即",
    "T21n1217_002:0085b08": "以明王大明。加持淨水沐浴薩埵。用赤色及",
    "T21n1217_002:0085b09": "青色香花而伸供養。復結吠多梨印。想焰鬘",
    "T21n1217_002:0085b10": "得迦明王身上五分。作自擁護。時持明人手",
    "T21n1217_002:0085b11": "執利劍作大無畏相。以左足蹋薩埵心。手結",
    "T21n1217_002:0085b12": "期剋印。即誦焰鬘得迦明王大明曰。",
    "T21n1217_002:0085b13": "唵引阿引骨嚕二合引提迦焰鬘怛迦賀曩摩他",
    "T21n1217_002:0085b14": "畔惹吽引發吒半音",
    "T21n1217_002:0085b15": "持明者誦此大明一十七字。直至薩埵身漸",
    "T21n1217_002:0085b16": "振動起立現大惡相不住作大惡聲。時持明",
    "T21n1217_002:0085b17": "人以所執利劍。割截自身血肉。用為閼伽獻",
    "T21n1217_002:0085b18": "於薩埵。時彼薩埵知持明者意。受閼伽已。立",
    "T21n1217_002:0085b19": "於部多曼拏羅內現大惡相。此是持誦大明",
    "T21n1217_002:0085b20": "之力。感焰鬘得迦大無畏明王託質現相。持",
    "T21n1217_002:0085b21": "明者見此相已。即結吠多梨印。時明王見此",
    "T21n1217_002:0085b22": "本印息大惡必隷多相。然後施持明者一切",
    "T21n1217_002:0085b23": "願所欲成就。爾時明王即自隱身。薩埵倒地",
    "T21n1217_002:0085b24": "變黃金身。與彼同伴三人隨意受用。如是成",
    "T21n1217_002:0085b25": "就之法。須是有大德行之人可許作法。若無",
    "T21n1217_002:0085b26": "德行欲作此法。及同伴人俱獲除滅。若有行",
    "T21n1217_002:0085b27": "德不善印法亦被除滅。若有德行善知吠多",
    "T21n1217_002:0085b28": "梨心印。是名最上持明阿闍梨。於如來三昧",
    "T21n1217_002:0085b29": "具足成就。時忿怒明王決定現前。能施行人",
    "T21n1217_002:0085c01": "一切所願俱獲成就。復說大明曰。",
    "T21n1217_002:0085c02": "唵引曩謨引沒馱達哩摩二合僧祇毘藥二合引一阿",
    "T21n1217_002:0085c03": "引二骨嚕二合引提引迦三焰鬘得迦四賀曩五摩",
    "T21n1217_002:0085c04": "他六畔惹七吽引八吠引多引梨引九𠸪乞叉二合十",
    "T21n1217_002:0085c05": "𠸪乞叉二合𤚥引十一怛他引誐覩引倪也二合引鉢",
    "T21n1217_002:0085c06": "野底娑嚩二合引賀引十二",
    "T21n1217_002:0085c07": "此是如來三昧吠多梨大明印勅。持明者於",
    "T21n1217_002:0085c08": "曼拏羅內。結吠多梨印誦此大明。爾時明王",
    "T21n1217_002:0085c09": "決定現前。行人作大無畏相。所欲之事隨意",
    "T21n1217_002:0085c10": "成就。",
    "T21n1217_002:0085c11": "復次大明吠多梨印法。亦受一薩埵。用大三",
    "T21n1217_002:0085c12": "昧安曼拏羅內。行人復依前法。或於焰鬘得",
    "T21n1217_002:0085c13": "迦明王前。或曼拏羅中。或功德像前或尸陀",
    "T21n1217_002:0085c14": "林內。或空閑舍中隨自意樂。如是依法持誦",
    "T21n1217_002:0085c15": "一洛叉。令法精熟已。依吠多梨印三昧。於空",
    "T21n1217_002:0085c16": "舍內用屍灰。作賀賀部多曼拏羅。彼空舍內",
    "T21n1217_002:0085c17": "若有他人。暫住其中見此賀賀部多曼拏羅。",
    "T21n1217_002:0085c18": "於七日內必得破壞。依必隷覩得羯吒曼拏",
    "T21n1217_002:0085c19": "羅儀則。次第作供養。從曼拏羅南門及北門。",
    "T21n1217_002:0085c20": "持誦吠多梨大明及結本印。依本三昧於黑",
    "T21n1217_002:0085c21": "月八日。持明者安定而坐持誦大明至日出",
    "T21n1217_002:0085c22": "時。即得成就能滿一切願。此是最上大明句。",
    "T21n1217_002:0085c23": "忿怒明王親說。能作一切事。乃至寶杖印作",
    "T21n1217_002:0085c24": "法亦然。如是所說吠多梨印。是中等成就法。",
    "T21n1217_002:0085c25": "復次為貧苦眾生。說第三成就法。如是依",
    "T21n1217_002:0085c26": "法次第。隨行人所樂之處。畫殊妙必隷覩得",
    "T21n1217_002:0085c27": "羯吒曼拏羅。於其中間安吠多梨印。及想忿",
    "T21n1217_002:0085c28": "怒大明字。作善相歡喜。即結吠多梨印作供",
    "T21n1217_002:0085c29": "養。誦十字祕密明。或十字已上。最勝求成就",
    "T21n1217_002:0086a01": "者。當誦此大明曰。",
    "T21n1217_002:0086a02": "唵引阿引吽引覩吠引多引梨𠸪叉𠸪叉𤚥引娑",
    "T21n1217_002:0086a03": "嚩二合引賀引",
    "T21n1217_002:0086a04": "此是吠多梨本心大明。依法持誦十𠸪叉。所",
    "T21n1217_002:0086a05": "在處所隨意作法皆得成就。此祕密明功能",
    "T21n1217_002:0086a06": "廣大。能作一切事。",
    "T21n1217_002:0086a07": "復次依焰鬘得迦明王。所說大儀軌法。所有",
    "T21n1217_002:0086a08": "禁縛魑魅敬愛調伏殺設咄嚕發遣鬪諍息災",
    "T21n1217_002:0086a09": "增益句召幻化等。依儀所作必得成就。時持",
    "T21n1217_002:0086a10": "明者依法次第。先須持誦精熟。然後作此吠",
    "T21n1217_002:0086a11": "多梨法必得成就。又此儀軌有其多種。今此",
    "T21n1217_002:0086a12": "成就法。用孔雀尾一百莖。令童女合線。繫孔",
    "T21n1217_002:0086a13": "雀尾為拂。以新好佉禰囉木為其拂柄。柄安",
    "T21n1217_002:0086a14": "一塔。於樺皮上以牛黃。畫吠多梨安彼塔中。",
    "T21n1217_002:0086a15": "於月蝕夜往河岸上。作必隷覩得羯吒曼拏",
    "T21n1217_002:0086a16": "羅。持明者顧視月黑處。即誦大明至月蝕退",
    "T21n1217_002:0086a17": "時。以左手執拂。魔不能障。令孔雀尾自然溫",
    "T21n1217_002:0086a18": "暖漸有煙焰。若拂有溫暖。此是成壞之相。",
    "T21n1217_002:0086a19": "皆是明王所化。時持明人能為一切眾生作",
    "T21n1217_002:0086a20": "大利益。與諸菩薩而無有異。若見煙焰彼人",
    "T21n1217_002:0086a21": "得如意通。能隱沒自身亦能變身。如天女相",
    "T21n1217_002:0086a22": "不老不死。證得持明天大吉祥神通騰空自",
    "T21n1217_002:0086a23": "在。常得夜叉女恭敬圍繞。於一切持明天中",
    "T21n1217_002:0086a24": "最上第一。能作一切事。亦是明王威力所化。",
    "T21n1217_002:0086a25": "時持明人若見他軍欲來殺害。以拂揮搖他",
    "T21n1217_002:0086a26": "軍即止而不能行。乃至所有虎狼師子毒惡",
    "T21n1217_002:0086a27": "龍象及一切鬼神。搖拂之間悉能禁止不能",
    "T21n1217_002:0086a28": "為害。若以背拂復得如常隱於功用。",
    "T21n1217_002:0086a29": "復說最上吠多梨印祕密眼藥成就法。持明",
    "T21n1217_002:0086b01": "者用摩賀嚩舍安髑髏內。至日月蝕時。取此",
    "T21n1217_002:0086b02": "摩賀嚩舍為油。以赤馬藥為燈芯。用旃陀",
    "T21n1217_002:0086b03": "羅舍中火燃燈。以髑髏收此燈煙。加持一晝",
    "T21n1217_002:0086b04": "夜。復加持一銅箸子已。以箸搵藥點於自眼。",
    "T21n1217_002:0086b05": "左右顧視能見障外一切色境。如彼天眼而",
    "T21n1217_002:0086b06": "無有異。以水洗眼即得如常。此名最上眼藥",
    "T21n1217_002:0086b07": "成就法。",
    "T21n1217_002:0086b08": "復說魑魅成就法。用阿哩迦藥根曼陀羅藥",
    "T21n1217_002:0086b09": "根。遏稅摩囕藥木香謨賀曩藥根。摩賀儞攞",
    "T21n1217_002:0086b10": "藥根設囉半亢藥。必隷多萎花囉惹捺多藥。",
    "T21n1217_002:0086b11": "如是藥等。復用悉帝哩布嚕沙等。而行虞呬",
    "T21n1217_002:0086b12": "也事。於黑月八日。令童子研前藥為粖。後用",
    "T21n1217_002:0086b13": "悉帝哩囉惹搵前藥粖。或搵佉囉㘑多。然後",
    "T21n1217_002:0086b14": "於黑月八日。用屍灰畫必隷覩得羯吒曼拏",
    "T21n1217_002:0086b15": "羅。加持前藥八千遍即得成就。此藥能令一",
    "T21n1217_002:0086b16": "切人及鬼神作於魑魅。若於鬪諍劫害。及火",
    "T21n1217_002:0086b17": "難王怖之難。能於自身而作擁護。若以藥塗",
    "T21n1217_002:0086b18": "彼身。至善法堂中帝釋天主亦令作魑魅。若",
    "T21n1217_002:0086b19": "過河㵎等即無本力。",
    "T21n1217_002:0086b20": "復說能令一切部多等悉皆入悟。能說種種",
    "T21n1217_002:0086b21": "事成就法。用虎皮及儞哩謨迦冒囉誐毒藥",
    "T21n1217_002:0086b22": "欝金謨賀曩藥根。並搗羅為粖。用羖羊母怛",
    "T21n1217_002:0086b23": "囉。合和作丸如豌豆大。作七丸或八丸。用恭",
    "T21n1217_002:0086b24": "俱摩香搵或搵兔血。如是搵已。以藥丸安在",
    "T21n1217_002:0086b25": "髑髏內。於黑月八日夜。加持彼藥八百遍已",
    "T21n1217_002:0086b26": "上別用一器物。以恭俱摩香塗之。取前藥安",
    "T21n1217_002:0086b27": "此器內。復持誦八千遍。此藥法則決定成就",
    "T21n1217_002:0086b28": "有大威力。然後行人以藥打者。剎那之間令",
    "T21n1217_002:0086b29": "彼入悟。說種種事如彼眼見。彼入悟已。却收",
    "T21n1217_002:0086c01": "前藥入本器內。",
    "T21n1217_002:0086c02": "復說最上敬愛成就法。時持明人須自適悅。",
    "T21n1217_002:0086c03": "然後用𠸪訖多根奢囉半佉藥囉惹捺多涅哩",
    "T21n1217_002:0086c04": "波藥烏勃㘓多藥葉及蜂翅。如是藥等。令一",
    "T21n1217_002:0086c05": "童女擣篩為粖。用已哩多搵彼藥粖。安蓮華",
    "T21n1217_002:0086c06": "內。於黑月八日執持此藥。誦大明一千遍必",
    "T21n1217_002:0086c07": "得成就。能令囉惹心生敬愛。持明者以少許",
    "T21n1217_002:0086c08": "藥密入他食。他人食已而生敬愛。或以藥粖",
    "T21n1217_002:0086c09": "糝彼衣上亦得敬愛。乃至帝釋天主。亦可令",
    "T21n1217_002:0086c10": "彼生其敬愛。如是此藥不能至彼食中及衣",
    "T21n1217_002:0086c11": "服者。或以土木彫塑彼形。用於前藥同以擣",
    "T21n1217_002:0086c12": "羅。盛一器內。而復加持至七晝夜。彼人自來",
    "T21n1217_002:0086c13": "敬愛歡喜。即獻財帛珍寶等。",
    "T21n1217_002:0086c14": "復次調伏設咄嚕法。用孔雀尾摩呬建祖迦",
    "T21n1217_002:0086c15": "藥馬毛水牛毛曼陀羅子阿私摩囉花及蓽",
    "T21n1217_002:0086c16": "茇。如是藥各等分。并用囉惹薩同研。然後無",
    "T21n1217_002:0086c17": "丸。持明者於夜分中。依法加持八千遍已。復",
    "T21n1217_002:0086c18": "用馬毛猫兒毛同處燒煙以煙熏藥。若欲調",
    "T21n1217_002:0086c19": "伏設咄嚕。用藥一丸復杵為粖。糝彼頭上即",
    "T21n1217_002:0086c20": "得調伏。此法是焰鬘得迦明王親說。調伏法",
    "T21n1217_002:0086c21": "中此法最上。",
    "T21n1217_002:0086c22": "復次殺設咄嚕最勝法。持明者依法相應必",
    "T21n1217_002:0086c23": "獲成就。但在志誠無復疑惑。如有破滅三寶",
    "T21n1217_002:0086c24": "損減正法五逆殺害。如是惡人可用此法而",
    "T21n1217_002:0086c25": "以調伏。非此之類不許作法。彼持明者發菩",
    "T21n1217_002:0086c26": "提心。作大利益許作此法。此是如來三昧。利",
    "T21n1217_002:0086c27": "益有情斷除眾惡。守護三寶救度四生。依法",
    "T21n1217_002:0086c28": "受持乃至龍宮亦能成就。若人心懷嫉妬不",
    "T21n1217_002:0086c29": "識良善。隨意損他欲作此法。乃至夢中莫能",
    "T21n1217_002:0087a01": "成就。若彼行人身心清淨崇賢重善。具大慈",
    "T21n1217_002:0087a02": "悲廣行救濟。導引眾生歸正覺路。即許作此",
    "T21n1217_002:0087a03": "成就之法。彼持明者取破壞三寶人足下土。",
    "T21n1217_002:0087a04": "取得土已發忿怒心。用水牛母怛囉。和為泥",
    "T21n1217_002:0087a05": "作彼形像。以屍灰塗彼形像。用炭棘糠骨等。",
    "T21n1217_002:0087a06": "填塞彼像心腹之內。乃至耳鼻口眼悉皆填",
    "T21n1217_002:0087a07": "滿。於彼像身逆書發吒字。時持明者以左",
    "T21n1217_002:0087a08": "足蹋彼形像。結吠多梨印稱設咄嚕名。誦",
    "T21n1217_002:0087a09": "大明八千遍。彼諸惡人設咄嚕等速自除滅。",
    "T21n1217_002:0087a10": "若作此法害他持三昧等者。作法者自得破",
    "T21n1217_002:0087a11": "壞。",
    "T21n1217_002:0087a12": "復說發遣設咄嚕法。當用佉禰囉木作橛長",
    "T21n1217_002:0087a13": "八指。以橛搵芥子油。搵已塗於屍灰。用自死",
    "T21n1217_002:0087a14": "烏皮裹彼橛上。以赤色線繫之。時持明者於",
    "T21n1217_002:0087a15": "夜分中。向彼橛前結吠多梨印稱彼人名。即",
    "T21n1217_002:0087a16": "誦發遣大明八千遍。然將此橛釘埋彼人門",
    "T21n1217_002:0087a17": "前。彼設咄嚕自速而去。此發遣儀威力最勝。",
    "T21n1217_002:0087a18": "乃至帝釋天主見此儀軌。亦須速離何況惡",
    "T21n1217_002:0087a19": "人。",
    "T21n1217_002:0087a20": "復次有破壞三寶及五逆惡人。令互相鬪諍",
    "T21n1217_002:0087a21": "皆得磨滅法。持明者當用猪血及跋攞怛迦",
    "T21n1217_002:0087a22": "藥。如是等藥擣篩為粖。用涅哩嚩舍合和已。",
    "T21n1217_002:0087a23": "結吠多梨印誦大明八千遍。以此藥為香於",
    "T21n1217_002:0087a24": "爐內燒。所有破壞三寶造惡之人。聞斯香氣",
    "T21n1217_002:0087a25": "互相鬪諍。種種捶打直至身終。及彼妻子眷",
    "T21n1217_002:0087a26": "屬。鬪諍命終亦復如是。乃至州城聚落及彼",
    "T21n1217_002:0087a27": "他軍。聞斯香氣破壞亦然。",
    "T21n1217_002:0087a28": "復次幻化之法。持明者用屍灰兔血。合和一",
    "T21n1217_002:0087a29": "處同入一髑髏內。然後作曼拏羅。如必隷覩",
    "T21n1217_002:0087b01": "得羯吒曼拏羅內。安吠多梨印而作廣大供",
    "T21n1217_002:0087b02": "養。於曼拏羅南門。隨力用酥及前屍灰作護",
    "T21n1217_002:0087b03": "摩。誦大明八千遍。作護摩亦八千遍。如是作",
    "T21n1217_002:0087b04": "已。至明旦時見護摩爐。如乾闥婆城。即用爐",
    "T21n1217_002:0087b05": "內灰塗白色花上。以花擲於空中。能現諸佛",
    "T21n1217_002:0087b06": "並在樓閣之內。若塗黃花擲於空中。能現千",
    "T21n1217_002:0087b07": "數大阿羅漢。或塗赤色花擲於空中。能現諸",
    "T21n1217_002:0087b08": "天天人。或塗青色花擲於空中。能現夜叉囉",
    "T21n1217_002:0087b09": "叉娑。乃至必隷多拏枳尼恭畔拏等。一切能",
    "T21n1217_002:0087b10": "現隨行人意。復用淨水加持七遍灑於虛空。",
    "T21n1217_002:0087b11": "所現幻法悉皆止息。復用烏翅七隻作拂。以",
    "T21n1217_002:0087b12": "骨為柄。用屍灰塗柄。望空搖拂。隨意觀想所",
    "T21n1217_002:0087b13": "欲之事。隨心化現一切皆成。或現人過江河",
    "T21n1217_002:0087b14": "大海。或現高大樓閣墮下人物。或現龍王宮",
    "T21n1217_002:0087b15": "殿。或現眾人聚會。或現軍馬交戰。如是種種",
    "T21n1217_002:0087b16": "之事俱獲成就。若欲止息。以左手執拂悉皆",
    "T21n1217_002:0087b17": "不現。如是幻法明王自說。",
    "T21n1217_002:0087b18": "復次息災法。或為自身或為他人。用白色妙",
    "T21n1217_002:0087b19": "花。以白檀為塗香。塗於白花。依法結吠多梨",
    "T21n1217_002:0087b20": "印。誦大明一千八遍。加持已。行人於貫海流",
    "T21n1217_002:0087b21": "者江河。即往河中。用前白花每朵加持一百",
    "T21n1217_002:0087b22": "八遍。即擲河中。如是作法大惡災難速得消",
    "T21n1217_002:0087b23": "除。乃至國界州縣隍城聚落。王臣黎庶一切",
    "T21n1217_002:0087b24": "災難。依法持誦悉得消除。",
    "T21n1217_002:0087b25": "復次增益法。持明者於舍利塔前。周匝排列",
    "T21n1217_002:0087b26": "香花作大供養。或為自身或為他人。或男或",
    "T21n1217_002:0087b27": "女等一一稱名某甲等。求增益事。即結吠多",
    "T21n1217_002:0087b28": "梨印。持誦大明一阿庾多。此儀是佛所說無",
    "T21n1217_002:0087b29": "不成就。持明者於彼塔前。作四方曼拏羅。八",
    "T21n1217_002:0087c01": "方燃燈散種種妙花及獻飲食。焚安悉香發",
    "T21n1217_002:0087c02": "菩提心。諦信清淨作禮諸佛。面向舍利塔每",
    "T21n1217_002:0087c03": "日三時。造佛塔像速得息災。",
    "T21n1217_002:0087c04": "復次增益法。持明者不得為自身。發慈悲意",
    "T21n1217_002:0087c05": "普為一切有情。令離諸苦如母愛子。利生亦",
    "T21n1217_002:0087c06": "然。持明者用牛黃及己身囉訖多。合和如塗",
    "T21n1217_002:0087c07": "香盛髑髏內。於月初蝕時。加持此藥直至蝕",
    "T21n1217_002:0087c08": "盡。以手捧藥復誦大明。至月蝕退盡之時。行",
    "T21n1217_002:0087c09": "人以此藥少許點於眉間。每見國王大臣皆",
    "T21n1217_002:0087c10": "生敬愛。乃至一切有情。見者崇重歡喜瞻",
    "T21n1217_002:0087c11": "仰。",
    "T21n1217_002:0087c12": "復次句召法。是妙吉祥化身忿怒明王親說。",
    "T21n1217_002:0087c13": "時持明者當用自死童女頭髮。合髮為索。於",
    "T21n1217_002:0087c14": "黑月八日安髑髏中。然後日日持誦大明。至",
    "T21n1217_002:0087c15": "月蝕日。往閻牟曩河岸潔淨之處。作必隷覩",
    "T21n1217_002:0087c16": "得羯吒曼拏羅獻大供養。作吠多梨印持誦",
    "T21n1217_002:0087c17": "大明。以種種飲食為諸鬼神出生。至髮羂索",
    "T21n1217_002:0087c18": "震動起立。法必成就。時持明人執此羂索。句",
    "T21n1217_002:0087c19": "召諸天及帝釋等。剎那中間速來現前。隨行",
    "T21n1217_002:0087c20": "人語所欲之事一切成就。又彼行人以持誦",
    "T21n1217_002:0087c21": "力復得五通。所有夜叉女乾闥哩嚩女及天",
    "T21n1217_002:0087c22": "女等。以索句召剎那即來。行人所欲無不隨",
    "T21n1217_002:0087c23": "意。如欲歡樂女即同歡不得樂著。凡女身體",
    "T21n1217_002:0087c24": "不淨多諸穢惡。持明者宜應遠離。若句召",
    "T21n1217_002:0087c25": "諸天及夜叉囉叉娑等。即來現前周匝圍繞。",
    "T21n1217_002:0087c26": "復將行人往諸天界及本住處。所求皆得。或",
    "T21n1217_002:0087c27": "要宮殿樓閣種種聖藥。及無數百千劫樹一",
    "T21n1217_002:0087c28": "一皆得而自受用。彼持明人增其壽命一阿",
    "T21n1217_002:0087c29": "哩沒馱數。永離飢餓疾病。及愛別離等苦惱",
    "T21n1217_002:0088a01": "之難。若羂索震動起立。是法成之相。彼索不",
    "T21n1217_002:0088a02": "動其法未成。亦能作得世間所欲之事。豈況",
    "T21n1217_002:0088a03": "成就耶。或句召男或句召女。即舒開羂索稱",
    "T21n1217_002:0088a04": "彼人名。持誦大明數滿百遍。復誦紇哩字彼",
    "T21n1217_002:0088a05": "即速來。譬如飛鳥無暫停住。乃至囉惹并諸",
    "T21n1217_002:0088a06": "眷屬。及一切諸趣有情。財帛金寶象馬車乘",
    "T21n1217_002:0088a07": "花果等物。若見若聞行人句召。悉皆來至隨",
    "T21n1217_002:0088a08": "意受用。若彼行人依此大明三昧而以句召。",
    "T21n1217_002:0088a09": "在百由旬外亦令速來勿生疑惑。如是羂索",
    "T21n1217_002:0088a10": "成就之法。",
    "T21n1217_002:0088a11": "7 焰鬘得迦吠多梨印修行儀軌分焰鬘得迦吠多梨印修行儀軌分第七",
    "T21n1217_002:0088a12": "復次依法次第所有焰鬘得迦吠多梨印最上",
    "T21n1217_002:0088a13": "修行儀軌。於持明者能施成就。此是妙吉祥",
    "T21n1217_002:0088a14": "所化忿怒明王親說。而此大明有大威力。或",
    "T21n1217_002:0088a15": "誦七字至十字已上。天人聞者俱獲安樂。彼",
    "T21n1217_002:0088a16": "持明者依法次第。先誦大明六洛叉而得精",
    "T21n1217_002:0088a17": "熟。然後作於㡧像。復誦大明三洛叉。依此儀",
    "T21n1217_002:0088a18": "軌起首持誦。隨意所求無不成就。此焰鬘得",
    "T21n1217_002:0088a19": "迦大無畏明王。能除一切魔能施一切願能",
    "T21n1217_002:0088a20": "除一切災。時持明者沐浴潔淨。齊整三衣發",
    "T21n1217_002:0088a21": "志誠心。日日依仗明王恭敬供養作自擁護。",
    "T21n1217_002:0088a22": "然後想微妙字在於心中。復想此字變成蓮",
    "T21n1217_002:0088a23": "華。想自身坐於蓮華之上。想於吽字。次想唵",
    "T21n1217_002:0088a24": "字在於頭上。想阿字在於眼上。如是觀想為",
    "T21n1217_002:0088a25": "自擁護。然後持誦大明或七字至十字已上。",
    "T21n1217_002:0088a26": "或入軍陣結本部印。想心大明想頭大明想",
    "T21n1217_002:0088a27": "頂大明想身大明。而為甲冑想。二手大明",
    "T21n1217_002:0088a28": "化成器仗。依大明三昧。結焰鬘得迦明王吠",
    "T21n1217_002:0088a29": "多梨本印。想在本心。右手結寶杖印作大惡",
    "T21n1217_002:0088b01": "相。時持明者發淨信心。以種種上妙香華及",
    "T21n1217_002:0088b02": "諸珍果。供養必隷覩得羯吒。曼拏羅中功德",
    "T21n1217_002:0088b03": "㡧像等。能施一切願所求成就。",
    "T21n1217_002:0088b04": "復次造像儀軌。能施一切願。持明者先持誦",
    "T21n1217_002:0088b05": "精熟。然後造像。凡所造像。或用金銀鍮石生",
    "T21n1217_002:0088b06": "銅熟銅。乃至瑠璃玻瓈及一切珍寶等。所成",
    "T21n1217_002:0088b07": "之像皆得成就廣大功德福報之事。若持明",
    "T21n1217_002:0088b08": "者求囉惹位。當造金像身高八指必得成就。",
    "T21n1217_002:0088b09": "若求富貴。當造銀像身高十指。欲除疾病。當",
    "T21n1217_002:0088b10": "作生銅像身高十六指。若欲所求隨意。當作",
    "T21n1217_002:0088b11": "熟銅像身高二十指。若除冤結及求富貴。當",
    "T21n1217_002:0088b12": "作鍮石像身高二十二指。若欲能施一切所",
    "T21n1217_002:0088b13": "欲之事。當作瑠璃像身高十六指。若欲身心",
    "T21n1217_002:0088b14": "精進及息災增益。當作玻瓈像身高十二指。",
    "T21n1217_002:0088b15": "若欲成就劍法及入阿蘇囉窟。當作眾寶像",
    "T21n1217_002:0088b16": "身高八指。如是尊像如法用心。巧妙裝嚴諸",
    "T21n1217_002:0088b17": "相具足。依法供養一切所求無不成就。如前",
    "T21n1217_002:0088b18": "金銀等所造明王聖像。手執本部器仗。乘",
    "T21n1217_002:0088b19": "於必隷多。身有六面大惡顧視。十二臂六足",
    "T21n1217_002:0088b20": "身戴三頭。必隷多以為鬘飾。著虎皮衣復掛",
    "T21n1217_002:0088b21": "絡腋。立如左舞勢。如是儀軌依法所求一切",
    "T21n1217_002:0088b22": "成就。",
    "T21n1217_002:0088b23": "復次以木為明王聖像。依法儀軌。亦能滿於",
    "T21n1217_002:0088b24": "一切所欲之願。若造明王聖像。通用一切諸",
    "T21n1217_002:0088b25": "木。若以白檀木及松木造像最上身高十二",
    "T21n1217_002:0088b26": "指。能施一切願。若用白阿哩迦木根造像身",
    "T21n1217_002:0088b27": "高十六指。所求皆得。若高十四指必獲富貴",
    "T21n1217_002:0088b28": "安樂。若用無憂樹木造像身高五指。能作敬",
    "T21n1217_002:0088b29": "愛。若用松木作像身高六指。能句召。降伏諸",
    "T21n1217_002:0088c01": "天及阿蘇囉王令生敬愛。若以龍華樹木造",
    "T21n1217_002:0088c02": "像身高七指。能除疾病及滅冤惡。若用人髑",
    "T21n1217_002:0088c03": "髏。造像身高十二指。持明者不須法事精",
    "T21n1217_002:0088c04": "熟。但一向供養能成就一切事。是名造像之",
    "T21n1217_002:0088c05": "法。",
    "T21n1217_002:0088c06": "復次畫㡧像法。時持明者收亡人衣。以水洗",
    "T21n1217_002:0088c07": "淨已。用作㡧像長一肘。以亡人頭髮為筆。不",
    "T21n1217_002:0088c08": "得以五色畫之。唯用兔血及赤土畫於㡧像。",
    "T21n1217_002:0088c09": "中心畫焰鬘得迦明王。作大惡怖畏相。足",
    "T21n1217_002:0088c10": "蹋必隷多立如左舞勢。六面各三目。頭髮竪",
    "T21n1217_002:0088c11": "立眉麁目廣。俱作赤黃色。六足十二臂。右第",
    "T21n1217_002:0088c12": "一手作施願印。第二手執三叉。第三手執劍。",
    "T21n1217_002:0088c13": "第四手執鉞斧。第五手執寶杖。第六手執鉤。",
    "T21n1217_002:0088c14": "左第一手作期剋印。第二手執槍。第三手",
    "T21n1217_002:0088c15": "執覩摩囉。第四手執寶棒。第五手執髑髏。第",
    "T21n1217_002:0088c16": "六手執羂索。以虎皮為衣口出利牙。於明王",
    "T21n1217_002:0088c17": "左右。復畫心印明。於明王右邊畫寶杖心印",
    "T21n1217_002:0088c18": "明。身作大惡相頭髮竪立。作赤黃色。手結",
    "T21n1217_002:0088c19": "寶杖印以為器仗。立如左舞勢亦作期剋印。",
    "T21n1217_002:0088c20": "面帶顰眉。於明王左邊畫吠多梨心印明。",
    "T21n1217_002:0088c21": "遍身熾焰有大威力。瞻視明王面有三目。顰",
    "T21n1217_002:0088c22": "眉頭髮竪立腹形廣大。手執三叉作期剋印。",
    "T21n1217_002:0088c23": "奉佛教勅降伏諸魔。難調者能調。如是畫已。",
    "T21n1217_002:0088c24": "安置於寂靜深密之處。以香華飲食日日供",
    "T21n1217_002:0088c25": "養。依此寶杖心印及吠多梨心印儀軌作法。",
    "T21n1217_002:0088c26": "必得成就。此心印㡧像作曼拏羅時。持明者",
    "T21n1217_002:0088c27": "展開供養。隨意所求無不滿願。復次焰鬘",
    "T21n1217_002:0088c28": "得迦明王㡧像法。持明者當用必隷多衣。",
    "T21n1217_002:0088c29": "以水淨洗而作㡧像。廣闊一肘。用上好色",
    "T21n1217_002:0089a01": "畫焰鬘得迦明王如青雲色。如是畫已。於深",
    "T21n1217_002:0089a02": "靜之處懸掛㡧像。及安置諸佛賢聖如法供",
    "T21n1217_002:0089a03": "養。持明者坐吉祥草而作能持。瞻仰㡧像手",
    "T21n1217_002:0089a04": "執金剛子數珠。專志持誦大明三洛叉。如身",
    "T21n1217_002:0089a05": "心勞惓暫時止息。然後復誦至三洛叉。滿",
    "T21n1217_002:0089a06": "已往山頂上。復誦大明勤修苦行。必得成就。",
    "T21n1217_002:0089a07": "依儀所說中品及下品成就法。若不勤修苦",
    "T21n1217_002:0089a08": "行必不成就。彼持明人修苦行時。作尊那菩",
    "T21n1217_002:0089a09": "薩無畏想。持鉢食已修牟尼行止息諸根。然",
    "T21n1217_002:0089a10": "後持不損破者佉禰囉木棒。經行嶮道離諸",
    "T21n1217_002:0089a11": "危難。時持明者作忿怒明王無畏行。誦焰鬘",
    "T21n1217_002:0089a12": "得迦大明。滿六箇月得最上成就。如是長時",
    "T21n1217_002:0089a13": "受持忿怒明王無畏行。能殺諸魔。或作法持",
    "T21n1217_002:0089a14": "誦之時。若有魔境現前作種種相。不得怖畏。",
    "T21n1217_002:0089a15": "或現天女端嚴之相。勿共言語。心不散亂發",
    "T21n1217_002:0089a16": "菩提意。持忿怒大明。彼諸魔等自然破壞滅",
    "T21n1217_002:0089a17": "沒不現。是名最上成就所求如意。持明之人",
    "T21n1217_002:0089a18": "一心受持。",
    "T21n1217_002:0089a19": "佛說妙吉祥最勝根本大教經卷中"
}