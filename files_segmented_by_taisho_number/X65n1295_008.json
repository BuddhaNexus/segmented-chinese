{
    "X65n1295_008:0515c01": "禪宗頌古聯珠通集卷第八",
    "X65n1295_008:0515c02": "宋池州報恩光孝禪寺沙門法應　集",
    "X65n1295_008:0515c03": "元紹興天衣萬壽禪寺沙門普會續集",
    "X65n1295_008:0515c04": "　　祖師機緣",
    "X65n1295_008:0515c05": "東土旁出諸祖",
    "X65n1295_008:0515c06": "【增收】波羅提尊者(西天無相宗首)因異見王問。何者是佛。者",
    "X65n1295_008:0515c07": "曰。見性是佛。王曰。師見性否。曰我見佛性。王曰。",
    "X65n1295_008:0515c08": "性在何處。曰性在作用。王曰。是何作用。我今不",
    "X65n1295_008:0515c09": "見。曰今見作用王自不見。王曰。於我有否。曰王",
    "X65n1295_008:0515c10": "若作用無有不是。王若不用體亦難見。王曰。若",
    "X65n1295_008:0515c11": "當用時幾處出現。曰若出現時當有其八。王曰。",
    "X65n1295_008:0515c12": "其八出現當為我說。者即說偈曰。在胎為身。處",
    "X65n1295_008:0515c13": "世名人。在眼曰見。在耳曰聞。在鼻辨香。在口談",
    "X65n1295_008:0515c14": "論。在手執捉。在足運奔。徧現俱該沙界。收攝在",
    "X65n1295_008:0515c15": "一微塵。識者知是佛性。不識喚作精魂。　頌曰。",
    "X65n1295_008:0515c16": "古有異見王。執迷生異見。波羅提尊者。為君通一線",
    "X65n1295_008:0515c17": "佛性等虗空。八門常出現。榮華有盛衰。大道無更變。",
    "X65n1295_008:0515c18": "變不變清涼。須是犀牛扇。(南堂興)。",
    "X65n1295_008:0515c19": "在胎為身。隨緣托質示天真。分明見得當時事。晝夜",
    "X65n1295_008:0515c20": "舒光轉法輪。(劉興朝居士　八)。",
    "X65n1295_008:0515c21": "處世名人。我今知是釋迦身堪悲擾擾昏昏者。箇箇",
    "X65n1295_008:0515c22": "埋藏無價珍。",
    "X65n1295_008:0515c23": "在眼曰見。昨夜三更光掣電。照破塵根一物無。始知",
    "X65n1295_008:0515c24": "身坐空王殿。",
    "X65n1295_008:0516a01": "在耳曰。聞如何昏聵滿乾坤。那知鼓響鐘鳴夜。一一",
    "X65n1295_008:0516a02": "齊開眾妙門。",
    "X65n1295_008:0516a03": "在鼻辨香。旃檀林裏親聞得。徹地薰天只自知。相逢",
    "X65n1295_008:0516a04": "覿面難相識。",
    "X65n1295_008:0516a05": "在舌談論。方便須開大施門。若是知音兩相見。何勞",
    "X65n1295_008:0516a06": "一默與多言。",
    "X65n1295_008:0516a07": "在手執捉。放開揑聚總由伊。笑他龐老當年道。運水",
    "X65n1295_008:0516a08": "搬柴未是奇。",
    "X65n1295_008:0516a09": "在足運犇。草鞋踏破無消息。吾今了了報君知。自是",
    "X65n1295_008:0516a10": "不歸歸便得。",
    "X65n1295_008:0516a11": "金陵牛頭山第一世法融禪師。幽栖石室。有百",
    "X65n1295_008:0516a12": "鳥衘花之異。唐貞觀中。四祖遙觀氣象。知有奇",
    "X65n1295_008:0516a13": "人。躬自尋訪。見師端坐。祖問曰。在此作什麼。師",
    "X65n1295_008:0516a14": "曰觀心。祖曰。觀是何人心是何物。師無對。作禮",
    "X65n1295_008:0516a15": "問曰。大德高棲何所。祖曰。貧道不決所止。師曰。",
    "X65n1295_008:0516a16": "還識道信禪師不。曰何以問他。師曰。嚮德滋久",
    "X65n1295_008:0516a17": "冀一禮謁。祖曰。即貧道是。師曰。因何降此。祖曰。",
    "X65n1295_008:0516a18": "特來相訪。莫更有宴息處否。師引至菴所。唯見",
    "X65n1295_008:0516a19": "虎狼之類。祖舉兩手作怖勢。師曰。猶有這箇在。",
    "X65n1295_008:0516a20": "祖曰。適來見什麼。師無語。祖於師坐石書一佛",
    "X65n1295_008:0516a21": "字。師覩之竦然。祖曰。猶有這箇在。師未曉。乃請",
    "X65n1295_008:0516a22": "說法。祖曰。百千法門同歸方寸。河沙妙德總在",
    "X65n1295_008:0516a23": "心源。師領悟。祖曰。吾受三祖頓教法門。今付於",
    "X65n1295_008:0516a24": "汝。汝受吾言只住此山。後有五人紹汝玄化。百",
    "X65n1295_008:0516b01": "鳥不復[銜金+缶]花。號懶融　僧問南泉。牛頭未見四",
    "X65n1295_008:0516b02": "祖。為什百鳥衘花。泉曰。為渠步步踏佛階梯。曰",
    "X65n1295_008:0516b03": "見後為什不來。泉曰。直饒不來。猶較王老師一",
    "X65n1295_008:0516b04": "線道　又趙州因僧問牛頭未見四祖時如何。",
    "X65n1295_008:0516b05": "州曰。飽柴飽水。見後如何。曰飽柴飽水。　頌曰。",
    "X65n1295_008:0516b06": "古人抱志坐牛頭。信師說話示無休。飽柴飽水安心",
    "X65n1295_008:0516b07": "靜。真正無私是趙州。(汾陽昭)。",
    "X65n1295_008:0516b08": "牛頭峯頂鎻重雲。獨坐寥寥寄此身。百鳥不來春又",
    "X65n1295_008:0516b09": "盡。不知誰是到菴人。(雪竇顯)。",
    "X65n1295_008:0516b10": "紫氣氤氳透白雲。因逢宗匠指迷津。衘花百鳥空惆",
    "X65n1295_008:0516b11": "悵。不見菴中舊主人。(楊無為)。",
    "X65n1295_008:0516b12": "喧寂同為不二門。莫來無佛處稱尊。寄言牛首菴中",
    "X65n1295_008:0516b13": "老。百鳥[銜金+缶]花禍有根。(祖印明　二)。",
    "X65n1295_008:0516b14": "一榻蕭然傍翠陰。晝扃松戶冷沉沉。懶融得到平常",
    "X65n1295_008:0516b15": "地。百鳥[銜金+缶]花無處尋。",
    "X65n1295_008:0516b16": "花鳥不來空過春。牛頭山上懶融人。自心淨故元無",
    "X65n1295_008:0516b17": "作。放下許多閑苦辛。(天童覺)。",
    "X65n1295_008:0516b18": "花落花開百鳥悲。菴前物是主人非。桃源咫尺無尋",
    "X65n1295_008:0516b19": "處。一櫂漁蓑寂寞歸。(張無盡)。",
    "X65n1295_008:0516b20": "寥寥風月臥烟霞。百鳥從茲不獻花。人義盡從貧處",
    "X65n1295_008:0516b21": "斷。世情偏向有錢家。(夢菴信)。",
    "X65n1295_008:0516b22": "【續收】六葉牛頭樹別栽。五天熊耳縱雲雷。須知四祖乘",
    "X65n1295_008:0516b23": "機接。百鳥[銜金+缶]花去不來。(剋符道者)。",
    "X65n1295_008:0516b24": "水因有月方知靜。天為無雲始覺高。獨坐孤峯休更",
    "X65n1295_008:0516c01": "問。此時難著一絲毫。(別峯印)。",
    "X65n1295_008:0516c02": "雨前不見花間葉。雨後渾無葉底華。胡蝶紛紛過墻",
    "X65n1295_008:0516c03": "去。不知春色落誰家。(孤峯深)。",
    "X65n1295_008:0516c04": "著鞭騎馬去。空手步行歸。寂寞菴前路。衘花鳥不飛。",
    "X65n1295_008:0516c05": "(鐵山仁)。",
    "X65n1295_008:0516c06": "學者疑心尚未什。飽柴飽水坐牛頭。子期不用黃金",
    "X65n1295_008:0516c07": "鑄。末世知音有趙州。(橫川珙)。",
    "X65n1295_008:0516c08": "【增收】潤州鶴林玄素禪師(嗣牛頭威)有僧敲門。師云",
    "X65n1295_008:0516c09": "誰。僧云是僧。師云莫道是僧。佛來也不著。僧云",
    "X65n1295_008:0516c10": "為甚麼不著。師云無棲泊處。　頌曰。",
    "X65n1295_008:0516c11": "十月清霜重。臨風徹骨寒。苦無棲泊處。擺手出長安。",
    "X65n1295_008:0516c12": "(松源岳)。",
    "X65n1295_008:0516c13": "道箇佛來也不著。骨頭節節是黃金。不消三拜勘破",
    "X65n1295_008:0516c14": "了。鶴唳空山竹滿林。(自默恭)。",
    "X65n1295_008:0516c15": "杭州徑山國一道欽禪師(嗣鶴林素)因馬祖遣",
    "X65n1295_008:0516c16": "人送書到。書中作一圓相。師發緘見。遂於圓相",
    "X65n1295_008:0516c17": "中著一畫。却封回。忠國師聞得乃曰。欽師猶被",
    "X65n1295_008:0516c18": "馬祖惑。　頌曰。",
    "X65n1295_008:0516c19": "馬祖當時見徑山。同風微露密機關。無端却被南陽",
    "X65n1295_008:0516c20": "老。平地坑人似等閑。(佛印元)。",
    "X65n1295_008:0516c21": "被惑之言事有由。神交千里芥針投。誰知解使雲通",
    "X65n1295_008:0516c22": "信。我不然兮石點頭。(照覺總)。",
    "X65n1295_008:0516c23": "自南自北自西自東。溪山雖異雲月還同。何事南陽",
    "X65n1295_008:0516c24": "老。倒令人擾擾匇匇。(地藏恩)。",
    "X65n1295_008:0517a01": "馬師仲冬嚴寒。欽師孟夏漸熱。雖然寒熱不同。彼此",
    "X65n1295_008:0517a02": "不失時節。(徑山杲)。",
    "X65n1295_008:0517a03": "【增收】國一因唐代宗詔至闕下。親加禮敬。一日師在",
    "X65n1295_008:0517a04": "大內。見帝來乃起立。帝云師何以起。師云檀越",
    "X65n1295_008:0517a05": "何得向四威儀中見貧道。　頌曰。",
    "X65n1295_008:0517a06": "法地安然不動移。振身而立亦相宜。勿於起坐經行",
    "X65n1295_008:0517a07": "外。別討大唐天子師。(石溪月)。",
    "X65n1295_008:0517a08": "立在威儀外。全身在裏頭。重重賜龍袖。難掩面門羞。",
    "X65n1295_008:0517a09": "(西巖惠)。",
    "X65n1295_008:0517a10": "萬乘君王一國師。尋常不離四威儀。山長水遠空相",
    "X65n1295_008:0517a11": "憶。黃葉吹風人未歸。(閑極雲)。",
    "X65n1295_008:0517a12": "杭州鳥窠道林禪師(嗣國一)初詣長安西明寺",
    "X65n1295_008:0517a13": "學華嚴。唐代宗詔國一禪師至闕。乃謁之得法。",
    "X65n1295_008:0517a14": "歸於西湖秦望山。有長松枝葉繁茂盤屈如蓋。",
    "X65n1295_008:0517a15": "遂棲止其上。故以為名。有侍者會通。乃唐德宗",
    "X65n1295_008:0517a16": "六宮使。棄官從師落髮。伏勤數年未蒙印授。一",
    "X65n1295_008:0517a17": "日告辭。師曰。往甚處。通曰。往諸方學佛法去。師",
    "X65n1295_008:0517a18": "曰。若是佛法。老僧亦有少許。曰如何是和尚佛",
    "X65n1295_008:0517a19": "法。師拈起布毛吹一吹。通於言下大悟。更不復",
    "X65n1295_008:0517a20": "他遊。乃居左右。後開法為的嗣。或號布毛侍者。",
    "X65n1295_008:0517a21": "　頌曰。",
    "X65n1295_008:0517a22": "侍者初心學勝緣。辭師擬欲去參禪。鳥窠知是根機",
    "X65n1295_008:0517a23": "熟。吹毛當下得心安。(汾陽昭)。",
    "X65n1295_008:0517a24": "鳥窠拈起布毛吹。一道寒光對落暉。雖是老婆心意",
    "X65n1295_008:0517b01": "切。悟來由在半途歸。(石門易)。",
    "X65n1295_008:0517b02": "無風帀帀起波痕。碧髻羅紋正眼觀。恰值黃河三凍",
    "X65n1295_008:0517b03": "鎻。那羅延窟見龍蟠。(雲居祐)。",
    "X65n1295_008:0517b04": "鳥窠吹布毛。紅日午方高。趙王因好劒。合國人帶刀。",
    "X65n1295_008:0517b05": "(真淨文)。",
    "X65n1295_008:0517b06": "顧視顰眉落二三。那堪重把布毛拈。承當直下便休",
    "X65n1295_008:0517b07": "去。眼裏無筋舉世嫌。(成枯木)。",
    "X65n1295_008:0517b08": "老倒忘機是鳥窠。西湖湖上控烟蘿。布毛吹起無多",
    "X65n1295_008:0517b09": "子。鐵眼銅睛不奈何。(寶峯乾)。",
    "X65n1295_008:0517b10": "鳥窠拈起布毛吹。鷲嶺祇園頓息疑。須信化工多少",
    "X65n1295_008:0517b11": "力。枯槎生出向東枝。(張無盡)。",
    "X65n1295_008:0517b12": "老師曾把布毛吹。舉處分明第一機。欲識箇中端的",
    "X65n1295_008:0517b13": "意。嶺頭遙指白雲飛。(真覺添)。",
    "X65n1295_008:0517b14": "直下無私是鳥窠。布毛吹起絕譊訛。會通忽綻頂門",
    "X65n1295_008:0517b15": "眼。照破山河佛與魔。(旻古佛)。",
    "X65n1295_008:0517b16": "眼中難著透金塵。悟了今人即古人。大地撮來如粟",
    "X65n1295_008:0517b17": "米。一毛頭上現全身。(佛鑑懃)。",
    "X65n1295_008:0517b18": "欲求佛法往南方。老大宗師為舉揚。山花滿地都狼",
    "X65n1295_008:0517b19": "藉。一陣風來一陣香。(龍門遠)。",
    "X65n1295_008:0517b20": "布毛一吹。當下知歸。冷光徧地。獨露針錐。(楚安方)。",
    "X65n1295_008:0517b21": "【續收】白鳳烟霞控鳥窠。驪龍珠耀祖山河。當初捻起布",
    "X65n1295_008:0517b22": "毛意。體用毗盧些子多。(剋符道者)。",
    "X65n1295_008:0517b23": "游騎紛紛驟曉風。將軍施令在城東。拈來金鏃些兒",
    "X65n1295_008:0517b24": "妙。射破花心一點紅。(塗毒藥)。",
    "X65n1295_008:0517c01": "兩指爪開權撮起。一毛頭上為吹開。這回不在身邊",
    "X65n1295_008:0517c02": "立。休說清風徧九垓。(心聞賁)。",
    "X65n1295_008:0517c03": "用處天然別。更不落思惟。山河并大地。全露法王機。",
    "X65n1295_008:0517c04": "(月林觀)。",
    "X65n1295_008:0517c05": "鳥窠拈起布毛吹。萬仞孤峯對落暉。未舉已前先瞥",
    "X65n1295_008:0517c06": "地。早知不是丈夫兒。(秀巖瑞)。",
    "X65n1295_008:0517c07": "鳥窠佛法無多子。只在襤襂一布毛。一氣吹來何處",
    "X65n1295_008:0517c08": "去。至今天下有譊訛。(懶菴需)。",
    "X65n1295_008:0517c09": "八十翁翁要力行。布毛吹起禍重生。殺人流血三千",
    "X65n1295_008:0517c10": "里。枯樹枝頭一老僧。(北山隆)。",
    "X65n1295_008:0517c11": "佛法有些少。言中沒網羅。布毛吹起處。依舊不離窠。",
    "X65n1295_008:0517c12": "(無準範)。",
    "X65n1295_008:0517c13": "【增收】鳥窠因白居易侍郎問。如何是佛法大意。師曰。",
    "X65n1295_008:0517c14": "諸惡莫作眾善奉行。白曰。三歲孩兒也解恁麼",
    "X65n1295_008:0517c15": "道。師曰。三歲孩兒雖道得。八十老人行不得。",
    "X65n1295_008:0517c16": "　頌曰。",
    "X65n1295_008:0517c17": "惡無相貌善無形。皆自心田長養成。不動鋒鋩輕剔",
    "X65n1295_008:0517c18": "破。菩提煩惱等空平。(無量壽)。",
    "X65n1295_008:0517c19": "【增收】袁州蒙山道明禪師(嗣五祖)因趂盧行者至大",
    "X65n1295_008:0517c20": "庾嶺。者見師至。即擲衣鉢於石上曰。此衣表信。",
    "X65n1295_008:0517c21": "可力爭耶。任將去。師遂舉之。如山不動。踟蹰悚",
    "X65n1295_008:0517c22": "慄乃曰。我來求法。非為衣耶。願行者開示。曰不",
    "X65n1295_008:0517c23": "思善不思惡。正與麼時阿那箇是明上座本來",
    "X65n1295_008:0517c24": "面目。師當下大悟。徧體汗流。泣禮問曰。上來密",
    "X65n1295_008:0518a01": "語密意外。還更別有意旨不。曰今與汝說者。即",
    "X65n1295_008:0518a02": "非密也。汝若返照自己面目。密却在汝邊。師云。",
    "X65n1295_008:0518a03": "某甲雖在黃梅隨眾。實未省自己面目。今蒙指",
    "X65n1295_008:0518a04": "授入處。如人飲水冷煖自知。今行者即是某甲",
    "X65n1295_008:0518a05": "師也。曰汝若如是。則吾與汝同師黃梅。善自護",
    "X65n1295_008:0518a06": "持。　頌曰。",
    "X65n1295_008:0518a07": "正當恁麼時。歷劫不曾迷。步步趍三略。歸家鎮絕疑。",
    "X65n1295_008:0518a08": "(龍門遠)。",
    "X65n1295_008:0518a09": "堂堂妙相絕緇銖。善惡都忘見也無。萬里雲收天界",
    "X65n1295_008:0518a10": "淨。海心無浪月輪孤。(佛性泰)。",
    "X65n1295_008:0518a11": "平欺佛祖氣如王。直趂盧能到嶺傍。不得衣盂遭惡",
    "X65n1295_008:0518a12": "水。分明雪上更加霜。(咲翁堪)。",
    "X65n1295_008:0518a13": "不思善不思惡。千手大悲難摸索。難摸索處盡掀翻。",
    "X65n1295_008:0518a14": "方知普化搖鈴鐸。(殺六巖輝)。",
    "X65n1295_008:0518a15": "描不成兮畵不就。贊不及兮休生受。本來面目無處",
    "X65n1295_008:0518a16": "藏。世界壞時渠不朽。(無門開)。",
    "X65n1295_008:0518a17": "夜深傳付老盧衣。恨殺黃梅老古錐。向道趕人休趕",
    "X65n1295_008:0518a18": "上。果然落節一番歸。(雪溪戒)。",
    "X65n1295_008:0518a19": "嵩岳破竈墮和尚(嗣嵩岳安國師)因嵩山塢有",
    "X65n1295_008:0518a20": "廟甚靈。殿中唯安一竈。遠近不輟祭祀。烹殺物",
    "X65n1295_008:0518a21": "命甚多。師以杖敲竈三下云。咄此竈。只是泥瓦",
    "X65n1295_008:0518a22": "合成。聖從何來靈從何起。恁麼烹宰物命。又打",
    "X65n1295_008:0518a23": "三下。竈乃傾破墮落。須臾有青衣峩冠設拜曰。",
    "X65n1295_008:0518a24": "我本此廟竈神。久受業報今蒙師說無生法。得",
    "X65n1295_008:0518b01": "脫此處生天。特來致謝。師曰。是汝本有之性。非",
    "X65n1295_008:0518b02": "吾強言。神再拜而沒。後僧問師。某甲久侍左右。",
    "X65n1295_008:0518b03": "未蒙方便。竈神得何宗旨。便乃生天。師曰。我只",
    "X65n1295_008:0518b04": "向伊道。是泥瓦合成。別也無道理為伊。僧佇思。",
    "X65n1295_008:0518b05": "師曰會麼。曰不會。師曰。本有之性為什麼不會。",
    "X65n1295_008:0518b06": "僧作禮。師曰。墮也墮也。破也破也。後有僧舉白",
    "X65n1295_008:0518b07": "安國師。國師歎曰。此子會盡物我一如。　頌曰。",
    "X65n1295_008:0518b08": "古廟神竈。禪師法要。杖子敲來。業身勃跳。(楊無為)。",
    "X65n1295_008:0518b09": "竈破土落。不在圖度。呼茶喚飯。量水煎藥。(黃蘗勝)。",
    "X65n1295_008:0518b10": "禍福威嚴不在靈。殘杯冷炙笑何人。一從去後為消",
    "X65n1295_008:0518b11": "息。野老猶敲祭鼓聲。(龍門遠　二)。",
    "X65n1295_008:0518b12": "春寒料峭凍殺年少。切忌參商別無奇妙。低頭侍奉",
    "X65n1295_008:0518b13": "歡喜問訊。佛法商量傷子性命。",
    "X65n1295_008:0518b14": "倚竈為靈自不靈。靈蹤斷處一堆塵。野老不來敲祭",
    "X65n1295_008:0518b15": "鼓。打正因邪別是春。(佛燈珣)。",
    "X65n1295_008:0518b16": "【續收】聖不聖兮靈不靈。塼瓦為堆土合成。杖頭擊著無",
    "X65n1295_008:0518b17": "消息。多年妖怪不成精。而今仔細思量著。為他閑事",
    "X65n1295_008:0518b18": "長無明。(大溈智)。",
    "X65n1295_008:0518b19": "摩天鴆鳥九頭毒。護世那吒八臂長。水自竹邊流出",
    "X65n1295_008:0518b20": "冷。風從花裏過來香。(南巖勝)。",
    "X65n1295_008:0518b21": "【增收】破竈墮因僧問。如何是大修行底人。師曰。擔枷",
    "X65n1295_008:0518b22": "帶鎻。如何是大作業底人。師曰。修禪入定。　頌",
    "X65n1295_008:0518b23": "曰。",
    "X65n1295_008:0518b24": "帶鎻擔枷招罪犯。安禪入定墮深坑。兩頭踢脫無依",
    "X65n1295_008:0518c01": "倚。一箇閒人天地間。(別山智)。",
    "X65n1295_008:0518c02": "【增收】河北智隍禪師(嗣六祖)始參五祖。循乎漸行。後",
    "X65n1295_008:0518c03": "結庵長坐二十餘載。不見惰容。及遇六祖門人",
    "X65n1295_008:0518c04": "策禪師激心勤求法要。往參六祖。祖愍其遠來。",
    "X65n1295_008:0518c05": "便垂開抉。師於言下豁然契悟。前二十年所得",
    "X65n1295_008:0518c06": "心。都無影響。　頌曰。",
    "X65n1295_008:0518c07": "禪非出入非行坐。坐立經行總是禪。若是守他山鬼",
    "X65n1295_008:0518c08": "窟。迢迢特地隔西天。(本覺一)。",
    "X65n1295_008:0518c09": "當年睥睨此山阿。欲著紅樓貯綺羅。今日重來無一",
    "X65n1295_008:0518c10": "事。却騎羸馬下坡陁。",
    "X65n1295_008:0518c11": "【增收】西京光宅寺慧忠國師。(嗣六祖)居南陽白崖山",
    "X65n1295_008:0518c12": "黨子谷。四十載不下山。唐肅宗詔赴京。待以師",
    "X65n1295_008:0518c13": "禮。問師得何法。(或曰師在曹溪得何法)師曰。陛下還見空",
    "X65n1295_008:0518c14": "中一片雲麼。曰見。師曰。釘釘著懸掛著。　頌曰。",
    "X65n1295_008:0518c15": "無開口處却開口。有意歸時即便歸。趙州不在明白",
    "X65n1295_008:0518c16": "裏。未是羺羊掛角時。(慈受深)。",
    "X65n1295_008:0518c17": "【增收】忠國師因肅宗問。如何是十身調御。師乃起立",
    "X65n1295_008:0518c18": "曰。還會麼。曰不會。師曰。與老僧過淨瓶來。　頌",
    "X65n1295_008:0518c19": "曰。",
    "X65n1295_008:0518c20": "[咸*鳥][咸*鳥]鳥宿空池。魚從脚下過。[咸*鳥][咸*鳥]總不知若也知。碧",
    "X65n1295_008:0518c21": "潭深萬丈。直下取魚歸。(寶峯淳)。",
    "X65n1295_008:0518c22": "帶雪含霜半倚籬。橫斜影裏露仙姿。前村昨夜春來",
    "X65n1295_008:0518c23": "了。竹屋老僧猶未知。(心聞賁)。",
    "X65n1295_008:0518c24": "國師因肅宗又問曰。如何是無諍三昧。(今訛作如何是",
    "X65n1295_008:0519a01": "十身調御)師曰。檀越踏毗盧頂上行。曰此意如何。師",
    "X65n1295_008:0519a02": "曰。莫認自己清淨法身。又問師。師都不視之。曰",
    "X65n1295_008:0519a03": "朕是大唐天子。師何以殊不顧視師曰。還見虗",
    "X65n1295_008:0519a04": "空麼。曰見。師曰。他還眨眼。視陛下否。　頌曰。",
    "X65n1295_008:0519a05": "一國之師亦強名。南陽獨許振佳聲。大唐扶得真天",
    "X65n1295_008:0519a06": "子。曾踏毗盧頂上行。(雪竇顯　二)。",
    "X65n1295_008:0519a07": "鐵槌打碎黃金骨。天地之間更何物。三千剎海夜澄",
    "X65n1295_008:0519a08": "澄。不知誰入蒼龍窟。",
    "X65n1295_008:0519a09": "作者清規世莫儔。金篦曾握上龍樓。良哉撥破毗盧",
    "X65n1295_008:0519a10": "頂。直得文殊笑點頭。(溈山秀　二)。",
    "X65n1295_008:0519a11": "寶月含虗列數峯。高低誰辨淡烟中。須彌擊碎鹽官",
    "X65n1295_008:0519a12": "鼓。降得毗盧在下風。",
    "X65n1295_008:0519a13": "步步踏著毗盧頂。亦非自己清淨身。妙入空門得空",
    "X65n1295_008:0519a14": "相。祖師肝膽佛精神。(佛鑑懃)。",
    "X65n1295_008:0519a15": "【增收】國師因代宗命試驗西天大耳三藏。師問曰。汝",
    "X65n1295_008:0519a16": "得他心通邪。曰不敢。師曰。汝道老僧即今在什",
    "X65n1295_008:0519a17": "麼處。曰和尚是一國之師。何得却去西川看競",
    "X65n1295_008:0519a18": "渡。良久再問。汝道老僧即今在什麼處。曰和尚",
    "X65n1295_008:0519a19": "是一國之師。何得却在天津橋上看弄猢猻師。",
    "X65n1295_008:0519a20": "良久復問。汝道老僧只今在甚麼處。藏罔測。師",
    "X65n1295_008:0519a21": "叱曰。這野狐精。他心通在什麼處。藏無對。　頌",
    "X65n1295_008:0519a22": "曰。",
    "X65n1295_008:0519a23": "他心三藏太顢頇。猢孫觀了看划船。對面國師尋不",
    "X65n1295_008:0519a24": "見。祇為從來被眼謾。(冶父川)。",
    "X65n1295_008:0519b01": "日應羣機必有方。未知何處覔南陽。自從失却猢孫",
    "X65n1295_008:0519b02": "後。橋上多時不作場。(懶菴樞)。",
    "X65n1295_008:0519b03": "藏鋒避箭路千差。萬古相饒老作家。好是鷺鷥無覔",
    "X65n1295_008:0519b04": "處。夜深和月宿蘆華。(鐵山仁)。",
    "X65n1295_008:0519b05": "國師一日喚侍者。者應諾。如是三召。皆應諾。師",
    "X65n1295_008:0519b06": "曰。將謂吾孤負汝。却是汝孤負吾。　頌曰。",
    "X65n1295_008:0519b07": "師資會遇意非輕。無事相將草裏行。負汝負吾人莫",
    "X65n1295_008:0519b08": "問。任從天下競頭爭。(雪竇顯)。",
    "X65n1295_008:0519b09": "國師喚侍者。重言不當喫。他耳又不聾。自又無處雪。",
    "X65n1295_008:0519b10": "(投子青)。",
    "X65n1295_008:0519b11": "龍吟虎嘯與誰同。天際雲生洞下風。從此太平田舍",
    "X65n1295_008:0519b12": "老。兒孫擕手賀年豐。(佛印元)。",
    "X65n1295_008:0519b13": "國師三喚侍者。打草只要蛇驚。誰知澗底青松。下有",
    "X65n1295_008:0519b14": "千年茯苓。(黃龍南　二)。",
    "X65n1295_008:0519b15": "國師有語不虗施。侍者三應絕消息。平生心膽向人",
    "X65n1295_008:0519b16": "傾。相識不如不相識。",
    "X65n1295_008:0519b17": "侍者何曾喚不回。國師乾地起風雷。當時若也相逢",
    "X65n1295_008:0519b18": "著。九轉還丹化作灰。(翠巖真)。",
    "X65n1295_008:0519b19": "老倒南陽太古錐。等閒垂釣泛江湄。夜靜水寒魚不",
    "X65n1295_008:0519b20": "食。滿船空載月明歸。(海印信)。",
    "X65n1295_008:0519b21": "國師三度喚。侍者三回應。家富小兒嬌。病多諳藥性。",
    "X65n1295_008:0519b22": "吾負汝。隴西鸚鵡能言語。汝負吾。笑殺西來碧眼胡。",
    "X65n1295_008:0519b23": "欲會南陽端的意。大都年老覺心孤。(佛慧泉)。",
    "X65n1295_008:0519b24": "國師三喚侍者。侍者三度應喏。茫茫亂下鍼錐。誰知",
    "X65n1295_008:0519c01": "可知禮也。(白雲端)。",
    "X65n1295_008:0519c02": "國師三喚古今明何事勞。生不自能。信是與人無舊",
    "X65n1295_008:0519c03": "分。非干人與我無情。(照覺總)。",
    "X65n1295_008:0519c04": "三喚三回應已休。却云孤負強生讎。大唐國裏揚家",
    "X65n1295_008:0519c05": "醜。試問南陽羞不羞。(佛國白)。",
    "X65n1295_008:0519c06": "國師三喚侍者三應。兩個無孔鐵槌。傍觀也須氣悶。",
    "X65n1295_008:0519c07": "彼此無便宜。今古誰相信。(圓通秀)。",
    "X65n1295_008:0519c08": "國師三喚侍者。侍者三度應喏。若言負汝負吾。真個",
    "X65n1295_008:0519c09": "可知禮也。(智海清)。",
    "X65n1295_008:0519c10": "國師三喚侍者。侍者三應無餘。只知身強力壯。不覺",
    "X65n1295_008:0519c11": "年老心孤。(寶峯祥)。",
    "X65n1295_008:0519c12": "南陽三喚侍者三酬。依稀魯國彷彿揚州。回首寒江",
    "X65n1295_008:0519c13": "空漾碧。夕陽西去水東流。(上方益)。",
    "X65n1295_008:0519c14": "國師年老太多圖。截鶴由來要續鳧。彼此無瘡安樂",
    "X65n1295_008:0519c15": "甚。何勞傷損好皮膚。(祖印明)。",
    "X65n1295_008:0519c16": "雄鎮南陽傳祖令。清風凜凜動寰區。老來偏愛晚生",
    "X65n1295_008:0519c17": "子。把手時時教順朱。(佛心才)。",
    "X65n1295_008:0519c18": "喚處分明應處親。不知誰是負恩人。東家漏泄西家",
    "X65n1295_008:0519c19": "事。却使傍人笑轉新。(長靈卓)。",
    "X65n1295_008:0519c20": "三喚三應意已深。南陽曲盡老婆心。傍人莫謂揚家",
    "X65n1295_008:0519c21": "醜。到底真鍮不博金。(慈受深)。",
    "X65n1295_008:0519c22": "國師侍者共悠悠。無事堂前互唱酬。鑽天鷂子穿雲",
    "X65n1295_008:0519c23": "去。空使行人指路頭。(佛鑑懃)。",
    "X65n1295_008:0519c24": "寶劒連飛急。透頂便通神。有時輕按處。驚動五湖賓。",
    "X65n1295_008:0520a01": "(高庵悟)。",
    "X65n1295_008:0520a02": "世路風波不見君。一回見面一傷神。水流花落知何",
    "X65n1295_008:0520a03": "處。洞口桃花別是春。(鼓山珪)。",
    "X65n1295_008:0520a04": "啞子得夢向誰說。起來相對眼麻迷。已向人前輸肺",
    "X65n1295_008:0520a05": "府。從教他自覔便宜。(徑山杲)。",
    "X65n1295_008:0520a06": "【續收】三呼三應諾。彼此不相辜。踏斷南陽路。馨香滿道",
    "X65n1295_008:0520a07": "途。(五祖演)。",
    "X65n1295_008:0520a08": "三喚三應更饒貼稱。月逗寒窓水歸巨浸。負汝負吾",
    "X65n1295_008:0520a09": "全鋒敵勝。(瞎堂遠)。",
    "X65n1295_008:0520a10": "喚應尋常誰不曉。及乎按劒總茫然。分明好個神仙",
    "X65n1295_008:0520a11": "訣。父子從來不許傳。(訥堂思)。",
    "X65n1295_008:0520a12": "南陽三喚無風起浪。侍者應諾為蛇安脚。明眼衲僧",
    "X65n1295_008:0520a13": "知不知。萬古清風自廖廓。(尼無著總)。",
    "X65n1295_008:0520a14": "三喚須知意不輕。平生肝膽一時傾。負吾負汝還知",
    "X65n1295_008:0520a15": "否。縱有丹青畫不成。(水菴一)。",
    "X65n1295_008:0520a16": "一段風光畫不成。洞房深處暢予情。頻呼小玉元無",
    "X65n1295_008:0520a17": "事。只要檀郎認得聲。(靈巖安)。",
    "X65n1295_008:0520a18": "全提正令。高低普應。三應三呼。諦聽諦聽。(月林觀)。",
    "X65n1295_008:0520a19": "一日君家把酒盃。幾年波浪與塵埃。不知烏石嶺頭",
    "X65n1295_008:0520a20": "路。老去相尋能幾回。(頑石空)。",
    "X65n1295_008:0520a21": "一箭射雙鵰。雙鵰隨手落。波動岳陽城。月滿滕王閣。",
    "X65n1295_008:0520a22": "(雪菴謹)。",
    "X65n1295_008:0520a23": "鐵枷無孔要人擔。累及兒孫不等閑。欲得撑門并拄",
    "X65n1295_008:0520a24": "戶。更須赤脚上刀山。(無門開)。",
    "X65n1295_008:0520b01": "一擲神杯定吉凶。再占重卜轉靈通。分明見了今年",
    "X65n1295_008:0520b02": "事。却說明年事不同。(無準範)。",
    "X65n1295_008:0520b03": "三喚聲聲出痛腸。國師何事錯商量。欲分恩怨無分",
    "X65n1295_008:0520b04": "處。吳楚茫茫共一江。(覺庵真)。",
    "X65n1295_008:0520b05": "【增收】國師因僧問。如何是佛法大意。師曰。文殊堂裏",
    "X65n1295_008:0520b06": "萬菩薩。曰不會。師曰。大悲千手眼。　頌曰。",
    "X65n1295_008:0520b07": "時年蔬菜賤。滿地蘿蔔頭。一文買一箇。得者飽齁齁。",
    "X65n1295_008:0520b08": "(佛鑑懃)。",
    "X65n1295_008:0520b09": "尋真悟入蓬萊島。香風不斷松花老。採芝何處未歸",
    "X65n1295_008:0520b10": "來。白雲滿地無人掃。(棘田心)。",
    "X65n1295_008:0520b11": "國師因耽源問。百年後有人問極則事作麼生。",
    "X65n1295_008:0520b12": "師曰。幸自可憐生。剛要箇護身苻子作麼。　頌",
    "X65n1295_008:0520b13": "曰。",
    "X65n1295_008:0520b14": "護身苻子最通靈。國師起坐總將行。耽源得用南方",
    "X65n1295_008:0520b15": "去。為說令人睡眼醒。(汾陽昭)。",
    "X65n1295_008:0520b16": "不重己靈猶自可。護身苻子更那堪。為君旨外通消",
    "X65n1295_008:0520b17": "息。秋月無風落碧潭。(海印信)。",
    "X65n1295_008:0520b18": "【續收】真正道流行脚去。護身符子不須擔。國師實為耽",
    "X65n1295_008:0520b19": "源切。不是臨岐作對談。(橫川珙)。",
    "X65n1295_008:0520b20": "國師化緣將畢。乃辭唐代宗。帝曰。師滅度後。弟",
    "X65n1295_008:0520b21": "子將何所記。師曰。告檀越。造取一所無縫塔。曰",
    "X65n1295_008:0520b22": "就師請取塔樣。師良久曰會麼。曰不會。師曰。貧",
    "X65n1295_008:0520b23": "道去後。有侍者應真。却知此事。師遷化後。帝詔",
    "X65n1295_008:0520b24": "應真。問此意如何。真述偈。湘之南潭之北。中有",
    "X65n1295_008:0520c01": "黃金充一國。無影樹下合同船。琉璃殿上無知",
    "X65n1295_008:0520c02": "識。應真後住耽源山。　頌曰。",
    "X65n1295_008:0520c03": "無縫塔見還難。澄潭不許蒼龍蟠。層落落影團團。千",
    "X65n1295_008:0520c04": "古萬古與人看。(雪竇顯)。",
    "X65n1295_008:0520c05": "無縫塔從誰手造。雖然有樣不堪傳。如何強寫無層",
    "X65n1295_008:0520c06": "級。永向琉璃殿上懸。(白雲端)。",
    "X65n1295_008:0520c07": "窣堵無縫立還危。寶鐸玲瓏八面垂。千手大悲捫不",
    "X65n1295_008:0520c08": "著。百重關鎻下金槌。(羅漢南)。",
    "X65n1295_008:0520c09": "前面是珍珠琉璃。後面是瑪瑙珊瑚。左邊是觀音勢",
    "X65n1295_008:0520c10": "至。右邊是普賢文殊。中間有箇旛子被風吹著。道胡",
    "X65n1295_008:0520c11": "盧胡盧。(五祖演)。",
    "X65n1295_008:0520c12": "【續收】欲建南陽無縫塔。般輸下手實應難。本來成現何",
    "X65n1295_008:0520c13": "須作。到處巍然著眼看。(本覺一)。",
    "X65n1295_008:0520c14": "八面自玲瓏。盤空勢岌崿。表裏鎮巍然。若為分六鑿。",
    "X65n1295_008:0520c15": "執名匿相。認影迷形。臥龍長怖碧潭清。合同船子開",
    "X65n1295_008:0520c16": "心椀。日用如何不現成。(圓悟勤)。",
    "X65n1295_008:0520c17": "無縫塔兮不見影。廓然一片真如境。爍迦羅眼電光",
    "X65n1295_008:0520c18": "流。杳杳冥冥不見頂。(佛鑑懃)。",
    "X65n1295_008:0520c19": "窣堵古形儀。未舉已先知。巍然存海底。影落樹頭輝。",
    "X65n1295_008:0520c20": "(潛菴光)。",
    "X65n1295_008:0520c21": "無縫塔兮誰敢知。國師也是落便宜。信知師子行踪",
    "X65n1295_008:0520c22": "絕。何必尋常問是非。問是非。百草頭頭雨露垂。(戴",
    "X65n1295_008:0520c23": "無為)。",
    "X65n1295_008:0520c24": "湘南潭北影團團。面面簷楹風雨寒。突出虗空無縫",
    "X65n1295_008:0521a01": "罅。從教千古與人看。(無門開)。",
    "X65n1295_008:0521a02": "國師塔樣最尖新。覿面拈來不露文。却被躭源添一",
    "X65n1295_008:0521a03": "線。至今描邈亂紛紛。(高峯妙)。",
    "X65n1295_008:0521a04": "【增收】國師曰。語漸也返常合道。論頓也不留朕迹。",
    "X65n1295_008:0521a05": "　頌曰。",
    "X65n1295_008:0521a06": "上無衝天之計。下無入地之謀。蔡州千箇萬箇。打破",
    "X65n1295_008:0521a07": "只在須臾。(雪竇顯)。",
    "X65n1295_008:0521a08": "二六時中合返常。經行坐臥好參詳。相逢不審人人",
    "X65n1295_008:0521a09": "會。問著依前未廝當。(本覺一)。",
    "X65n1295_008:0521a10": "【增收】忠國師因丹霞來纔展坐具。師曰。不用不用。霞",
    "X65n1295_008:0521a11": "退後三步。師曰。如是如是。霞進前三步。師曰。不",
    "X65n1295_008:0521a12": "是不是。霞繞禪牀一帀而出。師曰。去聖時遙人",
    "X65n1295_008:0521a13": "多懈怠。三十年後。討箇師僧也難得。大溈哲云。",
    "X65n1295_008:0521a14": "丹霞可謂懷藏至寶。遇智者乃增輝。國師鴻門",
    "X65n1295_008:0521a15": "大啟。陟者須是其人。如今還有為丹霞作主者",
    "X65n1295_008:0521a16": "麼。出眾與大溈相見有麼。良久云。不是龍門客。",
    "X65n1295_008:0521a17": "切忌遭點額。　頌曰。",
    "X65n1295_008:0521a18": "不用不用千聖不共。如是如是蝮蝎蛇虺。不是不是",
    "X65n1295_008:0521a19": "徹骨徹髓。進前退後遶禪牀。掣電之機落二三。(印",
    "X65n1295_008:0521a20": "空叟)。",
    "X65n1295_008:0521a21": "【增收】國師問紫璘供奉甚處來。曰城南來。師曰。城南",
    "X65n1295_008:0521a22": "艸作何色。曰作黃色。師乃問童子。城南艸作何",
    "X65n1295_008:0521a23": "色。童曰。作黃色。師曰。祇這童子。亦可簾前賜紫",
    "X65n1295_008:0521a24": "對御談玄。　頌曰。",
    "X65n1295_008:0521b01": "慣使渡頭船。如今不記年。愛他風浪惡。方是趂麤錢。",
    "X65n1295_008:0521b02": "(月堂昌)。",
    "X65n1295_008:0521b03": "欲把枯腸盡底傾。出門不覺又叮寧。勸君及早回頭",
    "X65n1295_008:0521b04": "去。莫待春風柳眼青。(虗堂愚)。",
    "X65n1295_008:0521b05": "【增收】永嘉真覺玄覺禪師(嗣六祖)精天台止觀圓妙",
    "X65n1295_008:0521b06": "法門。四威儀中常冥禪觀。後因左溪朗激勵。與",
    "X65n1295_008:0521b07": "東陽筞同詣曹溪。初到。振錫攜瓶。繞祖三帀。祖",
    "X65n1295_008:0521b08": "曰。夫沙門者。具三千威儀八萬細行。大德自何",
    "X65n1295_008:0521b09": "方而來生大我慢。師曰。生死事大無常迅速。祖",
    "X65n1295_008:0521b10": "曰。何不體取無生了無速乎。師曰。體即無生。了",
    "X65n1295_008:0521b11": "本無速。祖曰。如是如是。時大眾無不愕然。師方",
    "X65n1295_008:0521b12": "具威儀參禮。須臾告辭。祖曰。返太速乎。師曰。本",
    "X65n1295_008:0521b13": "自非動。豈有速耶。祖曰。誰知非動。師曰。仁者自",
    "X65n1295_008:0521b14": "生分別。祖曰。汝甚得無生之意。師曰。無生豈有",
    "X65n1295_008:0521b15": "意耶。祖曰。無意誰當分別。師曰。分別亦非意。祖",
    "X65n1295_008:0521b16": "歎曰。善哉善哉。留一宿。時謂一宿覺。　頌曰。",
    "X65n1295_008:0521b17": "圓悟真心作本心。無人證據自沉吟。崫多激發緣當",
    "X65n1295_008:0521b18": "熟。一見能師便得金。(汾陽昭)。",
    "X65n1295_008:0521b19": "永嘉萬里到曹溪。三拜云何略不施。却遶禪牀三帀",
    "X65n1295_008:0521b20": "後。卓然振錫底威儀。(本覺一)。",
    "X65n1295_008:0521b21": "掀翻海嶽求知己。撥動乾坤見太平。二老不知何處",
    "X65n1295_008:0521b22": "去。宗風千古播家聲。(正法灝)。",
    "X65n1295_008:0521b23": "振錫曹溪生大我慢。一宿少留咄哉齪漢。永嘉城裏"
}