{
    "T43n1829_014:0189b07": "瑜伽師地論略纂卷第十四論本第五十四五",
    "T43n1829_014:0189b09": "基撰",
    "T43n1829_014:0189b10": "論解識安住中。欲界唯約外塵者。以習氣故",
    "T43n1829_014:0189b11": "於境多貪。又內身雖亦起愛安住。以胎卵等",
    "T43n1829_014:0189b12": "生故。非增上安住。今據增上者。論色界唯說",
    "T43n1829_014:0189b13": "內身。以化生故。不習氣故。無色界唯論安住",
    "T43n1829_014:0189b14": "業所生名。不論定所變色。是此文意。今言執",
    "T43n1829_014:0189b15": "者。謂緣執非執受也。以名非所執受故。雜",
    "T43n1829_014:0189b16": "染中。一受用境界染識。二由生等染識。今解",
    "T43n1829_014:0189b17": "云。初是煩惱。後是生染。又後是業染。業染故",
    "T43n1829_014:0189b18": "未來生等成染。",
    "T43n1829_014:0189b19": "論解四識住中。建立意者。為破外道故。然所",
    "T43n1829_014:0189b20": "以者何。諸外道皆計四蘊我住其中。今云識",
    "T43n1829_014:0189b21": "住其中。非我住也。體性者即四蘊為體。問曰",
    "T43n1829_014:0189b22": "何以不取識蘊為體。義曰以如下文。無獨緣",
    "T43n1829_014:0189b23": "識而起貪著。如色受等。故不說識而為識住。",
    "T43n1829_014:0189b24": "不如餘四蘊皆增上故。緣得別起貪等。又佛",
    "T43n1829_014:0189b25": "說心性本性清。不如貪等蓋性非淨故　非",
    "T43n1829_014:0189b26": "識住下。此第一解六釋中帶數釋。或從數就",
    "T43n1829_014:0189b27": "義為名等　問曰此識住為是內有情。應亦",
    "T43n1829_014:0189b28": "通無情。義曰亦通無情。所以者何。如小論",
    "T43n1829_014:0189b29": "中。以五義為識住。謂依行緣相應分。義立識",
    "T43n1829_014:0189c01": "住。今此不然。識所緣住名為識住。如次下論。",
    "T43n1829_014:0189c02": "又小論云。有說非眾多故。為識住者不然。以",
    "T43n1829_014:0189c03": "行緣相應分。義立識住。此應剝字。應言唯眾",
    "T43n1829_014:0189c04": "生故者不然。是五義中。未必皆須具五義。五",
    "T43n1829_014:0189c05": "義中具一義即得。此大小文異。不可為證。如",
    "T43n1829_014:0189c06": "俱舍論世間品。有情世間中。明四識住。諸法",
    "T43n1829_014:0189c07": "師多以唯眾生數立者不然。誰言如此。豈此",
    "T43n1829_014:0189c08": "中明即是唯有情耶。故知約所緣立識住。通",
    "T43n1829_014:0189c09": "有情非情　問曰無漏識蘊立識住不。義曰",
    "T43n1829_014:0189c10": "不然。如下文無漏識。非以能益識。而起貪嗔",
    "T43n1829_014:0189c11": "者。是識住。今此無漏。破裂生死。識所安不",
    "T43n1829_014:0189c12": "為識住。通在三界。如下文。以能起貪故。",
    "T43n1829_014:0189c13": "論云如經言有四依取以為所緣令識安住等",
    "T43n1829_014:0189c14": "者。如顯揚十八云。隨色而住者。謂執受所依",
    "T43n1829_014:0189c15": "故。緣色而住者。謂取境界故。依色而住者。",
    "T43n1829_014:0189c16": "謂由麁重故。即當此依取。謂住有四。謂色至",
    "T43n1829_014:0189c17": "行四。是識果識之境故依取者。謂依此緣",
    "T43n1829_014:0189c18": "起之取。取體即諸煩惱也。故下文釋識住及",
    "T43n1829_014:0189c19": "因緣住。體即色等四。因緣即所起貪等。若諸",
    "T43n1829_014:0189c20": "煩惱事。若屬彼煩惱諸煩惱事。謂諸惑現行",
    "T43n1829_014:0189c21": "屬彼煩惱。謂彼種子言因緣者。即識住色等",
    "T43n1829_014:0189c22": "之因緣。因緣言所以。何以住色等四中。由此",
    "T43n1829_014:0189c23": "依取為所以故。故名因緣。諸師云。用四依取",
    "T43n1829_014:0189c24": "為所緣藉。故於色等令識安住。乃至廣說。今",
    "T43n1829_014:0189c25": "云四是識果。依之起取者。用此為所緣藉。故",
    "T43n1829_014:0189c26": "於色等令識安住。所緣中含二義。若為所緣",
    "T43n1829_014:0189c27": "藉。義即通內外。若為所緣緣義亦通。義文不",
    "T43n1829_014:0189c28": "必緣藉之緣。即前初解意。若作此解。意但",
    "T43n1829_014:0189c29": "雖明識住。并解因緣竟。上來第一段文。明住",
    "T43n1829_014:0190a01": "及因緣。",
    "T43n1829_014:0190a02": "論云乃至我終不說此識往於東方乃至四維",
    "T43n1829_014:0190a03": "者。乃至中也。下文解寂止無所住不生無所",
    "T43n1829_014:0190a04": "為知足安住等是。此中乃至也。泰法師云。破",
    "T43n1829_014:0190a05": "外道言也。諸外道計。我死後往於東西等。今",
    "T43n1829_014:0190a06": "此非之。如下論云。是識住因緣二種邊際。謂",
    "T43n1829_014:0190a07": "有色界有來有去。無色界識無來無去。故不",
    "T43n1829_014:0190a08": "說往於四維。故知是二種邊際。以識住不離",
    "T43n1829_014:0190a09": "三界故。說住義窮盡故名邊際。此即第二段。",
    "T43n1829_014:0190a10": "明二種邊際訖。",
    "T43n1829_014:0190a11": "論云然我唯說於現法中必離欲影寂滅寂靜",
    "T43n1829_014:0190a12": "清涼清淨者。此第三段。明識住因緣二種。解",
    "T43n1829_014:0190a13": "寂止義曰。其弟子修習多修習故。於現法中",
    "T43n1829_014:0190a14": "能斷四身繫。四身繫唯在意地。分別所生故。",
    "T43n1829_014:0190a15": "見道時即斷此四。欲者希求未來身等是也。",
    "T43n1829_014:0190a16": "影者即受也。是識樹影故。言此受等。必當寂",
    "T43n1829_014:0190a17": "滅不起貪等。如下文。有漏五蘊更不相續。寂",
    "T43n1829_014:0190a18": "靜謂有學無漏。清涼謂無學無漏。清淨謂無",
    "T43n1829_014:0190a19": "餘依界。上來總牒經文。自下次第解釋。論主",
    "T43n1829_014:0190a20": "自判前文為三如次。論文可知。",
    "T43n1829_014:0190a21": "論云此中若諸煩惱事若屬彼煩惱說名依取",
    "T43n1829_014:0190a22": "者。此中先解因緣。後解住。即出依取體也。",
    "T43n1829_014:0190a23": "事謂現行。屬謂種子。皆是取體。若如雜集。唯",
    "T43n1829_014:0190a24": "取欲貪以為取體。故增上者。謂此中約實義。",
    "T43n1829_014:0190a25": "通一切煩惱。又依者四境有無煩惱應知。此",
    "T43n1829_014:0190a26": "中亦名所緣。所緣性故。有所顯故。現行種子。",
    "T43n1829_014:0190a27": "皆名所緣種子。正為他緣。現行能有所緣故",
    "T43n1829_014:0190a28": "名所緣。所緣性者。正是種子。有所緣者即。",
    "T43n1829_014:0190a29": "是現行諸煩惱等。名為所執事故。貪為根本",
    "T43n1829_014:0190b01": "起諸煩惱。名趣所執事。太師云。由貪等令識",
    "T43n1829_014:0190b02": "趣所緣四境。四境名所執。令業勢以貪為煩",
    "T43n1829_014:0190b03": "惱緣故。令識住四境故。下文於色愛行愛所",
    "T43n1829_014:0190b04": "攝貪纏。能永斷故。離故。由貪欲等四種身繫。",
    "T43n1829_014:0190b05": "為發業緣。名緣所緣事者。業體正是所緣果。",
    "T43n1829_014:0190b06": "所緣之體故。為果之緣故。此四繫為業之緣。",
    "T43n1829_014:0190b07": "能發於業故。名緣所緣事。四身繫如對法。取",
    "T43n1829_014:0190b08": "貪為體。取此文。此中唯取四種。即貪之境也。",
    "T43n1829_014:0190b09": "彼據能緣。此據所緣。唯分別生不通修道。嗔",
    "T43n1829_014:0190b10": "等是不善。不通於上界故。能緣貪通三界。如",
    "T43n1829_014:0190b11": "前說　彼二隨眠所隨逐者。謂貪及四繫種",
    "T43n1829_014:0190b12": "子也。上來汎出因緣。未是解次第。何以得知。",
    "T43n1829_014:0190b13": "下不復言因緣如前故知。若諸異生下解住。",
    "T43n1829_014:0190b14": "次下解因緣故。下以前汎出因緣。未解識住",
    "T43n1829_014:0190b15": "因緣次第義。",
    "T43n1829_014:0190b16": "論云有色界識有來有去無色界識有死有生",
    "T43n1829_014:0190b17": "者。有色有身。無色無身。於此處生。即此處",
    "T43n1829_014:0190b18": "死。明下二界四蘊識住。上之無色唯三蘊住。",
    "T43n1829_014:0190b19": "又有色有生者。謂有中有。無色無中有。故有",
    "T43n1829_014:0190b20": "死有生。若爾如何言此二住乃至壽盡。前解",
    "T43n1829_014:0190b21": "為勝　又此二住乃至壽盡者。明於有色無",
    "T43n1829_014:0190b22": "色二住。乃至命盡而識住也。此乃住之邊際",
    "T43n1829_014:0190b23": "　又復此二生長增益及廣大義者。即解住",
    "T43n1829_014:0190b24": "因緣故。而得廣大。即乃因緣邊際。邊際義如",
    "T43n1829_014:0190b25": "前解。",
    "T43n1829_014:0190b26": "論解寂止方便中。云又復對治所攝淨識名",
    "T43n1829_014:0190b27": "無所住由彼因緣故名不生長者。識無漏故。",
    "T43n1829_014:0190b28": "識住寂止貪等永斷故。名不生長。是此中意",
    "T43n1829_014:0190b29": "也。",
    "T43n1829_014:0190c01": "論又所有受識樹影者。識有故受有。說受名",
    "T43n1829_014:0190c02": "影。何以唯言受者。以受為本。起境界愛。",
    "T43n1829_014:0190c03": "論於無漏識無餘根依滅名清淨者。此約得",
    "T43n1829_014:0190c04": "無餘涅槃。在金剛心彼識說清淨。若入身一",
    "T43n1829_014:0190c05": "法已後。不可說清淨故。又無識故名清淨。非",
    "T43n1829_014:0190c06": "有故名清淨。",
    "T43n1829_014:0190c07": "論云欲界有四心者。其五識中唯有三心。無",
    "T43n1829_014:0190c08": "有覆無記心。以相貌不可得也。若在上界五",
    "T43n1829_014:0190c09": "識中。有此無記。此有覆無記唯在意地。見道",
    "T43n1829_014:0190c10": "唯不善。其修道者發惡行是不善。若潤生所",
    "T43n1829_014:0190c11": "餘是無記。餘可知。二十心中云。無覆無記有",
    "T43n1829_014:0190c12": "四種者。如餘處有五種。何以不論自性無記",
    "T43n1829_014:0190c13": "耶。義曰其自性無記。是長養等流等色法。此",
    "T43n1829_014:0190c14": "中明心。所以不來　若爾其法執等心是何",
    "T43n1829_014:0190c15": "無記攝。如佛地論。是異熟生種類故。異熟無",
    "T43n1829_014:0190c16": "記收。威儀路工巧處等可知。欲界雖有變化",
    "T43n1829_014:0190c17": "心。然非通果也。無加行故。以通果心必加行",
    "T43n1829_014:0190c18": "生故。以入定時非欲界加行故。故通果心非",
    "T43n1829_014:0190c19": "欲界繫。唯有天龍藥叉等化。唯是生得。謂",
    "T43n1829_014:0190c20": "能變化人形等種種化類。非異熟生　若爾",
    "T43n1829_014:0190c21": "四靜慮等。於欲界化。化為人等。諸種種事。",
    "T43n1829_014:0190c22": "此所變色。是何界繫。義曰隨見分心是色界",
    "T43n1829_014:0190c23": "繫　若爾下地麁眼。云何能見上地細色。義",
    "T43n1829_014:0190c24": "曰由上地色為緣。本於上別變。為欲界種類",
    "T43n1829_014:0190c25": "色。令欲界人下眼能見。此欲界種類色。色界",
    "T43n1829_014:0190c26": "見變仍色界繫還是細法。云何令見。以為麁",
    "T43n1829_014:0190c27": "種類故。所以令見。無色界無身。亦無威儀。",
    "T43n1829_014:0190c28": "論云如色界無工巧。不言威儀變化者。此略",
    "T43n1829_014:0190c29": "不論。上界同無者。此中論如顯揚第十八云。",
    "T43n1829_014:0191a01": "無色除變化威儀。故知此略。有云以此證知",
    "T43n1829_014:0191a02": "無色界。有變化威儀心。如無色定心。於一切",
    "T43n1829_014:0191a03": "色。得大自在故。亦有變化心。有菩薩。依彼定",
    "T43n1829_014:0191a04": "而起行住。如八地以去菩薩等。何有妨亦有",
    "T43n1829_014:0191a05": "威儀心。此並是善無漏。若爾即是學心等攝。",
    "T43n1829_014:0191a06": "相似變化等故。名變化心。如通果化心無記",
    "T43n1829_014:0191a07": "者。發異熟威儀無記者。彼地即無。即通三乘",
    "T43n1829_014:0191a08": "凡夫語。不約不可思議語。故言亦爾。",
    "T43n1829_014:0191a09": "論復分別初異相心門中云有三品。一未趣",
    "T43n1829_014:0191a10": "定品。謂欲界未求定人。二雖已發趣未得定",
    "T43n1829_014:0191a11": "品。即求定未得人。三者已得定人。此復二",
    "T43n1829_014:0191a12": "種。一不清淨。二極清淨。初謂得未來禪。未得",
    "T43n1829_014:0191a13": "根本。二謂得根本。以下如文思可知。第二品",
    "T43n1829_014:0191a14": "中於彼不靜安。心便掉舉。准八纏五蓋中。亦",
    "T43n1829_014:0191a15": "有惡作。以修止時。惛沈睡眠為障故。觀時亦",
    "T43n1829_014:0191a16": "同。此中略而不論不寂靜。若即以沈掉為體。",
    "T43n1829_014:0191a17": "重來何為。以障捨故。寂靜者是捨。不然更取",
    "T43n1829_014:0191a18": "嫉及慳以為體性。纏蓋中如此說故。第三卷",
    "T43n1829_014:0191a19": "末。六善巧廣分別中。上來次第。分別五蘊義",
    "T43n1829_014:0191a20": "訖。此第二明如是五蘊次第所由。如小論毘",
    "T43n1829_014:0191a21": "婆沙俱舍。有多復次。不能煩舉。此中雖有五",
    "T43n1829_014:0191a22": "種義。前色後識。所以次第。唯後三是第二對",
    "T43n1829_014:0191a23": "治次第中。為除四倒中第三心為我倒。餘處",
    "T43n1829_014:0191a24": "法為我倒者。如對法第十抄。及菩薩地記會。",
    "T43n1829_014:0191a25": "此據多分。分別所計為我故。若計法為我者。",
    "T43n1829_014:0191a26": "據俱生一切時計為我。此二俱得。然計法為",
    "T43n1829_014:0191a27": "我。同小乘等。前二次第。釋相違次第妨。何",
    "T43n1829_014:0191a28": "以十二中。色緣有識。四顛倒中。先色次受次",
    "T43n1829_014:0191a29": "識。後法故釋妨如文。",
    "T43n1829_014:0191b01": "論解六善巧相攝中。色蘊六有支少分者。謂",
    "T43n1829_014:0191b02": "行名色六處有生老死處非處。通一切故有",
    "T43n1829_014:0191b03": "少分。下餘文准此解知。色根全。受蘊一。有",
    "T43n1829_014:0191b04": "支全。謂受支三少分。謂名色生老死。皆五蘊",
    "T43n1829_014:0191b05": "性故。下准此。五受根全。三無漏根少分。想",
    "T43n1829_014:0191b06": "蘊名色等三少分。以為慧所覆故非根。如憶",
    "T43n1829_014:0191b07": "事時。謂言慧憶以覆相故。所以非根。又非根",
    "T43n1829_014:0191b08": "增上義。世間雜染增上。生死雜染增上。如經",
    "T43n1829_014:0191b09": "應思。行蘊四。有支全。謂無明觸愛取。皆行",
    "T43n1829_014:0191b10": "蘊所攝故。五少分者。謂行名色有生老支識",
    "T43n1829_014:0191b11": "蘊一支全。謂識支四少分。謂名色六處生老",
    "T43n1829_014:0191b12": "死。不言有者。據業有故。唯是意根全。三無漏",
    "T43n1829_014:0191b13": "根少分。",
    "T43n1829_014:0191b14": "論解十種攝中。相攝者自相共相所攝者。謂",
    "T43n1829_014:0191b15": "變現是色等自相故。積聚義是蘊共相故",
    "T43n1829_014:0191b16": "　不相離攝中。法師云。謂極微聚不相離。有爾",
    "T43n1829_014:0191b17": "所攝界等。今解准如對法。一切皆有色。即心",
    "T43n1829_014:0191b18": "亦是不相離故。一切皆色心所。亦名心等",
    "T43n1829_014:0191b19": "　方攝中依此生者。謂識依色生等　全攝者",
    "T43n1829_014:0191b20": "謂諸蘊等五等所攝。謂漏無漏諸蘊。及三性",
    "T43n1829_014:0191b21": "蘊等。皆具五蘊。攝論云。依止六處色蘊轉。",
    "T43n1829_014:0191b22": "一建立處。謂地金輪等。二覆藏處。謂舍壁等。",
    "T43n1829_014:0191b23": "三資具處。謂衣服床等。四根處。謂清淨根五",
    "T43n1829_014:0191b24": "根住處。謂扶根塵。六有威德定所行處。謂神",
    "T43n1829_014:0191b25": "通定色。不言無表等色。及定自在定色者。以",
    "T43n1829_014:0191b26": "無表別惑攝不盡。七處四蘊轉中。初樂欲希",
    "T43n1829_014:0191b27": "望何別。初於已得境。二於未得境。即緣未來",
    "T43n1829_014:0191b28": "過去生。隨應境界者。即現前任運境界尋伺",
    "T43n1829_014:0191b29": "者。雖上諸位亦有尋伺。然功能各異。此尋伺",
    "T43n1829_014:0191c01": "但恩未得已得境界而起。尋伺不生。又即欲",
    "T43n1829_014:0191c02": "希望和合等者。希和合故。此欲界出家者。此",
    "T43n1829_014:0191c03": "是此境界尋伺中攝。",
    "T43n1829_014:0191c04": "論頌分別色蘊名義中有十門。如文可知。",
    "T43n1829_014:0191c05": "論云若據不相離攝具有七物謂即此眼等",
    "T43n1829_014:0191c06": "者。謂如一眼根。所有七極微同處同時不相",
    "T43n1829_014:0191c07": "障礙。如一眼根極微。如蒲桃果大。此中微細",
    "T43n1829_014:0191c08": "皆可容受。餘之極微。如是展轉。乃至廣說。",
    "T43n1829_014:0191c09": "於一聚中有彼七物。若據實言之。既無別極",
    "T43n1829_014:0191c10": "微體。何故得有七物耶。義曰以即如蒲桃果。",
    "T43n1829_014:0191c11": "色是清淨色。為眼用故名眼。乃至為觸用故",
    "T43n1829_014:0191c12": "名觸。皆別折至極微故。言一聚中有七極微。",
    "T43n1829_014:0191c13": "非實極微而有七物。此乃同處不相離第二",
    "T43n1829_014:0191c14": "也耶。如一通珠寶共放光明。一一光明不相",
    "T43n1829_014:0191c15": "障礙。此亦如是。如石磨為未。名和合不相離。",
    "T43n1829_014:0191c16": "即第一也。如本地第三卷解。如豆等聚。名相",
    "T43n1829_014:0191c17": "離不相離。第三色也。如餘處別文釋。不言法",
    "T43n1829_014:0191c18": "處六色第一等義物者。准外應知。",
    "T43n1829_014:0191c19": "論解觸中。有十九種。如對法有二十二種無",
    "T43n1829_014:0191c20": "緩急劣三觸。何以無者略也。又此中觸等。別",
    "T43n1829_014:0191c21": "勘講之。如對法抄。不立生為觸。所以又如四",
    "T43n1829_014:0191c22": "相中病老是一合。此何故分二耶。今即此非",
    "T43n1829_014:0191c23": "四相。不例五生也。此應六不斷等。與對法文",
    "T43n1829_014:0191c24": "別勘講之。其死觸者。從果為名。即身上有末",
    "T43n1829_014:0191c25": "摩死穴。近時令身即死。此觸從果為名。老觸",
    "T43n1829_014:0191c26": "亦然。此觸能生老等名老觸。如本地分。",
    "T43n1829_014:0191c27": "論云如是六位復開為八若六平等者。謂初",
    "T43n1829_014:0191c28": "二淨不淨為二。堅不堅為二故八也。",
    "T43n1829_014:0191c29": "論云一切色乃至觸二識所識中。云或漸或",
    "T43n1829_014:0192a01": "頓者。謂隨一五識中識起。意與俱緣名漸。若",
    "T43n1829_014:0192a02": "五識並生。意亦同緣名為頓。",
    "T43n1829_014:0192a03": "論云復次色界中無現香味然有彼界等。乃",
    "T43n1829_014:0192a04": "至由此二無故鼻香二亦無者。言色界中雖",
    "T43n1829_014:0192a05": "無香味。及緣此識然有此二根。問曰何用此",
    "T43n1829_014:0192a06": "根。義曰如俱舍論。以莊嚴身故。問曰若莊嚴",
    "T43n1829_014:0192a07": "身。扶根塵足得。何用於根。義曰以發言音要",
    "T43n1829_014:0192a08": "藉扶根塵。若有能依眼根。所依之塵身。為依",
    "T43n1829_014:0192a09": "之發語。不然不得故須根也。乃至如無男根。",
    "T43n1829_014:0192a10": "亦無依處。二根無者。依處亦無等。難思准翻。",
    "T43n1829_014:0192a11": "數論云。如是一切色蘊所攝色中。九種是實",
    "T43n1829_014:0192a12": "物有。觸所攝中。四大種是實物有。當知所餘",
    "T43n1829_014:0192a13": "唯是假有者。若九實者。於下文中。如色處中。",
    "T43n1829_014:0192a14": "長等是假有。青黃是實。聲中因受大種不受",
    "T43n1829_014:0192a15": "大種是實。餘可意等假。香中可意香是假。餘",
    "T43n1829_014:0192a16": "緣法生和合等實。味中苦酢等六是實。餘可",
    "T43n1829_014:0192a17": "意味等假。一一塵中。皆有假有實有。何故此",
    "T43n1829_014:0192a18": "乃言九皆實有。觸分於二。義曰以觸處中。能",
    "T43n1829_014:0192a19": "造所造異。所造色皆是假有。又復多故。所以",
    "T43n1829_014:0192a20": "偏明。其餘九中。無能造色。又復皆是所造。所",
    "T43n1829_014:0192a21": "造之中雖有假者。但少非多故不論也。顯揚",
    "T43n1829_014:0192a22": "十八云。形影表是假。響音善是假等。如對法",
    "T43n1829_014:0192a23": "第一抄會。又諸處中假別生意識。如生老等。",
    "T43n1829_014:0192a24": "此處不然。故不例彼。何故色上立生等。便是",
    "T43n1829_014:0192a25": "不相應。乃至名依聲亦爾。觸依大上立。而說",
    "T43n1829_014:0192a26": "以開入故。名等可取。乃說不相應。觸要依身",
    "T43n1829_014:0192a27": "取。所以觸入收。離四大外取不可得。餘九處",
    "T43n1829_014:0192a28": "離四大法。外別取可得。若觸所造色時。但即",
    "T43n1829_014:0192a29": "唯得大種無別造。別得形色。但於顯上建立",
    "T43n1829_014:0192b01": "故。通明實門法處色中。如對法五種定自在",
    "T43n1829_014:0192b02": "所生。有二種色。謂有威德定及假相。非威德",
    "T43n1829_014:0192b03": "定者。此中唯言威德定。即法處五色中。四全",
    "T43n1829_014:0192b04": "一分是假。一分是實。何故如此者。非定實用",
    "T43n1829_014:0192b05": "故。如理應思。何謂威德。而言是實。如下文。",
    "T43n1829_014:0192b06": "是無漏故名為威德。聖者法故名為威德。其",
    "T43n1829_014:0192b07": "此定色。得實作事如實作色。其非威德定。色",
    "T43n1829_014:0192b08": "唯令他見。非實作事。不如實作　問曰無漏",
    "T43n1829_014:0192b09": "色定。見諦方得。此稍可得。有漏之定何故得",
    "T43n1829_014:0192b10": "有如是實事。聖人無漏種類故得。如下文。增",
    "T43n1829_014:0192b11": "上力故得。又准下文。無分別智增上力故。後",
    "T43n1829_014:0192b12": "得智起此色者。有漏定不得。此中據體實。是",
    "T43n1829_014:0192b13": "無漏相似有漏故。言無漏有漏　問然無漏",
    "T43n1829_014:0192b14": "中三乘。皆得無漏。何人得之。於大乘中有威",
    "T43n1829_014:0192b15": "德定。雖有初地八地二處。皆有其名。依於何",
    "T43n1829_014:0192b16": "地。又大義曰此通有漏。有漏者非實。不任受",
    "T43n1829_014:0192b17": "用故。若非假想觀。任用者亦是實有。此中言",
    "T43n1829_014:0192b18": "彼果彼境者。大義曰。果者即由定力。令本識",
    "T43n1829_014:0192b19": "別現變色塵者。是即如入淨土。後得智力故。",
    "T43n1829_014:0192b20": "令本識別變為塵。此是定果實有也。言心之",
    "T43n1829_014:0192b21": "果故。是定所緣故。故此定色。望定亦是果。亦",
    "T43n1829_014:0192b22": "是境界。而是一物也。問曰唯定一數所變之",
    "T43n1829_014:0192b23": "色。是實物有。同時心王心所所變。亦實物有",
    "T43n1829_014:0192b24": "故。",
    "T43n1829_014:0192b25": "論云及彼定相應識等境色是實物有。釋通",
    "T43n1829_014:0192b26": "疑難也。此中法處唯立三種。故律儀色皆假。",
    "T43n1829_014:0192b27": "以依思等而建立故。",
    "T43n1829_014:0192b28": "論云又定所行色若依此繫定即由此繫四大",
    "T43n1829_014:0192b29": "種所造者。此據唯在色界。以定慧均定明利",
    "T43n1829_014:0192c01": "故。故論云。依此定。即此繫四大造。若無色界",
    "T43n1829_014:0192c02": "亦有。如前五十三末文。何故此不言無色界",
    "T43n1829_014:0192c03": "者。彼無依身。略而不論。故下文。但從緣彼影",
    "T43n1829_014:0192c04": "像種類三摩地發。定中亦變。為影像大種造",
    "T43n1829_014:0192c05": "色名造。然非依彼本質大種而生名造。子細",
    "T43n1829_014:0192c06": "尋之。下文云。先為大種。後為造色。即亦有大",
    "T43n1829_014:0192c07": "種。是此義也。然非本觸處大種故說無。此法",
    "T43n1829_014:0192c08": "處攝。大種從能引勝定為言故。下文云。不依",
    "T43n1829_014:0192c09": "大種。然定自變為大種。定心果故。隨定所繫。",
    "T43n1829_014:0192c10": "說此繫大種造。即此論云。無色界繫定引生",
    "T43n1829_014:0192c11": "無漏定。起此色者。即無色大種所造。無色本",
    "T43n1829_014:0192c12": "無大種。何造也。此是無漏非有漏。似有漏體",
    "T43n1829_014:0192c13": "無漏。又釋唯在色界。有本繫定大種造色。無",
    "T43n1829_014:0192c14": "色界者。如六十六云。若緣此界色為境。即亦",
    "T43n1829_014:0192c15": "此界大種造者。是有色唯色界故。又下文云。",
    "T43n1829_014:0192c16": "猶如變化。無色無故。若如前釋。依繫定說造。",
    "T43n1829_014:0192c17": "據所屬故。雖是無色界定。緣有色界色。為本",
    "T43n1829_014:0192c18": "質時。亦變為大種。猶如變化。據實用故。用同",
    "T43n1829_014:0192c19": "如化。依能引之定說無漏。色無色界大種。其",
    "T43n1829_014:0192c20": "實非界繫。是法處收。與變化心神通色何別。",
    "T43n1829_014:0192c21": "有漏無漏別。第八緣不緣別。此緣分別有",
    "T43n1829_014:0192c22": "漏無漏別等。然威德定。亦實變為五根。然變",
    "T43n1829_014:0192c23": "似而非真。此但是扶根塵體。非清淨根體。又",
    "T43n1829_014:0192c24": "此色假名為色。若約本質功能。即如六十六",
    "T43n1829_014:0192c25": "云。隨緣彼界。彼界大種造。若據親生。即定中",
    "T43n1829_014:0192c26": "所變大種造。若據由生。即是定力。非由大種。",
    "T43n1829_014:0192c27": "如是種種依義差別也。又亦通無色界。有此",
    "T43n1829_014:0192c28": "威德定色。今此中言。隨定繫妙界雖無觸四",
    "T43n1829_014:0192c29": "大。定中亦得變為四大。四大隨定故隨定繫。",
    "T43n1829_014:0193a01": "據有依身為論。不言無色界。若下文等。通明",
    "T43n1829_014:0193a02": "威德定非威德定。前文定為能造者。此據前",
    "T43n1829_014:0193a03": "後剎那親依名造。非同剎那。如色界生。名為",
    "T43n1829_014:0193a04": "色造。然下勝定。先為大種。假依勝定中。自明",
    "T43n1829_014:0193a05": "說定道共戒。何處大造耶。無間有漏無漏任",
    "T43n1829_014:0193a06": "運。定能起此色。非勵力思惟。定能生此色。若",
    "T43n1829_014:0193a07": "菩薩是無漏。若二乘是有漏。皆能變化。令他",
    "T43n1829_014:0193a08": "受用。名威德定。餘假想觀不爾故。非威德定。",
    "T43n1829_014:0193a09": "不名實色。如次下更當廣釋　色界色清淨",
    "T43n1829_014:0193a10": "非下眼境者。此據報色任運者。如梵王佛邊",
    "T43n1829_014:0193a11": "聽法。亦變化麁細。令欲界人見等。亦有麁",
    "T43n1829_014:0193a12": "義。",
    "T43n1829_014:0193a13": "論解微細性有三種。一是極微色。如對法。即",
    "T43n1829_014:0193a14": "令極略極逈。為此定俱色門故。彼據所礙能",
    "T43n1829_014:0193a15": "礙異故分二種。與此無違。其遍計所起色。以",
    "T43n1829_014:0193a16": "第六心計緣故應有。諸心心所。皆有遍計所",
    "T43n1829_014:0193a17": "起色。此中唯言色者。據色明了可取說。非如",
    "T43n1829_014:0193a18": "無色法。若爾聲中何故有遍計所起聲。此法",
    "T43n1829_014:0193a19": "師問之。如對法抄會。第二種類色。即麁色之",
    "T43n1829_014:0193a20": "種類耶。若此處中有。此與不處中有。為種類",
    "T43n1829_014:0193a21": "故。極微五相。如本地第三卷勘之。",
    "T43n1829_014:0193a22": "論云極微有十五種。謂眼等五色等五地等",
    "T43n1829_014:0193a23": "四法處實色有一者。此中法處。偏據實者說",
    "T43n1829_014:0193a24": "　若爾色等中亦有假者。應同法處。又觸所",
    "T43n1829_014:0193a25": "造全假何不言。義曰不然。可受用故。法處餘",
    "T43n1829_014:0193a26": "假。不可用故。色等中雖假。仍彼識等別緣。",
    "T43n1829_014:0193a27": "法處中唯第六緣故不為例。又依俱生故不",
    "T43n1829_014:0193a28": "例。又觸處若即與大俱者。亦不簡其法處。不",
    "T43n1829_014:0193a29": "如此等故不論　問何因緣故諸有對法同處",
    "T43n1829_014:0193b01": "一處不相捨離而不說名無對性耶。答隨順轉",
    "T43n1829_014:0193b02": "故由彼展轉相順生不相妨礙者。即由諸香",
    "T43n1829_014:0193b03": "等。極相隨順。不相妨礙。所以如此無分　建",
    "T43n1829_014:0193b04": "立極微。如本地第三卷云。非極微更有餘細",
    "T43n1829_014:0193b05": "分別得等。",
    "T43n1829_014:0193b06": "論云極微唯三眼境非肉天者。以此二眼依",
    "T43n1829_014:0193b07": "明暗生故。慧等三眼以何為體。法師云。慧眼",
    "T43n1829_014:0193b08": "緣空。法眼緣有。即皆後得智。其佛眼須別有",
    "T43n1829_014:0193b09": "體故。以無分別為佛眼。肉眼不然。果方名故",
    "T43n1829_014:0193b10": "　若爾此智緣如。云何緣極微。既爾慧眼緣",
    "T43n1829_014:0193b11": "空。如何緣極微。義曰緣極微空故。亦得緣極",
    "T43n1829_014:0193b12": "微。既爾此智亦緣極微。如無分別智。亦得緣",
    "T43n1829_014:0193b13": "極微。以無分別智。為佛眼體。法師云。又佛",
    "T43n1829_014:0193b14": "眼者即法眼。緣有之眼也。又義不然。雖要須",
    "T43n1829_014:0193b15": "別慧眼。緣理即正體智。法眼緣於空有。即後",
    "T43n1829_014:0193b16": "得智。佛眼總攝前二。以為佛眼。何以知者。",
    "T43n1829_014:0193b17": "如對法云。其真如唯聖慧眼境。故知慧眼而",
    "T43n1829_014:0193b18": "緣真如　若爾經言得法眼淨。法眼應緣理。",
    "T43n1829_014:0193b19": "義曰雖言淨故即緣真如。法名通故。得無漏",
    "T43n1829_014:0193b20": "法眼。非五眼中法眼。若爾何故此卷下末云。",
    "T43n1829_014:0193b21": "聖慧眼見一切色若遠近等。即法眼異名。以",
    "T43n1829_014:0193b22": "慧為體故名慧眼。非五眼中慧眼也。在因名",
    "T43n1829_014:0193b23": "慧法。在果總名佛。約用以離。總有三眼佛亦",
    "T43n1829_014:0193b24": "具足。此如大智度論自釋。此為了義　猶如",
    "T43n1829_014:0193b25": "水滴。不至極微。又云及喻水滴。至小微色即",
    "T43n1829_014:0193b26": "不爾者。此水豈是細微色耶。取先解。",
    "T43n1829_014:0193b27": "論云復由五相應知名不如理思議極微者。",
    "T43n1829_014:0193b28": "第一謂婆沙。多極微雖無獨住。然諸聚色中。",
    "T43n1829_014:0193b29": "有彼自體。正破一切有部。兼破吠世史迦。第",
    "T43n1829_014:0193c01": "二有生有滅。正是一切有部。其吠世史迦。父",
    "T43n1829_014:0193c02": "母極微是常。餘是無常。今兼破之。第三正是",
    "T43n1829_014:0193c03": "吠世史迦。以彼計云。劫初父母極微。於空劫",
    "T43n1829_014:0193c04": "中散住處處。後成劫時。父母和合而生子微",
    "T43n1829_014:0193c05": "名合。第四正是一切有部。以積極微成聚色",
    "T43n1829_014:0193c06": "故。又云正量部義。彼無隣虛。有積集故。第五",
    "T43n1829_014:0193c07": "吠世史迦。以父母微和合故生子種。種名麁",
    "T43n1829_014:0193c08": "重色。以微無體。無體故即無生滅。無生滅",
    "T43n1829_014:0193c09": "故。無合無散。不可言聚色從微生等。以此理",
    "T43n1829_014:0193c10": "知。如前五計皆為不如理。",
    "T43n1829_014:0193c11": "論解五勝利中。第一得破常勝利。而證無常。",
    "T43n1829_014:0193c12": "第二知無常故。不計我我所。第三既無我故。",
    "T43n1829_014:0193c13": "俱時我慢亦能斷滅。第四斷見慢已。於彼境",
    "T43n1829_014:0193c14": "界不起諸惑。伏令不現起。第五伏諸惑故。於",
    "T43n1829_014:0193c15": "境不取相。而能除法執。此五勝利。得有別",
    "T43n1829_014:0193c16": "人。類思可解。法師云。初是空門。中三無願",
    "T43n1829_014:0193c17": "門。後一無相門　問曰何故第二破我。乃言",
    "T43n1829_014:0193c18": "無願。今更解。初二是空。空行攝空無我行故。",
    "T43n1829_014:0193c19": "中二無願。依不攝道。四行准諦配之可知。",
    "T43n1829_014:0193c20": "論解依止生中。云若有說言於此處所等者。",
    "T43n1829_014:0193c21": "謂一切有部計。如一石中水火風大相。雖不",
    "T43n1829_014:0193c22": "可得。然極微必有。彼以後得有故今應問。彼",
    "T43n1829_014:0193c23": "此地大可得聚者。與餘三大不可得者。為體",
    "T43n1829_014:0193c24": "是等一種故可得。不等故可得。若體一種而",
    "T43n1829_014:0193c25": "彼三大不可得者。非理。量云於一石中餘水",
    "T43n1829_014:0193c26": "火風亦應可得。體等有故。如地大。若不等",
    "T43n1829_014:0193c27": "者。為體量故不等。為據增上用故不等。若形",
    "T43n1829_014:0193c28": "量故不等。而地大可得。餘三大形量小不可",
    "T43n1829_014:0193c29": "得。而實是有者。彼三大小分應可得。以有分",
    "T43n1829_014:0194a01": "別形量故。少分既不可得故。故知此中無三大。",
    "T43n1829_014:0194a02": "量云汝宗石中少分火等之大亦應是無。不",
    "T43n1829_014:0194a03": "可得故。如兔角等。若據用故。地大有用相可",
    "T43n1829_014:0194a04": "得。三大有用少故不可得者。用依於體。體既",
    "T43n1829_014:0194a05": "無有而有用者。此執非理。量云於石中無水",
    "T43n1829_014:0194a06": "等威勢。以無體故。如兔角等。汝言石中三大",
    "T43n1829_014:0194a07": "勢用。為少分是有故。不等者火亦應無。以無",
    "T43n1829_014:0194a08": "體故。如龜毛等。如下所言。從煖生冷即有喻。",
    "T43n1829_014:0194a09": "界而有大。此大乘中何故諦之。義曰大乘不",
    "T43n1829_014:0194a10": "然。以一切界皆在本識故。後若彼法生。皆依",
    "T43n1829_014:0194a11": "本識種故。至下文更會。下文云。雖無自性然",
    "T43n1829_014:0194a12": "有其界者。此據經部師義。非大乘。然如石中。",
    "T43n1829_014:0194a13": "雖無三大之相。然本識中有其種子。遇緣生",
    "T43n1829_014:0194a14": "三大。亦就大乘解。",
    "T43n1829_014:0194a15": "論云又復諸天或現前欲或不現前欲及北方",
    "T43n1829_014:0194a16": "等資具多分勢引生者。此皆報得說業生。何",
    "T43n1829_014:0194a17": "故乃言由現欲起。義曰於此生中。總受一起",
    "T43n1829_014:0194a18": "欲。即得之報。若說其果。誰不從業生。此據多",
    "T43n1829_014:0194a19": "分現前相語故。言從欲生。",
    "T43n1829_014:0194a20": "論次諸聚色生如種種物石磨為末等。乃至",
    "T43n1829_014:0194a21": "隨彼生因增上力故如是而生為有用故者。",
    "T43n1829_014:0194a22": "隨彼種子生因增上力故。如是而生。為有根",
    "T43n1829_014:0194a23": "之取用故。所以如此。又隨四大生因增上力",
    "T43n1829_014:0194a24": "故。造色用雜。如是而生。為根有眼根等取時。",
    "T43n1829_014:0194a25": "諸塵皆有。於此聚中有是用故。故知諸色用",
    "T43n1829_014:0194a26": "雜而生。此明和雜不相離。如本地第三卷解。",
    "T43n1829_014:0194a27": "論云諸說種生何緣說大種造於色耶。答由彼",
    "T43n1829_014:0194a28": "變異而變異故。彼所建立及任持故。此之三",
    "T43n1829_014:0194a29": "義。如下生依立持養五義中配之。此中變易。",
    "T43n1829_014:0194b01": "含生因依因養因三種。即先大種生為生因。",
    "T43n1829_014:0194b02": "後隨其業則是依因。勝定力是養因。中一分",
    "T43n1829_014:0194b03": "可知。餘建立建立因。任持是任持因。本地第",
    "T43n1829_014:0194b04": "三卷。更有廣明五因。及說大造。所以并此四",
    "T43n1829_014:0194b05": "解。",
    "T43n1829_014:0194b06": "論云士夫用者謂由地大所打觸故。可解",
    "T43n1829_014:0194b07": "　器差別者。謂由本器別。令餘色變易生。如雨",
    "T43n1829_014:0194b08": "至海變成醎味。若至地獄便成猛火。若至其",
    "T43n1829_014:0194b09": "地便長草木。若隨蜯蛤之口。便為真珠。皆為",
    "T43n1829_014:0194b10": "器別。所以造色變易而生　田差別者。謂由",
    "T43n1829_014:0194b11": "地肥瘦等故。令禾稼等種種不同。又由地別",
    "T43n1829_014:0194b12": "故。地味各異。",
    "T43n1829_014:0194b13": "論云勝定力故者勝定力故先起大種然後造",
    "T43n1829_014:0194b14": "色變異而生等者。此中太師云。上云若依此",
    "T43n1829_014:0194b15": "繫定。即此繫四大造。若約根大造論唯色界",
    "T43n1829_014:0194b16": "繫。若得定中。亦變為大種。如此處文。如入無",
    "T43n1829_014:0194b17": "色定。起定果色。此所起色。無色定所變故。隨",
    "T43n1829_014:0194b18": "見分是無色界繫。此所造色隨定繫。亦無色",
    "T43n1829_014:0194b19": "界繫。前文通上二界。今此定中初念。先起大",
    "T43n1829_014:0194b20": "種。唯為堅濕煖動。不為造色。後剎那中方為",
    "T43n1829_014:0194b21": "造色。何以得知。即此卷下文云。勝定果色不",
    "T43n1829_014:0194b22": "依大種。唯依於定。然依種類影像三摩地。亦",
    "T43n1829_014:0194b23": "得名為大種所造。此中文意。若約同念。如下",
    "T43n1829_014:0194b24": "界根等大造義。初有大種。即有造色名。不依",
    "T43n1829_014:0194b25": "大種。若此所造色。亦依三摩地。前念種類大",
    "T43n1829_014:0194b26": "種故。亦得名為四大所造。若非定等色。大與",
    "T43n1829_014:0194b27": "造色。必同時造。其此定大種別時造。今此文",
    "T43n1829_014:0194b28": "云先起大種者。謂前念變為大種。後念方為",
    "T43n1829_014:0194b29": "造色。不是即同念造。依彼生名為造故。是大",
    "T43n1829_014:0194c01": "造義。又解此中據定果實色。所以定中亦變",
    "T43n1829_014:0194c02": "為大種。若約下文。不變為大種者。據假定色。",
    "T43n1829_014:0194c03": "須依實大造故。取定前三摩地種類影像色",
    "T43n1829_014:0194c04": "大種造。既言種類影像三摩地。此解不如前",
    "T43n1829_014:0194c05": "文。此中據實定色者。皆變為大造。下文以要",
    "T43n1829_014:0194c06": "依本質。方定中變為大種故。隱定中大種不",
    "T43n1829_014:0194c07": "論。不言依大造。從本緣故。亦得名大種造。今",
    "T43n1829_014:0194c08": "准思。前卷云。一切色皆得自在。即變為大種。",
    "T43n1829_014:0194c09": "此文為證。如加行心引大種等。如此文。即大",
    "T43n1829_014:0194c10": "種造定中色。若加行不引。大種唯引造色者。",
    "T43n1829_014:0194c11": "下文言非大種造。說依影像三摩地發故。唯",
    "T43n1829_014:0194c12": "說名為造。六十六云。隨得彼界彼大種造。",
    "T43n1829_014:0194c13": "論解何因得知有此不應如響等者。今論主",
    "T43n1829_014:0194c14": "云。若有色界無中有傳識。云何得生於彼。外",
    "T43n1829_014:0194c15": "伏難云。如谷響應。豈須物傳而能傳響者。如",
    "T43n1829_014:0194c16": "月影等豈假傳來流影水裏。如緣遠處。豈假",
    "T43n1829_014:0194c17": "傳往。如此三事不假物傳。何容受生而藉中",
    "T43n1829_014:0194c18": "有。今答之云。不應如響。唯惑心亂等。次第配",
    "T43n1829_014:0194c19": "三。大乘如響如影。耳聞時唯聞本聲。但意惑",
    "T43n1829_014:0194c20": "亂故。謂言谷中有響。如鏡中像相似。今就彼",
    "T43n1829_014:0194c21": "宗故言不滅。",
    "T43n1829_014:0194c22": "論云當知大種先據處所後餘造色依此處轉",
    "T43n1829_014:0194c23": "者。此據能依所依門。業生招報時。起大種為",
    "T43n1829_014:0194c24": "所依故。俱時即有造色。造色是能依故。故云",
    "T43n1829_014:0194c25": "餘造色。依此處轉。非異時也。如第一卷。初受",
    "T43n1829_014:0194c26": "生時。眼等根大。先有據處造色。依之而生。又",
    "T43n1829_014:0194c27": "如第二卷。要由大種種子。造大種已。然後造",
    "T43n1829_014:0194c28": "色種子方能生色。與此文同。聲中廣為妨難",
    "T43n1829_014:0194c29": "如對法。又如本地第三卷抄解。准此一文。聲",
    "T43n1829_014:0195a01": "同燈光。離質大造。",
    "T43n1829_014:0195a02": "論解風云諸輪行者名恒相續。如日月輪轉",
    "T43n1829_014:0195a03": "四天下。皆由風故。又風輪是恒相續。又磑",
    "T43n1829_014:0195a04": "軛等皆是此攝。又持物令不散者。名恒攝受。",
    "T43n1829_014:0195a05": "如本地第三卷與此別。",
    "T43n1829_014:0195a06": "論解空界色中。云當知此亦依止聚色者。如",
    "T43n1829_014:0195a07": "俱舍論第一卷末。名隣阿伽色。阿伽是極礙。",
    "T43n1829_014:0195a08": "此色隣彼。即此中依止聲色等處。而有空界",
    "T43n1829_014:0195a09": "色　此中解明暗相續下。如前本地第三卷",
    "T43n1829_014:0195a10": "解。然法師准此空界即明闇色。若爾何故離",
    "T43n1829_014:0195a11": "光明外別立耶。光明質方故。別相立光明。此",
    "T43n1829_014:0195a12": "空於餘物處受用者。別故五無無界。",
    "T43n1829_014:0195a13": "論解長等是假色中。云又如車等彼覺可壞",
    "T43n1829_014:0195a14": "故者。如取輪輞時。失彼車等。以相待故。此",
    "T43n1829_014:0195a15": "亦如是。此中二諍。如對法抄會。",
    "T43n1829_014:0195a16": "論云如別攝法處所攝勝定果色唯有顯色無",
    "T43n1829_014:0195a17": "香味等。西方二說。一定果色實無香味。無用",
    "T43n1829_014:0195a18": "故。色界等中無種因故。前第五十三卷。雖由",
    "T43n1829_014:0195a19": "勝定力。於一切皆得自在等。此據色聲等語。",
    "T43n1829_014:0195a20": "二解以定力故。實亦能現故。前第五十三卷",
    "T43n1829_014:0195a21": "云。由勝定力於一切色。皆得自在。又華嚴經。",
    "T43n1829_014:0195a22": "菩薩鼻根。得無色界宮殿之香。此處雖言無",
    "T43n1829_014:0195a23": "香味。然所變但是法處香味。而諸眾生。不能",
    "T43n1829_014:0195a24": "託變受用。如色聲等。是色聲。色聲處故言無。",
    "T43n1829_014:0195a25": "以無用故。今取前解無妨　此在色界。無香",
    "T43n1829_014:0195a26": "味種及用故。無香味等者。若爾即無色界。無",
    "T43n1829_014:0195a27": "大種種子。應不變為大種等。答無色無業色。",
    "T43n1829_014:0195a28": "而有無漏大種色故有色。色界既無報香味。",
    "T43n1829_014:0195a29": "亦無無漏香味種。無色大種無報者。即有無",
    "T43n1829_014:0195b01": "漏種。色界雖無報香味。何妨得有無漏種。解",
    "T43n1829_014:0195b02": "云無色大種有用故。雖無報大。即有無漏大。",
    "T43n1829_014:0195b03": "色界香味。雖無有報者。以無用故。故無無",
    "T43n1829_014:0195b04": "漏。以無種無用兩因來釋。此細尋之。如淨土",
    "T43n1829_014:0195b05": "中。豈無勝定果色香味。今就變化心境相似。",
    "T43n1829_014:0195b06": "及外處實用因中故無。論實亦有。",
    "T43n1829_014:0195b07": "論云風中無香味等者。問曰亦應無觸。此觸",
    "T43n1829_014:0195b08": "塵本依風大等故。不例香色即不定。其色微",
    "T43n1829_014:0195b09": "細依欲界。准此文。即色觸必俱。香味不定。",
    "T43n1829_014:0195b10": "不同小論。欲界一切色。必不離香味。以有離",
    "T43n1829_014:0195b11": "者故。又離輪外所發光明。所餘大種及香等。",
    "T43n1829_014:0195b12": "皆不可得。此與五因中持因相違。彼言等量",
    "T43n1829_014:0195b13": "不壞故。此如對法第一抄會。然太師云。二說",
    "T43n1829_014:0195b14": "西方。一解云。有離質造色。如日輪光。遠從輪",
    "T43n1829_014:0195b15": "大造非俱處有大。以此文為證。五因中持因。",
    "T43n1829_014:0195b16": "此據即質大語。二解亦有大造。如光其大亦",
    "T43n1829_014:0195b17": "有別造。其光等者。然從本輪中火大。為緣引",
    "T43n1829_014:0195b18": "生故。微細不可得。此中言無如光中。豈無熱",
    "T43n1829_014:0195b19": "觸。熱觸言假。即以火大為體。豈有熱觸離火",
    "T43n1829_014:0195b20": "生耶。故知亦有。若先釋日中熱觸者。還是日",
    "T43n1829_014:0195b21": "輪中火煖熱分。非造光色火大也。聲准此知",
    "T43n1829_014:0195b22": "　問曰何故無香味輕故。光中即無。色及熱",
    "T43n1829_014:0195b23": "觸重故。光中亦有。若觸重有者。火大光中應",
    "T43n1829_014:0195b24": "有。何故言無。今言無造光者。不言無日中熱",
    "T43n1829_014:0195b25": "火。若爾亦可言香輕無。與光同聚者。亦有遠",
    "T43n1829_014:0195b26": "別。從日輪處熱分香耶。答曰以輕故。如前文",
    "T43n1829_014:0195b27": "解。以有熱觸。無餘三大。言無非火大亦無。",
    "T43n1829_014:0195b28": "論云又法處所攝勝定果色當知此色唯依勝",
    "T43n1829_014:0195b29": "定不依大種等。若此中與上相違。已如前會。",
    "T43n1829_014:0195c01": "有謂此中唯為造色。觀無期觀大種故。定中",
    "T43n1829_014:0195c02": "不變為大種。從定前影像本質色說。亦同得",
    "T43n1829_014:0195c03": "名大造。前據辨期心變大種為論故。定中造",
    "T43n1829_014:0195c04": "色亦變為大種。此處不然。故有別也　問曰",
    "T43n1829_014:0195c05": "期心不為大。觀中無大種。期心不為造。觀中",
    "T43n1829_014:0195c06": "無造色。唯有大種耶。故知取前會為勝。",
    "T43n1829_014:0195c07": "論言然從影像定生名為造非依彼生名造",
    "T43n1829_014:0195c08": "故。又云准據青等一切處觀。",
    "T43n1829_014:0195c09": "論云法處所攝色是無見無對。亦總不具如",
    "T43n1829_014:0195c10": "小乘中法處。唯有無表色可爾。此大乘中。前",
    "T43n1829_014:0195c11": "云法處有實色。亦得他受用。何故是無見無",
    "T43n1829_014:0195c12": "對。以從定心所變色。實是微細。不據處所。非",
    "T43n1829_014:0195c13": "業所造。故非有對。其色界等皆據處所。故不",
    "T43n1829_014:0195c14": "為例。此中若為他受用。即眼識見應色處攝。",
    "T43n1829_014:0195c15": "何故乃言法處耶。義曰從本生時。是定心發",
    "T43n1829_014:0195c16": "故法處收。其為他用。雖亦眼見不望此。名為",
    "T43n1829_014:0195c17": "法處耶。",
    "T43n1829_014:0195c18": "論云初等流流復有四種者。此中初二。不離",
    "T43n1829_014:0195c19": "前異熟長養二種。即一物其本性等流。准下",
    "T43n1829_014:0195c20": "文。除根色餘三種流。明扶根塵亦有本性。流",
    "T43n1829_014:0195c21": "相易可知。即唯外五塵。具五根中。報及長養。",
    "T43n1829_014:0195c22": "皆可變壞。亦得是第二等流。等流寬通異熟",
    "T43n1829_014:0195c23": "等也。前念滅後念生。名曰等流。流其內根等。",
    "T43n1829_014:0195c24": "得異熟長養名。餘外境唯有本性變易二流。",
    "T43n1829_014:0195c25": "變易流准義。通本性報養三種。初一念生時",
    "T43n1829_014:0195c26": "名異熟流。第二念以去。相續異熟流。此通假",
    "T43n1829_014:0195c27": "實異熟。實異熟者。阿賴耶識初一念已去。乃",
    "T43n1829_014:0195c28": "至命終。皆體是異熟。亦得名異熟生。從前剎",
    "T43n1829_014:0195c29": "那異熟生故。即以此文會。異熟初勝從第一",
    "T43n1829_014:0196a01": "念為名。非如對法等文。云阿賴耶是實異熟。",
    "T43n1829_014:0196a02": "餘從異熟生故。假說名異熟。今第八識。亦得",
    "T43n1829_014:0196a03": "名異熟生。然於假異熟中。准此文。亦得名異",
    "T43n1829_014:0196a04": "熟。業生異熟最初念故。假名異熟。第二念等",
    "T43n1829_014:0196a05": "亦名為生。餘如第三本地。解長養流中。處寬",
    "T43n1829_014:0196a06": "遍色。彼有流胤故名處寬遍。相增盛。謂體增",
    "T43n1829_014:0196a07": "大也。",
    "T43n1829_014:0196a08": "論云餘長養流當知亦由食故者。即前食彼",
    "T43n1829_014:0196a09": "所依故。即睡眠梵行。修勝作意故者。即定",
    "T43n1829_014:0196a10": "也。",
    "T43n1829_014:0196a11": "論云又諸色根當知由二流而得流轉者。此",
    "T43n1829_014:0196a12": "對本性等流。流其內根。何故非變易等流。流",
    "T43n1829_014:0196a13": "以觸打時。有變壞故。此中不說。亦得言論",
    "T43n1829_014:0196a14": "　問異熟何非長養流。答由有長養相續。能攝",
    "T43n1829_014:0196a15": "能持。異熟等流流故。現有增長等者。以長養",
    "T43n1829_014:0196a16": "流資養異熟流。別有長養流。長養流非即異",
    "T43n1829_014:0196a17": "熟也。俱舍云如外郭防衛內城。若非根所攝",
    "T43n1829_014:0196a18": "色。當知具三種流。謂異熟長養等流。流即變",
    "T43n1829_014:0196a19": "異等流也。亦有本性等流。此中總言。應云內",
    "T43n1829_014:0196a20": "扶根塵。具異熟長養。其外塵唯具本性流。無",
    "T43n1829_014:0196a21": "異熟長養。以非內身故。合如此說。此中總",
    "T43n1829_014:0196a22": "言。諸心心所。有等流異熟生流。及第二相增",
    "T43n1829_014:0196a23": "盛長養流。前文色是處寬。長養非心故。",
    "T43n1829_014:0196a24": "論云又諸聲界亦有異熟非聲者。太師云。以",
    "T43n1829_014:0196a25": "聲種子恒相續故。聲界是異熟。現行間斷滅",
    "T43n1829_014:0196a26": "故。不名異熟。景師云。七處發聲。七處名聲",
    "T43n1829_014:0196a27": "界。是異熟。今應不然。七處是七異熟也。以二",
    "T43n1829_014:0196a28": "十二根中。諸根種子。皆是異熟。此中聲亦准",
    "T43n1829_014:0196a29": "知。如前卷解界者因也。即造聲四大。是此",
    "T43n1829_014:0196b01": "大是異熟所生。聲非異熟。即當第三傳聲。聲",
    "T43n1829_014:0196b02": "從報生故。",
    "T43n1829_014:0196b03": "論解大造五因中。第四因云持彼本量令不",
    "T43n1829_014:0196b04": "損減等者。此與上日光不相違。如對法抄會。",
    "T43n1829_014:0196b05": "及本地第三初。",
    "T43n1829_014:0196b06": "論云由三種思別故色聲成善惡一加行思二",
    "T43n1829_014:0196b07": "決定思三等起思等者。此大乘中。色聲唯無",
    "T43n1829_014:0196b08": "記。此約何以有時得名表業。成表業善惡",
    "T43n1829_014:0196b09": "耶。加行思者。謂遠欲起此事思。二決定必作",
    "T43n1829_014:0196b10": "此事之思。三等起思。即因等起。隣近剎那起",
    "T43n1829_014:0196b11": "心令隨成善惡。必依等起思。是上品思故。隨",
    "T43n1829_014:0196b12": "此性不依加行思。及決定思。唯依上品故。前",
    "T43n1829_014:0196b13": "二是下中品。又前二品通見道思。見道思為",
    "T43n1829_014:0196b14": "極遠。加行方能發非因等起發業。廣如俱舍",
    "T43n1829_014:0196b15": "論第十三等業思說。此第三上品思。是修道。",
    "T43n1829_014:0196b16": "別剎那等起思亦有。依此如入無心定時得",
    "T43n1829_014:0196b17": "受戒故。此中由三思發故。色聲成善惡表。此",
    "T43n1829_014:0196b18": "據表善惡。非體是善惡也。餘香味等。非此",
    "T43n1829_014:0196b19": "非三思發。所以不成善惡性。是此中意。此中",
    "T43n1829_014:0196b20": "意唯答色聲善惡所以。不答香等無色所以。",
    "T43n1829_014:0196b21": "成業論廣解。即色聲加行業。引成善等。非彼",
    "T43n1829_014:0196b22": "業是善等。以作用業故。",
    "T43n1829_014:0196b23": "論云問依止聚色有運動等者。以正量部別",
    "T43n1829_014:0196b24": "有行動。薩婆多離聚色外有業性是動。今此",
    "T43n1829_014:0196b25": "問之。以大乘中即舉足移轉時名動故。此一",
    "T43n1829_014:0196b26": "問答總言。第二問下別釋。上總義生不生。滅",
    "T43n1829_014:0196b27": "不滅四義皆失。若言生而有動。便越剎那相。",
    "T43n1829_014:0196b28": "夫行動者。從此至彼名為動。由聚色生已方",
    "T43n1829_014:0196b29": "有動。動雖多時即越剎那。剎那滅義。彼宗雖",
    "T43n1829_014:0196c01": "動。色亦不剎那滅。然違緣真及違理生。如燈",
    "T43n1829_014:0196c02": "焰等。若不生有動。如兔角等便應不動。若",
    "T43n1829_014:0196c03": "言滅者應與餘等者。以動滅故動得者。聚色",
    "T43n1829_014:0196c04": "有滅。應即是動。今例動應與餘聚色等。今立",
    "T43n1829_014:0196c05": "量云。汝所言動應實無動。以有滅故。如餘貪",
    "T43n1829_014:0196c06": "等。又應云。由色故滅方有動者。燈焰有滅亦",
    "T43n1829_014:0196c07": "應有滅。故言餘等。若言不滅便越行相者。以",
    "T43n1829_014:0196c08": "諸法行要剎那滅。今既不滅。即越行相。又於",
    "T43n1829_014:0196c09": "異處生起因緣。分明可得。云何而言不滅。",
    "T43n1829_014:0196c10": "論云復次一切色蘊當言皆是剎那滅性等",
    "T43n1829_014:0196c11": "者。下更有釋。第一舉正義。言任運滅異。正量",
    "T43n1829_014:0196c12": "師計等。二正非邪執。生滅因緣。如薩婆多。火",
    "T43n1829_014:0196c13": "為滅薪緣。亦為生薪緣。此中破之。又不應謂",
    "T43n1829_014:0196c14": "能生因即是滅因。生滅相異故。因不可同。此",
    "T43n1829_014:0196c15": "中有量。若轉言生滅相違。生因非滅因。住滅",
    "T43n1829_014:0196c16": "不相返。住因即滅因。今破云。又法若停住。可",
    "T43n1829_014:0196c17": "待滅緣方滅。而不任運滅。住既無因。何能待",
    "T43n1829_014:0196c18": "滅緣。以任運滅故。故知諸行不待緣滅。此住",
    "T43n1829_014:0196c19": "無因有量。上來總非訖。外乃救云。現見火為",
    "T43n1829_014:0196c20": "薪滅緣。如何滅無緣。今牒之云。若謂火等是",
    "T43n1829_014:0196c21": "滅壞因。不應正道。以若火不滅。有法可為滅",
    "T43n1829_014:0196c22": "因。火既與薪俱生俱滅。如何火等為薪滅緣。",
    "T43n1829_014:0196c23": "伏難云。若爾火等於薪復何所作。又俱生滅",
    "T43n1829_014:0196c24": "何妨為因。今云唯能為彼變異。後法生緣訖。",
    "T43n1829_014:0196c25": "於薪作用。非為滅緣。是薪作用。如顯揚。日光",
    "T43n1829_014:0196c26": "雪酢。俱舍大同。此外人既見此徵。不計火為",
    "T43n1829_014:0196c27": "滅緣。乃云滅相為法滅因。今非云。又謂壞滅。",
    "T43n1829_014:0196c28": "是壞滅因等者。若滅相為滅因。如火等與薪",
    "T43n1829_014:0196c29": "俱滅故。不得為緣。此亦應爾。生滅不同。若",
    "T43n1829_014:0197a01": "彼體生時即有滅相。便成相續斷壞過失。以",
    "T43n1829_014:0197a02": "諸法體無滅相故。諸生時即有滅故。法應不",
    "T43n1829_014:0197a03": "生。不生故無斷壞。又滅相即自性是滅壞",
    "T43n1829_014:0197a04": "法。而能為因滅諸法者不然。若救之云。法滅",
    "T43n1829_014:0197a05": "唯是無。滅相自性別有者。離彼法外別有滅",
    "T43n1829_014:0197a06": "不可得。故不應理。若別救云。別有滅小相。小",
    "T43n1829_014:0197a07": "滅相者。離彼大滅相法。外而更有小滅壞自",
    "T43n1829_014:0197a08": "性者不可得。故不應理。又解以法任運自滅。",
    "T43n1829_014:0197a09": "無別滅相。而言法外別有滅相。畢竟不可得。",
    "T43n1829_014:0197a10": "故不應道理。前解為勝。外人既雖見滅相。自",
    "T43n1829_014:0197a11": "性是滅壞。不能為滅緣為。復云滅相自性滅",
    "T43n1829_014:0197a12": "壞。不能獨為滅因者。火等為助伴方能滅。今",
    "T43n1829_014:0197a13": "論主於心心所。任運滅中。更無物為助緣故",
    "T43n1829_014:0197a14": "滅。如何乃言色等中火為滅緣。外人伏救云。",
    "T43n1829_014:0197a15": "心心所生。及色生時。各有別別功能。如何以",
    "T43n1829_014:0197a16": "心心所例其色法。心心所亦不待助伴方能",
    "T43n1829_014:0197a17": "滅。今論主云。此差別功能不可得。徒虛有",
    "T43n1829_014:0197a18": "言。而無法體。不應道理。以上皆應有量。若謂",
    "T43n1829_014:0197a19": "二種於一處所有滅功能。即應二種俱於二",
    "T43n1829_014:0197a20": "處有滅功能。或無功能有過失故者。此意上",
    "T43n1829_014:0197a21": "來以滅相為正滅因。火為助伴。今牒之云。若",
    "T43n1829_014:0197a22": "謂滅相火等二種。於一法處所。總而言之。有",
    "T43n1829_014:0197a23": "滅功能故即應二種。俱於兩分有滅功能。或",
    "T43n1829_014:0197a24": "無功能火為助伴。滅緣是有。何能不能為正",
    "T43n1829_014:0197a25": "滅因故。無功能相亦如是。有正滅功能。無助",
    "T43n1829_014:0197a26": "滅功。以此二望法。皆是滅緣。以火例滅。相應",
    "T43n1829_014:0197a27": "成正滅因。以滅相例火。應正助滅緣。皆是法",
    "T43n1829_014:0197a28": "滅緣故。二種既皆不成。故知不得以火。等為",
    "T43n1829_014:0197a29": "助滅相為正滅。又如太師別抄。不能煩解。下",
    "T43n1829_014:0197b01": "諸文雖有四。上來總是相乘義來分四。",
    "T43n1829_014:0197b02": "論云復次一切色當言皆剎那。乃至現可得",
    "T43n1829_014:0197b03": "故者。大乘立諸法。若生遇唯生時。無能住義。",
    "T43n1829_014:0197b04": "是故纔生尋即滅壞。如燈光及心心法等現",
    "T43n1829_014:0197b05": "可得故。如正量部等。立內色身及命根等。初",
    "T43n1829_014:0197b06": "受生時名生。後死時名滅。於是中間恒住。不",
    "T43n1829_014:0197b07": "經剎那生滅。若世界等。劫初名生。劫壞名滅。",
    "T43n1829_014:0197b08": "於中住劫等亦不經生滅。大乘今欲破彼故。",
    "T43n1829_014:0197b09": "言纔生即滅也。然彼正量等。亦許燈光電等。",
    "T43n1829_014:0197b10": "及心心所法。皆剎那生滅。今舉此共所許事",
    "T43n1829_014:0197b11": "為證故。言現可得故。應立量云。眼等諸色纔",
    "T43n1829_014:0197b12": "生即滅。是有為故。如心心法及燈光等。",
    "T43n1829_014:0197b13": "論云又不應謂能生之因即是滅因其相異故",
    "T43n1829_014:0197b14": "者。如薩婆多部。立生滅皆有其因。然即以生",
    "T43n1829_014:0197b15": "因亦是滅因。今大乘及經部等。唯生有因。滅",
    "T43n1829_014:0197b16": "即無因。是故生已更無因故。尋即滅壞。然薩",
    "T43n1829_014:0197b17": "婆多。以其比量立道理。成立滅亦有因。立比",
    "T43n1829_014:0197b18": "量云。滅必有因。是有為故。猶如生相。又破大",
    "T43n1829_014:0197b19": "乘及經部師云。滅若無因應非有為。以無因",
    "T43n1829_014:0197b20": "故。猶如虛空。此是遮比量也。今大乘等破",
    "T43n1829_014:0197b21": "云。汝立滅若有因後應更滅。以有因故。猶如",
    "T43n1829_014:0197b22": "生相。又立量成立。滅不由因。後不滅故。猶如",
    "T43n1829_014:0197b23": "虛空。本比量也。亦即更破云。汝有因之滅應",
    "T43n1829_014:0197b24": "非是滅。以有因故。等是有為故因。猶如生相。",
    "T43n1829_014:0197b25": "若爾汝以有為故因。乃與有法自相相違也。",
    "T43n1829_014:0197b26": "又汝立生滅兩相。同共一因。我今難汝。今應",
    "T43n1829_014:0197b27": "生滅兩相不同一。因。其相異故。如苦樂等。",
    "T43n1829_014:0197b28": "或善惡或色心等。此一比量。正當此文本比",
    "T43n1829_014:0197b29": "量也。然此比量。有不定之過。何者且大乘。亦",
    "T43n1829_014:0197c01": "許一想數得與心王為因。亦得自所變色為",
    "T43n1829_014:0197c02": "因。小乘亦許。即此想數不遮色生。亦不遮心",
    "T43n1829_014:0197c03": "生。即是一因能生心色。若爾為如色心。其相",
    "T43n1829_014:0197c04": "異故即同一因。為如善惡。其相異故不同一",
    "T43n1829_014:0197c05": "因。并須曰。此據因緣說者。如賴耶中一色種",
    "T43n1829_014:0197c06": "子。能生現行色。亦能生自類種子。而得言色",
    "T43n1829_014:0197c07": "與種子其相亦異。然此一種。能生色非色法。",
    "T43n1829_014:0197c08": "俱是因緣。約此亦有不定過。亦可更以比量。",
    "T43n1829_014:0197c09": "破生滅兩相其有一因。應立量。汝有因之滅",
    "T43n1829_014:0197c10": "應非是滅。以不異生故。猶如其生。應更覆量",
    "T43n1829_014:0197c11": "破之。",
    "T43n1829_014:0197c12": "論云又法生已餘停住因不可得故者。此破",
    "T43n1829_014:0197c13": "正量部師。立眼根等色一期停住不經生滅。",
    "T43n1829_014:0197c14": "應量破云。眼等諸色離剎那住外無別住因",
    "T43n1829_014:0197c15": "宗。是有為故。有生滅故因。猶如燈電及心心",
    "T43n1829_014:0197c16": "所喻。本比量也。亦可。更以比量。破云。眼等諸",
    "T43n1829_014:0197c17": "色應非久住。所餘久住所不攝故。如燈電等。",
    "T43n1829_014:0197c18": "若是久住。定所餘久住所攝。猶如虛空。又量",
    "T43n1829_014:0197c19": "天眼等諸色無久住。因。眼等燈等之中隨一",
    "T43n1829_014:0197c20": "攝故。猶如燈等。若久住者。定非眼等燈等之",
    "T43n1829_014:0197c21": "中隨一所攝。如虛空等。異喻。",
    "T43n1829_014:0197c22": "論云是故當知等。下結可知也。",
    "T43n1829_014:0197c23": "論云若謂火等等者。謂薩婆多救。滅亦有因。",
    "T43n1829_014:0197c24": "如因火故薪等方滅。此即火滅因。作此救者。",
    "T43n1829_014:0197c25": "亦不應道理。言由彼與彼等者。言此火與薪",
    "T43n1829_014:0197c26": "既俱生滅。不可與滅為因。如火與薪俱生。即",
    "T43n1829_014:0197c27": "火非生因。既與薪俱滅何得與滅為因。若言",
    "T43n1829_014:0197c28": "火與滅為因者。火既薪俱生。生即應滅。",
    "T43n1829_014:0197c29": "論云現可得故者。現見薪為火依。火不能滅。",
    "T43n1829_014:0198a01": "何得將火為薪滅之因耶　變異生緣說有作",
    "T43n1829_014:0198a02": "用等者。但此火為薪之變異生因　問若火",
    "T43n1829_014:0198a03": "非滅因者。即此火所依之薪。為亦名薪。為從",
    "T43n1829_014:0198a04": "本為名為薪耶。若今名薪者。薪若未為變。可",
    "T43n1829_014:0198a05": "得名薪。既已為火之所變。即是異者。應不名",
    "T43n1829_014:0198a06": "薪。何得言火與薪俱生俱滅耶。若從本名薪",
    "T43n1829_014:0198a07": "者。此即所燒之薪。實非是薪。云何而言火與",
    "T43n1829_014:0198a08": "彼。能為變異生緣耶。若言此初剎那火。但與",
    "T43n1829_014:0198a09": "後念等。為變異緣。不與初念火所依。為變異",
    "T43n1829_014:0198a10": "緣者。若爾初念之火。應不燒薪。後念之煨常",
    "T43n1829_014:0198a11": "應生火。以所依非是薪故。答此中外人。約世",
    "T43n1829_014:0198a12": "人共所知。火能燒於薪。為滅之因。今論主返",
    "T43n1829_014:0198a13": "以共所知火。以為解釋。如世間人。皆知別於",
    "T43n1829_014:0198a14": "餘處將火以燒彼薪。論主云。將火燒薪。但能",
    "T43n1829_014:0198a15": "與彼薪。為變異之因。何者如世人共知。薪有",
    "T43n1829_014:0198a16": "故火有。則是與薪俱生。薪無故火無。得知與",
    "T43n1829_014:0198a17": "薪俱滅。又世人共知。薪由火故。則有煨燼之",
    "T43n1829_014:0198a18": "變。論主但約世俗道理。以通此救若約大乘",
    "T43n1829_014:0198a19": "實理。火等諸法纔生即滅。無有將火能燒彼",
    "T43n1829_014:0198a20": "物。但由外火為緣。引起自心所燒變異之相",
    "T43n1829_014:0198a21": "故。初念火後纔生。即時變異。為所燒相。不",
    "T43n1829_014:0198a22": "得言初念火為緣故。與後念變異為生緣也。",
    "T43n1829_014:0198a23": "論云又諸壞滅乃至過失者。此破薩婆多義。",
    "T43n1829_014:0198a24": "彼立四相中滅相。是色等滅因。然彼復立未",
    "T43n1829_014:0198a25": "來色等。生時雖生相用。仍至滅相體隨。今論",
    "T43n1829_014:0198a26": "主。約生時得有滅故。大可以滅為色等滅因",
    "T43n1829_014:0198a27": "故言生。俱不應理也。應立量云。未來滅相應",
    "T43n1829_014:0198a28": "當有因。汝許已有體故。猶如生相。問如汝無",
    "T43n1829_014:0198a29": "為。亦已有體。有何等用。此已有體因。為如無",
    "T43n1829_014:0198b01": "為。已有體故無用。為如生相。已有體故即有",
    "T43n1829_014:0198b02": "用耶。解云薩婆多立三世名。自然不攝無為",
    "T43n1829_014:0198b03": "也。何者未來世名。已有。現在世名正有。過去",
    "T43n1829_014:0198b04": "名將有。但言已有體因。則簡非無為故。不可",
    "T43n1829_014:0198b05": "將無為為不定過。亦不可將現在法。為不定",
    "T43n1829_014:0198b06": "過也。復應立量云。汝未來生相應當無用。未",
    "T43n1829_014:0198b07": "來攝故。猶如滅相。此比量與前比量因。互用",
    "T43n1829_014:0198b08": "皆得也。",
    "T43n1829_014:0198b09": "論云論由依處故或由相等。此中名下。次第",
    "T43n1829_014:0198b10": "廣釋至卷末。是如本地第三卷。此中色根諸",
    "T43n1829_014:0198b11": "不壞。謂由二因。由羸損等。如本地第三。翻根",
    "T43n1829_014:0198b12": "不壞。此中有障。非遠勘本地第三。然彼有四",
    "T43n1829_014:0198b13": "障。有四種。與耳等根不同多少　又於一眼",
    "T43n1829_014:0198b14": "雖闇障色名現前等者。謂蝙蝠鵂鶹等。眼根",
    "T43n1829_014:0198b15": "中有障。如頗胝迦中亦見物等以明故　若",
    "T43n1829_014:0198b16": "聖慧眼一切種色皆是前者。此中即非五眼",
    "T43n1829_014:0198b17": "中慧眼。此是彼五眼中法眼。聖者以慧為道",
    "T43n1829_014:0198b18": "首故。言聖慧眼也。",
    "T43n1829_014:0198b19": "六種所行性。本地分中第三卷。列名未解。此",
    "T43n1829_014:0198b20": "即說前文云。依處故。相方故。時故。明了不明",
    "T43n1829_014:0198b21": "了。以實色名明了。不實名不明了。全分等實。",
    "T43n1829_014:0198b22": "謂青等明了。不實謂長等假之。不明了作意",
    "T43n1829_014:0198b23": "正起中。第三卷本地。由四因。欲力念力等。依",
    "T43n1829_014:0198b24": "欲界身。發起色界大種。此色為是第八緣不",
    "T43n1829_014:0198b25": "緣等。如第一決擇抄解。此中護月義順護法。",
    "T43n1829_014:0198b26": "雖解見分。依界繫相。分色界故。准種子時亦",
    "T43n1829_014:0198b27": "得何妨。",
    "T43n1829_014:0198b28": "第五十五卷",
    "T43n1829_014:0198b29": "論云又如是言由一淨心等。乃至當知此中",
    "T43n1829_014:0198c01": "依轉所攝相續心由世俗道名發一心者。此",
    "T43n1829_014:0198c02": "中據緣事竟。隨多少剎那量。名為一心。非",
    "T43n1829_014:0198c03": "唯一剎那心名一心。是此中意也。此即如本",
    "T43n1829_014:0198c04": "地第三卷云。起一心若眾多心等是。",
    "T43n1829_014:0198c05": "論解有分別心無分別心同緣現在不中。云",
    "T43n1829_014:0198c06": "由三因故等者。如集量理門論云。五識唯現",
    "T43n1829_014:0198c07": "量。同時意識亦爾。今此中五識。雖明了現",
    "T43n1829_014:0198c08": "量。不名有分別。不與尋伺等相應故。第六雖",
    "T43n1829_014:0198c09": "與五同緣現量。名為分別。以與尋伺相應故。",
    "T43n1829_014:0198c10": "若同緣現在。可得明了。若彼五識後意識。則",
    "T43n1829_014:0198c11": "不明了。緣過去故。如緣百千劫事。則不明了。",
    "T43n1829_014:0198c12": "如第五十一卷中破。今此第一因。既言極明",
    "T43n1829_014:0198c13": "了。故知緣現在故得有明了。非五識有緣過",
    "T43n1829_014:0198c14": "去。復得明了。第二因與五同時。既於五境作",
    "T43n1829_014:0198c15": "意。故知亦緣現在第三因二依資養故者。",
    "T43n1829_014:0198c16": "眼識有四依根。意識有五依根。四與眼同。第",
    "T43n1829_014:0198c17": "五加自。此謂意識依。自根及眼根二依。資養",
    "T43n1829_014:0198c18": "方能緣現在。若唯依一自依。即緣境不明了。",
    "T43n1829_014:0198c19": "此據散非定境。因此依眼為門。取境名資養。",
    "T43n1829_014:0198c20": "非同眼識依根名資養。又如眼等善惡識起。",
    "T43n1829_014:0198c21": "必由意引方得。由意資眼識故。得有善惡。方",
    "T43n1829_014:0198c22": "知意眼同緣。",
    "T43n1829_014:0198c23": "論解心是相應故染中說。心生時自性清淨",
    "T43n1829_014:0198c24": "者。此據非自性染名清淨。非無漏故。清淨如",
    "T43n1829_014:0198c25": "勝鬘經中同。",
    "T43n1829_014:0198c26": "論解三染惱中。云初二染惱唯欲界繫。最後",
    "T43n1829_014:0198c27": "通三界繫。初謂不善業。二謂憂苦。唯下界故。",
    "T43n1829_014:0198c28": "若據果者唯苦無憂。諸煩惱是第三故。通三",
    "T43n1829_014:0198c29": "界業中出離及喜樂。此是出家。若出家法。即",
    "T43n1829_014:0199a01": "是見道加行。",
    "T43n1829_014:0199a02": "論解遍行別境中。諸識諸門分別。如古抄會",
    "T43n1829_014:0199a03": "對法等抄。此簡五遍行等。如第三本地分解。",
    "T43n1829_014:0199a04": "論云觸為何業謂受想思所依為業。如餘處",
    "T43n1829_014:0199a05": "對法等。唯是受依。何不言想思等。此彼別者。",
    "T43n1829_014:0199a06": "此據通論。皆依於觸。觸次作意後生故。若據",
    "T43n1829_014:0199a07": "相隨轉。雖即唯受。此據此不為例耶。如俱舍",
    "T43n1829_014:0199a08": "第一卷解　受為何業愛生所依為業。謂境",
    "T43n1829_014:0199a09": "界等愛。皆由受後方生。",
    "T43n1829_014:0199a10": "論云別境五由四境事生。謂所愛等。所愛謂",
    "T43n1829_014:0199a11": "欲依。決定謂勝解依。串習謂念境。觀察為二",
    "T43n1829_014:0199a12": "依如論。",
    "T43n1829_014:0199a13": "論云諸名所攝與心相應所餘蘊法當言率爾",
    "T43n1829_014:0199a14": "起耶尋求耶決定耶等者。此中間意。謂諸心",
    "T43n1829_014:0199a15": "所是不相應之餘蘊耶。此法為率爾心時起。",
    "T43n1829_014:0199a16": "為乃至決定心時起。答云隨心即起。此中何",
    "T43n1829_014:0199a17": "故唯言前三心。不言第四五。一云略准亦在",
    "T43n1829_014:0199a18": "問中。又前心性。決定唯無記。遍行別境不定",
    "T43n1829_014:0199a19": "四通三性。或有得俱起餘善煩惱等。若起善",
    "T43n1829_014:0199a20": "惡心。必與此法俱。此義決定。其遍行等不唯",
    "T43n1829_014:0199a21": "一性決定故。此中唯問此故。故唯問前三心。",
    "T43n1829_014:0199a22": "不問後二。此中法師以諸門。或位次起是何",
    "T43n1829_014:0199a23": "心是。或亂生不亂生。或通三性等。或隣次久",
    "T43n1829_014:0199a24": "遠。如是義。如第一卷抄。思之可知。",
    "T43n1829_014:0199a25": "論解心心所差別名言。何故名相應。答由一",
    "T43n1829_014:0199a26": "一事等處等等者。事等謂體也。體皆一故。無",
    "T43n1829_014:0199a27": "第二受等　處等者。謂同於一境處轉故。又",
    "T43n1829_014:0199a28": "依緣處等故　時等者。同一剎那故　所作",
    "T43n1829_014:0199a29": "等者。同於一境行所作業。故知緣青者但為",
    "T43n1829_014:0199b01": "青也。又善惡無記所作等　問何故名有所",
    "T43n1829_014:0199b02": "依。答由一種類託眾所依差別轉故等者。謂",
    "T43n1829_014:0199b03": "心所等同一識種類。託所依。如眼識依眼根。",
    "T43n1829_014:0199b04": "俱時心所亦爾。餘准可知。外人既亦難解。為",
    "T43n1829_014:0199b05": "伏難云。諸有為法誰無有依。何故心法等獨",
    "T43n1829_014:0199b06": "得名耶。故論解云。雖有為法無無依者。然非",
    "T43n1829_014:0199b07": "此中所說依義。彼自分因。皆非恒依故。又相",
    "T43n1829_014:0199b08": "應共有法。非恒依故。唯恒為依者。為此中依",
    "T43n1829_014:0199b09": "量故。眼根等是識等所有。名有依。非餘法。或",
    "T43n1829_014:0199b10": "言所依者。即六識類託眾所依根。能依之識。",
    "T43n1829_014:0199b11": "得名有所依。故言恒依。此解為勝。",
    "T43n1829_014:0199b12": "論云何故不苦不樂望彼無明說互相對等",
    "T43n1829_014:0199b13": "者。謂由與諸受為助伴。是捨受。一切煩惱為",
    "T43n1829_014:0199b14": "助伴。是無明受。於受為助伴。煩惱於煩惱。為",
    "T43n1829_014:0199b15": "助伴故。故互相對。又受與無明皆能為受。煩",
    "T43n1829_014:0199b16": "惱為助伴故。二相對說。以此文證。第四禪中",
    "T43n1829_014:0199b17": "捨受。映正知支。不立為支也。",
    "T43n1829_014:0199b18": "論云云何建立四無色蘊為善無記性相等",
    "T43n1829_014:0199b19": "者。謂一切皆通三性。無有差別。有通不通",
    "T43n1829_014:0199b20": "者。頌中有九門。如文可知。",
    "T43n1829_014:0199b21": "論云善法有六依處。謂決定等下。解頌中第",
    "T43n1829_014:0199b22": "三門。相應中自辨。又初帙第三卷。此善等非",
    "T43n1829_014:0199b23": "一切耶。又下六十中云。於十境生勘。與此不",
    "T43n1829_014:0199b24": "同。至彼文自會。若在不定地。起善心時。必",
    "T43n1829_014:0199b25": "與十數俱起。若在定地。必與十一俱。謂輕安",
    "T43n1829_014:0199b26": "唯在定地起故。豈不與此相違耶。有義據",
    "T43n1829_014:0199b27": "實一切時。在不定地。起善心必十。若在定與",
    "T43n1829_014:0199b28": "十一為正。此處等據增上時得名非無餘者。",
    "T43n1829_014:0199b29": "此不相違也。",
    "T43n1829_014:0199c01": "論云又諸善法或由加行力等者。謂今身起",
    "T43n1829_014:0199c02": "加行　由自性等者。謂前身多串習此善。善",
    "T43n1829_014:0199c03": "根增勝不由加行。串習名自性力　田士力",
    "T43n1829_014:0199c04": "者。謂於功德田中起。如供養佛等　或由清",
    "T43n1829_014:0199c05": "淨力者。謂上二界所有善心。離欲染體。清淨",
    "T43n1829_014:0199c06": "離欲者。體清淨故。其善亦淨。又有學無學所",
    "T43n1829_014:0199c07": "有無漏善心。皆名清淨力。",
    "T43n1829_014:0199c08": "論云六餘修所成。謂前施戒修修者四無量。",
    "T43n1829_014:0199c09": "今此唯取勝慧。是彼四無量修餘故。無漏定",
    "T43n1829_014:0199c10": "慧名簡擇。所成事攝有情。是大悲。",
    "T43n1829_014:0199c11": "論云或有一種善或有十種善等者。謂一善",
    "T43n1829_014:0199c12": "總由無量義故。除不善名善。二生得加行等。",
    "T43n1829_014:0199c13": "三謂自性相應等起。乃至中十。此善業道等。",
    "T43n1829_014:0199c14": "五種十善增數門。如本地第三　或有對治",
    "T43n1829_014:0199c15": "雜染故者。謂無間道　或有雜染靜息故者。",
    "T43n1829_014:0199c16": "謂解脫道。或前無漏。後有漏道　或有相續",
    "T43n1829_014:0199c17": "清淨者。律儀戒善生二准知。或無學所依身",
    "T43n1829_014:0199c18": "清淨故也。",
    "T43n1829_014:0199c19": "論云能盡生為上首所有眾苦者。言此善能",
    "T43n1829_014:0199c20": "盡生。為上首諸苦耶。又上首苦。謂八苦中生",
    "T43n1829_014:0199c21": "苦為上首。善能盡生苦故。名盡生上首苦。又",
    "T43n1829_014:0199c22": "以生苦為初上首。所有八苦並盡。",
    "T43n1829_014:0199c23": "論云諸善對治有十五種中。所欲趣纏對治",
    "T43n1829_014:0199c24": "者。謂貪品所有非所欲趣。謂瞋品所有。又如",
    "T43n1829_014:0199c25": "下文。初是人天可樂非所欲。是三惡趣煩惱",
    "T43n1829_014:0199c26": "二種現行耶。隨眠即二種種子。散亂定心治。",
    "T43n1829_014:0199c27": "諫誨是能治。諫令不造惡故。令惡羸劣。名劣",
    "T43n1829_014:0199c28": "對治制伏等。上四名損現行。",
    "T43n1829_014:0199c29": "論言煩惱有六依處。如下六煩惱。次第配之",
    "T43n1829_014:0200a01": "如餘論文。即非此次第。既配已。尋文可知。",
    "T43n1829_014:0200a02": "論解煩惱相應中。無明與一切相應疑都無",
    "T43n1829_014:0200a03": "者。如對法第六。嗔不與貪慢見相應。不言",
    "T43n1829_014:0200a04": "嗔不與癡相應。又解嗔已云。如嗔疑亦爾。故",
    "T43n1829_014:0200a05": "知彼文嗔與疑相應。此中非一切者。此據多",
    "T43n1829_014:0200a06": "分。彼據久疑。不已生嗔。與疑相應。此論據初",
    "T43n1829_014:0200a07": "時。彼論據後時。此論據麁相。所以不相應。彼",
    "T43n1829_014:0200a08": "論據細相。所以得相應。彼論據真實理門。此",
    "T43n1829_014:0200a09": "中貪嗔相返不相應。貪餘相應。彼論同之。此",
    "T43n1829_014:0200a10": "論瞋與慢見相應。對法不許。謂瞋不與慢見",
    "T43n1829_014:0200a11": "相應。此論據真實理門。彼論隨順理門。又彼",
    "T43n1829_014:0200a12": "據憎恚相語故。彼論云。若於此事起憎恚。即",
    "T43n1829_014:0200a13": "不於此生高舉及能推求故。不得相應。然此",
    "T43n1829_014:0200a14": "論據細實理行相。若慢彼時推求故。不得相",
    "T43n1829_014:0200a15": "應。然此論據細實理行相。若慢彼時。推求彼",
    "T43n1829_014:0200a16": "時。容憎恚故得相應。然此據大乘理語無違。",
    "T43n1829_014:0200a17": "又解此文就彼貪言。如貪嗔亦爾。謂嗔不與",
    "T43n1829_014:0200a18": "慢見等相應等言亦爾。不亦其貪與慢見相",
    "T43n1829_014:0200a19": "應。但亦嗔不與貪相應。此論云。染愛憎恚亦",
    "T43n1829_014:0200a20": "爾者。不以嗔亦貪。得與慢相應。如貪不與嗔",
    "T43n1829_014:0200a21": "相應。亦嗔不與貪相應。如彼論同。即嗔不與",
    "T43n1829_014:0200a22": "慢見相應也。然前解為勝。餘文同此。然此中",
    "T43n1829_014:0200a23": "貪嗔性相返。違順不相應。違順而相違樂罪",
    "T43n1829_014:0200a24": "嗔同起。樂通欣戚不同貪嗔。如下五十八云。",
    "T43n1829_014:0200a25": "五見互不相應。自性不相應故。貪恚慢疑更",
    "T43n1829_014:0200a26": "相違故。互不相應。并出所以。即此三處文不",
    "T43n1829_014:0200a27": "同彼。據行相麁。隨轉理門。亦不相違。",
    "T43n1829_014:0200a28": "論云安足處所煩惱者。謂年十五以去根熟",
    "T43n1829_014:0200a29": "者。性多上品　非處加行煩惱者。謂非可起",
    "T43n1829_014:0200b01": "煩惱處。是不可起加行處。而起煩惱也。即於",
    "T43n1829_014:0200b02": "三寶所所起諸煩惱。性多上品。",
    "T43n1829_014:0200b03": "論解貪中。云謂於己受用過去境界。謂過去",
    "T43n1829_014:0200b04": "上妙境界。覆心義勝故名蓋。貪蓋與覆義相",
    "T43n1829_014:0200b05": "同也。有無有愛。即常斷二見貪也。",
    "T43n1829_014:0200b06": "論云嗔事有十種等。乃至依前六事立九惱",
    "T43n1829_014:0200b07": "事者。謂以三世歷前三種。一一世中。皆有己",
    "T43n1829_014:0200b08": "身怨親三種故。三世合有九惱害　緣彼一切",
    "T43n1829_014:0200b09": "嗔。皆名有情嗔。餘名境界嗔。若不忍為先。亦",
    "T43n1829_014:0200b10": "有情嗔。若宿習嗔。若見嗔者。謂前六種應非",
    "T43n1829_014:0200b11": "總害事者。唯緣有情起故。名緣彼一切。皆名",
    "T43n1829_014:0200b12": "有情嗔。下之四種正起嗔時。皆於境界上起。",
    "T43n1829_014:0200b13": "以但緣有情起嗔。即前六種攝盡故。故餘皆",
    "T43n1829_014:0200b14": "境界嗔。其下四種中。除嫉妬餘。若先不忍",
    "T43n1829_014:0200b15": "有情。而於境界起嗔。名有情嗔。由先不忍故",
    "T43n1829_014:0200b16": "亦名宿習嗔。及名見嗔。其嫉妬所以不論者。",
    "T43n1829_014:0200b17": "以緣境界生。謂先要緣。或名聞利養。乃至種",
    "T43n1829_014:0200b18": "族等事境生嗔故。非此中論。又前六九惱害。",
    "T43n1829_014:0200b19": "總名有情。除此以外。緣山河大地起嗔。名第",
    "T43n1829_014:0200b20": "七境界嗔。緣第八嫉妬事生即名聞等。亦有",
    "T43n1829_014:0200b21": "情嗔攝。此中串習境見故。亦是見嗔。不然第",
    "T43n1829_014:0200b22": "九宿習通餘九。此十中有三位。七是有情嗔。",
    "T43n1829_014:0200b23": "一是境界嗔。一是見嗔。宿習通三種。",
    "T43n1829_014:0200b24": "論解無明中。依於七事起七無知。或復十九。",
    "T43n1829_014:0200b25": "其七初門起三無知。謂三世無知。第二事亦",
    "T43n1829_014:0200b26": "三。謂內六處我外處。及俱計為我。於第三事",
    "T43n1829_014:0200b27": "亦三。謂於業一報二及俱。三種無知。由迷業",
    "T43n1829_014:0200b28": "故。起作者無知。由迷報故。起受者無知。由俱",
    "T43n1829_014:0200b29": "故起無因惡因無知。此與第九本地別。第四",
    "T43n1829_014:0200c01": "事有三。謂三寶。第五事有四。謂四諦。第六事",
    "T43n1829_014:0200c02": "有二。謂迷雜染因故。計作者受者士夫等迷",
    "T43n1829_014:0200c03": "愚故。諸行為受者等。清淨之想而起欲解行。",
    "T43n1829_014:0200c04": "第七有一。謂六觸處。如實通達增上慢。如文",
    "T43n1829_014:0200c05": "故有十九也。別分為十九如文。謂有七無知",
    "T43n1829_014:0200c06": "境界等故。勘第九卷本地。具有七無知。十九",
    "T43n1829_014:0200c07": "無知相攝等。",
    "T43n1829_014:0200c08": "論云見依二事。初增益事有四。除邪見等。次",
    "T43n1829_014:0200c09": "第配之。謂身邊見戒等。第三名增上生　方",
    "T43n1829_014:0200c10": "便增益者。謂計上界生。為增上生。見取是彼",
    "T43n1829_014:0200c11": "方便也。計無想定等為涅槃。戒取為彼方便",
    "T43n1829_014:0200c12": "也。大乘中計身語惡戒。如計猪雞等戒名戒。",
    "T43n1829_014:0200c13": "非勝見計勝見。緣見生故名見取。不同小論",
    "T43n1829_014:0200c14": "　損減事有四者。謗因中云。謂無施與等。乃",
    "T43n1829_014:0200c15": "至無妙行惡行等者。如對法。此中有五。謂施",
    "T43n1829_014:0200c16": "與愛樂祠祀妙行惡行也　謗果中。同謗作",
    "T43n1829_014:0200c17": "用中。對法云。謂無此世間。無彼世間。無母無",
    "T43n1829_014:0200c18": "父。無化生有情。名謗作用。此中有三結文。謂",
    "T43n1829_014:0200c19": "謗異世往來作用。即此彼世間二。謂任持種",
    "T43n1829_014:0200c20": "子作用。即父母三謗相續作用。即此中化生",
    "T43n1829_014:0200c21": "有情故　此論解士夫用有四中云。一往來。",
    "T43n1829_014:0200c22": "二持藏胎等。此論文開父母為二也。彼為一。",
    "T43n1829_014:0200c23": "依二見生六十二見。如對法。會長阿含梵網",
    "T43n1829_014:0200c24": "等。說本地第八等。",
    "T43n1829_014:0200c25": "論云煩惱差別有十五種者。如前善中十五",
    "T43n1829_014:0200c26": "種。次第配之。皆依一增上義立名。非剋體。",
    "T43n1829_014:0200c27": "如內門名厭患。見道名持。修道名遠分等道。",
    "T43n1829_014:0200c28": "論云隨煩惱相應中。如別抄云。不信懈怠放",
    "T43n1829_014:0200c29": "逸忘念散亂惡慧六。與一切染污心相應。對",
    "T43n1829_014:0201a01": "法第六云。惛沈掉舉不信懈怠放逸五。於一",
    "T43n1829_014:0201a02": "切染污品中。恒共相應。如此論下五十八文",
    "T43n1829_014:0201a03": "云。依今下文。更如惛沈掉舉邪欲邪勝解為",
    "T43n1829_014:0201a04": "十。與一切染心俱起。何以此三相違者。且一",
    "T43n1829_014:0201a05": "釋云。此五十五文。與對法五六及下十種不",
    "T43n1829_014:0201a06": "同者。今此文據信等五根。及善中翻來者。即",
    "T43n1829_014:0201a07": "說相應。所以不信等五。及放逸六。說染品俱。",
    "T43n1829_014:0201a08": "其沈掉二法。雖恒通有障之定慧。生麁相相",
    "T43n1829_014:0201a09": "違法。沈下掉高故。非善中翻來故。此文有六。",
    "T43n1829_014:0201a10": "三同對法。三不同之。無彼沈掉其下文十中。",
    "T43n1829_014:0201a11": "邪欲邪勝解。據別境中一分來故。所以此處",
    "T43n1829_014:0201a12": "不論。此處唯二十隨惑。無欲解故　若爾何",
    "T43n1829_014:0201a13": "故言妄念散亂惡慧三法。與諸心俱。此別境",
    "T43n1829_014:0201a14": "故。答曰此通別境分。應亦是癡。退本分故。下",
    "T43n1829_014:0201a15": "文云。妄念散亂惡慧。是癡分故。所以亦說相",
    "T43n1829_014:0201a16": "應　若爾即下文。覆誑諂眠惡作。是癡分故。",
    "T43n1829_014:0201a17": "何不說相應。義曰分別境生故。此要別緣污",
    "T43n1829_014:0201a18": "境生故。不說俱起。欲解亦爾。有二分俱。此中",
    "T43n1829_014:0201a19": "不論故。所以全無欲解。是此中唯六意。對法",
    "T43n1829_014:0201a20": "五者。不信等三。同此論釋。然沈掉二法。麁細",
    "T43n1829_014:0201a21": "相相違。此論不說。對法約定慧俱起所障同",
    "T43n1829_014:0201a22": "時故。其細能障。亦體得同時生。所以說其沈",
    "T43n1829_014:0201a23": "掉。然彼妄念散亂惡慧三法。彼論是別境分",
    "T43n1829_014:0201a24": "故。所以彼論不說。彼論又無邪欲邪勝解故。",
    "T43n1829_014:0201a25": "唯立二十隨惑。所以無欲解二法。唯二十者。",
    "T43n1829_014:0201a26": "如前已會。此上一釋。若染心俱。如後文十法",
    "T43n1829_014:0201a27": "為定。由前義故。所以諸論。或六或五。又解下",
    "T43n1829_014:0201a28": "文雖言與十法俱。未必即一切俱。如何等欲",
    "T43n1829_014:0201a29": "緣希於未來。念緣串習過去。如何二法。可得",
    "T43n1829_014:0201b01": "並生。沈相惛下。掉相舉高二法相違。如何並",
    "T43n1829_014:0201b02": "生。欲解沈掉四法。既不得齊生。據此處云。唯",
    "T43n1829_014:0201b03": "六為勝。要必並生故。雜集亦爾。未必並生。",
    "T43n1829_014:0201b04": "所障定慧同時。沈掉說俱時起。所翻善染。既",
    "T43n1829_014:0201b05": "並不信等三法。說俱所障所翻現俱。所以故",
    "T43n1829_014:0201b06": "說五法。其實未必並生。此六文為定。餘十",
    "T43n1829_014:0201b07": "五者。各據別義。此會為勝。眠惡作等亦善不",
    "T43n1829_014:0201b08": "善三性相應者。此通三性故。是癡分者。纏中",
    "T43n1829_014:0201b09": "說故。唯不善性。是說癡分。餘不相應者。如前",
    "T43n1829_014:0201b10": "忿恨。緣共住事生起。不相應耶。義曰事境雖",
    "T43n1829_014:0201b11": "同。然過現別起。乃至餘一切如所應。此等如",
    "T43n1829_014:0201b12": "五十八。二處起隨惱等。此文大別。勘之。",
    "T43n1829_014:0201b13": "論解隨惑假實中。云無慚無愧不信懈怠四",
    "T43n1829_014:0201b14": "法是實有者。如對法。忿等皆是假有。何以相",
    "T43n1829_014:0201b15": "違者。一釋云彼據總言故。云忿等皆假此。據",
    "T43n1829_014:0201b16": "實論故。此四法實也。又假有多端。或無體名",
    "T43n1829_014:0201b17": "假。如忿等。或有體。別從種生。要相依貪嗔等",
    "T43n1829_014:0201b18": "法起名假。如此無慚等。彼論據相依而起。故",
    "T43n1829_014:0201b19": "在假門。此論據別有種義故。此應有難。謂無",
    "T43n1829_014:0201b20": "慚愧二。一切不善心有。稍可爾。不信等亦翻",
    "T43n1829_014:0201b21": "善中來。如何不信懈怠是實。豈以翻善中來",
    "T43n1829_014:0201b22": "是實有耶。其別境等中來。何以非實。義曰如",
    "T43n1829_014:0201b23": "此其別境等法。通三性。此中雖有染污不善",
    "T43n1829_014:0201b24": "等隨煩惱。仍是別境等中不善性。其此善中",
    "T43n1829_014:0201b25": "信。隨中邪信。善中精進及懈怠。隨惑是何者",
    "T43n1829_014:0201b26": "一分。故知翻善來者。皆是實有。若爾放逸如",
    "T43n1829_014:0201b27": "何通。義曰放逸根本善中尚假。何況不善中",
    "T43n1829_014:0201b28": "放逸。",
    "T43n1829_014:0201b29": "論云尋伺二種發語言心加行分者。此能發",
    "T43n1829_014:0201c01": "語言謂思數。此是思之一分故。名發語言心",
    "T43n1829_014:0201c02": "加行分耶。如對法名推度不推度位。此中如",
    "T43n1829_014:0201c03": "對法。應是貪等分中。應有相違勘之。西方更",
    "T43n1829_014:0201c04": "有異立有實者。此中法師不云。如對法及古",
    "T43n1829_014:0201c05": "抄尋之。如別抄。",
    "T43n1829_014:0201c06": "論解諸無記中。云謂業所引生者。異熟無記",
    "T43n1829_014:0201c07": "生已。若行住者威儀也。若養命工巧也。依此",
    "T43n1829_014:0201c08": "活命名養命三摩地差別。謂變化心有異熟",
    "T43n1829_014:0201c09": "生。化心通三性。非此中收。但是初門。異熟無",
    "T43n1829_014:0201c10": "記中收。據實論四皆通三性。若異熟生。據總",
    "T43n1829_014:0201c11": "報為論故。云異熟生。蘊下三種。有相簡異",
    "T43n1829_014:0201c12": "故。云若中庸等言簡之。",
    "T43n1829_014:0201c13": "論無記中。云謂威儀工巧或於一時展轉相",
    "T43n1829_014:0201c14": "應者。如下假實中云。無記心於異熟生心上。",
    "T43n1829_014:0201c15": "假施設有故。此三無記。不說與異熟心相應",
    "T43n1829_014:0201c16": "耶。此中有義。若威儀工巧一心發二境。若異",
    "T43n1829_014:0201c17": "熟等心。施設三無記。即不如是。不相違也。",
    "T43n1829_014:0201c18": "論解假實中。云如別抄。於異熟所攝諸蘊者。",
    "T43n1829_014:0201c19": "謂同時心心所法等。即如第八。同時數等。及",
    "T43n1829_014:0201c20": "心加行差別中。而施設者。謂異熟心任運生",
    "T43n1829_014:0201c21": "法。非別加行。若三無記加行心發故。言心加",
    "T43n1829_014:0201c22": "行。於異熟生心上。假施設故。故是假有　問",
    "T43n1829_014:0201c23": "曰若爾即無記心。非別有體。有異熟生心是",
    "T43n1829_014:0201c24": "任運。此亦是無記。是加行。云何於上假施設",
    "T43n1829_014:0201c25": "耶。以是一名言種子類故。所以餘三假離異",
    "T43n1829_014:0201c26": "熟。名言種子外餘三無記心。無別種生。威儀",
    "T43n1829_014:0201c27": "等四塵。於異熟五塵上施設故。言假故。又身",
    "T43n1829_014:0201c28": "業中有香等。非身業體。何故威儀等中有四",
    "T43n1829_014:0201c29": "塵。乃至皆彼體耶。義曰若身名有表。唯色可",
    "T43n1829_014:0202a01": "然。香等無表示。色非相明利。香等闇昧故非",
    "T43n1829_014:0202a02": "也。其威儀界中。皆心引生。非如身業俱有香",
    "T43n1829_014:0202a03": "等。非心引生。不為例也。謂解大義曰。菩薩如",
    "T43n1829_014:0202a04": "來各為一。俱有利者之善。餘三人各二。即三",
    "T43n1829_014:0202a05": "人各二為六。菩薩佛各力一故八也　變化",
    "T43n1829_014:0202a06": "差別中云。異生聲聞獨覺菩薩如來差別故",
    "T43n1829_014:0202a07": "為嬉戲為利他身語變化差別故有八種者。",
    "T43n1829_014:0202a08": "即合獨覺聲聞為一。以變化業等起。無非餘",
    "T43n1829_014:0202a09": "故。四又開此為二。合菩薩佛為一。以因果雖",
    "T43n1829_014:0202a10": "異行相等故。此四人中。皆有二種。故成八也。",
    "T43n1829_014:0202a11": "何者為二。一如論為嬉戲故變化。二為利他",
    "T43n1829_014:0202a12": "故化。雖有善無記不同。而皆變化。故成八種。",
    "T43n1829_014:0202a13": "又化不為心。以心非化可作故。唯身語可化。",
    "T43n1829_014:0202a14": "此四人皆有化身語。故分為八。若取初解者。",
    "T43n1829_014:0202a15": "如何異生為善事化。故化心善也。若如後解",
    "T43n1829_014:0202a16": "者。論云為嬉戲。為利他意。欲簡善無記。殊分",
    "T43n1829_014:0202a17": "為八。故不得以後解為勝也。如前解異生為",
    "T43n1829_014:0202a18": "善化心。有何妨難。故取前解。順其論文為勝",
    "T43n1829_014:0202a19": "也。若爾如來如何有無記心。故知後解身語",
    "T43n1829_014:0202a20": "為勝。嬉戲利他。不應分別不善無記。但應言",
    "T43n1829_014:0202a21": "由利他等故。皆有身語。身語為二。又八者聲",
    "T43n1829_014:0202a22": "聞獨覺菩薩各二。謂無記及善。如來唯善。異",
    "T43n1829_014:0202a23": "生唯無記。故六。又異熟生一向無記。據任運",
    "T43n1829_014:0202a24": "酬因果也　二三可得者。威儀工巧通三性",
    "T43n1829_014:0202a25": "也　一有二種者。謂變化心通二性也。",
    "T43n1829_014:0202a26": "論解於苦諦四行觀中。云謂欲對治四倒故",
    "T43n1829_014:0202a27": "謂初一行對治初一者。謂苦除樂也。無常治",
    "T43n1829_014:0202a28": "二。謂計身淨及心常也。後二行治一。謂空無",
    "T43n1829_014:0202a29": "我治計我也。又無常初一行治心常。苦治身",
    "T43n1829_014:0202b01": "樂淨及受樂倒也。餘同上。此與前卷中四倒",
    "T43n1829_014:0202b02": "次第中別。何故苦行對治二耶。以見戒取。外",
    "T43n1829_014:0202b03": "道執為勝淨因故。於上起貪故。前第八此二",
    "T43n1829_014:0202b04": "俱貪。為除此故。所以令一苦行除樂淨。即見",
    "T43n1829_014:0202b05": "戒二取也。為治四境集四行者。此總治非別",
    "T43n1829_014:0202b06": "治也。下道滅二諦。如是准知。",
    "T43n1829_014:0202b07": "論云如聲聞地已說壞等十種行相等者。如",
    "T43n1829_014:0202b08": "聲聞地。未說十行相。非此中辨。無所得之",
    "T43n1829_014:0202b09": "法。謂唯有根。唯有境界。此色蘊也。唯有彼所",
    "T43n1829_014:0202b10": "生受受蘊也。唯有彼所生心識蘊也。唯有計",
    "T43n1829_014:0202b11": "我我相。及第七句言說戲論想蘊也。以想起",
    "T43n1829_014:0202b12": "妄計我時。最能妄取像故。唯有計我我見者。",
    "T43n1829_014:0202b13": "此行蘊也。",
    "T43n1829_014:0202b14": "論云非唯變壞已離憂者雖復遇彼不為害故",
    "T43n1829_014:0202b15": "者。謂樂受非唯變壞時名苦。即樂受變壞。及",
    "T43n1829_014:0202b16": "所生憂。是壞苦故。故第三果以去離憂者。雖",
    "T43n1829_014:0202b17": "遇彼變壞。不為損惱。以無憂故。故知壞苦通",
    "T43n1829_014:0202b18": "於二種。一樂受自性。二樂受變壞時。是此中",
    "T43n1829_014:0202b19": "意也。",
    "T43n1829_014:0202b20": "論解七苦攝三苦中。初文與餘處同。第二復",
    "T43n1829_014:0202b21": "次云。初七苦苦攝。世尊共了故。彼所治於淨",
    "T43n1829_014:0202b22": "妙境所起貪等。是壞苦故。引雖是入變壞心。",
    "T43n1829_014:0202b23": "即於境貪。彼此貪一。變壞乃名為苦。又言由",
    "T43n1829_014:0202b24": "貪蓋故。領彼所生心諸憂苦故。憂苦即是壞",
    "T43n1829_014:0202b25": "苦也。如前聲聞地。亦有二釋。為不相違也。",
    "T43n1829_014:0202b26": "論云問此中何行攝何苦。即以八苦為行。攝",
    "T43n1829_014:0202b27": "於四苦。如文次第配之。以苦名行者。以皆生",
    "T43n1829_014:0202b28": "滅。非是通名。如是即以三苦攝四苦。准知集",
    "T43n1829_014:0202b29": "諦四行。當知為生。今果差別者。此現生非一",
    "T43n1829_014:0202c01": "別生。又思文隱別生稍難。",
    "T43n1829_014:0202c02": "論云復次此十六行幾是空行等者。此中并",
    "T43n1829_014:0202c03": "顯揚對法。有五文不同。一空攝。二無願。攝六",
    "T43n1829_014:0202c04": "無相。攝四道四行。總不攝如此文。一空攝。二",
    "T43n1829_014:0202c05": "無願。攝六無相。攝八滅道行。攝三空。如顯",
    "T43n1829_014:0202c06": "揚。餘同此處會之。如對法抄。四准有下文。以",
    "T43n1829_014:0202c07": "十智攝三空。空攝八智。除世俗他心無願攝。",
    "T43n1829_014:0202c08": "六智無相攝。五智空約斷惑。觀空無我通四",
    "T43n1829_014:0202c09": "諦故。五無願等約相。見道十六行相攝可知。",
    "T43n1829_014:0202c10": "至行處會。六十九說。又解准五法中解脫門。",
    "T43n1829_014:0202c11": "言色等。如對法。即十六行義說。並三解脫門。",
    "T43n1829_014:0202c12": "有六文不同。",
    "T43n1829_014:0202c13": "論云問要由無常想能住無我想何故此中先",
    "T43n1829_014:0202c14": "說空行耶等者。此問謂見道前。前為無常故",
    "T43n1829_014:0202c15": "苦。苦故無我。無我故空。何故今說。乃先空無",
    "T43n1829_014:0202c16": "常耶。答曰若如見道以前。即如所說。無常為",
    "T43n1829_014:0202c17": "初。若入真觀。無常不遍。一切真觀不作。唯作",
    "T43n1829_014:0202c18": "空等。後入相見道。從前空次第。乃至於無常",
    "T43n1829_014:0202c19": "觀。見道以前無常為初。入見道已。空行為初。",
    "T43n1829_014:0202c20": "不相違也。如餘准道理。",
    "T43n1829_014:0202c21": "論云四諦說次第者。謂由此故苦。此最為初",
    "T43n1829_014:0202c22": "者。謂由逼迫故苦。苦諦為初。如集諦故苦。",
    "T43n1829_014:0202c23": "以有因方有果故。由證滅故樂。如滅至樂故",
    "T43n1829_014:0202c24": "道。餘可知也。",
    "T43n1829_014:0202c25": "論云道諦能成三義者。即知苦斷集證滅三",
    "T43n1829_014:0202c26": "義也。",
    "T43n1829_014:0202c27": "論云如是四諦為世俗諦為勝義諦答勝義",
    "T43n1829_014:0202c28": "諦。此答意。其滅道二諦。乃是勝義。苦集二",
    "T43n1829_014:0202c29": "諦。由彼苦相。三受皆是行苦。一味苦故。是勝",
    "T43n1829_014:0203a01": "義諦。若差別說。苦受是苦。餘集等非自性差",
    "T43n1829_014:0203a02": "別。故名世俗諦。是此中答意也。世俗諦。如",
    "T43n1829_014:0203a03": "七十四有四種。一世俗世俗諦。如說床坐軍",
    "T43n1829_014:0203a04": "林瓶名世事。二道理世俗。謂蘊界處等道理",
    "T43n1829_014:0203a05": "世俗。三證得世俗。謂四沙門果。四勝義世",
    "T43n1829_014:0203a06": "俗。謂說人無我如等。今此中約道理世俗。是",
    "T43n1829_014:0203a07": "世俗諦。以自性差別故。以此准知。西方勝義",
    "T43n1829_014:0203a08": "諦亦四。一世俗勝義。謂觀一切為行苦相。二",
    "T43n1829_014:0203a09": "道理勝義諦。謂蘊等道理。非真如也。三證得",
    "T43n1829_014:0203a10": "勝義。謂四沙門果。四勝義勝義。謂入真觀一",
    "T43n1829_014:0203a11": "味真如。此中約世俗勝義。法師第三但言勝",
    "T43n1829_014:0203a12": "義。謂一切為苦等。四勝義勝義。如前說。下有",
    "T43n1829_014:0203a13": "文。",
    "T43n1829_014:0203a14": "論云問諦現觀有幾種等。乃至彼共有法等",
    "T43n1829_014:0203a15": "是名現觀等者。法師云。於諸諦中決定智慧。",
    "T43n1829_014:0203a16": "謂思現觀。及彼因者。謂有漏見道以前信。彼",
    "T43n1829_014:0203a17": "相應者。謂無漏信。彼共有者。謂戒現觀　若",
    "T43n1829_014:0203a18": "作此釋。釋現觀不盡。又此中文及彼因者。即",
    "T43n1829_014:0203a19": "於諦決定之因。豈是無漏之因耶。若爾彼",
    "T43n1829_014:0203a20": "共有。是誰之彼耶　今別解云。決定智慧。即",
    "T43n1829_014:0203a21": "是智諦及邊究竟現觀等三種。皆緣諦生故",
    "T43n1829_014:0203a22": "　及彼因者。即思現觀。是智諦之因故。若如",
    "T43n1829_014:0203a23": "勝軍。即此以為苦法忍之正因等。護法同等",
    "T43n1829_014:0203a24": "會之釋准知　彼相應。謂無漏信觀。皆是心",
    "T43n1829_014:0203a25": "心所法故。依等等故名自相應。據無漏勝者。",
    "T43n1829_014:0203a26": "隱有漏信。而不論共有法者。戒現觀。此但名",
    "T43n1829_014:0203a27": "彼共有因故。若爾何故先說智諦等耶。此中",
    "T43n1829_014:0203a28": "初問諦現觀有幾。今正答。緣諦之現觀。謂智",
    "T43n1829_014:0203a29": "諦及邊究竟等。餘非正現觀。若是思現觀因",
    "T43n1829_014:0203b01": "故名現觀。信從相應得名現觀。戒是共有等",
    "T43n1829_014:0203b02": "名現觀。非正現觀故。今不次越次而答。以初",
    "T43n1829_014:0203b03": "正出現觀體故。如餘處文。無明思信等者。",
    "T43n1829_014:0203b04": "此位地分齊故不同也。此中六現觀。如下文",
    "T43n1829_014:0203b05": "自當廣辨。與對法第十三十現觀相收。故下",
    "T43n1829_014:0203b06": "論云。謂三寶所三種淨信。由於實義已決定",
    "T43n1829_014:0203b07": "故。及聞所成決定智慧等。若據實。此信通漏",
    "T43n1829_014:0203b08": "無漏。此中但據無漏勝者為言。何以知者。以",
    "T43n1829_014:0203b09": "有漏中說聞慧故。思慧前初緣教。必先聞慧",
    "T43n1829_014:0203b10": "故。此中隱有漏。論聞慧也　若爾聞慧何不",
    "T43n1829_014:0203b11": "別立也。義曰若據初緣諦寶。要信為道首。即",
    "T43n1829_014:0203b12": "信用增者。以簡擇法為勝。即思勝故。准據信",
    "T43n1829_014:0203b13": "及與思。聞慧即信中攝。修慧通有漏無漏。勝",
    "T43n1829_014:0203b14": "者是智諦等收。有漏如何如聞慧說。用非增",
    "T43n1829_014:0203b15": "故。亦在信中收。此未見文。聞慧信中收。此文",
    "T43n1829_014:0203b16": "為證也。即以聞思二法為體。然信義初增。聞",
    "T43n1829_014:0203b17": "說信說。此中智諦等。唯約見道。初得為論。然",
    "T43n1829_014:0203b18": "下文亦有勝道等至無學位。總名究竟觀。",
    "T43n1829_014:0203b19": "論解三心見道。如對法第九卷抄。解安立非",
    "T43n1829_014:0203b20": "安立。法智類智三位不同。如對法抄會。然法",
    "T43n1829_014:0203b21": "師云。遣有情假者。是方便道中行也。法緣心",
    "T43n1829_014:0203b22": "生者。無間道心生。從因為論。由無間道。不別",
    "T43n1829_014:0203b23": "作有情假觀等故。那爛陀寺海慧論師釋。此",
    "T43n1829_014:0203b24": "三心非唯菩薩見道。亦是二乘。所以者何。初",
    "T43n1829_014:0203b25": "別觀法上無我故。作無我行觀。名遣有情假。",
    "T43n1829_014:0203b26": "次作空行。遣屬我法假。除我所執。名第二遣",
    "T43n1829_014:0203b27": "法假。第三假我。及屬我法。重觀我我所。下品",
    "T43n1829_014:0203b28": "空故。名遍遣二假。然今取唯大乘為勝。又即",
    "T43n1829_014:0203b29": "由此心勢力故。於苦等智等。若即無分別智",
    "T43n1829_014:0203c01": "力故。後得智安立諦生也　能得永滅一切",
    "T43n1829_014:0203c02": "煩惱者。即望無學果為論。不然此但據見道",
    "T43n1829_014:0203c03": "一切盡。非無學也。所依事者。謂五蘊身。見道",
    "T43n1829_014:0203c04": "或所招者。或此是金剛心語。",
    "T43n1829_014:0203c05": "論云緣先世智曾所觀察下上二地及二增上",
    "T43n1829_014:0203c06": "安立諦境者。謂有二說。一云緣見道前曾所",
    "T43n1829_014:0203c07": "觀察。欲界下。色無色上。二地煩惱。即苦集",
    "T43n1829_014:0203c08": "諦。及二增上安立諦境。即滅道諦。為二增上",
    "T43n1829_014:0203c09": "也。又緣前真見道故。名曾所觀察。以放真見",
    "T43n1829_014:0203c10": "道為故。緣下上二地。及二地中所有增上。安",
    "T43n1829_014:0203c11": "立四諦之境也。以此故知。順勝發義。彼人",
    "T43n1829_014:0203c12": "云。以前二心。緣下界人法執。第三心緣上二",
    "T43n1829_014:0203c13": "界人法執故。名遍遣也。此相見道。放立故",
    "T43n1829_014:0203c14": "然也。又此師釋。如對法抄。緣人執斷下品時。",
    "T43n1829_014:0203c15": "亦斷法執下品。斷法執中品。亦斷人執中品。",
    "T43n1829_014:0203c16": "此中影略。故以人執為下品。法執為中品。俱",
    "T43n1829_014:0203c17": "得趣心為論故。唯或說一也。又俱如人法相",
    "T43n1829_014:0203c18": "望為下上。非以一一自為上下也。何以知此",
    "T43n1829_014:0203c19": "者。以同一種生故。相望為下上也。",
    "T43n1829_014:0203c20": "論云無有純世間道能永害隨眠由世間道是",
    "T43n1829_014:0203c21": "曾習故等者。此簡後得智不斷所以。以緣事",
    "T43n1829_014:0203c22": "故。名純世間道。不約無漏義名世間。是曾習",
    "T43n1829_014:0203c23": "故者。無分別智後得名曾習。又此緣事色",
    "T43n1829_014:0203c24": "相。無分別智曾習。雖是有漏。種類同故。有漏",
    "T43n1829_014:0203c25": "心相執相所引。所以遂令後得智亦有相。乃",
    "T43n1829_014:0203c26": "至廣說。又解純世間道。是有漏智。無能斷煩",
    "T43n1829_014:0203c27": "惱。若爾何故。此中來有何意也。此中但簡後",
    "T43n1829_014:0203c28": "得智不斷惑所以。非有漏也。盡智無生智。有",
    "T43n1829_014:0203c29": "分別無分別。謂作我生已盡等分別也。",
    "T43n1829_014:0204a01": "瑜伽師地論略纂卷第十四"
}