{
    "T38n1775_004:0360b25": "注維摩詰經卷第四",
    "T38n1775_004:0360b27": "後秦釋僧肇選",
    "T38n1775_004:0360b28": "菩薩品",
    "T38n1775_004:0360b29": "於是佛告彌勒菩薩。什曰。彌勒既紹尊",
    "T38n1775_004:0360c01": "位。又當於此土而成佛。眾情所宗故先命",
    "T38n1775_004:0360c02": "之。彌勒維摩大小之量未可定也。或云。維",
    "T38n1775_004:0360c03": "摩雖大或有以而不成佛。或云。彌勒雖大",
    "T38n1775_004:0360c04": "將有為而故辭行或此是分身彌勒非其",
    "T38n1775_004:0360c05": "正體。以此三緣故有致屈之迹也。彌勒不",
    "T38n1775_004:0360c06": "堪便應超命文殊。而兼命餘人者。將以",
    "T38n1775_004:0360c07": "一雖不堪眾不可抑故。推眾求能廣命之",
    "T38n1775_004:0360c08": "也。亦欲令各稱所聞以盡維摩之美也。",
    "T38n1775_004:0360c09": "肇曰。彌勒南天竺婆羅門姓。出此姓即以",
    "T38n1775_004:0360c10": "為名焉。",
    "T38n1775_004:0360c11": "汝行詣維摩詰問疾。肇曰。五百弟子皆已",
    "T38n1775_004:0360c12": "不任故復命菩薩者。將備顯淨名難醻",
    "T38n1775_004:0360c13": "德也。生曰。彌勒者婆羅門姓也。雖生兜",
    "T38n1775_004:0360c14": "率為諸天師。猶以本姓稱焉。以其親承",
    "T38n1775_004:0360c15": "佛弟子。使亦宜在眾菩薩先也。",
    "T38n1775_004:0360c16": "彌勒白佛言世尊我不堪任詣彼問疾所以者",
    "T38n1775_004:0360c17": "何憶念我昔為兜率天王及其眷屬。什曰。",
    "T38n1775_004:0360c18": "是人中說法也。此天以彌勒將上為天師。",
    "T38n1775_004:0360c19": "豫懷宗敬。故常來聽法也。",
    "T38n1775_004:0360c20": "說不退轉地之行。什曰。即無生法忍也。維",
    "T38n1775_004:0360c21": "摩詰不先遣忍心而先遣受記者。良由",
    "T38n1775_004:0360c22": "諸天見彌勒受記。故有補處之尊。遂係心",
    "T38n1775_004:0360c23": "成得。希想受記。故先明無受記。受記必",
    "T38n1775_004:0360c24": "由心生。故尋生以求記。生壞則記亡。故推",
    "T38n1775_004:0360c25": "世以去生也。肇曰。下呵云。實無發心亦無",
    "T38n1775_004:0360c26": "退者。以此而推。似存不退之行以勸發",
    "T38n1775_004:0360c27": "無上之心也。雖曰勝期。猶未免乎累。教迹",
    "T38n1775_004:0360c28": "不泯故致斯呵。然經云。補處大士心無不",
    "T38n1775_004:0360c29": "一。智無不周。應物而動。何闕之有。是由",
    "T38n1775_004:0361a01": "得失同懷脩短迭應。利彼而動。無計諸己。",
    "T38n1775_004:0361a02": "故彌勒假有以啟始。淨名居宗以濟終。互",
    "T38n1775_004:0361a03": "為郢匠器彼淳朴。雖復迹同儒墨致教不",
    "T38n1775_004:0361a04": "一。然相成之美實存其中矣。生曰。體如之",
    "T38n1775_004:0361a05": "行不復退轉也。彌勒躬有此行而現得受",
    "T38n1775_004:0361a06": "記。今說之者將以引之使見利樂法。",
    "T38n1775_004:0361a07": "時維摩詰來謂我言彌勒世尊授仁者記一生",
    "T38n1775_004:0361a08": "當得阿耨多羅三藐三菩提。生曰。阿耨多",
    "T38n1775_004:0361a09": "羅者無上也。三藐三者正遍也。菩提者彼語",
    "T38n1775_004:0361a10": "有之此無名也。實則體極。居終智慧也。然",
    "T38n1775_004:0361a11": "有三品。聲聞也辟支佛也佛也。二乘各於其",
    "T38n1775_004:0361a12": "道為菩提耳。非所謂菩提也。唯佛菩提為",
    "T38n1775_004:0361a13": "無上正遍菩提也。一生者無復無量生餘一",
    "T38n1775_004:0361a14": "生也。有兩句義矣。",
    "T38n1775_004:0361a15": "為用何生得受記乎。生曰。彌勒向說行意",
    "T38n1775_004:0361a16": "以受記引之耳。不為說受記也。而彼生",
    "T38n1775_004:0361a17": "著情。便貪記以有行。斯則復是見菩提可",
    "T38n1775_004:0361a18": "得也。是以維摩詰即推彌勒受記為無。以",
    "T38n1775_004:0361a19": "呵其說行之意。遣彼著也。然後乃更釋其",
    "T38n1775_004:0361a20": "見菩提心焉。夫受記者要以四事合成。一",
    "T38n1775_004:0361a21": "一推之皆無也。四事者。一以人受記為主。",
    "T38n1775_004:0361a22": "二以體如為本。三無無量生。四在一生中",
    "T38n1775_004:0361a23": "得佛。交在一生中。而以之受記。要應先",
    "T38n1775_004:0361a24": "推一生也。一生者舉八萬歲生唯一念現",
    "T38n1775_004:0361a25": "在。餘皆過去未來也。故言為用何生得",
    "T38n1775_004:0361a26": "受彌勒記乎。",
    "T38n1775_004:0361a27": "過去耶未來耶現在耶。肇曰。發無上心修",
    "T38n1775_004:0361a28": "不退行受記成道。彌勒致教之本意也。今",
    "T38n1775_004:0361a29": "將明平等大道以無行為因無上正覺以",
    "T38n1775_004:0361b01": "無得為果。故先質彌勒。明無記無得然後",
    "T38n1775_004:0361b02": "大濟群生一萬物之致以弘菩提莫二之",
    "T38n1775_004:0361b03": "道也。夫有生則有記。無生則無記。故推",
    "T38n1775_004:0361b04": "斥三世。以何生而得記乎。",
    "T38n1775_004:0361b05": "若過去生過去生已滅。肇曰。別推三世明",
    "T38n1775_004:0361b06": "無生也。過去生已滅。已滅法不可謂之生",
    "T38n1775_004:0361b07": "也。生曰。無復有也。",
    "T38n1775_004:0361b08": "若未來生未來生未至。肇曰。未來生未至",
    "T38n1775_004:0361b09": "則無法。無法以何為生。生曰。竟未有也。",
    "T38n1775_004:0361b10": "若現在生現在生無住。肇曰。現法流速不",
    "T38n1775_004:0361b11": "住。以何為生耶。若生滅一時則二相俱壞。",
    "T38n1775_004:0361b12": "若生滅異時則生時無滅。生時無滅則法無",
    "T38n1775_004:0361b13": "三相。法無三相則非有為也。若盡有三相",
    "T38n1775_004:0361b14": "則有無窮之咎。此無生之說亦備之諸論",
    "T38n1775_004:0361b15": "矣。三世既無生。於何而得記乎。生曰。生時",
    "T38n1775_004:0361b16": "已去未始暫停。豈可得於中成佛耶。",
    "T38n1775_004:0361b17": "如佛所說比丘汝今即時亦生亦老亦滅。肇",
    "T38n1775_004:0361b18": "曰。證無住義也。新新生滅。交臂已謝。豈待",
    "T38n1775_004:0361b19": "白首然後為變乎。生曰。引佛語證不住",
    "T38n1775_004:0361b20": "也。即時者不待變也。",
    "T38n1775_004:0361b21": "若以無生得受記者無生即是正位。什曰。",
    "T38n1775_004:0361b22": "實相常定故名正位。向以因緣明生非真",
    "T38n1775_004:0361b23": "實故無受記。今明生既非真則無生。無生",
    "T38n1775_004:0361b24": "則常定。常定中無受記也。",
    "T38n1775_004:0361b25": "於正位中亦無受記亦無得阿耨多羅三藐三",
    "T38n1775_004:0361b26": "菩提。生曰。次推無無量生也。夫無無量",
    "T38n1775_004:0361b27": "生者。體生是無故得之矣。苟體生是無。",
    "T38n1775_004:0361b28": "而無無量生者。無無量生。復何有哉。斯乃",
    "T38n1775_004:0361b29": "為正位者也。正位者永與邪別也。然則既",
    "T38n1775_004:0361c01": "以無無量生為正位者。無有受記。理自",
    "T38n1775_004:0361c02": "明也。以得菩提故有受記。復云無得菩",
    "T38n1775_004:0361c03": "提耳。前推生直推其體。今推無無量生。",
    "T38n1775_004:0361c04": "以正位推之者。生本根於癡愛。是有者之",
    "T38n1775_004:0361c05": "所惑。故宜於外推其體也。無無量生。原",
    "T38n1775_004:0361c06": "在悟理。是得者之所達。自應以正位於",
    "T38n1775_004:0361c07": "內明之也。",
    "T38n1775_004:0361c08": "云何彌勒受一生記乎。肇曰。上推有生無",
    "T38n1775_004:0361c09": "記。此推無生亦無記也。無生即七住無相",
    "T38n1775_004:0361c10": "真正法位也。此位為理。無記無成。彌勒於",
    "T38n1775_004:0361c11": "何受一生記乎。生曰。并質之也。",
    "T38n1775_004:0361c12": "為從如生得受記耶為從如滅得受記耶。肇",
    "T38n1775_004:0361c13": "曰。如雖無生滅。而生滅不異如。然記莂起",
    "T38n1775_004:0361c14": "于生滅。冥會由于即真。故假如之生滅以",
    "T38n1775_004:0361c15": "明記莂之不殊也。生曰。復次推體如也。如",
    "T38n1775_004:0361c16": "生者。體如之時我本無如。如今始出為生",
    "T38n1775_004:0361c17": "也。如滅者。如是始悟中名義。盡菩薩最後",
    "T38n1775_004:0361c18": "心為滅也。夫為得佛之因。既在於始。又在",
    "T38n1775_004:0361c19": "其終。故言為從如生滅得受記耶。別本云",
    "T38n1775_004:0361c20": "從如起滅。什曰。此亦因其所存而遣之也。",
    "T38n1775_004:0361c21": "夫受記要由得如。本未得而今得。似若有",
    "T38n1775_004:0361c22": "起。如起則累滅。亦似有物於如中滅。故先",
    "T38n1775_004:0361c23": "問其起滅以明無起滅。一切人皆如以下",
    "T38n1775_004:0361c24": "更明如理無二無受記也。",
    "T38n1775_004:0361c25": "若以如生得受記者如無有生若以如滅得受",
    "T38n1775_004:0361c26": "記者如無有滅。肇曰。如非不生滅非有",
    "T38n1775_004:0361c27": "生滅。非不生滅。故假以言記。非有生滅。",
    "T38n1775_004:0361c28": "以知無記。生曰。如是悟理之法。故即以明",
    "T38n1775_004:0361c29": "之也。理既已如。豈復有如之生滅哉。苟無",
    "T38n1775_004:0362a01": "生滅。與夫未體者不容有異。何得獨以",
    "T38n1775_004:0362a02": "為無上道之因耶。若非因者不得以之受",
    "T38n1775_004:0362a03": "記也。",
    "T38n1775_004:0362a04": "一切眾生皆如也一切法亦如也眾聖賢亦如",
    "T38n1775_004:0362a05": "也至於彌勒亦如也。肇曰。萬品雖殊未有",
    "T38n1775_004:0362a06": "不如。如者將齊是非一愚智以成無記",
    "T38n1775_004:0362a07": "無得義也。生曰。復次推人受記也。受記誠",
    "T38n1775_004:0362a08": "非為悟之法。已有體如在前。故復取其",
    "T38n1775_004:0362a09": "所體貼之以事。事既皆如。然後推焉。",
    "T38n1775_004:0362a10": "若彌勒得受記者一切眾生亦應受記所以",
    "T38n1775_004:0362a11": "者何夫如者不二不異。肇曰。凡聖一如豈",
    "T38n1775_004:0362a12": "有得失之殊哉。生曰。夫如者無得與不得",
    "T38n1775_004:0362a13": "異也。既無得與不得異。而彌勒得者。是假",
    "T38n1775_004:0362a14": "以不得為得也。若彌勒以不得無得者。一",
    "T38n1775_004:0362a15": "切眾生不得便應亦是此得之理矣。然則言",
    "T38n1775_004:0362a16": "眾生亦應受記者。以明無彌勒實受記也。",
    "T38n1775_004:0362a17": "二者直二事也。異者二相殊也。其事既二。",
    "T38n1775_004:0362a18": "然後相與為異。故先言不二。後言不異也。",
    "T38n1775_004:0362a19": "已取如事在上。是以釋但舉如義也。",
    "T38n1775_004:0362a20": "若彌勒得阿耨多羅三藐三菩提者一切眾生",
    "T38n1775_004:0362a21": "皆亦應得所以者何一切眾生即菩提相。肇",
    "T38n1775_004:0362a22": "曰。無相之相是菩提相也。生曰。菩提既是無",
    "T38n1775_004:0362a23": "相理極之慧。言得之者。得即是菩提相也。",
    "T38n1775_004:0362a24": "果是其相則非實矣。苟得非實。一切眾生",
    "T38n1775_004:0362a25": "亦是此之得理也。所以然者。菩提本無不",
    "T38n1775_004:0362a26": "周。眾生即是其相故也。夫授記言得菩提",
    "T38n1775_004:0362a27": "者。懸指之耳。今云彌勒得者。就語之也。既",
    "T38n1775_004:0362a28": "就得時而無得相。豈應懸指有得乎所",
    "T38n1775_004:0362a29": "指。苟已驗無為。指理自冥矣。",
    "T38n1775_004:0362b01": "若彌勒得滅度者一切眾生亦當滅度所以者",
    "T38n1775_004:0362b02": "何諸佛知一切眾生畢竟寂滅即涅槃相不復",
    "T38n1775_004:0362b03": "更滅。肇曰。本性常滅。今復何滅也。生曰。既",
    "T38n1775_004:0362b04": "得菩提至於滅度。於滅度中又無滅度",
    "T38n1775_004:0362b05": "也。故復極就其終以驗之焉。滅度非慧。事",
    "T38n1775_004:0362b06": "止於滅。故不得如菩提釋也。然終既至",
    "T38n1775_004:0362b07": "滅。始滅驗矣。始若果滅。終豈滅哉。終苟不",
    "T38n1775_004:0362b08": "滅。眾生亦此滅矣。唯驗終以悟始者知其",
    "T38n1775_004:0362b09": "然耳。舉佛明之者。佛既親得滅度。又為悟",
    "T38n1775_004:0362b10": "之極。必可以定之也。且佛終日滅度眾生。",
    "T38n1775_004:0362b11": "然知眾生即涅槃相不復更滅。是盡為滅而",
    "T38n1775_004:0362b12": "不滅也。",
    "T38n1775_004:0362b13": "是故彌勒無以此法誘諸天子。什曰。梵本",
    "T38n1775_004:0362b14": "云誑也。生曰。既無受記。豈得以受記引",
    "T38n1775_004:0362b15": "之耶。若引之以虛為誘誑也。",
    "T38n1775_004:0362b16": "實無發阿耨多羅三藐三菩提心者亦無退者。",
    "T38n1775_004:0362b17": "肇曰。平等之道實無發心亦無退者。而",
    "T38n1775_004:0362b18": "以不退之行誘其發心示其美記者何",
    "T38n1775_004:0362b19": "耶。生曰。明不應存行也。於發有退故須",
    "T38n1775_004:0362b20": "不退行耳。既無發退。何用行為。若惡發中",
    "T38n1775_004:0362b21": "有退而須不退行者。猶未免退矣。非所",
    "T38n1775_004:0362b22": "以不退。",
    "T38n1775_004:0362b23": "彌勒當令此諸天子捨於分別菩提之見。肇",
    "T38n1775_004:0362b24": "曰。菩提以寂滅為相。生死同相。而諸天卑",
    "T38n1775_004:0362b25": "生死尊菩提。雖曰勝求更生塵累。宜開",
    "T38n1775_004:0362b26": "以正路令捨分別。曷為示以道記增其",
    "T38n1775_004:0362b27": "見乎。生曰。釋諸天見菩提心也。先訶然後",
    "T38n1775_004:0362b28": "教矣。訶以遣著。教以釋見。著為咎累。宜",
    "T38n1775_004:0362b29": "以訶遣之。見謂涉理。須以教釋之焉。",
    "T38n1775_004:0362c01": "所以者何菩提者不可以身得不可以心得。",
    "T38n1775_004:0362c02": "肇曰。自此下大明菩提義也。道之極者稱",
    "T38n1775_004:0362c03": "曰菩提。秦無言以譯之。菩提者蓋是正覺",
    "T38n1775_004:0362c04": "無相之真智乎。其道虛玄妙絕常境。聽者",
    "T38n1775_004:0362c05": "無以容其聽。智者無以運其智。辯者無以",
    "T38n1775_004:0362c06": "措其言。像者無以狀其儀。故其為道也。微",
    "T38n1775_004:0362c07": "妙無相不可為有。用之彌懃不可為無。",
    "T38n1775_004:0362c08": "故能幽鑑萬物而不曜。玄軌超駕而弗夷。",
    "T38n1775_004:0362c09": "大包天地而罔寄。曲濟群惑而無私。至",
    "T38n1775_004:0362c10": "能導達殊方開物成務玄機必察無思無",
    "T38n1775_004:0362c11": "慮。然則無知而無不知。無為而無不為",
    "T38n1775_004:0362c12": "者。其唯菩提大覺之道乎。此無名之法固",
    "T38n1775_004:0362c13": "非名所能名也。不知所以言故強名曰",
    "T38n1775_004:0362c14": "菩提。斯無為之道。豈可以身心而得乎。生",
    "T38n1775_004:0362c15": "曰。若見有菩提可得者則有相情也。苟以",
    "T38n1775_004:0362c16": "相為情者。豈能不以之起身心行乎。若",
    "T38n1775_004:0362c17": "以身心行求菩提者。則求之愈遠者也。",
    "T38n1775_004:0362c18": "寂滅是菩提滅諸相故。什曰。菩提有三所",
    "T38n1775_004:0362c19": "謂羅漢緣覺如來。三人漏盡慧通達無閡乃",
    "T38n1775_004:0362c20": "名菩提。此已下歎菩提真解妙同實相。欲",
    "T38n1775_004:0362c21": "擬心求解亦當如是。亦明菩提即是實相",
    "T38n1775_004:0362c22": "以遣其著也。實相是菩提因亦名菩提也。",
    "T38n1775_004:0362c23": "餘句類可尋知也。肇曰。妙會真性滅諸法",
    "T38n1775_004:0362c24": "相。故菩提之道與法俱寂。生曰。既不以相",
    "T38n1775_004:0362c25": "得菩提則無菩提相矣。若不能滅諸相",
    "T38n1775_004:0362c26": "者。豈得以寂滅為體哉。",
    "T38n1775_004:0362c27": "不觀是菩提離諸緣故。肇曰。觀生於緣。離",
    "T38n1775_004:0362c28": "緣即無觀。",
    "T38n1775_004:0362c29": "不行是菩提無憶念故。肇曰。行生於念。",
    "T38n1775_004:0363a01": "無念故無行也。",
    "T38n1775_004:0363a02": "斷是菩提捨諸見故離是菩提離諸妄想故。",
    "T38n1775_004:0363a03": "肇曰。諸見斷妄想離乃名菩提也。",
    "T38n1775_004:0363a04": "障是菩提障諸願故。肇曰。真道無欲障諸",
    "T38n1775_004:0363a05": "願求也。",
    "T38n1775_004:0363a06": "不入是菩提無貪著故。肇曰。入謂受入可",
    "T38n1775_004:0363a07": "欲。",
    "T38n1775_004:0363a08": "順是菩提順於如故住是菩提住法性故至是",
    "T38n1775_004:0363a09": "菩提至實際故。肇曰。不異三空菩提義",
    "T38n1775_004:0363a10": "也。隨順本相謂之如。故繫之以順。常住",
    "T38n1775_004:0363a11": "不變謂之性也。故繫之以住。到實相彼岸",
    "T38n1775_004:0363a12": "謂之際。故繫之以至。",
    "T38n1775_004:0363a13": "不二是菩提離意法故。什曰。六識對於六",
    "T38n1775_004:0363a14": "塵未始相離。菩提所解出六塵之表。故言",
    "T38n1775_004:0363a15": "離也。肇曰。意與法為二。菩提無心。何法之",
    "T38n1775_004:0363a16": "有哉。",
    "T38n1775_004:0363a17": "等是菩提等虛空故。肇曰。無心於等而無",
    "T38n1775_004:0363a18": "不等。故謂若虛空也。",
    "T38n1775_004:0363a19": "無為是菩提無生住滅故知是菩提了眾生心",
    "T38n1775_004:0363a20": "行故。什曰。智慧是菩提知他心也實相是",
    "T38n1775_004:0363a21": "智之因亦名知他心也。肇曰。菩提不有故",
    "T38n1775_004:0363a22": "無生滅。菩提不無故了知眾生心也。",
    "T38n1775_004:0363a23": "不會是菩提諸入不會故。肇曰。諸入內外",
    "T38n1775_004:0363a24": "六入也。內外俱空故諸入不會。諸入不會即",
    "T38n1775_004:0363a25": "菩提相也。",
    "T38n1775_004:0363a26": "不合是菩提離煩惱習故。肇曰。生死所以",
    "T38n1775_004:0363a27": "合煩惱之所纏。離煩惱故無合。無合即菩",
    "T38n1775_004:0363a28": "提也。",
    "T38n1775_004:0363a29": "無處是菩提無形色故假名是菩提名字空故。",
    "T38n1775_004:0363b01": "肇曰。外無形色之處。內無可名之實也。",
    "T38n1775_004:0363b02": "如化是菩提無取捨故。肇曰。菩提無取捨。",
    "T38n1775_004:0363b03": "猶化人之無心也。",
    "T38n1775_004:0363b04": "無亂是菩提常自靜故。肇曰。內既常靜。",
    "T38n1775_004:0363b05": "外亂無由生焉。",
    "T38n1775_004:0363b06": "善寂是菩提性清淨故。肇曰。性無不淨故",
    "T38n1775_004:0363b07": "寂無不善。善寂謂善順寂滅常淨之道也。",
    "T38n1775_004:0363b08": "無取是菩提離攀緣故。肇曰。情有所取故",
    "T38n1775_004:0363b09": "攀於前緣。若離攀緣則無所取也。",
    "T38n1775_004:0363b10": "無異是菩提諸法等故。肇曰。萬法同體是",
    "T38n1775_004:0363b11": "非一致。不異於異者其唯菩提乎。",
    "T38n1775_004:0363b12": "無比是菩提無可諭故。肇曰。第一大道無",
    "T38n1775_004:0363b13": "有兩逕獨絕群方。故以無諭。",
    "T38n1775_004:0363b14": "微妙是菩提諸法難知故。肇曰。諸法幽遠",
    "T38n1775_004:0363b15": "難測。非有智之所知。以菩提無知故無所",
    "T38n1775_004:0363b16": "不知。無知而無不知者微妙之極也。生",
    "T38n1775_004:0363b17": "曰。種種明之者美而詠之也。豈曰為美以",
    "T38n1775_004:0363b18": "發人情矣。",
    "T38n1775_004:0363b19": "世尊維摩詰說是法時二百天子得無生法忍。",
    "T38n1775_004:0363b20": "生曰。彌勒先引使樂法。然後維摩詰除",
    "T38n1775_004:0363b21": "其病情。所以得忍也。斯則相與成化。有何",
    "T38n1775_004:0363b22": "屈哉。",
    "T38n1775_004:0363b23": "故我不任詣彼問疾佛告光嚴童子汝行詣維",
    "T38n1775_004:0363b24": "摩詰問疾光嚴白佛言世尊我不堪任詣彼問",
    "T38n1775_004:0363b25": "疾所以者何憶念我昔出毘耶離大城。生",
    "T38n1775_004:0363b26": "曰。託在常出實有以也。",
    "T38n1775_004:0363b27": "時維摩詰方入城我即為作禮。生曰。城門",
    "T38n1775_004:0363b28": "是人所湊處故得因廣化功也。作禮者迹",
    "T38n1775_004:0363b29": "同鄉黨現修長幼禮也。",
    "T38n1775_004:0363c01": "而問言居士從何所來。生曰。交從外來。故",
    "T38n1775_004:0363c02": "可寄問以取其來自有從也。",
    "T38n1775_004:0363c03": "答我言吾從道場來。什曰。以光嚴心樂道",
    "T38n1775_004:0363c04": "場故。言從道場以發悟其心也。光嚴雖",
    "T38n1775_004:0363c05": "欲得道場。而未知所以得。得必由因故",
    "T38n1775_004:0363c06": "為廣說萬行。萬行是道場因。而言道場者",
    "T38n1775_004:0363c07": "是因中說果也。復次佛所坐處。於中成道",
    "T38n1775_004:0363c08": "故名道場。善心道場亦復如是。廣積眾善",
    "T38n1775_004:0363c09": "故佛道得成。是以萬善為一切智地。乃真道",
    "T38n1775_004:0363c10": "場也。肇曰。閑宴修道之處謂之道場也。光",
    "T38n1775_004:0363c11": "嚴志好閑獨。每以靜處為心。故出毘耶將",
    "T38n1775_004:0363c12": "求道場。淨名懸鑒故現從外來。將示以真",
    "T38n1775_004:0363c13": "場啟其封累。故逆云吾從道場來。從道",
    "T38n1775_004:0363c14": "場來者。以明道無不之場無不在。若能",
    "T38n1775_004:0363c15": "懷道場於胸中遺萬累於身外者。雖復形",
    "T38n1775_004:0363c16": "處憒鬧迹與事隣。舉動所遊無非道場",
    "T38n1775_004:0363c17": "也。生曰。得佛之處也。",
    "T38n1775_004:0363c18": "我問道場者何所是。肇曰。會其所求故尋",
    "T38n1775_004:0363c19": "問也。生曰。夫得佛由行。行乃是道之場矣。",
    "T38n1775_004:0363c20": "然寄在地成地有其名耳。既據答於常。是",
    "T38n1775_004:0363c21": "從地來也。又迹在不闇。故復得問何所是",
    "T38n1775_004:0363c22": "以招下答之焉。",
    "T38n1775_004:0363c23": "答曰直心是道場無虛假故。肇曰。修心進",
    "T38n1775_004:0363c24": "道無亂之境便是道場耳。若能標心為主萬",
    "T38n1775_004:0363c25": "行為場不越方寸道自修者乃真道場也。",
    "T38n1775_004:0363c26": "曷為近捨閑境而遠求空地乎。直心者。謂",
    "T38n1775_004:0363c27": "內心真直外無虛假。斯乃基萬行之本。坦",
    "T38n1775_004:0363c28": "進道之場也。自此已下備列諸行盡。是修",
    "T38n1775_004:0363c29": "心之閑地弘道之淨場也。生曰。以無虛假",
    "T38n1775_004:0364a01": "為懷者必得佛也。",
    "T38n1775_004:0364a02": "發行是道場能辦事故。肇曰。心既真直則",
    "T38n1775_004:0364a03": "能發迹造行。發迹造行則事業斯辦眾行",
    "T38n1775_004:0364a04": "俱舉也。",
    "T38n1775_004:0364a05": "深心是道場增益功德故。肇曰。既能發行",
    "T38n1775_004:0364a06": "則樹心彌深。樹心彌深則功德彌增者也。",
    "T38n1775_004:0364a07": "菩提心是道場無錯謬故。什曰。道心明正",
    "T38n1775_004:0364a08": "不隨異路不錯也。肇曰。直心本行轉深則",
    "T38n1775_004:0364a09": "變為菩提心也。此心直正故所見不謬。凡",
    "T38n1775_004:0364a10": "弘道者要始此四心。四心既生則六度眾行",
    "T38n1775_004:0364a11": "無不成也。",
    "T38n1775_004:0364a12": "布施是道場不望報故。肇曰。施不望報無",
    "T38n1775_004:0364a13": "相行也。夫言有不失。無言無不失有。有無",
    "T38n1775_004:0364a14": "異說而不乖其本者其唯大乘道乎。何則言",
    "T38n1775_004:0364a15": "有以明非無。不言有也。言無以明非有。",
    "T38n1775_004:0364a16": "不言無也。然則萬行雖殊以無相為體。無",
    "T38n1775_004:0364a17": "而不無故即有為實。有而不有故施戒為",
    "T38n1775_004:0364a18": "一。然此經前後至於辯列眾行有無不同。",
    "T38n1775_004:0364a19": "苟能領其所同則無異而不同也。",
    "T38n1775_004:0364a20": "持戒是道場得願具故。肇曰。未有戒具而",
    "T38n1775_004:0364a21": "願不具者。",
    "T38n1775_004:0364a22": "忍辱是道場於諸眾生心無閡故。肇曰。忍",
    "T38n1775_004:0364a23": "忿則心存懷忿則心閡。",
    "T38n1775_004:0364a24": "精進是道場不懈退故禪定是道場心調柔故",
    "T38n1775_004:0364a25": "智慧是道場現見諸法故。肇云萬法彌廣。",
    "T38n1775_004:0364a26": "現若目前智慧之能也。",
    "T38n1775_004:0364a27": "慈是道場等眾生故。肇曰。等心怨親欲其",
    "T38n1775_004:0364a28": "安樂慈行也。",
    "T38n1775_004:0364a29": "悲是道場忍疲苦故。肇曰。見苦必赴不避",
    "T38n1775_004:0364b01": "湯炭悲行。",
    "T38n1775_004:0364b02": "喜是道場悅樂法故。什曰。慈雖假想與眾",
    "T38n1775_004:0364b03": "生樂樂從慈起。還見其受苦其心悲惻。則",
    "T38n1775_004:0364b04": "入悲心欲令常得此樂。次入喜心。喜心",
    "T38n1775_004:0364b05": "雖是假想而作意欲令常樂。故異於慈心",
    "T38n1775_004:0364b06": "也。復次慈心與樂。喜心直觀其得樂其心",
    "T38n1775_004:0364b07": "歡喜耳。肇曰。以己法樂樂彼同悅喜行也。",
    "T38n1775_004:0364b08": "捨是道場憎愛斷故。肇曰。夫慈生愛。愛生",
    "T38n1775_004:0364b09": "著。著生累。悲生憂。憂生惱。惱生憎。慈悲",
    "T38n1775_004:0364b10": "雖善而累想已生。故兩捨以平等觀。謂之",
    "T38n1775_004:0364b11": "捨行也。",
    "T38n1775_004:0364b12": "神通是道場成就六通故解脫是道場能背捨",
    "T38n1775_004:0364b13": "故。肇曰。解脫八解脫也。觀青為黃觀黃",
    "T38n1775_004:0364b14": "為青。捨背境界從心所觀謂之背捨。",
    "T38n1775_004:0364b15": "方便是道場教化眾生故四攝是道場攝眾生",
    "T38n1775_004:0364b16": "故。什曰。一惠施。惠施有二種。施下人以",
    "T38n1775_004:0364b17": "財。施上人以法施二愛語。愛語復有二",
    "T38n1775_004:0364b18": "種。於下人則以煖言將悅。於上人則以",
    "T38n1775_004:0364b19": "法語慰諭。皆以愛心作愛語也。三利行。",
    "T38n1775_004:0364b20": "利行亦有二種。下人則為設方便令得俗",
    "T38n1775_004:0364b21": "利。上人則為作方便令得法利。四同事。同",
    "T38n1775_004:0364b22": "事亦有二種。同惡人則誘以善法同善",
    "T38n1775_004:0364b23": "人則令增善根。隨類而入。事與彼同故",
    "T38n1775_004:0364b24": "名同事也。肇曰。方便起乎弘化。四攝生",
    "T38n1775_004:0364b25": "乎來眾焉。",
    "T38n1775_004:0364b26": "多聞是道場如聞行故。肇曰。聞不能行。",
    "T38n1775_004:0364b27": "與禽獸同聽也。",
    "T38n1775_004:0364b28": "伏心是道場正觀諸法故。什曰。或以事伏",
    "T38n1775_004:0364b29": "心。或以理伏心。今正觀則以無常等觀制",
    "T38n1775_004:0364c01": "伏其心也。肇曰。心之性也強梁則觀邪。調",
    "T38n1775_004:0364c02": "伏則觀正也。",
    "T38n1775_004:0364c03": "三十七品是道場捨有為法故。什曰。道品",
    "T38n1775_004:0364c04": "斷受生故名捨有為。亦以空空三昧等捨",
    "T38n1775_004:0364c05": "三三昧及一切善法故名捨也。肇曰。三十七",
    "T38n1775_004:0364c06": "品無為之因也。",
    "T38n1775_004:0364c07": "諦是道場不誑世間故。什曰。小乘中說四",
    "T38n1775_004:0364c08": "諦。大乘中說一諦。今言諦是則一諦。一諦",
    "T38n1775_004:0364c09": "實相也。俗數法虛妄。謂言有而更無。謂言",
    "T38n1775_004:0364c10": "無。而更有。是誑人也。見餘諦謂言必除我",
    "T38n1775_004:0364c11": "惑。而不免妄想。亦是誑也。今一諦無此眾",
    "T38n1775_004:0364c12": "過故不誑人也。從一諦乃至諸法無我是",
    "T38n1775_004:0364c13": "諸法實相。即一諦中異句異味也。由此一諦",
    "T38n1775_004:0364c14": "故佛道得成。一諦即是佛因故名道場也。",
    "T38n1775_004:0364c15": "肇曰。四諦真實無虛誑也。",
    "T38n1775_004:0364c16": "緣起是道場無明乃至老死皆無盡故。肇",
    "T38n1775_004:0364c17": "曰。十二緣起因緣相生無窮盡也。悟其所",
    "T38n1775_004:0364c18": "由則智心自明。智心既明則道心自成。然則",
    "T38n1775_004:0364c19": "道之成也乃以緣起為地故即以為道場",
    "T38n1775_004:0364c20": "也。",
    "T38n1775_004:0364c21": "諸煩惱是道場知如實故眾生是道場知無我",
    "T38n1775_004:0364c22": "故一切法是道場知諸法空故。肇曰。煩惱",
    "T38n1775_004:0364c23": "之實性．眾生之無我．諸法之空義。皆道之",
    "T38n1775_004:0364c24": "所由生也。",
    "T38n1775_004:0364c25": "降魔是道場不傾動故三界是道場無所趣故",
    "T38n1775_004:0364c26": "師子吼是道場無所畏故。肇曰。此即是佛",
    "T38n1775_004:0364c27": "所得也。雖則非佛名為場總名為佛佛",
    "T38n1775_004:0364c28": "即道也。上以菩薩行為場。今果中以佛為",
    "T38n1775_004:0364c29": "道。眾事為場也。",
    "T38n1775_004:0365a01": "力無畏不共法是道場無諸過故三明是道場",
    "T38n1775_004:0365a02": "無餘閡故。肇曰。降魔兵而不為所動。遊",
    "T38n1775_004:0365a03": "三界而不隨其趣。演無畏法音而無難。",
    "T38n1775_004:0365a04": "具佛三十二業而無闕。三明通達而無閡。",
    "T38n1775_004:0365a05": "斯皆大道之所由生也。",
    "T38n1775_004:0365a06": "一念知一切法是道場成一切智故。什曰。",
    "T38n1775_004:0365a07": "二乘法以三十四心成道。大乘中唯以一",
    "T38n1775_004:0365a08": "念則豁然大悟具一切智也。肇曰。一切智",
    "T38n1775_004:0365a09": "者智之極也。朗若晨曦眾冥俱照。澄若靜",
    "T38n1775_004:0365a10": "淵群象竝鑒。無知而無所不知者其唯一",
    "T38n1775_004:0365a11": "切智乎。何則夫有心則有封。有封則有疆。",
    "T38n1775_004:0365a12": "封疆既形則其智有涯。其智有涯則所照不",
    "T38n1775_004:0365a13": "普。至人無心。無心則無封。無封則無疆封",
    "T38n1775_004:0365a14": "疆既無則其智無涯。其智無涯則所照無",
    "T38n1775_004:0365a15": "際。故能以一念一時畢知一切法也。一切",
    "T38n1775_004:0365a16": "智雖曰行標。蓋亦萬行之一耳。會萬行之",
    "T38n1775_004:0365a17": "所成者其唯無上道乎。故所列眾法皆為",
    "T38n1775_004:0365a18": "場也。生曰。一念無不知者始乎大悟時也。",
    "T38n1775_004:0365a19": "以向諸行終得此事故以名焉。以直心為",
    "T38n1775_004:0365a20": "行初。義極一念知一切法。不亦是得佛之",
    "T38n1775_004:0365a21": "處乎。",
    "T38n1775_004:0365a22": "如是善男子菩薩若應諸波羅蜜教化眾生諸",
    "T38n1775_004:0365a23": "有所作舉足下足當知皆從道場來。生曰。",
    "T38n1775_004:0365a24": "若行上諸行皆使應諸波羅蜜者。無復生",
    "T38n1775_004:0365a25": "死往來也。然有之者隨應出也。出若為應。",
    "T38n1775_004:0365a26": "豈非道場來耶。推向所明。便知其然矣。",
    "T38n1775_004:0365a27": "住於佛法矣。肇曰。若能應上諸度以化天",
    "T38n1775_004:0365a28": "下者。其人行則遊道場。止則住佛法。舉動",
    "T38n1775_004:0365a29": "所之無非道場也。生曰。應悟群生為佛",
    "T38n1775_004:0365b01": "義矣。既從行來而理極於斯故云住也。",
    "T38n1775_004:0365b02": "說是法時五百天人皆發阿耨多羅三藐三菩",
    "T38n1775_004:0365b03": "提心故我不任詣彼問疾佛告持世菩薩汝行",
    "T38n1775_004:0365b04": "詣維摩詰問疾持世白佛言世尊我不堪任詣",
    "T38n1775_004:0365b05": "彼問疾所以者何憶念我昔住於靜室時魔波",
    "T38n1775_004:0365b06": "旬。什曰。波旬秦言殺者。常欲斷人慧命",
    "T38n1775_004:0365b07": "故名殺者。亦名為惡中惡。惡有三種。一曰",
    "T38n1775_004:0365b08": "惡。二曰大惡。三曰惡中惡。若以惡加己還",
    "T38n1775_004:0365b09": "以惡報。是名為惡。若人不侵己。無故加",
    "T38n1775_004:0365b10": "害。是名大惡。若人來供養恭敬。不念報恩",
    "T38n1775_004:0365b11": "而反害之。是名惡中惡。惡中惡魔王。惡最",
    "T38n1775_004:0365b12": "甚也。諸佛常欲令眾生安隱。而反壞亂故言",
    "T38n1775_004:0365b13": "甚也。肇曰。波旬秦言或名殺者或名極",
    "T38n1775_004:0365b14": "惡。斷人善根因名殺者。違佛亂僧罪莫之",
    "T38n1775_004:0365b15": "大故名極惡也。",
    "T38n1775_004:0365b16": "從萬二千天女狀如帝釋。什曰。釋是佛弟",
    "T38n1775_004:0365b17": "子。知其不疑故作釋形來也。持世不作意",
    "T38n1775_004:0365b18": "觀他心故不見也。生曰。魔者害人智慧",
    "T38n1775_004:0365b19": "命之稱也。惡中之惡謂之波旬也。夫善惡理",
    "T38n1775_004:0365b20": "隔無相干之道。況乎至善之與極惡得相",
    "T38n1775_004:0365b21": "惱哉。而有其事者。皆大權菩薩託以為化",
    "T38n1775_004:0365b22": "然也。誠以為託要使跡全是也。跡是為何。",
    "T38n1775_004:0365b23": "此雖善交是人。彼雖惡居為天。天可以惡",
    "T38n1775_004:0365b24": "降跡。人亦標善致改。可假之良其不然",
    "T38n1775_004:0365b25": "乎。狀若帝釋者。帝釋是佛弟子。常宗有道。",
    "T38n1775_004:0365b26": "故以其狀使持世不覺也。持世跡在沙門。",
    "T38n1775_004:0365b27": "而沙門以化人為體。彼有非法必致教",
    "T38n1775_004:0365b28": "矣。可得因之有女事惑焉。",
    "T38n1775_004:0365b29": "鼓樂弦歌來詣我所與其眷屬稽首我足合掌",
    "T38n1775_004:0365c01": "恭敬於一面立我意謂是帝釋。肇曰。魔以",
    "T38n1775_004:0365c02": "持世宴靜欲亂其心。若現本形恐不與言。",
    "T38n1775_004:0365c03": "故變為釋像。時持世不以通觀故謂是帝",
    "T38n1775_004:0365c04": "釋也。生曰。彼事是帝釋也。持世據人言之",
    "T38n1775_004:0365c05": "故可云爾也。",
    "T38n1775_004:0365c06": "而語之言善來憍尸迦。什曰。憍尸姓也。字",
    "T38n1775_004:0365c07": "摩迦陀。肇曰。憍尸迦帝釋姓也。",
    "T38n1775_004:0365c08": "雖福應有不當自恣。生曰。以供養而來故",
    "T38n1775_004:0365c09": "善之也。從女弦歌是自恣法也。福有而自恣",
    "T38n1775_004:0365c10": "者復為罪之根也。",
    "T38n1775_004:0365c11": "當觀五欲無常以求善本。生曰。五欲者五",
    "T38n1775_004:0365c12": "情所欲也。夫用為自恣。寶之必深。若覺",
    "T38n1775_004:0365c13": "其無常。然後能以之求本矣。",
    "T38n1775_004:0365c14": "於身命財而修堅法。什曰。若雖有命而不",
    "T38n1775_004:0365c15": "能行道。無異禽獸之命。若於今能不惜",
    "T38n1775_004:0365c16": "身命修行善者。則來世所得命必能修善",
    "T38n1775_004:0365c17": "行道。是名清淨之命。非為使生也。肇曰。",
    "T38n1775_004:0365c18": "堅法。三堅法。身命財寶也。若忘身命棄財",
    "T38n1775_004:0365c19": "寶去封累而修道者。必獲無極之身無窮",
    "T38n1775_004:0365c20": "之命無盡之財也。此三天地焚而不燒。劫數",
    "T38n1775_004:0365c21": "終而不盡。故名堅法。以天帝樂著五欲不",
    "T38n1775_004:0365c22": "慮無常故勸修堅法也。生曰。以求善本",
    "T38n1775_004:0365c23": "事也。身既無常。便應運使為善。命既危脆。",
    "T38n1775_004:0365c24": "便應盡以行道。財有五家。便應用為施與。",
    "T38n1775_004:0365c25": "此皆無常所不能壞。謂之堅法也。",
    "T38n1775_004:0365c26": "即語我言正士受是萬二千天女可備掃灑。",
    "T38n1775_004:0365c27": "生曰。因其說法故可詭以從善。實欲以女",
    "T38n1775_004:0365c28": "亂之。",
    "T38n1775_004:0365c29": "我言憍尸迦無以此非法之物要我沙門釋子。",
    "T38n1775_004:0366a01": "肇曰。持世菩薩時為比丘也。生曰。向教其",
    "T38n1775_004:0366a02": "行施。彼既從之。理應為受。然非所宜。夫",
    "T38n1775_004:0366a03": "施者之懷唯欲人取。故言勿以向語其施",
    "T38n1775_004:0366a04": "要我使受也。言沙門釋子者明己理所不",
    "T38n1775_004:0366a05": "應。非苟逆人善也。",
    "T38n1775_004:0366a06": "此非我宜所言未訖維摩詰來謂我言非帝釋",
    "T38n1775_004:0366a07": "也是為魔來嬈固汝耳。生曰。因其不覺故",
    "T38n1775_004:0366a08": "復可得託語。以明魔不能隱於己也。斯",
    "T38n1775_004:0366a09": "則力能制之矣。將欲使魔懼有不得不",
    "T38n1775_004:0366a10": "與之迹。固者非虛焉。",
    "T38n1775_004:0366a11": "即語魔言是諸女等可以與我如我應受。肇",
    "T38n1775_004:0366a12": "曰。以持世未覺故發其狀也。將化諸女",
    "T38n1775_004:0366a13": "故現從其索。我為白衣。應受此女。曷為以",
    "T38n1775_004:0366a14": "與沙門釋子乎。生曰。施本唯欲捨物。不應",
    "T38n1775_004:0366a15": "擇主。既能行之便應與我。我是受此物",
    "T38n1775_004:0366a16": "者。",
    "T38n1775_004:0366a17": "魔即驚懼念維摩詰將無惱我。生曰。既不",
    "T38n1775_004:0366a18": "能隱於維摩詰。知力必不如。復得發斯",
    "T38n1775_004:0366a19": "念也。",
    "T38n1775_004:0366a20": "欲隱形去而不能隱盡其神力亦不得去。肇",
    "T38n1775_004:0366a21": "曰。淨名神力之所制也。生曰。現盡魔之神",
    "T38n1775_004:0366a22": "力也。",
    "T38n1775_004:0366a23": "即聞空中聲曰波旬以女與之乃可得去。肇",
    "T38n1775_004:0366a24": "曰。淨名以魔迷固故化導之也。生曰。非維",
    "T38n1775_004:0366a25": "摩詰則是持世也。亦可魔自作之耳。",
    "T38n1775_004:0366a26": "魔以畏故俛仰而與。生曰。權其輕重留",
    "T38n1775_004:0366a27": "女。故當勝自不得去也。",
    "T38n1775_004:0366a28": "爾時維摩詰語諸女言魔以汝等與我今汝",
    "T38n1775_004:0366a29": "皆當發阿耨多羅三藐三菩提心。什曰。女",
    "T38n1775_004:0366b01": "人從主為心。屬魔則受邪教。屬菩薩則",
    "T38n1775_004:0366b02": "從道化。故受而誨之。肇曰。在魔故從欲教。",
    "T38n1775_004:0366b03": "在我宜從道教也。生曰。既以與我便屬於",
    "T38n1775_004:0366b04": "我。不得不從我教也。",
    "T38n1775_004:0366b05": "即隨所應而為說法令發道意復言汝等已發",
    "T38n1775_004:0366b06": "道意。生曰。發道意不可苟從於人。故復",
    "T38n1775_004:0366b07": "為說法使其悟。然後為發也。",
    "T38n1775_004:0366b08": "有法樂可以自娛不應復樂五欲樂也。什",
    "T38n1775_004:0366b09": "曰。夫魚之為性惟水是依。女人之性唯樂是",
    "T38n1775_004:0366b10": "欲。初發道意自厲修善。未能樂也。積德",
    "T38n1775_004:0366b11": "既淳則欣樂彌深。經難不變。履苦愈篤。內",
    "T38n1775_004:0366b12": "心愛樂外無餘歡。令其以此自娛。則厭天",
    "T38n1775_004:0366b13": "樂。自此以下列萬法者。旨取法中之樂不",
    "T38n1775_004:0366b14": "取法也。肇曰。女人之性唯樂是欲。以其初",
    "T38n1775_004:0366b15": "捨天樂故示以法樂。夫能以弘道為美積",
    "T38n1775_004:0366b16": "德為欣者。雖復經苦履難而不改其美。",
    "T38n1775_004:0366b17": "天地所重無易其欣。以此自娛樂之極也。",
    "T38n1775_004:0366b18": "豈五欲之所存。自此下備列諸行以明超",
    "T38n1775_004:0366b19": "世之道。至歡之所由生也。生曰。入理未深",
    "T38n1775_004:0366b20": "不能無樂。若無有代必思舊樂而退矣。",
    "T38n1775_004:0366b21": "故說法樂以易其昔五欲樂也。",
    "T38n1775_004:0366b22": "天女即問何謂法樂答曰樂常信佛。生曰。",
    "T38n1775_004:0366b23": "魔天以不信正為本。故令信佛也。夫理本",
    "T38n1775_004:0366b24": "無定。苟能樂之則為樂矣。既樂而恒。又益",
    "T38n1775_004:0366b25": "樂也。",
    "T38n1775_004:0366b26": "樂欲聽法樂供養眾。什曰。三寶中生信也。",
    "T38n1775_004:0366b27": "肇曰。信而後悅莫若三寶也。",
    "T38n1775_004:0366b28": "樂離五欲。什曰。是信戒也。得四信時先",
    "T38n1775_004:0366b29": "信法次信佛後信僧及戒也。問曰。四信云",
    "T38n1775_004:0366c01": "何先信法次信佛後信僧及戒耶。答曰。譬",
    "T38n1775_004:0366c02": "如人重病服藥。若病愈則信藥妙。藥妙",
    "T38n1775_004:0366c03": "必由師則信師也。雖師妙藥良要由善看",
    "T38n1775_004:0366c04": "病人則信看病人也。三事雖妙。要由我能",
    "T38n1775_004:0366c05": "消息則信我也。法中四信亦復如是。觀實",
    "T38n1775_004:0366c06": "相見諦時煩惱即除則信法妙也。三寶雖",
    "T38n1775_004:0366c07": "妙要行之由我。我戒業清淨故累病得除",
    "T38n1775_004:0366c08": "則信戒也。深信四法心常悅豫。可以諧神",
    "T38n1775_004:0366c09": "通性。故非天樂所擬哉。",
    "T38n1775_004:0366c10": "樂觀五陰如怨賊樂觀四大如毒蛇樂觀內入",
    "T38n1775_004:0366c11": "如空聚。什曰。如方便品中說也。肇曰。善",
    "T38n1775_004:0366c12": "惡必察何樂如之。",
    "T38n1775_004:0366c13": "樂隨護道意。什曰。謂能將御無上道心。令",
    "T38n1775_004:0366c14": "不忘失不錯亂也。肇曰。將護無上道心令",
    "T38n1775_004:0366c15": "無差失。",
    "T38n1775_004:0366c16": "樂饒益眾生樂敬養師樂廣行施樂堅持戒樂",
    "T38n1775_004:0366c17": "忍辱柔和。什曰。如羼提比丘。雖割截身",
    "T38n1775_004:0366c18": "體心愈欣樂恬然無變。法中生樂類如此",
    "T38n1775_004:0366c19": "也。",
    "T38n1775_004:0366c20": "樂勤集善根樂禪定不亂樂離垢明慧。什",
    "T38n1775_004:0366c21": "曰。世俗慧中不能生樂。要得無漏慧離塵",
    "T38n1775_004:0366c22": "垢則至樂自生也。",
    "T38n1775_004:0366c23": "樂廣菩提心。什曰。令眾生同己。無所齊",
    "T38n1775_004:0366c24": "限故言廣也。肇曰。彼我兼得謂之廣也。",
    "T38n1775_004:0366c25": "樂降伏眾魔。肇曰。眾魔四魔也。",
    "T38n1775_004:0366c26": "樂斷諸煩惱。肇曰。諸煩惱眾結之都名。",
    "T38n1775_004:0366c27": "樂淨佛國土樂成就相好故修諸功德樂嚴道",
    "T38n1775_004:0366c28": "場。肇曰。道場如釋迦文佛菩提樹下初成",
    "T38n1775_004:0366c29": "道處三千二百里金剛地為場。諸佛各隨國",
    "T38n1775_004:0367a01": "土之大小而取場地之廣狹無定數也。",
    "T38n1775_004:0367a02": "樂聞深法不畏。什曰。心無近著。心不邪",
    "T38n1775_004:0367a03": "疑。又能信諸佛有不思議法。故能聞深法",
    "T38n1775_004:0367a04": "心不生畏也。肇曰。樂法之情不深者。聞深",
    "T38n1775_004:0367a05": "法必生畏也。",
    "T38n1775_004:0367a06": "樂三脫門不樂非時。什曰。功行未滿則果",
    "T38n1775_004:0367a07": "不可得。未至而求得是非時行也。肇曰。",
    "T38n1775_004:0367a08": "三脫空無相無作也。縛以之解謂之脫。三乘",
    "T38n1775_004:0367a09": "所由謂之門。二乘入三脫門不盡其極。而",
    "T38n1775_004:0367a10": "中路取證。謂之非時。此大士之所不樂也。",
    "T38n1775_004:0367a11": "樂近同學樂於非同學中心無恚閡。什曰。",
    "T38n1775_004:0367a12": "我學大乘。彼亦如是。是名同學。所習不同",
    "T38n1775_004:0367a13": "名不同學。處同則樂。處異亦夷。其心平等",
    "T38n1775_004:0367a14": "無增減也。肇曰。異我自彼。曷為生恚。非同",
    "T38n1775_004:0367a15": "學外道黨也。",
    "T38n1775_004:0367a16": "樂將護惡知識樂近善知識樂心喜清淨。什",
    "T38n1775_004:0367a17": "曰。於諸禪定及實法中清淨喜也。肇曰。清",
    "T38n1775_004:0367a18": "淨實相真淨法也。",
    "T38n1775_004:0367a19": "樂修無量道品之法。什曰。是上所說之餘",
    "T38n1775_004:0367a20": "一切善法也。肇曰。法樂無量。上略言之耳。",
    "T38n1775_004:0367a21": "生曰。始於信終於道品。背隨魔所病而",
    "T38n1775_004:0367a22": "明義焉。",
    "T38n1775_004:0367a23": "是為菩薩法樂於是波旬告諸女言我欲與汝",
    "T38n1775_004:0367a24": "俱還天宮。肇曰。先聞空聲畏而言與非",
    "T38n1775_004:0367a25": "其真心。故欲俱還。生曰。本不實與故可",
    "T38n1775_004:0367a26": "得喚其還去也。復恐其不去以天宮誘",
    "T38n1775_004:0367a27": "之。夫本同而變反化則易。將女還宮。實在",
    "T38n1775_004:0367a28": "斯也。",
    "T38n1775_004:0367a29": "諸女言以我等與此居士。生曰。既已屬人",
    "T38n1775_004:0367b01": "不得自在。若欲竊去彼自有力俱不得脫",
    "T38n1775_004:0367b02": "也。答其喚還之語矣。",
    "T38n1775_004:0367b03": "有法樂我等甚樂不復樂五欲樂也。肇曰。",
    "T38n1775_004:0367b04": "已屬人矣。兼有法樂。何由而反也。生曰。明",
    "T38n1775_004:0367b05": "已自更有樂不樂五欲樂也。答其以天",
    "T38n1775_004:0367b06": "宮誘之之語也。",
    "T38n1775_004:0367b07": "魔言居士可捨此女。什曰。先無真與之",
    "T38n1775_004:0367b08": "心。見維摩詰教化已畢知其不惜。故請",
    "T38n1775_004:0367b09": "之耳。",
    "T38n1775_004:0367b10": "一切所有施於彼者是為菩薩。肇曰。淨名",
    "T38n1775_004:0367b11": "化導既訖。魔知其不悋。故從請也。菩薩之",
    "T38n1775_004:0367b12": "道一切無悋。想能見還也。生曰。女誠不樂",
    "T38n1775_004:0367b13": "天宮故不去。苟主遣之亦不得自在。故還",
    "T38n1775_004:0367b14": "乞之也恐不必得。是以說法也。",
    "T38n1775_004:0367b15": "維摩詰言我已捨矣汝便將去令一切眾生得",
    "T38n1775_004:0367b16": "法願具足。什曰。居士以女還魔則魔願具",
    "T38n1775_004:0367b17": "足。故因發願令眾生得法願具足。此是維",
    "T38n1775_004:0367b18": "摩詰願也。肇曰。因事興願菩薩常法也。以",
    "T38n1775_004:0367b19": "女還魔魔願具滿。故因以生願。願一切眾",
    "T38n1775_004:0367b20": "生得法願具足如魔之願滿足也。",
    "T38n1775_004:0367b21": "於是諸女問維摩詰我等云何止於魔宮。",
    "T38n1775_004:0367b22": "肇曰。昔在魔宮以五欲為樂。今在菩薩",
    "T38n1775_004:0367b23": "以法樂為樂。復還魔天當何所業耶。生",
    "T38n1775_004:0367b24": "曰。既不復樂於魔宮。當復有理使樂之不",
    "T38n1775_004:0367b25": "耶。",
    "T38n1775_004:0367b26": "維摩詰言諸姊有法門名無盡燈汝等當學。",
    "T38n1775_004:0367b27": "肇曰。將遠流大法之明以照魔宮癡冥之",
    "T38n1775_004:0367b28": "室故說此門也。生曰。以此法門便得樂",
    "T38n1775_004:0367b29": "魔宮也。",
    "T38n1775_004:0367c01": "無盡燈者譬如一燈然百千燈冥者皆明明終",
    "T38n1775_004:0367c02": "不盡如是諸姊夫一菩薩開導百千眾生令發",
    "T38n1775_004:0367c03": "阿耨多羅三藐三菩提心於其道意亦不滅盡",
    "T38n1775_004:0367c04": "隨所說法而自增益一切善法是名無盡燈也。",
    "T38n1775_004:0367c05": "肇曰。自行化彼則功德彌增法光不絕名無",
    "T38n1775_004:0367c06": "盡燈也。",
    "T38n1775_004:0367c07": "汝等雖住魔宮以是無盡燈令無數天子天女",
    "T38n1775_004:0367c08": "發阿耨多羅三藐三菩提心者為報佛恩亦大",
    "T38n1775_004:0367c09": "饒益一切眾生。肇曰。報恩之上莫先弘",
    "T38n1775_004:0367c10": "道。",
    "T38n1775_004:0367c11": "爾時天女頭面禮維摩詰足隨魔還宮忽然不",
    "T38n1775_004:0367c12": "現世尊維摩詰有如是自在神力智慧辯才故",
    "T38n1775_004:0367c13": "我不任詣彼問疾佛告長者子善德汝行詣維",
    "T38n1775_004:0367c14": "摩詰問疾善德白佛言世尊我不堪任詣彼問",
    "T38n1775_004:0367c15": "疾所以者何憶念我昔自於父舍。什曰。從",
    "T38n1775_004:0367c16": "父得。不從非法得。故名父舍也。肇曰。元",
    "T38n1775_004:0367c17": "嗣相承祖宗之宅名父舍焉。",
    "T38n1775_004:0367c18": "設大施會。什曰。大施會有二種。一不用",
    "T38n1775_004:0367c19": "禮法但廣布施。二用外道經書種種禮法祭",
    "T38n1775_004:0367c20": "祀兼行大施。今善德禮法施也。生曰。婆羅門",
    "T38n1775_004:0367c21": "法七日祀梵天。行大施期生彼也。言已承",
    "T38n1775_004:0367c22": "嫡繼業於父舍然也。寄之可以致明法施",
    "T38n1775_004:0367c23": "之大矣。",
    "T38n1775_004:0367c24": "供養一切沙門。什曰。佛法及外道凡出家",
    "T38n1775_004:0367c25": "者皆名沙門。異學能大論議者。名外道也。",
    "T38n1775_004:0367c26": "婆羅門及諸外道貧窮下賤孤獨乞人。什",
    "T38n1775_004:0367c27": "曰。乞人有三種。一沙門二貴人三下賤。隨",
    "T38n1775_004:0367c28": "其所求皆名為乞人也。",
    "T38n1775_004:0367c29": "期滿七日。什曰。是第七日。所以乃至第",
    "T38n1775_004:0368a01": "七方來譏者。欲令其功德滿心淳熟也。",
    "T38n1775_004:0368a02": "生曰。本期七日而滿也。須滿然後呵者。滿",
    "T38n1775_004:0368a03": "為功成必恃焉。",
    "T38n1775_004:0368a04": "時維摩詰來入會中謂我言長者子夫大施會",
    "T38n1775_004:0368a05": "不當如汝所設。肇曰。天竺大施會法於父",
    "T38n1775_004:0368a06": "舍開四門。立高幢告天下。諸有所須皆詣",
    "T38n1775_004:0368a07": "其舍。於七日中傾家而施。以求梵福。時淨",
    "T38n1775_004:0368a08": "名以其俗施既滿將進以法施。故先譏其",
    "T38n1775_004:0368a09": "所設以明為施之殊也。生曰。非謂大也。",
    "T38n1775_004:0368a10": "當為法施之會。生曰。施從理出為法施",
    "T38n1775_004:0368a11": "也。為會謂辨具足也。",
    "T38n1775_004:0368a12": "何用是財施會為。什曰。見其布施不行",
    "T38n1775_004:0368a13": "隨喜而反譏嫌者。施有三種。一財施二心施",
    "T38n1775_004:0368a14": "三法施。以財施人為布施。慈心等心與人",
    "T38n1775_004:0368a15": "樂為心施。說法利人名為法施。亦菩薩所",
    "T38n1775_004:0368a16": "行眾善皆為饒益眾生。饒益眾生有二種。",
    "T38n1775_004:0368a17": "一即時饒益。二為饒益因。此二者皆名法",
    "T38n1775_004:0368a18": "施。今欲令善德行法施心施故去其財施",
    "T38n1775_004:0368a19": "也。肇曰。夫形必有所礙。財必有所窮。故會",
    "T38n1775_004:0368a20": "人以形者不可普集。施人以財者不可",
    "T38n1775_004:0368a21": "周給且施既不普財不益神。未若會群生",
    "T38n1775_004:0368a22": "於十方而即之本土。懷法施於胸中而惠",
    "T38n1775_004:0368a23": "無不普。以此而會。會無不均。以此而施。",
    "T38n1775_004:0368a24": "施不遺人。曷為置殊方而集近賓。捨心",
    "T38n1775_004:0368a25": "益而獨潤身乎。生曰。財是有限之物。施從",
    "T38n1775_004:0368a26": "此出。理自不得普而等也。",
    "T38n1775_004:0368a27": "我言居士何謂法施之會。生曰。旨問法施",
    "T38n1775_004:0368a28": "會為大之理也。",
    "T38n1775_004:0368a29": "法施會者無前無後。什曰。財施不能一時",
    "T38n1775_004:0368b01": "周則有前後。若法施之會一時普至。若一",
    "T38n1775_004:0368b02": "起慈心。則十方同緣。施中之等莫先於",
    "T38n1775_004:0368b03": "此。故曰無前後也。",
    "T38n1775_004:0368b04": "一時供養一切眾生。生曰。佛為真梵天也。",
    "T38n1775_004:0368b05": "行法以供養則祠之矣。終必生其境也。又",
    "T38n1775_004:0368b06": "此為施理無不周亦無不等。無不等者",
    "T38n1775_004:0368b07": "不先於此而後彼也。無不周者能一時與",
    "T38n1775_004:0368b08": "之。",
    "T38n1775_004:0368b09": "是名法施之會。肇曰。夫以方會人。不可",
    "T38n1775_004:0368b10": "一息期。以財濟物。不可一時周。是以會通",
    "T38n1775_004:0368b11": "無際者彌綸而不漏。法澤冥被者不易",
    "T38n1775_004:0368b12": "時而周覆。故能即無疆為一會。而道無不",
    "T38n1775_004:0368b13": "潤。虛心懷德而萬物自賓。曷為存濡沫之",
    "T38n1775_004:0368b14": "小惠捨夫江海之大益。置一時之法養而",
    "T38n1775_004:0368b15": "設前後之俗施乎。",
    "T38n1775_004:0368b16": "何謂也。肇曰。群生無際而受化不俱。欲",
    "T38n1775_004:0368b17": "無前無後一時而養者何謂耶。生曰。問為",
    "T38n1775_004:0368b18": "會之方也。",
    "T38n1775_004:0368b19": "謂以菩提起於慈心。什曰。起慈心也。有",
    "T38n1775_004:0368b20": "三種。凡夫為生梵天。二乘則為求功德。菩",
    "T38n1775_004:0368b21": "薩則為求佛度脫眾生。今欲令其為求佛",
    "T38n1775_004:0368b22": "道而起慈心。自此已下隨文求義。不必盡",
    "T38n1775_004:0368b23": "類。但令不乖法施耳。肇曰。夫財養養身。",
    "T38n1775_004:0368b24": "法養養神。養神之道存乎冥益。冥益之義",
    "T38n1775_004:0368b25": "豈待前後。經曰。一人出世天下蒙慶。何則",
    "T38n1775_004:0368b26": "群生流轉以無窮為路。冥冥相承莫能自",
    "T38n1775_004:0368b27": "反。故大士建德不自為身。一念之善皆為",
    "T38n1775_004:0368b28": "群生。以為群生故願行俱果。行果則己功",
    "T38n1775_004:0368b29": "立。願果則群生益。己功立則有濟物之能。",
    "T38n1775_004:0368c01": "群生益則有反流之分。然則菩薩始建德於",
    "T38n1775_004:0368c02": "內。群生已蒙益於外矣。何必待哺養啟導",
    "T38n1775_004:0368c03": "然後為益乎。菩提者弘濟之道也。是以為菩",
    "T38n1775_004:0368c04": "提而起慈心者。一念一時所益無際矣。",
    "T38n1775_004:0368c05": "生曰。施是救物之懷。以四等為主。故先明",
    "T38n1775_004:0368c06": "焉。然要在行實四等也。虛則不成法施",
    "T38n1775_004:0368c07": "會矣慈本所念在彼。理不得偏。不偏念",
    "T38n1775_004:0368c08": "者唯欲普益也。菩提既無不等。又能實益。",
    "T38n1775_004:0368c09": "若以此理為懷。豈虛也哉。",
    "T38n1775_004:0368c10": "以救眾生起大悲心。什曰。若起悲而不為",
    "T38n1775_004:0368c11": "救物者。乖於悲也。當為救物而起悲心。",
    "T38n1775_004:0368c12": "肇曰。大悲之興救彼而起。所以悲生於我",
    "T38n1775_004:0368c13": "而天下同益也。生曰。悲本所念在苦欲",
    "T38n1775_004:0368c14": "拔之也。若以實救為悲。悲之大者也。",
    "T38n1775_004:0368c15": "以持正法起於喜心。什曰。凡夫及小乘則",
    "T38n1775_004:0368c16": "見眾生樂故起喜心。今欲令持正法故",
    "T38n1775_004:0368c17": "起喜心。心於法中生喜也。肇曰。欲令彼",
    "T38n1775_004:0368c18": "我俱持正法。喜以之生也。生曰。喜本欣彼",
    "T38n1775_004:0368c19": "得離非法。是意存法也。若以持正法為",
    "T38n1775_004:0368c20": "喜。喜之實者也。",
    "T38n1775_004:0368c21": "以攝智慧行於捨心。什曰。凡夫及小乘為",
    "T38n1775_004:0368c22": "捨怨親故行捨心。今欲令其為平等智",
    "T38n1775_004:0368c23": "慧一切捨離以行捨心。復次捨心中唯見",
    "T38n1775_004:0368c24": "眾生無分別想。同於無明。欲令其捨心中",
    "T38n1775_004:0368c25": "行智慧也。肇曰。小捨捨於怨親。大捨捨",
    "T38n1775_004:0368c26": "於萬有捨萬有者正智之性也。故行捨心",
    "T38n1775_004:0368c27": "以攝智慧。生曰。捨以捨憎愛為懷也。攝",
    "T38n1775_004:0368c28": "智慧慧無不攝也。若以無不攝慧為捨",
    "T38n1775_004:0368c29": "者。捨亦無不捨也。",
    "T38n1775_004:0369a01": "以攝慳貪起檀波羅蜜以化犯戒起尸波羅",
    "T38n1775_004:0369a02": "蜜以無我法起羼提波羅蜜。肇曰。忿生於",
    "T38n1775_004:0369a03": "我。無我無競。別本云。以無我法起忍。什",
    "T38n1775_004:0369a04": "曰。初行忍時則為我求福。習行既深則忘",
    "T38n1775_004:0369a05": "我而忍。復次若能即我無我則無受苦者。",
    "T38n1775_004:0369a06": "無受苦者故能無事不忍。若以無我行",
    "T38n1775_004:0369a07": "忍則其福無盡。譬如水中生火無能滅盡",
    "T38n1775_004:0369a08": "者也。",
    "T38n1775_004:0369a09": "以離身心相。什曰。遠離有二種。身棲事",
    "T38n1775_004:0369a10": "表名身遠離。心無累想名心遠離。於身",
    "T38n1775_004:0369a11": "心不著亦名為遠離也。",
    "T38n1775_004:0369a12": "起毘梨耶波羅蜜。肇曰。精進之相起于身",
    "T38n1775_004:0369a13": "心。而云離身心相者。其唯無相精進乎。",
    "T38n1775_004:0369a14": "以菩提相起禪波羅蜜。什曰。令其為佛道",
    "T38n1775_004:0369a15": "故以起禪。不為樂及受福。復次梵本中。菩",
    "T38n1775_004:0369a16": "提相亦名寂滅相。當為此相起禪也。肇曰。",
    "T38n1775_004:0369a17": "菩提之相無定無亂。以此起禪。禪亦同相。",
    "T38n1775_004:0369a18": "以一切智起般若波羅蜜。什曰。欲令其標",
    "T38n1775_004:0369a19": "心大覺不為名利也。肇曰。在佛名一切",
    "T38n1775_004:0369a20": "智。在菩薩名般若。因果異名也。然一切智",
    "T38n1775_004:0369a21": "以無相為相。以此起般若。般若亦無相。因",
    "T38n1775_004:0369a22": "果雖異名其相不殊也。",
    "T38n1775_004:0369a23": "教化眾生而起於空。什曰。是棄眾生法也。",
    "T38n1775_004:0369a24": "當為化眾生而起空也。肇曰。存眾生則",
    "T38n1775_004:0369a25": "乖空義。存空義則捨眾生。善通法相。虛",
    "T38n1775_004:0369a26": "空其懷。終日化眾生終日不乖空也。",
    "T38n1775_004:0369a27": "不捨有為法而起無相。什曰。無相則絕為。",
    "T38n1775_004:0369a28": "故誨令不捨也。肇曰。即有而無。故能起無",
    "T38n1775_004:0369a29": "相。即無而有。故能不捨。不捨故萬法兼備。",
    "T38n1775_004:0369b01": "起無故美惡齊旨也。",
    "T38n1775_004:0369b02": "示現受生而起無作。什曰。無作不作受生",
    "T38n1775_004:0369b03": "行也。無作則絕於受生。故誨令為示現而",
    "T38n1775_004:0369b04": "起無作也。肇曰。作謂造作生死也。為彼受",
    "T38n1775_004:0369b05": "生者非作生而受生也。是以大士受生常",
    "T38n1775_004:0369b06": "起無作。",
    "T38n1775_004:0369b07": "護持正法起方便力。什曰。無方便慧則取",
    "T38n1775_004:0369b08": "相。取相則壞正法。有方便慧則無取相。",
    "T38n1775_004:0369b09": "無取相則是持正法。",
    "T38n1775_004:0369b10": "以度眾生起四攝法。肇曰。非方便無以",
    "T38n1775_004:0369b11": "護正法。非四攝無以濟群生。",
    "T38n1775_004:0369b12": "以敬事一切起除慢法於身命財起三堅法於",
    "T38n1775_004:0369b13": "六念中起思念法。肇曰。念佛法僧施戒天",
    "T38n1775_004:0369b14": "六念也。",
    "T38n1775_004:0369b15": "於六和敬起質直心。什曰。欲令眾和要",
    "T38n1775_004:0369b16": "由六法。一以慈心起身業。二以慈心起口",
    "T38n1775_004:0369b17": "業。三以慈心起意業。四若得食時減鉢",
    "T38n1775_004:0369b18": "中飯供養上座一人下座二人。五持戒清淨。",
    "T38n1775_004:0369b19": "六漏盡智慧。若行此六法則眾常和順無",
    "T38n1775_004:0369b20": "有乖諍。昔有二眾共行諍。佛因是說六",
    "T38n1775_004:0369b21": "和敬也。肇曰。以慈心起身口意業為三",
    "T38n1775_004:0369b22": "也。四若得重養與人共之。五持戒清淨。",
    "T38n1775_004:0369b23": "六修漏盡慧。非直心無以具六法。非六",
    "T38n1775_004:0369b24": "法無以和群眾。群眾不和非敬順之道也。",
    "T38n1775_004:0369b25": "正行善法起於淨命。肇曰。凡所行善不以",
    "T38n1775_004:0369b26": "邪心為命。",
    "T38n1775_004:0369b27": "心淨歡喜起近賢聖不憎惡人起調伏心。肇",
    "T38n1775_004:0369b28": "曰。近聖生淨喜。見惡無憎心。",
    "T38n1775_004:0369b29": "以出家法起於深心。什曰。出家則能深入",
    "T38n1775_004:0369c01": "佛法具行淨戒。肇曰。出家之法非淺心所",
    "T38n1775_004:0369c02": "能弘也。",
    "T38n1775_004:0369c03": "以如說行起於多聞。肇曰。聞不能行非多",
    "T38n1775_004:0369c04": "聞也。",
    "T38n1775_004:0369c05": "以無諍法起空閑處。什曰。與物無逆又不",
    "T38n1775_004:0369c06": "乖法是名無諍。當為此而起閑居也。肇",
    "T38n1775_004:0369c07": "曰。忿競生乎眾聚。無諍出乎空閑也。",
    "T38n1775_004:0369c08": "趣向佛慧起於宴坐。肇曰。佛慧深遠。非定",
    "T38n1775_004:0369c09": "不趣。",
    "T38n1775_004:0369c10": "解眾生縛起修行地。什曰。謂修禪定道品",
    "T38n1775_004:0369c11": "法也。當為兼解眾縛起修行地。不應自",
    "T38n1775_004:0369c12": "為而修行也。肇曰。己行不修安能解彼矣。",
    "T38n1775_004:0369c13": "以具相好及淨佛土起福德業。什曰。一切",
    "T38n1775_004:0369c14": "善法分為二業。謂福德慧明業也。六度中前",
    "T38n1775_004:0369c15": "三度屬福德。後三度屬慧明。二業具足",
    "T38n1775_004:0369c16": "必至佛道。譬如兩輪能有所至。福德業則",
    "T38n1775_004:0369c17": "致相好淨土諸果報也。慧明業得一切智",
    "T38n1775_004:0369c18": "業者也。",
    "T38n1775_004:0369c19": "知一切眾生心念如應說法起於智業。肇",
    "T38n1775_004:0369c20": "曰。大乘萬行分為二業。以智為行標故別",
    "T38n1775_004:0369c21": "立智業。諸行隨從故總立德業。凡所修立",
    "T38n1775_004:0369c22": "非一業所成。而眾經修相淨土繫以德業。",
    "T38n1775_004:0369c23": "知念說法繫以智業。此蓋取其功用之所",
    "T38n1775_004:0369c24": "多耳。未始相無也。",
    "T38n1775_004:0369c25": "知一切法不取不捨入一相門起於慧業。肇",
    "T38n1775_004:0369c26": "曰。決定審理謂之智造心分別謂之慧。上",
    "T38n1775_004:0369c27": "決眾生念定諸法相然後說法。故繫之以",
    "T38n1775_004:0369c28": "智。今造心分別法相令入一門。故繫之",
    "T38n1775_004:0369c29": "以慧也。別本云。智業慧業。什曰。二業中慧",
    "T38n1775_004:0370a01": "明勝。故有二種分別。內自見法名為慧。外",
    "T38n1775_004:0370a02": "為眾生知其心相決定不疑而為說法名",
    "T38n1775_004:0370a03": "為智也。",
    "T38n1775_004:0370a04": "斷一切煩惱。什曰。即慧明業也。",
    "T38n1775_004:0370a05": "一切障閡。什曰。還總福德慧明二業。二業",
    "T38n1775_004:0370a06": "具則罪閡悉除。下二句亦總二業也。",
    "T38n1775_004:0370a07": "一切不善法起一切善業。肇曰。無善不修",
    "T38n1775_004:0370a08": "故無惡不斷也。",
    "T38n1775_004:0370a09": "以得一切智慧一切善法起於一切助佛道法。",
    "T38n1775_004:0370a10": "什曰。佛法有二種。一者世間二者出世",
    "T38n1775_004:0370a11": "間。出世者名為助佛道法也。肇曰一切智",
    "T38n1775_004:0370a12": "慧即智業也。一切善法即德業也。助佛道法",
    "T38n1775_004:0370a13": "大乘諸無漏法也。智德二業非有漏之所成。",
    "T38n1775_004:0370a14": "成之者必由助佛道法也。生曰。若盡以一",
    "T38n1775_004:0370a15": "切智慧一切善法為助佛道之法者。法施會",
    "T38n1775_004:0370a16": "必辦矣。",
    "T38n1775_004:0370a17": "如是善男子是為法施之會。肇曰。若能備",
    "T38n1775_004:0370a18": "上諸法。則冥潤無涯。其為會也不止一方。",
    "T38n1775_004:0370a19": "其為施也不止形骸。不止形骸故妙存濟",
    "T38n1775_004:0370a20": "神。不止一方故其會彌綸。斯可謂大施。可",
    "T38n1775_004:0370a21": "謂大會矣。",
    "T38n1775_004:0370a22": "若菩薩住是法施會者為大施主。生曰。無",
    "T38n1775_004:0370a23": "不與大之極。",
    "T38n1775_004:0370a24": "亦為一切世間福田。什曰。若行財施但名",
    "T38n1775_004:0370a25": "施主不名福田。若行法施亦名施主又",
    "T38n1775_004:0370a26": "名福田。肇曰。福田。謂人種福於我。我無穢",
    "T38n1775_004:0370a27": "行之稊稗。人獲無量之果報。福田也。生曰。",
    "T38n1775_004:0370a28": "施主易。受施難也。要當德必能福然後是",
    "T38n1775_004:0370a29": "耳。",
    "T38n1775_004:0370b01": "世尊維摩詰說是法時婆羅門眾中二百人。",
    "T38n1775_004:0370b02": "什曰。既用其禮法。亦以其有福德智慧故",
    "T38n1775_004:0370b03": "以為坐之宗主也。",
    "T38n1775_004:0370b04": "皆發阿耨多羅三藐三菩提心我時心得清淨。",
    "T38n1775_004:0370b05": "肇曰。心累悉除得清淨信也。",
    "T38n1775_004:0370b06": "歎未曾有稽首禮維摩詰足即解瓔珞價直百",
    "T38n1775_004:0370b07": "千以上之。生曰。七日施而此物在者。最所",
    "T38n1775_004:0370b08": "重也。而以上維摩詰者。現崇法施情也。",
    "T38n1775_004:0370b09": "不肯取。什曰。本來意為說法故。亦為譏",
    "T38n1775_004:0370b10": "財施故。懷此二心。所以不受者也。",
    "T38n1775_004:0370b11": "我言居士願必納受隨意所與維摩詰乃受瓔",
    "T38n1775_004:0370b12": "珞分作二分持一分施此會中一最下乞人持",
    "T38n1775_004:0370b13": "一分奉彼難勝如來。肇曰。上直進以法施。",
    "T38n1775_004:0370b14": "未等致施之心。故施極上窮下。明施心平",
    "T38n1775_004:0370b15": "等。以成善德為施之意也。",
    "T38n1775_004:0370b16": "一切眾會皆見光明國土難勝如來。什曰。",
    "T38n1775_004:0370b17": "以彼佛威德殊勝國土清淨。將欲發起眾",
    "T38n1775_004:0370b18": "會令生勝求。故先奉施後使其見也。",
    "T38n1775_004:0370b19": "又見珠瓔在彼佛上變成四柱寶臺。什曰。",
    "T38n1775_004:0370b20": "為善德現將來果報如此之妙也。",
    "T38n1775_004:0370b21": "四面嚴飾不相障蔽。生曰。分作二分者欲",
    "T38n1775_004:0370b22": "以明等也。現神力驗法施也。",
    "T38n1775_004:0370b23": "變成四柱寶臺。豈財施能為之乎。是法施會",
    "T38n1775_004:0370b24": "然也。故能無不周耳。",
    "T38n1775_004:0370b25": "時維摩詰現神變已作是言若施主等心施一",
    "T38n1775_004:0370b26": "最下乞人猶如如來福田之相。什曰。施佛",
    "T38n1775_004:0370b27": "以地勝故心濃。施貧以地苦故悲深。是以",
    "T38n1775_004:0370b28": "福田同相致報一也。",
    "T38n1775_004:0370b29": "無所分別等于大悲不求果報是則名曰具足",
    "T38n1775_004:0370c01": "法施。肇曰。若能齊尊卑一行報以平等",
    "T38n1775_004:0370c02": "悲而為施者。乃具足法施耳。生曰。用心如",
    "T38n1775_004:0370c03": "此非財之施也。乃所以具足法施會也。",
    "T38n1775_004:0370c04": "城中一最下乞人見是神力聞其所說皆發阿",
    "T38n1775_004:0370c05": "耨多羅三藐三菩提心故我不任詣彼問疾如",
    "T38n1775_004:0370c06": "是諸菩薩各各向佛說其本緣稱述維摩詰所",
    "T38n1775_004:0370c07": "言皆曰不任詣彼問疾。肇曰。三萬二千菩",
    "T38n1775_004:0370c08": "薩皆說不任之緣。文不備載之耳。",
    "T38n1775_004:0370c09": "注維摩詰經卷第四"
}