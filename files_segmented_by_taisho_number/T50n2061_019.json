{
    "T50n2061_019:0828b02": "宋高僧傳卷第十九",
    "T50n2061_019:0828b04": "宋左街天壽寺通慧大師",
    "T50n2061_019:0828b05": "賜紫沙門贊寧等奉　勅撰",
    "T50n2061_019:0828b06": "之二感通篇第六之二正傳二十一人附見八人",
    "T50n2061_019:0828b07": "唐嵩嶽破竈墮傳唐嵩嶽破竈墮傳",
    "T50n2061_019:0828b08": "釋破竈墮者，不知何許人也。天后之世，參",
    "T50n2061_019:0828b09": "事嵩嶽安禪師——號老安是歟——，通徹禪法，逍",
    "T50n2061_019:0828b10": "遙弗羈，恒理求而不見其前，別塗取而莫",
    "T50n2061_019:0828b11": "趨其後。甞遇巫氏能與人醮竈祓禳，若漢",
    "T50n2061_019:0828b12": "武之世李少君，以祠竈可以致物同也。凡",
    "T50n2061_019:0828b13": "其解奏之時，往往見鬼物形兆，閭里迭畏，",
    "T50n2061_019:0828b14": "傳于眾多，殺少牢以祭之者交午。重其主",
    "T50n2061_019:0828b15": "竈，乃旛蓋擁之，祕而罕覩焉，揚子所謂「靈",
    "T50n2061_019:0828b16": "場之威宜夜矣乎」？時墮詣之，始勸巫者，終",
    "T50n2061_019:0828b17": "為神說法已，告云：「我聞師教，決定生天。」乃",
    "T50n2061_019:0828b18": "現其形，禮辭且曰：「蒙師提耳，獲益彌深，得",
    "T50n2061_019:0828b19": "生殊勝天。」言訖而隱，其竈即神祠也，隨而",
    "T50n2061_019:0828b20": "瓦解，自然破落，非人力也。遐邇驚駭，此師",
    "T50n2061_019:0828b21": "素不稱名，由此全取他名，號破竈墮也。",
    "T50n2061_019:0828b22": "唐嵩嶽閑居寺元珪傳唐嵩嶽閑居寺元珪傳",
    "T50n2061_019:0828b23": "釋元珪，姓李氏，伊闕人也。稟氣英奇，寬裕閑",
    "T50n2061_019:0828b24": "雅。既緣宿習，乃誓出家，於永淳二年遂登",
    "T50n2061_019:0828b25": "滿足，乃隷名閑居寺。以習毘尼，雖勤無懈，",
    "T50n2061_019:0828b26": "執律唯堅。後悟少林寺禪宗，大通心要，深",
    "T50n2061_019:0828b27": "入玄微，遂卜廬于嶽中龐塢。謂其徒仁素",
    "T50n2061_019:0828b28": "曰：「吾始居寺東嶺。吾滅，汝必塔吾骸于此。」",
    "T50n2061_019:0828b29": "珪安于巖阿。時有峨冠袴褶，部曲繁多，輕步",
    "T50n2061_019:0828c01": "舒徐，稱謁大師。珪覩其貌偉，精爽不倫，謂",
    "T50n2061_019:0828c02": "之曰：「善來仁者，胡謂而至？」曰：「師寧識我邪？」",
    "T50n2061_019:0828c03": "珪曰：「吾觀佛與眾生等，吾一目之，豈分別",
    "T50n2061_019:0828c04": "識也？」對曰：「我此嶽神也。吾能利害生死於",
    "T50n2061_019:0828c05": "人，師安得一目我哉？」珪曰：「汝能生死於人，",
    "T50n2061_019:0828c06": "吾本不生，汝焉能死吾？視身與空等，視吾",
    "T50n2061_019:0828c07": "與汝等，汝能壞空與汝乎？苟能壞空及壞",
    "T50n2061_019:0828c08": "汝，吾則不生不滅也。汝尚不能如是，又焉",
    "T50n2061_019:0828c09": "能生死吾邪？」嶽神稽首再拜曰：「我亦聰明",
    "T50n2061_019:0828c10": "正直於餘神，豈能知師有廣大之智辯乎？",
    "T50n2061_019:0828c11": "願授之正戒，令我度世，助其威福。」珪曰：「神",
    "T50n2061_019:0828c12": "既乞戒，即既戒也。所以者何？戒外無戒，又",
    "T50n2061_019:0828c13": "何戒哉？」神曰：「此理也我聞茫昧，止求師戒",
    "T50n2061_019:0828c14": "我身為門弟子。」珪辭不獲，即為張座焚香，",
    "T50n2061_019:0828c15": "秉鑪正机曰：「付汝五戒，汝能奉持，即嚮曰",
    "T50n2061_019:0828c16": "能。不能，即曰否。」神曰：「洗耳傾聽，虛心納教。」",
    "T50n2061_019:0828c17": "珪曰：「汝能不婬乎？」神曰：「亦娶也。」曰：「非謂此",
    "T50n2061_019:0828c18": "也，謂無羅欲也。」神曰：「能。」曰：「汝能不盜乎？」神",
    "T50n2061_019:0828c19": "曰：「何乏我也，焉有盜取哉？」曰：「非謂此也，謂",
    "T50n2061_019:0828c20": "饗而福淫，不供而禍善也。」神曰：「能。」曰：「汝能",
    "T50n2061_019:0828c21": "不殺乎？」神曰：「政柄在躬，焉曰不殺？」曰：「非",
    "T50n2061_019:0828c22": "謂此也，謂有濫誤混疑也。」神曰：「能。」曰：「汝能",
    "T50n2061_019:0828c23": "不妄乎？」神曰：「我本正直，焉能有妄？」曰：「非謂",
    "T50n2061_019:0828c24": "此也，謂先後不合天心也。」神曰：「能。」曰：「汝能",
    "T50n2061_019:0828c25": "不遭酒敗乎？」神曰：「力能。」珪曰：「如上是為",
    "T50n2061_019:0828c26": "佛戒也。」又言：「以有心奉持而無心拘執；",
    "T50n2061_019:0828c27": "以有心為物而無心想身。能如是，則先",
    "T50n2061_019:0828c28": "天地生不為精，後天地死不為老，終日",
    "T50n2061_019:0828c29": "變化而不為動，畢盡寂默而不為休。悟此，",
    "T50n2061_019:0829a01": "則雖娶非妻也，雖饗非取也，雖柄非權",
    "T50n2061_019:0829a02": "也，雖作非故也，雖醉非惛也。若能無心於",
    "T50n2061_019:0829a03": "萬物，則羅欲不為婬，福淫禍善不為盜，濫",
    "T50n2061_019:0829a04": "誤混疑不為殺，先後違天不為妄，惛荒顛",
    "T50n2061_019:0829a05": "倒不為醉，是謂無心也，無心則無戒，無",
    "T50n2061_019:0829a06": "戒則無心，無佛無眾生，無汝及無我，無我",
    "T50n2061_019:0829a07": "無汝，孰能戒哉？」神曰：「我神通亞佛。」珪曰：「汝",
    "T50n2061_019:0829a08": "神通十句，五能五不能。佛則十句，七能三不",
    "T50n2061_019:0829a09": "能。」神悚然避席，啟跪頗恭曰：「可得聞乎？」曰：",
    "T50n2061_019:0829a10": "「汝能㑦上帝，東天行而西七曜乎？」曰：「不",
    "T50n2061_019:0829a11": "能。」又曰：「汝能奪地祇、融五嶽而結四海",
    "T50n2061_019:0829a12": "乎？」曰：「不能。」珪曰：「是為五不能也。」又曰：「佛能",
    "T50n2061_019:0829a13": "空一切相，成萬法智，而不能即滅定業。佛",
    "T50n2061_019:0829a14": "能知群有性，窮億劫事，而不能化導無緣。",
    "T50n2061_019:0829a15": "佛能度無量有情，而不能盡眾生界。是為",
    "T50n2061_019:0829a16": "三不能也。定業亦不牢久，無緣亦謂一期，",
    "T50n2061_019:0829a17": "眾生界本無增減。亘無一人，能主有法。有",
    "T50n2061_019:0829a18": "法無主，是謂無法。無法無主，是謂無心。",
    "T50n2061_019:0829a19": "如我解佛，亦無神通也，但能以無心通達",
    "T50n2061_019:0829a20": "一切法耳。作用冥現有情前也。若有心有",
    "T50n2061_019:0829a21": "作，作用必不普周焉。」嶽神曰：「我誠淺昧，未",
    "T50n2061_019:0829a22": "聞空義，願師授我戒，我當奉行，更何業因",
    "T50n2061_019:0829a23": "可拘塵界？我願報慈德，効我所能！」珪曰：「吾",
    "T50n2061_019:0829a24": "觀身無物，觀無常，法窟塊然，更有何欲？」神",
    "T50n2061_019:0829a25": "曰：「師必命我為世間事，展我少小神功，使",
    "T50n2061_019:0829a26": "已發心、初發心、未發心、不信心、必信心五等人",
    "T50n2061_019:0829a27": "目我神蹤，知有佛有神，有能有不能，有",
    "T50n2061_019:0829a28": "自然有非自然者。」珪曰：「無為是，無為是。」",
    "T50n2061_019:0829a29": "神曰：「佛亦使神護法，師寧隳叛佛邪？隨意",
    "T50n2061_019:0829b01": "垂誨。」珪不得已而言曰：「東巖，寺之障也——莾",
    "T50n2061_019:0829b02": "然無樹。北岫有之，而背非屏擁。汝能移北",
    "T50n2061_019:0829b03": "樹於東嶺乎？」神曰：「已聞命矣。」又陳曰：「我必",
    "T50n2061_019:0829b04": "昏夜風雷，擺搖震運，願師無駭。」即鄭重作禮",
    "T50n2061_019:0829b05": "辭去。珪門送而且觀之，見儀衛逶迤如王者",
    "T50n2061_019:0829b06": "之行仗。又復碧靄紅霞，紫嵐皓氣，間錯四散，",
    "T50n2061_019:0829b07": "幢蓋環珮，戈戟森森，凌高𥧲空，杳渺隱沒焉。",
    "T50n2061_019:0829b08": "其夕果有暴風吼雷、奔雲霆電，隆棟壯宇，岌",
    "T50n2061_019:0829b09": "礘將圮，定僧瞻動，宿鳥聲狂互相敲礚，物不",
    "T50n2061_019:0829b10": "安所。乃謂眾僧曰：「無怖，無怖，神與我契",
    "T50n2061_019:0829b11": "矣。」詰旦和霽，則北巖松栝盡移東嶺，森然行",
    "T50n2061_019:0829b12": "植焉。而珪謂其徒曰：「吾歿後無令外知，若",
    "T50n2061_019:0829b13": "為口實，人將妖我也。」以開元四年丙辰歲，",
    "T50n2061_019:0829b14": "囑累門人，若委蛻焉。春秋七十三。遂營塔",
    "T50n2061_019:0829b15": "于嶽之東嶺，影堂存于本院。後十二年，告成",
    "T50n2061_019:0829b16": "縣尉許籌追珪之德為記焉。",
    "T50n2061_019:0829b17": "唐廬江灊山天柱寺惠符傳唐廬江灊山天柱寺惠符傳",
    "T50n2061_019:0829b18": "釋惠符，姓戚氏，越州諸暨人也。登其弱冠，",
    "T50n2061_019:0829b19": "勇氣過人，角力馳逐，無能及者。然其任俠，且",
    "T50n2061_019:0829b20": "厭在家，忽投香嚴寺，矯迹柔心，淳淑頓變。",
    "T50n2061_019:0829b21": "納法之後，練行孤標。每夜沿山據草座，安禪",
    "T50n2061_019:0829b22": "不動。復研尋經論，見潛縣之霍山——昔漢武",
    "T50n2061_019:0829b23": "甞徙南嶽之祭于此——極成勝境。其中天柱寺",
    "T50n2061_019:0829b24": "可以棲神，乃結庵居焉。無幾，有巨蛇張",
    "T50n2061_019:0829b25": "口，毒火焱焱。符徐語之曰：「汝尋宿債，吾可",
    "T50n2061_019:0829b26": "噬也。不然，洗身定意，如運業通，來為受",
    "T50n2061_019:0829b27": "戒。」斯須，弭按蜿蜒而去，果化成人形，來求出",
    "T50n2061_019:0829b28": "家。符為之落髮、披衣，受訖禮辭而退。後被",
    "T50n2061_019:0829b29": "告符私度，具以實對辯。符云：「若私度有愆，甘",
    "T50n2061_019:0829c01": "聽其罪。」官吏知非常而縱之。符凡見瘡癤膿",
    "T50n2061_019:0829c02": "流，皆呪之則差。至開元十八年，無疾而終。乃",
    "T50n2061_019:0829c03": "從火葬，見骨節相連之狀焉。",
    "T50n2061_019:0829c04": "唐長安西明寺惠安傳唐長安西明寺惠安傳",
    "T50n2061_019:0829c05": "釋惠安，未詳何許人也。神龍中遊于京兆，",
    "T50n2061_019:0829c06": "抑多先見。時唐休璟既立邊功，貴盛無比。",
    "T50n2061_019:0829c07": "安往造焉，曰：「相公，甚美必有甚惡。將有大",
    "T50n2061_019:0829c08": "禍，且不遠數月，然可攘去。」休璟素知安能",
    "T50n2061_019:0829c09": "厭勝，諾而拜之。安曰：「更無他術，但奉一計",
    "T50n2061_019:0829c10": "耳——豈非注擬官品，出乎陶治中？請選一有",
    "T50n2061_019:0829c11": "才幹者用為曹州。」因得張君，本京官，即日",
    "T50n2061_019:0829c12": "升之宮贊，相次作守定陶，委之求二犬，可",
    "T50n2061_019:0829c13": "高數尺而神俊者。張君到任，銳意精求，得",
    "T50n2061_019:0829c14": "二犬如其所求以獻之。休璟大悅，召安視",
    "T50n2061_019:0829c15": "之，曰：「極善。」後旬餘，安却來曰：「事在今夕，願",
    "T50n2061_019:0829c16": "相君嚴為警備。」遂留安宿。是夜休璟坐於",
    "T50n2061_019:0829c17": "堂之前軒，命左右十數輩執弧操矢，立于",
    "T50n2061_019:0829c18": "榻之隅。休璟與安共處一榻，至夜分，安笑",
    "T50n2061_019:0829c19": "之曰：「相君之禍免矣！可以就寢。」休璟喜而",
    "T50n2061_019:0829c20": "謝之，遂撤左右俱寢。迨曉，安呼休璟可",
    "T50n2061_019:0829c21": "起矣。問安曰：「二犬何所用乎？」遂尋其跡，",
    "T50n2061_019:0829c22": "至園中，見一人仆地而卒。視其頸有血",
    "T50n2061_019:0829c23": "焉，蓋為物所嚙者。又見二犬在大木下，仰",
    "T50n2061_019:0829c24": "視之，一人袒而匿身。休璟驚且詰之，其人泣",
    "T50n2061_019:0829c25": "而指死者曰：「某與彼俱賊也，昨夕偕來，欲",
    "T50n2061_019:0829c26": "害相國，蓋遇此二犬環而且吠。彼為所噬，",
    "T50n2061_019:0829c27": "既殞。某藏匿無地，天網所羅，為犬蹲守，今",
    "T50n2061_019:0829c28": "甘萬死。」且命縛之，曰：「此罪固當死，然非某",
    "T50n2061_019:0829c29": "心也，乃受制於人耳。」乃釋之，賊拜泣而去。",
    "T50n2061_019:0830a01": "休璟拜謝安曰：「非吾師，不然死於二夫之",
    "T50n2061_019:0830a02": "手矣。」安曰：「此相國之福，豈所能為哉？」又休",
    "T50n2061_019:0830a03": "璟表弟盧軫在荊門，有術士告之曰：「君將",
    "T50n2061_019:0830a04": "有災，當求善禳厭者，或能免矣。」軫知安奇",
    "T50n2061_019:0830a05": "術清行，為時所重，致書于休璟。安即與一",
    "T50n2061_019:0830a06": "書曰：「事在其中耳！」及書達江陵而軫已",
    "T50n2061_019:0830a07": "卒。其家開其書，徒一幅空紙焉，殊無一字，",
    "T50n2061_019:0830a08": "休璟益重之。後數年遁去，罔知所之。",
    "T50n2061_019:0830a09": "唐西域安靜傳唐西域安靜傳徐果師",
    "T50n2061_019:0830a10": "釋安靜，本西域人也。開元十五年振錫東遊，",
    "T50n2061_019:0830a11": "至定陶，直問：「丁居士何在？」鄉人報之曰：「終",
    "T50n2061_019:0830a12": "已三載，葬在郊外。」且曰：「是人也乃在家菩薩，",
    "T50n2061_019:0830a13": "專勤梵行，甞禮事嵩山普寂禪師，云已得",
    "T50n2061_019:0830a14": "甚深法。將終，合掌加趺而坐，儼然而絕。曹城",
    "T50n2061_019:0830a15": "諸寺院鐘磬不擊自鳴也。」靜至墳所，躬自發",
    "T50n2061_019:0830a16": "之。時五色雲氣騰噴而上，遂取其骨——皆金",
    "T50n2061_019:0830a17": "色，連環若鎖，可五丈許——，鏗然響亮，擐杖頭",
    "T50n2061_019:0830a18": "而行。別樹塔重葬，眾咸驚歎。少頃，靜瞥然滅",
    "T50n2061_019:0830a19": "沒焉。",
    "T50n2061_019:0830a20": "系曰：有情遺骼，引因殘果也。凡夫身中節",
    "T50n2061_019:0830a21": "不相至，十地菩薩骨節解盤龍相結，佛則全",
    "T50n2061_019:0830a22": "身舍利焉。今丁居士骨有鉤鎖形，則超凡",
    "T50n2061_019:0830a23": "夫，未階十住，此乃八臂那羅延身骨節頭",
    "T50n2061_019:0830a24": "相鉤是歟？證居士力量及此矣。譬若出金",
    "T50n2061_019:0830a25": "之砂之謂渾，不可謂為砂也；含玉之石之",
    "T50n2061_019:0830a26": "謂璞，不可謂為石也矣。",
    "T50n2061_019:0830a27": "次又成都府大雲寺有徐果師者，混物韜",
    "T50n2061_019:0830a28": "光，人罕詳測。或入三昧，不失律儀。或示",
    "T50n2061_019:0830a29": "狂癡，語事多中。先為衛元嵩，是難測之士，",
    "T50n2061_019:0830b01": "坤維間往往有人謂之徐果師。徐，姓也；果，名",
    "T50n2061_019:0830b02": "也；師，通稱也。此亦彊練、誌公之倫類矣，不知",
    "T50n2061_019:0830b03": "其終云。",
    "T50n2061_019:0830b04": "唐福州鐘山如一傳唐福州鐘山如一傳",
    "T50n2061_019:0830b05": "釋如一，不知何許人也。開元末為僧，典床",
    "T50n2061_019:0830b06": "座。俄有僧遍身瘡疥，衣服󰡖縷，巡遶寺中。",
    "T50n2061_019:0830b07": "僧眾覩之，無不厭惡。唯一見而憫焉，延",
    "T50n2061_019:0830b08": "入常住別堂，安置度夏。夏末辭去，一問：「去",
    "T50n2061_019:0830b09": "何所？」答曰：「歸庵中。」又問：「庵在何也？」「只在大",
    "T50n2061_019:0830b10": "乘寺東。」一曰：「某日前方自彼來，勿見庵處。」",
    "T50n2061_019:0830b11": "曰：「不信，但來相訪。」「某兩日後專來。」一遂往，果",
    "T50n2061_019:0830b12": "見前僧在巖口相候，因携手入一精舍，樓",
    "T50n2061_019:0830b13": "閣森聳，殿堂交錯，且非人間景物。三日遣一",
    "T50n2061_019:0830b14": "公下山——迴首見悉是巖石，方知聖寺耳。一",
    "T50n2061_019:0830b15": "由是倍力修進，願預聖流云。",
    "T50n2061_019:0830b16": "唐西域亡名傳唐西域亡名傳",
    "T50n2061_019:0830b17": "釋天竺亡名，未詳何印度人也。其貌惡陋，",
    "T50n2061_019:0830b18": "纏乾陀色縵條衣，穿革屣，曳鐵錫，化行于",
    "T50n2061_019:0830b19": "京輦。當韋南康臯之生也，纔三日，其家召",
    "T50n2061_019:0830b20": "僧齋，此僧不速自來——其日僧必歷寺連名",
    "T50n2061_019:0830b21": "請至——，韋氏家僮患其長一人，甚怒之，以弊",
    "T50n2061_019:0830b22": "席坐于庭中。既而齋畢，韋氏令乳母負嬰",
    "T50n2061_019:0830b23": "兒出，意請眾僧祝願焉。梵僧先從座起，攝",
    "T50n2061_019:0830b24": "衣升階，視之曰：「別久無恙乎？」嬰兒若有喜",
    "T50n2061_019:0830b25": "色相認之意。眾皆異之。韋君曰：「此子纔生三",
    "T50n2061_019:0830b26": "日，吾師何言別久也？」梵僧曰：「此非檀越所",
    "T50n2061_019:0830b27": "知也。」韋君固問之，梵僧曰：「此子乃諸葛亮",
    "T50n2061_019:0830b28": "之後身耳。武候鼎國時為蜀丞相，君所知",
    "T50n2061_019:0830b29": "也。緣蜀人受其賜且久，今降生於世，將",
    "T50n2061_019:0830c01": "為蜀帥，必福坤維之人。吾往在劍門，與此",
    "T50n2061_019:0830c02": "子為善友。既知其生于君門，吾不遠而來。",
    "T50n2061_019:0830c03": "此子作劍南節度二十年，官極貴中書令、太",
    "T50n2061_019:0830c04": "尉。此外非我所知也。」父然之，因以武子為",
    "T50n2061_019:0830c05": "字，又單字武也。張鎰出為鳳翔隴州節度，",
    "T50n2061_019:0830c06": "奏臯權知隴州。及鎰為李楚琳所殺，牛雲",
    "T50n2061_019:0830c07": "光請臯為帥。朱泚不得已用臯為鳳翔",
    "T50n2061_019:0830c08": "帥。德宗置奉義軍節以旌之，續加禮部尚",
    "T50n2061_019:0830c09": "書。興元中，駕還京，徵為左金吾衛將軍。貞",
    "T50n2061_019:0830c10": "元元年，為成都尹，代張延賞。到任和南蠻",
    "T50n2061_019:0830c11": "并戰功，封南康郡王。順宗即位，進太尉。南",
    "T50n2061_019:0830c12": "康在任二十一年，末塗甚崇釋氏——恒持數",
    "T50n2061_019:0830c13": "珠誦佛名。所養鸚鵡，教令念經。及死，焚",
    "T50n2061_019:0830c14": "之，有舍利焉。臯又歸心南宗禪道，學心法",
    "T50n2061_019:0830c15": "於淨眾寺神會禪師。在蜀，富貴僭差，重賦斂，",
    "T50n2061_019:0830c16": "時議非之，然合梵僧懸記焉。",
    "T50n2061_019:0830c17": "唐京兆抱玉傳唐京兆抱玉傳",
    "T50n2061_019:0830c18": "釋抱玉者，行業高奇，人事罕接。每言來事，",
    "T50n2061_019:0830c19": "如目擊焉。見釋子大光而誨之曰：「汝誦經",
    "T50n2061_019:0830c20": "宜高揭法音，徹諸天傾聽，必得神人輔",
    "T50n2061_019:0830c21": "翼。」後皆符其記莂。京邑歸信千計。每夕獨",
    "T50n2061_019:0830c22": "處一室，闔扉撤燭。甞有僧於門隙間窺",
    "T50n2061_019:0830c23": "其所以，見玉口中出慶雲，華彩可愛。後",
    "T50n2061_019:0830c24": "年可九十許而終。終時方大暑，而尸無萎",
    "T50n2061_019:0830c25": "敗。宰臣第五琦與玉相善，及終，臨喪頗哀。",
    "T50n2061_019:0830c26": "琦以香乳灌其口，隨有祥光自口而出，晃",
    "T50n2061_019:0830c27": "然四照。琦愈奇之。琦乾元二年十月貶忠州",
    "T50n2061_019:0830c28": "刺史。寶應初入為太子賓客，至京尹，玉皆",
    "T50n2061_019:0830c29": "預言榮貴轗𨎺相半，皆如其言，刻意歸信",
    "T50n2061_019:0831a01": "焉。",
    "T50n2061_019:0831a02": "唐虢州閿鄉阿足師傳唐虢州閿鄉阿足師傳",
    "T50n2061_019:0831a03": "釋阿足師者，莫詳出處。形質癡濁，精神瞢",
    "T50n2061_019:0831a04": "然，時有所言，靡不先覺。雖居無定所，多",
    "T50n2061_019:0831a05": "寓閿鄉。以其踵法雲公之塵躅，憧憧往來，",
    "T50n2061_019:0831a06": "爭路禮謁，檀施山積，曾無顧瞻。人有隱憂，",
    "T50n2061_019:0831a07": "身嬰所苦，獲其指南者，其驗神速。時陝州",
    "T50n2061_019:0831a08": "有富家翁張臻者，產業且多，財貨增溢。少子",
    "T50n2061_019:0831a09": "息，臻恒懼錢帛身後無嗣。後產男，既愚且",
    "T50n2061_019:0831a10": "憃，手足拳攣，語言謇澁，唯嗜飲食，殆與平",
    "T50n2061_019:0831a11": "人有異——口如溪󱐙，終日無厭。年可十七，",
    "T50n2061_019:0831a12": "父母鐘愛，縱其須索，迎醫求藥，不遠千里。",
    "T50n2061_019:0831a13": "數十年後家業罄窮，或有謂其臻曰：「阿足",
    "T50n2061_019:0831a14": "師其實寶誌之流，何不敷布腹心，求救其",
    "T50n2061_019:0831a15": "疾？」乃夫妻來抵閿鄉，叩頭抆淚，告其拯拔。",
    "T50n2061_019:0831a16": "阿足瞑目久之，謂臻曰：「汝冤未散，尚須數",
    "T50n2061_019:0831a17": "年，憫汝勤拳，為汝除去。」即令選日於河上",
    "T50n2061_019:0831a18": "致齋，廣召眾多，同觀度脫。仍領引其男赴",
    "T50n2061_019:0831a19": "于道場。時眾知阿足奇異，觀者如堵。少選，",
    "T50n2061_019:0831a20": "指呼壯夫三數輩叱曳其子，令投諸河，隨",
    "T50n2061_019:0831a21": "急流而逝。臻且哀且驚，莫測其由。阿足語",
    "T50n2061_019:0831a22": "臻曰：「為汝除災訖。」良久，其子忽於流數十",
    "T50n2061_019:0831a23": "步外聳身水面，戟手罵其父母曰：「與爾冤",
    "T50n2061_019:0831a24": "仇宿世緣業，賴逢聖者遽此解紛。儻或不",
    "T50n2061_019:0831a25": "然，未期畢日。」挺身高呼，辭理分明，都無癡",
    "T50n2061_019:0831a26": "濁之狀。須臾沈水，不知其他。阿足由茲傳",
    "T50n2061_019:0831a27": "播，歸信之人如就市焉。所行化導皆此類",
    "T50n2061_019:0831a28": "矣，蓋大曆、建中中也。殆德宗貞元十二年丙",
    "T50n2061_019:0831a29": "子，勅諡為大圓禪師。至今陝、虢之間，猶崇重",
    "T50n2061_019:0831b01": "焉。",
    "T50n2061_019:0831b02": "唐天台山封干師傳唐天台山封干師傳木𣹟師寒山子拾得",
    "T50n2061_019:0831b03": "釋封干師者，本居天台山國清寺也。剪髮齊",
    "T50n2061_019:0831b04": "眉，布裘擁質，身量可七尺餘。人或借問，止",
    "T50n2061_019:0831b05": "對曰「隨時」二字而已，更無他語。樂獨舂穀，",
    "T50n2061_019:0831b06": "役同城旦，應副齋炊。甞乘虎直入松門——眾",
    "T50n2061_019:0831b07": "僧驚懼——，口唱《唱道歌》，時眾方皆崇重。及終",
    "T50n2061_019:0831b08": "後，於先天年中在京兆行化，非恒人之常",
    "T50n2061_019:0831b09": "調，士庶見之，無不傾禮。以其躡萬迴師之",
    "T50n2061_019:0831b10": "後，微亦相類，風狂之相過之，言則多中。先",
    "T50n2061_019:0831b11": "是國清寺僧厨中有二苦行曰寒山子，曰",
    "T50n2061_019:0831b12": "拾得，多於僧厨執爨，爨訖，二人晤語，潛聽",
    "T50n2061_019:0831b13": "者多不體解。亦甚顛狂，糺合相親，蓋同類相",
    "T50n2061_019:0831b14": "求耳。時閭丘胤出牧丹丘，將議巾車——苦",
    "T50n2061_019:0831b15": "頭疼羌甚，醫工寡効。邂逅干造，云：「某自天",
    "T50n2061_019:0831b16": "台來謁使君。」且告之患，干曰：「君何慮乎？」便",
    "T50n2061_019:0831b17": "索淨器，吮水噴之，斯須覺體中頗佳。閭丘",
    "T50n2061_019:0831b18": "異之，乃請干一言定此行之吉凶。曰：「到任",
    "T50n2061_019:0831b19": "記謁文殊。」閭丘曰：「此菩薩何在？」曰：「國清寺厨",
    "T50n2061_019:0831b20": "執爨洗器者是。」及入山寺，問曰：「此寺曾有",
    "T50n2061_019:0831b21": "封干禪師？」曰：「有。」「院在何所？寒山、拾得復是何",
    "T50n2061_019:0831b22": "人？」時僧道翹對曰：「封干舊院即經藏後，今閴",
    "T50n2061_019:0831b23": "無人，止有虎豹時來此哮吼耳。寒、拾二人",
    "T50n2061_019:0831b24": "見在僧厨執役。」閭丘入干房，唯見虎跡縱",
    "T50n2061_019:0831b25": "橫。又問「干在此有何行業？」曰：「唯事舂穀，供",
    "T50n2061_019:0831b26": "僧粥食，夜則唱歌諷誦不輟。」如是再三歎",
    "T50n2061_019:0831b27": "嗟。乃入厨。見二人燒柴木，有圍爐之狀。閭",
    "T50n2061_019:0831b28": "丘拜之，二人連聲咄吒，後執閭丘手褻之",
    "T50n2061_019:0831b29": "若孾孺，呵呵不已。行曰：「封干饒舌。」自此二",
    "T50n2061_019:0831c01": "人相携手出松門，更不復入寺焉。干又甞",
    "T50n2061_019:0831c02": "入五臺巡禮，逢一老翁，問曰：「莫是文殊",
    "T50n2061_019:0831c03": "否？」翁曰：「豈可有二文殊？」干禮之未起，恍然",
    "T50n2061_019:0831c04": "失之。",
    "T50n2061_019:0831c05": "次有木𣹟師者，多遊京邑市鄽間，亦類封",
    "T50n2061_019:0831c06": "干，人莫輕測。「封」、「豐」二字，出沒不同——韋述史",
    "T50n2061_019:0831c07": "官作「封疆」之「封」，閭丘序三賢作「豐稔」之「豐」，未",
    "T50n2061_019:0831c08": "知孰是。",
    "T50n2061_019:0831c09": "寒山子者，世謂為貧子風狂之士，弗可恒",
    "T50n2061_019:0831c10": "度推之。隱天台始豐縣西七十里，號為寒、",
    "T50n2061_019:0831c11": "暗二巖，每於寒巖幽窟中居之，以為定止。",
    "T50n2061_019:0831c12": "時來國清寺。有拾得者，寺僧令知食堂，恒",
    "T50n2061_019:0831c13": "時收拾眾僧殘食菜滓，斷巨竹為筒，投藏",
    "T50n2061_019:0831c14": "于內。若寒山子來，即負而去。或廊下徐行，或",
    "T50n2061_019:0831c15": "時叫噪凌人，或望空曼罵。寺僧不耐，以杖",
    "T50n2061_019:0831c16": "逼逐，翻身撫掌，呵呵徐退。然其布襦零落，面",
    "T50n2061_019:0831c17": "貌枯瘁，以樺皮為冠，曳大木屐。或發辭",
    "T50n2061_019:0831c18": "氣，宛有所歸，歸于佛理。初閭丘入寺訪問",
    "T50n2061_019:0831c19": "寒山，沙門道翹對曰：「此人狂病，本居寒巖",
    "T50n2061_019:0831c20": "間，好吟詞偈，言語不常，或臧或否，終不可",
    "T50n2061_019:0831c21": "知。與寺行者拾得以為交友，相聚言說，不",
    "T50n2061_019:0831c22": "可詳悉。」寺僧見太守拜之，驚曰：「大官何禮",
    "T50n2061_019:0831c23": "風狂夫耶？」二人連臂笑傲出寺。閭丘復往",
    "T50n2061_019:0831c24": "寒巖謁問，并送衣裳藥物，而高聲倡言曰：",
    "T50n2061_019:0831c25": "「賊我賊。」退便身縮入巖石穴縫中，復曰：「報",
    "T50n2061_019:0831c26": "汝諸人，各各努力。」其石穴縫泯然而合，杳",
    "T50n2061_019:0831c27": "無蹤跡。乃令僧道翹尋其遺物，唯於林間",
    "T50n2061_019:0831c28": "綴葉書詞頌并村墅人家屋壁所抄錄，得",
    "T50n2061_019:0831c29": "二百餘首，今編成一集，人多諷誦。後曹山",
    "T50n2061_019:0832a01": "寂禪師注解，謂之《對寒山子詩》——以其本無氏",
    "T50n2061_019:0832a02": "族，越民唯呼為寒山子。至有「庭際何所有，",
    "T50n2061_019:0832a03": "白雲抱幽石」句，歷然雅體。今巖下有石，亭",
    "T50n2061_019:0832a04": "亭而立，號「幽石」焉。",
    "T50n2061_019:0832a05": "拾得者，封干禪師先是偶山行至赤城道側，",
    "T50n2061_019:0832a06": "仍聞兒啼，遂尋之，見一子可數歲已來，初",
    "T50n2061_019:0832a07": "謂牧牛之竪。委問端倪，云：「無舍，孤棄于此。」",
    "T50n2061_019:0832a08": "封干携至國清寺，付與典座僧。或人來認，必",
    "T50n2061_019:0832a09": "可還之。後沙門靈熠攝受之，令知食堂香",
    "T50n2061_019:0832a10": "燈。忽於一日，見其登座，與像對槃而飡。復",
    "T50n2061_019:0832a11": "呼憍陳如曰「小果聲聞」。傍若無人，執筯大",
    "T50n2061_019:0832a12": "笑，僧乃驅之。靈熠咨尊宿等，罷其堂任，且",
    "T50n2061_019:0832a13": "令厨內滌器，洗濯纔畢，澄濾食滓，以筒盛",
    "T50n2061_019:0832a14": "之。寒山來，必負而去。又護伽藍神廟，每日僧",
    "T50n2061_019:0832a15": "厨下食，為烏鳥所取狼藉。拾得以杖扑土",
    "T50n2061_019:0832a16": "偶三二下，罵曰：「汝食不能護，安護伽藍乎？」",
    "T50n2061_019:0832a17": "是夕神附夢與闔寺僧曰：「拾得打我。」明日",
    "T50n2061_019:0832a18": "諸僧說夢符同，一寺紛然，始知非常人也。時",
    "T50n2061_019:0832a19": "牒申州縣，郡符下云：「賢士隱遁，菩薩應身，宜",
    "T50n2061_019:0832a20": "用旌之。」號拾得為賢士。又於寺莊牧牛，",
    "T50n2061_019:0832a21": "歌詠呼天。當其寺僧布薩時，拾得驅牛至",
    "T50n2061_019:0832a22": "僧集堂前，倚門撫掌大笑曰：「悠悠者聚頭。」",
    "T50n2061_019:0832a23": "時持律首座咄曰：「風人何以喧礙說戒？」拾得",
    "T50n2061_019:0832a24": "曰：「我不放牛也，此群牛者多是此寺知僧",
    "T50n2061_019:0832a25": "事人也。」拾得各呼亡僧法號，牛各應聲而",
    "T50n2061_019:0832a26": "過，舉眾錯愕，咸思改往修來，感菩薩垂跡",
    "T50n2061_019:0832a27": "度脫。時道翹纂錄寒山文句於寺土地神廟",
    "T50n2061_019:0832a28": "壁，見拾得偈詞，附《寒山集》中。",
    "T50n2061_019:0832a29": "系曰：按封干先天中遊遨京室，知閭丘、寒山、",
    "T50n2061_019:0832b01": "拾得俱睿宗朝人也，奈何宣師《高僧傳》中……閭",
    "T50n2061_019:0832b02": "丘，武臣也，是唐初人。閭丘序記三人，不言",
    "T50n2061_019:0832b03": "年代，使人悶焉。復賜緋，乃文資也。夫如是，",
    "T50n2061_019:0832b04": "乃有二同姓名閭丘也。又大溈祐公於憲",
    "T50n2061_019:0832b05": "宗朝遇寒山子，指其泐潭，仍逢拾得於國",
    "T50n2061_019:0832b06": "清，知三人是唐季葉時猶存。夫封干也，天台",
    "T50n2061_019:0832b07": "沒而京兆出；寒、拾也，先天在而元和逢。為年",
    "T50n2061_019:0832b08": "壽彌長耶？為隱顯不恒耶？《易》象有之，「小狐",
    "T50n2061_019:0832b09": "汔濟」，其此之謂乎！",
    "T50n2061_019:0832b10": "唐成都淨眾寺無相傳唐成都淨眾寺無相傳智詵禪師",
    "T50n2061_019:0832b11": "釋無相，本新羅國人也，是彼土王第三子，於",
    "T50n2061_019:0832b12": "本國正朔年月生，於群南寺落髮登戒。以",
    "T50n2061_019:0832b13": "開元十六年泛東溟至于中國，到京。玄宗",
    "T50n2061_019:0832b14": "召見，隷於禪定寺。後入蜀資中，謁智詵禪",
    "T50n2061_019:0832b15": "師。有處寂者——異人也——，則天曾召入宮賜磨",
    "T50n2061_019:0832b16": "納九條衣，事必懸知，且無差跌。相未至之",
    "T50n2061_019:0832b17": "前，寂曰：「外來之賓，明當見矣。汝曹宜洒掃",
    "T50n2061_019:0832b18": "以待。」間一日果至，寂公與號曰無相。中夜",
    "T50n2061_019:0832b19": "授與摩納衣，如是入深溪谷巖下坐禪，有",
    "T50n2061_019:0832b20": "黑犢二，交角盤礴於座下，近身甚急，毛手",
    "T50n2061_019:0832b21": "入其袖，其冷如氷，捫摸至腹，相殊不傾動。",
    "T50n2061_019:0832b22": "每入定，多是五日為度。忽雪深，有二猛獸",
    "T50n2061_019:0832b23": "來，相自洗拭，裸臥其前，願以身施其食。二",
    "T50n2061_019:0832b24": "獸從頭至足，嗅匝而去。往往夜間坐床下，搦",
    "T50n2061_019:0832b25": "虎鬚毛。既而山居稍久，衣破髮長，獵者疑是",
    "T50n2061_019:0832b26": "異獸，將射之，復止。後來入城市，晝在冢",
    "T50n2061_019:0832b27": "間，夜坐樹下。真行杜多之行也。人漸見重，",
    "T50n2061_019:0832b28": "為構精舍於亂墓前。長史章仇兼瓊來禮謁",
    "T50n2061_019:0832b29": "之。屬明皇違難入蜀，迎相入內殿。供禮",
    "T50n2061_019:0832c01": "之時，成都縣令楊翌疑其妖惑，乃帖追至，",
    "T50n2061_019:0832c02": "命徒二十餘人曳之。徒近相身，一皆戰慄，",
    "T50n2061_019:0832c03": "心神俱失。頃之大風卒起，沙石飛颺，直入廳",
    "T50n2061_019:0832c04": "事，飄簾卷幕。楊翌叩頭拜伏，喘而不敢語。",
    "T50n2061_019:0832c05": "懺畢風止，奉送舊所。由是遂勸檀越造淨",
    "T50n2061_019:0832c06": "眾、大慈、菩提、寧國等寺。外邑蘭若鐘塔，不可",
    "T50n2061_019:0832c07": "悉數。先居淨眾本院，後號松溪是歟。相至",
    "T50n2061_019:0832c08": "成都也，忽有一力士稱捨力伐柴，供僧厨",
    "T50n2061_019:0832c09": "用。相之弟本國新為王矣，懼其却迴，其位危",
    "T50n2061_019:0832c10": "殆將，遣刺客來屠之，相已冥知矣。忽日",
    "T50n2061_019:0832c11": "供柴賢者暫來，謂之曰：「今夜有客。」曰：「灼然。」",
    "T50n2061_019:0832c12": "又曰：「莫傷佛子。」至夜，薪者持刀挾席坐",
    "T50n2061_019:0832c13": "禪座之側，逡巡覺壁上似有物下，遂躍起，",
    "T50n2061_019:0832c14": "以刀一揮，巨胡身首分於地矣。後門素有",
    "T50n2061_019:0832c15": "巨坈，乃曳去瘞之，復以土拌滅其跡而去。",
    "T50n2061_019:0832c16": "質明，相令召伐柴者謝之，已不見矣。甞",
    "T50n2061_019:0832c17": "指其浮圖前柏曰：「此樹與塔齊，寺當毀矣。」",
    "T50n2061_019:0832c18": "至會昌廢毀，樹正與塔等。又言寺前二小",
    "T50n2061_019:0832c19": "池，左羹右飯，齋施時少，則令淘浚之，果來",
    "T50n2061_019:0832c20": "供設。其神異多此類也。以至德元年建午月",
    "T50n2061_019:0832c21": "十九日無疾示滅，春秋七十七。臨終，或問",
    "T50n2061_019:0832c22": "之曰：「何人可繼住持乎？」乃索筆書百數字，",
    "T50n2061_019:0832c23": "皆隱不可知，諧而叶韻。記莂八九十年，事",
    "T50n2061_019:0832c24": "驗無差失。先是武宗廢教，成都止留大慈",
    "T50n2061_019:0832c25": "一寺，淨眾例從除毀。其寺巨鐘乃移入大",
    "T50n2061_019:0832c26": "慈矣。洎乎宣宗中興釋氏，其鐘却還淨眾，",
    "T50n2061_019:0832c27": "以其鐘大隔江，計功兩日方到。明日方欲",
    "T50n2061_019:0832c28": "為齋，辰去迎取，巳時已至，推挽之勢直若",
    "T50n2061_019:0832c29": "飛焉。咸怪神速，非人力之所致也。原其相",
    "T50n2061_019:0833a01": "之舍利、分塑、真形，爾日面皆流汗，上足李僧",
    "T50n2061_019:0833a02": "以巾旋拭，有染指者，其汗頗鹹，乃知相之",
    "T50n2061_019:0833a03": "神力自曳鐘也。變異如此，一何偉哉！後號",
    "T50n2061_019:0833a04": "東海大師塔焉。乾元三年，資州刺史韓汯",
    "T50n2061_019:0833a05": "撰碑，至開成中李商隱作《梓州四證堂碑》，",
    "T50n2061_019:0833a06": "推相為一證也。",
    "T50n2061_019:0833a07": "唐揚州西靈塔寺懷信傳唐揚州西靈塔寺懷信傳",
    "T50n2061_019:0833a08": "釋懷信者，居處廣陵，別無奇迹。會昌三年",
    "T50n2061_019:0833a09": "癸亥歲，武宗為趙歸真排毀釋門，將欲堙",
    "T50n2061_019:0833a10": "滅教法。有淮南詞客劉隱之薄遊四明，旅",
    "T50n2061_019:0833a11": "泊之宵，夢中如泛海焉。迴顧見塔一所東",
    "T50n2061_019:0833a12": "度，見是淮南西靈寺塔。其塔峻峙，制度校胡",
    "T50n2061_019:0833a13": "太后永寧塔少分耳。其塔第三層，見信凭欄",
    "T50n2061_019:0833a14": "與隱之交談，且曰：「暫送塔過東海，旬日而",
    "T50n2061_019:0833a15": "還。」數日，隱之歸揚州，即往謁信。信曰：「記得",
    "T50n2061_019:0833a16": "海上相見時否？」隱之了然省悟。後數日天火，",
    "T50n2061_019:0833a17": "焚塔俱盡——白雨傾澍，傍有草堂，一無所",
    "T50n2061_019:0833a18": "損。由是觀之，東海人見永寧塔不謬矣。",
    "T50n2061_019:0833a19": "系曰：塔焚皆云往東海，海豈納煨燼耶？通",
    "T50n2061_019:0833a20": "曰：「五行為物亦七大性，可弗周遍法界乎？",
    "T50n2061_019:0833a21": "順則相生，逆則相害。雖逆順各時，與法界",
    "T50n2061_019:0833a22": "同其分齊，證知唯有『識』耳。且天仙鬼物與人",
    "T50n2061_019:0833a23": "相反：殊勝諸天則定果宮殿，神仙則附物變",
    "T50n2061_019:0833a24": "化，鬼神則歆其食氣——質礙之流，火化則得受",
    "T50n2061_019:0833a25": "用也。凡塔剎嚴麗，多被鬼神取旃。海若川",
    "T50n2061_019:0833a26": "侯，亦非人也，如陳重雲殿天火焚，東海人時",
    "T50n2061_019:0833a27": "見殿影焉。又近馬氏霸湖南，末年天冊閣",
    "T50n2061_019:0833a28": "為天火焚，朗州守此夜聞空中呵喝言『迴",
    "T50n2061_019:0833a29": "避，天冊閣來也。』雲中騰沸，若千萬人舁荷重",
    "T50n2061_019:0833b01": "物然，累日，方潭州火矣。若懷信見劉隱之夢，",
    "T50n2061_019:0833b02": "信亦不可測之僧也。」",
    "T50n2061_019:0833b03": "唐陝府辛七師傳唐陝府辛七師傳",
    "T50n2061_019:0833b04": "釋辛七師者，不顯出家之號，時姓氏行次呼",
    "T50n2061_019:0833b05": "之，既熟人耳，更無別召體焉，實陝人也。始",
    "T50n2061_019:0833b06": "為兒時，甚聞謹肅，不甞狎弄，少即老成。其",
    "T50n2061_019:0833b07": "父為陝郡守，觀七師之作為，謂其母曰：「是",
    "T50n2061_019:0833b08": "子非常兒孺，善宜護養之。」年甫十歲，逈知",
    "T50n2061_019:0833b09": "佛法可以宗尚，凡經卷冥然分其此華此梵，",
    "T50n2061_019:0833b10": "都不緣師教。及鐘荼蓼，陟屺之痛愈深，",
    "T50n2061_019:0833b11": "雖親屬勸勉，益加柴毀。先是郡城南有瓦",
    "T50n2061_019:0833b12": "窰七所，一日哀號之際，發狂遁去，其家僮輩",
    "T50n2061_019:0833b13": "躡迹尋之。見其入窰竈中端坐，身有奇",
    "T50n2061_019:0833b14": "光，燦若金色。家僮驚，就問無言，懼而徒步。",
    "T50n2061_019:0833b15": "次窺一窰，復見七師，同前相狀。如是歷遍",
    "T50n2061_019:0833b16": "七窰，一一見其端坐發光。是以陝服之人重",
    "T50n2061_019:0833b17": "之若神，遇之羅拜焉。",
    "T50n2061_019:0833b18": "唐京師大安國寺和和傳唐京師大安國寺和和傳",
    "T50n2061_019:0833b19": "釋和和者，莫詳氏族、本生。其為僧也狂而",
    "T50n2061_019:0833b20": "不亂，愚而有知，罔測其由。發言多中，時",
    "T50n2061_019:0833b21": "號為聖。安國寺中居住，出入無拘撿。見本",
    "T50n2061_019:0833b22": "寺修營殿閣未就——有越國公主降滎陽",
    "T50n2061_019:0833b23": "鄭萬鈞，雖琴瑟相諧，而數年無子——和因至",
    "T50n2061_019:0833b24": "公主家，鈞焚香灑掃以待之。主拜跪歸向，",
    "T50n2061_019:0833b25": "鈞祈告之曰：「某自叨選尚，願得一子為",
    "T50n2061_019:0833b26": "嗣，唯師能致之乎？」和曰：「易耳！但遺我三千",
    "T50n2061_019:0833b27": "疋絹，主當誕二男。」鈞勤重如聽佛語，出絹",
    "T50n2061_019:0833b28": "如所求施之。和取付修寺殿閣功德主。乃",
    "T50n2061_019:0833b29": "曰：「主有娠矣，吾令二天人下為公主作兒。",
    "T50n2061_019:0833c01": "所憂者公主不能併妊二子乎？為㝈乳包",
    "T50n2061_019:0833c02": "羞耳。吾俾其同年而前後誕之。」果如其言，",
    "T50n2061_019:0833c03": "歲初年末，各生之矣。長曰潛耀，次曰晦明，",
    "T50n2061_019:0833c04": "皆美丈夫，後博涉成事焉。京邑之間傳揚沸",
    "T50n2061_019:0833c05": "渭，量其位地，不可輕議哉。",
    "T50n2061_019:0833c06": "唐揚州孝感寺廣陵大師傳唐揚州孝感寺廣陵大師傳",
    "T50n2061_019:0833c07": "釋廣陵大師者，維揚人也，不言法名，淮海",
    "T50n2061_019:0833c08": "之間，競呼廣陵大師也。形質寢陋，性多桀黠，",
    "T50n2061_019:0833c09": "真率之狀，與屠沽輩相類，止沙門形異耳。好",
    "T50n2061_019:0833c10": "嗜酒啖肉，常衣繐裘——厚重可知——，盛暑亦不",
    "T50n2061_019:0833c11": "暫脫，蚤虱聚其上。僑寓孝感寺，獨一室，每夕",
    "T50n2061_019:0833c12": "闔扉而寢，率以為常。或狂悖性發，則屠犬",
    "T50n2061_019:0833c13": "彘，日聚惡少鬪敺，或醉臥道傍，揚民以是",
    "T50n2061_019:0833c14": "惡之。貞元中，有一少壯素以力聞，甞一日",
    "T50n2061_019:0833c15": "少壯與人賭博，大師大怒，以手擊碎博局。",
    "T50n2061_019:0833c16": "少壯笑曰：「騃兒何敢逆壯士耶？」大師且罵而",
    "T50n2061_019:0833c17": "唾其面，於是索少壯鬪擊，觀者圍匝千數。",
    "T50n2061_019:0833c18": "少壯為大師所困，迸道而逃。自此人方知",
    "T50n2061_019:0833c19": "有神力焉。亦於稠人廣眾中自負其力，往",
    "T50n2061_019:0833c20": "往入闤闠間剽奪人錢帛，市人皆畏其勇",
    "T50n2061_019:0833c21": "而莫敢拒。後有一耆年僧，召大師誡勅之",
    "T50n2061_019:0833c22": "曰：「汝胡不謹守戒法，奈何食酒肉，屠犬豕，",
    "T50n2061_019:0833c23": "彊抄市人錢物，又與無賴子弟鬪競，不律",
    "T50n2061_019:0833c24": "儀甚，豈是僧人本事耶？一旦眾所不容，執",
    "T50n2061_019:0833c25": "見官吏，桉法治之，何處逃隱？且深累佛法。」",
    "T50n2061_019:0833c26": "大師怒色對之曰：「蠅蚋徒喋羶腥，爾安知",
    "T50n2061_019:0833c27": "鴻鵠之志乎？然則我道非爾所知也。且我",
    "T50n2061_019:0833c28": "清中混外者，豈同爾齷齪無大度乎？」耆年",
    "T50n2061_019:0833c29": "且不能屈。後一日自外來歸，入室閉戶，有",
    "T50n2061_019:0834a01": "於門隙覘之——見大師坐席放神光，自眉",
    "T50n2061_019:0834a02": "間晃朗，照物洞然。觀者驚報，少頃寺僧奔至，",
    "T50n2061_019:0834a03": "瞻禮稱歎，或有懺悔曾謗之者，或有彈指",
    "T50n2061_019:0834a04": "讚詠之者。明日群僧伺候大師出，焚香致",
    "T50n2061_019:0834a05": "禮。及開戶，瞑目如入禪定，已長往矣。自",
    "T50n2061_019:0834a06": "此廣陵人寫貌供養，號之為大師焉。",
    "T50n2061_019:0834a07": "唐南嶽山明瓚傳唐南嶽山明瓚傳",
    "T50n2061_019:0834a08": "釋明瓚者，未知氏族生緣。初遊方詣嵩山，",
    "T50n2061_019:0834a09": "普寂盛行禪法，瓚往從焉。然則默證寂之心",
    "T50n2061_019:0834a10": "契，人罕推重。尋於衡巖閑居，眾僧營作，我",
    "T50n2061_019:0834a11": "則晏如，縱被詆訶，殊無愧恥，時目之懶瓚",
    "T50n2061_019:0834a12": "也。一說伊僧差越等夷——或隨眾齋飡，或以",
    "T50n2061_019:0834a13": "瓦釜煮土而食——，云是彌陀佛應身，未知何",
    "T50n2061_019:0834a14": "證驗之？一云好食僧之殘食，故殘也殘上聲呼。或",
    "T50n2061_019:0834a15": "隨逐之，則時出言語，皆契佛理，事迹難知。",
    "T50n2061_019:0834a16": "天寶初，至南嶽寺執役，盡專一寺之上，夜",
    "T50n2061_019:0834a17": "止群牛之下，曾無倦也。如是經二十年。相",
    "T50n2061_019:0834a18": "國鄴公李泌避崔、李之害，隱南嶽而潛察",
    "T50n2061_019:0834a19": "瓚所為，曰：「非常人也。」聽其中宵梵唄，響徹",
    "T50n2061_019:0834a20": "山谷。李公情頗知音，能辯休戚，謂瓚曰「經",
    "T50n2061_019:0834a21": "音悽愴而後喜悅，必讁墮之人時將去矣。」候",
    "T50n2061_019:0834a22": "中夜，李公潛往謁焉，望席門自贊而拜。瓚",
    "T50n2061_019:0834a23": "大詬，仰空而唾曰：「是將賊我。」李愈加鄭重，",
    "T50n2061_019:0834a24": "唯拜而已。瓚正撥牛糞火，出芋啗之，良久乃",
    "T50n2061_019:0834a25": "曰：「可以席地。」取所啗芋之半以授焉。李跪",
    "T50n2061_019:0834a26": "捧盡食而謝。謂李公曰：「慎勿多言，領取十",
    "T50n2061_019:0834a27": "年宰相。」李拜而退。居一月，刺史祭岳，修道",
    "T50n2061_019:0834a28": "路極嚴。忽中夜風雷，而一峯頹下，其緣山蹬",
    "T50n2061_019:0834a29": "道為大石所攔，乃以數牛縻絆而挽之，又",
    "T50n2061_019:0834b01": "以數百人鼓噪以推之，物力竭而石愈固，",
    "T50n2061_019:0834b02": "更無他術。瓚曰：「奚用如許繁為？我始去之。」",
    "T50n2061_019:0834b03": "眾皆大笑，瓚遂履石而動，忽轉盤而下，聲",
    "T50n2061_019:0834b04": "若震雷。山路既開，眾僧禮而踴躍，一郡呼",
    "T50n2061_019:0834b05": "為至聖，太守奉如神明。瓚悄然乃懷去意。",
    "T50n2061_019:0834b06": "寺外虎豹忽爾成群，日有殺傷，無由禁止。",
    "T50n2061_019:0834b07": "瓚曰：「授我一小箠，為爾驅除。」眾曰：「大石猶",
    "T50n2061_019:0834b08": "可推，虎豹當易制。」遂與之荊梃，皆躡後以",
    "T50n2061_019:0834b09": "觀之。出門，見一虎銜之而去。瓚既去矣，虎",
    "T50n2061_019:0834b10": "亦絕蹤矣。李鄴公於天寶末，肅宗北巡，至",
    "T50n2061_019:0834b11": "靈武即位，遣使訪召。會泌自嵩、頴奔赴行",
    "T50n2061_019:0834b12": "在所。帝喜用之，俾掌樞務，權逾宰相，判廣",
    "T50n2061_019:0834b13": "平王府司馬事。肅宗曰：「卿為朕師友。今父子",
    "T50n2061_019:0834b14": "三人資卿道義。」尋為崔圓、李輔國害其能，泌",
    "T50n2061_019:0834b15": "懼，乞遊衡嶽，詔許之。絕粒數年，遂見瓚",
    "T50n2061_019:0834b16": "焉。後終居相位，一如瓚之懸記矣。勅諡大",
    "T50n2061_019:0834b17": "明禪師，塔存嶽中云。",
    "T50n2061_019:0834b18": "唐簡州慈雲寺待駕傳唐簡州慈雲寺待駕傳懷一",
    "T50n2061_019:0834b19": "釋待駕，俗姓王氏，金水縣人也。沖孺出家，作",
    "T50n2061_019:0834b20": "為詭異，其父立名待駕，當天寶末也。練行",
    "T50n2061_019:0834b21": "精進，時號「頭陀」。及玄宗巡幸，果自詣府剃",
    "T50n2061_019:0834b22": "䰂為僧。至是「待駕得度」，其言信矣。駕去",
    "T50n2061_019:0834b23": "縣邑二十里，開逕芟茅，獨居山頂，後成一",
    "T50n2061_019:0834b24": "寺。此山絕多靈跡，初名石城，迨明皇至劍",
    "T50n2061_019:0834b25": "門，山神見形迎駕，稱姓李氏，勅賜與玄孫",
    "T50n2061_019:0834b26": "之稱。後陟武擔東臺，遠望祥雲紫氣，盤結",
    "T50n2061_019:0834b27": "空界，問左右曰：「此何處？」對曰：「石城山。」乃悟",
    "T50n2061_019:0834b28": "山神扈衛之意，遂改雲頂為慈雲寺也。駕",
    "T50n2061_019:0834b29": "後卒于此寺。又福州楞伽寺釋懷一，景龍中",
    "T50n2061_019:0834c01": "銳意於愛同寺東造精舍，相度地形，無水",
    "T50n2061_019:0834c02": "濟用，方拱手而去。忽山禽擊鬪於地，一異",
    "T50n2061_019:0834c03": "之，命工穴深尺餘，甘泉沸湧。此後伏臘而",
    "T50n2061_019:0834c04": "無加耗。寺中每有休咎，必暫減耗，候以知",
    "T50n2061_019:0834c05": "之，風俗謂之「靈泉」焉。以永泰二年歸寂，弟",
    "T50n2061_019:0834c06": "子超悟奏乞代宗題寺額。上首曰智恒，次",
    "T50n2061_019:0834c07": "行弼。越州刺史皇甫政為碑紀德，襄州節",
    "T50n2061_019:0834c08": "度使于頔書焉。",
    "T50n2061_019:0834c09": "唐福州愛同寺懷道傳唐福州愛同寺懷道傳智恒",
    "T50n2061_019:0834c10": "釋懷道，邁德高情，慈忍濟物，思乎達法，恒",
    "T50n2061_019:0834c11": "爾遊方。凡遇通人，卑禮求益。及還鄉之",
    "T50n2061_019:0834c12": "日，禮佛勤劬，收舉坐具，獲珠一顆，後置於",
    "T50n2061_019:0834c13": "文殊塑像額心安之。其珠圓瑩，且異蚌胎。又",
    "T50n2061_019:0834c14": "冥然降舍利骨，尋分於南㵎塔中。洎至德",
    "T50n2061_019:0834c15": "二年，令弟子僧常持法華經，不捨晝夜。俄",
    "T50n2061_019:0834c16": "有白㲲袈裟一領降於塔中，不知其來。此",
    "T50n2061_019:0834c17": "蓋道修練之心感于冥理也。後滑臺守李邕",
    "T50n2061_019:0834c18": "著碑文并書。相次智恒繼居法華院——即懷一",
    "T50n2061_019:0834c19": "弟子也——，道行與師相埒。卒後禮部侍郎劉太",
    "T50n2061_019:0834c20": "真作碑頌，褚長文書。次有超悟、行弼，皆名",
    "T50n2061_019:0834c21": "望相齊，化于閩俗，無不重焉。",
    "T50n2061_019:0834c22": "唐昇州莊嚴寺惠忠傳唐昇州莊嚴寺惠忠傳圓寂",
    "T50n2061_019:0834c23": "釋惠忠，俗姓王，潤州上元人也。初在母孕，",
    "T50n2061_019:0834c24": "忽遇異僧，謂曰：「所生貴子，當為天人矣。」誕",
    "T50n2061_019:0834c25": "育已來，不食葷腥，有異常童。稟性敦厚。年",
    "T50n2061_019:0834c26": "二十三，以經業見度，即神龍元年也。遂配",
    "T50n2061_019:0834c27": "莊嚴寺，志節高簡，為時輩所推。聞牛頭山",
    "T50n2061_019:0834c28": "威禪師襲達磨蹤，得佛法印，遂造山禮謁。",
    "T50n2061_019:0834c29": "威見忠，乃曰：「山主來矣。」因為說法，頓悟上",
    "T50n2061_019:0835a01": "乘。威既得人，如老氏之逢尹喜，乃命入室",
    "T50n2061_019:0835a02": "付法傳燈，并委山門之事，遂出鄽聚。忠即",
    "T50n2061_019:0835a03": "繼踵茲峯，夙夜精勵。常頭陀山澤，飲泉藉",
    "T50n2061_019:0835a04": "草，一食延時。每用一鐺，眾味同煮，用畢懸",
    "T50n2061_019:0835a05": "於樹杪，方復繩床晏坐。終日如杌，衣不易",
    "T50n2061_019:0835a06": "時，寒暑一納，積四十年，遂彰靈應非一。州",
    "T50n2061_019:0835a07": "牧明賢，頻詣山禮謁，再請至郡，施化道俗。",
    "T50n2061_019:0835a08": "天寶初年始出止莊嚴。忠以為梁朝舊寺，莊",
    "T50n2061_019:0835a09": "嚴最盛，今已歲古凋殘，興懷修葺，遂於殿",
    "T50n2061_019:0835a10": "東擬創法堂。先有古木，鵲巢其頂，工人將",
    "T50n2061_019:0835a11": "欲伐之。忠曰：「且止，待鵲移去，始當伐之。」",
    "T50n2061_019:0835a12": "因至樹祝曰：「此地造堂，當速移去。」言畢，其",
    "T50n2061_019:0835a13": "鵲競銜柴遷寓他樹。合郭道俗觀者如堵，",
    "T50n2061_019:0835a14": "莫不歎異。又立基未定，忽有二神人為",
    "T50n2061_019:0835a15": "上其處，因乃定焉。雖汲引無廢，神曠不",
    "T50n2061_019:0835a16": "撓，四方之侶，相依日至。以大曆三年——山門",
    "T50n2061_019:0835a17": "石室前有忠挂衣藤——，是歲盛夏忽然枯悴。靈",
    "T50n2061_019:0835a18": "芝仙菌，且不復生。至九月，忠演法高座，無",
    "T50n2061_019:0835a19": "故水出遶座而轉。至四年六月十五日，集",
    "T50n2061_019:0835a20": "眾布薩，至晚乃命侍者剃髮浴軀。是夜瑞",
    "T50n2061_019:0835a21": "雲覆剎，天樂聞空，十六朝怡然坐化。時風雨",
    "T50n2061_019:0835a22": "震蕩，樹木摧折，和州延祚寺僧徒其夕咸見",
    "T50n2061_019:0835a23": "白虹直東西，貫于山中，鳥獸哀鳴，林壑巖",
    "T50n2061_019:0835a24": "間哭聲數日方止。岳牧韋公損聞而哀愴，遣",
    "T50n2061_019:0835a25": "使贈賻，并令上元令劉君備威儀送歸山。",
    "T50n2061_019:0835a26": "于時炎蒸，至七月七，天降雨絕凉。八日神",
    "T50n2061_019:0835a27": "柩出，纖塵不飛。又有群鶴徘徊輿上，送至",
    "T50n2061_019:0835a28": "山門。瘞後數日，墳內放光，照于山林。五年",
    "T50n2061_019:0835a29": "春，依外國法茶毘，獲舍利不可勝計，圓細",
    "T50n2061_019:0835b01": "如珠，光彩瑩徹。遠近道俗有恨無所剋獲，",
    "T50n2061_019:0835b02": "咸於焚身處煨燼中至求，凡百千人，皆得",
    "T50n2061_019:0835b03": "舍利。故知法身圓應，感物無窮，聖力潛通，光",
    "T50n2061_019:0835b04": "騰千古。門人起木塔。春秋八十七矣。身逾",
    "T50n2061_019:0835b05": "七尺，霜眉徑寸，儀容殊偉，燕頷龍腮，神氣孤",
    "T50n2061_019:0835b06": "拔，色如金聚，含光玉潤，若梵僧。所居帳幃",
    "T50n2061_019:0835b07": "弗張，蚊蚋不犯。曾居蘭若幽棲，松竹深邃，",
    "T50n2061_019:0835b08": "甞有虎鹿並各產子，馴遶入室，曾無懼色。",
    "T50n2061_019:0835b09": "開元二十七年，上元令長孫遂初脫略異聞，",
    "T50n2061_019:0835b10": "躬造山詢驗。及到山半，猛虎當路瓟吼，遂",
    "T50n2061_019:0835b11": "乃驚怖，莫知所為。忠聞，出林曉喻，虎因",
    "T50n2061_019:0835b12": "寢聲，伏于林中。遂恐懾，合掌禮謝而迴。忠又",
    "T50n2061_019:0835b13": "向吳郡，具戒院中有凌霄藤，盛夏萎悴，人擬",
    "T50n2061_019:0835b14": "伐之。威大師曰：「勿翦！惠忠還日，其藤更生。」",
    "T50n2061_019:0835b15": "人不之信，及秋，忠還，其藤重茂矣。又昔有",
    "T50n2061_019:0835b16": "供僧穀倉在莊，夜有強盜來竊之，虎乃吼",
    "T50n2061_019:0835b17": "喚逐之。盜棄負器而逃。其類夥多，良難驟",
    "T50n2061_019:0835b18": "述。忠著《見性序》及《行路難》，精旨妙密，盛行",
    "T50n2061_019:0835b19": "于世。又鄴中釋圓寂，氏族生地俱不可尋。",
    "T50n2061_019:0835b20": "初從嵩山見老安禪師，道契相符，莫測涯",
    "T50n2061_019:0835b21": "岸。以高宗咸亨二年生，計終歲已一百有",
    "T50n2061_019:0835b22": "奇年矣。襄州節度使嚴綬，傾心供養，亦號無",
    "T50n2061_019:0835b23": "生和尚焉。",
    "T50n2061_019:0835b24": "唐洛京天宮寺惠秀傳唐洛京天宮寺惠秀傳",
    "T50n2061_019:0835b25": "釋惠秀，俗姓李氏，今東京陳留人也。出離塵",
    "T50n2061_019:0835b26": "垢，慕尚逍遙。初以戒律飾躬，後以禪定",
    "T50n2061_019:0835b27": "為務。於荊郢之地，參問祖師既了，安然迴",
    "T50n2061_019:0835b28": "依洛邑天宮寺也。屬則天頻幸神都，而秀",
    "T50n2061_019:0835b29": "道聲聞于后聽，屢詔入禮重，其於懸記未然",
    "T50n2061_019:0835c01": "事，合同符契。長安中往資聖寺，唱道化人，",
    "T50n2061_019:0835c02": "翕然歸向。忽誡禪院弟子，令滅燈燭。有白",
    "T50n2061_019:0835c03": "秀曰：「長明燈可留？」亦令滅之。因說火災難",
    "T50n2061_019:0835c04": "測，不可不備，云甞有寺家，不備火燭佛",
    "T50n2061_019:0835c05": "殿被焚，又有一寺鐘樓遭爇，又有一寺經",
    "T50n2061_019:0835c06": "藏煨燼，殊可痛惜。時眾不喻其旨。至夜遺",
    "T50n2061_019:0835c07": "火，佛殿、鐘樓、經藏三所悉成灰炭。方知秀預",
    "T50n2061_019:0835c08": "知垂警。又玄宗在潞邸時，曾與諸王俱詣",
    "T50n2061_019:0835c09": "問法從容，留施一笛。玄宗出去，秀召弟子",
    "T50n2061_019:0835c10": "曰：「謹掌此笛，後有要時，當獻上也。」及受",
    "T50n2061_019:0835c11": "睿宗傳禪，弟子達磨等方悟其言，取笛以",
    "T50n2061_019:0835c12": "進。帝悅先知，迴賜豐厚。秀偶示微疾，告誡",
    "T50n2061_019:0835c13": "門人，奄然歸寂。享年一百歲。燕國公張說素",
    "T50n2061_019:0835c14": "所歸心，送瘞龍門山。道俗數千人奔會悲悼",
    "T50n2061_019:0835c15": "焉。",
    "T50n2061_019:0835c16": "唐成都郫縣法定寺惟忠傳唐成都郫縣法定寺惟忠傳",
    "T50n2061_019:0835c17": "釋惟忠，少孺為僧，勵精自行，在乎群等，莫",
    "T50n2061_019:0835c18": "不宗焉。出家法定寺——本是後漢永平中佛",
    "T50n2061_019:0835c19": "法始流中國便有，置德淨伽藍，神光屢現。",
    "T50n2061_019:0835c20": "至宋釋惠持自廬阜辭遠公法兄，誓化岷",
    "T50n2061_019:0835c21": "蜀。屬譙縱不道，令數輩操刃欲屠持。持乃",
    "T50n2061_019:0835c22": "彈指，其眾驚奔僵仆。隋開皇四年改名法",
    "T50n2061_019:0835c23": "定焉。寺有彌勒聖像。唐武德中忽有枯查",
    "T50n2061_019:0835c24": "沿江而至，夜發光明，因雕作像首。貞觀中",
    "T50n2061_019:0835c25": "竇軌為長吏劍門，佛首光見引達于府。竇",
    "T50n2061_019:0835c26": "公令人迎取，數百人亦不能勝。乃令祝之，",
    "T50n2061_019:0835c27": "任欲何往，遂言：「可就法定否？」乃一人能舉。",
    "T50n2061_019:0835c28": "竇遂造佛身，長史高士廉蓋殿以安之。後",
    "T50n2061_019:0835c29": "有僧汎愛樹其浮圖，而獲一巨蟹，身足二",
    "T50n2061_019:0836a01": "尺餘。是塔頗多靈異，人或將酒肉乘醉詣",
    "T50n2061_019:0836a02": "聖佛前，立見災禍矣。忠於天寶中於寺，愈",
    "T50n2061_019:0836a03": "加精苦。無何，塔為霆震，拔其塔心柱出",
    "T50n2061_019:0836a04": "外，忽有小木承代之意，眾咸怪之，罔測厥",
    "T50n2061_019:0836a05": "由。忠乃叩搕於聖彌勒像，告訴天龍合加",
    "T50n2061_019:0836a06": "畏重，何輒震擊，奪塔心柱邪？是知庶女呌而",
    "T50n2061_019:0836a07": "雷擊景公臺，誠有所感。一日迅雷烈風，還",
    "T50n2061_019:0836a08": "同前震。覆覩之，乃龍神送舊柱，安置如故。",
    "T50n2061_019:0836a09": "當其易柱，陰雲四合，有四神人以身扶翼，",
    "T50n2061_019:0836a10": "立與塔齊。忠之感物也若此。會昌坼寺之",
    "T50n2061_019:0836a11": "前，舍利七粒出相輪上，白光滿空，向西飛",
    "T50n2061_019:0836a12": "去，蜀皆所目覩。將倒之時，赤光見于半天",
    "T50n2061_019:0836a13": "焉。又此寺有大棗樹，將毀寺之年，其樹枯",
    "T50n2061_019:0836a14": "瘁。及大中再置，其棗重榮也。忠後終于寺。",
    "T50n2061_019:0836a15": "系曰：教法興替，得非數乎？數算已定，晷刻弗",
    "T50n2061_019:0836a16": "移。如其會昌之前，舍利預飛，棗樹先瘁，是",
    "T50n2061_019:0836a17": "知當替數之彊，興數必弱，興不勝其替矣。",
    "T50n2061_019:0836a18": "大中之興，替不勝其興矣。若不為四相之",
    "T50n2061_019:0836a19": "遷，非繫興替之數也。教法是有為之法，詎",
    "T50n2061_019:0836a20": "免遷流者乎，吁！",
    "T50n2061_019:0836a21": "宋高僧傳卷第十九"
}