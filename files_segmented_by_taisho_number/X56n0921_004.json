{
    "X56n0921_004:0052a03": "止觀義例纂要卷第四",
    "X56n0921_004:0052a05": "永嘉沙門釋　(從義)　撰",
    "X56n0921_004:0052a06": "次明發心為二。初標。次釋為四。初明所託之境。心不",
    "X56n0921_004:0052a07": "孤發必託境生。故云先思所託之境。如十種發心等",
    "X56n0921_004:0052a08": "者。此指第一卷明五略中第一發大心之文也。言十",
    "X56n0921_004:0052a09": "種者。一推理。二覩佛相。三見神通。四聞法。五遊土。六",
    "X56n0921_004:0052a10": "見眾。七見修行。八見法滅。九見過。十見他苦。各四解",
    "X56n0921_004:0052a11": "不同者。即十種發心一一皆生四教之解不同也。以",
    "X56n0921_004:0052a12": "發心僻越萬行徒施。是故須以四解定之。使大小甄",
    "X56n0921_004:0052a13": "分偏圓不濫。故輔行云。託境發心隨推隨發。若論修",
    "X56n0921_004:0052a14": "行初門不同。故章安云。聲聞以苦諦為首。緣覺以集",
    "X56n0921_004:0052a15": "諦為首。菩薩以道諦為首。此約三藏教而說。通教菩",
    "X56n0921_004:0052a16": "薩以界內滅諦為首。別教菩薩以界外道諦為首。圓",
    "X56n0921_004:0052a17": "教菩薩以界外滅諦為首。乃至當分跨節不同者。如",
    "X56n0921_004:0052a18": "上所明四解不同。即當分也。前三發心意在圓頓一",
    "X56n0921_004:0052a19": "實發心。即跨節也。故前文中觀教例云。隨教雖復若",
    "X56n0921_004:0052a20": "四若八。本意唯為顯一佛乘。又前所傳部別例云。下",
    "X56n0921_004:0052a21": "文雖有四教八教。相待絕待皆為顯於圓頓一實。即",
    "X56n0921_004:0052a22": "此意也。釋籤云。當分乃成今經相待義邊。跨節乃成",
    "X56n0921_004:0052a23": "今經開權義邊。又云兩義即與待絕二妙不殊。若依",
    "X56n0921_004:0052a24": "施權即當分義(以施權竟權實相對。故有四教當分不同)。若據佛意即跨",
    "X56n0921_004:0052b01": "節義(跨越節次。不說四教之殊。但明圓頓一實耳)。當分通於一代。於今便",
    "X56n0921_004:0052b02": "成相待。跨節唯在今經。佛意非適今也(雖則施權意本在實。實即",
    "X56n0921_004:0052b03": "今經開麤顯妙。施權之時其意既乃便在今經。是故佛意非適今也)。問。今此既是十乘",
    "X56n0921_004:0052b04": "之中第二發心。何得指前五略之中第一發心十種",
    "X56n0921_004:0052b05": "不同。答。前依正消釋例詳究文相例中第五廣略有",
    "X56n0921_004:0052b06": "無云。如發心中顯數則廣而文相略。後十法中文相",
    "X56n0921_004:0052b07": "則廣而顯數略。乃至云。雖互略無義心通具。今從通",
    "X56n0921_004:0052b08": "具而說。故得指前十種。況輔行云。又此四弘更互相",
    "X56n0921_004:0052b09": "資。一念具足無前無後。具如第一及下諸文。故今第",
    "X56n0921_004:0052b10": "一指前十種。第二指下總別行願也。次明具足四弘。",
    "X56n0921_004:0052b11": "言念念具足四弘誓者。顯於剎那相續無間不離四",
    "X56n0921_004:0052b12": "弘故也。故下句云。徧於多念也。以總冠別一一行願",
    "X56n0921_004:0052b13": "從茲而立者。止觀第八知次位中云。二乘生盡故不",
    "X56n0921_004:0052b14": "須願。菩薩生生化物須總願別願。四弘是總願。法藏",
    "X56n0921_004:0052b15": "華嚴所說一一善行陀羅尼皆有別願。輔行云。一切",
    "X56n0921_004:0052b16": "諸願四弘攝盡故名為總。法藏華嚴等者。觀經．悲華",
    "X56n0921_004:0052b17": "並云。彌陀因名法藏。發四十八願。新華嚴經第十四",
    "X56n0921_004:0052b18": "明歷事別願等。故知一切菩薩凡見諸佛。無不發於",
    "X56n0921_004:0052b19": "總願別願。今十乘中第二發心既明四弘誓願之總。",
    "X56n0921_004:0052b20": "故須以總而冠於別。故得指下知次位文。於義無妨",
    "X56n0921_004:0052b21": "也。無作四諦只一念心者。輔行云。苦集二諦俱名為",
    "X56n0921_004:0052b22": "苦。義攝十界只在一念。故云一苦一切苦。不明妙境",
    "X56n0921_004:0052b23": "一念三千。如何可識一攝一切。三千不出一念無明。",
    "X56n0921_004:0052b24": "是故唯有苦因苦果。由知無明只是法性是故起悲。",
    "X56n0921_004:0052c01": "道滅二諦俱名為樂義。攝四教只在一念。故云一樂",
    "X56n0921_004:0052c02": "一切樂。不說妙境一念三千。如何可識一攝一切。三",
    "X56n0921_004:0052c03": "千不出一念法性。是故唯有樂因樂果。由知法性只",
    "X56n0921_004:0052c04": "是無明是故起慈。為依此境者即妙境也。故止觀序",
    "X56n0921_004:0052c05": "中明無作四諦云。陰入皆如。無苦可捨。無明塵勞即",
    "X56n0921_004:0052c06": "是菩提。無集可斷。邊邪皆中正。無道可修。生死即涅",
    "X56n0921_004:0052c07": "槃。無滅可證。無苦無集故無世間。無道無滅故無出",
    "X56n0921_004:0052c08": "世間。純一實相。輔行引四念處云。一念心具十界苦",
    "X56n0921_004:0052c09": "名為苦諦(三土二死)。具十界惑名為集諦(五住三惑)。苦即涅槃",
    "X56n0921_004:0052c10": "名為滅諦。惑即菩提名為道諦。妙玄云。無作者迷中",
    "X56n0921_004:0052c11": "輕故從理得名。以迷理故。菩提是煩惱名集諦。涅槃",
    "X56n0921_004:0052c12": "是生死名苦諦。以能解故。煩惱即菩提名道諦。生死",
    "X56n0921_004:0052c13": "即涅槃名滅諦。即事而中無思無念無誰(誰者我也。即無我也)",
    "X56n0921_004:0052c14": "造作故名無作。大經云。世諦即第一義諦。有善方便",
    "X56n0921_004:0052c15": "隨順眾生說有二諦。出世人知即第一義諦。釋籤云。",
    "X56n0921_004:0052c16": "世諦即苦集。第一義諦即道滅。欲令眾生於苦集中",
    "X56n0921_004:0052c17": "而見道滅故云即耳。其實無有。二法相即。故總結□",
    "X56n0921_004:0052c18": "中四諦只是一實。一實只是三德四德。是故雖有四",
    "X56n0921_004:0052c19": "名。四實無四。一尚無一豈有四邪。法華文句云。一切",
    "X56n0921_004:0052c20": "解脫即無作滅諦。無上道即無作道諦。用三諦破無",
    "X56n0921_004:0052c21": "作苦集(四明學者皆謂無作苦集不破者。灼然違於祖訓也)。昔欲說此而眾生",
    "X56n0921_004:0052c22": "不堪。障既已除故還說此也。然無作之名從理而立。",
    "X56n0921_004:0052c23": "四諦之言從事而論。故妙玄云。解惑因緣而成於四。",
    "X56n0921_004:0052c24": "豈非約事。道滅即苦集。苦集即道滅。四則非四。豈非",
    "X56n0921_004:0053a01": "約理。釋籤云。迷解在人。體恒相即。相即是理。迷解是",
    "X56n0921_004:0053a02": "事。又無作四諦亦理亦事。亦事即是淨名疏云說無",
    "X56n0921_004:0053a03": "作四諦即果報土也。亦理即是止觀中以無作四諦",
    "X56n0921_004:0053a04": "對寂光也。淨名記云。有果報邊須云苦集。以有苦集",
    "X56n0921_004:0053a05": "須具四諦。於果報中分論寂光。須從理說故唯一實。",
    "X56n0921_004:0053a06": "義亦當於寂光說法(疏云。說一實諦即常寂光也)。輔行問云。寂光",
    "X56n0921_004:0053a07": "既極何須用教。橫豎二對皆用無作(以止觀中用教對土有橫有豎。",
    "X56n0921_004:0053a08": "故橫豎中皆以寂光對於無作)。答。教被中下不被究竟。初住已上名",
    "X56n0921_004:0053a09": "下寂光。等覺為中。妙覺名上。出淨名疏。故淨名疏約",
    "X56n0921_004:0053a10": "果報明常寂光者。即分論寂光也。於分論中復□□",
    "X56n0921_004:0053a11": "種。即無作四諦屬果報土。一實諦是寂光土也。故知",
    "X56n0921_004:0053a12": "從於果報事說。必以道滅破於苦集。豈得專執苦集",
    "X56n0921_004:0053a13": "性具。便謂無作苦集不破。況輔行云。但觀理具。俱破",
    "X56n0921_004:0053a14": "俱立。俱是法界。即於百界生死之身達常住理。心慳",
    "X56n0921_004:0053a15": "若破則是徧捨一念十界百界依正(云云)。三明一心",
    "X56n0921_004:0053a16": "能所妙境為所弘誓。為能思惟。彼我鯁痛自他。是故",
    "X56n0921_004:0053a17": "名為能所己他。四弘不出上求下化。自己一心具足",
    "X56n0921_004:0053a18": "能所。既乃如此。而他一心上求下化。亦復如然。所以",
    "X56n0921_004:0053a19": "謂之他一念心生佛理等。言理等者。其理與我無別",
    "X56n0921_004:0053a20": "故也。是故菩薩依斯起誓者。總結示也。斯者此也。此",
    "X56n0921_004:0053a21": "謂己他能所生佛也。四明徧立徧破。止觀第一引文",
    "X56n0921_004:0053a22": "殊問經云。破一切發名發菩提心。常隨菩提相而發",
    "X56n0921_004:0053a23": "菩提心。又無發而發無隨而隨。又過一切破過一切",
    "X56n0921_004:0053a24": "隨。雙照破隨名發菩提心。如此三種不一不異。如理",
    "X56n0921_004:0053b01": "如事如非理非事故名為是。輔行云。經云。佛告文殊。",
    "X56n0921_004:0053b02": "菩提相者出過三界。過諸名字。言語道斷。過一切發。",
    "X56n0921_004:0053b03": "滅諸發故。是名發菩提心住。是故菩薩過一切發是",
    "X56n0921_004:0053b04": "發菩提心。住無障礙發。如法性發。無發是發。不著一",
    "X56n0921_004:0053b05": "切不破實際。不移不益不異不一。如鏡中像。一一句",
    "X56n0921_004:0053b06": "下皆云是發菩提心住。住是所依。初句是即破而立。",
    "X56n0921_004:0053b07": "從法性下是非破非立而論破立。如是皆名依境發",
    "X56n0921_004:0053b08": "心。故云發菩提心住立即是隨法性。即是雙非雙照。",
    "X56n0921_004:0053b09": "今文但是附彼經意。文兼義釋故小不同。如淨名云。",
    "X56n0921_004:0053b10": "言菩提者。不可以身得。不可以心得。先廣破竟。次即",
    "X56n0921_004:0053b11": "立云。寂滅是菩提等。又隨即是假。破即是空。雙非雙",
    "X56n0921_004:0053b12": "照即是中道。此約法界無緣大慈而發心也。又約事",
    "X56n0921_004:0053b13": "理以對破隨空假等義。並應可解。故知今文圓發仍",
    "X56n0921_004:0053b14": "須徧破徧立等。即是法界無緣發心耳。",
    "X56n0921_004:0053b15": "三明安心為二。初標。次釋為四。初明行相多番。六十",
    "X56n0921_004:0053b16": "四者。信法二行各有八番。即一十六。言八番者。止觀",
    "X56n0921_004:0053b17": "各有四悉故也。又信行轉為法行及法行轉為信行。",
    "X56n0921_004:0053b18": "亦各有八番。成一十六。并前乃有三十二番。化他既",
    "X56n0921_004:0053b19": "爾。自行亦然。是故乃有六十四番。況此但是一向根",
    "X56n0921_004:0053b20": "性六十四番。更有信法相資根性六十四番。乃成一",
    "X56n0921_004:0053b21": "百二十八番。又就三番止觀(三番則是次第三觀。即是以次顯不次也)說",
    "X56n0921_004:0053b22": "之。則有三百八十四番。又有一心止觀六十四番。乃",
    "X56n0921_004:0053b23": "成五百一十二番。是故不立如此多番逗會根性。法",
    "X56n0921_004:0053b24": "門則闕。次明能所總別。定慧止觀名之為能。無作諦",
    "X56n0921_004:0053c01": "境名之為所。能所相稱方成安心。故安心中有總有",
    "X56n0921_004:0053c02": "別。總則但以寂照止觀而為能安。法性妙境以為所",
    "X56n0921_004:0053c03": "安。別則開為□法等異。應知總是別家之總。別是總",
    "X56n0921_004:0053c04": "家之別。是故名為離總出別。別皆有總。雖異而同雖",
    "X56n0921_004:0053c05": "同而異。故輔行云。故知此中(此中即總)別而不別。下文別",
    "X56n0921_004:0053c06": "中不別而別。總別俱是依於妙境。以隨人故總別不",
    "X56n0921_004:0053c07": "同。惑重觀微應須隨事。故使行相若信若法四悉迴",
    "X56n0921_004:0053c08": "轉。人不見之。便於別安而生異計。則失大師逐宜之",
    "X56n0921_004:0053c09": "能。三明寂照相即。如文可見。故止觀序中明圓頓止",
    "X56n0921_004:0053c10": "觀云。初後不二如通者騰空。輔行云。近地之空與萬",
    "X56n0921_004:0053c11": "仞同體。故云不二。通譬行人。騰譬修行觀理。空譬頓",
    "X56n0921_004:0053c12": "理不二。又涅槃云。發心畢竟二不別等。即初後不二",
    "X56n0921_004:0053c13": "之教也。四明凡師為他。止觀云。已說前人根性利鈍",
    "X56n0921_004:0053c14": "竟。云何安心。師應問言。汝於定慧為志何等。故云仍",
    "X56n0921_004:0053c15": "須問彼也。不審根性。有於信法相資迴轉。止觀四悉",
    "X56n0921_004:0053c16": "安心之相。但以一法徧逗眾機他無所利。故云同設",
    "X56n0921_004:0053c17": "一位未見益方也。故止觀云。譬如養生。或飲或食適",
    "X56n0921_004:0053c18": "身立命。養法身亦爾。以止為飲。以觀為食。藥法亦兩",
    "X56n0921_004:0053c19": "或丸或散。以除冷熱治無明病。以止為丸。以觀為散。",
    "X56n0921_004:0053c20": "如陰陽法。陽則風日。陰則雲雨。雨多則爛。日多則焦。",
    "X56n0921_004:0053c21": "陰如定。陽如慧。慧定偏者皆不見佛性。乃至云。若一",
    "X56n0921_004:0053c22": "向作解者。佛何故種種說邪。天不常晴。醫不專散。食",
    "X56n0921_004:0053c23": "不恒飯。世間尚不爾。況出世邪。縱轉弄好異等者。皆",
    "X56n0921_004:0053c24": "斥他之辭耳。所以同宗枝派乖各等者。如輔行釋常",
    "X56n0921_004:0054a01": "坐三昧中云。故信禪師元用此經(此經即文殊問及文殊說兩般若經",
    "X56n0921_004:0054a02": "也)以為心要。□人承用情見不同。致使江表京河禪",
    "X56n0921_004:0054a03": "宗乖互。亦如賢首命家判教。及乎修行禪觀之相。全",
    "X56n0921_004:0054a04": "指天台止觀明之。又如清涼教宗賢首觀用天台。至",
    "X56n0921_004:0054a05": "於圭峯又自謂之禪遇南宗教逢圓覺。仍斥天台所",
    "X56n0921_004:0054a06": "談止觀。師資如此矛盾相反。可不悲哉。言矛盾者。輔",
    "X56n0921_004:0054a07": "行云。楚有賣矛及賣盾者。有來買矛者。語買者言。此",
    "X56n0921_004:0054a08": "矛壞千盾。有來買盾者。語買者言。此盾壞千矛。買矛",
    "X56n0921_004:0054a09": "者猶在。買盾者復至。買矛者語賣者言。還與汝矛而",
    "X56n0921_004:0054a10": "壞汝盾。為得幾盾。賣者無答自相違故。矛者戈矛也。",
    "X56n0921_004:0054a11": "說文云。酋(疾流切)矛也。建於兵車。長二丈。象形。盾者于",
    "X56n0921_004:0054a12": "櫓(郎古切說文云大盾也)之屬。說文云。瞂(扶發切)也。所以扞(音輪。衛也)",
    "X56n0921_004:0054a13": "身蔽目也。象形滋者多也。今家弁(弁字誤也。當為辨字)師先分",
    "X56n0921_004:0054a14": "凡聖等者。止觀云。教他為二。一聖師。二凡師。輔行云。",
    "X56n0921_004:0054a15": "若通論者。六根五品皆屬凡師。未破無明通皆具縛。",
    "X56n0921_004:0054a16": "若別論者。五品位也。六根清淨。離二縛故(見思塵沙)。相似",
    "X56n0921_004:0054a17": "聖師(普賢觀經既以五品在十信內。故知智者亦得名為相似聖師。具如大部補法中辨)準第",
    "X56n0921_004:0054a18": "一卷料簡文中。通取六根以為凡師。前指聖師在初",
    "X56n0921_004:0054a19": "住故。六根尚稱為病導師。況三藏菩薩一切未斷。問。",
    "X56n0921_004:0054a20": "他設教依病□方即是總舉法喻之相。四悉隨其便",
    "X56n0921_004:0054a21": "(去聲)宜用之。信法二行互相資益。何須固執。終朝守株",
    "X56n0921_004:0054a22": "者。如止觀中斥他人云。一種禪師不許作觀。唯專用",
    "X56n0921_004:0054a23": "止。引偈云。思思徒自思。思思徒自苦。息思即是道。有",
    "X56n0921_004:0054a24": "思終不覩。又一禪師不許作止。專在於觀。引偈云。止",
    "X56n0921_004:0054b01": "止徒自止。昏闇無所以。止止即是道。觀觀得會理。此",
    "X56n0921_004:0054b02": "兩師各從一門而入。以己益教他。學者則不見意。一",
    "X56n0921_004:0054b03": "向服乳漿猶難得。況復醍醐。言守株者。輔行云。宋有",
    "X56n0921_004:0054b04": "耕者。於野有兔觸株而死。後遂廢耕恒守此株。冀復",
    "X56n0921_004:0054b05": "有兔。傍人喻之而不肯止。故俗相傳以執迷者名為守株。",
    "X56n0921_004:0054b06": "四明破徧為二。初標。次釋為四。初明無生門意。初無",
    "X56n0921_004:0054b07": "生心橫豎雖徧者。無生心即無生門也。故止觀云。一",
    "X56n0921_004:0054b08": "無生門從始至終盡其源底豎破法徧。輔行云。盡源",
    "X56n0921_004:0054b09": "故橫周。盡底故豎窮。標中探說章中之意。故云盡其",
    "X56n0921_004:0054b10": "源底也。即三惑各徧名為橫周。通至實相名為深窮",
    "X56n0921_004:0054b11": "也。又橫攝一切名為橫周。一一至極名為豎深也。復",
    "X56n0921_004:0054b12": "須後位六即豎窮者。以初無生橫豎破徧。位在初住",
    "X56n0921_004:0054b13": "無生法忍。是故謂之無生忍心。初住既爾。二住已去",
    "X56n0921_004:0054b14": "乃至妙覺。後位可知。是故謂之復須後位。更兼住前",
    "X56n0921_004:0054b15": "相似等四故云六即。而此六位從始至終名為豎窮。",
    "X56n0921_004:0054b16": "此約事異故分六位。若約理同是則不然。所以謂之",
    "X56n0921_004:0054b17": "若橫若豎無不即理。即理乃是非橫非豎橫豎不二。",
    "X56n0921_004:0054b18": "此約無生一門豎論自具於橫及非橫豎故作是說。",
    "X56n0921_004:0054b19": "若論橫門亦乃如然。所以謂之橫門一一無不具豎",
    "X56n0921_004:0054b20": "及非橫豎。故知豎中具足有橫及以不二。餘二類之。",
    "X56n0921_004:0054b21": "餘二即是橫及一心。故止觀云。二歷諸法門。當門從",
    "X56n0921_004:0054b22": "始至終盡其源底橫破法徧。三橫豎不二。從始至終",
    "X56n0921_004:0054b23": "盡其源底非橫非豎破法徧。今且明橫豎。一心在下",
    "X56n0921_004:0054b24": "明之。故下文云。又以一念心該冠兩門等也。止觀又",
    "X56n0921_004:0054c01": "云。無生一門是豎。無量諸門望無生門。餘門是橫。橫",
    "X56n0921_004:0054c02": "門者。如中論云。不生不滅。不常不斷。不一不異。不來",
    "X56n0921_004:0054c03": "不去。次明他門理等無生。一門望於餘門。則無生為",
    "X56n0921_004:0054c04": "自。餘門名他。自他雖異其趣無別。是故謂之他門理",
    "X56n0921_004:0054c05": "等。三明度入他門。即是將於無生門中十境十乘。轉",
    "X56n0921_004:0054c06": "度徧入無滅。及以不常不斷不一不異不來不去無",
    "X56n0921_004:0054c07": "量諸門。使彼諸門皆有十境十乘。故云度入他門。諸",
    "X56n0921_004:0054c08": "法無差也。若用一門諸門融入者。即是隨用一門而",
    "X56n0921_004:0054c09": "諸門會通也。以由門門無不即理。故得融攝等無差",
    "X56n0921_004:0054c10": "降。故輔行云。又今豎門三諦義足。度入橫門門門三",
    "X56n0921_004:0054c11": "諦。故使橫門無橫不豎。以豎望橫無豎不橫。從始至",
    "X56n0921_004:0054c12": "終並有橫故。如一無生一切無生。乃至不出(即不去也)亦",
    "X56n0921_004:0054c13": "復如是。攝此橫豎皆入一心具如後說。此八既爾諸",
    "X56n0921_004:0054c14": "門例然。是故今文度入諸門。具如中論初二入六。是",
    "X56n0921_004:0054c15": "故今文先以諸法悉入無生。餘七展轉更互相入。乃",
    "X56n0921_004:0054c16": "至一切其意亦然。是故且明無生度入。況涅槃釋義",
    "X56n0921_004:0054c17": "等者。止觀云。無生教門豎攝因果其義已彰。橫攝之",
    "X56n0921_004:0054c18": "意今當說。大品云。若聞無生門。則解一切義。初阿字",
    "X56n0921_004:0054c19": "攝四十一字。四十一字攝初阿字。中間亦然。此意難",
    "X56n0921_004:0054c20": "見。更引佛藏示其相。次引涅槃釋其義。後說無生門",
    "X56n0921_004:0054c21": "破法徧。佛藏云。劫火起時。菩薩一唾火即滅。一吹世",
    "X56n0921_004:0054c22": "界即成。非是先滅後成。只一唾中即滅即成。彼經明",
    "X56n0921_004:0054c23": "外用內合。無生門即破徧即立徧。破立不須二念。若",
    "X56n0921_004:0054c24": "內無是德則外無大用。寄外顯內其相如是。涅槃釋",
    "X56n0921_004:0055a01": "義者。不聞聞一句有種種義。初云不生生。不生不生。",
    "X56n0921_004:0055a02": "生不生。生生。按此四句說無生門。攝自行因果化他",
    "X56n0921_004:0055a03": "能所等法皆徧(云云)。又楞伽云。我從得道夜至涅槃",
    "X56n0921_004:0055a04": "夜不說一字。佛因二法作如此說。謂緣自法及本住",
    "X56n0921_004:0055a05": "法。自法即是證聖真諦實性也。本住法謂古先聖道",
    "X56n0921_004:0055a06": "法界常住。此義與大經四不可說意同(云云)。地持有",
    "X56n0921_004:0055a07": "四種成熟。謂聲聞種性。緣覺種性。佛種性。菩薩種性。",
    "X56n0921_004:0055a08": "無此四性以善趣熟之。佛種性即此圓機。菩薩種性",
    "X56n0921_004:0055a09": "即此別機。聲聞種性有別異善根。即三藏機。退大取",
    "X56n0921_004:0055a10": "小種性即通機。彼四成熟。即此四種機緣。故今謂之。",
    "X56n0921_004:0055a11": "地持對教咸隨法相度入諸門者。若在無生門中。如",
    "X56n0921_004:0055a12": "此諸義皆順無生。若度入諸門。如此等義亦稱無滅。",
    "X56n0921_004:0055a13": "不常不斷。不一不異。不來不去等也。又以一念心該",
    "X56n0921_004:0055a14": "冠兩門者。即是第三橫豎不二。一心止觀非橫非豎。",
    "X56n0921_004:0055a15": "而又具攝橫之與豎。故云該冠兩門也。止觀之文已",
    "X56n0921_004:0055a16": "如向引。輔行云。不二門中具攝諸橫名為橫周。無不",
    "X56n0921_004:0055a17": "圓極名為豎深。即此意也。高廣大車不動而運者。止",
    "X56n0921_004:0055a18": "觀引經云。其車高廣橫豎不二則非橫非豎。故云是",
    "X56n0921_004:0055a19": "法平等無有高下也。即體之用故云不動而運(云云)。",
    "X56n0921_004:0055a20": "四明約位簡辨。止觀中明從空入假破法徧後云。二",
    "X56n0921_004:0055a21": "明入假利益者。菩薩本不貴空而修空。本為眾生故",
    "X56n0921_004:0055a22": "修空。不貴空故不住。為益眾生故須出。故有從真起",
    "X56n0921_004:0055a23": "應法眼稱機。應以佛身得度即現佛身說法。乃至天",
    "X56n0921_004:0055a24": "龍八部等。輔行云。欲明出假真實利益必在別圓初",
    "X56n0921_004:0055b01": "地初住。此是第四示文妙旨(六處示妙前已具引)。故知明益正",
    "X56n0921_004:0055b02": "示文意。文云真應復云法眼。故此法眼必非地前。乃",
    "X56n0921_004:0055b03": "是不思議假而為法眼耳。驗知此益定在法身(止觀又明",
    "X56n0921_004:0055b04": "十信六根清淨即徧見聞十法界事。若是入空尚無一物。既言六根互用即是入假位也。此與不二門云照分",
    "X56n0921_004:0055b05": "十界各具灼然。其意一揆。近代傳習四明學者。請詳止觀之文。休更謬說空中自有三千也。若不信者。止觀那",
    "X56n0921_004:0055b06": "云。入空無一物。入假六根互用邪。莫是大師不解圓妙但事分別乎。以此而言。三千世間定是妙假。若即空中",
    "X56n0921_004:0055b07": "一法叵存。更何所惑)。是故名為入住應徧方名假徧也。不二門",
    "X56n0921_004:0055b08": "云。分真垂迹十界亦然。良由於此。及以真徧者。即第",
    "X56n0921_004:0055b09": "三中觀破法徧文也。故止觀明修中觀有五意。第四",
    "X56n0921_004:0055b10": "意云四學大方便者。即是如來無謀善權。無方大用。",
    "X56n0921_004:0055b11": "住首楞嚴種種示現不可思議巧方便力。乃至云。初",
    "X56n0921_004:0055b12": "住破一分無明。此是語略亦。得謂之無量品。此位能",
    "X56n0921_004:0055b13": "徧法界。作佛事不可限量。如首楞嚴中廣說。故此假",
    "X56n0921_004:0055b14": "徧及以真徧辭異意同。良由內證中道真實。方能外",
    "X56n0921_004:0055b15": "應徧於法界。如此真徧即是顯於性具假徧初住之",
    "X56n0921_004:0055b16": "前。故云爾。前觀行相似。約位仍在若俗若真者。止觀",
    "X56n0921_004:0055b17": "云。如相似位人六根淨時。猶未發真見於中道。雖觀",
    "X56n0921_004:0055b18": "三諦約位往明。但破四住及塵沙惑。既證方便但束",
    "X56n0921_004:0055b19": "為二諦。若入初住破無明見佛性。雙照二諦方稱為",
    "X56n0921_004:0055b20": "智。亦具三諦但束為中道第一義諦。情智合論即是",
    "X56n0921_004:0055b21": "隨自他意語也。輔行云。如相似下。約位以判。故分真",
    "X56n0921_004:0055b22": "俗以屬於情。位在六根讓於中道以屬於智。位在初",
    "X56n0921_004:0055b23": "住。則七信已前為真所攝(即止觀云。入空尚無一物也)。八信已去",
    "X56n0921_004:0055b24": "為俗所攝(即止觀云。六根互用是入假位也)。是則初住已上亦有同",
    "X56n0921_004:0055c01": "體真俗。六根清淨亦有相似中道。故下章安作與奪",
    "X56n0921_004:0055c02": "釋。即是六根奪其相似中道與其相似真俗也。住後",
    "X56n0921_004:0055c03": "尚須節節離愛等者。此非離於相似法愛。乃是離於",
    "X56n0921_004:0055c04": "真位法愛也。法愛既離。無明即淨。三德乃明。方登上",
    "X56n0921_004:0055c05": "位以至究竟也。",
    "X56n0921_004:0055c06": "五明通塞為二。初標。次釋為四。初明節節撿校。此即",
    "X56n0921_004:0055c07": "一心通塞之文也。止觀之中既用法華有一導師善",
    "X56n0921_004:0055c08": "知通塞。是故仍須了於開權。諸法無外唯在一心節",
    "X56n0921_004:0055c09": "節檢之。亦無能檢之觀。亦無能著之心。能所寂然乃",
    "X56n0921_004:0055c10": "名通耳。次明無非法界。止觀云。良以一心即空假中。",
    "X56n0921_004:0055c11": "觸處諸塞皆通無礙。能過五百由旬到於寶所。是名",
    "X56n0921_004:0055c12": "為通。通本對塞。既觸處如空則無復有塞。無塞則無",
    "X56n0921_004:0055c13": "通。若於無塞無通起苦集無明障蔽者。皆即空假中",
    "X56n0921_004:0055c14": "具諦緣度。是名無通無塞雙照通塞。輔行云。一心不",
    "X56n0921_004:0055c15": "當。橫竪通塞。於此一心復起塞著而生苦集無明蔽",
    "X56n0921_004:0055c16": "等。應須檢此一心通塞。須知苦集無明蔽等即是一",
    "X56n0921_004:0055c17": "心之塞。無非法界。成於無作諦緣度等。即是一心之",
    "X56n0921_004:0055c18": "通也。三明六即甄分。故止觀中明一心通塞已乃結",
    "X56n0921_004:0055c19": "判云。是為初心。過五百由旬。應明六即義。輔行云。是",
    "X56n0921_004:0055c20": "為下結判也。如此釋者。一切眾生理性五百。乃至諸",
    "X56n0921_004:0055c21": "佛究竟五百。不同舊義令凡望崖。故得毫善皆成佛",
    "X56n0921_004:0055c22": "因者。如金錍云。法華會中一切不隔。草木與地四微",
    "X56n0921_004:0055c23": "何殊。舉足脩途皆趣寶渚。彈指合掌咸成佛因。與一",
    "X56n0921_004:0055c24": "許三無乖先志。寓言記中具解此義。學者尋之。四明",
    "X56n0921_004:0056a01": "能轉為所。止觀云。若同外道愛著觀空智慧。宜以四",
    "X56n0921_004:0056a02": "句徧破。能破如所破。令眾塞得通。若不執觀空智慧。",
    "X56n0921_004:0056a03": "則能破不如所破。但破塞存通。如除膜養珠。破賊護",
    "X56n0921_004:0056a04": "將。輔行云。於能生著同彼外道。宜用通塞四句徧破。",
    "X56n0921_004:0056a05": "故知前破徧中但用能破破於所破。猶未悟者必於",
    "X56n0921_004:0056a06": "能所心生塞著。於能生著。觀法雖正著心同邪。是故",
    "X56n0921_004:0056a07": "須破。故云愛著觀空智慧。是故須以三假四句破能",
    "X56n0921_004:0056a08": "著心使無立處。破能著智如所破惑。故云能破如所",
    "X56n0921_004:0056a09": "破也。雖不愛著能破之觀。而猶愛著所破之惑。故云",
    "X56n0921_004:0056a10": "若不愛若觀空智慧則能破不如所破。是故但用破",
    "X56n0921_004:0056a11": "徧破惑。次舉譬中先譬除膜養珠但成分喻。若破賊",
    "X56n0921_004:0056a12": "護將便成徧喻(分喻徧喻即是大經八喻之中兩種喻也。具如釋籤中引)。何者。除",
    "X56n0921_004:0056a13": "膜養珠不可珠復為膜。是故更喻破賊護將。將若為",
    "X56n0921_004:0056a14": "賊此賊亦破。賊若為將此將亦護。如是展轉將皆為",
    "X56n0921_004:0056a15": "賊。節節破之。是故今云。須了能破轉為所破。謂賊為",
    "X56n0921_004:0056a16": "將。此喻可知也。乃成菩薩旃陀羅者。止觀禪境約因",
    "X56n0921_004:0056a17": "緣禪明十乘觀法。至知次位中云。若人不知如上諸",
    "X56n0921_004:0056a18": "位。謬生取著成增上慢。即菩薩旃陀羅。輔行云。若人",
    "X56n0921_004:0056a19": "下結斥菩薩旃陀羅者。旃陀羅此翻殺者。自濫上位",
    "X56n0921_004:0056a20": "殺常住命。若為他說害他慧命。以此而推斯困者眾。",
    "X56n0921_004:0056a21": "淨名疏云。不得聞觀心即是而便混濫生增上慢。作",
    "X56n0921_004:0056a22": "菩薩旃陀羅。若不受此語即是不信諸大乘經了義",
    "X56n0921_004:0056a23": "之說(疏中上文具明六即故有此云)。今文既明善知通塞。是故亦用",
    "X56n0921_004:0056a24": "此意結斥不見。說觀者自不見於通塞諸意。妄生取",
    "X56n0921_004:0056b01": "著謬說觀行而教於他也。然成或過者。然者是也。然",
    "X56n0921_004:0056b02": "成即謂是成觀也。或過即是生增上慢也。自行教他",
    "X56n0921_004:0056b03": "並皆傷害法身慧命。是故乃成菩薩旃陀羅也。",
    "X56n0921_004:0056b04": "六明道品為二。初標。次釋為四。初明大小俱用。言聞",
    "X56n0921_004:0056b05": "觀者。聞謂聞教。觀謂修觀也。大小俱須者。止觀中明",
    "X56n0921_004:0056b06": "四種道品。一當分。二相攝。三約位。四相生。輔行云。此",
    "X56n0921_004:0056b07": "四通論俱通大小。別而言之。第三唯小餘三在大。雖",
    "X56n0921_004:0056b08": "有四文亦但二義。前三為成第四故也。講者唯約小",
    "X56n0921_004:0056b09": "位辨之者。斥也。但約小乘次位對於道品。此則只是",
    "X56n0921_004:0056b10": "約位道品耳。是故斥云。尚失小乘相生相攝。況復得",
    "X56n0921_004:0056b11": "於衍門餘之三教道品邪。大乘等者。濫學大乘之觀。",
    "X56n0921_004:0056b12": "便謂四念處等是小乘之行。非大乘之法。是則大小",
    "X56n0921_004:0056b13": "俱皆棄之。將何以為所行之軌。如來遺囑令依念處",
    "X56n0921_004:0056b14": "行道。他既不遵。則無所行之軌範矣。次明諸品調停。",
    "X56n0921_004:0056b15": "此即第四相生道品調適也。故止觀云。如修念處能",
    "X56n0921_004:0056b16": "生正勤。正勤發四如意足。如意足生五根。五根生五",
    "X56n0921_004:0056b17": "力。五力生七覺。七覺入八正道。是為相生。亦是調適",
    "X56n0921_004:0056b18": "也。諸家縱修者與而言之也。唯云念處者。偏用七科",
    "X56n0921_004:0056b19": "中一也。且後六科三十三品有何妨礙而不用之邪。",
    "X56n0921_004:0056b20": "三明品後之門。圓道品後明三空門者。止觀中明無",
    "X56n0921_004:0056b21": "作道諦三十七品成於一心三觀之後。乃云復次行",
    "X56n0921_004:0056b22": "三十七道品將到無漏城。城有三門。若入此門即得",
    "X56n0921_004:0056b23": "發真。謂空．無相．無作門。亦名三解脫門。亦名三三昧。",
    "X56n0921_004:0056b24": "他既不明等者。斥他也。道品尚闕。能通豈存。如世行",
    "X56n0921_004:0056c01": "道至無門可入。以喻斥失其意昭然。四明名異體同。",
    "X56n0921_004:0056c02": "具如攝法文中廣明者。此指第七對治助開中攝法",
    "X56n0921_004:0056c03": "之文耳。以彼明六度攝法中最初乃是攝諸道品故",
    "X56n0921_004:0056c04": "也。故止觀云。今明六度助道攝諸法盡。略明攝諸道",
    "X56n0921_004:0056c05": "品調伏諸根。十力．四無所畏乃至三十二相．八十種",
    "X56n0921_004:0056c06": "好等。況復標中雖云六度攝於諸法。至下釋中乃約",
    "X56n0921_004:0056c07": "道品攝於十力．四無所畏．十八不共．四無礙智．六神",
    "X56n0921_004:0056c08": "通．四攝．陀羅尼．三十二相．八十種好等。皆是道品所",
    "X56n0921_004:0056c09": "攝。故知道品與一切行名異體同。以體同故所以相",
    "X56n0921_004:0056c10": "攝也。",
    "X56n0921_004:0056c11": "七明正助為二。初標。次釋為四。初明助開三脫。止觀",
    "X56n0921_004:0056c12": "中明根利無遮。根利有遮。根鈍無遮。不須助道。根鈍",
    "X56n0921_004:0056c13": "遮重乃用於助。以根鈍故不能即開三解脫門。以遮",
    "X56n0921_004:0056c14": "重故牽破觀心。為是義故應須治道對破遮障入三",
    "X56n0921_004:0056c15": "脫門。近代修者得語為證者。即一家諸文所斥暗證",
    "X56n0921_004:0056c16": "之流也。南山所謂學大乘語者也。但是聞得大乘空",
    "X56n0921_004:0056c17": "寂之語。便乃以為與佛無殊。然則約理雖無高下。約",
    "X56n0921_004:0056c18": "事乃有迷悟不同。何容下凡妄齊極聖。既非上慢定",
    "X56n0921_004:0056c19": "結夷愆。故釋籤云。謂證真如大妄居首。如此之人豈",
    "X56n0921_004:0056c20": "論助治邪。次明助有事理。即止觀中以三雙六句料",
    "X56n0921_004:0056c21": "簡六度道品之文也。輔行云。次以六句料簡事理者。",
    "X56n0921_004:0056c22": "先問意者。事度屬三藏。道品是無作。本以無作正行",
    "X56n0921_004:0056c23": "道品。通至無作三三昧門。今此乃云。不修事度無作",
    "X56n0921_004:0056c24": "三昧不成就者。事度應勝無作道品。次答意者。度之",
    "X56n0921_004:0057a01": "與品俱有事理。況復度品更互相攝。是故勝劣亦互",
    "X56n0921_004:0057a02": "受名。乃至云。釋中先別次通。所言別者三對不同。且",
    "X56n0921_004:0057a03": "以事度對理道品。生滅道品對圓六度。以明相破相",
    "X56n0921_004:0057a04": "修相即。是故須知相破相修約判權實而成助道。相",
    "X56n0921_004:0057a05": "即約於開權顯實而成合行。若且一往為無作故修",
    "X56n0921_004:0057a06": "事為治。則如向所說。若以四教遞為助者。應以通教",
    "X56n0921_004:0057a07": "對事六度。別教對事。圓教對事。別教對通。圓教對通。",
    "X56n0921_004:0057a08": "圓教對別。總合六重度品不同。助道之說既通四教。",
    "X56n0921_004:0057a09": "是故用於別教為助仍名為事。乃至用圓猶名理助",
    "X56n0921_004:0057a10": "也。此約偏圓而說。若約大小分之。用三藏助則為小。",
    "X56n0921_004:0057a11": "用通別圓助則為大也。桉位勝進者。此有二義。一者",
    "X56n0921_004:0057a12": "既用三教為助。是故助成圓理發時。乃有桉位勝進",
    "X56n0921_004:0057a13": "兩益。二者既用圓教為助。則於圓教自論桉位勝進",
    "X56n0921_004:0057a14": "之義。但據當位及以增進。二義自顯。故輔行云。財施",
    "X56n0921_004:0057a15": "助法。法施融財。正助合行斯之謂也。乃至云。作此觀",
    "X56n0921_004:0057a16": "時名為觀行。六根若淨名相似位。具如法華六根清",
    "X56n0921_004:0057a17": "淨。若入銅輪。具如華嚴十種六根。又復桉位則在住",
    "X56n0921_004:0057a18": "前。勝進則至初住。三明須用對等。止觀云。若用對治",
    "X56n0921_004:0057a19": "得去是病所宜。若對治不除。當依四隨迴轉助道。如",
    "X56n0921_004:0057a20": "治一慳。或樂修檀或不樂修。或善心生或不生。或修",
    "X56n0921_004:0057a21": "檀慳破或不破。或修檀助開或不開。或對或轉或兼",
    "X56n0921_004:0057a22": "或第一義。輔行云。所言轉者。或轉用尸乃至般若。所",
    "X56n0921_004:0057a23": "言兼者。藥一兩乃至三四。至五名具是故但四。今文",
    "X56n0921_004:0057a24": "無具者。但是文略耳。第八卷有之(云云)。於一病中轉",
    "X56n0921_004:0057b01": "用藏教五及以三教六成二十三度。六蔽合有一百",
    "X56n0921_004:0057b02": "三十八治。兼具等相。思之可知。若見其意方了此文。",
    "X56n0921_004:0057b03": "是故今文斥他人云。他無一番況復諸句。四明事理",
    "X56n0921_004:0057b04": "合行。六度攝於一切諸法文中自列一十二條。初攝",
    "X56n0921_004:0057b05": "道品乃至第十二攝八十種好。如前具引。又云。成道",
    "X56n0921_004:0057b06": "等者。此文出止觀第十。約因緣禪明十乘觀正助中",
    "X56n0921_004:0057b07": "文也。事理之言通於大小偏圓之義。即以小助大。用",
    "X56n0921_004:0057b08": "偏助圓。偏小為事。大圓為理也。",
    "X56n0921_004:0057b09": "八明次位為二。初標。次釋為四。初明須用六即始終",
    "X56n0921_004:0057b10": "不二等者。謂圓教位約理融攝始終。雖則無二無別。",
    "X56n0921_004:0057b11": "然而約事仍須用於六即甄分。故弘傳教法及以修",
    "X56n0921_004:0057b12": "觀。皆須委知六即之義。方免濫同他人。將於華嚴初",
    "X56n0921_004:0057b13": "住初發心時便成正覺分證之果。稱為究竟妙覺之",
    "X56n0921_004:0057b14": "果。故止觀中明初住位。破無明。見佛性。引華嚴云。初",
    "X56n0921_004:0057b15": "發心時便成正覺。真實之性不由他悟。即此意也。如",
    "X56n0921_004:0057b16": "是次第四十二位。究竟妙覺無有叨濫。是名知次位",
    "X56n0921_004:0057b17": "也。又禪境十乘知次位中備明六即。即其意也。次斥",
    "X56n0921_004:0057b18": "他宗之失。五品六根唯天台宗依法華經約於住前",
    "X56n0921_004:0057b19": "立之。以為內凡外凡。故止觀中明知次位。乃約法華",
    "X56n0921_004:0057b20": "明於五品六根十信。故今斥於他人不立。是則法華",
    "X56n0921_004:0057b21": "經中之文便成無用矣。三明約境辨位。止觀云。復次",
    "X56n0921_004:0057b22": "今此一章是觀陰界入境。須約陰入而判次位。所謂",
    "X56n0921_004:0057b23": "黑陰入界即三惡道位。白陰入界即三善道位。善方",
    "X56n0921_004:0057b24": "便陰入界即小乘似位。無漏陰入界即二乘真位。變",
    "X56n0921_004:0057c01": "易陰入界即五種人位。法性常色受想行識陰入界",
    "X56n0921_004:0057c02": "即佛位。輔行云。復次下約陰入界以明次位。前雖約",
    "X56n0921_004:0057c03": "教以明圓位。今復約凡聖明五陰位。言五種人者。果",
    "X56n0921_004:0057c04": "地二乘及後三教斷惑菩薩生界外者。此位之後既",
    "X56n0921_004:0057c05": "對四德以為佛位。故知降佛皆是二種菩薩所攝。是",
    "X56n0921_004:0057c06": "故次品而明其位。四明入位方便。止觀云。若四種三",
    "X56n0921_004:0057c07": "昧修習方便通如上說。唯法華別約六時五悔重作",
    "X56n0921_004:0057c08": "方便。乃至云今於道場日夜六時勤行五悔助開觀",
    "X56n0921_004:0057c09": "門。一心三諦豁爾開明。圓解成就正信堅固。此即初",
    "X56n0921_004:0057c10": "隨喜品位也。乃至第五品及六根十信等。輔行云。先",
    "X56n0921_004:0057c11": "明五悔為入位之方。他人圓修都無此意。將何以為",
    "X56n0921_004:0057c12": "造行之始。但云一念即是如來。空談舉心無非法界。",
    "X56n0921_004:0057c13": "委檢心行全無毫微。",
    "X56n0921_004:0057c14": "九明安忍為二。初標。次釋為四。初明即位未深。止觀",
    "X56n0921_004:0057c15": "云。始觀陰界入至識。次位八法。障轉慧開。或未入品",
    "X56n0921_004:0057c16": "或入初品。因生違順者。輔行云。違即是惡。順即是善。",
    "X56n0921_004:0057c17": "文舉片禪少惡為違順之端。故止觀云。那得薄證片",
    "X56n0921_004:0057c18": "禪即以為喜。纔見少惡即以憂為。又名譽利養眷屬",
    "X56n0921_004:0057c19": "是輭賊。即順也。煩惱見慢等是強賊。即違也。今既辨",
    "X56n0921_004:0057c20": "此違順之相。則今行人策於五品而進六根。他不明",
    "X56n0921_004:0057c21": "之為此牽引遂破觀心。或未入品或入初品不至第",
    "X56n0921_004:0057c22": "五。又障不入六根清淨。次明煩惱全在。非但無明煩",
    "X56n0921_004:0057c23": "惱未除。亦乃見思煩惱全在。麤心暫息此非初品。但",
    "X56n0921_004:0057c24": "是薄得斥禪即以為喜耳。故下句云。初品檢量他己",
    "X56n0921_004:0058a01": "無分。是以止觀禪境中明未到定已。乃斥他云。無所",
    "X56n0921_004:0058a02": "知人若得此定謂是無生忍。性障猶在未入初禪。豈",
    "X56n0921_004:0058a03": "得謬稱無生忍邪。極果最高喻之如頭。故云果頭。若",
    "X56n0921_004:0058a04": "乃讚歎以為果頭。則自懷慚無於光明相好莊嚴。復",
    "X56n0921_004:0058a05": "無四眾八部圍遶。是故不敢受此讚歎。若乃毀黜降",
    "X56n0921_004:0058a06": "同凡下。仍復鄙耻不與為儔。凡聖中間復無所召。是",
    "X56n0921_004:0058a07": "故謂之兩楹(以成切)。中間無所名也。楹者柱也。禮記檀",
    "X56n0921_004:0058a08": "弓(檀姓也。弓名也)篇云。孔子曰。夏后氏殯於東階之上。殷人",
    "X56n0921_004:0058a09": "殯於兩楹之間。而丘也殷人也。予疇昔之夜夢坐奠",
    "X56n0921_004:0058a10": "於兩楹之間。予殆將死也。輔行云。曾聞有人自謂成",
    "X56n0921_004:0058a11": "佛。待天不曉謂為魔障。曉已不見梵王請說。自知非",
    "X56n0921_004:0058a12": "佛。仍又謂之是阿羅漢。他人罵之心生異念。自知非",
    "X56n0921_004:0058a13": "是阿羅漢果。又乃謂是第三那含。見女起欲知非聖",
    "X56n0921_004:0058a14": "人。故知習教薄知次位。縱生逾濫亦易開解。與夫暗",
    "X56n0921_004:0058a15": "證之流霄壤不同矣。輔行又云。比見無慙者。或稱無",
    "X56n0921_004:0058a16": "礙或說理融。乃至云。若謂此身即是佛者。釋迦已滅",
    "X56n0921_004:0058a17": "慈氏未降。又復非是他方佛來。若非魔賊謂是誰乎。",
    "X56n0921_004:0058a18": "汝若不信。有十方佛自稱為佛。逆之甚矣。自滅道心",
    "X56n0921_004:0058a19": "破他善種。若大權逆化。復不自稱我行無礙(云云)。三",
    "X56n0921_004:0058a20": "明內外俱安。內即煩惱等是。違是所忍。空假中三觀",
    "X56n0921_004:0058a21": "是能忍。外即名譽利養眷屬等是。順是所忍。莫受莫",
    "X56n0921_004:0058a22": "著縮德露玭一舉萬里是能忍。四明進入後位。三術",
    "X56n0921_004:0058a23": "之言有內有外已如向說。既安忍已。即令自入進於",
    "X56n0921_004:0058a24": "後位。即是內凡六根淨也。",
    "X56n0921_004:0058b01": "十明離愛為二。初標。次釋。三界愛斷即見思已亡也。",
    "X56n0921_004:0058b02": "仍受愛名是滯相似之法也。頂墮等者。輔行云。今論",
    "X56n0921_004:0058b03": "圓教。至十信時若生愛心。不入初住而六根淨。位定",
    "X56n0921_004:0058b04": "不墮小。但以住頂名之為墮。非謂退墮。以六根中無",
    "X56n0921_004:0058b05": "退義故。況復更有造重逆邪。故此頂墮異前藏通受",
    "X56n0921_004:0058b06": "此等者。且約外用妙假而說其實。須該智慧功德法",
    "X56n0921_004:0058b07": "性等三。此即著於相似三德之法也。此位等者。離愛",
    "X56n0921_004:0058b08": "有二。一似。二真。真位法愛尚不應著。況復著於相似",
    "X56n0921_004:0058b09": "法愛。今明離於相似入真。真位法愛復更須離。方乃",
    "X56n0921_004:0058b10": "入於二住以至妙覺位也。",
    "X56n0921_004:0058b11": "○第五心境釋疑例",
    "X56n0921_004:0058b12": "為三。初牒名次略為下標數三問下解釋為二十番",
    "X56n0921_004:0058b13": "料簡",
    "X56n0921_004:0058b14": "初料簡起對法界為二。初問。止觀第一卷明發大心。",
    "X56n0921_004:0058b15": "約四諦四弘六即顯是。今即四弘中文也。故止觀明",
    "X56n0921_004:0058b16": "無作弘誓四諦之體只是一心三諦文畢。乃云若得",
    "X56n0921_004:0058b17": "此解根塵一念心起。根即八萬四千法藏。塵亦爾。一",
    "X56n0921_004:0058b18": "念心起亦八萬四千法藏。佛法界對法界起。法界無",
    "X56n0921_004:0058b19": "非佛法。生死即涅槃是名苦諦(云云)。輔行云。若得此",
    "X56n0921_004:0058b20": "下。明四諦八萬四千不出一心八萬四千。其數不殊。",
    "X56n0921_004:0058b21": "但以所治及以能治所治滅等得四諦名。初云佛法",
    "X56n0921_004:0058b22": "界等者。佛法界根也。對法界塵也。起法界識也。仍本",
    "X56n0921_004:0058b23": "迷說故云根等。同名法界更無差別。故知八萬無非",
    "X56n0921_004:0058b24": "生死咸即涅槃。集道亦然。故皆法界。前之二教巧拙",
    "X56n0921_004:0058c01": "雖殊。皆為滅心以為極果。別人乃為迷解之本。圓人",
    "X56n0921_004:0058c02": "即知心是法界。緣此發心宛然可見。世人何事固執",
    "X56n0921_004:0058c03": "一途。今文所引仍略佛法界三字。輔行既云。仍本迷",
    "X56n0921_004:0058c04": "說故云根等同名法界更無差別。故知今問如何法",
    "X56n0921_004:0058c05": "界有起有對。乃是以理而難迷事也。法界者本理也。",
    "X56n0921_004:0058c06": "起對者迷事也。既是法界之理。如何有於起對之事",
    "X56n0921_004:0058c07": "邪。次答為二。初指前已明。此指前文發心四中第二",
    "X56n0921_004:0058c08": "意云。無作四諦只一念心。第三意云。於一念心以辨",
    "X56n0921_004:0058c09": "能所。以此能所悲己悲他。他一念心生佛理等。是故",
    "X56n0921_004:0058c10": "謂之如前分別其義已顯。次若欲下。更論所以。文又",
    "X56n0921_004:0058c11": "為二。初約三義明所以。初義中言心佛等者。即輔行",
    "X56n0921_004:0058c12": "云。八萬四千不出一心。佛法界者根也。心佛之事雖",
    "X56n0921_004:0058c13": "則有界。法界之性則無差別。故雖起對奚甞非理。奚",
    "X56n0921_004:0058c14": "者何也。甞者曾也。次義中言。夫念起等者。初義約理",
    "X56n0921_004:0058c15": "心佛無殊則是性德。今約修德達事即理。故云念起",
    "X56n0921_004:0058c16": "依理體達等也。第三義云。稱理等者。向論修德故云",
    "X56n0921_004:0058c17": "念起依理體達。今約證悟故云稱理無非法界。何者。",
    "X56n0921_004:0058c18": "由前修德體達之功。故今證悟起對稱理。稱者相應",
    "X56n0921_004:0058c19": "也。若非證悟曷稱於理。智與體冥良由此也。次今此",
    "X56n0921_004:0058c20": "下。約六即結成義通三種者。有性有修有證故也。意",
    "X56n0921_004:0058c21": "在前二者。以發心顯是。正約全性起修。以修照性故",
    "X56n0921_004:0058c22": "也。故以六即結成三義。炳然可解。",
    "X56n0921_004:0058c23": "次料簡十界四運已未如何觀察。文為二。初問。止觀",
    "X56n0921_004:0058c24": "明第四三昧中有四科。一約諸經。二約諸善。三約諸",
    "X56n0921_004:0059a01": "惡。四約諸無記。約諸善中文自有二。先分別四運。次",
    "X56n0921_004:0059a02": "歷諸善(約諸惡中亦明四運。約諸無記中但以無記對於善惡。四句推之。無記對記。記即善惡。故",
    "X56n0921_004:0059a03": "以無記對記而推)。初明四運者。夫心識無形不可見。約四相",
    "X56n0921_004:0059a04": "分別。謂未念。欲念。念。念已。未念名心未起。欲念名心",
    "X56n0921_004:0059a05": "欲起。念名正緣境住。念已名緣境謝。若能了達此四。",
    "X56n0921_004:0059a06": "即入一相無相。輔行云。運者動也。從未至欲。從欲至",
    "X56n0921_004:0059a07": "正。從正至已。故云動也攝九。四運入佛。四運觀佛。四",
    "X56n0921_004:0059a08": "運不出九運九界。四相皆不可得。名為一相。一相自",
    "X56n0921_004:0059a09": "無名為無相。今云已起未起者。未起即未念。已起即",
    "X56n0921_004:0059a10": "念已也。如何觀察者。然止觀中亦自料簡。故止觀云。",
    "X56n0921_004:0059a11": "問。未念未起已念已謝。此二皆無心。無心則無相。云",
    "X56n0921_004:0059a12": "何可觀。答。未念雖未起。非畢竟無。因未念故得有欲",
    "X56n0921_004:0059a13": "念。若無未念何有欲念。是故未念雖則未有。非畢竟",
    "X56n0921_004:0059a14": "無。念已雖滅亦非永滅。若永滅者則是斷是。是故念",
    "X56n0921_004:0059a15": "已雖滅亦可得觀。輔行云。問意者正斥他人但觀正",
    "X56n0921_004:0059a16": "起。故先問云。此二無心云何可觀。次答意者。但是未",
    "X56n0921_004:0059a17": "起名之為無。既非永無是故須觀。望事為己心不可",
    "X56n0921_004:0059a18": "無。又云。如人防火一切俱防。若但防發不防未發。必",
    "X56n0921_004:0059a19": "為未發之火所燒。觀已未心實為防於欲生正生。無",
    "X56n0921_004:0059a20": "生觀人但知觀於正起之心令心不起。不知觀於未",
    "X56n0921_004:0059a21": "起之心心體本無。無既本無。起亦非起。今文所問準",
    "X56n0921_004:0059a22": "於止觀意亦可解。次答中言雖即不專的在一境者。",
    "X56n0921_004:0059a23": "此明已未之境通於十界故也。然須形於正起之心",
    "X56n0921_004:0059a24": "等者。此明已未之心望於正起之念則別在一界所",
    "X56n0921_004:0059b01": "收也。何者。凡起一念必須別屬一界所攝。形者猶舉",
    "X56n0921_004:0059b02": "也。即相形待對之義也。欲知已起須舉正起。故今但",
    "X56n0921_004:0059b03": "舉正起之心。則知已起為屬何界也。望前為已者。望",
    "X56n0921_004:0059b04": "前正起故今為已也。望後為未者。望後欲起故此為",
    "X56n0921_004:0059b05": "未也。是故已未望於欲正而得修觀者。總結示也。輔",
    "X56n0921_004:0059b06": "行云。此前貪欲雖復暫息名貪欲已。對餘境時復名",
    "X56n0921_004:0059b07": "為未。已未雖即同是不起。對境時別相待成異。初息",
    "X56n0921_004:0059b08": "名已。息已名未。故此未心通對十界(輔行又云。若知隨起十中一心。",
    "X56n0921_004:0059b09": "一必通十)。後若別起此未屬別。恐屬別故故亦須對起已",
    "X56n0921_004:0059b10": "觀之。修觀辭句具在止觀。今不煩引。",
    "X56n0921_004:0059b11": "三料簡未起望後似濫欲起。文為二。初問可解。次答",
    "X56n0921_004:0059b12": "為二。初正明未起與欲起不同。文亦可解。",
    "X56n0921_004:0059b13": "次觀此下。仍示能觀觀法。文又為二。初別明未起一",
    "X56n0921_004:0059b14": "運之觀。觀此一運者未起一運也。何以知之。以初問",
    "X56n0921_004:0059b15": "中將於欲起問於未起。故今一運則是未起也。望後",
    "X56n0921_004:0059b16": "欲起一界之心。則知未起必屬一界。若屬一界。觀此",
    "X56n0921_004:0059b17": "一界必具十界百界千如三千世間不思議假。不二",
    "X56n0921_004:0059b18": "門云。照故三千恒具。即此意也。然必約假以立空中。",
    "X56n0921_004:0059b19": "是故又云即空即中。不二門云。遮故法爾空中。良由",
    "X56n0921_004:0059b20": "於此。故此應云。能了妄念(九界四運通名妄念。今且別論未起一運)無一",
    "X56n0921_004:0059b21": "異相(故止觀云。若能了達此四。即入一相無相)。達此無相具一切心三千",
    "X56n0921_004:0059b22": "具足。方能照於一多相即(理具三千即是妙假)。仍達理具即空",
    "X56n0921_004:0059b23": "即中(具既是假。故達理具即空即中。方成一心三觀之義也)。",
    "X56n0921_004:0059b24": "次故知下。通示四運之觀。文為三。初正示亡界亡運",
    "X56n0921_004:0059c01": "者。即是能了妄念無一異相也。唯觀三千者。即是達",
    "X56n0921_004:0059c02": "此無相具一切心三千具足也。即空即中者。即是乃",
    "X56n0921_004:0059c03": "達理具即空即中也。無三名字者。上明三千妙假即",
    "X56n0921_004:0059c04": "空即中。乃是非三而三假立之耳。今云無三名字。乃",
    "X56n0921_004:0059c05": "是三而不三。三無形相俱不可見也。能所[泳永+曶](荒內切。青黑貌。",
    "X56n0921_004:0059c06": "非今文意。字應作吻。武盡切。合也)合者。能謂能觀三觀。所謂所觀三",
    "X56n0921_004:0059c07": "諦。能觀三觀既乃三而不三。所觀三諦亦乃三而不",
    "X56n0921_004:0059c08": "三。故大意云。三諦三觀三非三。三一一三無所寄。諦",
    "X56n0921_004:0059c09": "觀名別體復同。是故能所二非二。二既非二即是吻",
    "X56n0921_004:0059c10": "合也。",
    "X56n0921_004:0059c11": "問。諸文皆云三千世間即空假中。此文何故但云三",
    "X56n0921_004:0059c12": "千即空即中。答。此文單明三觀之義。是故但云三千",
    "X56n0921_004:0059c13": "空中。何者。理具三千全是妙假。是故謂之即具十界",
    "X56n0921_004:0059c14": "百界千如。然必約假以立空中。是故謂之即空即中。",
    "X56n0921_004:0059c15": "不二門云。照故三千恒具。遮故法爾空中。即此意也",
    "X56n0921_004:0059c16": "(應知今文唯觀三千。及以上文觀此一運即具十界百界千如。不可但約變造三千以明事觀。良以並由理具",
    "X56n0921_004:0059c17": "三千方有變造三千故也)。諸文兼明所觀之境。故於三觀之上復",
    "X56n0921_004:0059c18": "云一念三千耳。不二門云。一期縱橫不出一念。三千",
    "X56n0921_004:0059c19": "世間即空假中。良由於此。所以然者。能觀既是即空",
    "X56n0921_004:0059c20": "假中。所觀亦是一心三諦。故普門玄義云。百界千如",
    "X56n0921_004:0059c21": "皆是因緣所生之法。是諸生法即是三諦。故此即是",
    "X56n0921_004:0059c22": "大事因緣。非餘感應。若無因緣何殊外計。故不可聞",
    "X56n0921_004:0059c23": "一念三千是因緣生法。便乃驚疑自貽伊慼。",
    "X56n0921_004:0059c24": "問。輔行云。三千即空性了因也。三千即假性緣因也。",
    "X56n0921_004:0060a01": "三千即中性正因也。四明據此乃謂三諦皆有三千。",
    "X56n0921_004:0060a02": "今何故云理具三千但是妙假。答。只為四明不曉一",
    "X56n0921_004:0060a03": "家所談理具三千妙假。致使訛說三諦三觀皆有三",
    "X56n0921_004:0060a04": "千。以至諸文所談三身四土等義悉皆謬作有相而",
    "X56n0921_004:0060a05": "說。不許空中亡泯寂滅。如解實相云。三千皆實。相相",
    "X56n0921_004:0060a06": "宛然。及理體有差別等。其徒乃遞相推尊。自立為祖",
    "X56n0921_004:0060a07": "繼祖為宗。反經非聖昧者不覺。悲哉悲哉。余為此懼。",
    "X56n0921_004:0060a08": "閑先聖之道。乃力排斯謬。使邪說不行。正塗昭顯。具",
    "X56n0921_004:0060a09": "如金錍．寓言記及不二門圓通記中委辨。今既臨文。",
    "X56n0921_004:0060a10": "不能默已更略言之。何者。輔行第八云(此下凡指卷數並據現行",
    "X56n0921_004:0060a11": "印本)。",
    "X56n0921_004:0060a12": "問。一心既具。但觀於心何須觀具。答。一家觀門永異",
    "X56n0921_004:0060a13": "諸說。該攝一切十方佛法。良由觀具(他宗雖談理體寂滅。不說本具",
    "X56n0921_004:0060a14": "事用宛然)。具即是假(本具事用即是妙假。故今文云。即具十界百界千如)。假即空中",
    "X56n0921_004:0060a15": "(豈非今文即空即中)。",
    "X56n0921_004:0060a16": "問。若不觀具。為屬何教。答中乃約藏通別三。不觀於",
    "X56n0921_004:0060a17": "具尚不識具。況識空中(理具三千若不屬假。何故謂之尚不識具。況識空中。故知",
    "X56n0921_004:0060a18": "不可將理具立法濫於空中蕩相也思之)。又云。又此理具變為修具。一一",
    "X56n0921_004:0060a19": "修具無非理具(金[金*((白日+田)/廾)]云。一家所立不思議境。於一念中理具三千。故曰念中具有因果凡",
    "X56n0921_004:0060a20": "聖依正等。故所變處無非三千。即今理具修具之義也)。所以將理對修料簡。令",
    "X56n0921_004:0060a21": "識修具全是理具。乃達理具即空即中(若謂理具便是空中非妙",
    "X56n0921_004:0060a22": "假者。何故謂之乃達理具即空即中)。故妙境初章安料簡云。法性自爾",
    "X56n0921_004:0060a23": "非作所成(空中之性本具妙假。其猶明鏡元具萬象)。故知章安深領玄旨。",
    "X56n0921_004:0060a24": "又輔行第三釋大品一切法趣一法云。大論兩文共",
    "X56n0921_004:0060b01": "釋此句。初云云何菩薩為世間趣故發菩提心。菩薩",
    "X56n0921_004:0060b02": "為眾生說色趣空乃至種智。為眾生故說色非趣非",
    "X56n0921_004:0060b03": "不趣乃至種智。次文云為眾生故說一切法趣空無",
    "X56n0921_004:0060b04": "相願。是趣不過。何以故。是空無相中趣不趣不可得",
    "X56n0921_004:0060b05": "故。初文以能趣為假。具歷色心乃至種智。故知具一",
    "X56n0921_004:0060b06": "切法即是假也(明文若此可不信乎。何得將理具妙假立法之義。濫同空中蕩相之義邪)。",
    "X56n0921_004:0060b07": "所趣為空非。趣非不趣為中。次文以能從所為空。是",
    "X56n0921_004:0060b08": "趣不過為假。趣不趣不可得為中。此下諸文用語稍",
    "X56n0921_004:0060b09": "異者。中假二意全依論文。次但況出。故云一切法趣",
    "X56n0921_004:0060b10": "色。色尚不可得。云何當有趣非趣等。何以故。一切法",
    "X56n0921_004:0060b11": "趣色。能所皆假(一切法為能趣。色為所趣。既皆是假而理具三千。如天珠網互相涉入。何",
    "X56n0921_004:0060b12": "得謂之是空中邪)。色不可得。一切法亦不可得。能所皆空(何得",
    "X56n0921_004:0060b13": "云三千即空。是真諦有三千邪。止觀云。若是入空尚無一物。可不信乎)。趣不趣不可得",
    "X56n0921_004:0060b14": "即不住二邊正顯中道(非空非假名為中道。且入空尚無一物。豈可中道第一義",
    "X56n0921_004:0060b15": "諦相相宛然邪。若定執此則成誹謗矣。若中道雙照。則照假故三千宛然。照空故一法叵得。而中道之體豈當",
    "X56n0921_004:0060b16": "有無者哉。思之)。又若不信輔行之文者。且釋籤云。若以心性",
    "X56n0921_004:0060b17": "觀彼界如(豈非百界千如是因緣所生法邪)。界如皆空(豈非三千即空性了因。是",
    "X56n0921_004:0060b18": "亡泯三千邪)。常具諸法(豈非三千即假性緣因。是雖亡而存邪)。非空非具(豈非",
    "X56n0921_004:0060b19": "三千即中性正因。是心性不動邪)。而空而具(豈非中道雙照二邊邪。然上句云。非空非具即",
    "X56n0921_004:0060b20": "是中道雙遮空有也)。非遮非照(不二門云。照故三千恒具。遮故法爾空中。故今非遮空中叵得。",
    "X56n0921_004:0060b21": "非照即妙假不存。即大意云。三諦三觀三非三也)。又若不信釋籤之文者。且",
    "X56n0921_004:0060b22": "文句記云。境據假邊且存其數(妙境若約二邊辨之則屬假邊。是故乃存",
    "X56n0921_004:0060b23": "百界千如之數也)。空中尚無。其數安有(三觀圓融非前非後。文〔何〕之中。空中亡絕",
    "X56n0921_004:0060b24": "尚自無文。其如妙境假觀之數。安得有之而云百界千如邪)。然必約假以立空中",
    "X56n0921_004:0060c01": "(文句之中既有百界千如之假。然必約此千如妙假以立空中妙境。妙假既名為數。當知約假以立空中。乃是",
    "X56n0921_004:0060c02": "數即非數也)。又若不信文句記中之文者。且金錍云。若不",
    "X56n0921_004:0060c03": "許心具。圓頓之理乃成徒施(他若不許一家所立不思議境於一念中理具",
    "X56n0921_004:0060c04": "百界三千妙假。是則圓頓空中妙理乃成虗設。其猶明境不能現像。翻成偏小斷無之空矣)。又云。",
    "X56n0921_004:0060c05": "汝無始來唯有煩惱業苦而已。即此全是理性三因。",
    "X56n0921_004:0060c06": "由未發心。未曾加行。故性緣了同名正因。故云眾生",
    "X56n0921_004:0060c07": "皆有正性。既信己心有此性已。次示此性非內外。徧",
    "X56n0921_004:0060c08": "虗空。同諸佛。等法界。既信徧已。次示徧具。既同諸佛。",
    "X56n0921_004:0060c09": "等法界。故此徧性具諸佛之身。一身一切身。如諸佛",
    "X56n0921_004:0060c10": "之感土。一土一切土。身土相即。身說土說。大小一多",
    "X56n0921_004:0060c11": "亦復如是。今此示。有是示。種性示。徧是示。體量示。具",
    "X56n0921_004:0060c12": "是示體德。若謂心具便是空中者。何故次文示體德",
    "X56n0921_004:0060c13": "中方談性具邪。以由性具體德是假。性量體徧是空。",
    "X56n0921_004:0060c14": "種性正因是中故也。若不爾者。如何消文。故知金錍",
    "X56n0921_004:0060c15": "云。若不許心具。圓頓之理乃成徒施者。圓頓之理。理",
    "X56n0921_004:0060c16": "謂空中。空中乃是實相寂滅。心具乃是諸法宛然。是",
    "X56n0921_004:0060c17": "故空中理本無相。無相而相理必具事。文句記云。十",
    "X56n0921_004:0060c18": "界為事。實相為理。理謂空中。事即是假。良由此也。故",
    "X56n0921_004:0060c19": "知他人若乃不許心具三千不思議假。是則圓頓空",
    "X56n0921_004:0060c20": "中之理乃成徒施。卻同偏空不具諸法。猶如頗黎不",
    "X56n0921_004:0060c21": "能雨寶也。若許心具三千妙假。方顯圓頓空中之理",
    "X56n0921_004:0060c22": "具於妙假不思議事。猶如明鏡萬像炳然也。鏡像喻",
    "X56n0921_004:0060c23": "假也。鏡明喻空也。鏡體喻中也。是則心具及以性具",
    "X56n0921_004:0060c24": "但是妙假耳。何得濫作空中說之。若謂不然。如上所",
    "X56n0921_004:0061a01": "引輔行．釋籤．文句記等。皆判心具屬於妙假。豈可金",
    "X56n0921_004:0061a02": "錍郤將心具屬於空中邪。又若不信荊谿之文者。何",
    "X56n0921_004:0061a03": "故章安觀心論疏云。心空而常假。故有百界千如(此與",
    "X56n0921_004:0061a04": "輔行云。雖亡而存。假立假號。不亦同邪)。假而常空。雖百界千如寂而無",
    "X56n0921_004:0061a05": "相(此與輔行云。亡泯三千。假立空稱。不亦同邪)。空假常中無空假相(豈非心性",
    "X56n0921_004:0061a06": "不動。假立中名。雙遮二邊邪)。雖無二相。不失雙照(豈非中道照空故一相叵得。照",
    "X56n0921_004:0061a07": "假故三千宛然邪)。又若不信章安之文者。且智者云。若知地",
    "X56n0921_004:0061a08": "具桃李。即識中實有權。解無差別即是差別(實謂實相如是。",
    "X56n0921_004:0061a09": "權謂諸法相性體力等十。既云地具桃李。是實中有權。解無差即差。豈非三千是性具妙假。實相即諸法邪。故",
    "X56n0921_004:0061a10": "金[金*((白日+田)/廾)]明三千云。實相必諸法。諸法必十如。十如必十界。十界必身土。又依大經及以大論立三世界。故有三千",
    "X56n0921_004:0061a11": "也。若謂性具三千。不是即實之權者。何故云實相必諸法等。故有三千而不云諸法。即實相故有三千邪。且諸",
    "X56n0921_004:0061a12": "法即實相。乃是相即。無相假即空中亡泯寂滅。一法尚不可得。三千之數寧存。故知性具三千。定是即實之權。",
    "X56n0921_004:0061a13": "空中具假。無差即差耳。不可濫作即權之實。假即空中。差即無差而說之也)。若知桃李堅相",
    "X56n0921_004:0061a14": "即識權中有實。解差別即是無差別(權中有實。差即無差。乃是諸法",
    "X56n0921_004:0061a15": "即實相亡泯寂滅。假即空中一法叵得。何故輒云三千皆實相相宛然邪。何得謂之假即空中三千宛然邪。文",
    "X56n0921_004:0061a16": "句云。諸法實相。標權實章也。諸法權也。實相實也。所謂諸法如是相等。即是解釋權實章也。金[金*((白日+田)/廾)]云。以諸法故",
    "X56n0921_004:0061a17": "故有相等。以實相故相等皆是實相。無相相等皆如如者。空也。是者。中也。他人不許空中之理具諸法事為性",
    "X56n0921_004:0061a18": "具三千。豈非對面違戾祖宗乎)。又若不信智者之文者。且南嶽止觀",
    "X56n0921_004:0061a19": "及馬鳴起信論。皆立二種如來藏。一者空如來藏。亦",
    "X56n0921_004:0061a20": "云如實空也。二者不空如來藏。亦云如實不空也。空",
    "X56n0921_004:0061a21": "如來藏則諸相咸亡無有差別。不空如來藏則具諸",
    "X56n0921_004:0061a22": "色像世出世間河沙功德。若謂性具百界千如三千",
    "X56n0921_004:0061a23": "世間便是空中者。何故空如來藏則諸相咸亡無有",
    "X56n0921_004:0061a24": "差別。不空如來藏方具色像河沙功德邪。以此驗知。",
    "X56n0921_004:0061b01": "空如來藏是遮。故法爾空中。不空如來藏是照。故三",
    "X56n0921_004:0061b02": "千恒具耳。事理權實體用真俗等。例之可知。又若不",
    "X56n0921_004:0061b03": "信南嶽．馬鳴之文者。且龍樹大論云。世諦有相。第一",
    "X56n0921_004:0061b04": "義諦無相。可不信乎(若引金光明玄義云。第一義諦有名有實義者。何故不引妙玄",
    "X56n0921_004:0061b05": "釋籤云。第一義中名實俱無。世諦乃有名實邪。又何不引止觀云。第一義中一法尚不可得。何況三千邪。世諦",
    "X56n0921_004:0061b06": "中尚有無量法。何但三千邪。又莫是止觀．玄籤諦斷無之理。頑空之性乎。哀哉。世人但見其一不知其二。須知",
    "X56n0921_004:0061b07": "玄籤．止觀所談第一義諦無名無相一法叵得。乃是空如來藏義。亦是中道之雙遮也。光明玄義所談第一義",
    "X56n0921_004:0061b08": "諦有名有實義。乃是不空如來藏義。亦是中道之雙照也。地具桃李斯言有徵。寄言學者。勿負自心抑挫聖旨。",
    "X56n0921_004:0061b09": "文句記云。性本無名。即玄籤云真諦無名也。具足諸名。即光明玄義云第一義諦有名也。故無說而說說即成",
    "X56n0921_004:0061b10": "教。無名相中假名相說。不其然哉。宜熟思之)。又若不信龍樹之文者。且法",
    "X56n0921_004:0061b11": "華經云。深達罪福相。徧照於十方(文句云。持經得解。妙玄云。報身辭異",
    "X56n0921_004:0061b12": "意同。以由持經得解。解即是智。故屬報身也)。微妙淨法身(若準文句。乃是真身亦是法身。",
    "X56n0921_004:0061b13": "而妙玄中乃云法身也)。具相三十二(若準文句。乃是應身亦是生身。而妙玄中乃云應身",
    "X56n0921_004:0061b14": "也)。以八十種好(應身生身也)。用莊嚴法身(真身法身也)。既以具",
    "X56n0921_004:0061b15": "相名為應身生身。豈非具相乃是妙假不思議俗諦",
    "X56n0921_004:0061b16": "乎。若不爾者。三身三觀如何類通邪。若不約於二身",
    "X56n0921_004:0061b17": "三身。如何消於妙玄．文句邪。嗟乎。世人不讀妙玄．文",
    "X56n0921_004:0061b18": "句。若聞具相三十二是生身應身。便乃驚怖而不信",
    "X56n0921_004:0061b19": "受。豈非正法難解訛說易傳。且摩訶止觀引法華云。",
    "X56n0921_004:0061b20": "微妙淨法身。具相三十二。乃釋之曰。若證中道(豈非法身)。",
    "X56n0921_004:0061b21": "中道即具此相(豈非中道照假故具三十二相邪)。如法華中二乘開",
    "X56n0921_004:0061b22": "示悟入妙會中道。即與八相佛記(豈非生身應身)。譬如得鏡",
    "X56n0921_004:0061b23": "(喻中道也)萬像必形(喻生身應身也)。大乘得中靡所不不現(合法也)。",
    "X56n0921_004:0061b24": "法身相者名為真相(此語簡略。應云。微妙淨法身具相三十二者。名為真相也。法身",
    "X56n0921_004:0061c01": "具於應身之相乃名真相者。例如光明玄義云。第一義諦有名有實義也。是故法身具應身相名為真相。乃是",
    "X56n0921_004:0061c02": "對破世間輪王魔羅虗妄之相故也。若不爾者。如何消於下文)。淨名云。已捨世間所",
    "X56n0921_004:0061c03": "有相好。輪王魔羅世相嚴身皆是虗妄。故言已捨(淨名",
    "X56n0921_004:0061c04": "疏文準此可知)。中道明鏡本無諸相(微妙淨法身也)。無相而相者(具相",
    "X56n0921_004:0061c05": "三十二也)。妍醜由彼多少。任緣普現色身。即真相也(普現色身",
    "X56n0921_004:0061c06": "既是妙用。復異世間輪王虗妄。乃名真相也)。嗚呼。列聖彝範溢藏未淪。安",
    "X56n0921_004:0061c07": "可順於一期之情見。自貽永劫之重報邪。幸冀後德",
    "X56n0921_004:0061c08": "一為思之。儻有所長。願無壅蔽也。",
    "X56n0921_004:0061c09": "問。金剛藏四句初空有句即是真諦。妙玄釋云。空非",
    "X56n0921_004:0061c10": "斷無故言空有。若謂空中無三千者。莫不違金剛藏",
    "X56n0921_004:0061c11": "之旨而背妙玄之義乎。答。人不曉此其亦多矣。夫空",
    "X56n0921_004:0061c12": "中寂滅者。談其本體也。空中具有者。語其體德也。空",
    "X56n0921_004:0061c13": "中之理體雖本來寂滅而恒具於事用之森羅。何得",
    "X56n0921_004:0061c14": "認於所具森羅(玄籤中以三千為森羅也)。而棄能具之寂滅邪(法華",
    "X56n0921_004:0061c15": "云。諸法寂滅相。即諸法實相也。以實相無相乃是寂滅故也)。且離有而談空。容在",
    "X56n0921_004:0061c16": "小典。即空而具有。攝屬大乘。所以空號真空。有名妙",
    "X56n0921_004:0061c17": "有。譬如明鑑普現殊形。喻似摩尼具彰眾色。欲顯真",
    "X56n0921_004:0061c18": "空而具有。故曰空非斷無焉。然則真空雖具妙有。而",
    "X56n0921_004:0061c19": "具有是假。可不信乎。若謂不然。且妙有既有而真空",
    "X56n0921_004:0061c20": "復有。是則有上復有。空何不空邪。若謂空有俱皆有",
    "X56n0921_004:0061c21": "者。何故空有俱不空邪。如斯建立。誠可悲哉。且始終",
    "X56n0921_004:0061c22": "心要云。中諦者統一切法也。真諦者泯一切法也。俗",
    "X56n0921_004:0061c23": "諦者立一切法也。舉一即三非前後也。又荊谿臨終",
    "X56n0921_004:0061c24": "喻眾以道云。夫一念無相謂之空。無法不備謂之假。",
    "X56n0921_004:0062a01": "不一不異謂之中。若謂空中自有三千者。豈非但是",
    "X56n0921_004:0062a02": "無法不備謂之假。俗諦立法之義。何關空中亡泯無",
    "X56n0921_004:0062a03": "相邪。應知即空真諦泯法。若不亡泯三千世間則蕩",
    "X56n0921_004:0062a04": "相不盡。真空之外猶有諸法間差也。即假俗諦立一",
    "X56n0921_004:0062a05": "切法。若不立於三千世間則立法不備。俗假之外更",
    "X56n0921_004:0062a06": "有一切諸法森羅也。即中雙遮。若不統二邊則統法",
    "X56n0921_004:0062a07": "不徧。中道之外猶有二邊待對不亡也。是以談乎三",
    "X56n0921_004:0062a08": "千世間。即空無相。即假建立。即中雙遮復能雙照。文",
    "X56n0921_004:0062a09": "理明白。人自不思耳。",
    "X56n0921_004:0062a10": "問。舉一即三非前非後。何故空中一向寂滅亡泯無",
    "X56n0921_004:0062a11": "相。而不存立三千世間。答。言舉一者。趣舉其一也。或",
    "X56n0921_004:0062a12": "舉真諦空觀之一。而真空亡泯三千叵得。便點真空",
    "X56n0921_004:0062a13": "雖亡而存。百界宛然即是俗假。又點真空之亡泯。俗",
    "X56n0921_004:0062a14": "假之立法。二俱不可得。即是中道第一義諦非有非",
    "X56n0921_004:0062a15": "無。舉其真空之一即三既爾。舉其俗假及以中道即",
    "X56n0921_004:0062a16": "三亦然。世人迷名而不思義。但聞舉一即三之言。便",
    "X56n0921_004:0062a17": "謂空中之體自有三千世間。不許空中之體本自寂",
    "X56n0921_004:0062a18": "滅而恒具於俗假百界。如他人云。三千不離實相。實",
    "X56n0921_004:0062a19": "相不離三千。遂立三諦皆有三千。故解實相云。三千",
    "X56n0921_004:0062a20": "皆實相相宛然。嗚呼哀哉。謬之甚矣。且三諦相即理",
    "X56n0921_004:0062a21": "事融通。凡習天台教者其誰曰不然邪。雖三諦相即",
    "X56n0921_004:0062a22": "而中邊不混。雖真俗不離而理事彌分。故二邊之有",
    "X56n0921_004:0062a23": "無。中道之絕待。理體之無相。事用之森羅。皆祖宗之",
    "X56n0921_004:0062a24": "格言。豈今之好異邪教文。談於空中寂滅。何得翻作",
    "X56n0921_004:0062b01": "森羅說之空中。若乃十界宛然。未審俗假如何說邪。",
    "X56n0921_004:0062b02": "是故須知。若存三諦。空中定無相。俗假定有相。若其",
    "X56n0921_004:0062b03": "相即。俱相俱無相。若但從理。非相非無相。事理相對。",
    "X56n0921_004:0062b04": "無相即相即相無相。情通妙契諍論咸失。人不見之。",
    "X56n0921_004:0062b05": "乃云。若約分別。空中乃是亡泯寂滅。俗假則是森羅",
    "X56n0921_004:0062b06": "宛然。若約圓融。空中不妨自有三千。今問。等是圓融",
    "X56n0921_004:0062b07": "何不無相。而但有相圓融空中。若是有相。圓融俗假",
    "X56n0921_004:0062b08": "如何說之。莫是圓融三諦皆是有相乎。嗚呼。此義非",
    "X56n0921_004:0062b09": "圓非別。兩楹中間既無所名。乃是率爾虗妄之說耳。",
    "X56n0921_004:0062b10": "請有識者試與詳之。且輔行云。點空論界。豈非空不",
    "X56n0921_004:0062b11": "定空。空必具假乎。又云。界無界相。豈非假不定假。假",
    "X56n0921_004:0062b12": "必即空乎。是則性空中恒具十界假。十界三千假常",
    "X56n0921_004:0062b13": "即性空中理事之融通。中邊之相即豈可不然哉。又",
    "X56n0921_004:0062b14": "釋籤明有不定有。故云。言有則一念都無。況有十界",
    "X56n0921_004:0062b15": "質像邪(請詳此文。何得云三千即空是真諦有三千邪)。又明無不定無。故云。",
    "X56n0921_004:0062b16": "言無復起三千慮想。況一界念慮邪(豈非雖亡而存。是假立假號乎)。",
    "X56n0921_004:0062b17": "不可以此有無思故。則一念心中道冷然可見矣(尚非",
    "X56n0921_004:0062b18": "是空。何況是有。何得云三千即中。是中道有三千邪)。又文句記云。鏡明性十界",
    "X56n0921_004:0062b19": "像生。修十界鏡明之性。豈非空中之寂滅乎。若不爾",
    "X56n0921_004:0062b20": "者。止觀那云中道明鏡本無諸相邪。十界豈非俗假",
    "X56n0921_004:0062b21": "之森羅乎。若不爾者。止觀那云無相而相邪。故知鏡",
    "X56n0921_004:0062b22": "明性十界。即是境據假邊且存其數耳。由鏡明性本",
    "X56n0921_004:0062b23": "具十界。方有像生修十界矣。豈鏡明之性自有妍醜",
    "X56n0921_004:0062b24": "邪。若不爾者。止觀那云妍醜由彼邪。又止觀中復舉",
    "X56n0921_004:0062c01": "喻云。明喻即空。像喻即假。鏡喻即中。徧明是體像。徧",
    "X56n0921_004:0062c02": "像是明體。徧體是像明。於一見三於三了一。輔行云。",
    "X56n0921_004:0062c03": "夫以事喻法皆是分喻。於中鏡喻其意最親。異乎伊",
    "X56n0921_004:0062c04": "字三點。首羅三目故也。既以鏡像喻於即假。豈非三",
    "X56n0921_004:0062c05": "千森羅是不思議俗諦乎。若不爾者。豈可鏡體鏡明",
    "X56n0921_004:0062c06": "喻於空中是萬象森羅邪。顛之倒之。誠可悲矣。又妙",
    "X56n0921_004:0062c07": "玄中引仁王經法性五陰。及涅槃經因滅是色獲得",
    "X56n0921_004:0062c08": "常色。受想行識亦復如是。即俗諦也。引淨名云。眾生",
    "X56n0921_004:0062c09": "如。彌勒如。一如無二如。及大品云。五陰空等是真諦",
    "X56n0921_004:0062c10": "也。引涅槃云。佛性中道是中諦也。請觀妙玄引諸經",
    "X56n0921_004:0062c11": "明三諦之義。何得輒引仁王經中法性五陰以證中",
    "X56n0921_004:0062c12": "道法身寂光是有相邪。文句記云。況常寂光。端醜斯",
    "X56n0921_004:0062c13": "亡。寂光所對。咸有淨穢。何不思之。輒生異見。",
    "X56n0921_004:0062c14": "問。淨名經云。但除其病不除其法。況荊谿云。理性三",
    "X56n0921_004:0062c15": "千一向不除。他人準此。乃謂三千即空。其三千之法",
    "X56n0921_004:0062c16": "不泯。而輔行云。亡泯三千。及心要云。真諦泯法者。但",
    "X56n0921_004:0062c17": "是亡其情病。泯其計著而已。非謂亡泯三千之法也。",
    "X56n0921_004:0062c18": "以三千是不思議之法故也。人皆信受。今何不然。答。",
    "X56n0921_004:0062c19": "不二門云。亡淨穢故以空以中(淨穢不出六凡四聖)。仍由空中",
    "X56n0921_004:0062c20": "轉染為淨(染體即是通別二惑。淨體即是真中二理)。故知只一空中之觀。",
    "X56n0921_004:0062c21": "非但轉於無明染體以為真中法性淨體。亦乃亡於",
    "X56n0921_004:0062c22": "十界淨穢三千妙假俗諦之事。何得偏執轉染為淨。",
    "X56n0921_004:0062c23": "而棄亡泯淨穢三千。且淨名經云。但除其病。豈非但",
    "X56n0921_004:0062c24": "除迷情之病乎。而不除法。豈非不除十界之法乎。此",
    "X56n0921_004:0063a01": "但約於藥病過德以明除病不除法耳。今云。空中寂",
    "X56n0921_004:0063a02": "滅妙假森羅。自是圓融之三諦耳。且非迷情之病也。",
    "X56n0921_004:0063a03": "何得引彼。但除其病而不除法。以立三千即空。是不",
    "X56n0921_004:0063a04": "亡泯邪。若謂輔行亡泯三千。及心要云真諦泯法但",
    "X56n0921_004:0063a05": "是亡情而不泯法者。灼然對面負心違戾。何者。心要",
    "X56n0921_004:0063a06": "既云真諦泯法。驗知輔行乃是亡於三千之法。何得",
    "X56n0921_004:0063a07": "謂之不泯法邪。法若不泯情何由亡。法尚應捨何況",
    "X56n0921_004:0063a08": "非法。又復真諦若但泯情而不泯法。是則俗諦應須",
    "X56n0921_004:0063a09": "立情而不立法。若其然者。何但乖於真諦泯法。亦乃",
    "X56n0921_004:0063a10": "違於俗諦立法。嗚呼。膠手易著寱夢難醒。一至於此",
    "X56n0921_004:0063a11": "可不悲哉。妙玄云。學妙有者自稱至極。聞畢竟空而",
    "X56n0921_004:0063a12": "生誹謗。不受其法不耐其人。學畢竟空者自類朋聚。",
    "X56n0921_004:0063a13": "引正向己推邪與他。此皆不識天主千名。聞帝釋則",
    "X56n0921_004:0063a14": "喜。聞舍夫則瞋。將恐其福不補其失。實相亦爾。同是",
    "X56n0921_004:0063a15": "一法豈可謗一而信一邪。輔行云。實相之體三諦具",
    "X56n0921_004:0063a16": "足。實相既爾諸法亦然。若具三諦。三諦必須真空亡",
    "X56n0921_004:0063a17": "泯三千世間。俗假存立百界依正。中道雙非空有叵",
    "X56n0921_004:0063a18": "得。斯皆舉一即三之義。故云實相之體三諦具足。非",
    "X56n0921_004:0063a19": "謂實相之體三諦具足便是空中自有三千森羅差",
    "X56n0921_004:0063a20": "別也。",
    "X56n0921_004:0063a21": "問。淨名經云。但除其病而不除法。未審此法於三觀",
    "X56n0921_004:0063a22": "中攝屬何邪。答。善哉問也。能破羣疑。應知經中正明",
    "X56n0921_004:0063a23": "假觀俗諦立法。故但除病而不除法。若乃除法則乖",
    "X56n0921_004:0063a24": "俗假立法之義。是故疏云。一切眾生具十界法(具即是假。",
    "X56n0921_004:0063b01": "不其然乎。若點具假即空即中乃是界無界相耳。別非俗假立法之義也)。無明不了觸處",
    "X56n0921_004:0063b02": "病生。若有智慧即無礙自在悉為佛事。人不見之。輒",
    "X56n0921_004:0063b03": "將經文假觀俗諦立法之義。以難空中寂滅之旨。是",
    "X56n0921_004:0063b04": "可忍也孰不可忍也。故此應知。理性三千一向不除。",
    "X56n0921_004:0063b05": "乃是不思議之假耳。與夫鏡明性十界等。厥意元同",
    "X56n0921_004:0063b06": "也。委如前說。宜審思之。",
    "X56n0921_004:0063b07": "次是故下簡偽者。輔行云。一家教門。藏通即約六道",
    "X56n0921_004:0063b08": "論假用觀。乃有即不即異。其法即是藏通八門。別圓",
    "X56n0921_004:0063b09": "假觀必約十界。但以次第不次第別一心異心明境",
    "X56n0921_004:0063b10": "麤妙比(必至切近也)者。頻聞觀柱緣生(即今文云賴緣之假也。言賴緣者。輔",
    "X56n0921_004:0063b11": "行云。四教之中俱有賴緣施權二假。其相各別。空中亦然。今此虗假賴眾緣成。非從空出。設權利物。然今文云。",
    "X56n0921_004:0063b12": "是故不同賴緣之假者。由上文云。觀此一運即具十界百界千如。唯觀三千不思議假。是故此假不同他人觀",
    "X56n0921_004:0063b13": "柱緣生賴緣之假。以圓頓教不思議假乃是化他。三千赴物不動此念徧應無方故也)。緣生即",
    "X56n0921_004:0063b14": "空(即今文云。無自性空。今圓頓教三千妙假即空亡泯。不同觀柱緣生無自性空名為即空也)。空",
    "X56n0921_004:0063b15": "假不二名為三觀(即今文云。空假不二名之為中。而輔行中言三觀者。仍前空假名為",
    "X56n0921_004:0063b16": "三耳。其實應如今文中云。空假不二名之為中。今圓頓教三千即中。心性不動雙遮雙照。不同空假不二名之",
    "X56n0921_004:0063b17": "為中也)。作此說者尚未成通。通須四句成性相空。若有",
    "X56n0921_004:0063b18": "中名異通教者。通教何曾無中道名。況復通教仍須",
    "X56n0921_004:0063b19": "四門。門門十乘方名通觀。人不見此何殊暗空(釋籤破藏",
    "X56n0921_004:0063b20": "法師說法界無自性云。何故但云無自性邪。而不云無他性乃至無無因性邪)。",
    "X56n0921_004:0063b21": "三故借下舉喻借(子夜切)者。假借也。諸色心現時者。色",
    "X56n0921_004:0063b22": "心即是前文十界百界三千也。故色心不二門云。總",
    "X56n0921_004:0063b23": "在一念別分色心。現者顯也。以由能了四運妄念無",
    "X56n0921_004:0063b24": "一異相(空中之理非一異也)。達此無相具一切心三千具足。方",
    "X56n0921_004:0063c01": "能照於一多相即(不思議假帝網重重也)。乃是全於理體變現",
    "X56n0921_004:0063c02": "而成事用故也。故舉喻云。如金銀(喻空中之理也)隱起(喻空中之",
    "X56n0921_004:0063c03": "理具不思議假。故而起三千事用也)。起者生也。謂隱金銀之體而生瓶",
    "X56n0921_004:0063c04": "盆之號。如隱空中之理而生三千之事。猶全水作波",
    "X56n0921_004:0063c05": "隱於水名而稱為波耳。金處異名生者。合法。乃是空",
    "X56n0921_004:0063c06": "中理處而三千事用。異名生也。與金無前後者。金法",
    "X56n0921_004:0063c07": "乃是三千事用。異名生時與空中之理無前無後也。",
    "X56n0921_004:0063c08": "斯乃理事無前後。體用不異時耳。況復又達理具十",
    "X56n0921_004:0063c09": "界三千色心即空即中。是則非但全理成事無前無",
    "X56n0921_004:0063c10": "後。亦乃達事即理無有異時也。亦如官路土者。理體",
    "X56n0921_004:0063c11": "虗通而無私局。是故喻之如官路土也。私人掘(衢物切)",
    "X56n0921_004:0063c12": "為像者。事用隨緣而有分限(以由事用差降不同故也)。故喻私人",
    "X56n0921_004:0063c13": "掘土作為萬物形像也。智者知路土者。知此形像元",
    "X56n0921_004:0063c14": "是路土而作合法。乃是曉於事用本是理體而成故",
    "X56n0921_004:0063c15": "也。故金錍云。果地依正融通。並依眾生理本。此乃事",
    "X56n0921_004:0063c16": "理相對而說耳。凡愚謂像生者。凡常愚迷不知私人",
    "X56n0921_004:0063c17": "掘官路土以作形像。乃謂實有此形像生合法。乃是",
    "X56n0921_004:0063c18": "迷者不知全理成事。但謂實有諸法形生。故金錍云。",
    "X56n0921_004:0063c19": "若唯從迷說則波無水名。西失東稱也(以由迷東為西。故西失東",
    "X56n0921_004:0063c20": "稱也)。後時官欲行還將像填路者。合法。乃是乃達理具",
    "X56n0921_004:0063c21": "十界百界三千事用。即是空中之理寂然故也。像本",
    "X56n0921_004:0063c22": "不生滅者。以喻事用無起沒也。路亦無新故者。以喻",
    "X56n0921_004:0063c23": "理體非今古也。是則三諦及以三觀乃是天然之性",
    "X56n0921_004:0063c24": "德耳。含生本具。非造作之所得也。",
    "X56n0921_004:0064a01": "第四料簡外色異心如何具於三德。文為二。初問。外",
    "X56n0921_004:0064a02": "無情色者。依報國土也。此約依正分於內外耳。不與",
    "X56n0921_004:0064a03": "心俱者。從迷情故分於依正。故謂依報外色不與正",
    "X56n0921_004:0064a04": "報心俱也。如何復能具足三德者。此以迷情分於依",
    "X56n0921_004:0064a05": "正色心永隔。而難理智身土體同心外無境也。而云",
    "X56n0921_004:0064a06": "三德徧一切處者。止觀諸文皆作是說。而迷情分別",
    "X56n0921_004:0064a07": "者聞之惑耳驚心。故今寄彼而興問也。次答文為三。",
    "X56n0921_004:0064a08": "初以內色無情反斥。若如汝難。是則何但外無情色",
    "X56n0921_004:0064a09": "無有覺知不與心俱。而其內身亦與心異。是故猶如",
    "X56n0921_004:0064a10": "草木瓦礫。他既執迷而難。故今亦且以此反斥耳。故",
    "X56n0921_004:0064a11": "輔行云。若論有情。何獨眾生。一切唯心。若論無情。何",
    "X56n0921_004:0064a12": "獨外色。內色亦然。故淨名云。是身無知如草木瓦礫。",
    "X56n0921_004:0064a13": "疏引百論云。外曰若身中無我者焉知四時。內曰如",
    "X56n0921_004:0064a14": "草木瓦礫。亦由陰陽逐時轉變。似有所知而非神知。",
    "X56n0921_004:0064a15": "今身雖有知。知無自性。如草木瓦礫。外曰身內有神。",
    "X56n0921_004:0064a16": "神使知知。內曰若神使知。誰復使神。遂無使神。何須",
    "X56n0921_004:0064a17": "神使。若無神使。即無知者。若無知者。如草木瓦礫。此",
    "X56n0921_004:0064a18": "約識種破我作如是說。若約內觀識種者。三事成身。",
    "X56n0921_004:0064a19": "命煗無知。知即是識。若謂識知。過去識滅。滅故不知。",
    "X56n0921_004:0064a20": "現識不住。亦復不知。未來未有。斯亦不知。三世求知",
    "X56n0921_004:0064a21": "而不可得。若離三世無別有知。故云是身無知如草",
    "X56n0921_004:0064a22": "木瓦礫也。次若論下。明色心咸具。若論具德不獨內",
    "X56n0921_004:0064a23": "心者。意明外色亦具三德也。然須了知外色具德含",
    "X56n0921_004:0064a24": "於二義。一者眾生內心體徧不隔草木。則是外色具",
    "X56n0921_004:0064b01": "有佛性。二者內外色心依正同一真如。是故趣舉一",
    "X56n0921_004:0064b02": "色一心若依若正咸皆具德。但為世人卒難開曉。故",
    "X56n0921_004:0064b03": "須依經點示眾生心性體徧不隔草木。以明外色具",
    "X56n0921_004:0064b04": "足有於佛性三德耳。由心變故謂內心外色者。心隨",
    "X56n0921_004:0064b05": "物變遂分內外。即輔行云。迷謂內外也。心非內外故",
    "X56n0921_004:0064b06": "(句)。色無內外者。即輔行云。悟唯一心也。心外無境。是",
    "X56n0921_004:0064b07": "故唯心則無內外之殊。唯心既爾唯色亦然。故云色",
    "X56n0921_004:0064b08": "無內外也。輔行云。苟順凡情生內外見。應照理體本",
    "X56n0921_004:0064b09": "無四性(無內故無自性。無外故無他性。無內外兩中間故無共性。無常自有故無無內性)。心",
    "X56n0921_004:0064b10": "佛眾生三無差別。能知此者依俙識心。今此亦然。",
    "X56n0921_004:0064b11": "從迷情心隨物變故則分內外。從理智故四性叵得",
    "X56n0921_004:0064b12": "故非內外。雖非內外而亦內外雙遮雙照任運常然。",
    "X56n0921_004:0064b13": "是故名為而內而外也。而內故心具三德。而外故色",
    "X56n0921_004:0064b14": "是法界。故涅槃第三十一云。眾生佛性非內非外。猶",
    "X56n0921_004:0064b15": "如虗空非內非外。如其虗空有內外者。虗空不名為",
    "X56n0921_004:0064b16": "一為常。亦不得言一切處有。虗空雖復非內非外。而",
    "X56n0921_004:0064b17": "諸眾生悉皆有之。眾生佛性亦復如是。(金[金*((白日+田)/廾)]云。請觀有之一字。虗",
    "X56n0921_004:0064b18": "空何所不收。故知經文不許唯內專外。故云非內外等及云如空)。至第三十二迦葉",
    "X56n0921_004:0064b19": "問云。若言五陰是佛性者。云何說言眾生佛性非內",
    "X56n0921_004:0064b20": "非外。佛答迦葉。我先不說眾生佛性是中道邪。乃至",
    "X56n0921_004:0064b21": "云我為眾生得開解故。說言佛性非內非外。何以故。",
    "X56n0921_004:0064b22": "凡夫眾生或言佛性住五陰中如器有果。或言離陰",
    "X56n0921_004:0064b23": "而有猶如虗空。是故如來說於中道。眾生佛性非內",
    "X56n0921_004:0064b24": "六入。非外六入。內外合故名為中道。是故如來宣說",
    "X56n0921_004:0064c01": "佛性即是中道。非內非外故名中道。乃至云。遮此二",
    "X56n0921_004:0064c02": "邊說言佛性非內非外。亦名內外是名中道(荊谿治定涅槃",
    "X56n0921_004:0064c03": "疏文乃私謂云。言雙非者。不唯雙非復應雙是。故下文云亦內亦外。若無雙是。云何言徧。故文斥云。凡夫眾生",
    "X56n0921_004:0064c04": "或言佛性在五陰中如器中果。及如虗空。世言佛性唯在有情如器果耳。尚未能計猶如虗空。安能曉了非內",
    "X56n0921_004:0064c05": "非外。況經自釋根塵合故乃名中道。根塵合者豈非體一。豈非相即。豈非性徧。豈同器果。今問牆壁為是根邪。",
    "X56n0921_004:0064c06": "為是塵邪。為二合邪。為雙非邪。若雙非者亦非五陰。何但牆壁。哀哉世人。苦哉講者。經文如此分明顯說。而清",
    "X56n0921_004:0064c07": "涼觀師尚不信受。輒便難云。若以涅槃第一義空談通心境。失情無情。壞於性相。儻無文憑據而清涼豈信邪)。",
    "X56n0921_004:0064c08": "故知今文而內而外。即涅槃云亦名內外也。隨其心",
    "X56n0921_004:0064c09": "淨則佛土淨等者。文出維摩經中。今所引者意明心",
    "X56n0921_004:0064c10": "具不隔草木。以明外色不異於心耳。若不爾者。下文",
    "X56n0921_004:0064c11": "那謂何得獨云外色非心。故知外色不異於心。乃是",
    "X56n0921_004:0064c12": "唯心。心外無境。所以得引隨其心淨則佛土淨等以",
    "X56n0921_004:0064c13": "明其義也。三是故下指文證成破法徧中以識例色",
    "X56n0921_004:0064c14": "者。即破徧文末云。前來所說但觀識陰作如此說。餘",
    "X56n0921_004:0064c15": "四陰亦如是。十二入十八界亦如是。輔行云。欲融諸",
    "X56n0921_004:0064c16": "法示觀境徧。是故更例餘陰入界。若示境體觀心即",
    "X56n0921_004:0064c17": "足。以心徧故。攝餘法故(心徧不隔草木。外色不異於心)。又非但心攝",
    "X56n0921_004:0064c18": "一切。亦乃一切攝心(心徧不隔既爾。色徧不隔亦然)。故四念處云。非",
    "X56n0921_004:0064c19": "但唯識。亦乃唯色。唯聲。唯香。唯味。唯觸。第七卷末(現行",
    "X56n0921_004:0064c20": "印本文在第八)若心若色無非大車者。即端坐觀陰入界明",
    "X56n0921_004:0064c21": "十乘竟歷緣對境中明十乘之文也。緣謂六作即行",
    "X56n0921_004:0064c22": "住等。境謂六塵即色聲等。塵必對根。然而根塵不出",
    "X56n0921_004:0064c23": "色心。既於根塵皆修十乘。十乘必以大車為喻。是故",
    "X56n0921_004:0064c24": "謂之若心若色無非大車。若心若色既是大車。豈可",
    "X56n0921_004:0065a01": "外色不具三德。故輔行云。當知根塵無非法界。法界",
    "X56n0921_004:0065a02": "乃是三德異名。引四念處唯識唯色。具如向云。",
    "X56n0921_004:0065a03": "五料簡青黃赤白如何即是真如法界。文為二。初問。",
    "X56n0921_004:0065a04": "若解上文色不異心若心若色無非大車。何須此問。",
    "X56n0921_004:0065a05": "但為惑者觸途生滯。故今更作如此問之。以生下文",
    "X56n0921_004:0065a06": "情理等答也。次答文為二。初約分別答文為三。初約",
    "X56n0921_004:0065a07": "情理剖判。輔行云。然此真性徧於法界。迷謂內外。悟",
    "X56n0921_004:0065a08": "唯一心。是故四眼二智萬象森然。佛眼種智真空冥",
    "X56n0921_004:0065a09": "寂。今雖初觀(即是初觀不思議境)豈令順迷。制心從理無非心",
    "X56n0921_004:0065a10": "性。又金錍云。教分大小其言碩乖。若云無情。即不應",
    "X56n0921_004:0065a11": "云有性。若云有性。即不合云無情。故小教中明於凡",
    "X56n0921_004:0065a12": "常執情所見。乃云青黃赤白等色。何得將此以難大",
    "X56n0921_004:0065a13": "乘圓融法界真如之理邪。故金錍云。若唯從理。只可",
    "X56n0921_004:0065a14": "云水本無波。必不得云波中無水。又云眾生以我執",
    "X56n0921_004:0065a15": "取之即無佛。唯生初心能信教仰理。則唯佛無生也。",
    "X56n0921_004:0065a16": "又青等下。次約二諦三諦區分青黃赤白世俗間差。",
    "X56n0921_004:0065a17": "法界圓常真空湛寂。世諦之言具含萬象。是故青等",
    "X56n0921_004:0065a18": "但屬少分。法界之理中邊無缺。是故名為三諦全分。",
    "X56n0921_004:0065a19": "故輔行云。言法界者。法謂諸法。界謂界分。相不同故。",
    "X56n0921_004:0065a20": "一切諸法皆以三諦而為界分(他謂三諦皆有三千。不許分於空有雙非",
    "X56n0921_004:0065a21": "等別。豈非彰灼違於)別(行法界相分不同之義。莫是荊谿合作此分別解釋迷於圓妙邪)。言法",
    "X56n0921_004:0065a22": "性者。亦是諸法具三諦性。性亦性分不可改。故三諦",
    "X56n0921_004:0065a23": "性冥始終無變。亦可界法性法即是實相。實相之體",
    "X56n0921_004:0065a24": "三諦具足(中道實相雙照二邊)。是故當知法界法性名義雖異",
    "X56n0921_004:0065b01": "其體無殊。言真如者。無偽曰真。不異名如。此與法界",
    "X56n0921_004:0065b02": "名異體同。故金錍云。法佛與真如體一名異。又云。然",
    "X56n0921_004:0065b03": "雖體同不無小別。凡有性名多在凡在理。如云佛性．",
    "X56n0921_004:0065b04": "理性．真性等。無性名者多通凡聖因果事理。如云法",
    "X56n0921_004:0065b05": "界．實相等。如三昧．波羅蜜等。則唯在於果。三約肉．天．",
    "X56n0921_004:0065b06": "佛眼簡示。肉眼見麤色。天眼見細色。麤細之色形顯",
    "X56n0921_004:0065b07": "不同。若干差異故青黃等。但是肉．天二眼所見顯色",
    "X56n0921_004:0065b08": "少分耳。慧眼觀空空則無相。法眼觀俗俗是出假。故",
    "X56n0921_004:0065b09": "此二眼不須明之。故四眼為用。佛眼為體。故法界是",
    "X56n0921_004:0065b10": "佛眼所見。言全分者。佛眼種智中道法界。任運雙遮",
    "X56n0921_004:0065b11": "雙照故也。一眼具五眼下。次約圓具答。文為二。初正",
    "X56n0921_004:0065b12": "明圓具。前約用異分別而言。故分情理真俗等異。今",
    "X56n0921_004:0065b13": "約體同圓具而說。故舉一眼即具五眼。及以青等皆",
    "X56n0921_004:0065b14": "具諸法。一諦三諦圓具亦然。既體同圓具。故不可以",
    "X56n0921_004:0065b15": "青等難於法界也。次引棄蓋文證言。棄蓋中云者。誤",
    "X56n0921_004:0065b16": "也。應云呵欲中云也。故止觀觀心呵欲中云。又呵色",
    "X56n0921_004:0065b17": "二邊。如大品云。色中無味相。凡夫不應著(即今文云。凡夫自昧",
    "X56n0921_004:0065b18": "也)。色中無離相。二乘不應離(即今文云。二乘自離也)。破色無明",
    "X56n0921_004:0065b19": "有無等見。是呵其味。破其沈空。是呵其離。若定有味",
    "X56n0921_004:0065b20": "不應有離。若定有離不應有味。味不定故非味。離不",
    "X56n0921_004:0065b21": "定故非離。不著二邊即是非味非離。顯色中道實相",
    "X56n0921_004:0065b22": "(即今文云。色非味非離。色體本來。法界常住也)。應知此中料簡青等如何。即",
    "X56n0921_004:0065b23": "是真如法界。乃至色體本來常住。準例妙經云。世間",
    "X56n0921_004:0065b24": "相常住。亦應作此料簡問答。何者。亦須問云。現見世",
    "X56n0921_004:0065c01": "間。人有生死。物有彫變。如何經云。世間相常住。亦應",
    "X56n0921_004:0065c02": "答云。世間之相生死彫變者。乃是肉．天二眼迷情所",
    "X56n0921_004:0065c03": "見之世諦耳。常住者。佛眼所見真如法界之理也。故",
    "X56n0921_004:0065c04": "一眼具五眼。世間相常住。一諦三諦亦復如是。故不",
    "X56n0921_004:0065c05": "得以世間之相生死彫變以難真如之常住也。是故",
    "X56n0921_004:0065c06": "當知。生死之體。彫變之性。本來常住。不曾還流。故文",
    "X56n0921_004:0065c07": "句釋是法住法位世間相常住云。眾生正覺一如。無",
    "X56n0921_004:0065c08": "一如。皆如法為位也。出世正覺以如為位。亦以如為",
    "X56n0921_004:0065c09": "相。位相常住。世間眾生亦以如為位。亦以如為相。豈",
    "X56n0921_004:0065c10": "不常住。世間之相既乃常住。豈非理一。又世間者。陰",
    "X56n0921_004:0065c11": "界入也。常住者。正因也。正因常故。緣了亦常。故云世",
    "X56n0921_004:0065c12": "間相常住也。文句記云。眾生止覺是能住法。染淨一",
    "X56n0921_004:0065c13": "如是所住位。眾生理是。佛已證是。故名為住。如位一",
    "X56n0921_004:0065c14": "故。故名為位。眾生正覺相位無二。顯迷即理。理即常",
    "X56n0921_004:0065c15": "住。佛已契常。眾生理是。故正覺眾生相位常住。染淨",
    "X56n0921_004:0065c16": "相位既同一如。是故相位其理須等。佛依世間修成",
    "X56n0921_004:0065c17": "極理。驗知世間本有斯理。故云常住。乃至云今且從",
    "X56n0921_004:0065c18": "悟顯迷以淨顯染。則淨悟得於常事。迷染但名常理。",
    "X56n0921_004:0065c19": "次重釋者。向釋雖然事理通總。未的示其理境所在。",
    "X56n0921_004:0065c20": "故以陰入對正因說。九界陰入位本常住。當知陰入",
    "X56n0921_004:0065c21": "只是常住。又妙玄釋若聞是經不老不死云。於老死",
    "X56n0921_004:0065c22": "中識於實相。以老死是果報之法。識實相故則不老",
    "X56n0921_004:0065c23": "死。既不老死則是常住。常住實相則是無相。無於生",
    "X56n0921_004:0065c24": "死俗諦之相。無於涅槃真諦之相。唯有中道如實之",
    "X56n0921_004:0066a01": "相。尚非涅槃真諦之無。何況生死俗諦之有。何得乃",
    "X56n0921_004:0066a02": "以世間虗妄人之生死。物之彫變。執情所見果報之",
    "X56n0921_004:0066a03": "法。以難實相常住之理不遷不變邪。嗟乎。近代習四",
    "X56n0921_004:0066a04": "明者。不思祖教。唯尚胸襟。兢說萬物生死彫變便是",
    "X56n0921_004:0066a05": "世間相常住義。詰其所以。乃云。實相相相宛然。是故",
    "X56n0921_004:0066a06": "世間生死彫變無妨常住。嗚呼哀哉。斯乃錯將執情",
    "X56n0921_004:0066a07": "所見生死遷流。濫同真如實相無相不變之理。他既",
    "X56n0921_004:0066a08": "不達陰入之事即是實相常住之理。將何以顯世間",
    "X56n0921_004:0066a09": "之相青黃赤白生死彫變即是法界實相。無相真如",
    "X56n0921_004:0066a10": "常住不遷不變邪。余昔亦遭四明所惑。今乃省察。故",
    "X56n0921_004:0066a11": "於此中特述其意也。",
    "X56n0921_004:0066a12": "六料簡佛菩提心從大悲起。文為二。初問。依四諦境",
    "X56n0921_004:0066a13": "發四弘誓。此四不出上求下化。下化是悲即初二誓。",
    "X56n0921_004:0066a14": "上求是慈即後二誓。若從名便。應先慈次悲。今從行",
    "X56n0921_004:0066a15": "便。故先悲次慈。心先離苦方與樂故。理無先後文且",
    "X56n0921_004:0066a16": "附事。故四弘誓名菩提心。而今問云。發菩提心求於",
    "X56n0921_004:0066a17": "極果。果地自然能應一切。何須必假大悲居先者。此",
    "X56n0921_004:0066a18": "即但以後二慈誓上求之義。而難初二悲誓下化也。",
    "X56n0921_004:0066a19": "而云佛菩提心從大悲起者。止觀第一約四弘明發",
    "X56n0921_004:0066a20": "心顯是中云。譬如金剛從金性生。佛菩提心從大悲",
    "X56n0921_004:0066a21": "起。是諸行先。如服阿娑羅藥先用清水。諸行中最。如",
    "X56n0921_004:0066a22": "諸根中命根為最。佛正法中此心為最。輔行云。一切",
    "X56n0921_004:0066a23": "金剛皆金剛輪而為自性故。金剛座從金剛際自性",
    "X56n0921_004:0066a24": "而起故。佛菩提大悲為性。從大悲起。欲發菩提心必",
    "X56n0921_004:0066b01": "先運大悲也。次答文為二。初正答。意明必假初二下",
    "X56n0921_004:0066b02": "化大悲拔苦。方有後二上求佛果大慈與樂。輔行云。",
    "X56n0921_004:0066b03": "依境生解。依解起願。境為所緣。誓為能緣。以無緣慈",
    "X56n0921_004:0066b04": "悲緣不思議境。境名無緣。誓名無念。運此慈悲徧覆",
    "X56n0921_004:0066b05": "法界。故能任運拔苦自然與樂。故四弘願皆熏法性。",
    "X56n0921_004:0066b06": "法性即是不思議境。一苦一切苦。一樂一切樂。今既",
    "X56n0921_004:0066b07": "正答佛菩提心從大悲起。是故但云若無大悲熏於",
    "X56n0921_004:0066b08": "法性。理藏性法無由得開。藏若不開尚無初住隨分",
    "X56n0921_004:0066b09": "之果。何況得於妙覺極果。是故據行。因中不以初二",
    "X56n0921_004:0066b10": "弘誓大悲居先。後時至果則無能利拔苦之法。大悲",
    "X56n0921_004:0066b11": "既爾大慈準知。法性名義如前已解。理藏性法無由",
    "X56n0921_004:0066b12": "得開者。即是理性藏性之法也。故理性藏性亦與法",
    "X56n0921_004:0066b13": "性名異體同。故金錍云。有性名者多在凡在理。如云",
    "X56n0921_004:0066b14": "佛性理性真性藏性。所以因名佛性等者。眾生實未",
    "X56n0921_004:0066b15": "成佛得理證真開藏。以煩惱生死是佛等性示令修",
    "X56n0921_004:0066b16": "習名佛等性。故今同中發菩提心先以大悲熏於法",
    "X56n0921_004:0066b17": "性理藏性等。修行填願至於初住。理藏等性方乃分",
    "X56n0921_004:0066b18": "開。以至極果究竟開明。大悲既爾大慈準知。問。理藏",
    "X56n0921_004:0066b19": "與性同異云何。答。此三雖體一。亦可暫分之。理惑合",
    "X56n0921_004:0066b20": "名藏。不論惑名理。不可改名性。又包含名藏。具含三",
    "X56n0921_004:0066b21": "千及四德故。此則不同諸論含藏種子之義。但是圓",
    "X56n0921_004:0066b22": "頓諸法具足含攝一切義同於藏耳。地人解云。惑覆",
    "X56n0921_004:0066b23": "於理故名為藏。論師解云。佛果在當。即時未有。故名",
    "X56n0921_004:0066b24": "為藏。如此說者非不一邊。但是不與大經意合。他謂",
    "X56n0921_004:0066c01": "惑與理異故惑能覆理。今謂一切諸法中悉有安樂",
    "X56n0921_004:0066c02": "性。何得無性之惑覆於無惑之性。應知非但惑性相",
    "X56n0921_004:0066c03": "即。一切何法不收。涅槃何法不在。一切眾生即涅槃",
    "X56n0921_004:0066c04": "相。一切國土即涅槃相。又如來藏性亦秘密藏性。若",
    "X56n0921_004:0066c05": "約昔教。隱故名秘。覆故名藏。所謂無常而覆於常。若",
    "X56n0921_004:0066c06": "約今教。開敝顯露微妙難思。眾生不解故名秘密。法",
    "X56n0921_004:0066c07": "界包含用不可盡故名為藏。是故秘密須有二義。一",
    "X56n0921_004:0066c08": "者昔所不說名秘。唯佛自知名密。二者舉一即三名",
    "X56n0921_004:0066c09": "秘。舉三即一名密。若讀文句秘妙方便。須知今文三",
    "X56n0921_004:0066c10": "一相即秘密之義。密即是妙故云秘妙也。次並難文",
    "X56n0921_004:0066c11": "為二。初並並者比也。以十法成乘中妙境居初比。並",
    "X56n0921_004:0066c12": "五略中發心大悲為首。是故云並。若爾等也。次答意",
    "X56n0921_004:0066c13": "者。十乘生起通塗次第。是故理境乃居其初。以由十",
    "X56n0921_004:0066c14": "乘初觀心是不思議境。是真如觀理。故唯達法性名",
    "X56n0921_004:0066c15": "為理境耳。又初乘妙境雖義開為三(理境．修境．化他境)。若望",
    "X56n0921_004:0066c16": "下九乘此三但名一理境耳。故云理境居初也。非謂",
    "X56n0921_004:0066c17": "理境是理即也。若發心中大悲為首。如上已明。",
    "X56n0921_004:0066c18": "第七料簡安心初云本來寂滅。文為二。初問。然安心",
    "X56n0921_004:0066c19": "初文亦不云本來寂滅。文初但云無明癡惑本是法",
    "X56n0921_004:0066c20": "性。法界俱寂本來皆空。今但撮乎文意為問。是故乃",
    "X56n0921_004:0066c21": "云本來寂滅耳。次答中言約理約修等者。準前料簡",
    "X56n0921_004:0066c22": "起對法界通具三種。今從別說是故但在前二種耳。",
    "X56n0921_004:0066c23": "亦是修性合說者。據性恒開。對修方合。即是合為修",
    "X56n0921_004:0066c24": "二性一也。良以能安一心止觀名為修二。所安法性",
    "X56n0921_004:0067a01": "名為性一。故止觀云。無明癡惑本是法性。以癡迷故",
    "X56n0921_004:0067a02": "法性變作無明顛倒。今當體諸顛倒即是法性。乃至",
    "X56n0921_004:0067a03": "云法界俱寂是名為止。本來皆空名之為觀。輔行云。",
    "X56n0921_004:0067a04": "初總安中只是止觀。法體妙境以為所安。能安止觀",
    "X56n0921_004:0067a05": "安於法性。又修性合說亦可約於初住已去。具如文",
    "X56n0921_004:0067a06": "句記中(云云)。",
    "X56n0921_004:0067a07": "第八料簡安心總別如何相冠。文為二。初問。總安心",
    "X56n0921_004:0067a08": "中止觀圓修者。即向所引體諸顛倒即是法性法界",
    "X56n0921_004:0067a09": "俱寂名之為止。觀察無明本來皆空名之為觀。不偏",
    "X56n0921_004:0067a10": "修一故名為圓。若別安中則與此異故名為偏。何者。",
    "X56n0921_004:0067a11": "以別安中分於信．法根性不同。或用於止。或用於觀。",
    "X56n0921_004:0067a12": "止觀各有四悉之異。故名為偏耳。是則偏圓既異。如",
    "X56n0921_004:0067a13": "何得云以總冠別邪。次答意者暫適根性。或止或觀",
    "X56n0921_004:0067a14": "且云偏耳。其實此偏亦非永異。何者。蓋言此止是觀",
    "X56n0921_004:0067a15": "家之止。此止豈隔於觀。觀是止家之觀。此觀豈礙於",
    "X56n0921_004:0067a16": "止。以由止觀其體是同。雖云偏修亦非永別。以隨機",
    "X56n0921_004:0067a17": "有殊其用則異。且云偏修故也。暫適行宜雅合如此。",
    "X56n0921_004:0067a18": "故知即總俱時而異者。以是故知下文別安乃是即",
    "X56n0921_004:0067a19": "前總安俱時而為信法止觀四悉之別異耳。故知此",
    "X56n0921_004:0067a20": "別乃是即總之別也。總總於別。別別於總。良由於此。",
    "X56n0921_004:0067a21": "隨用故分順理故合者。此明別安乃是隨機暫用故",
    "X56n0921_004:0067a22": "分止觀之殊。若論體同則非永異。是故名為順理故",
    "X56n0921_004:0067a23": "合也。若其離成三諦次第之別。此則止觀不可俱時。",
    "X56n0921_004:0067a24": "具如諸教分別相狀者。此簡次第三止三觀前後定",
    "X56n0921_004:0067b01": "別不得俱時。異今別安隨用暫分順理故合也。故次",
    "X56n0921_004:0067b02": "第三諦具如諸大乘教。分別相狀前後不同隔歷差",
    "X56n0921_004:0067b03": "異也。故輔行云。別安乃是望總名別。不得以為次第",
    "X56n0921_004:0067b04": "之別。若望下文結會數中。別仍成總總即是圓下。之",
    "X56n0921_004:0067b05": "一心即指此圓也。以於法性分於信．法及四悉檀。迴",
    "X56n0921_004:0067b06": "轉相資。故別還用總中一止一觀。對法對信自他並",
    "X56n0921_004:0067b07": "然。故止觀下文結會數云。若就三番止觀則三百八",
    "X56n0921_004:0067b08": "十四。又一心止觀復有六十四。合五百一十二(止觀各有",
    "X56n0921_004:0067b09": "四悉成八。信法各有八乃成一十六。更加信轉為法法轉為信一十六。成三十二。又自行化他各有三十二。成",
    "X56n0921_004:0067b10": "六十四。此約一向根性論六十四。更加相資根性六十四。成一百二十八。故三番止觀則有三百八十四。一心",
    "X56n0921_004:0067b11": "止觀六十四者。此含兩番六十四也。故一心止觀一百二十八。并三番止觀三百八十四。合成五百一十二也)。",
    "X56n0921_004:0067b12": "輔行云。言若就者。別立之辭(即今所謂若其離成等也)。文雖唯頓。",
    "X56n0921_004:0067b13": "若更別約次第三觀。則一一各有百二十八。故著若",
    "X56n0921_004:0067b14": "就之言(即今所謂離成三諦次第之別。此則止觀不可俱時也)。次第三合故立",
    "X56n0921_004:0067b15": "一心。依前重舉故云又耳。人見三番之後更云一心。",
    "X56n0921_004:0067b16": "便謂頓等三止觀外更立一心。謂此一心不關前頓。",
    "X56n0921_004:0067b17": "今安心者依前妙境及前妙願。故前文云。須行填願",
    "X56n0921_004:0067b18": "則願行相稱。故向安心若總若別。並是圓頓填圓頓",
    "X56n0921_004:0067b19": "願(故前別安隨機暫用並是圓妙。異於次第止觀永殊也)。應知三番及一心者。",
    "X56n0921_004:0067b20": "乃是以次顯不次耳。若圓安者。如總安初云。不動止",
    "X56n0921_004:0067b21": "只是不動智等者。彼止觀中上文先云。止只是智智",
    "X56n0921_004:0067b22": "只是止。下文又云。不動智照於法性即是觀智得安。",
    "X56n0921_004:0067b23": "亦是止安。不動於法性。相應即是止安。亦是觀安。無",
    "X56n0921_004:0067b24": "二無別。輔行云。止觀體一不二而二。寂照無殊。故云",
    "X56n0921_004:0067c01": "止只是智。為令下文別安可識。故今預辨止觀別相。",
    "X56n0921_004:0067c02": "故知此中別而不別。下文別中不別而別。並由法性",
    "X56n0921_004:0067c03": "故無二無別。輔行又問。圓人那得三觀別論。有此信",
    "X56n0921_004:0067c04": "法相資等別。答。如後第六云。多入空。少入假。中等既",
    "X56n0921_004:0067c05": "許偏入。亦可偏觀。故知偏觀即是偏修。而此偏修不",
    "X56n0921_004:0067c06": "得濫同次第三觀之偏修也。",
    "X56n0921_004:0067c07": "第九料簡安心初云但信法性不信其諸。文為二。初",
    "X56n0921_004:0067c08": "問。安心初云。但信法性不信其諸者。止觀中云。體諸",
    "X56n0921_004:0067c09": "顛倒即是法性不一不異。雖顛倒起滅。不信顛倒起",
    "X56n0921_004:0067c10": "滅。唯信此心。但是法性。起是法性起。滅是法性滅。體",
    "X56n0921_004:0067c11": "其實不起滅。妄謂起滅。只指妄想悉是法性。輔行云。",
    "X56n0921_004:0067c12": "但指無明即是法性。但觀法性不觀無明。又云。觀前",
    "X56n0921_004:0067c13": "無明只是法性。如融氷成水。覺無明眠。又止觀第一",
    "X56n0921_004:0067c14": "約六即顯是中。於名字即中云。若未聞時處處馳求。",
    "X56n0921_004:0067c15": "既得聞已攀緣心息名之為止。但信法性不信其諸",
    "X56n0921_004:0067c16": "名之為觀。故知不信其諸即是不信無明也。今所問",
    "X56n0921_004:0067c17": "者為復獨唯信於法性無復其諸。若謂都無者。現今",
    "X56n0921_004:0067c18": "所見青黃赤白等一切諸法。何得謂之無復其諸。然",
    "X56n0921_004:0067c19": "此所問還是將於肉天二眼世諦情見以難。真如法",
    "X56n0921_004:0067c20": "性之理本自寂然。諸法叵得耳。是故唯信法性不信",
    "X56n0921_004:0067c21": "其諸。與今現見一切諸法。情理既分何須興問。但為",
    "X56n0921_004:0067c22": "世人深迷此義。是故重更料簡點示耳。復云。法性具",
    "X56n0921_004:0067c23": "一切法者。此舉妙境中云理具三千也。此以法性具",
    "X56n0921_004:0067c24": "一切法。難於法性無復其諸也。應知法性具一切法。",
    "X56n0921_004:0068a01": "乃是理具三千妙假。與夫法性無復其諸。不可同日",
    "X56n0921_004:0068a02": "而語也。以但信法性無復其諸。乃是理體本自寂滅",
    "X56n0921_004:0068a03": "(非但轉染為淨。亦泯淨穢之法)。異於性具事用故也。故知若乃曉此",
    "X56n0921_004:0068a04": "問意。則下答文如觀掌果。人不見之誠可悲哉。次答",
    "X56n0921_004:0068a05": "中言。眾生久劫但著諸法不信法性者。此先明於從",
    "X56n0921_004:0068a06": "無始來背覺合塵。但著色聲唯貪香味。不知諸法本",
    "X56n0921_004:0068a07": "性空寂。即向所謂現見諸法。乃全法性而作無明也。",
    "X56n0921_004:0068a08": "故止觀云。無明癡惑本是法性。以癡迷故。法性變作",
    "X56n0921_004:0068a09": "無明。起諸顛倒善不善等。如寒來結水變作堅冰。又",
    "X56n0921_004:0068a10": "如眠來變心有種種夢也。破昔計故。約對治說。令於",
    "X56n0921_004:0068a11": "諸法純見法性者。此乃申於但信法性不信其諸也。",
    "X56n0921_004:0068a12": "何者。止觀既云。今當體諸顛倒即是法性。故知乃是",
    "X56n0921_004:0068a13": "破於昔日久劫計著。故以止觀為能治藥。以顛倒為",
    "X56n0921_004:0068a14": "所治之病。達諸顛倒即是法性。其猶融冰以成於水。",
    "X56n0921_004:0068a15": "是則冰外無別有水。所以謂之令於諸法純見法性。",
    "X56n0921_004:0068a16": "既信法性。豈復更信昔日顛倒。是故名為但信法性",
    "X56n0921_004:0068a17": "不信其諸。故前文云。今所觀者違情觀理。不可更令",
    "X56n0921_004:0068a18": "違理順情。其若然者。何得難云若都無者。現見諸法",
    "X56n0921_004:0068a19": "以情難理。深不可也。若見法性即見法性純是諸法",
    "X56n0921_004:0068a20": "者。此乃申於復云法性具一切法即無相而相也。何",
    "X56n0921_004:0068a21": "者。上句謂之令於諸法純見法性。乃是能了妄念無",
    "X56n0921_004:0068a22": "一異相也(理非一異故云無相)。今文謂之若見法性即見法性",
    "X56n0921_004:0068a23": "純是諸法。乃是達此無相具一切心三千具足也。徧",
    "X56n0921_004:0068a24": "於鏡明皆是形像。不其然乎。言純是者。全理是事也。",
    "X56n0921_004:0068b01": "亦名即實而權。即真而俗。即中而邊。不二門云。二與",
    "X56n0921_004:0068b02": "一性如水為波。良由於此。今恐惑者執愚未信。復更",
    "X56n0921_004:0068b03": "引文證成斯義。輔行云。既云諸法故實相即十。既云",
    "X56n0921_004:0068b04": "實相故十即實相。且實相即十名為諸法。豈非今文",
    "X56n0921_004:0068b05": "即見法性純是諸法邪(然今文云。令於諸法純見法性。乃是於其迷妄諸法而見",
    "X56n0921_004:0068b06": "法性空中之理。即是自行唯在空中轉染為淨也。若輔行云。十即實相。乃是約於理具三千不思議假以立空",
    "X56n0921_004:0068b07": "中耳。故迷妄諸法與妙假諸法亦不可同日而語也。思之思之)。人不見之。便準今文",
    "X56n0921_004:0068b08": "即見法性純是諸法以救實相相相宛然。豈非大錯。",
    "X56n0921_004:0068b09": "何者。空中實相理體若乃相相宛然。將何以明性具",
    "X56n0921_004:0068b10": "妙假事用森羅邪。若依四明所立之義。是則三諦皆",
    "X56n0921_004:0068b11": "有形容。真俗理事並存質像。不知何事偏嫌寂滅一",
    "X56n0921_004:0068b12": "相叵存。獨愛建立諸法宛爾。此非一家圓妙之道。亦",
    "X56n0921_004:0068b13": "非偏小體析之門。但是久劫著相之徒。而今忽聞蕩",
    "X56n0921_004:0068b14": "相袪滯。便乃驚怖如刀傷心。嗚呼哀哉。楞嚴所謂如",
    "X56n0921_004:0068b15": "來說為可憐愍者。是知他人非但不識空中亡泯淨",
    "X56n0921_004:0068b16": "穢之法。亦乃不知空中轉染為淨。若言知者。何故談",
    "X56n0921_004:0068b17": "於空中實相相相宛然邪。須知實相空中之理。非但",
    "X56n0921_004:0068b18": "亡於迷染(轉染為淨也)。亦乃泯於淨穢(三千叵得也)。能知此者。",
    "X56n0921_004:0068b19": "方可與論心性佛理。自行唯在空中。化他三千赴物。",
    "X56n0921_004:0068b20": "良以一心三觀三諦不出自行化他故也。是諸法性",
    "X56n0921_004:0068b21": "本無名字等者。例如佛本無身無壽無量之義也。性",
    "X56n0921_004:0068b22": "既空矣。相亦亡焉。是故當知法性名字本不可得。若",
    "X56n0921_004:0068b23": "乃隨緣亦可於其無名相中假名相說。所以謂之約",
    "X56n0921_004:0068b24": "破立說名性名法。是則為破眾生久劫但著諸法。乃",
    "X56n0921_004:0068c01": "立法性無相之名。有相若亡無相亦泯。故下文云。對",
    "X56n0921_004:0068c02": "華說空空無名字。以此細推諸法皆爾。故輔行云。三",
    "X56n0921_004:0068c03": "諦無形俱不可見。若乃不見而見無得而得。乃是隨",
    "X56n0921_004:0068c04": "緣假立三諳之名耳。是故向云令於諸法純見法性。",
    "X56n0921_004:0068c05": "即是假立空中之法性也。即見法性純是諸法。即是",
    "X56n0921_004:0068c06": "假立俗諦之法性也。總此三諦。法性不出理事法性。",
    "X56n0921_004:0068c07": "理法性者空中也。事法性者俗諦也。故輔行云。心性",
    "X56n0921_004:0068c08": "不動假立中名。亡泯三千假立空稱。雖亡而存假立",
    "X56n0921_004:0068c09": "假號。",
    "X56n0921_004:0068c10": "第十料簡色心不二如何觀察。文為二。初問。諸文中",
    "X56n0921_004:0068c11": "云色心不二者。約理融通也。觀內觀外者。約事立行",
    "X56n0921_004:0068c12": "也。今此乃是以理難事。故云色心不二如何立觀。即",
    "X56n0921_004:0068c13": "是問於色心既乃無二無別。如何立觀觀於色心。為",
    "X56n0921_004:0068c14": "是約理。故色心不二俱皆觀之。為是約事。故獨觀於",
    "X56n0921_004:0068c15": "色單觀於心邪。然諸文中明所觀境有內有外乃是",
    "X56n0921_004:0068c16": "約事而分別耳。今此亦是恐人不曉。是故乃引色心",
    "X56n0921_004:0068c17": "不二約理融通。以難如何立於觀行也。次答文為二。",
    "X56n0921_004:0068c18": "初明從理故色心體一。心色一體者內外理同也。理",
    "X56n0921_004:0068c19": "體既同故無前後。以由心色皆是法界故也。修觀下",
    "X56n0921_004:0068c20": "次明從事故觀心則易。文為二。初明事理二觀。又為",
    "X56n0921_004:0068c21": "二。初先明妙觀又為二。初總示事理二觀先觀內心。",
    "X56n0921_004:0068c22": "此如止觀去丈就尺去尺就寸之義也。輔行云。從廣",
    "X56n0921_004:0068c23": "之狹正示境體。陰界入三並可為境。寬漫難示故促",
    "X56n0921_004:0068c24": "指的。略二就陰如去丈就尺。略四從識如去尺就寸。",
    "X56n0921_004:0069a01": "即唯觀心王也。是故當知約理雖則色心不二。約事",
    "X56n0921_004:0069a02": "須分內外有殊。內外雖殊皆可用觀。雖皆用觀不無",
    "X56n0921_004:0069a03": "難易。何者。色既在外觀之且難。心既在內照之甚易。",
    "X56n0921_004:0069a04": "是故修觀於色心境。置難從易必先內心。此明從易",
    "X56n0921_004:0069a05": "故先內心。非謂外色不得觀察。何者。心色相對。一往",
    "X56n0921_004:0069a06": "分別雖有難易。若隨宜樂則不可局。故涅槃云。能觀",
    "X56n0921_004:0069a07": "心性名為上定。淨名經有觀眾生品。以至下文觀身",
    "X56n0921_004:0069a08": "實相觀佛亦然。十六觀經觀於西方依正三輩。豈非",
    "X56n0921_004:0069a09": "心佛眾生三法內外依正皆可觀之乎。然今文中但",
    "X56n0921_004:0069a10": "云修觀次第(先內次外第數合然)必先內心。何以得知。此是總",
    "X56n0921_004:0069a11": "示事理二觀先觀內心。下文云。夫觀心法有事有理。",
    "X56n0921_004:0069a12": "驗知今文修觀次第必先內心。乃是總示事理二觀",
    "X56n0921_004:0069a13": "先觀內心也。然內外之義具如內外不二門。說但近。",
    "X56n0921_004:0069a14": "故諸師所解不同。或云佛界為內。九界為外。引經己",
    "X56n0921_004:0069a15": "事他事為證。或云己心名內。生佛名外。或云總在一",
    "X56n0921_004:0069a16": "念為內。別分色心為外。乃引止觀妙境文中法性為",
    "X56n0921_004:0069a17": "內無明為外。及文句記釋佛入定履歷法緣。履歷即",
    "X56n0921_004:0069a18": "是歷事對境。法緣即是內緣真理。遂立內境是占察",
    "X56n0921_004:0069a19": "經真如觀理。外境乃是唯識歷事。又謂止觀初觀陰",
    "X56n0921_004:0069a20": "入是真如觀理。下去九境是唯識歷事。或云生佛及",
    "X56n0921_004:0069a21": "以依報名之為外。自己心法名之為內。引觀音玄云。",
    "X56n0921_004:0069a22": "他謂眾生。諸佛自者。即心而具(云云)。今謂諸文所觀",
    "X56n0921_004:0069a23": "內外雖復多塗。不出三種。一約色心。二約依正。三約",
    "X56n0921_004:0069a24": "三法。初約色心分內外者。識心為內。正報之色及依",
    "X56n0921_004:0069b01": "報色皆名為外。此如今文。及四念處約有情心并有",
    "X56n0921_004:0069b02": "情色及外依報三處明於色心內外也。二約依正分",
    "X56n0921_004:0069b03": "內外者。正報五陰色心名內。即以依報名之為外。此",
    "X56n0921_004:0069b04": "如前文第四料簡中云。外無情色內身內心是也。外",
    "X56n0921_004:0069b05": "無情色者。依報也。內身內心者。正報也。三約三法分",
    "X56n0921_004:0069b06": "內外者。己心三千名之為內。彼彼三千名之為外。當",
    "X56n0921_004:0069b07": "知三千不出十界。十界不出眾生諸佛。是則己心三",
    "X56n0921_004:0069b08": "千即己心生佛。彼彼三千即他生他佛。故知心法若",
    "X56n0921_004:0069b09": "未對於彼彼三千。則但約於色心依正而分內外。若",
    "X56n0921_004:0069b10": "乃對於彼彼三千。是則自己色心依正皆名為內。他",
    "X56n0921_004:0069b11": "生他佛彼彼依正皆名為外。故輔行云。縱知內心具",
    "X56n0921_004:0069b12": "三千法。不知我心徧彼三千。彼彼三千互徧亦爾。苟",
    "X56n0921_004:0069b13": "順凡情生內外見。故觀音玄云。他謂眾生。諸佛自者。",
    "X56n0921_004:0069b14": "即心而具。故約三法分於內外。具含色心依正內外",
    "X56n0921_004:0069b15": "也。然內外不二門既乃標云。凡所觀境不出內外。其",
    "X56n0921_004:0069b16": "實從前色心門中心佛眾生己他而立。但色心門約",
    "X56n0921_004:0069b17": "於即理。故三法無差。而內外門約於事用。故分己他",
    "X56n0921_004:0069b18": "耳。故三法相望不出己他。己他即是內外故也。所以",
    "X56n0921_004:0069b19": "內外各含色心依正之法。是故謂之外。謂說彼依正",
    "X56n0921_004:0069b20": "色心及一念無念。唯內體三千也。且色心門云。他生",
    "X56n0921_004:0069b21": "他佛彼彼境法。而內外門云。外謂託彼依正色心。外",
    "X56n0921_004:0069b22": "既託彼依正色心。內豈不具依正能所。故彼內外不",
    "X56n0921_004:0069b23": "二門名。不可約於自己生佛心之色心以分內外也。",
    "X56n0921_004:0069b24": "況復所觀內外之境。望於能觀不思議觀。全是無明",
    "X56n0921_004:0069c01": "陰入所收。何得引於法性為內無明為外而證之邪。",
    "X56n0921_004:0069c02": "斯乃偶見內外之語。便將類例所觀內外。不知止觀",
    "X56n0921_004:0069c03": "自約四性破內外見。而欲引例其可得乎。且如內境",
    "X56n0921_004:0069c04": "圓修三觀。豈可單破法性自生內見之計。外境三觀",
    "X56n0921_004:0069c05": "豈可單破無明他生外見之計。引此以證內外既非。",
    "X56n0921_004:0069c06": "所據諸文亦皆訛錯。不能具破(云云)。今此下文既云",
    "X56n0921_004:0069c07": "觀心有事有理。何得謂之內境。乃是占察經中真如",
    "X56n0921_004:0069c08": "觀理。內心既乃有事有理。外境例之豈不然乎。何得",
    "X56n0921_004:0069c09": "謂之外境。乃是占察經中唯識歷事。若謂止觀初觀",
    "X56n0921_004:0069c10": "陰入是真如觀。下之九境是唯識觀者。常坐三昧陰",
    "X56n0921_004:0069c11": "境十乘那破四性。既歷四性推檢方悟豈非事觀。下",
    "X56n0921_004:0069c12": "之九境若乃從理唯達法性豈非理觀。他謂理觀觀",
    "X56n0921_004:0069c13": "理造三千。事觀觀事造三千。且常坐十乘初觀陰入",
    "X56n0921_004:0069c14": "顯於本性三千三諦。遂引華嚴心造文證。輔行乃云。",
    "X56n0921_004:0069c15": "心造有二。一者約理造即是具(乃達理具即空即中方成三諦)。二者",
    "X56n0921_004:0069c16": "約事則論三世(云云)。並由理具方有事用。那忽分割",
    "X56n0921_004:0069c17": "理具妙假變造事用。以為真如唯識二觀。是故須知。",
    "X56n0921_004:0069c18": "理事二觀皆顯理造及以事用。即空即中。良由二觀",
    "X56n0921_004:0069c19": "發軫投足。雖於諸法有檢不檢(理觀不推檢。事觀則推檢)。至於悟",
    "X56n0921_004:0069c20": "理無非三諦。故事理二造與事理二觀又不可同日",
    "X56n0921_004:0069c21": "而語也。以此而知。正名解義其實難矣。具如十不二",
    "X56n0921_004:0069c22": "門圓通記中委辨。",
    "X56n0921_004:0069c24": "止觀義例纂要卷第四"
}