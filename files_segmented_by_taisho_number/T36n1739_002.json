{
    "T36n1739_002:0727b25": "新華嚴經論卷第二",
    "T36n1739_002:0727b27": "長者李通玄撰",
    "T36n1739_002:0727b28": "第八《大集經》以守護正法為宗者，為此經在",
    "T36n1739_002:0727b29": "於欲界向上、色界向下安立寶坊，集諸人天。",
    "T36n1739_002:0727c01": "上下二界天人魔梵，及八部鬼神龍等，及他",
    "T36n1739_002:0727c02": "方菩薩皆就寶坊。諸鬼神等有不往者，四天",
    "T36n1739_002:0727c03": "王放熱鐵輪遂之令往至佛所，如來悉勅令",
    "T36n1739_002:0727c04": "守護正法。眾魔王中唯有一箇魔王不順佛",
    "T36n1739_002:0727c05": "勅，待諸眾生成佛盡，我當發菩提心。",
    "T36n1739_002:0727c06": "第九《涅槃經》明佛性為宗者，與《華嚴》有十種",
    "T36n1739_002:0727c07": "別、一種同。十種別者：一說法處別、二境界",
    "T36n1739_002:0727c08": "莊嚴別、三大會來眾別、四所建法輪主伴別、",
    "T36n1739_002:0727c09": "五所來之眾聞法別、六報土淨穢別、七佛身",
    "T36n1739_002:0727c10": "權實別、八出生滅度現相別、九示教行相別、",
    "T36n1739_002:0727c11": "十從初為友軌範別。",
    "T36n1739_002:0727c12": "一種同者，如雪山有草名曰肥膩，牛若食者",
    "T36n1739_002:0727c13": "純得醍醐，無有青黃赤白黑色。",
    "T36n1739_002:0727c14": "一說法處別者，《涅槃經》在拘尸那國阿利羅",
    "T36n1739_002:0727c15": "拔提河邊娑羅雙樹間說，《華嚴經》在摩竭提",
    "T36n1739_002:0727c16": "國菩提場中寶菩提樹下說，故言說法處別。",
    "T36n1739_002:0727c17": "二境界莊嚴別者，如說此《大涅槃經》時，娑羅",
    "T36n1739_002:0727c18": "雙樹吉祥福地，縱廣三十二由旬，大眾充滿",
    "T36n1739_002:0727c19": "其間，無空缺處。爾時四方無邊身菩薩，以其",
    "T36n1739_002:0727c20": "眷屬所坐之處，或如針鋒、或如錐頭，微塵十",
    "T36n1739_002:0727c21": "方如微塵等諸佛世界諸大菩薩悉來集會。",
    "T36n1739_002:0727c22": "又文云「爾時三千大千世界，以佛神力故地",
    "T36n1739_002:0727c23": "皆柔軟，無有丘墟沙土礫石、荊棘毒草，眾寶",
    "T36n1739_002:0727c24": "莊嚴，猶如西方無量壽佛極樂世界。是時大",
    "T36n1739_002:0727c25": "眾悉見十方如微塵等諸佛世界，如於明鏡",
    "T36n1739_002:0727c26": "自觀己身，觀諸佛土亦復如是。」又下文娑羅",
    "T36n1739_002:0727c27": "雙樹忽然變白，廣如經說。如說《華嚴經》時，有",
    "T36n1739_002:0727c28": "十蓮華藏世界海，又上下二十重，最下重中",
    "T36n1739_002:0727c29": "略言十佛世界微塵數廣大國周圍，一一國",
    "T36n1739_002:0728a01": "有十佛剎微塵數諸小國以為眷屬，以上倍",
    "T36n1739_002:0728a02": "增。如是十蓮華藏世界中，金剛為地，樹臺樓",
    "T36n1739_002:0728a03": "閣殿堂池海皆眾寶莊嚴，如經所說「如是我",
    "T36n1739_002:0728a04": "聞：一時佛在摩竭提國阿蘭若法菩提場中始",
    "T36n1739_002:0728a05": "成正覺，其地堅固，金剛所成，上妙寶輪及眾",
    "T36n1739_002:0728a06": "寶華清淨摩尼以為嚴飾，諸色相海無邊顯",
    "T36n1739_002:0728a07": "現。如是以下直至一切佛土不思議劫所有",
    "T36n1739_002:0728a08": "莊嚴，悉皆含容顯現。」中間兩紙已來經，是歎",
    "T36n1739_002:0728a09": "佛境界所有莊嚴。又下文〈華藏世界品〉廣說",
    "T36n1739_002:0728a10": "如此莊嚴，則是如來自身實報之所莊嚴，非",
    "T36n1739_002:0728a11": "如此《涅槃經》中以佛神力為眾生故暫化令",
    "T36n1739_002:0728a12": "淨。所以然者？為此《涅槃經》來眾三乘根眾雜",
    "T36n1739_002:0728a13": "故，若不以佛神力持，無功自見。如《華嚴經》中，",
    "T36n1739_002:0728a14": "一乘根純無有雜眾。如聲聞為根別故，在其",
    "T36n1739_002:0728a15": "會內元來不見。經中雖然還有以佛神力，下",
    "T36n1739_002:0728a16": "文還有法如是故。又言佛神者，應真曰神，非",
    "T36n1739_002:0728a17": "同實，是凡夫，加令暫見，名之曰神。當知華藏",
    "T36n1739_002:0728a18": "莊嚴本明實報，涅槃神力暫爾權施。又《涅槃",
    "T36n1739_002:0728a19": "經》推佛淨土在於西方過三十二恒河沙佛土",
    "T36n1739_002:0728a20": "之外，不在此處，故即明知是化，非為實故。",
    "T36n1739_002:0728a21": "三大會來眾別者，說此《大涅槃經》，所有來眾",
    "T36n1739_002:0728a22": "總是人天種性，三乘之眾皆是憶念如來，涕",
    "T36n1739_002:0728a23": "淚盈目、荷奉香薪，嗟苦悲哀、戀承佛日。如是",
    "T36n1739_002:0728a24": "等眾，宜堪聞佛滅度之眾。除諸一乘菩薩入",
    "T36n1739_002:0728a25": "佛智等眾，餘皆例然。《華嚴經》所來之眾，皆性",
    "T36n1739_002:0728a26": "智海中佛果位內諸菩薩眾，純是一乘，更無",
    "T36n1739_002:0728a27": "別種。人天神眾皆悉同根，入佛智流、具佛知",
    "T36n1739_002:0728a28": "見。初會之中十佛世界微塵等諸菩薩眾，皆",
    "T36n1739_002:0728a29": "從如來善根海生。善根海者，則是如來法身",
    "T36n1739_002:0728b01": "智海，大智所生，一切諸佛以法身根本智以",
    "T36n1739_002:0728b02": "為根本所生；若不如是，所有行門總屬有為。",
    "T36n1739_002:0728b03": "如此之眾，從初發心入佛智海，寄治十信、十",
    "T36n1739_002:0728b04": "住、十行、十迴向、十地、等覺六位，淺深行相差",
    "T36n1739_002:0728b05": "別不同。《涅槃》三乘同攝，人天善種同來至會。",
    "T36n1739_002:0728b06": "《華嚴經》三乘之眾不霑其會，設在會內如聾",
    "T36n1739_002:0728b07": "不聞。當知《涅槃》會三乘，菩薩聲聞人天眾，不",
    "T36n1739_002:0728b08": "同《華嚴》，此是一乘位中菩薩眾也，初發心位",
    "T36n1739_002:0728b09": "階同佛位，入佛智流同佛知見，為真佛子",
    "T36n1739_002:0728b10": "也。",
    "T36n1739_002:0728b11": "四所建法輪主伴別者，《涅槃經》勸請之首，即",
    "T36n1739_002:0728b12": "是迦葉菩薩、文殊師利菩薩、師子吼菩薩、舍利",
    "T36n1739_002:0728b13": "弗等，為法軌度勸請之首。魔王波旬勸請如",
    "T36n1739_002:0728b14": "來入涅槃。如《華嚴經》建法之首，即是普賢、文",
    "T36n1739_002:0728b15": "殊、覺首、法慧、功德林、金剛幢、金剛藏等，如是",
    "T36n1739_002:0728b16": "十首、十慧、十林、十幢、十藏佛果位內大菩薩",
    "T36n1739_002:0728b17": "等，建立五位佛果之行相法門故，以諸位明",
    "T36n1739_002:0728b18": "位位中有佛果故。故如《華嚴經》所有建立法",
    "T36n1739_002:0728b19": "度問答諸菩薩，皆是十方此土諸菩薩眾，盡",
    "T36n1739_002:0728b20": "是神洞真源、智齊法界，十方應現，不來而到、",
    "T36n1739_002:0728b21": "不去而至，稱法性之施設、非往來之所致，纖",
    "T36n1739_002:0728b22": "塵之內乃有無盡身雲、微毫之中顯現難思",
    "T36n1739_002:0728b23": "相海，十方法界一切皆然。一切處忽然而有，",
    "T36n1739_002:0728b24": "無所從來；忽爾而無，亦無所去。於一切處一",
    "T36n1739_002:0728b25": "切時，於有情身相境界山河大海十方虛空",
    "T36n1739_002:0728b26": "示現色像，有無自在、無盡重重，皆是如是大",
    "T36n1739_002:0728b27": "菩薩眾。是故不同《涅槃經》中迦葉菩薩、聲聞",
    "T36n1739_002:0728b28": "舍利弗，生在人家、示同凡位，引彼三乘之種，",
    "T36n1739_002:0728b29": "見佛涅槃而生悲感，涕流盈目而來集會。",
    "T36n1739_002:0728c01": "五所來之眾聞法別者，此《涅槃經》為諸聲聞",
    "T36n1739_002:0728c02": "二乘權教菩薩行諸觀行未離執障，樂著諸",
    "T36n1739_002:0728c03": "行執持行相，於此行相迷無作法身無證無",
    "T36n1739_002:0728c04": "修本來自體也。以行修生，修顯建立，菩提涅",
    "T36n1739_002:0728c05": "槃能所等證。如來為此根故，於此《涅槃經》說",
    "T36n1739_002:0728c06": "諸行無常是生滅法，生滅滅已寂滅為樂。所",
    "T36n1739_002:0728c07": "行善行及能證菩提是生法故，所證涅槃是",
    "T36n1739_002:0728c08": "滅法故，既心存能所，生滅不休。以生滅不休，",
    "T36n1739_002:0728c09": "便滯真理。今此《涅槃經》中故說諸行，及能證",
    "T36n1739_002:0728c10": "菩提、所證涅槃二俱滅故方應真理，故諸行",
    "T36n1739_002:0728c11": "無常是生滅法，生滅滅已寂滅為樂。是故如",
    "T36n1739_002:0728c12": "來隱身不現，及諸能所心盡，名大涅槃。二乘",
    "T36n1739_002:0728c13": "涅槃可有能所、有修有證，是故名為有為無",
    "T36n1739_002:0728c14": "漏，是故如來涅槃無有能所。是故《涅槃經》中，",
    "T36n1739_002:0728c15": "純陀向文殊師利菩薩言：「莫謂如來同於諸",
    "T36n1739_002:0728c16": "行。復次文殊師利！為知而說、不知而說，而言",
    "T36n1739_002:0728c17": "如來同於諸行？若言如來同於諸行，則不得",
    "T36n1739_002:0728c18": "言於三界中為人天中自在法王。」是故《大涅",
    "T36n1739_002:0728c19": "槃經》令彼三乘，令知諸行菩提能證所證涅",
    "T36n1739_002:0728c20": "槃悉是無常，生者本無、不證諸滅，無行無修",
    "T36n1739_002:0728c21": "名大涅槃，是名圓寂。是故《涅槃經》令諸三乘",
    "T36n1739_002:0728c22": "樂著行者離行離修，有所證者令行無證無",
    "T36n1739_002:0728c23": "修。如《華嚴經》，所有他方來眾，此土人天霑其",
    "T36n1739_002:0728c24": "會位，從始發心即達理事自在、理行無礙。文",
    "T36n1739_002:0728c25": "殊理、普賢行，一時頓印，如印印泥。一時頓印，",
    "T36n1739_002:0728c26": "無有先後中間等，皆依本法，法爾合然。若存",
    "T36n1739_002:0728c27": "始終因果先後，皆是凡情、皆是生滅，有成有",
    "T36n1739_002:0728c28": "壞，皆是隨根破繫，不開成佛正宗。諸教引生",
    "T36n1739_002:0728c29": "之門，皆入華嚴理智果海，方為契當。教門明",
    "T36n1739_002:0729a01": "著，龜鏡宛然，宜可遍攬經文，觀智隨照，豁然",
    "T36n1739_002:0729a02": "開悟。智日雲披，頓陟妙峯，俄登智海，凡聖二",
    "T36n1739_002:0729a03": "見，因定水而滌除；悲智二門，以法身而方現。",
    "T36n1739_002:0729a04": "此《華嚴經》直為最上大心者說，如將寶位直",
    "T36n1739_002:0729a05": "受凡庸，如夜夢千秋覺已隨滅。如《涅槃經》所",
    "T36n1739_002:0729a06": "說「雪山有草名曰肥膩，牛若食者純得醍醐，",
    "T36n1739_002:0729a07": "無有青黃赤白黑色。」最上大心者亦復如是，",
    "T36n1739_002:0729a08": "頓見佛性便成正覺，不從小位漸漸而來。是",
    "T36n1739_002:0729a09": "故今言來眾聞法別，以《涅槃經》攝末從體，未",
    "T36n1739_002:0729a10": "論智慈真俗並用無礙。",
    "T36n1739_002:0729a11": "六報土淨穢所居別者，《涅槃經》佛報土指在",
    "T36n1739_002:0729a12": "西方，過三十二恒河沙佛土有釋迦報土，為",
    "T36n1739_002:0729a13": "三乘權學垢淨未亡，見此娑婆穢惡不淨，如",
    "T36n1739_002:0729a14": "來於是權指報土在於西方。《華嚴》實教法門，",
    "T36n1739_002:0729a15": "則此娑婆世界清淨無垢，十方世界清淨無",
    "T36n1739_002:0729a16": "瑕，為實教菩薩垢淨盡故，境界純淨。權教菩",
    "T36n1739_002:0729a17": "薩，無垢淨處自生穢故，故指報土在於西方。",
    "T36n1739_002:0729a18": "七佛身權實別者，如《涅槃經》中，三十二相如",
    "T36n1739_002:0729a19": "來是權，涅槃圓寂真理是實，為一切報相無",
    "T36n1739_002:0729a20": "量莊嚴皆依真而有故。如《華嚴經》，毘盧遮那",
    "T36n1739_002:0729a21": "佛理事無二，不壞法身而隨相海無量無盡，",
    "T36n1739_002:0729a22": "即相即性、即報即理，如光如影自在無礙。且",
    "T36n1739_002:0729a23": "略明權實，廣待下文。",
    "T36n1739_002:0729a24": "八出生滅度現相別者，此《涅槃經》為諸人天",
    "T36n1739_002:0729a25": "聲聞緣覺二乘之人，施設從兜率天降神受",
    "T36n1739_002:0729a26": "生及入涅槃八相成道，亦為諸大乘菩薩說",
    "T36n1739_002:0729a27": "不從兜率天降神母胎，說常樂我淨無始無",
    "T36n1739_002:0729a28": "終不生不滅。然且隱身不現，仍推報土在於",
    "T36n1739_002:0729a29": "西方，去此三十二恒河沙佛土之外，有釋迦",
    "T36n1739_002:0729b01": "報土。以此娑婆則為化土穢境，有此事別引",
    "T36n1739_002:0729b02": "彼權根。《華嚴經》即不然，直示本身本法，出超",
    "T36n1739_002:0729b03": "情見，無始無終三世相絕，一圓真報不生不",
    "T36n1739_002:0729b04": "滅、不常不斷、性相無礙自在果海法門，直受",
    "T36n1739_002:0729b05": "上上根人。教門行相，勢分如是。不同權學，依",
    "T36n1739_002:0729b06": "次第漸漸而成。只如蹬峯九仞，不可以絕其",
    "T36n1739_002:0729b07": "蹤；履十層之級者，不可以亡其跡。常見官階",
    "T36n1739_002:0729b08": "一品，但以為臣。聞古士夫忽有身登九五，明",
    "T36n1739_002:0729b09": "珠頓照普見無方，澤淋大海渧渧皆滿。一塵",
    "T36n1739_002:0729b10": "空性法界無差，品類有情強生留繫，根器不",
    "T36n1739_002:0729b11": "等權實不同，以此教門千差萬別。須知權實",
    "T36n1739_002:0729b12": "識假修真，不可久滯權宗迷其實教者也。",
    "T36n1739_002:0729b13": "九示教行相別者，如《涅槃經》，十地菩薩於〈如",
    "T36n1739_002:0729b14": "來性品中〉說。菩薩位階十地，尚不了了知見",
    "T36n1739_002:0729b15": "佛性。則從凡夫十信心後十住之位，小分而",
    "T36n1739_002:0729b16": "見如來之性，安立十住、十行、十迴向、十地階",
    "T36n1739_002:0729b17": "降漸漸而修，等覺位中方明果行圓滿妙覺",
    "T36n1739_002:0729b18": "之位，方是如來。亦說雪山有草名曰肥膩，牛",
    "T36n1739_002:0729b19": "若食者純得醍醐，無有青黃赤白黑色。亦復",
    "T36n1739_002:0729b20": "說頓成之教。當知此經還有五乘六乘、七八",
    "T36n1739_002:0729b21": "九十乘等法門種性。又此經中，餘聲聞乘緣",
    "T36n1739_002:0729b22": "覺乘外有三種菩薩乘，通彼二乘為五乘也。",
    "T36n1739_002:0729b23": "并取人天五戒十善，即為六乘七乘故。又三",
    "T36n1739_002:0729b24": "乘之人同聞各得，自法互參有九乘。其三種",
    "T36n1739_002:0729b25": "菩薩乘行相云何？一修無我法門乘；二從十",
    "T36n1739_002:0729b26": "住至十地漸見佛性乘；三如雪山肥膩草牛",
    "T36n1739_002:0729b27": "若食者純得醍醐乘，不從乳酪生熟蘇等漸",
    "T36n1739_002:0729b28": "漸方成。〈如來性品〉中說「菩薩摩訶薩既見性",
    "T36n1739_002:0729b29": "已，咸作是言：『甚奇世尊！我等流轉無量生死，",
    "T36n1739_002:0729c01": "常為無我之所惑亂。』」即是《法華》。《華嚴經》中說",
    "T36n1739_002:0729c02": "「有諸菩薩經無量劫修六波羅蜜、得六神通，",
    "T36n1739_002:0729c03": "讀誦通利八萬四千法藏，猶故不信此深經",
    "T36n1739_002:0729c04": "典。」是其例也。所得神通不依性起，為修眾善",
    "T36n1739_002:0729c05": "及無我等觀，報勝諸天。又如北越單人，先",
    "T36n1739_002:0729c06": "世亦修無我所觀，報生彼國，壽千年，衣食自",
    "T36n1739_002:0729c07": "然，粳米七寸火珠熟之，香所及處皆來共食。",
    "T36n1739_002:0729c08": "無有佛法，不得解脫，皆是過去行解訛謬，故",
    "T36n1739_002:0729c09": "致斯咎，令其所得永不得亡。如此《涅槃經》，都",
    "T36n1739_002:0729c10": "會人天外道三乘差別，畢竟皆歸佛性涅槃",
    "T36n1739_002:0729c11": "圓寂無性真理，未示報相無自他，圓該理事",
    "T36n1739_002:0729c12": "智用無礙重重，仍立自他淨穢等別，故說釋",
    "T36n1739_002:0729c13": "迦報土過西方三十二恒河沙之剎。由根未",
    "T36n1739_002:0729c14": "全堪教，從根設引。彼三乘有繫，直彰佛性圓",
    "T36n1739_002:0729c15": "寂真如理門，未得示報相重重，礙諸有見，便",
    "T36n1739_002:0729c16": "生惑著，便障法身。如《涅槃經》中十地後佛果",
    "T36n1739_002:0729c17": "法門，乃是《華嚴經》中十住初心之所見處，即",
    "T36n1739_002:0729c18": "雪山之草名為肥膩，牛若食者純得醍醐，無",
    "T36n1739_002:0729c19": "有青黃赤白黑色。如《華嚴經》中，十住菩薩初",
    "T36n1739_002:0729c20": "心見道，頓見自他無始無終、無古無今，本來",
    "T36n1739_002:0729c21": "是佛，身心性相本是佛生。以此佛門以為解",
    "T36n1739_002:0729c22": "脫，乘如來乘直至道場。善財童子、一萬諸龍、",
    "T36n1739_002:0729c23": "六千比丘、五百優婆塞、五百優婆夷、五百童",
    "T36n1739_002:0729c24": "子、五百童女頓彰五位，總齊佛果理智之門，",
    "T36n1739_002:0729c25": "初住則十地，初住即佛位。若初住不即佛位",
    "T36n1739_002:0729c26": "者，如世卿臣從初九品至階一品，但得名臣",
    "T36n1739_002:0729c27": "不得名王。當知權教安立五位諸地次第，一",
    "T36n1739_002:0729c28": "一而蹬，至三祇之滿劫，但為菩薩不名為佛，",
    "T36n1739_002:0729c29": "不名為乘如來乘直至道場。但為修無我觀，",
    "T36n1739_002:0730a01": "悲勝二乘，不見佛性，名為菩薩。若小見性者",
    "T36n1739_002:0730a02": "亦得佛乘，如大海中一毫之渧乃至多渧，一",
    "T36n1739_002:0730a03": "一渧中皆得大海。如是菩薩五位之中，十住",
    "T36n1739_002:0730a04": "十地一一位內皆有佛果，如彼海水一毫之",
    "T36n1739_002:0730a05": "渧，不離佛性行諸行故，以彼佛性而有進修。",
    "T36n1739_002:0730a06": "如《華嚴經》，直以佛全果不動智等十智如來",
    "T36n1739_002:0730a07": "示凡信修，如有凡夫頓昇寶位，身持王位遍",
    "T36n1739_002:0730a08": "知臣政，一切群品無不該含。《華嚴經》中法門",
    "T36n1739_002:0730a09": "菩薩行相亦復如是，從初發心十住之始，頓",
    "T36n1739_002:0730a10": "見如是如來法身佛性無作智果，遍行普賢",
    "T36n1739_002:0730a11": "一切萬行，隨緣不滯悉皆無作。《涅槃經》云「佛",
    "T36n1739_002:0730a12": "性非是作，但為客塵煩惱所覆故。」今從十住",
    "T36n1739_002:0730a13": "初位，以無作三昧自體應真，煩惱客塵全無",
    "T36n1739_002:0730a14": "體性。唯真體用，無貪嗔癡，任運即佛。故一念",
    "T36n1739_002:0730a15": "相應一念成佛，一日相應一日成佛，何須劫",
    "T36n1739_002:0730a16": "數漸漸而修？多劫積修三祇至果，心緣劫量",
    "T36n1739_002:0730a17": "見障何休？諸佛法門本非時攝，計時立劫非",
    "T36n1739_002:0730a18": "是佛乘。",
    "T36n1739_002:0730a19": "十從初為友軌範別者，如《涅槃經》中說「雪山",
    "T36n1739_002:0730a20": "童子遇羅剎而發心，重半偈而輕命。聞諸行",
    "T36n1739_002:0730a21": "無常是生滅法，生滅滅已寂滅為樂。」言佛性",
    "T36n1739_002:0730a22": "涅槃，不可以行修、不可以心證。為不可以行",
    "T36n1739_002:0730a23": "修，行是有為，是無常故。不可以心證，有能所",
    "T36n1739_002:0730a24": "故。是故行不可以修其性，心不可以證其理，",
    "T36n1739_002:0730a25": "為心則性更無能所故。是故純陀言：「莫謂如",
    "T36n1739_002:0730a26": "來同於諸行。」如《華嚴經》善財童子所立軌範，",
    "T36n1739_002:0730a27": "從文殊師利發菩提心，至末後普賢菩薩，五",
    "T36n1739_002:0730a28": "十三善知識，一一皆云：「我光發阿耨多羅三",
    "T36n1739_002:0730a29": "藐三菩提心。云何教我學菩薩道行菩薩行。」",
    "T36n1739_002:0730b01": "不云諸行無常等事。何以故？為此《華嚴經》明",
    "T36n1739_002:0730b02": "緣起法界門理事無二，無緣不寂、無事不",
    "T36n1739_002:0730b03": "真。十方世界一真性海大智圓周，為國土境",
    "T36n1739_002:0730b04": "界總為性海為一真法界，非有情無情隨業",
    "T36n1739_002:0730b05": "說故。為《華嚴》中純真境界總為智故，十住菩",
    "T36n1739_002:0730b06": "薩以慧為國，十行菩薩以智為國，十迴向十",
    "T36n1739_002:0730b07": "地以妙為國，不說情與無情二見差別。以《華",
    "T36n1739_002:0730b08": "嚴經》為彰本法，異三乘權學教故。是無情、是",
    "T36n1739_002:0730b09": "有情，有生有滅故。是故《涅槃經》中，以雪山童",
    "T36n1739_002:0730b10": "子說諸行無常者，三乘根種性行下劣故，佛",
    "T36n1739_002:0730b11": "令以行調柔折伏麁惡，方堪入道。便於所說",
    "T36n1739_002:0730b12": "計行成實，障無作性、廢契真理。以是義故，說",
    "T36n1739_002:0730b13": "諸行無常，能所證亦是生滅法。不同善財一",
    "T36n1739_002:0730b14": "念發心頓無能所，了三世性、性絕古今，自覺",
    "T36n1739_002:0730b15": "自心本來是佛，不成正覺、不證菩提。身心性",
    "T36n1739_002:0730b16": "相無證修者，不成不壞本來如是。隨緣動寂",
    "T36n1739_002:0730b17": "不壞有無，所行諸行皆唯智起，是故不說諸",
    "T36n1739_002:0730b18": "行無常。",
    "T36n1739_002:0730b19": "一種同者，如《涅槃經》中雪山肥膩草喻。又如",
    "T36n1739_002:0730b20": "〈光明遍照高貴德王菩薩品〉說「一切眾生皆",
    "T36n1739_002:0730b21": "有佛性，佛法眾僧無有差別。三寶性相常樂",
    "T36n1739_002:0730b22": "我淨，一切諸佛無有畢竟入於涅槃。」《華嚴經》",
    "T36n1739_002:0730b23": "云「如來不出世，亦無有涅槃。」如《涅槃》中訶二",
    "T36n1739_002:0730b24": "乘曲見，佛從兜率天宮降神處胎，是八相成",
    "T36n1739_002:0730b25": "道皆為曲見。即如《華嚴經》智入三世而無來",
    "T36n1739_002:0730b26": "往，十方諸佛以無古今性成大菩提。一念見",
    "T36n1739_002:0730b27": "道，古今見盡，新故總無，還同已前億千劫佛",
    "T36n1739_002:0730b28": "不可說劫佛一時成佛，亦與未來不可說劫",
    "T36n1739_002:0730b29": "佛一時成佛。以自證見三世無時故，以無時",
    "T36n1739_002:0730c01": "故即無去來。設使眾生不自見知自己身心",
    "T36n1739_002:0730c02": "本來正覺，自己身心正覺全德本無有滅。設",
    "T36n1739_002:0730c03": "有眾生若自見，知自己身心本來正覺，於自",
    "T36n1739_002:0730c04": "正覺本來無生、本如是故，本無能覺所覺者",
    "T36n1739_002:0730c05": "故。若有覺者還如是覺，本無能覺及所覺者",
    "T36n1739_002:0730c06": "故。如是本覺佛之境界，無凡無聖、無定無",
    "T36n1739_002:0730c07": "亂、不修不證、不智不愚、不生不滅。三乘權",
    "T36n1739_002:0730c08": "教為下劣者說，引來至此《華嚴》實教，頓受佛",
    "T36n1739_002:0730c09": "門。《涅槃經》雖說佛性法身理與《華嚴》共同，所",
    "T36n1739_002:0730c10": "說報土佛身及相智用全別，如前十門准知。",
    "T36n1739_002:0730c11": "只如《法華》、《涅槃》兩部之教，雖化佛所為，皆欲",
    "T36n1739_002:0730c12": "令彼二乘及人天種類成就一乘之法。是故",
    "T36n1739_002:0730c13": "《法華經》中破三乘遠繫故，令龍女以其本法，",
    "T36n1739_002:0730c14": "剎那之際便得菩提。《涅槃經》破闡提之無佛",
    "T36n1739_002:0730c15": "性故，令屠兒廣額賢劫之中而成正覺。又雪",
    "T36n1739_002:0730c16": "山肥膩草，牛若食者純得醍醐，不作乳蘇方",
    "T36n1739_002:0730c17": "成妙藥，一下直頓體不變移，如彼龍女所得",
    "T36n1739_002:0730c18": "之果。此《法華》、《涅槃》二部之教，勢分大義皆令",
    "T36n1739_002:0730c19": "三乘捨權入實，成就法界一實真門。自餘諸",
    "T36n1739_002:0730c20": "教皆方便說，設有但論理事，少分而談，於中",
    "T36n1739_002:0730c21": "事儀不能全具。唯是《華嚴》法界毘盧遮那根",
    "T36n1739_002:0730c22": "本佛門，理事性相輪圓具足，諸餘漸學究竟",
    "T36n1739_002:0730c23": "總歸。時諸學者隨路流滯，隨於權教於中繫",
    "T36n1739_002:0730c24": "者，多劫方迴種性，下愚自生艱難，非是聖旨",
    "T36n1739_002:0730c25": "故致如斯。問曰：如《涅槃經》中屠兒廣額賢劫",
    "T36n1739_002:0730c26": "之中而成正覺者，如佛所說，賢劫之中千佛",
    "T36n1739_002:0730c27": "出世，於中定數，教有明文。更著廣額一人，千",
    "T36n1739_002:0730c28": "數有剩，云何數內重成佛耶？答曰：三乘權學",
    "T36n1739_002:0730c29": "繫未亡者，重成不得。至其體達三世盡劫，佛皆",
    "T36n1739_002:0731a01": "總一時同成正覺，本無先後無妨礙，為法本",
    "T36n1739_002:0731a02": "體性無時故。凡情橫繫妄作時生，妄見網中",
    "T36n1739_002:0731a03": "見佛出世，而實諸佛應真會本無出無沒。是",
    "T36n1739_002:0731a04": "故《華嚴經》云「諸佛不出世，亦無有涅槃。」諸佛",
    "T36n1739_002:0731a05": "但自體應真、任性圓寂、稱性緣起、對現色身，",
    "T36n1739_002:0731a06": "無來無去、無造作故。",
    "T36n1739_002:0731a07": "第十《大方廣佛華嚴經》即以此經名根本佛乘",
    "T36n1739_002:0731a08": "為宗，又以因圓果滿法界理事自在緣起無",
    "T36n1739_002:0731a09": "礙為宗。為此經名大方廣佛華嚴經，還以佛",
    "T36n1739_002:0731a10": "乘為宗。此經說毘盧遮那自體智悲果德，普",
    "T36n1739_002:0731a11": "示眾生，還令大心眾生信佛果德用成因位。",
    "T36n1739_002:0731a12": "既生信已，還修理智萬行大悲果德用成初",
    "T36n1739_002:0731a13": "證。初發心時便成正覺，理行雙修，使體用自",
    "T36n1739_002:0731a14": "在，不一理、不孤行長其偏見。此經有十種甚",
    "T36n1739_002:0731a15": "深廣大無比法，與諸經別。",
    "T36n1739_002:0731a16": "一是一切諸佛自體根本理智大悲。法界圓",
    "T36n1739_002:0731a17": "滿無限之乘，非是三乘權施設故，甚深廣大",
    "T36n1739_002:0731a18": "無比。",
    "T36n1739_002:0731a19": "二佛身即是法報本身無量相海之所莊嚴。",
    "T36n1739_002:0731a20": "一一毛孔含容法界，一切境界重重無盡，甚",
    "T36n1739_002:0731a21": "深廣大無比。",
    "T36n1739_002:0731a22": "三此經說一切諸佛本報國土十蓮華藏世界",
    "T36n1739_002:0731a23": "海，一一蓮華藏最下世界皆有十佛世界微",
    "T36n1739_002:0731a24": "塵數廣大剎清淨莊嚴，一一廣大剎復有十",
    "T36n1739_002:0731a25": "佛世界微塵數諸小剎眷屬圍遶，已上倍倍",
    "T36n1739_002:0731a26": "增廣。一一華藏世界皆滿虛空，互相徹入重",
    "T36n1739_002:0731a27": "重無盡，甚深廣大無比。",
    "T36n1739_002:0731a28": "四此經說有菩提樹高顯殊特，金剛為身，琉",
    "T36n1739_002:0731a29": "璃為幹，眾雜妙寶以為枝條，寶華雜色摩尼",
    "T36n1739_002:0731b01": "為果，與華間列。逾金剛藏菩薩身中所現菩",
    "T36n1739_002:0731b02": "提樹，其身周圍十萬三千大千世界，高百萬",
    "T36n1739_002:0731b03": "三千大千世界，枝條廣狹與樹相稱，廣大無",
    "T36n1739_002:0731b04": "比。",
    "T36n1739_002:0731b05": "五此經說普光明殿包含法界眾妙實飾光",
    "T36n1739_002:0731b06": "影重重，眾寶樓閣臺榭階砌莊嚴皆光映徹，",
    "T36n1739_002:0731b07": "遍周法界廣大無比。",
    "T36n1739_002:0731b08": "六此經有一切處文殊師利，一切處普賢體",
    "T36n1739_002:0731b09": "用相徹充滿法界理事無礙，纖塵之內行海",
    "T36n1739_002:0731b10": "無盡，甚深廣大無比。",
    "T36n1739_002:0731b11": "七此經有如來於剎那際從兜率天降神母胎、",
    "T36n1739_002:0731b12": "成佛說法、化終涅槃，然不癈報身常居。菩薩",
    "T36n1739_002:0731b13": "眾海充遍十方，無盡身雲皆真金色，目髮紺青",
    "T36n1739_002:0731b14": "身色光明互相照徹。如是眾海，皆齊法界十",
    "T36n1739_002:0731b15": "方無間，無有纖虛空缺之處，體徹相入色像",
    "T36n1739_002:0731b16": "重重無妨無礙，隨所宜堪對現色身，令諸眾",
    "T36n1739_002:0731b17": "生發菩提心而無失時。如是眾海皆廣大無",
    "T36n1739_002:0731b18": "比。",
    "T36n1739_002:0731b19": "八此經若有大心眾生於此法門深生信心，",
    "T36n1739_002:0731b20": "不讀餘經，深明體用，以小方便疾得菩提。初",
    "T36n1739_002:0731b21": "發心時十住之首，位齊佛果。〈如來出現品〉中",
    "T36n1739_002:0731b22": "說云「設有菩薩於無量百千那由他劫行六",
    "T36n1739_002:0731b23": "波羅蜜修集種種菩提分法，若未聞此如來",
    "T36n1739_002:0731b24": "不思議大威德法門，或時聞已不信不解不",
    "T36n1739_002:0731b25": "順不入，名為假名菩薩，以不能生如來家故。",
    "T36n1739_002:0731b26": "若得聞此如來無量不可思議無障無礙智慧",
    "T36n1739_002:0731b27": "法門已，信解隨順悟入，當知此人生如來家，",
    "T36n1739_002:0731b28": "隨順一切如來境界。」又下文「佛子！菩薩摩訶",
    "T36n1739_002:0731b29": "薩成就如是功德，少作功力得無師自然智。」",
    "T36n1739_002:0731c01": "普賢菩薩言：「見佛聞法不生信者，亦成解脫",
    "T36n1739_002:0731c02": "智種。」作食少金剛等喻，廣如經說。此經有如",
    "T36n1739_002:0731c03": "是大威德不思議法門，超諸三乘廣大無比。",
    "T36n1739_002:0731c04": "九此經有表法之首，善財童子不離一念而",
    "T36n1739_002:0731c05": "經一生，不離一處遍至十方，經歷五十三善",
    "T36n1739_002:0731c06": "知識，得一百一十城之法門。一一菩薩法門",
    "T36n1739_002:0731c07": "諸藝行相身色形貌攝生之軌，皆齊法界具",
    "T36n1739_002:0731c08": "足無盡。廣大行門不離一生便成正覺，更無",
    "T36n1739_002:0731c09": "始終前後之際，則廣大如法界，究竟如虛空。",
    "T36n1739_002:0731c10": "如是廣大無比。",
    "T36n1739_002:0731c11": "十此經有十佛境界、十無盡法門、十智、十地、",
    "T36n1739_002:0731c12": "十身、十眼、十耳、十鼻、十辯、十寶、十山王、十",
    "T36n1739_002:0731c13": "龍王、十剎塵、十海，一一各具十不可說境界，",
    "T36n1739_002:0731c14": "譬喻無盡，法門廣大無比。",
    "T36n1739_002:0731c15": "又此經有十種德。",
    "T36n1739_002:0731c16": "一如大海眾流所歸，諸流入已隨則廣大，皆同",
    "T36n1739_002:0731c17": "海德。此經亦爾，若有眾生能生信入者，則同",
    "T36n1739_002:0731c18": "如來性海智海果德。",
    "T36n1739_002:0731c19": "二如世間一切井泉以海為體，若人飲者皆",
    "T36n1739_002:0731c20": "得海味一體無異，但隨業力不得鹹味。此經",
    "T36n1739_002:0731c21": "亦爾，若有大心眾生聞持信入，便得如來法",
    "T36n1739_002:0731c22": "身佛性大悲智味。闡提之人無所堪任，然如",
    "T36n1739_002:0731c23": "來智性常作生因。",
    "T36n1739_002:0731c24": "三猶如大海有四寶珠，一名積集寶、二名無",
    "T36n1739_002:0731c25": "盡藏、三名遠離熾然、四名具足莊嚴。此四寶",
    "T36n1739_002:0731c26": "珠一，切凡夫諸龍神等所不能見。此經亦爾，",
    "T36n1739_002:0731c27": "一切二乘及權教菩薩行六波羅蜜未迴心者",
    "T36n1739_002:0731c28": "所不能見，唯除最上佛乘大心眾生能見此",
    "T36n1739_002:0731c29": "經而生信入，自見自心同佛知見大智之寶。",
    "T36n1739_002:0732a01": "此〈如來出現品〉中說云「此諸眾生云何具有",
    "T36n1739_002:0732a02": "如來智慧，愚癡迷惑不知不見？我教以聖道，",
    "T36n1739_002:0732a03": "令其永離妄想執著，於自身中得見如來廣",
    "T36n1739_002:0732a04": "大智慧與佛無異。」",
    "T36n1739_002:0732a05": "四者猶如大海一切諸龍魚等，同在海中而有",
    "T36n1739_002:0732a06": "出生。此經亦爾，能說一切眾生心海，一念之",
    "T36n1739_002:0732a07": "中有無量諸佛於諸眾生心海而興，出世成",
    "T36n1739_002:0732a08": "等正覺。如此經〈如來出現品〉云「佛子！菩薩摩",
    "T36n1739_002:0732a09": "訶薩應知自心念念常有佛成等正覺。何以",
    "T36n1739_002:0732a10": "故？諸佛如來不離此心成正覺故。如自心",
    "T36n1739_002:0732a11": "然，一切眾生心亦復如是。」五猶如大海能受",
    "T36n1739_002:0732a12": "大雨，無量大雨一時渧入，若水及海皆同海",
    "T36n1739_002:0732a13": "味無有前後。此經亦爾，為此經說十住初心",
    "T36n1739_002:0732a14": "初發心時便成正覺，同得如來一切智味。經",
    "T36n1739_002:0732a15": "云「以小方便疾得菩提」，如善財、龍女等，其人",
    "T36n1739_002:0732a16": "也。",
    "T36n1739_002:0732a17": "六猶如大海大身眾生之所都止。此經亦爾，",
    "T36n1739_002:0732a18": "最上大心眾生之所都止，澤沼之龍不樂其",
    "T36n1739_002:0732a19": "居。",
    "T36n1739_002:0732a20": "七此經猶如大海不宿死屍。此經亦爾，若有",
    "T36n1739_002:0732a21": "見聞信樂而能悟入，永離凡夫、權學、闡提死",
    "T36n1739_002:0732a22": "屍，直同如來法身智海。",
    "T36n1739_002:0732a23": "八此經猶如大海潮無失時。此經亦爾，若有",
    "T36n1739_002:0732a24": "眾生根堪聞者則得聞之，隨其樂欲則得聞",
    "T36n1739_002:0732a25": "之，五乘法化而無失時。〈如來出現品〉云「佛子！",
    "T36n1739_002:0732a26": "如來音聲亦復如是，無主無作、無有分別、非",
    "T36n1739_002:0732a27": "入非出，但從如來功德法力出於四種廣大",
    "T36n1739_002:0732a28": "音聲。其四者何？一曰：汝等當知一切諸行皆",
    "T36n1739_002:0732a29": "悉是苦，所謂地獄苦、畜生苦、餓鬼苦、無福德",
    "T36n1739_002:0732b01": "苦、著我我所苦、作諸惡行苦。欲生人天，當修",
    "T36n1739_002:0732b02": "善根，生人天中離諸難處。眾生聞已，捨離顛",
    "T36n1739_002:0732b03": "倒、修諸善行，離諸難處生人天中。此是人天",
    "T36n1739_002:0732b04": "乘。二曰：汝等當知，一切諸行眾苦熾然，如熱",
    "T36n1739_002:0732b05": "鐵丸。諸行無常是磨滅法，涅槃寂靜無為安",
    "T36n1739_002:0732b06": "樂，遠離熾然消諸熱惱。眾生聞已勤修善法，",
    "T36n1739_002:0732b07": "於聲聞乘得隨順音聲忍。此是聲聞乘。三曰：",
    "T36n1739_002:0732b08": "汝等當知，聲聞乘者隨他語解智慧狹劣，更",
    "T36n1739_002:0732b09": "有上乘名獨覺乘，悟不由師。汝等應學。樂勝",
    "T36n1739_002:0732b10": "道者聞此音已，捨聲聞道修獨覺乘。此是獨",
    "T36n1739_002:0732b11": "覺乘。四曰：汝等當知，過二乘位更有勝道，名",
    "T36n1739_002:0732b12": "為大乘。菩薩所行，順六波羅蜜，不斷菩薩行、",
    "T36n1739_002:0732b13": "不捨菩提心，處無量生死而不疲厭，過於二",
    "T36n1739_002:0732b14": "乘名為大乘。此是菩薩大乘。又曰：第一乘、勝",
    "T36n1739_002:0732b15": "乘、最勝乘、上乘、無上乘、利益一切眾生乘。若",
    "T36n1739_002:0732b16": "有眾生信解廣大、諸根猛利、宿種善根，為諸",
    "T36n1739_002:0732b17": "如來神力所加，有勝樂欲希求佛果，聞此音",
    "T36n1739_002:0732b18": "已發菩提心。此是佛乘。佛子！如來音聲，不從",
    "T36n1739_002:0732b19": "身出、不從心出，而能利益無量眾生。佛子！",
    "T36n1739_002:0732b20": "是為如來音聲第一相。當知如來音聲，常隨",
    "T36n1739_002:0732b21": "五乘眾生應所聞故，猶如大海潮無失時故。」",
    "T36n1739_002:0732b22": "九此經猶如大海，體無作用，以因緣故而生",
    "T36n1739_002:0732b23": "四大寶珠，於此四寶能生一切諸珍寶等。若",
    "T36n1739_002:0732b24": "無此四寶，一切諸寶無所得生。四寶名，前已",
    "T36n1739_002:0732b25": "說訖。此經亦爾，如來一性清淨海，一切眾生",
    "T36n1739_002:0732b26": "而共有之，不能演說。而如來隨眾緣，起四大",
    "T36n1739_002:0732b27": "智、四無量心，而能出生一切法門、無量道寶，",
    "T36n1739_002:0732b28": "利安眾生無所乏少。於此性海，若無四智四",
    "T36n1739_002:0732b29": "無量心，設有聖果，皆隨聲聞緣覺二乘之行。",
    "T36n1739_002:0732c01": "於此性海雖成就四智四無量法寶，而彼性",
    "T36n1739_002:0732c02": "海無作者，以無得無證法如是故。",
    "T36n1739_002:0732c03": "十猶如大海以清淨德而能影現七金山、須彌",
    "T36n1739_002:0732c04": "寶山、四天王等所有莊嚴，莫不於中分明顯",
    "T36n1739_002:0732c05": "現。此經亦爾，具說如來法身性海具德莊嚴，",
    "T36n1739_002:0732c06": "十佛身、十蓮華藏、五位、十智、十波羅蜜、十定、",
    "T36n1739_002:0732c07": "十忍，因果報得諸道品法，莫不分明顯現其",
    "T36n1739_002:0732c08": "事。此經大體以性起大智法界為體用，於性",
    "T36n1739_002:0732c09": "起大智法界體用門，安立諸地差別化生之",
    "T36n1739_002:0732c10": "法。是故於此法中起信發大菩提心，十住初",
    "T36n1739_002:0732c11": "首便即見性起法身智慧，便成正覺。然始即",
    "T36n1739_002:0732c12": "從性起智慧之位，行諸行相教化眾生，即覺",
    "T36n1739_002:0732c13": "行圓滿佛。不同權教，先行菩薩行學假，真如",
    "T36n1739_002:0732c14": "障故，為觀當情真如成障，所行之行並是有",
    "T36n1739_002:0732c15": "為，所發菩提心並未離生滅，所斷分別無明",
    "T36n1739_002:0732c16": "由觀折伏，十地之位方能見性，經三祇劫方",
    "T36n1739_002:0732c17": "始成佛，仍須百劫別修相好。若將此《大方廣",
    "T36n1739_002:0732c18": "佛華嚴經》佛所本乘同彼化身，引彼權學上",
    "T36n1739_002:0732c19": "中下流，全非信解、去佛玄遠，未解經意，久大",
    "T36n1739_002:0732c20": "曠劫終無成佛之期。若上上根人信解此經，",
    "T36n1739_002:0732c21": "明知不謬，即當乘如來乘直至道場。當所乘",
    "T36n1739_002:0732c22": "時即是道場，更無可至。如《法華經》亦是佛乘，",
    "T36n1739_002:0732c23": "則是化佛，引彼三乘令知實法。即三界火宅",
    "T36n1739_002:0732c24": "門前三乘，羊車、鹿車、大牛之車，即是上中下",
    "T36n1739_002:0732c25": "根三乘。為上根之人，有一分慈悲故，勝餘二",
    "T36n1739_002:0732c26": "乘；為觀假故，未有實見，名為不真菩薩。此三",
    "T36n1739_002:0732c27": "上中下根之人，俱有惡三界苦。中下根人聲",
    "T36n1739_002:0732c28": "聞緣覺惡而求出；上根菩薩厭而不離，為慈",
    "T36n1739_002:0732c29": "悲勝彼二乘故，有饒益之心。此三種人，俱不",
    "T36n1739_002:0733a01": "知三界體相一真佛境，如〈出現品〉中廣明。佛",
    "T36n1739_002:0733a02": "對此故，說佛所有功德報相皆是修生，令諸",
    "T36n1739_002:0733a03": "權學修治作意。經三祇劫修無成佛之期，是",
    "T36n1739_002:0733a04": "故門前之駕是佛權施，露地白牛方明法界，",
    "T36n1739_002:0733a05": "性相本唯真智，所有分別皆是智為。是故《法",
    "T36n1739_002:0733a06": "華經》云「種種性相義，我及十方佛，乃能知是",
    "T36n1739_002:0733a07": "事。聲聞及緣覺，不退諸菩薩，皆悉不能知。」",
    "T36n1739_002:0733a08": "即是門前三乘也。為未明是法住法位世間",
    "T36n1739_002:0733a09": "相常住，為三乘同有厭苦集、樂修滅道之心，",
    "T36n1739_002:0733a10": "未明苦集本唯智起、不了滅道本自無修無",
    "T36n1739_002:0733a11": "造無作，化諸群品如幻住世，性絕無明則是",
    "T36n1739_002:0733a12": "佛故。一念相應一念佛，一日相應一日佛，何",
    "T36n1739_002:0733a13": "須苦死要三僧祇？但自了三界業，能空業處，",
    "T36n1739_002:0733a14": "任運接生，即是佛也。何須變易方言成佛？龍",
    "T36n1739_002:0733a15": "天變易豈為佛耶？三乘之人亦能變易，何故",
    "T36n1739_002:0733a16": "待三僧祇佛方成？故十地之上方能見性。是",
    "T36n1739_002:0733a17": "故經頌云「若以色性大神力，而欲望見調御",
    "T36n1739_002:0733a18": "士，彼則翳目顛倒見，彼為不識最勝法。」佛者",
    "T36n1739_002:0733a19": "覺也，覺業性真、業無生滅，無得無證、不出不",
    "T36n1739_002:0733a20": "沒，性無變化、本來如如，即是佛故。隨緣六道",
    "T36n1739_002:0733a21": "行菩薩行，變化神通接引迷流。佛非變化，《淨",
    "T36n1739_002:0733a22": "名經》云「雖成正覺，轉于法輪，不捨菩薩之道，",
    "T36n1739_002:0733a23": "是菩薩行故。」以此善財十住初心，於妙峯山",
    "T36n1739_002:0733a24": "上德雲比丘所，得憶念一切諸佛境界智慧",
    "T36n1739_002:0733a25": "光明普見法門，即便成正覺。然後始詣諸友，",
    "T36n1739_002:0733a26": "求菩薩道、行菩薩行。當知正覺體用之時，即",
    "T36n1739_002:0733a27": "心無作處，即是佛故，不須修行。設當行滿，亦",
    "T36n1739_002:0733a28": "不移今故。如化佛示成化相之時，苦行麻麥",
    "T36n1739_002:0733a29": "剃髮持衣，捨諸飾好藉草等事，為化外道樂",
    "T36n1739_002:0733b01": "苦行者，及三乘之根有放逸者。經中佛已和",
    "T36n1739_002:0733b02": "會，非佛自須如是等行。無增上慢者，豈須如",
    "T36n1739_002:0733b03": "是？一念任無作性，佛智慧現前，無得無證則",
    "T36n1739_002:0733b04": "是佛也。還如善財證覺之後方求菩提道菩",
    "T36n1739_002:0733b05": "薩行。何以然者？為覺道之後方堪入纏，處纏",
    "T36n1739_002:0733b06": "無縛始能為眾生說法解縛。若自有縛，能解",
    "T36n1739_002:0733b07": "彼縛，無有是處。說時前後，法是一時故。當知",
    "T36n1739_002:0733b08": "若欲行菩薩行，先成正覺。是故善財十住初",
    "T36n1739_002:0733b09": "首，於妙峯山頂，此像須彌山頂上說十住法",
    "T36n1739_002:0733b10": "門，德雲比丘所得憶念一切諸佛境界智慧",
    "T36n1739_002:0733b11": "光明普見法門。解云：以處表法者，為至法際",
    "T36n1739_002:0733b12": "無相可得，如上高山至相盡處故。以無相性",
    "T36n1739_002:0733b13": "能現色身，無心性中知見自在，觀機攝益，名",
    "T36n1739_002:0733b14": "之為妙。善害煩惱，名之曰峯。具足知見出過",
    "T36n1739_002:0733b15": "情境，智逾高遠不動為山。釋法門者，憶念者，",
    "T36n1739_002:0733b16": "常無念也。一切諸佛境界者，無念則無內外",
    "T36n1739_002:0733b17": "中間，無內外中間故則佛境界也。智慧光明",
    "T36n1739_002:0733b18": "者，應物觀根名之曰智，簡機權實名之曰慧，",
    "T36n1739_002:0733b19": "應機破惑名之為光，心垢解脫名之曰明，法",
    "T36n1739_002:0733b20": "眼遐明等眾生界名之曰普，恒無所得名之",
    "T36n1739_002:0733b21": "曰見，創證斯理名曰法門。此一位之中，悲智",
    "T36n1739_002:0733b22": "齊足，具差別智入俗接凡，一如善財所行軌",
    "T36n1739_002:0733b23": "範。從初住位與佛齊光，等覺位中行唯卑下，",
    "T36n1739_002:0733b24": "始同人席童女童男。不閑教跡虛相誹毀，達",
    "T36n1739_002:0733b25": "心明體龜鏡宛然。問曰：《法華經》門前三乘大",
    "T36n1739_002:0733b26": "牛車與露地白牛之車，一種是牛，有何異也？",
    "T36n1739_002:0733b27": "答曰：門前三乘，對三界苦，且令離火宅所燒，",
    "T36n1739_002:0733b28": "權免火難，非云成佛。為權教菩薩樂行悲心",
    "T36n1739_002:0733b29": "有饒益志，自離火難，不離三界。有一分度眾",
    "T36n1739_002:0733c01": "生心，勝二乘自求解脫故。且得一分之運載",
    "T36n1739_002:0733c02": "之心，名之為大牛，望二乘處大故。十地見性",
    "T36n1739_002:0733c03": "方成佛故，猶經多劫始能真故。望彼二乘但",
    "T36n1739_002:0733c04": "名菩薩大乘，非名佛乘。《法華經》云「唯有一乘",
    "T36n1739_002:0733c05": "法，無二亦無三。」則引彼三乘總歸一乘，猶說",
    "T36n1739_002:0733c06": "小乘遠成佛記。為雖有信許成佛，迴習稍難，",
    "T36n1739_002:0733c07": "故標遠劫。龍女剎那之頃便至佛身，則明真",
    "T36n1739_002:0733c08": "證達苦即真，無所厭故。是故門前之乘對三",
    "T36n1739_002:0733c09": "乘設，露地白牛方明至無依之處。露地者，即",
    "T36n1739_002:0733c10": "佛地也。為佛智無依止故，故云露地。白牛者，",
    "T36n1739_002:0733c11": "即法身悲智也，以法身無相名之為白，智能",
    "T36n1739_002:0733c12": "觀機悲心濟物名之為牛。為取牛能運載故，",
    "T36n1739_002:0733c13": "為以無作法身悲智濟物故，喻同牛也，以濟益",
    "T36n1739_002:0733c14": "名之曰牛。門前之牛何異此牛？為門前之牛，",
    "T36n1739_002:0733c15": "觀空增勝，破三界苦處，且有一分慈悲，離一",
    "T36n1739_002:0733c16": "分麁三業苦，三祇未滿未見佛性，不證智身",
    "T36n1739_002:0733c17": "根本智。不言白色、不言露地，為假真如及空",
    "T36n1739_002:0733c18": "觀，當情猶有所依故，不言白色也；有所依故，",
    "T36n1739_002:0733c19": "不言露地也。今諸子馳走雖至露地，同索三",
    "T36n1739_002:0733c20": "車，羊車、鹿車、大牛之車者，明三乘人出三界",
    "T36n1739_002:0733c21": "苦，且免火難。雖復迴心信此一乘，至於初地",
    "T36n1739_002:0733c22": "猶將未及，為三乘習氣未亡故，但隨佛語而",
    "T36n1739_002:0733c23": "隨信之，猶心本成堅信故；還索三乘，未敢忻",
    "T36n1739_002:0733c24": "大故。佛便誘引令成信力，等與大車，故言「非",
    "T36n1739_002:0733c25": "己所望，今皆與之。」此即明三乘迴心，如門前",
    "T36n1739_002:0733c26": "牛車，不云白色、不云裝飾，為有漏故。且得一",
    "T36n1739_002:0733c27": "分勝人天樂，未得無作智身功德妙樂故，不",
    "T36n1739_002:0733c28": "同露地白牛之乘，具言裝飾高廣等事。此乃",
    "T36n1739_002:0733c29": "門前與露地之乘全別不同。諸有餘意，下文",
    "T36n1739_002:0734a01": "更明。是故《法華經》是會權入實，此《華嚴經》即",
    "T36n1739_002:0734a02": "諸佛根本所乘。又彼經龍女所表，此經善財",
    "T36n1739_002:0734a03": "所陳，和會善財、龍女行相，下文廣明。佛之意",
    "T36n1739_002:0734a04": "者，化彼三權咸歸此實，故此經名為一切智",
    "T36n1739_002:0734a05": "根本佛乘。",
    "T36n1739_002:0734a06": "新華嚴經論卷第二"
}