{
    "T34n1719_10a:0337b24": "folio_10a 法華文句記卷第十上",
    "T34n1719_10a:0337b26": "唐天台沙門湛然述",
    "T34n1719_10a:0337b27": "2釋壽量品之餘",
    "T34n1719_10a:0337b28": "迹中唱滅通約三身，又二：初總立，「如淨名」下",
    "T34n1719_10a:0337b29": "釋。釋中初明三身非滅唱滅，次明三身常住",
    "T34n1719_10a:0337c01": "不滅，三明三身不生不滅。以不滅故唱滅",
    "T34n1719_10a:0337c02": "非滅，以不生不滅故名為非滅，總而言之",
    "T34n1719_10a:0337c03": "顯於不滅。初文自三，初明法身，為六。初借",
    "T34n1719_10a:0337c04": "《淨名》文以立義者，問：此中法身，那引《淨名》",
    "T34n1719_10a:0337c05": "迦旃延中通教義耶？答：彼旃延章，總有五",
    "T34n1719_10a:0337c06": "句，初之四句名藏義通，後之一句名通四教，",
    "T34n1719_10a:0337c07": "義局衍門，結歸之文既通圓別，故前四句現",
    "T34n1719_10a:0337c08": "結成通不關圓別，彼之一句雖結成通仍",
    "T34n1719_10a:0337c09": "通圓別，今從通義故得成圓。若得此意",
    "T34n1719_10a:0337c10": "諸句可明，故略引之。「法本不生故無可滅」，",
    "T34n1719_10a:0337c11": "是寂滅義。云「唱滅」者，此唱寂滅，是滅生之",
    "T34n1719_10a:0337c12": "滅非即生之滅，即生之滅是不滅故，當知",
    "T34n1719_10a:0337c13": "此滅名為不滅。法身常住無滅不滅，今言",
    "T34n1719_10a:0337c14": "寂滅義當唱滅。「何者」下釋唱滅意，為不了",
    "T34n1719_10a:0337c15": "者而云寂滅，若了寂滅還指於生。若全指",
    "T34n1719_10a:0337c16": "於生，於懈怠者無利，故須唱滅。三「若言」下，",
    "T34n1719_10a:0337c17": "以《瓔珞》中寂照帖釋。然彼經中以照寂為",
    "T34n1719_10a:0337c18": "等覺，以寂照為妙覺，彼約別教教道以說，",
    "T34n1719_10a:0337c19": "故分二句以對二位。今借別教極果之名，",
    "T34n1719_10a:0337c20": "以通初後而釋圓教不滅而滅。四「夫法身」",
    "T34n1719_10a:0337c21": "下，釋唱滅義。由唱滅故智生惑滅，此約事",
    "T34n1719_10a:0337c22": "理相對論也。「若迷心」等者，一往觀語似同",
    "T34n1719_10a:0337c23": "報身，其意則別。此中正明所滅之惑為法身",
    "T34n1719_10a:0337c24": "體，體有生滅良由於智，故寄能顯以彰所",
    "T34n1719_10a:0337c25": "顯。五「滅惑」下，次判圓別。別教尚屬無常之",
    "T34n1719_10a:0337c26": "滅，以十住中同於小乘，滅三界惑方生出",
    "T34n1719_10a:0337c27": "假俗智之解，入中亦然。今約圓教故唱寂",
    "T34n1719_10a:0337c28": "滅。「此之」等者，雖別圓不同並名生滅，雖俱",
    "T34n1719_10a:0337c29": "生滅悉約理性。六「若無」等者，明唱滅之緣。",
    "T34n1719_10a:0338a01": "意云：從迷從解故云「迷解」，剋論但以解為",
    "T34n1719_10a:0338a02": "唱緣，別圓俱是從迷生解故也。次約報身",
    "T34n1719_10a:0338a03": "亦六：先標。次「誰有」下，正釋惑智本無生滅，",
    "T34n1719_10a:0338a04": "以為報身無生滅體。三「此總」下結報身體，明",
    "T34n1719_10a:0338a05": "即是智、暗即無明，體性全是故無相除，既無",
    "T34n1719_10a:0338a06": "相除即不滅也。四「眾生」下唱滅之由。五「有煩",
    "T34n1719_10a:0338a07": "惱」下明唱滅之相，所以更互得滅名者，從",
    "T34n1719_10a:0338a08": "事故滅。六「豈非」下結唱滅也。三應身者，亦",
    "T34n1719_10a:0338a09": "先標。次「應是」下明不滅，三「但為」下明唱滅。",
    "T34n1719_10a:0338a10": "次「又法身」下明三身不滅中，初法身不滅中",
    "T34n1719_10a:0338a11": "言「當體」者，不望餘身，以餘二身須望法",
    "T34n1719_10a:0338a12": "耳。若將體望用，用却成滅。次約報身不滅",
    "T34n1719_10a:0338a13": "者為二：先牒前說。不滅即是報稱於法，法",
    "T34n1719_10a:0338a14": "既不滅報亦不滅。次「以理」下約事理相對",
    "T34n1719_10a:0338a15": "以釋，先約理無滅，次「就有」下約事有滅，從",
    "T34n1719_10a:0338a16": "約理邊即是不滅。初約理中云「為到故」等",
    "T34n1719_10a:0338a17": "者，於其惑智四句檢責，還約體檢，惑尚不",
    "T34n1719_10a:0338a18": "滅、智體無破。此用《大經》師子吼難，難言：若",
    "T34n1719_10a:0338a19": "毘婆舍那破煩惱者，何故復修奢摩他耶？",
    "T34n1719_10a:0338a20": "佛反質云：若言智慧能破煩惱，為到故破？",
    "T34n1719_10a:0338a21": "為不到能破？若到故破，凡夫能破。若不到",
    "T34n1719_10a:0338a22": "破，初念應破。若初念不破，後亦不破。若到",
    "T34n1719_10a:0338a23": "不到破者，是義不然。如是推求，誰有智慧",
    "T34n1719_10a:0338a24": "能破煩惱？言「共獨」者，佛言：如一盲人不能",
    "T34n1719_10a:0338a25": "見色，雖伴眾盲亦不能見。慧定共別準",
    "T34n1719_10a:0338a26": "說可知。此即報智不能滅惑。次「就有智慧」",
    "T34n1719_10a:0338a27": "等者，復更約事而定判之，智能滅惑智不",
    "T34n1719_10a:0338a28": "名滅。三約應身明不滅者，亦望法報，報",
    "T34n1719_10a:0338a29": "約於法故前法身但云「當體」，今此應身利物",
    "T34n1719_10a:0338b01": "不斷亦是不滅。故云「常然應用不絕」者，三",
    "T34n1719_10a:0338b02": "身相稱故也。法報遍故應體亦遍，機自在無",
    "T34n1719_10a:0338b03": "應法恒爾，若不爾者，雖釋圓常還同生滅。",
    "T34n1719_10a:0338b04": "言「眾生不盡即不滅度」者，滅度之時生實未",
    "T34n1719_10a:0338b05": "盡，其義何耶？應反質云：驗生未盡則不滅",
    "T34n1719_10a:0338b06": "度，故唱滅度為不生於難遭想者，非為",
    "T34n1719_10a:0338b07": "生盡。故知應身常在不滅，何獨法耶？若不了",
    "T34n1719_10a:0338b08": "者法報亦滅，何獨應耶？三明三身不生不滅",
    "T34n1719_10a:0338b09": "者，法身同前不當生滅。報身者，智自了智",
    "T34n1719_10a:0338b10": "無能滅者，智屬於能既不生滅，豈能令惑",
    "T34n1719_10a:0338b11": "若生若滅。應身者，相續故不生、相續故不滅。",
    "T34n1719_10a:0338b12": "三身但云「不生滅」者，「不」字貫下「滅」字，即不",
    "T34n1719_10a:0338b13": "生不滅，逐語便故但云「不生滅」耳。「云云」者，",
    "T34n1719_10a:0338b14": "釋出三身不生滅意，以互融故。此因應身",
    "T34n1719_10a:0338b15": "非滅唱滅一句之文，廣開三身有滅、不滅、不",
    "T34n1719_10a:0338b16": "生不滅，若不爾者，生滅則定，何名三身不",
    "T34n1719_10a:0338b17": "即不離？若得此意，遍一代教但聞一句唱",
    "T34n1719_10a:0338b18": "滅之言，即識一切滅不滅義，具身多少滅不",
    "T34n1719_10a:0338b19": "滅異，方達本地本不生滅，方達中間今日化",
    "T34n1719_10a:0338b20": "道有滅不滅，以本地化中間今日一切迹教，",
    "T34n1719_10a:0338b21": "不出三身四句故也。釋不滅有損中為二：",
    "T34n1719_10a:0338b22": "初釋唱由，次以四悉帖釋損益，此中且寄",
    "T34n1719_10a:0338b23": "應佛以釋。「由此眾生」至「二善損而不生」者，",
    "T34n1719_10a:0338b24": "由不唱滅，懈怠之徒真中二善俱不生長，",
    "T34n1719_10a:0338b25": "見思已生尚自不斷，別惑未生安能令斷？惑",
    "T34n1719_10a:0338b26": "不斷故，唯能損於真中二善。已生未生等具",
    "T34n1719_10a:0338b27": "如《止觀》第七記中料簡。次「若依」至「第一義」",
    "T34n1719_10a:0338b28": "者，以四悉檀帖釋唱滅，是故唱滅有四悉",
    "T34n1719_10a:0338b29": "益。由唱滅故善生惡滅，故分四悉以對善",
    "T34n1719_10a:0338c01": "惡。「第一義滅未生」等者，第一義悉能見中道、",
    "T34n1719_10a:0338c02": "能破無明，是故無明名未生惡。「對治滅已生",
    "T34n1719_10a:0338c03": "惡」者，凡對治言皆治現惡。「世界生未生善」者，",
    "T34n1719_10a:0338c04": "樂欲在初，期心遠故，如聞法生喜則細善",
    "T34n1719_10a:0338c05": "當生。又世界是陰入，陰入若轉法身則顯，是",
    "T34n1719_10a:0338c06": "故法身名未生善。又樂欲時善根未生，亦由",
    "T34n1719_10a:0338c07": "此生名生未生。「為人生已生善」者，真諦望",
    "T34n1719_10a:0338c08": "中名已生善，縱使未生望中乃遠，從近名",
    "T34n1719_10a:0338c09": "「已」。「又世界滅已生惡」者，從近更釋，但除現",
    "T34n1719_10a:0338c10": "計，此則可知。「對治滅未生」者，治道長故。「如",
    "T34n1719_10a:0338c11": "禪五陰」下釋向世界，如修禪時為滅欲惡，",
    "T34n1719_10a:0338c12": "故色陰起能滅欲陰，以界望界名為世界，",
    "T34n1719_10a:0338c13": "故欲界陰名已生惡。準此，無色除色、空除",
    "T34n1719_10a:0338c14": "三界、中滅變易，於當位陰皆名已生，脩上",
    "T34n1719_10a:0338c15": "滅下名滅已生。對治治未，文無重釋，但治",
    "T34n1719_10a:0338c16": "名雖同通至等覺。《大經》優婆塞眾中云：常無",
    "T34n1719_10a:0338c17": "常樂無樂等。常樂觀察如是諸對治門，既是",
    "T34n1719_10a:0338c18": "淨無垢稱王之所用治，故不近也。既約三身",
    "T34n1719_10a:0338c19": "論滅不滅，故四悉感應亦須深明，多番釋",
    "T34n1719_10a:0338c20": "者，良由此也。第二廣釋中為二：初現滅由，",
    "T34n1719_10a:0338c21": "二「見聞」下通約三身以明損益。初文「須唱",
    "T34n1719_10a:0338c22": "滅」者，有損無益，由常在故。前雖明唱由，",
    "T34n1719_10a:0338c23": "仍未知所以。次通約三身中，初別明損益，",
    "T34n1719_10a:0338c24": "即約三佛一一正示。初仍總標，次「便謂」下",
    "T34n1719_10a:0338c25": "初約法身者，法身本無寂滅之名，為上慢",
    "T34n1719_10a:0338c26": "者計如不殊，須唱寂滅，具如前釋云云。",
    "T34n1719_10a:0338c27": "「又聞」下即約報身，前自謂如、此自謂智，二謂",
    "T34n1719_10a:0338c28": "俱是大乘上慢，然二上慢不無深淺，謂如",
    "T34n1719_10a:0338c29": "乃成大無慚人，謂智猶知須智照惑，以不",
    "T34n1719_10a:0339a01": "了故不解即名。凡云即者以顯於離，如",
    "T34n1719_10a:0339a02": "氷不離水理須融氷，義同於離方乃顯",
    "T34n1719_10a:0339a03": "即。又言離者為成於即，若不離者眾生即",
    "T34n1719_10a:0339a04": "佛，何須修道？為不識離直云即者，故須",
    "T34n1719_10a:0339a05": "唱滅。等覺一品尚唯佛智之所能斷，豈以",
    "T34n1719_10a:0339a06": "博地謂即是耶？應身如前後文。次「若唱言」",
    "T34n1719_10a:0339a07": "下，別約報身明益由，又二：初唱，次益。初文",
    "T34n1719_10a:0339a08": "先寄法身以辯須智，次「經云」下舉教立妨，",
    "T34n1719_10a:0339a09": "次引譬釋妨。然明時無暗，驗知暗時無明，",
    "T34n1719_10a:0339a10": "故以智慧斷煩惱暗。「汝今」下以理責之。「當",
    "T34n1719_10a:0339a11": "知」下結意也。應身可見故略。「眾生」下總於",
    "T34n1719_10a:0339a12": "三佛皆生敬者，以報智處中既有智慧，上",
    "T34n1719_10a:0339a13": "冥下契，若得見一必具足三，故生恭敬。「醫",
    "T34n1719_10a:0339a14": "有十種」者，通收邪正貫彼偏圓，前之三種",
    "T34n1719_10a:0339a15": "亦稱醫者，佛未出時，一切外道皆自謂出家、",
    "T34n1719_10a:0339a16": "各自領眾，故《大經》云：「王之土境清夷閑靜，真",
    "T34n1719_10a:0339a17": "是出家住止之處」。第三醫中云「差已生」者，雖",
    "T34n1719_10a:0339a18": "斷事惑還墮三途，具如本劫等見，各計四",
    "T34n1719_10a:0339a19": "禪等，斷惑不同故。《阿含》云：「良醫有四，一善",
    "T34n1719_10a:0339a20": "知病相，二知病因起，三善知方治，四畢竟",
    "T34n1719_10a:0339a21": "不發。」然此醫知病不出界內，知病因起不",
    "T34n1719_10a:0339a22": "出依正，方治不逾生滅無常，不發秖是住",
    "T34n1719_10a:0339a23": "二涅槃，望今但成第四五醫。若以四名義",
    "T34n1719_10a:0339a24": "通諸教，則一一教隨義各別，乃至圓教於",
    "T34n1719_10a:0339a25": "理無妨。直引證此深違經旨，尚不能同",
    "T34n1719_10a:0339a26": "通教二乘，安譬本門數數生滅？若釋大經",
    "T34n1719_10a:0339a27": "曉八術者，但對小外，對此仍疎。第六醫「不",
    "T34n1719_10a:0339a28": "能治必死」者，所證同故。第七別教，但地前",
    "T34n1719_10a:0339a29": "耳。後之三醫初云「不能令平復」者，但自入未",
    "T34n1719_10a:0339b01": "深，未能令他見本法身，無明本有義之如",
    "T34n1719_10a:0339b02": "損，令還得見方名為「復」。第九雖乃得云",
    "T34n1719_10a:0339b03": "後心，以第八醫但在十信，第九理須初住",
    "T34n1719_10a:0339b04": "已上至金剛心。第十究竟名「過本」者，對前",
    "T34n1719_10a:0339b05": "名「復」故此云「過」，以第九醫始從初住終至",
    "T34n1719_10a:0339b06": "等覺已名復故。何者？法身本有今令證本，",
    "T34n1719_10a:0339b07": "故名為復。若爾，妙覺復畢何名為過？以對",
    "T34n1719_10a:0339b08": "性得無功用故，故修名過。若爾，初住已上",
    "T34n1719_10a:0339b09": "亦名分過，何獨妙覺？言殘惑在且名為復，",
    "T34n1719_10a:0339b10": "又讓極地究竟名過。又七客醫中初二拙度，",
    "T34n1719_10a:0339b11": "初斷乳故，故無巧術。三四有術，用而不遍。",
    "T34n1719_10a:0339b12": "第三不云二乘人者，所治同故。五六雖遍",
    "T34n1719_10a:0339b13": "所益不多。「後七」等者，對極簡小。「有術」下對",
    "T34n1719_10a:0339b14": "因顯果，故以三達五眼為八。前六並無，以",
    "T34n1719_10a:0339b15": "讓佛故，故云無耳。五六二客亦分得故，若",
    "T34n1719_10a:0339b16": "離八倒為八術者，前四有分，以初二客醫",
    "T34n1719_10a:0339b17": "亦得無常等故，故云「如用辛苦」等。故《大經》",
    "T34n1719_10a:0339b18": "中總為六味，苦為酢味，無常醎味，無我苦",
    "T34n1719_10a:0339b19": "味，樂為甜味，我為辛味，常為淡味。彼世間",
    "T34n1719_10a:0339b20": "中有三種味，謂無常、苦、無我。煩惱為薪、智",
    "T34n1719_10a:0339b21": "慧為火，以是因緣成涅槃食，令諸弟子悉",
    "T34n1719_10a:0339b22": "皆甘嗜，但無常、苦、無我三味在小，故云世間。",
    "T34n1719_10a:0339b23": "今文云「辛」恐字誤，應云「苦酢醎」故。有術遠",
    "T34n1719_10a:0339b24": "來，即七客中唯指第七，以彼經中唯以如",
    "T34n1719_10a:0339b25": "來對彼外道為新舊故，故知新醫三達五",
    "T34n1719_10a:0339b26": "眼具足，能用無常等八，所以先令斷乳用",
    "T34n1719_10a:0339b27": "無常等，後還服乳方用常等。今從後說但",
    "T34n1719_10a:0339b28": "云服乳，若取因人亦可通於第五六客。又",
    "T34n1719_10a:0339b29": "通論者，通別菩薩轉教聲聞皆能說常，然八",
    "T34n1719_10a:0339c01": "術者，經中舉譬有八復次治八種病，今此",
    "T34n1719_10a:0339c02": "且明八數而已。「三達」者，三明居極，故得達",
    "T34n1719_10a:0339c03": "名，略如《止觀》記。「十二」至「方藥」者，「文」方也。「理」",
    "T34n1719_10a:0339c04": "藥也。藥通行理但且云「理」。下釋色香為三",
    "T34n1719_10a:0339c05": "三昧及以三德故也。三三昧行三德理也。「無",
    "T34n1719_10a:0339c06": "量義云醫王大醫王」者，第八九醫通得名王，",
    "T34n1719_10a:0339c07": "唯第十醫獨名大王。「多諸」下至「菩薩之子凡",
    "T34n1719_10a:0339c08": "有三」者，且置二乘先別指菩薩者，通以未",
    "T34n1719_10a:0339c09": "發心者為第一二乘，仍攝在第二例中者，",
    "T34n1719_10a:0339c10": "以取退大二乘故耳。於菩薩中更為三者，",
    "T34n1719_10a:0339c11": "修性三因有離合故。一就一切眾生，即《大經》",
    "T34n1719_10a:0339c12": "中未發心名為菩薩是也。雖十心中別對",
    "T34n1719_10a:0339c13": "三因，此即性三合成正因。問：何不指善惡",
    "T34n1719_10a:0339c14": "心所共為正因？答：善屬發心、惡復別屬，通",
    "T34n1719_10a:0339c15": "則攝別，別不攝通，故知通心與王同時而",
    "T34n1719_10a:0339c16": "起，必具三因，但名為正，未有世出世善根",
    "T34n1719_10a:0339c17": "故也。準下緣因言「微修行」，當知隨聞一句",
    "T34n1719_10a:0339c18": "一彈指善並緣因收。準引證云「其中眾生悉",
    "T34n1719_10a:0339c19": "是吾子」，則人天善根仍屬正攝。引證緣因",
    "T34n1719_10a:0339c20": "云「三十子」，則二乘善根亦在緣攝。若準今",
    "T34n1719_10a:0339c21": "日被開，人天亦在緣數；據大隔小，二乘非",
    "T34n1719_10a:0339c22": "緣。今據退大讓得記者入初住位名為了",
    "T34n1719_10a:0339c23": "故，觀行相似並入緣收，為讓前後以正從",
    "T34n1719_10a:0339c24": "旁，故發心已後訖至住前皆名為緣。且將",
    "T34n1719_10a:0339c25": "正因但在十通互入為百，結緣即是會發",
    "T34n1719_10a:0339c26": "心者已有了因，但以十信相入為百數者，",
    "T34n1719_10a:0339c27": "通皆得成住前善根，故十信心彼彼相入方",
    "T34n1719_10a:0339c28": "得成百。以三乘善根皆成相似，仍收五品",
    "T34n1719_10a:0339c29": "並入其中，得記之後顯成分真，故使緣正",
    "T34n1719_10a:0340a01": "今日聞經，即以十信之百入於初住為分",
    "T34n1719_10a:0340a02": "真百，從佛口生。今日聞教得佛法分，入初",
    "T34n1719_10a:0340a03": "住也。「此亦有三因」至「了因佛子」者，對前緣、",
    "T34n1719_10a:0340a04": "正應但云「了」。又云「亦」者，前二各三故今亦",
    "T34n1719_10a:0340a05": "三，從強受名並束三從一。所以束者，眾",
    "T34n1719_10a:0340a06": "生無始非不具三，以在迷故從理立名，",
    "T34n1719_10a:0340a07": "故理中三皆為迷攝；從緣從了準例可知。",
    "T34n1719_10a:0340a08": "「還將」等者，攝前入後，既攝通入信故攝信",
    "T34n1719_10a:0340a09": "入住，改似為真故亦但百，轉氷為水其義",
    "T34n1719_10a:0340a10": "可知。修性三因，《玄》文《止觀》俱有此意，唯此文",
    "T34n1719_10a:0340a11": "中文相顯著，為欲望昔聞經力大，故束性",
    "T34n1719_10a:0340a12": "三俱為正因，緣、了各合俱名為一。故知諸",
    "T34n1719_10a:0340a13": "文約修以說緣、了各三，或但論理性始終",
    "T34n1719_10a:0340a14": "具三，如云三道、三德、三佛性等，具如修性",
    "T34n1719_10a:0340a15": "不二門說。九門共成方了此旨，若得此意",
    "T34n1719_10a:0340a16": "圓教行理骨目自成，皮膚毛彩出在眾典，故",
    "T34n1719_10a:0340a17": "知此經是紀定大綱之教，不可以綱目釋",
    "T34n1719_10a:0340a18": "之。若得此意，則一家教旨大理可通，欲習",
    "T34n1719_10a:0340a19": "觀門修行有地，聞眾怪說情慮坦然，覩諸",
    "T34n1719_10a:0340a20": "權經投心不謬，融通名相豁矣無疑，法數",
    "T34n1719_10a:0340a21": "增減離合可見，與奪他釋令歸大途，以前",
    "T34n1719_10a:0340a22": "三教無此事故。「宛轉于地」者，望出世法故",
    "T34n1719_10a:0340a23": "且云「地」。「譬上形益」者，文中闕略，應云上有",
    "T34n1719_10a:0340a24": "二：先非生現生，次非滅現滅。生中分二，言",
    "T34n1719_10a:0340a25": "「受邪師」等者，但非出世皆名為邪，自迹中",
    "T34n1719_10a:0340a26": "相遇已後便信邪外，以信邪厚薄不同，致",
    "T34n1719_10a:0340a27": "有失與不失。並云「失三乘」者，以迹中相遇",
    "T34n1719_10a:0340a28": "施化不同，具如迹中大小二初成熟咸一。「不",
    "T34n1719_10a:0340a29": "失心者」，唱生而成熟之。「失心者」，唱滅付待",
    "T34n1719_10a:0340b01": "後期，故唱生滅非實生滅。「善彊」下重釋唱",
    "T34n1719_10a:0340b02": "生、唱滅之緣。言彊弱者，於未斷間去宿",
    "T34n1719_10a:0340b03": "種遙現難發者名惡彊耳。善彊準此。「遙見",
    "T34n1719_10a:0340b04": "者」者，障已五分故與佛五分成遙。「譬上聲",
    "T34n1719_10a:0340b05": "益」中云「二諦」者，應云三諦，二通三別，且捨",
    "T34n1719_10a:0340b06": "別從通，即頓中二諦也。「譬勸誡」者，如三周",
    "T34n1719_10a:0340b07": "中大擬宜也。藥草名通好義不局，故使漸",
    "T34n1719_10a:0340b08": "頓俱名「經方」，無非好等。「從佛出脩多羅」者，",
    "T34n1719_10a:0340b09": "準五味相生。云「從十二部出脩多羅乃至",
    "T34n1719_10a:0340b10": "涅槃」，從人從時相生以說。應知五味並從",
    "T34n1719_10a:0340b11": "佛出，今置頓從漸故也。「色香」等者，漸頓通",
    "T34n1719_10a:0340b12": "皆具戒定慧，戒麁定細香不可見，香可遙",
    "T34n1719_10a:0340b13": "知、味到方知，如慧到理方名為得。「此戒定",
    "T34n1719_10a:0340b14": "慧即八正道」者，語業命戒也，正定定也，餘者",
    "T34n1719_10a:0340b15": "慧也。今文從別且屬無作，文雖且別其義",
    "T34n1719_10a:0340b16": "則通，既是藥草之色香，藥草既通色香寧局？",
    "T34n1719_10a:0340b17": "今云「見佛性」及對三德者，從初而說，初被",
    "T34n1719_10a:0340b18": "頓故意在一實，但三德之名尚通外計，況",
    "T34n1719_10a:0340b19": "偏小耶？具如《止觀》大小六義及以圓三。「說三",
    "T34n1719_10a:0340b20": "乘空」等者，次舉漸中所服之法，雖具戒等",
    "T34n1719_10a:0340b21": "及以三德，必假空等方能行故，故一一三昧",
    "T34n1719_10a:0340b22": "具戒定慧，故頓中戒等於漸中機，如藥未",
    "T34n1719_10a:0340b23": "擣不任服用，雖擣未篩如著空相，雖篩",
    "T34n1719_10a:0340b24": "未合猶計所作，故三具足服可治疾；空假",
    "T34n1719_10a:0340b25": "中三準此可知。雖被漸頓本在實乘，具",
    "T34n1719_10a:0340b26": "如《止觀》釋道品後圓三空中具一切法，即",
    "T34n1719_10a:0340b27": "其事也。故舉共別二相以攝頓漸，次第一",
    "T34n1719_10a:0340b28": "心準例可識。「擬宜」等者，《經》云「當設方便」，「當」",
    "T34n1719_10a:0340b29": "即「擬」也。「留經教」者，如付法藏。「或取涅槃中」等",
    "T34n1719_10a:0340c01": "者，他云：或取大聲或用神通等，如佛涅槃",
    "T34n1719_10a:0340c02": "後金棺自遊出入四門等，令一切人知佛",
    "T34n1719_10a:0340c03": "已滅，舍利經卷意亦如然。雖眾釋不同，非",
    "T34n1719_10a:0340c04": "無一理，終不及以四依為使。「如毱多」者，",
    "T34n1719_10a:0340c05": "毱多是滅後四依，具如《止觀》第五記。「如遺教」",
    "T34n1719_10a:0340c06": "下明佛滅後得度不同，正在當來還見釋",
    "T34n1719_10a:0340c07": "迦。「亦有」等者，非獨釋迦，故引《普賢觀經》見",
    "T34n1719_10a:0340c08": "多寶等，因懺所見與值何殊？「其父聞子得",
    "T34n1719_10a:0340c09": "差」者，得差之言不全惑斷，但有三乘機及",
    "T34n1719_10a:0340c10": "堪會者，不論斷與不斷皆名得差。「常在靈",
    "T34n1719_10a:0340c11": "山為報土」者，若準餘國指有餘土者，報土",
    "T34n1719_10a:0340c12": "須指他受用也。據「常在」之言，即屬自受用",
    "T34n1719_10a:0340c13": "土；若準頌文寶莊嚴言，則非自土即本時",
    "T34n1719_10a:0340c14": "他也，如華嚴中多明他受用耳。「即上餘國",
    "T34n1719_10a:0340c15": "義也」者，指上「我於餘國」文也。此且指於報",
    "T34n1719_10a:0340c16": "土之外，通則亦遍十方若淨若穢。「諸有修功",
    "T34n1719_10a:0340c17": "德」等者，即指緣、了具足者也，《經》云「則皆見",
    "T34n1719_10a:0340c18": "我身實報土」也。《經》云「或時為此眾」等者，亦",
    "T34n1719_10a:0340c19": "初地初住也。《經》云「久乃見佛」者，即指五濁",
    "T34n1719_10a:0340c20": "重者。《經》云「我智力如是」，總結大勢力也。",
    "T34n1719_10a:0340c21": "釋分別功德品釋分別功德品",
    "T34n1719_10a:0340c22": "此品具有授記、領解、流通。分別屬記，從初",
    "T34n1719_10a:0340c23": "以說故云「分別」。「二世」者，地踊過去，靈山現在。",
    "T34n1719_10a:0340c24": "言「功德」者，出所判也。「此文」等者，若據聞經",
    "T34n1719_10a:0340c25": "功德但屬餘殘，今準當得之言復同授記。",
    "T34n1719_10a:0340c26": "論法力有五。五中引前三文證今品意，餘",
    "T34n1719_10a:0340c27": "二旁來。法者，由法而成名為法力。「證」者，六",
    "T34n1719_10a:0340c28": "百八十萬億乃至一生。「信」者八世界也。「供養」",
    "T34n1719_10a:0340c29": "者，說是菩薩得大法利時，於虛空中雨天",
    "T34n1719_10a:0341a01": "華等，乃至讀誦持等非不是行，且以真因",
    "T34n1719_10a:0341a02": "法成名為法力。釋增道損生，光宅意以從",
    "T34n1719_10a:0341a03": "初至中千明行進為功德門，八生至一生",
    "T34n1719_10a:0341a04": "約損生為智慧門，八界為外凡未有進",
    "T34n1719_10a:0341a05": "損。「夫授記」下光宅釋出向來三意，於中先總",
    "T34n1719_10a:0341a06": "以通別判之，通在因果總名授記，故通",
    "T34n1719_10a:0341a07": "取三文，發心因也，剋終果也。故發心等通",
    "T34n1719_10a:0341a08": "皆剋果。次「下八界」下釋出三意次第，所以",
    "T34n1719_10a:0341a09": "迴經文者，從淺至深故爾。即外凡入內凡",
    "T34n1719_10a:0341a10": "為發心門，次從內凡入初地以至六地為",
    "T34n1719_10a:0341a11": "增道門，從小千去為損生門，損生門中乃",
    "T34n1719_10a:0341a12": "以七地已上至第十地，位位各斷上下二",
    "T34n1719_10a:0341a13": "品，等覺一品合為九品，即以八生對前八",
    "T34n1719_10a:0341a14": "品。次「法華論」者，《論》云：「彌勒品中四種門：一",
    "T34n1719_10a:0341a15": "證，二信，三供養，並在今品，四聞法指〈隨喜",
    "T34n1719_10a:0341a16": "品〉。」初文具如今文。次信者八世界等，「今謂論",
    "T34n1719_10a:0341a17": "前深後淺」等者，今家評之。《論》以無生忍為",
    "T34n1719_10a:0341a18": "初地，八生至一生為地前，故云「前深後淺」。",
    "T34n1719_10a:0341a19": "光宅亦以初地為無生忍，但以八生乃至",
    "T34n1719_10a:0341a20": "一生為金剛心，為異故成前淺後深，二家",
    "T34n1719_10a:0341a21": "相違自古不判。「夫無生」下今師欲釋，先歷",
    "T34n1719_10a:0341a22": "四教定其位次，方知二釋並不稱經，故結",
    "T34n1719_10a:0341a23": "云「皆聖教明文不可參濫」。光宅未當信不在",
    "T34n1719_10a:0341a24": "疑，《論》主天親豈應徒爾？但恐譯者曲會私",
    "T34n1719_10a:0341a25": "情，如《攝論》識分八九，及《婆沙》一十六字，並",
    "T34n1719_10a:0341a26": "進退在人何關聖旨？況光宅釋直爾云地",
    "T34n1719_10a:0341a27": "不判教相，雖分惑品義無所歸。「又淨名」下",
    "T34n1719_10a:0341a28": "至「通途之意不可定用」者，須廢通從別，不",
    "T34n1719_10a:0341a29": "可以無等等有無生之義，釋今無生，以今",
    "T34n1719_10a:0341b01": "無生定在初住；不可見金剛頂有伏忍之",
    "T34n1719_10a:0341b02": "名，判為八界，以伏位定在住前故也。故通",
    "T34n1719_10a:0341b03": "途之名不可別對。今於無生已去，明增損",
    "T34n1719_10a:0341b04": "門，不可分隔，應知增道非無損生，損生定",
    "T34n1719_10a:0341b05": "有增道，安可分於六地前後二文定耶？復",
    "T34n1719_10a:0341b06": "不可以無生在初地去，況將八生去却",
    "T34n1719_10a:0341b07": "向地前？故知二家並失經之大旨。從「即光",
    "T34n1719_10a:0341b08": "宅」去，將今家所用而判光宅以屬三義，地",
    "T34n1719_10a:0341b09": "前三初地成別，初地至六地成通，七地已",
    "T34n1719_10a:0341b10": "上成別接通，通不斷無明故非通，別教初",
    "T34n1719_10a:0341b11": "地即斷無明，故非別，故至七地無明者許",
    "T34n1719_10a:0341b12": "屬別接，仍須正云九品別惑，故被接者上根",
    "T34n1719_10a:0341b13": "七地，即破一品二品，況復無文品分上下？",
    "T34n1719_10a:0341b14": "義涉三文故云「遊瀁」。初云「光宅以發心為",
    "T34n1719_10a:0341b15": "內凡三十」者，已如前列。前云住三十心，今",
    "T34n1719_10a:0341b16": "云「為」者，「為」秖是「作」，秖是內凡作初地耳。餘",
    "T34n1719_10a:0341b17": "二意可見。《論》文既以地前地上相對，則一",
    "T34n1719_10a:0341b18": "向專判別義。「今分三」者，秖合有二，加經家",
    "T34n1719_10a:0341b19": "敘耳。「佛語圓妙」者，指本迹二門故得道實。",
    "T34n1719_10a:0341b20": "「故上文」下釋本迹二門也。「故仁王十善菩薩」",
    "T34n1719_10a:0341b21": "者，此明十信，信信通皆具足十善，非謂專",
    "T34n1719_10a:0341b22": "以人天不殺盜等用對十信。既云「長別三",
    "T34n1719_10a:0341b23": "界苦輪」，諸經信位有云「長別三界苦海」者，",
    "T34n1719_10a:0341b24": "不可將判住行向位，當知須是斷惑十信。",
    "T34n1719_10a:0341b25": "自非今家準《法華》文，判以法師功德六根",
    "T34n1719_10a:0341b26": "互用為十信位而為內凡，於十信前以〈分",
    "T34n1719_10a:0341b27": "別功德〉末「如來滅後」已下文，立五品位為外",
    "T34n1719_10a:0341b28": "凡，寧判十信斷三界苦，仁王經意何由可",
    "T34n1719_10a:0341b29": "消？若不然者，如何可判《華嚴》初住為聖",
    "T34n1719_10a:0341c01": "位耶？若判《華嚴》十梵行文，以十信心功齊",
    "T34n1719_10a:0341c02": "極位，復成太過。初住屬聖，十信如何非內",
    "T34n1719_10a:0341c03": "凡耶？此與地前伏惑、初地見道永不相關，",
    "T34n1719_10a:0341c04": "是故今以圓意消文，各更引經而為證據，",
    "T34n1719_10a:0341c05": "故六即判位理不可亡，十行不思議假，且",
    "T34n1719_10a:0341c06": "對聞持、樂說及旋對位釋之，使與位相應。",
    "T34n1719_10a:0341c07": "「若論」去對破光宅及以《論》文。初雙標二門，「不",
    "T34n1719_10a:0341c08": "如」下破，但破損生門耳。亦應更破二家增",
    "T34n1719_10a:0341c09": "道。何者？《論》以地前為損生，則無增道。光宅",
    "T34n1719_10a:0341c10": "以七地已上為損生，安得無增道？況光宅",
    "T34n1719_10a:0341c11": "但云「八品損生」，語因而失果；論家但在分",
    "T34n1719_10a:0341c12": "段，則俱失界外變易因果。從「但約」下即是",
    "T34n1719_10a:0341c13": "今意，但約智斷相對以明增損。「約法身」下",
    "T34n1719_10a:0341c14": "釋向增損，月喻準知。故他不了，見有「減生」",
    "T34n1719_10a:0341c15": "之言，判為損生；見有「聞持」等言，判屬增道。",
    "T34n1719_10a:0341c16": "故今但從破無明去，每一位中皆一增損，",
    "T34n1719_10a:0341c17": "故云不同。言「八番」者，且寄從八生說之，",
    "T34n1719_10a:0341c18": "以破古計。具足應從無生已去，言世及念",
    "T34n1719_10a:0341c19": "等以跨多位及以八位不可，即云四十二",
    "T34n1719_10a:0341c20": "念等，故寄後位譚之。經文雖略據位必八，",
    "T34n1719_10a:0341c21": "文中一往雖從地判，然超越人增損無定，",
    "T34n1719_10a:0341c22": "故云「八世」等，具足應如文中屬對，此則正",
    "T34n1719_10a:0341c23": "破因生果生。今文處處不違《論》文，唯留餘",
    "T34n1719_10a:0341c24": "殘脩多羅半品入正，及此授記一向不用，",
    "T34n1719_10a:0341c25": "故知凡有去取並不徒然。然諸《論》文，無生忍",
    "T34n1719_10a:0341c26": "文多在初地，唯《華嚴》、《起信》彰灼明文十住八",
    "T34n1719_10a:0341c27": "相。言「數倍」者，非謂一倍，一往語耳。「捃拾」",
    "T34n1719_10a:0341c28": "指《涅槃》文，《涅槃》自指八千聲聞於《法華》中",
    "T34n1719_10a:0341c29": "得授記莂，如秋收冬藏更無所作，故知大",
    "T34n1719_10a:0342a01": "穫須在《法華》，故《大經》中得道眾者，如〈梵行",
    "T34n1719_10a:0342a02": "品〉末云：「摩伽國無量人發菩提心」，至〈陳如品〉",
    "T34n1719_10a:0342a03": "末，「十千菩薩得一生實相，五萬菩薩二生法",
    "T34n1719_10a:0342a04": "界，二萬五千菩薩得畢竟智，三萬五千菩薩",
    "T34n1719_10a:0342a05": "悟第一義，四萬五千菩薩得虛空三昧，五萬",
    "T34n1719_10a:0342a06": "五千菩薩得不退忍，亦名法忍，六萬五千菩",
    "T34n1719_10a:0342a07": "薩得陀羅尼，七萬五千菩薩得師子吼三昧，",
    "T34n1719_10a:0342a08": "八萬五千菩薩得平等三昧，發菩提心及二",
    "T34n1719_10a:0342a09": "乘心各云無量恒沙，二萬億人現轉女身。」",
    "T34n1719_10a:0342a10": "前八節文始自一生終至平等，並非地前，",
    "T34n1719_10a:0342a11": "雖深雖多，若比今經四天下塵及大千塵，",
    "T34n1719_10a:0342a12": "蓋不足言。今經正宗三周及以本門得益，並",
    "T34n1719_10a:0342a13": "不與諸經同也。況流通中自〈藥王〉下六品，",
    "T34n1719_10a:0342a14": "品品之中皆有結得道者，皆過八萬，〈勸發",
    "T34n1719_10a:0342a15": "品〉中大千界塵人具普賢道，故知捃拾今經",
    "T34n1719_10a:0342a16": "之餘。雖然，爾前諸味之權文，為今經之方便，",
    "T34n1719_10a:0342a17": "爾後《涅槃》捃拾此機，乃至扶律明一乘常",
    "T34n1719_10a:0342a18": "住，得此經旨，一毫行一句法無非法界，十",
    "T34n1719_10a:0342a19": "方佛法起平等見，而常分別諸佛化儀，方",
    "T34n1719_10a:0342a20": "稱斯經一乘之旨，應思我等為何所依方",
    "T34n1719_10a:0342a21": "稱此經弘宣之相。「上迹門菩薩」等者，準上開",
    "T34n1719_10a:0342a22": "章，此中正當領解段也。前分別門即是第二",
    "T34n1719_10a:0342a23": "授記段也。所以迹門雖記二乘，佛旨未周",
    "T34n1719_10a:0342a24": "收機未盡，故諸菩薩未陳領解；今以供養",
    "T34n1719_10a:0342a25": "而表領解，故迹門中諸天領解亦申供養，",
    "T34n1719_10a:0342a26": "諸聲聞人久修自行，但直領解而無供養，聞",
    "T34n1719_10a:0342a27": "本門已與諸菩薩，同申供養重表領解，以",
    "T34n1719_10a:0342a28": "聞本後薄修行願，俱成菩薩同獻供養，隨",
    "T34n1719_10a:0342a29": "其位行以供表之。故云「次第」及「番番」等，別",
    "T34n1719_10a:0342b01": "立品目，是故文中以陳供養作所表釋。「南",
    "T34n1719_10a:0342b02": "師從此為流通」者，意以四信信解功德，亦",
    "T34n1719_10a:0342b03": "屬流通，不須必到滅後五品。「文殊」等者，如",
    "T34n1719_10a:0342b04": "迹門後文殊入海教化通經，豈必在於佛滅",
    "T34n1719_10a:0342b05": "後耶？故進退二途並可承用。準此文意，三",
    "T34n1719_10a:0342b06": "周之後文殊方始入海教化，義亦未失。但菩",
    "T34n1719_10a:0342b07": "薩事迹不可思議，勿以凡情而商度之，已",
    "T34n1719_10a:0342b08": "如前說。況準迹門，無領記後猶屬正者，故",
    "T34n1719_10a:0342b09": "依南方初品果者，且以五品對於相似，一",
    "T34n1719_10a:0342b10": "往說耳，分果遠果仍須指後。「如上說」者指",
    "T34n1719_10a:0342b11": "授記文。「云何四信」者，問意兩兼：一問云何但",
    "T34n1719_10a:0342b12": "立四數？二問云何四俱名信？「略解」去釋也。",
    "T34n1719_10a:0342b13": "四人通名為信，則二義俱成，攝五成四不",
    "T34n1719_10a:0342b14": "須至五。又名從初得，故俱名信。「略解三人」",
    "T34n1719_10a:0342b15": "者，去通從別則受別名，廣及觀成必有略",
    "T34n1719_10a:0342b16": "故，故略通三人唯除初信，初無解故。「廣說",
    "T34n1719_10a:0342b17": "二人」除略解者，廣局第三不通前二。「觀成",
    "T34n1719_10a:0342b18": "一人」復除廣解不通餘三，除信一事餘不",
    "T34n1719_10a:0342b19": "通四，唯信解四名為四信。若一念信解未",
    "T34n1719_10a:0342b20": "有下三，乃是初信最局，略具初信、廣具初",
    "T34n1719_10a:0342b21": "二、觀必具三，故後漸寬。但後後者勝於前",
    "T34n1719_10a:0342b22": "前，故成後局。「一念信解」者，即是本門立行之",
    "T34n1719_10a:0342b23": "首，故文稍委，於中分十令文可見。初總標",
    "T34n1719_10a:0342b24": "其大綱，次「謂隨」下明信解之力，三「又信」下明",
    "T34n1719_10a:0342b25": "信解相狀，四「亦是」下以事釋成，五「無所有」下",
    "T34n1719_10a:0342b26": "以三諦意結，六「如門」下舉譬，七舉六根合",
    "T34n1719_10a:0342b27": "譬，八「無疑」下釋名，九「若坐」下加行，十「如是」",
    "T34n1719_10a:0342b28": "下判位。欲令文旨可見，且分為十；總而言",
    "T34n1719_10a:0342b29": "之，秖是信成。初總標可見。次文者，聞於長",
    "T34n1719_10a:0342c01": "遠開通無礙，信一切法皆是佛法。又信如",
    "T34n1719_10a:0342c02": "來化功長遠，是人能知本迹妙理是佛本證；",
    "T34n1719_10a:0342c03": "若但秖信事中遠壽，何能令此諸菩薩等增",
    "T34n1719_10a:0342c04": "道損生至於極位？故信解本地難思境智，",
    "T34n1719_10a:0342c05": "信心初轉自在無礙，方名為力。尚能增進以",
    "T34n1719_10a:0342c06": "至一生，況信力耶？「罣」者，戶卦切，礙也。亦作",
    "T34n1719_10a:0342c07": "「詿」。「相狀」者，自曉己心應此相者，方曰信成。",
    "T34n1719_10a:0342c08": "釋成者，謂能達九界非道，純佛法界妙道之",
    "T34n1719_10a:0342c09": "用。結者，能信所信若本若迹無非三諦。舉",
    "T34n1719_10a:0342c10": "譬，「𢄶」呼陌切，快也，",
    "T34n1719_10a:0342c11": "從中裂帛聲耳。合譬者，因於聞壽通達一",
    "T34n1719_10a:0342c12": "切，凡有所對無非佛法。釋名可知。加行者",
    "T34n1719_10a:0342c13": "令信增進，前是信行、此是法行，二行雖殊所",
    "T34n1719_10a:0342c14": "信不二。判位者，顯觀境彌深、實位彌丁。答",
    "T34n1719_10a:0342c15": "意者，五得般若名波羅蜜，何故除之仍得",
    "T34n1719_10a:0342c16": "復名？「波羅蜜」此翻度岸，若得般若方云度",
    "T34n1719_10a:0342c17": "耳。問中先答，次結示。先答意者，如別教人",
    "T34n1719_10a:0342c18": "各自於五而盡其邊亦得名度，故且以次",
    "T34n1719_10a:0342c19": "第之五為校量本。然般若名通、此中則局，故",
    "T34n1719_10a:0342c20": "以本門正慧校此第權五，故今般若即是深",
    "T34n1719_10a:0342c21": "信解相為能校量。問：次第中自有般若，還",
    "T34n1719_10a:0342c22": "同所校，何以除之？答：豎中空假般若可為",
    "T34n1719_10a:0342c23": "所校，中證不殊名等體等，故闕之耳。言「戒",
    "T34n1719_10a:0342c24": "施邊」者，「邊」謂邊表，期心出假名為盡邊，",
    "T34n1719_10a:0342c25": "故十向後心名假邊際。「第三位行不退」者，文",
    "T34n1719_10a:0342c26": "判四信得十信，故初信至七信為位不退，",
    "T34n1719_10a:0342c27": "八信已去為行不退。「七心不退」者，即是別教",
    "T34n1719_10a:0342c28": "七住，見思俱除名位不退，故舉信位望住",
    "T34n1719_10a:0342c29": "為下。今云「初住」惑恐字誤，應云「初信」，故文",
    "T34n1719_10a:0343a01": "云「圓順信解自內而熏」等也。或恐剩字，有",
    "T34n1719_10a:0343a02": "本無此「住」字但云「初心」，若以五品在十信",
    "T34n1719_10a:0343a03": "前，故圓初信即不退也。有人云：聞長遠壽",
    "T34n1719_10a:0343a04": "即是般若，不可般若還校般若。今問，六度",
    "T34n1719_10a:0343a05": "之中那得有長壽般若？是故應知，於信心",
    "T34n1719_10a:0343a06": "中信於本地圓門妙智，尚不與迹門圓觀",
    "T34n1719_10a:0343a07": "六根位同，豈與別教五度同耶？況復藏通",
    "T34n1719_10a:0343a08": "六度行耶？尚不與三教第六度同，況與前",
    "T34n1719_10a:0343a09": "三前五度同？「大品云有菩薩」等者，意明",
    "T34n1719_10a:0343a10": "別教菩薩退但有魔、不退無魔，圓教初心魔",
    "T34n1719_10a:0343a11": "不得便，況不退位？若初住去分破八魔，故",
    "T34n1719_10a:0343a12": "得云「無」，以能即魔為法界故。唱《楞嚴》名",
    "T34n1719_10a:0343a13": "魔尚被縛，況修觀者？況自證者魔能退耶？",
    "T34n1719_10a:0343a14": "當知圓人五品之初魔已遠避。《經》云「願我於",
    "T34n1719_10a:0343a15": "未來」等者，既云起誓，但是聞壽，願當同之。",
    "T34n1719_10a:0343a16": "問：近成者無長可說，何得皆言亦如是耶？",
    "T34n1719_10a:0343a17": "答：言如是者，謂說常壽。若得常壽，盡未來",
    "T34n1719_10a:0343a18": "世必當過此，何但如是？今從實成來故且",
    "T34n1719_10a:0343a19": "舉爾許，具在《玄》文過減不同。《經》云「深心」等",
    "T34n1719_10a:0343a20": "者，此於本地圓門仍具五法，方乃斷疑：一",
    "T34n1719_10a:0343a21": "者聞遠生信，二者深心，三者直心，四者多聞",
    "T34n1719_10a:0343a22": "心，五者為他說。有人於此廣引諸文以釋",
    "T34n1719_10a:0343a23": "多聞，於此非要。何者？先聞遠本，次入深心",
    "T34n1719_10a:0343a24": "及以直心生於多聞，方是此中多聞義也。「深」",
    "T34n1719_10a:0343a25": "謂窮理不二，「直」謂始終一揆，以此而觀一一",
    "T34n1719_10a:0343a26": "句義無非多聞。第四觀成中云「想成相起」",
    "T34n1719_10a:0343a27": "者，理具此相依理起想，故此想成便見此",
    "T34n1719_10a:0343a28": "相，從初習觀但得想名，觀行淺故仍順想",
    "T34n1719_10a:0343a29": "故。又順理故理相乃現，餘教修觀觀違於理，",
    "T34n1719_10a:0343b01": "縱有氣分不順中理，方便觀成尚猶名想，",
    "T34n1719_10a:0343b02": "況未成耶？又見此相雖未真證，以觀力",
    "T34n1719_10a:0343b03": "故暫見二土，若三惑分滅方永與相應，乃",
    "T34n1719_10a:0343b04": "不名想。準前釋四悉中，等覺第一義尚通",
    "T34n1719_10a:0343b05": "名想。有餘土大小共者，藏通二乘斷通惑",
    "T34n1719_10a:0343b06": "者，仍本為名準彼而見。「純諸菩薩為報土」者，",
    "T34n1719_10a:0343b07": "亦他受用，但依此想漸深漸成，入初住位",
    "T34n1719_10a:0343b08": "任運遍見，應用無方。問：稱理起想，何須土",
    "T34n1719_10a:0343b09": "想？但觀一念妙理即足。答：二教初心皆滅陰",
    "T34n1719_10a:0343b10": "入，況復土耶？別教初心亦且破陰，後心能見",
    "T34n1719_10a:0343b11": "帝網之土。唯圓即觀一念三千三諦具足，是",
    "T34n1719_10a:0343b12": "則一心一切心，一身一切身，一土一切土。一",
    "T34n1719_10a:0343b13": "念俱觀，若身心土若空假中，更無前後。故觀",
    "T34n1719_10a:0343b14": "成時一心見一切心，一身見一切身，一土",
    "T34n1719_10a:0343b15": "見一切土，十方諸佛身中現故，故於自心",
    "T34n1719_10a:0343b16": "常寂光中遍見十方一切身土。若唯觀他",
    "T34n1719_10a:0343b17": "遮那之土，必迷自境。若了心境，自即他故、",
    "T34n1719_10a:0343b18": "他即自故；不了此境，自尚成他，況觀他耶？",
    "T34n1719_10a:0343b19": "觀土既爾，身佛心然，故聞長壽須了宗旨，",
    "T34n1719_10a:0343b20": "故知想名名同體異，故本門聞壽益倍餘經，",
    "T34n1719_10a:0343b21": "良由所聞異常故也。次釋滅後五品中，初",
    "T34n1719_10a:0343b22": "云「後隨喜品校量初品」者，此是深見。「作法",
    "T34n1719_10a:0343b23": "師往名在三不在五」者，師從利他故除初",
    "T34n1719_10a:0343b24": "二，準〈法師品〉，讀誦亦得通名法師，但此中",
    "T34n1719_10a:0343b25": "文意且資理是故爾耳。「指經文」至「不須安生",
    "T34n1719_10a:0343b26": "身舍利」者，大教所詮是法身實相，經所住處",
    "T34n1719_10a:0343b27": "中有法身舍利復是起塔，經文能詮如塔",
    "T34n1719_10a:0343b28": "能盛故也。「問若爾」等者，若不須事塔及色",
    "T34n1719_10a:0343b29": "身骨，亦應不須持事戒，乃至不須供養",
    "T34n1719_10a:0343c01": "事僧耶？答意者有二：一違問答，即指初品",
    "T34n1719_10a:0343c02": "未能入事，故且依理以為舍利，以經為",
    "T34n1719_10a:0343c03": "塔。次順問答，即能持得初二篇也。若爾，此",
    "T34n1719_10a:0343c04": "亦但成違問答也。何者？持初二篇但成初",
    "T34n1719_10a:0343c05": "二品耳，故不應以能持下篇三品為難。",
    "T34n1719_10a:0343c06": "諸修圓行者，請觀斯文。若初二品人初心念",
    "T34n1719_10a:0343c07": "念常在四種三昧，容於下三眾法少違，至",
    "T34n1719_10a:0343c08": "下三品止作二持眾別兩行纖毫不犯，具如",
    "T34n1719_10a:0343c09": "《止觀》持戒清淨中，尚事理雙美方堪向道，況",
    "T34n1719_10a:0343c10": "入道者令事虧耶？若未專於四種三昧，五",
    "T34n1719_10a:0343c11": "篇七聚菩薩重輕不可微犯，方稱一期教門",
    "T34n1719_10a:0343c12": "大旨。何以故？出家菩薩具足堅持毘尼篇聚，",
    "T34n1719_10a:0343c13": "大乘教意一切皆然，但護篇聚於彼《梵網》八",
    "T34n1719_10a:0343c14": "萬律儀未為持相，但此土器劣且以小檢",
    "T34n1719_10a:0343c15": "助成大儀，仍曉開遮輕重緣體制緣漸頓捨",
    "T34n1719_10a:0343c16": "義有無，坐次分流懺法天隔，復有七眾同否",
    "T34n1719_10a:0343c17": "大小共別，方於自行量己品位去取適時，",
    "T34n1719_10a:0343c18": "或慕大節而昧存亡，有據小文而迷觀道。",
    "T34n1719_10a:0343c19": "若得今意，先以理教定，次以位行驗，若不",
    "T34n1719_10a:0343c20": "爾者，鳥鼠人也，安論品位乎？敬請受佛遺",
    "T34n1719_10a:0343c21": "言少分恭稟。《經》「阿提目多伽」，有人云：此云龍",
    "T34n1719_10a:0343c22": "舐華，其草形如大麻，赤華青葉，子堪為油，亦",
    "T34n1719_10a:0343c23": "堪為香。「已趣道場」至「處也」者，既對行近並",
    "T34n1719_10a:0343c24": "通淺深，故亦可為觀行行近。「第五品齊第",
    "T34n1719_10a:0343c25": "四信」者，以初二品當初信解，第三品當第",
    "T34n1719_10a:0343c26": "二信，故二處判三慧，將二信及此三品共",
    "T34n1719_10a:0343c27": "在聞慧位也。問：何故現在唯四信，滅後立五",
    "T34n1719_10a:0343c28": "品？答：其義既齊，四五無別，但是滅後加讀誦",
    "T34n1719_10a:0343c29": "位為第二品耳。",
    "T34n1719_10a:0344a01": "法華文句記卷第十上"
}