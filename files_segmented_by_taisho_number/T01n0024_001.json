{
    "T01n0024_001:0310a02": "起世經卷第一",
    "T01n0024_001:0310a04": "隋天竺三藏闍那崛多等譯",
    "T01n0024_001:0310a05": "閻浮洲品第一",
    "T01n0024_001:0310a06": "如是我聞：一時，婆伽婆在舍婆提城迦利羅",
    "T01n0024_001:0310a07": "石室。時，諸比丘食後皆集常說法堂。一時",
    "T01n0024_001:0310a08": "坐已，各各生念，便共議言：「是諸長老，未曾",
    "T01n0024_001:0310a09": "有也。今此世間，眾生所居國土天地，云何",
    "T01n0024_001:0310a10": "成立？云何散壞？云何壞已而復成立？云何",
    "T01n0024_001:0310a11": "立已而得安住？」",
    "T01n0024_001:0310a12": "爾時，世尊獨在靜室，天耳徹聽，清淨過人。",
    "T01n0024_001:0310a13": "聞諸比丘食後皆集常說法堂，共作如是希有",
    "T01n0024_001:0310a14": "言論。世尊聞已，晡時出禪，從石室起，往法",
    "T01n0024_001:0310a15": "堂上，在諸比丘大眾之前，依常敷座，儼然",
    "T01n0024_001:0310a16": "端坐。於是世尊知而故問：「汝等比丘！於此",
    "T01n0024_001:0310a17": "集坐，向來議論有何所說？」時，諸比丘同白佛",
    "T01n0024_001:0310a18": "言：「大德世尊！我等比丘，於此法堂，食後共",
    "T01n0024_001:0310a19": "集。大眾詳議作如是言：『是諸長老，未曾有",
    "T01n0024_001:0310a20": "也。云何世間如是成立？云何世間如是散壞？",
    "T01n0024_001:0310a21": "云何世間壞已復立？云何世間立已安住？』大",
    "T01n0024_001:0310a22": "德世尊！我等向來集坐言論，正議斯事。」",
    "T01n0024_001:0310a23": "爾時，佛告諸比丘言：「善哉！善哉！汝諸比丘！",
    "T01n0024_001:0310a24": "乃能如是，如法信行。諸善男子！汝以信故，",
    "T01n0024_001:0310a25": "捨家出家。汝等若能共集一處，作如是等如",
    "T01n0024_001:0310a26": "法語者，不可思議。汝等比丘！若集坐時，應",
    "T01n0024_001:0310a27": "當修此二種法行，各為己業，不生怠慢，所",
    "T01n0024_001:0310a28": "謂論說法義及聖默然。若能爾者，汝等當",
    "T01n0024_001:0310a29": "聽如來所說如是之義，世間成立，世間散壞，",
    "T01n0024_001:0310b01": "世間壞已而復成立，世間立已而得安住。」",
    "T01n0024_001:0310b02": "時，諸比丘同白佛言：「大德世尊！今正是時。",
    "T01n0024_001:0310b03": "修伽多！今正是時。若佛世尊，為諸比丘說",
    "T01n0024_001:0310b04": "此義者，我諸比丘聞世尊說，當如是持。」",
    "T01n0024_001:0310b05": "爾時，佛告諸比丘言：「汝等比丘，諦聽，諦聽。善",
    "T01n0024_001:0310b06": "思念之，我當為汝次第演說。」時，諸比丘同白",
    "T01n0024_001:0310b07": "佛言：「唯然世尊！願樂欲聞。」",
    "T01n0024_001:0310b08": "佛言：「比丘！如一日月所行之處照四天下，",
    "T01n0024_001:0310b09": "如是等類，四天世界有千日月所照之處，",
    "T01n0024_001:0310b10": "此則名為一千世界。諸比丘！千世界中，千",
    "T01n0024_001:0310b11": "月千日千須彌山王，四千小洲、四千大洲、",
    "T01n0024_001:0310b12": "四千小海、四千大海、四千龍種姓、四千大",
    "T01n0024_001:0310b13": "龍種姓、四千金翅鳥種姓、四千大金翅鳥種",
    "T01n0024_001:0310b14": "姓、四千惡道處種姓、四千大惡道處種姓、",
    "T01n0024_001:0310b15": "四千小王、四千大王，七千種種大樹，八千",
    "T01n0024_001:0310b16": "種種大山，十千種種大泥犁，千閻摩王、千",
    "T01n0024_001:0310b17": "閻浮洲、千瞿陀尼、千弗婆提、千欝單越、千",
    "T01n0024_001:0310b18": "四天王天、千三十三天、千夜摩天、千兜率",
    "T01n0024_001:0310b19": "陀天、千化樂天、千他化自在天、千摩羅天、",
    "T01n0024_001:0310b20": "千梵世天。諸比丘！於梵世中，有一梵王，威",
    "T01n0024_001:0310b21": "力最強，無能降伏，統攝千梵自在王領，云：",
    "T01n0024_001:0310b22": "『我能作能化能幻。』云：『我如父。』於諸事中，自",
    "T01n0024_001:0310b23": "作如是憍大語已，即生我慢。如來不爾。所",
    "T01n0024_001:0310b24": "以者何？一切世間，各隨業力，現起成立。諸",
    "T01n0024_001:0310b25": "比丘！此千世界，猶如周羅(周羅者隋言髻)，名小千",
    "T01n0024_001:0310b26": "世界。諸比丘！爾所周羅一千世界，是名第",
    "T01n0024_001:0310b27": "二中千世界。諸比丘！如此第二中千世界",
    "T01n0024_001:0310b28": "以為一數，復滿千界，是名三千大千世界。",
    "T01n0024_001:0310b29": "諸比丘！此三千大千世界同時成立，同時",
    "T01n0024_001:0310c01": "成已而復散壞，同時壞已而復還立，同時立",
    "T01n0024_001:0310c02": "已而得安住。如是世界，周遍燒已，名為散",
    "T01n0024_001:0310c03": "壞。周遍起已，名為成立。周遍住已，名為安",
    "T01n0024_001:0310c04": "住。是為無畏一佛剎土，眾生所居。",
    "T01n0024_001:0310c05": "「諸比丘！今此大地，厚四十八萬由旬，周闊",
    "T01n0024_001:0310c06": "無量。如是大地，住於水上，水住風上，風依",
    "T01n0024_001:0310c07": "虛空。諸比丘！此大地下，所有水聚，厚六十",
    "T01n0024_001:0310c08": "萬由旬，周闊無量。彼水聚下，所有風聚，厚",
    "T01n0024_001:0310c09": "三十六萬由旬，周闊無量。諸比丘！此大海",
    "T01n0024_001:0310c10": "水，最極深處，深八萬四千由旬，周闊無量。",
    "T01n0024_001:0310c11": "諸比丘！須彌山王，下入海水，八萬四千由",
    "T01n0024_001:0310c12": "旬，上出海水，亦八萬四千由旬。須彌山王，",
    "T01n0024_001:0310c13": "其底平正，下根連住大金輪上。諸比丘！須",
    "T01n0024_001:0310c14": "彌山王，在大海中，下狹上闊，漸漸寬大，端",
    "T01n0024_001:0310c15": "直不曲，大身牢固，佳妙殊特，最勝可觀，",
    "T01n0024_001:0310c16": "四寶合成，所謂金、銀、琉璃、頗梨。須彌山上，",
    "T01n0024_001:0310c17": "生種種樹，其樹欝茂，出種種香，其香遠熏，",
    "T01n0024_001:0310c18": "遍滿諸山，多眾聖賢，最大威德，勝妙天神",
    "T01n0024_001:0310c19": "之所止住。",
    "T01n0024_001:0310c20": "「諸比丘！須彌山王，上分有峯，四面挺出，曲",
    "T01n0024_001:0310c21": "臨海上，各高七百由旬，殊妙可愛，七寶合",
    "T01n0024_001:0310c22": "成，所謂金、銀、琉璃、頗梨、真珠、車璩、瑪瑙之所",
    "T01n0024_001:0310c23": "莊挍。諸比丘！須彌山下，別有三級，諸神住",
    "T01n0024_001:0310c24": "處。其最下級，縱廣正等，六十由旬，七重牆",
    "T01n0024_001:0310c25": "院、七重欄楯、七重鈴網，復有七重多羅行",
    "T01n0024_001:0310c26": "樹，周匝圍遶，端嚴可愛，其樹皆以金銀琉",
    "T01n0024_001:0310c27": "璃頗梨赤珠車璩瑪瑙七寶所成。一一牆院，",
    "T01n0024_001:0310c28": "各有四門，於一一門，有諸壘堞重閣、輦軒却",
    "T01n0024_001:0310c29": "敵樓櫓、臺殿房廊、苑園池沼，具足莊嚴。一",
    "T01n0024_001:0311a01": "一池中，竝出妙華，散眾香氣。有諸樹林，種",
    "T01n0024_001:0311a02": "種莖葉，種種花果悉皆具足，亦出種種殊",
    "T01n0024_001:0311a03": "妙香氣。復有諸鳥，各出妙音，鳴聲間雜，和",
    "T01n0024_001:0311a04": "雅清暢。其第二級，縱廣正等，四十由旬，",
    "T01n0024_001:0311a05": "七重牆院、七重欄楯、七重鈴網，多羅行樹",
    "T01n0024_001:0311a06": "亦有七重，周匝齊平，端嚴可愛，亦為七寶，",
    "T01n0024_001:0311a07": "金銀琉璃頗梨赤珠車璩瑪瑙之所挍飾。所",
    "T01n0024_001:0311a08": "有莊嚴，門觀樓閣臺殿、園池果樹眾鳥，皆",
    "T01n0024_001:0311a09": "悉具足。其最上級，縱廣正等，二十由旬，七",
    "T01n0024_001:0311a10": "重牆院，乃至諸鳥，各出妙音，莫不具足。諸",
    "T01n0024_001:0311a11": "比丘！於下級中，有夜叉住，名曰鉢手；第二",
    "T01n0024_001:0311a12": "級中，有夜叉住，名曰持鬘；於上級中，有夜",
    "T01n0024_001:0311a13": "叉住，名曰常醉。",
    "T01n0024_001:0311a14": "「諸比丘！須彌山半，高四萬二千由旬，有四大",
    "T01n0024_001:0311a15": "天王所居宮殿；須彌山上，有三十三天宮殿，",
    "T01n0024_001:0311a16": "帝釋所居；三十三天已上一倍，有夜摩諸天",
    "T01n0024_001:0311a17": "所居宮殿；夜摩天上，又更一倍，有兜率陀",
    "T01n0024_001:0311a18": "天所居宮殿；兜率天上，又更一倍，有化樂",
    "T01n0024_001:0311a19": "諸天所居宮殿；化樂天上，又更一倍，有他",
    "T01n0024_001:0311a20": "化自在諸天宮殿；他化天上，又更一倍，有",
    "T01n0024_001:0311a21": "梵身諸天所居宮殿；他化天上，梵身天下，",
    "T01n0024_001:0311a22": "於其中間，有摩羅波旬諸天宮殿；倍梵身",
    "T01n0024_001:0311a23": "上，有光音天；倍光音上，有遍淨天；倍遍淨",
    "T01n0024_001:0311a24": "上，有廣果天；倍廣果上，有不麤天；廣果天",
    "T01n0024_001:0311a25": "上，不麤天下；其間別有諸天宮殿所居之處，",
    "T01n0024_001:0311a26": "名無想眾生；倍不麤上，有不惱天；倍不惱",
    "T01n0024_001:0311a27": "上，有善見天；倍善見上，有善現天；倍善現",
    "T01n0024_001:0311a28": "上，有阿迦尼吒諸天宮殿。諸比丘！阿迦尼",
    "T01n0024_001:0311a29": "吒已上，更有諸天，名無邊空處、無邊識處、",
    "T01n0024_001:0311b01": "無所有處、非想非非想處，此等皆名諸天住",
    "T01n0024_001:0311b02": "處。諸比丘！如是處所，如是界分，眾生居住；",
    "T01n0024_001:0311b03": "是諸眾生，若來若去，若生若滅，邊際所極。",
    "T01n0024_001:0311b04": "此世界中，所有眾生，有生老死，墮在如是",
    "T01n0024_001:0311b05": "生道中住，至此不過，是名娑婆世界無畏剎",
    "T01n0024_001:0311b06": "土。諸餘十方一切世界，亦復如是。「諸比丘！",
    "T01n0024_001:0311b07": "須彌山王，北面有洲，名欝單越，其地縱廣，",
    "T01n0024_001:0311b08": "十千由旬，四方正等，彼洲人面，還似地形。",
    "T01n0024_001:0311b09": "諸比丘！須彌山王，東面有洲，名弗婆提，其",
    "T01n0024_001:0311b10": "地縱廣，九千由旬，圓如滿月，彼洲人面，還",
    "T01n0024_001:0311b11": "似地形。諸比丘！須彌山王，西面有洲，名瞿",
    "T01n0024_001:0311b12": "陀尼，其地縱廣，八千由旬，形如半月，彼洲",
    "T01n0024_001:0311b13": "人面，還似地形。諸比丘！須彌山王，南面有",
    "T01n0024_001:0311b14": "洲，名閻浮提，其地縱廣，七千由旬，北闊南",
    "T01n0024_001:0311b15": "狹，如婆羅門車，其中人面，還似地形。諸比",
    "T01n0024_001:0311b16": "丘！須彌山王北面，天金所成，照欝單越洲。東",
    "T01n0024_001:0311b17": "面天銀所成，照弗婆提洲。西面天頗梨所成，",
    "T01n0024_001:0311b18": "照瞿陀尼洲。南面天青琉璃所成，照閻浮",
    "T01n0024_001:0311b19": "提洲。「諸比丘！欝單越洲，有一大樹，名菴婆",
    "T01n0024_001:0311b20": "羅，其本縱廣有七由旬，下入於地二十一由",
    "T01n0024_001:0311b21": "旬，高百由旬，枝葉垂覆五十由旬。諸比丘！",
    "T01n0024_001:0311b22": "弗婆提洲，有一大樹，名迦曇婆，其本縱廣亦",
    "T01n0024_001:0311b23": "七由旬，下入於地二十一由旬，高百由旬，枝",
    "T01n0024_001:0311b24": "葉垂覆五十由旬。諸比丘！瞿陀尼洲有一大",
    "T01n0024_001:0311b25": "樹，名鎮頭迦，其本縱廣亦七由旬，乃至枝",
    "T01n0024_001:0311b26": "葉垂覆五十由旬。於彼樹下，有一石牛，高一",
    "T01n0024_001:0311b27": "由旬，以此因緣，名瞿陀尼(隋言牛施)。諸比丘！此閻",
    "T01n0024_001:0311b28": "浮洲，有一大樹，名曰閻浮，其本縱廣亦七",
    "T01n0024_001:0311b29": "由旬，乃至枝葉垂覆五十由旬。於此樹下，",
    "T01n0024_001:0311c01": "有閻浮那檀金聚，高二十由旬，以此勝金",
    "T01n0024_001:0311c02": "出閻浮樹下，是故名為閻浮那檀，閻浮那檀",
    "T01n0024_001:0311c03": "金者，因此得名。諸比丘！諸龍金翅所居之",
    "T01n0024_001:0311c04": "處，有一大樹，名曰拘吒賒摩利，其本縱廣",
    "T01n0024_001:0311c05": "亦七由旬，乃至枝葉垂覆五十由旬。諸比",
    "T01n0024_001:0311c06": "丘！阿修羅處，有一大樹，名善晝華，其本縱",
    "T01n0024_001:0311c07": "廣亦七由旬，乃至枝葉垂覆五十由旬。諸",
    "T01n0024_001:0311c08": "比丘！三十三天、有一大樹，名曰天遊，其本",
    "T01n0024_001:0311c09": "縱廣亦七由旬，下入於地二十一由旬，高",
    "T01n0024_001:0311c10": "百由旬，枝葉垂覆五十由旬。",
    "T01n0024_001:0311c11": "「諸比丘！須彌山下，次復有山，名佉提羅，高",
    "T01n0024_001:0311c12": "四萬二千由旬，上闊亦爾，端嚴可愛，七寶",
    "T01n0024_001:0311c13": "合成，所謂金銀琉璃、頗梨赤珠、車璩瑪瑙。諸",
    "T01n0024_001:0311c14": "比丘！其須彌山、佉提羅山二山之間，闊八",
    "T01n0024_001:0311c15": "萬四千由旬，周匝無量優鉢羅華、鉢頭摩華、",
    "T01n0024_001:0311c16": "拘牟陀華、奔茶利迦華等，諸妙香物，遍覆水",
    "T01n0024_001:0311c17": "上。諸比丘！佉提羅外有山，名曰伊沙陀羅，",
    "T01n0024_001:0311c18": "高二萬一千由旬，上闊亦爾，端嚴可愛，乃",
    "T01n0024_001:0311c19": "至瑪瑙等七寶所成。佉提羅山、伊沙陀羅",
    "T01n0024_001:0311c20": "二山之間，闊四萬二千由旬，周匝無量優",
    "T01n0024_001:0311c21": "鉢羅華、鉢頭摩華、拘牟陀華、奔茶利迦華",
    "T01n0024_001:0311c22": "等，諸妙香物，遍覆水上。伊沙陀羅山外有",
    "T01n0024_001:0311c23": "山，名曰遊乾陀羅，高一萬二千由旬，上闊",
    "T01n0024_001:0311c24": "亦爾，端嚴可愛，乃至瑪瑙等七寶所成。伊",
    "T01n0024_001:0311c25": "沙陀羅、遊乾陀羅二山之間，闊二萬一千",
    "T01n0024_001:0311c26": "由旬，周匝無量優鉢羅花、鉢頭摩花、拘牟",
    "T01n0024_001:0311c27": "陀花、奔茶利迦花等，諸妙香物，遍覆諸",
    "T01n0024_001:0311c28": "水。遊乾陀羅山外有山，名曰善見，高六千",
    "T01n0024_001:0311c29": "由旬，上闊亦爾，端嚴可愛，乃至瑪瑙等七",
    "T01n0024_001:0312a01": "寶所成。遊乾陀羅，與善見山，中間相去一",
    "T01n0024_001:0312a02": "萬二千由旬，周匝無量優鉢羅華、鉢頭摩",
    "T01n0024_001:0312a03": "華、拘牟陀華、奔茶利迦華等，諸妙香物，",
    "T01n0024_001:0312a04": "遍覆諸水。善見山外有山，名曰馬半頭，高",
    "T01n0024_001:0312a05": "三千由旬，上闊亦爾，端嚴可愛，乃至瑪瑙",
    "T01n0024_001:0312a06": "等七寶所成。其善見山，與馬半頭，二山",
    "T01n0024_001:0312a07": "之間闊六千由旬，周匝無量優鉢羅華、鉢",
    "T01n0024_001:0312a08": "頭摩華、拘牟陀華、奔茶利迦華等，諸妙香",
    "T01n0024_001:0312a09": "物，遍諸水上。馬半頭外有山，名曰尼民陀",
    "T01n0024_001:0312a10": "羅，高一千二百由旬，上闊亦爾，端嚴可愛，",
    "T01n0024_001:0312a11": "乃至瑪瑙等七寶所成。其馬半頭、尼民陀",
    "T01n0024_001:0312a12": "羅二山之間，闊二千四百由旬，周匝無量",
    "T01n0024_001:0312a13": "優鉢羅華、鉢頭摩華、拘牟陀華、奔茶利迦",
    "T01n0024_001:0312a14": "華等，諸妙香物，遍覆於水。尼民陀羅山外",
    "T01n0024_001:0312a15": "有山，名毘那耶迦，高六百由旬，上闊亦爾，",
    "T01n0024_001:0312a16": "端嚴可愛，乃至瑪瑙等七寶所成。尼民陀",
    "T01n0024_001:0312a17": "羅、毘那耶迦二山之間，闊一千二百由旬，",
    "T01n0024_001:0312a18": "周匝無量四種雜華，乃至諸妙香物，遍覆",
    "T01n0024_001:0312a19": "諸水。毘那耶迦山外有山，名斫迦羅(隋言",
    "T01n0024_001:0312a20": "輪圓，即是鐵圍山也)，高三百由旬，上闊亦爾，端嚴可愛，",
    "T01n0024_001:0312a21": "乃至瑪瑙等七寶所成。毘那耶迦，及斫迦",
    "T01n0024_001:0312a22": "羅，二山之間，闊六百由旬，周匝無量四種",
    "T01n0024_001:0312a23": "雜花，及諸妙香物，遍覆於水。去斫迦羅山",
    "T01n0024_001:0312a24": "其間不遠，亦有空地，青草遍布，即是大海。",
    "T01n0024_001:0312a25": "於大海北，有大樹王，名曰閻浮樹，身周",
    "T01n0024_001:0312a26": "圍有七由旬，根下入地二十一由旬，高百",
    "T01n0024_001:0312a27": "由旬，乃至枝葉，四面垂覆五十由旬，邊",
    "T01n0024_001:0312a28": "有空地，青草遍布。次有菴婆羅樹林、閻浮",
    "T01n0024_001:0312a29": "樹林、多羅樹林、那多樹林，亦各縱廣五十",
    "T01n0024_001:0312b01": "由旬，間有空地，生諸青草。次有男名樹林、",
    "T01n0024_001:0312b02": "女名樹林、刪陀那林、真陀那林，亦各縱廣",
    "T01n0024_001:0312b03": "五十由旬，邊有空地，青草彌覆。次有呵梨",
    "T01n0024_001:0312b04": "勒果林、鞞醯勒果林、阿摩勒果林、菴",
    "T01n0024_001:0312b05": "婆羅多迦果林，亦各縱廣五十由旬，邊",
    "T01n0024_001:0312b06": "有空地，青草彌覆。次有可殊羅樹林、毘羅",
    "T01n0024_001:0312b07": "果林、婆那婆果林、石榴果林，亦各縱廣",
    "T01n0024_001:0312b08": "五十由旬，邊有空地，青草彌覆。次有烏勃",
    "T01n0024_001:0312b09": "樹林、柰樹林、甘蔗林、細竹林、大竹林，亦各",
    "T01n0024_001:0312b10": "縱廣五十由旬，邊有空地，青草彌覆。次有",
    "T01n0024_001:0312b11": "荻林、葦林、割羅林、大割羅林，迦奢文陀林，",
    "T01n0024_001:0312b12": "亦各縱廣五十由旬，邊有空地，青草彌覆。",
    "T01n0024_001:0312b13": "次有阿提目多迦華林、瞻波華林、波吒羅華",
    "T01n0024_001:0312b14": "林、薔薇華林，亦各縱廣五十由旬，邊有空",
    "T01n0024_001:0312b15": "地，青草遍覆。復有諸池，優鉢羅華、鉢頭摩",
    "T01n0024_001:0312b16": "華、拘牟陀華、奔茶利迦華等，彌覆池上。",
    "T01n0024_001:0312b17": "復有諸池，毒蛇充滿，亦各縱廣五十由旬，",
    "T01n0024_001:0312b18": "間有空地，青草遍覆。次復有海，名烏禪那",
    "T01n0024_001:0312b19": "迦，闊十二由旬。其水清冷，味甚甘美，輕軟",
    "T01n0024_001:0312b20": "澄淨。七重砌壘、七寶間錯、七重欄楯、七重",
    "T01n0024_001:0312b21": "鈴網，外有七重多羅行樹，周匝圍遶，殊妙端",
    "T01n0024_001:0312b22": "嚴，以瑪瑙等七寶莊飾。周遍四方，有諸階",
    "T01n0024_001:0312b23": "道，悉皆端嚴，亦以金銀琉璃、頗梨赤珠、車璩",
    "T01n0024_001:0312b24": "瑪瑙等之所合成。復有無量優鉢羅華、鉢",
    "T01n0024_001:0312b25": "頭摩華、拘牟陀華、奔茶利迦華等，遍覆水",
    "T01n0024_001:0312b26": "上，其華火色，即現火光；有金色者，即現金",
    "T01n0024_001:0312b27": "光；有青色者，即現青光；有赤色者，即現赤",
    "T01n0024_001:0312b28": "光；有白色者，即現白光；婆無陀色，現婆無",
    "T01n0024_001:0312b29": "陀光。華如車輪，根如車軸，其根出汁，色白",
    "T01n0024_001:0312c01": "如乳，味甘若蜜。",
    "T01n0024_001:0312c02": "「諸比丘！烏禪那迦海中，有轉輪聖王所行之",
    "T01n0024_001:0312c03": "道，亦闊十二由旬。閻浮提中，轉輪聖王",
    "T01n0024_001:0312c04": "出現世時，此中海道，自然涌現，與水齊平。",
    "T01n0024_001:0312c05": "諸比丘！次烏禪那迦海有山，名曰烏承伽",
    "T01n0024_001:0312c06": "羅。諸比丘！此烏承伽羅山，莊嚴端正，殊妙",
    "T01n0024_001:0312c07": "可觀，一切樹、一切葉、一切華、一切果、一",
    "T01n0024_001:0312c08": "切香，種種草、種種鳥獸，但是世間所出之",
    "T01n0024_001:0312c09": "物，於彼山中，無不悉備。諸比丘！烏承伽羅",
    "T01n0024_001:0312c10": "山，如是端正，殊妙可觀，汝等應當善持此",
    "T01n0024_001:0312c11": "也。",
    "T01n0024_001:0312c12": "「諸比丘！次復有山，名曰金脇。於此山中，有",
    "T01n0024_001:0312c13": "八萬窟，有八萬龍象在中居住，竝皆白色，",
    "T01n0024_001:0312c14": "如拘牟陀華，七支拄地，悉有神通，乘空而",
    "T01n0024_001:0312c15": "行。其頂赤色，似因陀羅瞿波迦蟲，六牙具",
    "T01n0024_001:0312c16": "足，其牙纖利，雜色金填。諸比丘！過金脇已，",
    "T01n0024_001:0312c17": "即有雪山，高五百由旬，闊厚亦爾。其山殊",
    "T01n0024_001:0312c18": "妙，四寶所成，謂金銀琉璃頗梨。其山四面，",
    "T01n0024_001:0312c19": "有四金峯挺出山外，各高二十由旬。復有",
    "T01n0024_001:0312c20": "高峯，眾寶間雜，逈然秀出，高百由旬。於山",
    "T01n0024_001:0312c21": "頂上有池，名曰阿耨達多，阿耨達多龍王，在",
    "T01n0024_001:0312c22": "中居住。其池縱廣五十由旬，其水涼冷，味甘",
    "T01n0024_001:0312c23": "輕美，清淨不濁。七重塼壘、七重板砌、七重",
    "T01n0024_001:0312c24": "欄楯、七重鈴網，周匝圍遶，端嚴殊妙，乃至",
    "T01n0024_001:0312c25": "瑪瑙等七寶所成。復有諸華，優鉢羅華、鉢",
    "T01n0024_001:0312c26": "頭摩華、拘牟陀華、奔茶利迦華，其華雜色",
    "T01n0024_001:0312c27": "青黃赤白，大如車輪，下有藕根，麤如車軸，",
    "T01n0024_001:0312c28": "汁白如乳，味甘如蜜。諸比丘！此阿耨達多",
    "T01n0024_001:0312c29": "池中，有阿耨達多龍王宮，其殿五柱，殊妙",
    "T01n0024_001:0313a01": "可愛。阿耨達多龍王與其眷屬，在中遊戲，受",
    "T01n0024_001:0313a02": "天五欲，快樂自在。「諸比丘！阿耨達多池東有",
    "T01n0024_001:0313a03": "恒伽河，從象口出，與五百河俱流入東海。",
    "T01n0024_001:0313a04": "阿耨達多池南有辛頭河，從牛口出，與五百",
    "T01n0024_001:0313a05": "河俱流入南海。阿耨達多池西有薄叉河，從",
    "T01n0024_001:0313a06": "馬口出，與五百河俱流入西海。阿耨達多池",
    "T01n0024_001:0313a07": "北有斯陀河，從師子口出，與五百河俱流入",
    "T01n0024_001:0313a08": "北海。「諸比丘！以何因緣，此龍名為阿耨達",
    "T01n0024_001:0313a09": "多？諸比丘！有三因緣。何等為三？諸比丘！閻",
    "T01n0024_001:0313a10": "浮洲中有諸龍住處，唯除阿耨達多龍王，",
    "T01n0024_001:0313a11": "其餘諸龍受快樂時，便有熱沙墮其身上，諸",
    "T01n0024_001:0313a12": "龍爾時即失天形，現蛇形相。諸龍時時受斯",
    "T01n0024_001:0313a13": "等苦，阿耨達多龍王無如此事，是名第一因",
    "T01n0024_001:0313a14": "緣。諸比丘！閻浮洲中，除阿耨達多龍王，其",
    "T01n0024_001:0313a15": "餘諸龍遊戲樂時，有熱風來吹其身體，即",
    "T01n0024_001:0313a16": "失天形，現蛇形相，有如是苦。阿耨達多龍王，",
    "T01n0024_001:0313a17": "無如此事，是名第二因緣。諸比丘！閻浮洲",
    "T01n0024_001:0313a18": "中所有諸龍遊戲樂時，金翅鳥王飛入其宮，",
    "T01n0024_001:0313a19": "諸龍既見金翅鳥王，心生恐怖，以恐怖故，",
    "T01n0024_001:0313a20": "即失天形，現蛇形相，具受眾苦。阿耨達多",
    "T01n0024_001:0313a21": "龍王，無如此事。若金翅鳥王，生如是心：『我",
    "T01n0024_001:0313a22": "今欲入阿耨達多龍王宮內。』彼金翅鳥，以報",
    "T01n0024_001:0313a23": "劣故，即自受苦，永不能入阿耨達多龍王宮",
    "T01n0024_001:0313a24": "殿。諸比丘！此是第三因緣。是故說名阿耨達",
    "T01n0024_001:0313a25": "多。",
    "T01n0024_001:0313a26": "「諸比丘！雪山南面，不遠有城，名毘舍離。毘舍",
    "T01n0024_001:0313a27": "離北，有七黑山，七黑山北，有香山。於香",
    "T01n0024_001:0313a28": "山中，有無量無邊緊那羅住，常有歌舞音樂",
    "T01n0024_001:0313a29": "之聲。其山多有種種諸樹，其樹各出種種香",
    "T01n0024_001:0313b01": "熏，大威德神之所居止。諸比丘！彼香山中有",
    "T01n0024_001:0313b02": "二寶窟，一名雜色、二名善雜色，殊妙可愛，乃",
    "T01n0024_001:0313b03": "至瑪瑙七寶所成，各皆縱廣五十由旬，柔軟",
    "T01n0024_001:0313b04": "滑澤，觸之猶若迦旃連提迦衣。諸比丘！有",
    "T01n0024_001:0313b05": "一乾闥婆王，名無比喻，與五百緊那羅女，",
    "T01n0024_001:0313b06": "在雜色、善雜色二窟中住，具受五欲，娛樂遊",
    "T01n0024_001:0313b07": "戲，行住坐起。諸比丘！二窟之北，有大娑羅",
    "T01n0024_001:0313b08": "樹王，名為善住，別有八千娑羅樹林，周匝",
    "T01n0024_001:0313b09": "圍遶。彼善住娑羅林下，有一龍象，亦名善",
    "T01n0024_001:0313b10": "住，遊止其中。色甚鮮白，如拘牟陀華，七支",
    "T01n0024_001:0313b11": "拄地，騰空而行，頂骨隆高，如因陀羅瞿波",
    "T01n0024_001:0313b12": "迦蟲。其頭赤色，具足六牙，其牙纖利，金",
    "T01n0024_001:0313b13": "沙廁填。復有八千諸餘龍象，以為眷屬，其色",
    "T01n0024_001:0313b14": "悉白，如拘牟陀華，七支拄地，乃至悉以金",
    "T01n0024_001:0313b15": "填其牙。於善住娑羅林北，為善住大龍象王",
    "T01n0024_001:0313b16": "出生一池，名曼陀吉尼，縱廣正等五十由旬，",
    "T01n0024_001:0313b17": "其水涼冷，甘美澄清無諸濁穢，乃至藕根大",
    "T01n0024_001:0313b18": "如車軸，破之汁出，色白如乳，味甘若蜜。諸比",
    "T01n0024_001:0313b19": "丘！曼陀吉尼池側，周匝更有八千諸池，四",
    "T01n0024_001:0313b20": "面圍遶，一一皆如曼陀吉尼，無有異也。「諸",
    "T01n0024_001:0313b21": "比丘！其善住龍象王，意若欲入曼陀吉尼池",
    "T01n0024_001:0313b22": "中遊戲之時，即念八千龍象眷屬。時，彼八千",
    "T01n0024_001:0313b23": "諸龍象等，亦起是心：『善住象王心念我等，",
    "T01n0024_001:0313b24": "今者當往善住王處。』諸象到已，皆在善住龍",
    "T01n0024_001:0313b25": "象王前，低頭而立。爾時，善住大龍象王知",
    "T01n0024_001:0313b26": "諸象集，即便發引，向曼陀吉尼池。八千龍",
    "T01n0024_001:0313b27": "象，前後圍遶隨從而行。善住象王從容安步，",
    "T01n0024_001:0313b28": "諸龍象中，有持白蓋覆其上者；有以鼻持白",
    "T01n0024_001:0313b29": "摩尼拂拂其背者；有諸樂神，歌舞作倡，在",
    "T01n0024_001:0313c01": "前引導。爾時，善住大龍象王到已便入曼陀",
    "T01n0024_001:0313c02": "吉尼池，出沒洗浴，歡娛遊戲，從心適意，",
    "T01n0024_001:0313c03": "受諸快樂。中有龍象洗其鼻者，或有龍象",
    "T01n0024_001:0313c04": "磨其牙者、或有龍象揩其耳者、或有龍象",
    "T01n0024_001:0313c05": "灌其頭者、或有龍象淋其背者、或有龍象摩其",
    "T01n0024_001:0313c06": "脇者、或有龍象洗其髀者、或有龍象洗其足",
    "T01n0024_001:0313c07": "者、或有龍象浴其尾者；或有龍象拔取藕",
    "T01n0024_001:0313c08": "根淨洗鼻擎內其口者；或有龍象，拔優鉢羅",
    "T01n0024_001:0313c09": "華、鉢頭摩華、拘牟陀華、奔茶利迦華等，繫",
    "T01n0024_001:0313c10": "於善住象王頭者。",
    "T01n0024_001:0313c11": "「爾時，善住大龍象王，於曼陀吉尼池中，恣意",
    "T01n0024_001:0313c12": "洗浴，遊戲歡娛，自在受樂，噉諸龍象所奉",
    "T01n0024_001:0313c13": "藕根，頭上莊飾優鉢羅等種種雜華。是事",
    "T01n0024_001:0313c14": "訖已，從彼池出，上岸停住。八千龍象，然後",
    "T01n0024_001:0313c15": "散入八千池中，隨意洗浴，遊戲自在受快樂",
    "T01n0024_001:0313c16": "已，各食藕根，食竟亦以優鉢羅等種種雜華，",
    "T01n0024_001:0313c17": "繫其頭上，用自莊嚴，復共集會善住王所，",
    "T01n0024_001:0313c18": "四面圍遶，恭敬而住。爾時，善住大龍象王，",
    "T01n0024_001:0313c19": "與彼八千諸龍象等，前後導從，還詣善住娑",
    "T01n0024_001:0313c20": "羅樹林所。象王行時，諸龍象等，或擎白蓋，",
    "T01n0024_001:0313c21": "或執白拂，隨從如前，諸神作樂，導引亦爾。",
    "T01n0024_001:0313c22": "爾時，善住大龍象王，到善住娑羅大林已，在",
    "T01n0024_001:0313c23": "樹王下，隨意臥起受諸安樂，八千龍象亦各",
    "T01n0024_001:0313c24": "詣彼八千樹下，行住臥起自在安樂。於彼林",
    "T01n0024_001:0313c25": "中有娑羅樹，其本或復周圍六尋，有娑羅樹，",
    "T01n0024_001:0313c26": "其本或復周圍七尋八尋九尋十尋，有娑",
    "T01n0024_001:0313c27": "羅樹其本周圍十二尋者，唯此善住娑羅樹",
    "T01n0024_001:0313c28": "王，其本周圍十有六尋。彼八千娑羅樹林之",
    "T01n0024_001:0313c29": "中，若有萎黃及所落葉，即有風來，吹令外",
    "T01n0024_001:0314a01": "出，不穢其林；八千龍象，所有便利穢汙之物，",
    "T01n0024_001:0314a02": "有諸夜叉隨掃擲棄。",
    "T01n0024_001:0314a03": "「諸比丘！閻浮提中，有轉輪聖王出現世時，",
    "T01n0024_001:0314a04": "八千象中一最小者，日日晨旦至輪王前",
    "T01n0024_001:0314a05": "供給承事，調善象寶因此得名。彼善住大龍",
    "T01n0024_001:0314a06": "象王，每十五日晨旦，往詣天帝釋所，在前",
    "T01n0024_001:0314a07": "住立，承奉駈使。諸比丘！善住象王有此神",
    "T01n0024_001:0314a08": "通，有此威德，雖復生於象畜之中，然是龍",
    "T01n0024_001:0314a09": "輩，乃有如是大威神力。汝等比丘，應當念",
    "T01n0024_001:0314a10": "持。",
    "T01n0024_001:0314a11": "起世經欝單越洲品第二之一",
    "T01n0024_001:0314a12": "「諸比丘！欝單越洲有無量山，彼諸山中，有",
    "T01n0024_001:0314a13": "種種樹，其樹欝茂，出種種香，其香普熏，遍",
    "T01n0024_001:0314a14": "彼洲處。生種種草，皆紺青色，右旋宛轉，如",
    "T01n0024_001:0314a15": "孔雀毛，香氣猶如婆師迦華，觸之柔軟，如",
    "T01n0024_001:0314a16": "迦旃連提迦衣，長齊四指，下足則偃，舉足",
    "T01n0024_001:0314a17": "還復。別有種種雜色果樹，樹有種種莖葉",
    "T01n0024_001:0314a18": "華果，出種種香，其香普熏。種種諸鳥，各",
    "T01n0024_001:0314a19": "各自鳴，其聲和雅，其音微妙。彼諸山中，有",
    "T01n0024_001:0314a20": "種種河，百道流散，平順向下，漸漸安行，不",
    "T01n0024_001:0314a21": "緩不急，無有波浪；其岸不深，平淺易涉，其",
    "T01n0024_001:0314a22": "水清澄，眾華覆上，闊半由旬，水流遍滿。諸",
    "T01n0024_001:0314a23": "河兩岸，有種種林，隨水而生，枝葉映覆，種",
    "T01n0024_001:0314a24": "種香華，種種雜果，青草彌布，眾鳥和鳴。",
    "T01n0024_001:0314a25": "又彼河岸，有諸妙船，雜色莊嚴，殊妙可愛，",
    "T01n0024_001:0314a26": "並是金銀琉璃、頗梨赤珠、車璩瑪瑙等，七寶",
    "T01n0024_001:0314a27": "所成。",
    "T01n0024_001:0314a28": "「諸比丘！欝單越洲，其地平正，無諸荊棘、深",
    "T01n0024_001:0314a29": "邃稠林、坑坎屏廁、糞穢不淨、礓石瓦礫，純",
    "T01n0024_001:0314b01": "是金銀，不寒不熱，時節調和；地常潤澤，青",
    "T01n0024_001:0314b02": "草彌覆，諸雜林樹，枝葉恒榮，華果成就。",
    "T01n0024_001:0314b03": "諸比丘！欝單越洲，復有樹林，名曰安住，其",
    "T01n0024_001:0314b04": "樹皆高六拘盧奢(一拘盧奢五里)，葉密重布，次第相",
    "T01n0024_001:0314b05": "接，如草覆屋，雨滴不漏，彼諸人等，樹下居",
    "T01n0024_001:0314b06": "住。有諸香樹，亦高六拘盧奢，或復有高五",
    "T01n0024_001:0314b07": "拘盧奢，四三二一拘盧奢者，其最小樹，高",
    "T01n0024_001:0314b08": "半拘盧奢，悉有種種枝葉華果，此諸樹上，",
    "T01n0024_001:0314b09": "隨心流出種種香氣。復有劫波娑樹，亦高六",
    "T01n0024_001:0314b10": "拘盧奢，乃至五四三二一拘盧奢，如是最小，",
    "T01n0024_001:0314b11": "半拘盧奢，悉有種種枝葉華果，從其果邊",
    "T01n0024_001:0314b12": "自然而出種種雜衣，懸置樹間。復有種種瓔",
    "T01n0024_001:0314b13": "珞之樹，其樹亦高六拘盧奢，乃至五四三二",
    "T01n0024_001:0314b14": "一拘盧奢者，如是最小半拘盧奢，悉有",
    "T01n0024_001:0314b15": "種種枝葉華果，從其果邊，隨心流出種種",
    "T01n0024_001:0314b16": "瓔珞，懸垂而住。復有鬘樹，其樹亦高六拘",
    "T01n0024_001:0314b17": "盧奢，乃至五四三二一拘盧奢者，如是最小",
    "T01n0024_001:0314b18": "半拘盧奢，亦有種種枝葉華果，從其果邊，",
    "T01n0024_001:0314b19": "隨心而出種種鬘形，懸著於樹。復有器樹，",
    "T01n0024_001:0314b20": "其樹亦高六拘盧奢，乃至五四三二一拘盧",
    "T01n0024_001:0314b21": "奢者，如是最小半拘盧奢，亦有種種枝葉華",
    "T01n0024_001:0314b22": "果，從其果邊，隨心而出種種器形，懸著於",
    "T01n0024_001:0314b23": "樹。復有種種眾雜果樹，其樹亦高六拘盧",
    "T01n0024_001:0314b24": "奢，乃至五四三二一拘盧奢，如是最小半",
    "T01n0024_001:0314b25": "拘盧奢，皆有種種枝葉華果，從其樹枝，隨",
    "T01n0024_001:0314b26": "心而出種種眾果，在於樹上。又有樂樹，其",
    "T01n0024_001:0314b27": "樹亦高六拘盧奢，乃至五四三二一拘盧奢",
    "T01n0024_001:0314b28": "者，如是最小半拘盧奢，亦有種種枝葉華",
    "T01n0024_001:0314b29": "果，從其果邊，隨心而出種種樂器，懸在",
    "T01n0024_001:0314c01": "樹間。其地又有自然秔米，不藉耕種，鮮潔",
    "T01n0024_001:0314c02": "白淨，無有皮糩。欲熟食時，別有諸果，名曰",
    "T01n0024_001:0314c03": "敦持，用作鎗釜，燒以火珠，不假薪炭，自然",
    "T01n0024_001:0314c04": "出焰，隨意所欲，熟諸飲食；食既熟已，珠焰",
    "T01n0024_001:0314c05": "乃息。",
    "T01n0024_001:0314c06": "「諸比丘！欝單越洲，周匝四面有四池水，其",
    "T01n0024_001:0314c07": "池皆名阿耨達多，並各縱廣五十由旬，其水",
    "T01n0024_001:0314c08": "涼冷，柔軟甘輕，香潔不濁。七重塼壘、七重板",
    "T01n0024_001:0314c09": "砌、七重欄楯，周匝圍繞，七重鈴網周匝懸",
    "T01n0024_001:0314c10": "垂；復有七重多羅行樹，四面周圍，雜色可愛，",
    "T01n0024_001:0314c11": "金銀琉璃、頗梨赤珠、車璩瑪瑙等，七寶所成。",
    "T01n0024_001:0314c12": "於池四方各有階道，一一階道亦七寶成，雜",
    "T01n0024_001:0314c13": "色綺錯；復有諸華，優鉢羅花，鉢頭摩華、拘",
    "T01n0024_001:0314c14": "牟陀花、奔茶利迦花等，青黃赤白，及縹碧",
    "T01n0024_001:0314c15": "色，一一花量，大如車輪，香氣氛氳微妙最勝；",
    "T01n0024_001:0314c16": "復有諸藕，大如車軸，破之汁出，其色如乳，",
    "T01n0024_001:0314c17": "食之甘美，其味如蜜。",
    "T01n0024_001:0314c18": "「諸比丘！阿耨達多池之四面，有四大河，闊",
    "T01n0024_001:0314c19": "一由旬，雜華彌覆，其水平順，直流無曲，不",
    "T01n0024_001:0314c20": "急不緩，無有波浪，奔逸衝擊，其岸不高，平",
    "T01n0024_001:0314c21": "淺易入。諸河兩岸，有種種林，交柯映覆，出",
    "T01n0024_001:0314c22": "眾妙香。有種種草生於其側，色青柔軟，宛",
    "T01n0024_001:0314c23": "轉右旋，略說乃至，高齊四指，下足隨下，舉",
    "T01n0024_001:0314c24": "足還復；亦有諸鳥出種種聲。於河兩岸又有",
    "T01n0024_001:0314c25": "諸船，雜色可樂，乃至車璩瑪瑙等七寶之",
    "T01n0024_001:0314c26": "所合成，觸之柔軟，如迦旃隣提迦衣。",
    "T01n0024_001:0314c27": "「諸比丘！欝單越洲，恒於半夜，從阿耨達多四",
    "T01n0024_001:0314c28": "池之中，起大密雲，周匝遍布，欝單越洲及",
    "T01n0024_001:0314c29": "諸山海，悉彌覆已，然後乃雨，八功德水，如",
    "T01n0024_001:0315a01": "搆牛乳頃，雨深四指，當下之處，即沒地中，",
    "T01n0024_001:0315a02": "更不滂流。還於半夜，雨止雲除，虛空清淨，",
    "T01n0024_001:0315a03": "從海起風，吹此甘澤，清涼柔軟，觸之安樂，",
    "T01n0024_001:0315a04": "潤彼欝單越洲，普令調適肥膩滋濃。如巧鬘",
    "T01n0024_001:0315a05": "師及鬘師弟子作鬘既成，以水灑散，彼鬘被",
    "T01n0024_001:0315a06": "灑，光澤鮮明。諸比丘！欝單越洲，其地恒",
    "T01n0024_001:0315a07": "潤，悅澤光膩，亦復如是，常如有人以酥油",
    "T01n0024_001:0315a08": "塗。諸比丘！欝單越洲，復有一池，名曰善現，",
    "T01n0024_001:0315a09": "其池縱廣一百由旬，涼冷柔軟，清淨無濁，",
    "T01n0024_001:0315a10": "七寶塼砌，乃至藕根味甘如蜜。諸比丘！善",
    "T01n0024_001:0315a11": "現池東，復有一苑，亦名善現，其苑縱廣一",
    "T01n0024_001:0315a12": "百由旬，七重欄楯、七重鈴網，多羅行樹亦",
    "T01n0024_001:0315a13": "有七重，周匝圍繞，雜色可樂，乃至悉是車",
    "T01n0024_001:0315a14": "璩瑪瑙七寶所成。一一方面，各有諸門，於",
    "T01n0024_001:0315a15": "一一門悉有却敵，雜色可樂，亦是金銀琉璃、",
    "T01n0024_001:0315a16": "珊瑚赤珠、車璩瑪瑙等七寶所成。諸比丘！",
    "T01n0024_001:0315a17": "彼善現苑，平正端嚴，無諸荊棘、丘陵坑坎、礓",
    "T01n0024_001:0315a18": "石瓦礫，及屏廁等諸雜穢物，唯多金銀種種",
    "T01n0024_001:0315a19": "異寶；節氣調和，不寒不熱；常有泉流四面",
    "T01n0024_001:0315a20": "彌滿，樹葉敷榮，華果成就。有種種香，隨",
    "T01n0024_001:0315a21": "風芬馥；復有種種異類眾鳥，常出妙聲，和雅",
    "T01n0024_001:0315a22": "清暢；有草青色，右旋宛轉，柔軟細滑，如孔",
    "T01n0024_001:0315a23": "雀毛，香氣皆似婆利師華，觸之如觸迦旃隣",
    "T01n0024_001:0315a24": "提迦衣，以足蹈之，隨足上下；復有諸樹，其",
    "T01n0024_001:0315a25": "樹各有種種根莖華葉果實，咸出眾香，普",
    "T01n0024_001:0315a26": "熏彼地。諸比丘！善現苑中，亦有樹林，名為",
    "T01n0024_001:0315a27": "安住，樹並舉高六拘盧奢，葉密重布，雨滴",
    "T01n0024_001:0315a28": "不下，更相鱗次，如草覆舍，諸人於下居住",
    "T01n0024_001:0315a29": "止宿；復有香樹、劫波娑樹、瓔樹、鬘樹、器樹、果",
    "T01n0024_001:0315b01": "樹，又有自然秔米熟飯，清淨美妙。諸比丘！",
    "T01n0024_001:0315b02": "彼善現苑，無我無主，亦無守護，欝單越人",
    "T01n0024_001:0315b03": "欲入此苑，自在遊戲，受諸樂時，於其四門，",
    "T01n0024_001:0315b04": "隨意所趣，入彼苑已遊戲澡浴，恣情受樂，",
    "T01n0024_001:0315b05": "欲去即去欲留即留，隨心自在。「諸比丘！為",
    "T01n0024_001:0315b06": "欝單越人故，於善現池南復有一苑，名曰普",
    "T01n0024_001:0315b07": "賢，其苑縱廣一百由旬，七重欄楯，周匝圍",
    "T01n0024_001:0315b08": "繞，乃至熟飯清淨美妙。諸比丘！此普賢苑亦",
    "T01n0024_001:0315b09": "無守護，欝單越人，若欲須入普賢苑中澡浴",
    "T01n0024_001:0315b10": "遊戲受快樂時，從其四門隨意而入，入已澡",
    "T01n0024_001:0315b11": "浴遊戲受樂，既受樂已，欲去即去欲留即",
    "T01n0024_001:0315b12": "留。「諸比丘！為欝單越人故，善現池西復有",
    "T01n0024_001:0315b13": "一苑，名曰善華，其苑縱廣一百由旬，七重",
    "T01n0024_001:0315b14": "欄楯周匝圍繞，略說乃至，如善現苑等無",
    "T01n0024_001:0315b15": "有異，亦復無有守護之者。欝單越人若欲須",
    "T01n0024_001:0315b16": "入善華苑中澡浴遊戲受快樂時，從其四門",
    "T01n0024_001:0315b17": "隨意而入，入已澡浴遊戲受樂，既受樂已，欲",
    "T01n0024_001:0315b18": "去即去欲留即留。",
    "T01n0024_001:0315b19": "「諸比丘！為欝單越人故，於善現池北復有一",
    "T01n0024_001:0315b20": "苑，名曰喜樂，縱廣正等一百由旬，乃至無",
    "T01n0024_001:0315b21": "有守護之者。欝單越人若欲須入喜樂苑中",
    "T01n0024_001:0315b22": "澡浴遊戲受快樂時，從其四門隨意而入，入",
    "T01n0024_001:0315b23": "已澡浴遊戲受樂，既受樂已，欲去即去欲留",
    "T01n0024_001:0315b24": "即留，略說如前善現苑等。",
    "T01n0024_001:0315b25": "「諸比丘！為欝單越人故，於善現池東接善現",
    "T01n0024_001:0315b26": "苑，其間有河，名易入道，漸次下流，無有波",
    "T01n0024_001:0315b27": "浪，不緩不急，雜華遍覆，闊二由旬半。諸比",
    "T01n0024_001:0315b28": "丘！易入道河，於兩岸上有種種樹，枝葉映",
    "T01n0024_001:0315b29": "覆，出種種香，普熏其處，生種種草，略說乃",
    "T01n0024_001:0315c01": "至觸之柔軟，如迦旃隣提迦衣，高齊四指，",
    "T01n0024_001:0315c02": "以足蹈之，隨足上下或舉或伏；又有種種雜",
    "T01n0024_001:0315c03": "色果樹，枝葉華果，悉皆具足；亦有種種",
    "T01n0024_001:0315c04": "香氣普熏；種種異鳥各各和鳴。其河兩岸有",
    "T01n0024_001:0315c05": "諸妙船，雜色可樂，七寶所成，金銀琉璃、頗",
    "T01n0024_001:0315c06": "梨赤珠、車璩瑪瑙等，莊嚴挍飾。",
    "T01n0024_001:0315c07": "「諸比丘！為欝單越人故，於善現池南有一大",
    "T01n0024_001:0315c08": "河，名曰善體，漸次下流，略說皆如易入道河。",
    "T01n0024_001:0315c09": "此處所有種種樹林，與彼無異，乃至諸船，雜",
    "T01n0024_001:0315c10": "色所成，柔軟猶若迦旃隣提迦衣。諸比丘！於",
    "T01n0024_001:0315c11": "善現池西，為欝單越人故，有一大河，名曰等",
    "T01n0024_001:0315c12": "車，乃至略說，漸次而下。諸比丘！於善現池",
    "T01n0024_001:0315c13": "北，為欝單越人故，有一大河，名曰威主，漸",
    "T01n0024_001:0315c14": "次而下，略說乃至兩岸有船，七寶莊飾，柔",
    "T01n0024_001:0315c15": "軟猶若迦旃隣提迦衣。此中有欝陀那偈：",
    "T01n0024_001:0315c16": "「『善現普賢等，　　善華及喜樂，",
    "T01n0024_001:0315c17": "　　易入并善體，　　等車威主河。』",
    "T01n0024_001:0315c18": "「諸比丘！欝單越人，若欲入彼易入道河、善體、",
    "T01n0024_001:0315c19": "等車、威主等河，澡浴遊戲受諸樂時，即皆至",
    "T01n0024_001:0315c20": "彼河之兩岸，脫其衣裳，置於岸側，各坐諸",
    "T01n0024_001:0315c21": "船，乘至水中，澡浴身體，遊戲受樂。既澡浴",
    "T01n0024_001:0315c22": "已，隨有何人在前出者，即取上衣著已而",
    "T01n0024_001:0315c23": "去，亦不求覓所服本衣。何以故？欝單越人無",
    "T01n0024_001:0315c24": "我我所、無守護故。是諸人等，又復往詣眾香",
    "T01n0024_001:0315c25": "樹下，到樹下已，其樹自然低枝垂屈，為彼諸",
    "T01n0024_001:0315c26": "人出眾妙香，令其自手攀擥得及。彼人於",
    "T01n0024_001:0315c27": "樹取種種香，用塗身已，復各往詣劫波娑樹，",
    "T01n0024_001:0315c28": "到已其樹亦復如前低枝垂下，出種種衣，",
    "T01n0024_001:0315c29": "令彼諸人手所擥及。彼人於樹復取種種上",
    "T01n0024_001:0316a01": "妙衣服，著已而去，轉更往詣瓔珞樹下，既到",
    "T01n0024_001:0316a02": "彼已，瓔珞樹枝亦皆垂屈，為彼諸人流出種",
    "T01n0024_001:0316a03": "種上妙瓔珞，手所擥及。彼人於樹牽取種種",
    "T01n0024_001:0316a04": "瓔珞之具，繫著身已，更轉往詣諸鬘樹下，",
    "T01n0024_001:0316a05": "既到樹已，鬘樹自然為彼諸人垂枝下曲，流",
    "T01n0024_001:0316a06": "出種種上妙寶鬘，令彼人等手所擥及；便於",
    "T01n0024_001:0316a07": "樹枝取諸妙鬘，繫頭上已，轉更往詣諸器物",
    "T01n0024_001:0316a08": "樹，既到樹已，器樹自然枝亦垂下，令其手",
    "T01n0024_001:0316a09": "及，隨意所欲取彼器已，持詣果樹。時彼果",
    "T01n0024_001:0316a10": "樹，亦為諸人枝垂下曲，出生種種勝妙甘",
    "T01n0024_001:0316a11": "果，令手擥及，彼人於樹，隨心所欲取其熟",
    "T01n0024_001:0316a12": "果適意食之，於中或有搦取其汁，器盛而飲。",
    "T01n0024_001:0316a13": "食飲既訖，乃復往詣音樂樹林，到彼林已，為",
    "T01n0024_001:0316a14": "諸人故，音樂樹枝亦皆垂下，為出種種音",
    "T01n0024_001:0316a15": "樂之器，手所擥及。彼人於樹，各隨所須取",
    "T01n0024_001:0316a16": "眾樂器，其形殊妙其音和雅，取已抱持，東",
    "T01n0024_001:0316a17": "西遊戲，欲彈則彈，欲舞則舞，欲歌則歌，隨",
    "T01n0024_001:0316a18": "情所樂，受種種樂。其事訖已，各隨所好，或去",
    "T01n0024_001:0316a19": "或留。」",
    "T01n0024_001:0316a20": "起世經卷第一",
    "T01n0024_001:0316a21": "此經，宋藏題為起世因本經，闍那崛多譯，",
    "T01n0024_001:0316a22": "&#x5374;之為後經，編入取&#x51FE;，丹藏題為起世經，",
    "T01n0024_001:0316a23": "進之為前經。今檢《開元錄》，丹藏為正，故今",
    "T01n0024_001:0316a24": "題中除因本二字，進之為澄函焉。"
}