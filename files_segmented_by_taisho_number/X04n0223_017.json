{
    "X04n0223_017:0118b03": "大方廣佛新華嚴經合論卷第十七",
    "X04n0223_017:0118b04": "唐于闐國三藏沙門實叉難陀譯經",
    "X04n0223_017:0118b05": "唐太原方山長者李通玄造論",
    "X04n0223_017:0118b06": "唐福州開元寺沙門志寧釐經合論",
    "X04n0223_017:0118b07": "世主妙嚴品第一之十",
    "X04n0223_017:0118b08": "【經】爾時如來師子之座眾寶妙華輪臺基陛及諸戶",
    "X04n0223_017:0118b09": "牖如是一切莊嚴具中一一各出佛剎微塵數菩薩",
    "X04n0223_017:0118b10": "摩訶薩其名曰海慧自在神通王菩薩摩訶薩雷音",
    "X04n0223_017:0118b11": "普震菩薩摩訶薩眾寶光明髻菩薩摩訶薩大智日",
    "X04n0223_017:0118b12": "勇猛慧菩薩摩訶薩不思議功德寶智印菩薩摩訶",
    "X04n0223_017:0118b13": "薩百目蓮華髻菩薩摩訶薩金燄圓滿光菩薩摩訶",
    "X04n0223_017:0118b14": "薩法界普音菩薩摩訶薩雲音淨月菩薩摩訶薩善",
    "X04n0223_017:0118b15": "勇猛光明幢菩薩摩訶薩如是等而為上首有眾多",
    "X04n0223_017:0118b16": "佛剎微塵數同時出現此諸菩薩各興種種供養雲",
    "X04n0223_017:0118b17": "所謂一切摩尼寶華雲一切蓮華妙香雲一切寶圓",
    "X04n0223_017:0118b18": "滿光雲無邊境界香燄雲日藏摩尼輪光明雲一切",
    "X04n0223_017:0118b19": "悅意樂音雲無邊色相一切寶燈光燄雲眾寶樹枝",
    "X04n0223_017:0118b20": "華果雲無盡寶清淨光明摩尼王雲一切莊嚴具摩",
    "X04n0223_017:0118b21": "尼王雲如是等諸供養雲有佛世界微塵數彼諸菩",
    "X04n0223_017:0118b22": "薩一一皆興如是供養雲雨於一切道場眾海相續",
    "X04n0223_017:0118b23": "不絕現是雲已右遶世尊經無量百千帀隨其方面",
    "X04n0223_017:0118b24": "去佛不遠化作無量種種寶蓮華師子之座各於其",
    "X04n0223_017:0118c01": "上結跏趺坐是諸菩薩所行清淨廣大如海得智慧",
    "X04n0223_017:0118c02": "光照普門法隨順諸佛所行無礙能入一切辯才法",
    "X04n0223_017:0118c03": "海得不思議解脫法門住於如來普門之地巳得一",
    "X04n0223_017:0118c04": "切陀羅尼門悉能容受一切法海善住三世平等智",
    "X04n0223_017:0118c05": "地巳得深信廣大喜樂無邊福聚極善清淨虗空法",
    "X04n0223_017:0118c06": "界靡不觀察十方世界一切國土所有佛興咸勤供",
    "X04n0223_017:0118c07": "養爾時海慧自在神通王菩薩摩訶薩承佛威力普",
    "X04n0223_017:0118c08": "觀一切道場眾海即說頌言。",
    "X04n0223_017:0118c09": "【論】如來座內眾經云如來師子之座眾寶妙華輪",
    "X04n0223_017:0118c10": "臺基陛及諸戶牖如是一切莊嚴具中一一各出",
    "X04n0223_017:0118c11": "佛剎微塵數菩薩摩訶薩於此段中義分為二一",
    "X04n0223_017:0118c12": "述眾來意二長科經文一述眾來意者是中其意",
    "X04n0223_017:0118c13": "有三一明諸菩薩是古佛舊行二明今佛契同三",
    "X04n0223_017:0118c14": "明古今不二為門所坐之座合古所行菩薩行依",
    "X04n0223_017:0118c15": "舊故如下頌中諸佛所悟我巳知常以法身為座",
    "X04n0223_017:0118c16": "體以普賢萬行為莊嚴以無作大悲之智為座上",
    "X04n0223_017:0118c17": "佛前佛後佛皆同此也明今佛契同古跡定眾生",
    "X04n0223_017:0118c18": "狐疑是故須來是名為如來自行與古同因眾為",
    "X04n0223_017:0118c19": "座體體是法界所行行亦是法界以此無礙自在",
    "X04n0223_017:0118c20": "故座身是正報座上莊嚴是行所招依報今還從",
    "X04n0223_017:0118c21": "本行報得之果內還出本自行因菩薩眾也亦明",
    "X04n0223_017:0118c22": "因果不二體故如法界品如來師子之座普徧法",
    "X04n0223_017:0118c23": "界為座體故第二長科經文者從爾時如來師子",
    "X04n0223_017:0118c24": "座已下有二十九行經(四百九十言今二十五行)於中其義有",
    "X04n0223_017:0119a01": "七一明座上莊嚴出眾二列所出眾名三來眾與",
    "X04n0223_017:0119a02": "供四其眾遶佛致敬五致敬已昇座而坐六歎來",
    "X04n0223_017:0119a03": "眾之德七乘威說頌從此已下有十菩薩各說二",
    "X04n0223_017:0119a04": "十行頌歎如來成道福智依正及往昔所修之因",
    "X04n0223_017:0119a05": "任其後哲隨文隨義稱歎不煩更釋此一段明今",
    "X04n0223_017:0119a06": "佛合古行古行合今佛明座外普賢之眾是佛利",
    "X04n0223_017:0119a07": "他之行座內之人是佛自行所契普賢之眾此之",
    "X04n0223_017:0119a08": "大眾古今一切諸佛同道更無二路眾生乘之即",
    "X04n0223_017:0119a09": "名乘不思議乘如來乘最勝乘無上乘至於道場",
    "X04n0223_017:0119a10": "此以一切法皆為道場也以法界為場地諸波羅",
    "X04n0223_017:0119a11": "蜜為人功治一切垢本自淨故治無明成根本智",
    "X04n0223_017:0119a12": "故教文弘廣略申體意隨文讚歎任在後賢此十",
    "X04n0223_017:0119a13": "箇頌中向下歎佛十波羅蜜及十地有二十行頌",
    "X04n0223_017:0119a14": "自餘皆二十行也准知。",
    "X04n0223_017:0119a15": "【經】　諸佛所悟悉已知　　如空無礙皆明照",
    "X04n0223_017:0119a16": "　光徧十方無量土　　處於眾會普嚴潔",
    "X04n0223_017:0119a17": "　如來功德不可量　　十方法界悉充滿",
    "X04n0223_017:0119a18": "　普坐一切樹王下　　諸大自在共雲集",
    "X04n0223_017:0119a19": "　佛有如是神通力　　一念現於無盡相",
    "X04n0223_017:0119a20": "　如來境界無有邊　　各隨解脫能觀見",
    "X04n0223_017:0119a21": "　如來往昔經劫海　　在於諸有勤修行",
    "X04n0223_017:0119a22": "　種種方便化眾生　　令彼受行諸佛法",
    "X04n0223_017:0119a23": "　毗盧遮那具嚴好　　坐蓮華藏師子座",
    "X04n0223_017:0119a24": "　一切眾會皆清淨　　寂然而住同瞻仰",
    "X04n0223_017:0119b01": "　摩尼寶藏放光明　　普發無邊香燄雲",
    "X04n0223_017:0119b02": "　無量華纓共垂布　　如是座上如來坐",
    "X04n0223_017:0119b03": "　種種嚴飾吉祥門　　恒放燈光寶燄雲",
    "X04n0223_017:0119b04": "　廣大熾然無不照　　牟尼處上增嚴好",
    "X04n0223_017:0119b05": "　種種摩尼綺麗窻　　妙寶蓮華所垂飾",
    "X04n0223_017:0119b06": "　恒出妙音聞者悅　　佛坐其上特明顯",
    "X04n0223_017:0119b07": "　寶輪承座半月形　　金剛為臺色燄明",
    "X04n0223_017:0119b08": "　持髻菩薩常圍遶　　佛在其中最光耀",
    "X04n0223_017:0119b09": "　種種變化滿十方　　演說如來廣大願",
    "X04n0223_017:0119b10": "　一切影像於中現　　如是座上佛安坐",
    "X04n0223_017:0119b11": "爾時雷音普震菩薩摩訶薩承佛威力普觀一切道",
    "X04n0223_017:0119b12": "場眾海即說頌言。",
    "X04n0223_017:0119b13": "　世尊往集菩提行　　供養十方無量佛",
    "X04n0223_017:0119b14": "　善逝威力所加持　　如來座中無不覩",
    "X04n0223_017:0119b15": "　香燄摩尼如意王　　填飾妙華師子座",
    "X04n0223_017:0119b16": "　種種莊嚴皆影現　　一切眾會悉明矚",
    "X04n0223_017:0119b17": "　佛座普現莊嚴相　　念念色類各差別",
    "X04n0223_017:0119b18": "　隨諸眾生解不同　　各見佛坐於其上",
    "X04n0223_017:0119b19": "　寶枝垂布蓮華網　　華開踊現諸菩薩",
    "X04n0223_017:0119b20": "　各出微妙悅意聲　　稱讚如來坐於座",
    "X04n0223_017:0119b21": "　佛功德量如虗空　　一切莊嚴從此生",
    "X04n0223_017:0119b22": "　一一地中嚴飾事　　一切眾生不能了",
    "X04n0223_017:0119b23": "　金剛為地無能壞　　廣博清淨極夷坦",
    "X04n0223_017:0119b24": "　摩尼為網垂布空　　菩提樹下皆周徧",
    "X04n0223_017:0119c01": "　其地無邊色相殊　　真金為末布其中",
    "X04n0223_017:0119c02": "　普散名華及眾寶　　悉以光瑩如來座",
    "X04n0223_017:0119c03": "　地神歡喜而踊躍　　剎那示現無有盡",
    "X04n0223_017:0119c04": "　普與一切莊嚴雲　　恒在佛前瞻仰住",
    "X04n0223_017:0119c05": "　寶燈廣大極熾然　　香燄流光無斷絕",
    "X04n0223_017:0119c06": "　隨時示現各差別　　地神以此為供養",
    "X04n0223_017:0119c07": "　十方一切剎土中　　彼地所有諸莊嚴",
    "X04n0223_017:0119c08": "　今此道場無不現　　以佛威神故能爾",
    "X04n0223_017:0119c09": "爾時眾寶光明髻菩薩摩訶薩承佛威力普觀一切",
    "X04n0223_017:0119c10": "道場眾海即說頌言。",
    "X04n0223_017:0119c11": "　世尊往昔修行時　　見諸佛土皆圓滿",
    "X04n0223_017:0119c12": "　如是所見地無盡　　此道場中皆顯現",
    "X04n0223_017:0119c13": "　世尊廣大神通力　　舒光普雨摩尼寶",
    "X04n0223_017:0119c14": "　如是寶藏散道場　　其地周迴悉嚴麗",
    "X04n0223_017:0119c15": "　如來福德神通力　　摩尼妙寶普莊嚴",
    "X04n0223_017:0119c16": "　其地及以菩提樹　　遞發光音而演說",
    "X04n0223_017:0119c17": "　寶燈無量從空雨　　寶王間錯為嚴飾",
    "X04n0223_017:0119c18": "　悉吐微妙演法音　　如是地神之所現",
    "X04n0223_017:0119c19": "　寶地普現妙光雲　　寶炬燄明如電發",
    "X04n0223_017:0119c20": "　寶網遐張覆其上　　寶枝襍布為嚴好",
    "X04n0223_017:0119c21": "　汝等普觀於此地　　種種妙寶所莊嚴",
    "X04n0223_017:0119c22": "　顯示眾生諸業海　　令彼了知真法性",
    "X04n0223_017:0119c23": "　普徧十方一切佛　　所有圓滿菩提樹",
    "X04n0223_017:0119c24": "　莫不皆現道場中　　演說如來清淨法",
    "X04n0223_017:0120a01": "　隨諸眾生心所樂　　其地普出妙音聲",
    "X04n0223_017:0120a02": "　如佛座上所應演　　一一法門咸具說",
    "X04n0223_017:0120a03": "　其地恒出妙香光　　光中普演清淨音",
    "X04n0223_017:0120a04": "　若有眾生堪受法　　悉使得聞煩惱滅",
    "X04n0223_017:0120a05": "　一一莊嚴悉圓滿　　假使億劫無能說",
    "X04n0223_017:0120a06": "　如來神力靡不周　　是故其地皆嚴淨",
    "X04n0223_017:0120a07": "爾時大智日勇猛慧菩薩摩訶薩承佛威力普觀一",
    "X04n0223_017:0120a08": "切道場眾海即說頌言。",
    "X04n0223_017:0120a09": "　世尊凝睟處法堂　　炳然照耀宮殿中",
    "X04n0223_017:0120a10": "　隨諸眾生心所樂　　其身普現十方土",
    "X04n0223_017:0120a11": "　如來宮殿不思議　　摩尼寶藏為嚴飾",
    "X04n0223_017:0120a12": "　諸莊嚴具咸光耀　　佛坐其中特明顯",
    "X04n0223_017:0120a13": "　摩尼為柱種種色　　真金鈴鐸如雲布",
    "X04n0223_017:0120a14": "　寶堦四面列成行　　門闥隨方咸洞啟",
    "X04n0223_017:0120a15": "　妙華繒綺莊嚴帳　　寶樹枝條共嚴飾",
    "X04n0223_017:0120a16": "　摩尼纓珞四面垂　　智海於中湛然坐",
    "X04n0223_017:0120a17": "　摩尼為網妙香幢　　光燄燈明若雲布",
    "X04n0223_017:0120a18": "　覆以種種莊嚴具　　超世正知於此坐",
    "X04n0223_017:0120a19": "　十方普現變化雲　　其雲演說徧世間",
    "X04n0223_017:0120a20": "　一切眾生悉調伏　　如是皆從佛宮現",
    "X04n0223_017:0120a21": "　摩尼為樹發妙華　　十方所有無能匹",
    "X04n0223_017:0120a22": "　三世國土莊嚴事　　莫不於中現其影",
    "X04n0223_017:0120a23": "　處處皆有摩尼聚　　光燄熾然無量種",
    "X04n0223_017:0120a24": "　門牖隨方相間開　　棟宇莊嚴極殊麗",
    "X04n0223_017:0120b01": "　如來宮殿不思議　　清淨光明具眾相",
    "X04n0223_017:0120b02": "　一切宮殿於中現　　一一皆有如來坐",
    "X04n0223_017:0120b03": "　如來宮殿無有邊　　自然覺者處其中",
    "X04n0223_017:0120b04": "　十方一切諸眾會　　莫不向佛而來集",
    "X04n0223_017:0120b05": "爾時不思議功德寶智印菩薩摩訶薩承佛威力普",
    "X04n0223_017:0120b06": "觀一切道場眾海即說頌言。",
    "X04n0223_017:0120b07": "　佛昔修治眾福海　　一切剎土微塵數",
    "X04n0223_017:0120b08": "　神通願力所出生　　道場嚴淨無諸垢",
    "X04n0223_017:0120b09": "　如意珠王作樹根　　金剛摩尼以為身",
    "X04n0223_017:0120b10": "　寶網遐施覆其上　　妙香氛氳共旋遶",
    "X04n0223_017:0120b11": "　樹枝嚴飾備眾寶　　摩尼為榦爭聳擢",
    "X04n0223_017:0120b12": "　枝條密布如重雲　　佛於其下坐道場",
    "X04n0223_017:0120b13": "　道場廣大不思議　　其樹周迴盡彌覆",
    "X04n0223_017:0120b14": "　密葉繁華相庇映　　華中悉結摩尼果",
    "X04n0223_017:0120b15": "　一切枝間發妙光　　其光徧照道場中",
    "X04n0223_017:0120b16": "　清淨熾然無有盡　　以佛願力如斯現",
    "X04n0223_017:0120b17": "　摩尼寶藏以為華　　布影騰輝若綺雲",
    "X04n0223_017:0120b18": "　帀樹垂芳無不徧　　於道場中普嚴飾",
    "X04n0223_017:0120b19": "　汝觀善逝道場中　　蓮華寶網俱清淨",
    "X04n0223_017:0120b20": "　光燄成輪從此現　　鈴音鐸響雲間發",
    "X04n0223_017:0120b21": "　十方一切國土中　　所有妙色莊嚴樹",
    "X04n0223_017:0120b22": "　菩提樹中無不現　　佛於其下離眾垢",
    "X04n0223_017:0120b23": "　道場廣大福所成　　樹枝雨寶恒無盡",
    "X04n0223_017:0120b24": "　寶中出現諸菩薩　　悉往十方供事佛",
    "X04n0223_017:0120c01": "　諸佛境界不思議　　普令其樹出樂音",
    "X04n0223_017:0120c02": "　如昔所集菩提道　　眾會聞音咸得見",
    "X04n0223_017:0120c03": "爾時百目蓮華髻菩薩摩訶薩承佛威力普觀一切",
    "X04n0223_017:0120c04": "道場眾海即說頌言。",
    "X04n0223_017:0120c05": "　一切摩尼出妙音　　稱揚三世諸佛名",
    "X04n0223_017:0120c06": "　彼佛無量神通事　　此道場中皆現覩",
    "X04n0223_017:0120c07": "　眾華競發如纓布　　光雲流演徧十方",
    "X04n0223_017:0120c08": "　菩提樹神持向佛　　一心瞻仰為供養",
    "X04n0223_017:0120c09": "　摩尼光燄悉成幢　　幢中熾然發妙香",
    "X04n0223_017:0120c10": "　其香普熏一切眾　　是故其處皆嚴潔",
    "X04n0223_017:0120c11": "　蓮華垂布金色光　　其光演佛妙聲雲",
    "X04n0223_017:0120c12": "　普蔭十方諸剎土　　永息眾生煩惱熱",
    "X04n0223_017:0120c13": "　菩提樹王自在力　　常放光明極清淨",
    "X04n0223_017:0120c14": "　十方眾會無有邊　　莫不影現道場中",
    "X04n0223_017:0120c15": "　寶枝光燄若明燈　　其光演音宣大願",
    "X04n0223_017:0120c16": "　如佛往昔於諸有　　本所修行皆具說",
    "X04n0223_017:0120c17": "　樹下諸神剎塵數　　悉共依於此道場",
    "X04n0223_017:0120c18": "　各各如來道樹前　　念念宣揚解脫門",
    "X04n0223_017:0120c19": "　世尊往昔修諸行　　供養一切諸如來",
    "X04n0223_017:0120c20": "　本所修行及名聞　　摩尼寶中皆悉現",
    "X04n0223_017:0120c21": "　道場一切出妙音　　其音廣大徧十方",
    "X04n0223_017:0120c22": "　若有眾生堪受法　　莫不調伏令清淨",
    "X04n0223_017:0120c23": "　如來往昔普修治　　一切無量莊嚴事",
    "X04n0223_017:0120c24": "　十方一切菩提樹　　一一莊嚴無量種",
    "X04n0223_017:0121a01": "爾時金燄圓滿光菩薩摩訶薩承佛威力普觀一切",
    "X04n0223_017:0121a02": "道場眾海即說頌言。",
    "X04n0223_017:0121a03": "　佛昔修習菩提行　　於諸境界解明了",
    "X04n0223_017:0121a04": "　處與非處淨無疑　　此是如來初智力",
    "X04n0223_017:0121a05": "　如昔等觀諸法性　　一切業海皆明徹",
    "X04n0223_017:0121a06": "　如是今於光網中　　普徧十方能具演",
    "X04n0223_017:0121a07": "　往劫修治大方便　　隨眾生根而化誘",
    "X04n0223_017:0121a08": "　普使眾會心清淨　　故佛能成根智力",
    "X04n0223_017:0121a09": "　如諸眾生解不同　　欲樂諸行各差別",
    "X04n0223_017:0121a10": "　隨其所應為說法　　佛以智力能如是",
    "X04n0223_017:0121a11": "　普盡十方諸剎海　　所有一切眾生界",
    "X04n0223_017:0121a12": "　佛智平等如虗空　　悉能顯現毛孔中",
    "X04n0223_017:0121a13": "　一切處行佛盡知　　一念三世畢無餘",
    "X04n0223_017:0121a14": "　十方剎劫眾生時　　悉能開示令現了",
    "X04n0223_017:0121a15": "　禪定解脫力無邊　　三昧方便亦復然",
    "X04n0223_017:0121a16": "　佛為示現令歡喜　　普使滌除煩惱闇",
    "X04n0223_017:0121a17": "　佛智無礙包三世　　剎那悉現毛孔中",
    "X04n0223_017:0121a18": "　佛法國土及眾生　　所現皆由隨念力",
    "X04n0223_017:0121a19": "　佛眼廣大如虗空　　普見法界盡無餘",
    "X04n0223_017:0121a20": "　無礙地中無等用　　彼眼無量佛能演",
    "X04n0223_017:0121a21": "　一切眾生具諸結　　所有隨眠與習氣",
    "X04n0223_017:0121a22": "　如來出現徧世間　　悉以方便令除滅",
    "X04n0223_017:0121a23": "爾時法界普音菩薩摩訶薩承佛威力普觀一切道",
    "X04n0223_017:0121a24": "場眾會海已即說頌言。",
    "X04n0223_017:0121b01": "　佛威神力徧十方　　廣大示現無分別",
    "X04n0223_017:0121b02": "　大菩提行波羅蜜　　昔所滿足皆令見",
    "X04n0223_017:0121b03": "　昔於眾生起大悲　　修行布施波羅蜜",
    "X04n0223_017:0121b04": "　以是其身最殊妙　　能令見者生歡喜",
    "X04n0223_017:0121b05": "　昔在無邊大劫海　　修治淨戒波羅蜜",
    "X04n0223_017:0121b06": "　故獲淨身徧十方　　普滅世間諸重苦",
    "X04n0223_017:0121b07": "　往昔修行忍清淨　　信解真實無分別",
    "X04n0223_017:0121b08": "　是故色相皆圓清　　普放光明照十方",
    "X04n0223_017:0121b09": "　往昔勤修多劫海　　能轉眾生深重障",
    "X04n0223_017:0121b10": "　故能分身徧十方　　悉現菩提樹王下",
    "X04n0223_017:0121b11": "　佛久修行無量劫　　禪定大海普清淨",
    "X04n0223_017:0121b12": "　故令見者心歡喜　　煩惱障垢悉除滅",
    "X04n0223_017:0121b13": "　如來往修諸行海　　具足般若波羅蜜",
    "X04n0223_017:0121b14": "　是故舒光普照明　　克殄一切愚癡暗",
    "X04n0223_017:0121b15": "　種種方便化眾生　　令所修治悉成就",
    "X04n0223_017:0121b16": "　一切十方皆徧往　　無邊際劫不休息",
    "X04n0223_017:0121b17": "　佛昔修行大劫海　　淨治諸願波羅蜜",
    "X04n0223_017:0121b18": "　是故出現徧世間　　盡未來際救眾生",
    "X04n0223_017:0121b19": "　佛無量劫廣修治　　一切法力波羅蜜",
    "X04n0223_017:0121b20": "　由是能成自然力　　普現十方諸國土",
    "X04n0223_017:0121b21": "　佛昔修治普門智　　一切智性如虗空",
    "X04n0223_017:0121b22": "　是故得成無礙力　　舒光普照十方剎",
    "X04n0223_017:0121b23": "爾時雲音淨月菩薩摩訶薩承佛威力普觀一切道",
    "X04n0223_017:0121b24": "場眾會海已即說頌言。",
    "X04n0223_017:0121c01": "　神通境界等虗空　　十方眾生靡不見",
    "X04n0223_017:0121c02": "　如昔修行所成地　　摩尼果中咸具說",
    "X04n0223_017:0121c03": "　清淨勤修無量劫　　入於初地極歡喜",
    "X04n0223_017:0121c04": "　出生法界廣大智　　普見十方無量佛",
    "X04n0223_017:0121c05": "　一切法中離垢地　　等眾生數持淨戒",
    "X04n0223_017:0121c06": "　已於多劫廣修行　　供養無邊諸佛海",
    "X04n0223_017:0121c07": "　積集福德發光地　　奢摩他藏堅固忍",
    "X04n0223_017:0121c08": "　法雲廣大悉已聞　　摩已果中如是說",
    "X04n0223_017:0121c09": "　燄海慧明無等地　　善了境界起慈悲",
    "X04n0223_017:0121c10": "　一切國土平等身　　如佛所治皆演暢",
    "X04n0223_017:0121c11": "　普藏等門難勝地　　動寂相順無違反",
    "X04n0223_017:0121c12": "　佛法境界悉平等　　如佛所淨皆能說",
    "X04n0223_017:0121c13": "　廣大修行慧海地　　一切法門咸徧了",
    "X04n0223_017:0121c14": "　普現國土如虗空　　樹中演暢此法音",
    "X04n0223_017:0121c15": "　周徧法界虗空身　　普照眾生智慧燈",
    "X04n0223_017:0121c16": "　一切方便皆清淨　　昔所遠行今具演",
    "X04n0223_017:0121c17": "　一切願行所莊嚴　　無量剎海皆清淨",
    "X04n0223_017:0121c18": "　所有分別無能動　　此無等地咸宣說",
    "X04n0223_017:0121c19": "　無量境界神通力　　善入教法光明力",
    "X04n0223_017:0121c20": "　此是清淨善慧地　　劫海所行皆備闡",
    "X04n0223_017:0121c21": "　法雲廣大第十地　　含藏一切徧虗空",
    "X04n0223_017:0121c22": "　諸佛境界聲中演　　此聲是佛威神力",
    "X04n0223_017:0121c23": "爾時善勇猛光幢菩薩摩訶薩承佛威力普觀一切",
    "X04n0223_017:0121c24": "道場眾會海已即說頌言。",
    "X04n0223_017:0122a01": "　無量眾生處會中　　種種信解心清淨",
    "X04n0223_017:0122a02": "　悉能悟入如來智　　了達一切莊嚴境",
    "X04n0223_017:0122a03": "　各起淨願修諸行　　悉曾供養無量佛",
    "X04n0223_017:0122a04": "　能見如來真實體　　及以一切諸神變",
    "X04n0223_017:0122a05": "　或有能見佛法身　　無等無礙普周徧",
    "X04n0223_017:0122a06": "　所有無邊諸法性　　悉入其身無不盡",
    "X04n0223_017:0122a07": "　或有見佛妙色身　　無邊色相光熾然",
    "X04n0223_017:0122a08": "　隨諸眾生解不同　　種種變現十方中",
    "X04n0223_017:0122a09": "　或見無礙智慧身　　三世平等如虗空",
    "X04n0223_017:0122a10": "　普隨眾生心樂轉　　種種差別皆令見",
    "X04n0223_017:0122a11": "　或有能了佛音聲　　普徧十方諸國土",
    "X04n0223_017:0122a12": "　隨諸眾生所應解　　為出言音無障礙",
    "X04n0223_017:0122a13": "　或見如來種種光　　種種照耀徧世間",
    "X04n0223_017:0122a14": "　或有於佛光明中　　復見諸佛現神通",
    "X04n0223_017:0122a15": "　或有見佛海雲光　　從毛孔出色熾然",
    "X04n0223_017:0122a16": "　示現往昔修行道　　令生深信入佛智",
    "X04n0223_017:0122a17": "　或見佛相福莊嚴　　及見此福所從生",
    "X04n0223_017:0122a18": "　往昔修行諸度海　　皆佛相中明了見",
    "X04n0223_017:0122a19": "　如來功德不可量　　充滿法界無邊際",
    "X04n0223_017:0122a20": "　及以神通諸境界　　以佛力故能宣說",
    "X04n0223_017:0122a21": "爾時華藏莊嚴世界海以佛神力其地一切六種十",
    "X04n0223_017:0122a22": "八相震動所謂動徧動普徧動起徧起普徧起踊徧",
    "X04n0223_017:0122a23": "踊普徧踊震徧震普徧震吼徧吼普徧吼擊徧擊普",
    "X04n0223_017:0122a24": "徧擊此諸世主一一皆現不思議諸供養雲雨於如",
    "X04n0223_017:0122b01": "來道場眾海所謂一切香華莊嚴雲一切摩尼妙飾",
    "X04n0223_017:0122b02": "雲一切寶燄華網雲無邊種類摩尼寶圓光雲一切",
    "X04n0223_017:0122b03": "眾色寶真珠藏雲一切寶栴檀香雲一切寶蓋雲清",
    "X04n0223_017:0122b04": "淨妙聲摩尼王雲日光摩尼纓珞輪雲一切寶光明",
    "X04n0223_017:0122b05": "藏雲一切各別莊嚴具雲如是等諸供養雲其數無",
    "X04n0223_017:0122b06": "量不可思議此諸世主一一皆現如是供養雲雨於",
    "X04n0223_017:0122b07": "如來道場眾海靡不周徧如此世界中一一世主心",
    "X04n0223_017:0122b08": "生歡喜如是供養其華藏莊嚴世界海中一切世界",
    "X04n0223_017:0122b09": "所有世主悉亦如是而為供養其一切世界中悉有",
    "X04n0223_017:0122b10": "如來坐於道場一一世主各各信解各各所緣各各",
    "X04n0223_017:0122b11": "三昧方便門各各修習助道法各各成就各各歡喜",
    "X04n0223_017:0122b12": "各各趣入各各悟解諸法門各各入如來神通境界",
    "X04n0223_017:0122b13": "各各入如來力境界各各入如來解脫門如於此華",
    "X04n0223_017:0122b14": "藏世界海十方盡法界虗空界一切世界海中悉亦",
    "X04n0223_017:0122b15": "如是。",
    "X04n0223_017:0122b16": "【論】從爾時華藏莊嚴世界海已下有二十一行經",
    "X04n0223_017:0122b17": "(三百六十二言今十八行半)明動地興供於此一段經文其意",
    "X04n0223_017:0122b18": "有七一明舉世界之名二推佛神力地六震動三",
    "X04n0223_017:0122b19": "世主興供歡喜四明以此例同多土五明佛徧興",
    "X04n0223_017:0122b20": "於世六明世主各隨自解七明法會興供普同十",
    "X04n0223_017:0122b21": "方問曰何為地動答曰其地動大意有五一此會",
    "X04n0223_017:0122b22": "大眾得道二智人出現三智人去世四世間災變",
    "X04n0223_017:0122b23": "五得道歡悅此明大眾獲益歡悅故地動推佛神",
    "X04n0223_017:0122b24": "力者明師弟之敬推德於上問曰何故於此段中",
    "X04n0223_017:0122c01": "地動興供答曰為至此中一段明初會中常隨佛",
    "X04n0223_017:0122c02": "眾當境之內神天眾及如來座內古今諸佛同因",
    "X04n0223_017:0122c03": "眾菩提樹內流光眾并如來宮殿內大悲眾如是",
    "X04n0223_017:0122c04": "當佛自眾來集復得益及賀佛出興心歡喜故眾",
    "X04n0223_017:0122c05": "心喜動故地亦隨心動故此明初會當境之內大",
    "X04n0223_017:0122c06": "集一終然後面門放光普集他土亦來此會此是",
    "X04n0223_017:0122c07": "無自他中他也以明化儀主伴此乃龍行雲應法",
    "X04n0223_017:0122c08": "事合然為化眾生軌模如是以真法性塵剎普周",
    "X04n0223_017:0122c09": "一剎那之中三世同際還以一多相容不同門該",
    "X04n0223_017:0122c10": "括如是放光集眾意令知佛境界相參無二已上",
    "X04n0223_017:0122c11": "是初成正覺顯示五位行門一終因果此一部之",
    "X04n0223_017:0122c12": "經總有六重因果一從世主妙嚴品及至華藏世",
    "X04n0223_017:0122c13": "果品五品經明初成正覺顯示五位行門報得及",
    "X04n0223_017:0122c14": "示現入法一重因果二毗盧遮那品是古佛因果",
    "X04n0223_017:0122c15": "引古證今明佛佛相襲道不虗來三第二會普光",
    "X04n0223_017:0122c16": "明殿顯示十信因果四從須彌之頂直至離世間",
    "X04n0223_017:0122c17": "品顯菩薩證修因果五入法界品明古今本法不",
    "X04n0223_017:0122c18": "思議因果此是一切諸佛共所乘宗為一切佛之",
    "X04n0223_017:0122c19": "本體眾生同具只為迷之六覺城東會明顯示菩",
    "X04n0223_017:0122c20": "薩利生行門善知識攝生形狀法則進修因果若",
    "X04n0223_017:0122c21": "但說其法在行猶迷此經設教及行證修前後六",
    "X04n0223_017:0122c22": "度總舉解行證修因果令使啟蒙易解不滯其功。",
    "X04n0223_017:0122c24": "大方廣佛新華嚴經合論卷第十七",
    "X04n0223_017:0123a02": "音切",
    "X04n0223_017:0123a03": "基(居之切)。陛(傍禮切)。牖(焉久切)。跏(加音)。趺(夫音)。綺(去倚切)。麗(郎計切)。",
    "X04n0223_017:0123a04": "填(田音)。瑩(烏定切)。凝(魚陵切)。睟(宣醉切)。炳(彼永切)。鈴(令音)。鐸(徒各切)。",
    "X04n0223_017:0123a05": "闥(他達切)。繒(疾陵切)。棟(都弄切)。氛(符分切)。聳(息勇切)。擢",
    "X04n0223_017:0123a06": "(直角切)。覆(敷救切)。庇([(白-日+田)/廾]至切)。暎(於敬切)。響(許兩切)。競(渠敬切)。薰(許云",
    "X04n0223_017:0123a07": "切)。狐(戶吳切)。遞(特計切)。模(莫胡切)。總(作孔切)。"
}