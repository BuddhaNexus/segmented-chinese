{
    "T45n1881_001:0668a06": "大方廣佛華嚴經金師子章",
    "T45n1881_001:0668a08": "五臺山真容院沙門承遷註",
    "T45n1881_001:0668a09": "金師子章　金師子者。能喻法也。究其本",
    "T45n1881_001:0668a10": "元即有。唐賢首法師對則天聖帝。以示",
    "T45n1881_001:0668a11": "大經厥旨。所謂華嚴理深事廣文博義玄。非",
    "T45n1881_001:0668a12": "入理聖人無以達其奧。是以立見邊之喻。曉",
    "T45n1881_001:0668a13": "無涯之法。金況法界體也。師子喻法界用也。",
    "T45n1881_001:0668a14": "今則從法就喻。略啟十門分別故。得理事",
    "T45n1881_001:0668a15": "鎔融一多無礙矣。",
    "T45n1881_001:0668a16": "唐崇福寺賢首法師法藏述",
    "T45n1881_001:0668a17": "初明緣起　萬像本空。假緣方有。",
    "T45n1881_001:0668a18": "二辨色空　幻法紛然。真空不動。",
    "T45n1881_001:0668a19": "三約三性　迷之名相。悟之即真。",
    "T45n1881_001:0668a20": "四顯無相　相即無相。非相即相。",
    "T45n1881_001:0668a21": "五說無生　無生之生。生即無生。",
    "T45n1881_001:0668a22": "六論五教　根器不同。設教有異。",
    "T45n1881_001:0668a23": "七勒十玄　緣起交映。法法重重。",
    "T45n1881_001:0668a24": "八括六相　法無定相。舉一即多。",
    "T45n1881_001:0668a25": "九成菩提　萬行既圓。本覺露現。",
    "T45n1881_001:0668a26": "十入涅槃　智體即如。名大涅槃。",
    "T45n1881_001:0668a27": "第一明緣起者　謂萬法無體。假緣成立。若",
    "T45n1881_001:0668a28": "無因緣。法即不生。故經云。諸法從緣起。無",
    "T45n1881_001:0668a29": "緣即不起。",
    "T45n1881_001:0668b01": "謂以金無自性　喻真理不變也。",
    "T45n1881_001:0668b02": "隨巧匠之緣遂有師子相起　喻真理隨",
    "T45n1881_001:0668b03": "緣成諸事法也。",
    "T45n1881_001:0668b04": "起但是緣故名緣起　結真理不動動即事",
    "T45n1881_001:0668b05": "也。金喻一真之性。師子喻緣起事法。理本",
    "T45n1881_001:0668b06": "無生。隨諸緣法成差別相。相起繁興理即無",
    "T45n1881_001:0668b07": "生。故清涼云。理隨事變。則一多緣起之無",
    "T45n1881_001:0668b08": "邊。",
    "T45n1881_001:0668b09": "第二辨色空者　色者悲也。空者智也。觀色",
    "T45n1881_001:0668b10": "即空成大智。而不住生死。觀空即色成大悲。",
    "T45n1881_001:0668b11": "而不滯涅槃。能辯之智煥然明了。",
    "T45n1881_001:0668b12": "謂以師子相虛　喻色空也。",
    "T45n1881_001:0668b13": "唯是真金　喻性實也。",
    "T45n1881_001:0668b14": "師子不有　喻緣起幻色不是實有。",
    "T45n1881_001:0668b15": "金體不無　喻真空常存。",
    "T45n1881_001:0668b16": "故云色空。又復空無自性。約色以明不礙幻",
    "T45n1881_001:0668b17": "存故名色空　真空無形。假色相以明。法",
    "T45n1881_001:0668b18": "本亡言。就言詮而顯道。故清涼云。雖空",
    "T45n1881_001:0668b19": "空絕迹。而義天星像璨然。",
    "T45n1881_001:0668b20": "第三約三性者　迷心所執計有相生以為",
    "T45n1881_001:0668b21": "實者。謂之偏計性也。不了緣生依他性也。",
    "T45n1881_001:0668b22": "依他無性即是圓成。隨舉一法三性具矣。",
    "T45n1881_001:0668b23": "謂以師子情有名為遍計　謂一切眾生無",
    "T45n1881_001:0668b24": "始已來煩惱業習癡迷不了。周遍計度心外",
    "T45n1881_001:0668b25": "有法。顛倒取捨。隨情起惑。自纏自縛。枉受",
    "T45n1881_001:0668b26": "輪迴。",
    "T45n1881_001:0668b27": "師子似有名為依他　謂一切眾生依真起",
    "T45n1881_001:0668b28": "妄。似有之法妄執依他內外不實。故論云。",
    "T45n1881_001:0668b29": "依他起自性分別緣所生。",
    "T45n1881_001:0668c01": "金性不變故號圓成　圓而不減。成而不增。",
    "T45n1881_001:0668c02": "師子雖則相殊。金且不隨殊變。釋曰。法與",
    "T45n1881_001:0668c03": "自心為緣。心法方起。今了緣無體。依心方現。",
    "T45n1881_001:0668c04": "無自體性。是為依他無自生性。由二義現",
    "T45n1881_001:0668c05": "前。乃為圓成勝義性也。經云。從無住本立",
    "T45n1881_001:0668c06": "一切法。",
    "T45n1881_001:0668c07": "第四顯無相者　不了諸法而無相迷心",
    "T45n1881_001:0668c08": "為有者生死也。觀察即虛相即無相出世法",
    "T45n1881_001:0668c09": "也。",
    "T45n1881_001:0668c10": "謂以金收師子盡　喻理奪事。",
    "T45n1881_001:0668c11": "金外更無師子可得　喻緣起事法當體本",
    "T45n1881_001:0668c12": "虛。",
    "T45n1881_001:0668c13": "故名無相　釋曰。離真理外無片事可得故。",
    "T45n1881_001:0668c14": "如水奪波波無不盡故。此則水存以壞波令",
    "T45n1881_001:0668c15": "盡。故經云。所見不可見。所聞不可聞。了知",
    "T45n1881_001:0668c16": "諸世間。是名為無相。",
    "T45n1881_001:0668c17": "第五說無生者　法本無生。從緣有故。既無",
    "T45n1881_001:0668c18": "自體。生而無生。",
    "T45n1881_001:0668c19": "謂以正見師子生時但是金生　喻真理隨",
    "T45n1881_001:0669a01": "緣成諸事法。",
    "T45n1881_001:0669a02": "金外更無一物　離真理之外無別事相。染",
    "T45n1881_001:0669a03": "淨之法因緣有。故體性本虛無生生也。",
    "T45n1881_001:0669a04": "師子雖有生滅金體本無增減　無生之理本",
    "T45n1881_001:0669a05": "無生滅。緣起集成生本無生。",
    "T45n1881_001:0669a06": "故曰無生　釋曰。今由緣生。非生方得名",
    "T45n1881_001:0669a07": "生。了生死性乃是無生。論云。因不自生。緣",
    "T45n1881_001:0669a08": "生故。緣不自生。因生故。然生與無生互成互",
    "T45n1881_001:0669a09": "奪。奪則無生。成乃緣生。由即成即奪。是故生",
    "T45n1881_001:0669a10": "時無生。如是了者名達無生。",
    "T45n1881_001:0669a11": "第六論五教一聲聞教二大乘始教三大乘",
    "T45n1881_001:0669a12": "終教四大乘頓教五一乘圓教第一聲聞教謂",
    "T45n1881_001:0669a13": "此師子雖是緣生之法念念生滅　喻一切",
    "T45n1881_001:0669a14": "事法從緣有。故各無自性。無有停息。",
    "T45n1881_001:0669a15": "實無師子可得故名聲聞教　橫計一切境",
    "T45n1881_001:0669a16": "界實有自體。但證人空不了法空。",
    "T45n1881_001:0669a17": "第二大乘始教者謂此師子緣生之法各無",
    "T45n1881_001:0669a18": "自性徹底唯空故名大乘始教　喻師子無",
    "T45n1881_001:0669a19": "體。全假真金成工匠緣師子相顯。",
    "T45n1881_001:0669a20": "第三大乘終教者謂此師子雖然徹底唯空",
    "T45n1881_001:0669a21": "不礙幻法宛然　雖則真金純一。不礙師",
    "T45n1881_001:0669a22": "子相存。",
    "T45n1881_001:0669a23": "緣生假有二相雙存　真俗二諦歷然可觀。",
    "T45n1881_001:0669a24": "師子與金兩法齊現。",
    "T45n1881_001:0669a25": "故名大乘終教。",
    "T45n1881_001:0669a26": "第四大乘頓教者謂即此二相互奪兩亡",
    "T45n1881_001:0669a27": "　以理奪事。事隱理顯。",
    "T45n1881_001:0669a28": "情偽不存俱無有力空有雙泯名言路絕棲心",
    "T45n1881_001:0669a29": "無寄　直辯真性本空。無一法可當情者。",
    "T45n1881_001:0669b01": "喻金與師子二相俱泯。內外無寄。",
    "T45n1881_001:0669b02": "故名大乘頓教。",
    "T45n1881_001:0669b03": "第五一乘圓教者謂即此師子情盡體",
    "T45n1881_001:0669b04": "露之法渾成一塊　喻師子相盡真金現",
    "T45n1881_001:0669b05": "前。",
    "T45n1881_001:0669b06": "繁興大用起必全真　喻師子功用事事",
    "T45n1881_001:0669b07": "皆金。",
    "T45n1881_001:0669b08": "萬像紛紜參而不雜　雖四像遷移。各住",
    "T45n1881_001:0669b09": "自位。",
    "T45n1881_001:0669b10": "一切即一皆同無性　攝末歸本。不礙末也。",
    "T45n1881_001:0669b11": "一即一切因果歷然　依本起末。不礙本也。",
    "T45n1881_001:0669b12": "力用相收卷舒自在　力顯性起圓融法門",
    "T45n1881_001:0669b13": "無礙。",
    "T45n1881_001:0669b14": "故名一乘圓教。",
    "T45n1881_001:0669b15": "第七勒十玄門一同時具足相應門二一",
    "T45n1881_001:0669b16": "多相容不同門三祕密隱顯俱成門四因陀羅",
    "T45n1881_001:0669b17": "網境界門五諸藏純雜具德門六諸法相即自",
    "T45n1881_001:0669b18": "在門七微細相容安立門八十世隔法異成門",
    "T45n1881_001:0669b19": "九由心󱍧轉善成門十託事顯法生解門。",
    "T45n1881_001:0669b20": "第一同時具足門謂金與師子同時成立圓滿",
    "T45n1881_001:0669b21": "具足　喻依法界體起諸事法。隨舉一法具",
    "T45n1881_001:0669b22": "一切法。別有差別。非造玄也。",
    "T45n1881_001:0669b23": "故名同時具足相應門。",
    "T45n1881_001:0669b24": "第二一多相容不同門者謂金與師子相容",
    "T45n1881_001:0669b25": "成立一多無礙於中理事各各不同或多各",
    "T45n1881_001:0669b26": "住自位　如稱理之行一一各容一切諸法。",
    "T45n1881_001:0669b27": "亦一一各具一切諸行。雖相容本不動也。",
    "T45n1881_001:0669b28": "故名一多相容不同門。",
    "T45n1881_001:0669b29": "第三祕密隱顯俱成門者謂若看師子唯見",
    "T45n1881_001:0669c01": "師子無金則師子顯金隱　喻事能隱理。",
    "T45n1881_001:0669c02": "若看金唯金無師子則金顯師子隱　喻理",
    "T45n1881_001:0669c03": "能隱事也。",
    "T45n1881_001:0669c04": "若兩處看俱顯俱顯隱則祕密顯則顯著故",
    "T45n1881_001:0669c05": "名祕密隱顯俱成門。",
    "T45n1881_001:0669c06": "第四因陀羅網境界門者謂師子眼耳支節",
    "T45n1881_001:0669c07": "一一毛處各有金師子　小法中含大法。",
    "T45n1881_001:0669c08": "一一毛處師子同時頓入一莖毛中各各顯露",
    "T45n1881_001:0669c09": "皆有無邊師子　一事中含多事。一多頓現。",
    "T45n1881_001:0669c10": "一一毛頭帶此無邊師子還入一莖毛中如是",
    "T45n1881_001:0669c11": "重重無盡　多入一無礙。",
    "T45n1881_001:0669c12": "若帝網之天珠故名因陀羅網境界門。",
    "T45n1881_001:0669c13": "第五諸藏純雜具德門者謂若以眼收師",
    "T45n1881_001:0669c14": "子盡則一切純是眼　如以布施一行收盡一",
    "T45n1881_001:0669c15": "切行總名布施故。號曰純也。",
    "T45n1881_001:0669c16": "若耳收師子盡則一切純是耳若諸根同時",
    "T45n1881_001:0669c17": "相收悉皆具足一一皆純一一皆雜是圓",
    "T45n1881_001:0669c18": "滿藏　萬行同時。更互莊嚴。純雜無礙。",
    "T45n1881_001:0669c19": "故名諸藏純雜具德門。",
    "T45n1881_001:0669c20": "第六諸法相即自在門者謂即師子諸根一",
    "T45n1881_001:0670a01": "一毛頭皆各以金收師子盡　喻法界緣",
    "T45n1881_001:0670a02": "起一切諸法皆互相即相遍也。",
    "T45n1881_001:0670a03": "一一皆徹師子眼眼即耳耳即鼻無礙無障",
    "T45n1881_001:0670a04": "　喻布施即九度。多行即一行也。",
    "T45n1881_001:0670a05": "故名諸法相即自在門。",
    "T45n1881_001:0670a06": "第七微細相容安立門者謂金與師子或",
    "T45n1881_001:0670a07": "隱或顯或一或多定散同時　經云。汝應觀",
    "T45n1881_001:0670a08": "我諸毛孔。我今示汝。佛境界俱時歷然。",
    "T45n1881_001:0670a09": "即此即彼有力無力主伴交輝理事齊現",
    "T45n1881_001:0670a10": "　所現萬法海印炳然。",
    "T45n1881_001:0670a11": "悉皆相容不礙安立微細成辦　以理成事。",
    "T45n1881_001:0670a12": "事法不定互相容攝安立同時。",
    "T45n1881_001:0670a13": "故名微細相容安立門。",
    "T45n1881_001:0670a14": "第八十世隔法異成門者謂此師子是有為",
    "T45n1881_001:0670a15": "之法念念生滅　喻真理隨緣成諸事法各",
    "T45n1881_001:0670a16": "各不實也。",
    "T45n1881_001:0670a17": "剎那之間分為三際謂有過去未來現在三",
    "T45n1881_001:0670a18": "際　總相之中分限不同。",
    "T45n1881_001:0670a19": "總有三三之位以立九世　一即多多不壞",
    "T45n1881_001:0670a20": "則束為一段法門　一法門中無量門種種",
    "T45n1881_001:0670a21": "脩短各各不同。",
    "T45n1881_001:0670a22": "雖則九世有隔不同相由成立融通無礙同",
    "T45n1881_001:0670a23": "為一念　攝末歸本。",
    "T45n1881_001:0670a24": "故號十世隔法異成門。",
    "T45n1881_001:0670a25": "第九由心迴轉善成門者謂金與師子或顯",
    "T45n1881_001:0670a26": "或隱或一或多各無自性由心迴轉　法無定",
    "T45n1881_001:0670a27": "法。隨心轉變。",
    "T45n1881_001:0670a28": "說理說事有成立　法本具足。隨機隱顯。",
    "T45n1881_001:0670a29": "故名由心迴轉善成門。",
    "T45n1881_001:0670b01": "第十託事顯法生解門者謂說師子用表",
    "T45n1881_001:0670b02": "無明論此金體具彰真性　覩萬法相用顯",
    "T45n1881_001:0670b03": "真理。",
    "T45n1881_001:0670b04": "若理事合論況阿賴耶識令生正解　即染而",
    "T45n1881_001:0670b05": "淨。動淨俱泯方為正解。",
    "T45n1881_001:0670b06": "故名託事顯法生解門。",
    "T45n1881_001:0670b07": "第八括六相者　謂師子是總相五根差別",
    "T45n1881_001:0670b08": "是別相共一緣起是同相眼耳各不相到",
    "T45n1881_001:0670b09": "是為異相諸根合會是成相諸緣各住自位",
    "T45n1881_001:0670b10": "是壞相　顯法界中無孤單法。隨舉一相。具",
    "T45n1881_001:0670b11": "此六相緣起。集成各無自性。一一相中含無",
    "T45n1881_001:0670b12": "盡相。一一法中具無盡法。",
    "T45n1881_001:0670b13": "第九成菩提者此云道也覺也　略說唐",
    "T45n1881_001:0670b14": "言。有此二義。",
    "T45n1881_001:0670b15": "眼見師子之時一切有為諸法更不待壞本",
    "T45n1881_001:0670b16": "來寂滅　喻師子相不實。當體是金不可",
    "T45n1881_001:0670b17": "壞也。",
    "T45n1881_001:0670b18": "離諸取捨即於此路流入薩婆若海故名為道",
    "T45n1881_001:0670b19": "也　諸法無生。畢竟空寂。包含無外。不拒眾",
    "T45n1881_001:0670b20": "流。大道無邊。悟則斯在。是故覩此師子相。",
    "T45n1881_001:0670b21": "便入一切智海。更無異路。薩婆若者此云無",
    "T45n1881_001:0670b22": "生智也。",
    "T45n1881_001:0670b23": "即了無始已來所有顛倒元無實有名之為",
    "T45n1881_001:0670b24": "覺　妄起諸顛倒。都無有實體。正覺若現前。",
    "T45n1881_001:0670b25": "如空皆寂滅。即外無纖塵。內無識念也。",
    "T45n1881_001:0670b26": "畢竟具一切種智名成菩提　一悟永悟。一",
    "T45n1881_001:0670b27": "成永成。大智現前更無餘物即成菩提也。",
    "T45n1881_001:0670b28": "第十入涅槃者謂見師子與金二相俱盡",
    "T45n1881_001:0670b29": "　喻也。",
    "T45n1881_001:0670c01": "煩惱不生好醜現前　身心相盡煩惱不生。",
    "T45n1881_001:0670c02": "即大涅槃究竟玄寂。",
    "T45n1881_001:0670c03": "心安如海　經云。若能安心如海。中好醜",
    "T45n1881_001:0670c04": "皆空無所住。",
    "T45n1881_001:0670c05": "妄想都盡無諸逼迫出纏離障永離苦源名",
    "T45n1881_001:0670c06": "為入涅槃也　妄盡全真。無諸逼迫。任逍",
    "T45n1881_001:0670c07": "遙出纏。魔惱不相侵奪。離障法門無無滯",
    "T45n1881_001:0670c08": "礙湛然寂靜常安樂。利益群生出苦源。我",
    "T45n1881_001:0670c09": "今稽首獲無餘。一切有情同解脫。肇公云。功",
    "T45n1881_001:0670c10": "流萬世而常存。道通百劫而彌固。成山假就",
    "T45n1881_001:0670c11": "於始簀修途託至於初步果以功業不可杇",
    "T45n1881_001:0670c12": "故也。然三乘之教有次第故。圓頓之理渾",
    "T45n1881_001:0670c13": "融無礙。一法之上了一切法。一行之中具一",
    "T45n1881_001:0670c14": "切行。因該果海。果徹因源。果是即因之果。因",
    "T45n1881_001:0670c15": "是即果之因。平等無二相也。經云。平等真",
    "T45n1881_001:0670c16": "法界無佛無眾生矣。",
    "T45n1881_001:0670c17": "大方廣佛華嚴經金師子章一卷"
}