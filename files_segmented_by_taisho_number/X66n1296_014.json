{
    "X66n1296_014:0079b08": "宗門拈古彚集卷第十四",
    "X66n1296_014:0079b10": "古杭白巖嗣祖沙門　淨符　彚集",
    "X66n1296_014:0079b11": "　　△青二",
    "X66n1296_014:0079b12": "荊州天皇道悟禪師(青二石頭遷嗣)因龍潭信問。某甲自到",
    "X66n1296_014:0079b13": "來。不蒙指示心要。皇曰。自汝到來。吾時中未甞不指",
    "X66n1296_014:0079b14": "示汝心要。信曰甚麼處是指示某甲心要處。皇曰。汝",
    "X66n1296_014:0079b15": "擎茶來。吾為汝接。汝行食來。吾為汝受。汝和南時。吾",
    "X66n1296_014:0079b16": "便低首。何處不是指示汝心要處。信有省。",
    "X66n1296_014:0079b17": "笑巖寶云。龍潭漝麼問。天皇恁麼答。若實會得。凡",
    "X66n1296_014:0079b18": "聖祇有虗名。迷悟皆為剩語。若不會。不可瞎驢趁",
    "X66n1296_014:0079b19": "大隊。",
    "X66n1296_014:0079b20": "南山寶云。大小天皇尋常斬丁截鐵。被個漢一拶。",
    "X66n1296_014:0079b21": "便乃平高就下。若論心要。猶隔津在。",
    "X66n1296_014:0079b22": "天皇參石頭。問離却定慧以何法示人。頭曰。我者裏",
    "X66n1296_014:0079b23": "無奴婢。離個什麼。皇曰如何明得。頭曰汝還撮得虗",
    "X66n1296_014:0079b24": "空麼。皇曰恁麼則不從今日去也。頭曰。未審。汝早晚",
    "X66n1296_014:0079c01": "從那邊來。皇曰道悟不是那邊人。頭曰我早知汝來",
    "X66n1296_014:0079c02": "處也。皇曰師何以贓誣於人。頭曰汝身現在。皇曰。雖",
    "X66n1296_014:0079c03": "然如是。畢竟如何示於後人。頭曰汝道誰是後人。皇",
    "X66n1296_014:0079c04": "從此頓悟。",
    "X66n1296_014:0079c05": "徑山杲云。且道悟得個甚麼。",
    "X66n1296_014:0079c06": "明因懷云。我若作石頭。當時待道恁麼則不從今",
    "X66n1296_014:0079c07": "日去也。便與劈頭一棒。免得從那邊者邊前人後",
    "X66n1296_014:0079c08": "人處繞葛藤不了。",
    "X66n1296_014:0079c09": "潭州長髭曠禪師(青二石頭遷嗣)參石頭。頭問什麼處來。髭",
    "X66n1296_014:0079c10": "曰嶺南。來頭曰大庾嶺頭一鋪功德成就也未。髭曰。",
    "X66n1296_014:0079c11": "成就久矣。祗欠點眼。頭曰莫要點眼麼。髭曰便請。頭",
    "X66n1296_014:0079c12": "乃垂下一足。髭便作禮。頭曰你見個什麼道理便禮",
    "X66n1296_014:0079c13": "拜。髭曰。據某甲所見。如紅爐上一點雪。",
    "X66n1296_014:0079c14": "報慈遂徵云。且道長髭恁麼祇對具眼不具眼。若",
    "X66n1296_014:0079c15": "具眼。為甚麼請他點眼。若不具眼。又道成就久矣。",
    "X66n1296_014:0079c16": "且作麼生商量。",
    "X66n1296_014:0079c17": "法燈欽代云。和尚可謂眼昏。",
    "X66n1296_014:0079c18": "雪竇顯云。無眼功德有什麼點處。",
    "X66n1296_014:0079c19": "雲居元云。可惜勞而無功。",
    "X66n1296_014:0079c20": "徑山杲云。眾中商量甚多。或云無眼功德有甚點",
    "X66n1296_014:0079c21": "處。或云莫要點眼麼。待他道便請。好劈脊便打。若",
    "X66n1296_014:0079c22": "恁麼。未免穢汙者鋪功德。雲門即不然。待者老漢",
    "X66n1296_014:0079c23": "垂下一足。但道起動和尚。",
    "X66n1296_014:0079c24": "天寧琦云。長髭親從大庾嶺來。平白被石頭熱瞞",
    "X66n1296_014:0080a01": "一上。見個什麼便問一鋪功德成就也未。虗空裏",
    "X66n1296_014:0080a02": "釘橛。又有長髭把不定。便道成就久矣只欠點眼。",
    "X66n1296_014:0080a03": "一盲引眾盲。石頭垂下一足。還當得點眼也無。一",
    "X66n1296_014:0080a04": "個既不惺惺。兩個更是懡[怡台+羅]。如紅爐上一點雪。果",
    "X66n1296_014:0080a05": "然。諸人切忌接響承虗脫空妄語。",
    "X66n1296_014:0080a06": "開先金云。好一鋪功德。因甚只點得一隻眼。開先",
    "X66n1296_014:0080a07": "即不然。一鋪功德既已成就。可中有個漢出來道",
    "X66n1296_014:0080a08": "請師點眼。山僧但與劈脊打出。且道與石頭垂足",
    "X66n1296_014:0080a09": "相去多少。",
    "X66n1296_014:0080a10": "古南門云。將謂無人證明。雖然長髭也不得辜負",
    "X66n1296_014:0080a11": "石頭。何故。要行山下路。且問過來人。",
    "X66n1296_014:0080a12": "龍華體云。石蘊玉而生輝。蚌含珠而自媚。長髭者",
    "X66n1296_014:0080a13": "鋪功德未到石頭不妨疑著。及到石頭失却一隻",
    "X66n1296_014:0080a14": "眼。且道那裏是他失却一隻眼處。試辨看。",
    "X66n1296_014:0080a15": "安國聰云。長髭好不丈夫。可惜一鋪功德被人玷",
    "X66n1296_014:0080a16": "汙了也。當時待垂一足。便與掀倒禪牀。不為分外。",
    "X66n1296_014:0080a17": "雪竇正徵云。甚處是石頭點眼處。雪竇恁麼道。是",
    "X66n1296_014:0080a18": "肯伊是不肯伊。",
    "X66n1296_014:0080a19": "長髭問僧甚處來。曰九華控石菴。髭曰菴主是什麼",
    "X66n1296_014:0080a20": "人。曰馬祖下尊宿。髭曰名什麼。曰不委他法號。髭曰",
    "X66n1296_014:0080a21": "他不委你不委。曰尊宿眼在甚處。髭曰若是菴主親",
    "X66n1296_014:0080a22": "來今日也須喫棒。曰賴遇和尚放過某甲。髭曰百年",
    "X66n1296_014:0080a23": "後討個師僧也難得。",
    "X66n1296_014:0080a24": "雪竇顯云。是則二俱作家。要且只解收虎尾不解",
    "X66n1296_014:0080b01": "據虎頭。若使德山令行。並須瓦解。",
    "X66n1296_014:0080b02": "資福廣云。熱燄川流洪浪雲湧。者僧能聿身徑過",
    "X66n1296_014:0080b03": "固是難得。惜乎末後被人陰蛀。全然不知。何也。信",
    "X66n1296_014:0080b04": "所謂祇能慎初不善護末。資福今日為伊護末。貴",
    "X66n1296_014:0080b05": "圖與古人相見。待道百年後討個師僧也難得。則",
    "X66n1296_014:0080b06": "向道是何言歟。管教長髭開粥度夏。",
    "X66n1296_014:0080b07": "雪竇正云。作者相見照用同時行說俱到。就中覓",
    "X66n1296_014:0080b08": "纖毫過患了不可得。明覺則欲決黃河之濤。控華",
    "X66n1296_014:0080b09": "山之石。明眼看來直是冬行春令。",
    "X66n1296_014:0080b10": "潭州大川禪師(青二石頭遷嗣)因江陵僧來參。川問幾時發",
    "X66n1296_014:0080b11": "足江陵。僧提起坐具。川曰謝子遠來。下去。僧遶禪牀",
    "X66n1296_014:0080b12": "一帀便出。川曰。若不恁麼。爭知眼目端的。僧撫掌曰。",
    "X66n1296_014:0080b13": "苦殺人。洎合錯判諸方。川曰甚得禪宗道理。",
    "X66n1296_014:0080b14": "丹霞然云。於大川法道即得。我者裏即不然。僧便",
    "X66n1296_014:0080b15": "問未審此間作麼生。霞曰猶較大川三步在。僧禮",
    "X66n1296_014:0080b16": "拜。霞曰錯判諸方者多。洞山价云。若不是丹霞。難",
    "X66n1296_014:0080b17": "分玉石。",
    "X66n1296_014:0080b18": "天童悟云。洞山老漢失却一隻眼。須知者僧禮拜",
    "X66n1296_014:0080b19": "不是好心。只是後來少一轉語。前話不圓。所以遭",
    "X66n1296_014:0080b20": "人檢點。當時待丹霞曰錯判諸方者多。但撫掌笑",
    "X66n1296_014:0080b21": "云者老漢大似不打自招。如此則任是老丹霞也",
    "X66n1296_014:0080b22": "未免疑著。",
    "X66n1296_014:0080b23": "普廕□云。洞山只解扶強不解扶弱。丹霞好則好",
    "X66n1296_014:0080b24": "矣只是要便宜。二俱不了。遂以右手拍禪牀云。過",
    "X66n1296_014:0080c01": "者邊著。還知大川者僧二人落處麼。一堂風冷澹。",
    "X66n1296_014:0080c02": "千古意分明。",
    "X66n1296_014:0080c03": "潮州靈山大顛寶通禪師(青二石頭遷嗣)因韓文公過訪。問",
    "X66n1296_014:0080c04": "和尚春秋多少。顛提起數珠曰會麼。公曰不會。顛曰",
    "X66n1296_014:0080c05": "晝夜一百八。公不曉遂回。次日再來。至山門前見首",
    "X66n1296_014:0080c06": "座。便舉前話問意旨如何。座扣齒三下。及見顛理前",
    "X66n1296_014:0080c07": "問。顛亦扣齒三下。公曰原來佛法無兩般。顛曰何以",
    "X66n1296_014:0080c08": "見得。公曰適來問首座亦如是。顛乃召首座問。是汝",
    "X66n1296_014:0080c09": "如此對否。座曰是。顛便打趁出院。",
    "X66n1296_014:0080c10": "保福展云。首座知前不知後。大顛令不單行。",
    "X66n1296_014:0080c11": "灜山誾云。首座眼親。顛師手快。俱未免被文公勘",
    "X66n1296_014:0080c12": "破。雖然。還知大顛打首座意麼。翻雲全在我。覆雨",
    "X66n1296_014:0080c13": "更由誰。",
    "X66n1296_014:0080c14": "寶壽方因僧問。首座扣齒。大顛亦扣齒。不妨空合",
    "X66n1296_014:0080c15": "空水合水。為甚麼却行擯斥。方云。明修棧道暗度",
    "X66n1296_014:0080c16": "陳倉。僧云祇如首座又作麼生。方云。但得成人美。",
    "X66n1296_014:0080c17": "何辭釁一身。",
    "X66n1296_014:0080c18": "天界盛云。既首座扣齒在前。大顛扣齒在後。如何",
    "X66n1296_014:0080c19": "大顛反逐首座。若向者裏見古人能赤手殺人活",
    "X66n1296_014:0080c20": "人。始堪續佛慧命。不然。總是虗生浪死有甚麼受",
    "X66n1296_014:0080c21": "用。會麼。龍生金鳳子。冲破碧琉璃。",
    "X66n1296_014:0080c22": "百丈泐云。賽翁失馬已經得失相參。假途伐虢未",
    "X66n1296_014:0080c23": "免因行掉臂。目機銖兩舉一明三。網疎豈漏巨鯤。",
    "X66n1296_014:0080c24": "擊析偏嚴暴客。扣齒出院。條罪俱陳。心不負人。面",
    "X66n1296_014:0081a01": "無慙色。",
    "X66n1296_014:0081a02": "神鼎澤云。殺人須見血。為人須為徹。則不無大顛。",
    "X66n1296_014:0081a03": "檢點將來。合喫山僧手中棒。何故聻。不見道殺人",
    "X66n1296_014:0081a04": "須見血。為人須為徹。",
    "X66n1296_014:0081a05": "青龍斯云。諸方或曰首座不合答是。是乃十成死",
    "X66n1296_014:0081a06": "語。逐塊語。所以擯出。或曰首座亦是作家。大顛令",
    "X66n1296_014:0081a07": "不單行。要借首座鼻孔出氣。似恁般見解。何異羣",
    "X66n1296_014:0081a08": "盲摸象。有甚諦當處。大眾。既都不是。畢竟誵譌在",
    "X66n1296_014:0081a09": "甚麼處。卓拄杖云。不因盡法無民。怎得山河一統。",
    "X66n1296_014:0081a10": "天寶真云。首座扣齒互唱玄猷。祇應贊嘆有分。為",
    "X66n1296_014:0081a11": "什麼却遭擯出。還知大顛落處麼。打草祇要驚蛇。",
    "X66n1296_014:0081a12": "龍華體云。一條拄杖兩人羿。雖然。當時韓公若是",
    "X66n1296_014:0081a13": "個漢。連大顛也須出院。",
    "X66n1296_014:0081a14": "鳳山啟云。掀翻海嶽別轉乾坤。須是大顛老手。若",
    "X66n1296_014:0081a15": "非首座。孤掌難鳴。何故。不因漁父引。怎得見波濤。",
    "X66n1296_014:0081a16": "大顛因韓文公請曰。弟子軍中事繁。佛法省要處乞",
    "X66n1296_014:0081a17": "師一語。顛良久。公罔措。時三平為侍者。乃敲禪牀三",
    "X66n1296_014:0081a18": "下。顛曰作麼。平曰。先以定動。後以智拔。公有省乃曰。",
    "X66n1296_014:0081a19": "和尚門風高峻。弟子於侍者邊得個入處。",
    "X66n1296_014:0081a20": "光相得云。三平雖善正打旁敲。未免傷鋒犯手。文",
    "X66n1296_014:0081a21": "公入處即不無。佛法省要處未夢見在。何故。不合",
    "X66n1296_014:0081a22": "將砂盆底當作古鏡。若夫大顛良久。無孔鐵錘不",
    "X66n1296_014:0081a23": "吝面擲。固為衲僧用處。然檢點將來。太殺費鹽費",
    "X66n1296_014:0081a24": "醬。",
    "X66n1296_014:0081b01": "古塘□云。大顛默然。賊身已露。侍者敲牀。轉見不",
    "X66n1296_014:0081b02": "堪。文公雖然悟去。也是杓卜聽虗聲。",
    "X66n1296_014:0081b03": "白巖符云。大顛良久已涉繁詞。那堪侍者勞叨。致",
    "X66n1296_014:0081b04": "使大儒浪經跋涉。省要云乎哉。當時直把侍者打",
    "X66n1296_014:0081b05": "了擯出。也未救得一半。",
    "X66n1296_014:0081b06": "澧州大同濟禪師(青二石頭遷嗣)因米胡領眾到。纔欲相見",
    "X66n1296_014:0081b07": "同便拽轉禪牀面壁而坐。米於背後立少時。却回客",
    "X66n1296_014:0081b08": "位。同曰。是即是。若不驗過已後遭人貶剝。乃令侍者",
    "X66n1296_014:0081b09": "請米至。米纔上却拽轉便坐。同乃繞禪牀一帀便歸",
    "X66n1296_014:0081b10": "方丈。米却拽倒禪牀領眾便去。",
    "X66n1296_014:0081b11": "廣胤標云。反古者不可非。循禮者何足多。此二老",
    "X66n1296_014:0081b12": "一期相見。直是眼便手親光前耀後。然仔細看來。",
    "X66n1296_014:0081b13": "翻成特地。何也。誰謂含愁獨不見。更教明月照流",
    "X66n1296_014:0081b14": "黃。",
    "X66n1296_014:0081b15": "白巖符云。偷天之作。入地之謀。在二老互擅其長。",
    "X66n1296_014:0081b16": "主賓相見固足觀瞻。若論古佛家風。且各與他三",
    "X66n1296_014:0081b17": "尺覆面布子。",
    "X66n1296_014:0081b18": "△南三",
    "X66n1296_014:0081b19": "潭州溈山靈祐禪師(南三百丈海嗣)一日見劉鐵磨來。山曰",
    "X66n1296_014:0081b20": "老牸牛汝來也。磨曰。來日臺山大會齋。和尚還去麼。",
    "X66n1296_014:0081b21": "山乃放身作臥勢。磨便出去。",
    "X66n1296_014:0081b22": "淨慈一云。溈山老漢平生一條脊梁抝不曲。被劉",
    "X66n1296_014:0081b23": "鐵磨一推推倒。直至如今起不得。若要扶起溈山。",
    "X66n1296_014:0081b24": "請各下一轉語。眾無語。師以拄杖一時趁散。",
    "X66n1296_014:0081c01": "中峰本云。溈山被鐵磨一拶拶倒。要起起不得。鐵",
    "X66n1296_014:0081c02": "磨被溈山一推推轉。要住住不得。本上座與麼批",
    "X66n1296_014:0081c03": "判。多少人在背後咬斷拇指。",
    "X66n1296_014:0081c04": "博山來云。案山起雲。主山下雨。杓卜聽虗聲。熟睡",
    "X66n1296_014:0081c05": "饒譫語。只饒弓折箭盡未是作家。要得同氣相求",
    "X66n1296_014:0081c06": "同聲相應。看者一隊水牯牛。復笑云。鼻頭總在博",
    "X66n1296_014:0081c07": "山手裏。",
    "X66n1296_014:0081c08": "愚菴盂云。溈山被鐵磨一問。直得倒街臥路。雖有",
    "X66n1296_014:0081c09": "牛馬踐踏總不顧也。且道大會齋去不去。來日再",
    "X66n1296_014:0081c10": "看。",
    "X66n1296_014:0081c11": "義山訥云。溈山婆子。者兩個漢雖然一挨一拶拍",
    "X66n1296_014:0081c12": "拍相應。要且祇在建化門頭。若論衲僧巴鼻。猶較",
    "X66n1296_014:0081c13": "三十步。",
    "X66n1296_014:0081c14": "石塔忍云。溈山老子為口勞身。殊無大人氣象。鐵",
    "X66n1296_014:0081c15": "磨雖能相機而轉。要且老婆氣息。",
    "X66n1296_014:0081c16": "溈山示眾。老僧百年後向山下作一頭水牯牛。左脅",
    "X66n1296_014:0081c17": "下書五字曰溈山僧某甲。當恁麼時。喚作溈山僧又",
    "X66n1296_014:0081c18": "是水牯牛。喚作水牯牛又是溈山僧。畢竟喚作什麼",
    "X66n1296_014:0081c19": "即得。仰山出禮拜而退。",
    "X66n1296_014:0081c20": "雲居膺代云。師無異號。",
    "X66n1296_014:0081c21": "資福寶云。當時但作此○相拓呈之。",
    "X66n1296_014:0081c22": "芭蕉清代作此[○@牛]相拓呈之。又云。同道者方知。",
    "X66n1296_014:0081c23": "芭蕉徹代。當時作此[(○@初)/((○@衣)*(○@佛))]相拓呈之。又云。說也說了。",
    "X66n1296_014:0081c24": "註也註了。悟取好。乃述偈曰。不是溈山不是牛。一",
    "X66n1296_014:0082a01": "身兩號實難酬。離却兩處應須道。如何道得出常",
    "X66n1296_014:0082a02": "流。",
    "X66n1296_014:0082a03": "中峰本云。道是溈山僧却是水牯牛好。道是水牯",
    "X66n1296_014:0082a04": "牛却是溈山僧好。當時有人下得者兩個好字。教",
    "X66n1296_014:0082a05": "他百劫千生要脫水牯牛也未得在。",
    "X66n1296_014:0082a06": "通玄奇云。溈山一身充兩役。到底功不成名不就。",
    "X66n1296_014:0082a07": "仰山雖解扶豎。終是家業喪亡。",
    "X66n1296_014:0082a08": "靈巖儲云。溈山老子無大人相。將平生底蘊一時",
    "X66n1296_014:0082a09": "傾出。殊不顧旁觀者哂。仰山個漢盡力欲為父隱。",
    "X66n1296_014:0082a10": "怎奈依舊藏頭露尾。山僧今日將他父子一串穿",
    "X66n1296_014:0082a11": "却擿向諸人面前。個中還有撥著便轉的麼。如無。",
    "X66n1296_014:0082a12": "山僧再與你下個註脚。[○@尾]。切忌在驢胎馬腹裏作",
    "X66n1296_014:0082a13": "活計。",
    "X66n1296_014:0082a14": "神鼎澤云。要識溈山麼。以左手拍禪牀云。者裏是。",
    "X66n1296_014:0082a15": "要識水牯牛麼。以右手拍禪牀云。者裏是。復以兩",
    "X66n1296_014:0082a16": "手拍一拍云。六月十三。熱不相瞞。",
    "X66n1296_014:0082a17": "雪竇正云。大小溈山好似嚼飯餧嬰孩。不堪檢點。",
    "X66n1296_014:0082a18": "芭蕉雖然和盤托出。若要絕人情見則未可。知麼。",
    "X66n1296_014:0082a19": "良久云。貪觀天上月。失却手中橈。",
    "X66n1296_014:0082a20": "溈山因仰山香嚴侍立次。溈舉手曰。如今恁麼者少。",
    "X66n1296_014:0082a21": "不恁麼者多。嚴從東過西立。仰從西過東立。溈曰者",
    "X66n1296_014:0082a22": "個因緣三十年後如金擿地相似。仰曰亦須是和尚",
    "X66n1296_014:0082a23": "提唱始得。嚴曰即今亦不少。溈曰合取口。",
    "X66n1296_014:0082a24": "南堂靜云。象王嚬呻。獅子哮吼。踞地盤空。移星換",
    "X66n1296_014:0082b01": "斗。坐斷舌頭。合取狗口。一回擿地作金聲。九曲黃",
    "X66n1296_014:0082b02": "河徹底清。",
    "X66n1296_014:0082b03": "溈山與仰山摘茶次。溈曰。終日摘茶。只聞子聲。不見",
    "X66n1296_014:0082b04": "子形。仰撼茶樹。溈曰。子祇得其用。不得其體。仰曰未",
    "X66n1296_014:0082b05": "審和尚如何。溈良久。仰曰。和尚祇得其體。不得其用。",
    "X66n1296_014:0082b06": "溈曰放子三十棒。仰曰。和尚棒某甲喫。某甲棒教誰",
    "X66n1296_014:0082b07": "喫。溈曰放子三十棒。",
    "X66n1296_014:0082b08": "報慈遂云。且道過在什麼處。",
    "X66n1296_014:0082b09": "首山念云。當時不是溈山。便見扶籬摸壁。",
    "X66n1296_014:0082b10": "瑯瑘覺云。五更侵早起。更有夜行人。又云。若不是",
    "X66n1296_014:0082b11": "溈山。洎合打破蔡州。",
    "X66n1296_014:0082b12": "白雲端云。溈山放子三十棒。也是養子之緣。",
    "X66n1296_014:0082b13": "天童覺云。溈山仰山父父子子。叢林盡道各得一",
    "X66n1296_014:0082b14": "橛。殊不知天共白雲曉。水和明月秋。",
    "X66n1296_014:0082b15": "玉泉璉云。直饒體用兩全。怎奈當頭錯過。錯過則",
    "X66n1296_014:0082b16": "且置。祇如放子三十棒又作麼生。三盞酒粧公子",
    "X66n1296_014:0082b17": "面。一枝花插美人頭。",
    "X66n1296_014:0082b18": "薦福璨云。仰山撼樹。溈山良久。說體說用。互揚家",
    "X66n1296_014:0082b19": "醜。且道放子三十棒又作麼生。展盡旗鎗用處窮。",
    "X66n1296_014:0082b20": "依前輥入草窠中。",
    "X66n1296_014:0082b21": "天童悟云。溈仰父子雖善切磋。未免體用分作兩",
    "X66n1296_014:0082b22": "路。且作麼生得體用一致。舉手云。普請採茶去。",
    "X66n1296_014:0082b23": "灜山誾云。鸞隨鳳舞。蠅見蛆懽。且道是得體是得",
    "X66n1296_014:0082b24": "用。",
    "X66n1296_014:0082c01": "廣教玉云。氈拍板六律諧聽。無孔笛五音協暢。互",
    "X66n1296_014:0082c02": "換投機。風流不墜。還他父子作家。若在臨濟門下。",
    "X66n1296_014:0082c03": "棒折也未放在。雖然。且道溈山前後放六十棒又",
    "X66n1296_014:0082c04": "作麼生。擊案云。好雨千峰迎翠色。太平野老唱謳",
    "X66n1296_014:0082c05": "歌。",
    "X66n1296_014:0082c06": "溈山問仰山。即今事且置。古來事作麼生。仰叉手近",
    "X66n1296_014:0082c07": "前。溈曰。猶是即今事。古來事作麼生。仰退後立。溈曰",
    "X66n1296_014:0082c08": "汝屈我。我屈汝。仰便禮拜。",
    "X66n1296_014:0082c09": "昭覺勤云。仰山雖善進前退後發明古今。其奈溈",
    "X66n1296_014:0082c10": "山向胡餅裏呷汁。壓沙覓油。雖然如是。且道仰山",
    "X66n1296_014:0082c11": "叉手意作麼生。若也知得。行脚事辦。其或未然。老",
    "X66n1296_014:0082c12": "僧不曾孤負諸人。自是諸人孤負老僧。",
    "X66n1296_014:0082c13": "溈山上堂。僧出曰請和尚為眾說法。山曰我為汝得",
    "X66n1296_014:0082c14": "徹困也。僧便禮拜。",
    "X66n1296_014:0082c15": "玄沙備云。大小溈山被者僧一問。直得百雜碎。",
    "X66n1296_014:0082c16": "愚菴孟云。須知溈山未上堂早已徹困也。",
    "X66n1296_014:0082c17": "溈山睡次。仰山問訊。溈乃回面向壁。仰曰和尚何得",
    "X66n1296_014:0082c18": "如此。溈起曰。我適來得一夢。你試為我原看。仰取一",
    "X66n1296_014:0082c19": "盆水與溈洗面。少頃香嚴亦來問訊。溈曰。我適來得",
    "X66n1296_014:0082c20": "一夢。寂子為我原了。汝更與我原看。嚴乃點一盌茶",
    "X66n1296_014:0082c21": "來。溈曰二子見解過於鶖子。",
    "X66n1296_014:0082c22": "昭覺勤云。夢中說夢深許溈山。妙用神通須還二",
    "X66n1296_014:0082c23": "子。傳茶度水耀古騰今。年老心孤憐兒惜子。向衲",
    "X66n1296_014:0082c24": "僧門下。一人在門外。一人在門內。更有一人徧界",
    "X66n1296_014:0083a01": "不曾藏。佛眼覰不見。",
    "X66n1296_014:0083a02": "南堂靜云。撥草瞻風。孤峰獨宿。鼓無絃琴。唱無音",
    "X66n1296_014:0083a03": "曲。溈仰香嚴鼎之三足。臨機不費纖毫力。任運分",
    "X66n1296_014:0083a04": "身千百億。",
    "X66n1296_014:0083a05": "白巖符云。香嚴仰山固不忝為溈山諍子。然職典",
    "X66n1296_014:0083a06": "巾瓶則有分。若是倒捋虎鬚當仁不讓。則又須別",
    "X66n1296_014:0083a07": "有所長始得。我若作仰山。待道我適來得一夢汝",
    "X66n1296_014:0083a08": "試為我原看。便向道者老漢幸纔醒來猶作寐語。",
    "X66n1296_014:0083a09": "管取溈山者漢慙惶無地。",
    "X66n1296_014:0083a10": "溈山問雲巖。聞汝久在藥山是否。巖曰是。溈曰如何",
    "X66n1296_014:0083a11": "是藥山大人相。巖曰涅槃後有。溈曰如何是涅槃後",
    "X66n1296_014:0083a12": "有。巖曰水灑不著。巖却問溈。未審百丈大人相如何。",
    "X66n1296_014:0083a13": "溈曰。巍巍堂堂煒煒煌煌。聲前非聲色後非色。蚊子",
    "X66n1296_014:0083a14": "上鐵牛。無汝下嘴處。",
    "X66n1296_014:0083a15": "天童華云。二尊宿說大人相。何異指鹿為馬。或有",
    "X66n1296_014:0083a16": "問歸宗。虎丘大人相作麼生。向他道九九百百半",
    "X66n1296_014:0083a17": "青半白。",
    "X66n1296_014:0083a18": "天童忞云。二尊宿指鹿為馬。應菴祖證龜成鼈。各",
    "X66n1296_014:0083a19": "領三頓棒。若是天童則不然。有問先老人大人相",
    "X66n1296_014:0083a20": "作麼生。擗胷云看看。復云。堂堂皇皇歷歷落落。三",
    "X66n1296_014:0083a21": "生六十劫悟去也不知。",
    "X66n1296_014:0083a22": "溈山侍百丈入山作務次。丈曰將得火來麼。溈曰將",
    "X66n1296_014:0083a23": "得來。丈曰在甚處。溈乃拈一枝柴吹兩吹度與丈。丈",
    "X66n1296_014:0083a24": "曰如蟲禦木。",
    "X66n1296_014:0083b01": "徑山杲云。百丈若無後語。洎被典座瞞。",
    "X66n1296_014:0083b02": "天寧琦云。百丈却因後語被人覰破。帶累典座隨",
    "X66n1296_014:0083b03": "邪逐惡。天寧幸是無事。汝諸人在者裏覓個什麼。",
    "X66n1296_014:0083b04": "以拄杖一齊趁散。",
    "X66n1296_014:0083b05": "溈山因遊山到一盤石上坐。仰山侍立次。忽鴉銜一",
    "X66n1296_014:0083b06": "紅柿落在面前。仰取以呈溈。溈曰子甚處得來。仰曰",
    "X66n1296_014:0083b07": "此是和尚道德所感。溈分半與仰曰。子也不得無分。",
    "X66n1296_014:0083b08": "玄沙備云。大小溈山被仰山一坐。至今起不得。",
    "X66n1296_014:0083b09": "天童悟云。玄沙只知溈山被坐。竟不知仰山被溈",
    "X66n1296_014:0083b10": "山半個柿子塞却咽喉。至今轉氣不來。",
    "X66n1296_014:0083b11": "溈山問道吾。甚處去來。吾曰看病來。溈曰有幾人病。",
    "X66n1296_014:0083b12": "吾曰有病底有不病底。溈曰不病底莫是智頭陀麼。",
    "X66n1296_014:0083b13": "吾曰病與不病總不干他事。溈曰不干一句速道速",
    "X66n1296_014:0083b14": "道。吾曰道得也與他沒交涉。",
    "X66n1296_014:0083b15": "博山來云。溈山懷仁。道吾尚義。二老雖則不露針",
    "X66n1296_014:0083b16": "鋒。也太殺俊俏。且道誰是病者。誰是不病者。誰是",
    "X66n1296_014:0083b17": "不干者。試指出看。",
    "X66n1296_014:0083b18": "天童忞云。一千五百人善知識作與麼語話。若是",
    "X66n1296_014:0083b19": "山僧。與他劈脊便棒。雖然。者一棒有負墮處。請諸",
    "X66n1296_014:0083b20": "人檢點看。",
    "X66n1296_014:0083b21": "溈山上堂。仲冬嚴寒年年事。晷運遷移事若何。仰山",
    "X66n1296_014:0083b22": "進前叉手而立。溈曰我情知你答者話不得。香嚴曰",
    "X66n1296_014:0083b23": "某甲偏答得者話。溈乃躡前問。嚴亦進前叉手而立。",
    "X66n1296_014:0083b24": "溈曰賴遇寂子不會。",
    "X66n1296_014:0083c01": "瑞巖慍云。溈山將引二子向冰枯雪老之時作一",
    "X66n1296_014:0083c02": "家燕。熊掌馱峰下箸厭餵。管絃鼉鼓聲徹雲霄。遠",
    "X66n1296_014:0083c03": "近觀瞻莫不欣艶。及乎分付家財。依然却成吳越。",
    "X66n1296_014:0083c04": "擊拂云。當初只道茅長短。燒了方知地不平。",
    "X66n1296_014:0083c05": "烏石道云。溈山父子三人裝一棚傀儡。打個決殺。",
    "X66n1296_014:0083c06": "無好散場。千古為叢林話欛。且道那裏是他打決",
    "X66n1296_014:0083c07": "殺處。兩人各各叉雙手。門外砂盆井石走。笑殺溈",
    "X66n1296_014:0083c08": "山老古錐。却來面南看北斗。",
    "X66n1296_014:0083c09": "金粟元云。明投暗合線去絲來。縱奪可觀轉身有",
    "X66n1296_014:0083c10": "路。若是山僧見伊叉手進前。各與一頓趁出。者裏",
    "X66n1296_014:0083c11": "挨得身轉。後代兒孫不致寂寥。還會麼。殺人刀活",
    "X66n1296_014:0083c12": "人劒。",
    "X66n1296_014:0083c13": "溈山泥壁次。李軍容來。具公裳直至溈背後端笏而",
    "X66n1296_014:0083c14": "立。溈回首見。便側泥盤作接泥勢。軍容便轉笏作進",
    "X66n1296_014:0083c15": "泥勢。溈乃拋下泥盤携軍容手同歸方丈。",
    "X66n1296_014:0083c16": "巖頭奯云。噫。佛法澹泊也。大小溈山泥壁也不了。",
    "X66n1296_014:0083c17": "明招謙云。當時合作麼生。免被巖頭檢點。代云。却",
    "X66n1296_014:0083c18": "轉泥盤作泥壁勢。待伊動靜便歸方丈。",
    "X66n1296_014:0083c19": "黃龍新云。巖頭錯下名言。殊不知溈山軍容弄巧",
    "X66n1296_014:0083c20": "成拙。",
    "X66n1296_014:0083c21": "溈山問仰山天寒人寒。仰曰大家在者裏。溈曰何不",
    "X66n1296_014:0083c22": "直說。仰曰。適來也不曲。和尚如何。溈曰直須隨流。",
    "X66n1296_014:0083c23": "瑞巖慍云。珠明川媚。玉潤山輝。溈山父子之謂也。",
    "X66n1296_014:0083c24": "是則固是。當時若知有轉身一路。子孫也未到斷",
    "X66n1296_014:0084a01": "絕。還會麼。人天渾莫測。珍重赤鬚鬍。",
    "X66n1296_014:0084a02": "溈山問僧汝會作什麼。僧曰會卜。溈拈起拂子曰。者",
    "X66n1296_014:0084a03": "個六十四卦那一卦收。僧無對。溈曰。適來大壯。今是",
    "X66n1296_014:0084a04": "明夷。",
    "X66n1296_014:0084a05": "寶壽新云。溈山擔得個死猫頭。只管東卜西卜。祇",
    "X66n1296_014:0084a06": "要人舌頭上說得好些。肚裏便乃快活。其或未然。",
    "X66n1296_014:0084a07": "遂生悔吝。竟不解者僧出鬼谷之門。所以被他覰",
    "X66n1296_014:0084a08": "破心肝五臟。將你從前事體悉皆斷盡。但不曾留",
    "X66n1296_014:0084a09": "得個外象三爻。至今令人疑著。要識外象三爻麼。",
    "X66n1296_014:0084a10": "禍福無門惟人自召。",
    "X66n1296_014:0084a11": "白巖符代僧云。和尚今年須防失脫。",
    "X66n1296_014:0084a12": "溈山與仰山行次。指柏樹子問曰前頭是什麼。仰曰",
    "X66n1296_014:0084a13": "柏樹子。溈却問耘田翁。翁亦曰柏樹子。溈曰者耘田",
    "X66n1296_014:0084a14": "翁向後亦有五百眾。",
    "X66n1296_014:0084a15": "溈山哲云。山僧則不然。耘田翁吾不如汝。且道大",
    "X66n1296_014:0084a16": "圓是山僧是。若人辨得。許汝具擇法眼。若也不辨。",
    "X66n1296_014:0084a17": "佛法熾然生滅。",
    "X66n1296_014:0084a18": "神鼎諲徵云。為復意在耘田翁處。為復意在仰山",
    "X66n1296_014:0084a19": "分上。為復總不恁麼。",
    "X66n1296_014:0084a20": "愚菴盂云。溈山作恁麼語話。耘田翁未肯點頭在。",
    "X66n1296_014:0084a21": "溈山在法堂坐。庫頭擊木魚。火頭擿却火抄拊掌大",
    "X66n1296_014:0084a22": "笑。溈曰。眾中也有恁麼人。遂喚來問你作麼生。火頭",
    "X66n1296_014:0084a23": "曰某甲不喫粥肚饑所以歡喜。溈乃點頭。",
    "X66n1296_014:0084a24": "鏡清怤云。將知溈山眾裏無人。",
    "X66n1296_014:0084b01": "鼓山球云。將知溈山眾裏有人。",
    "X66n1296_014:0084b02": "昭覺勤云。者僧洪音大震。直得千五百人眼目定",
    "X66n1296_014:0084b03": "動。及乎勘證將來。却打個背翻筋斗。若不是溈山。",
    "X66n1296_014:0084b04": "怎見汗馬功勞。",
    "X66n1296_014:0084b05": "磬山修云。百姓日用而不知。故君子之道鮮矣。鏡",
    "X66n1296_014:0084b06": "清道將知溈山眾裏無人。鼓山道將知溈山眾裏",
    "X66n1296_014:0084b07": "有人。且道是賞伊是罰伊。",
    "X66n1296_014:0084b08": "愚菴盂云。者僧在千百眾中奪錦而歸。及乎詢其",
    "X66n1296_014:0084b09": "所以。却又將扇子掩面而避。鏡清云將知溈山眾",
    "X66n1296_014:0084b10": "裏無人。鼓山云將知溈山眾裏有人。則二老為此",
    "X66n1296_014:0084b11": "僧擔板各有所見。要識此僧也大難在。會麼。分明",
    "X66n1296_014:0084b12": "只在秋江上。明月蘆花何處尋。",
    "X66n1296_014:0084b13": "溈山夏末因仰山來問訊。溈曰。子一夏不見上來。在",
    "X66n1296_014:0084b14": "下面作何所務。仰曰。慧寂在下面。鋤得一片畬。下得",
    "X66n1296_014:0084b15": "一籮種。溈曰子今夏不虗過。仰却問未審和尚一夏",
    "X66n1296_014:0084b16": "之中作何所務。溈曰日中一飯夜後一寢。仰曰和尚",
    "X66n1296_014:0084b17": "今夏亦不虗過。道了乃吐舌。溈曰寂子何得自傷己",
    "X66n1296_014:0084b18": "命。",
    "X66n1296_014:0084b19": "溈山哲云。仰山眼照四天下。到大圓面前却向淨",
    "X66n1296_014:0084b20": "地喫交。大圓雖則養子之緣。不免拄後人脣齒。",
    "X66n1296_014:0084b21": "天童覺云。少當努力。老合歇心。者一夏總不虗過。",
    "X66n1296_014:0084b22": "為什麼仰山道了吐舌。若檢點得出。禍不入慎家",
    "X66n1296_014:0084b23": "之門。",
    "X66n1296_014:0084b24": "仰山欽云。溈山與仰山是則子傳父業足可觀光。",
    "X66n1296_014:0084c01": "奈何逗到下梢却又遞相矛盾。致成父不父子不",
    "X66n1296_014:0084c02": "子矣。龍興今夏亦無所作亦不空過。且道與古人",
    "X66n1296_014:0084c03": "是同是別。井底蟾蜍吞却月。",
    "X66n1296_014:0084c04": "天寶樞云。溈山道子也不空過一夏。施鳩毒於樽",
    "X66n1296_014:0084c05": "爼之間。仰山道和尚也不空過一夏。揮戈矛於笑",
    "X66n1296_014:0084c06": "談之頃。召大眾云。會麼。兩個駝子相逢著。世上只",
    "X66n1296_014:0084c07": "今無直人。",
    "X66n1296_014:0084c08": "徑山琇云。鋤一片畬。種一羅粟。欵出囚人口。日中",
    "X66n1296_014:0084c09": "一食。夜間一寢。兔子不離窠。溈仰父子纔相見便",
    "X66n1296_014:0084c10": "要打口鼓。直饒說得天雨四花地搖六震。怎如一",
    "X66n1296_014:0084c11": "默好。",
    "X66n1296_014:0084c12": "芙蓉覺云。二大老發揚家計。雖互有所長。檢點將",
    "X66n1296_014:0084c13": "來。二俱空過。我龍淵者裏。一夏以來也不開畬種",
    "X66n1296_014:0084c14": "粟。也無飽食高眠。一味閒携拄杖松根立。笑問客",
    "X66n1296_014:0084c15": "從何處來。且道是空過是不空過。",
    "X66n1296_014:0084c16": "溈山一日指田謂仰山曰。那頭得恁麼高。者頭得恁",
    "X66n1296_014:0084c17": "麼低。仰曰却是者頭高那頭低。溈曰。汝不信。但向田",
    "X66n1296_014:0084c18": "中立。看兩頭。仰曰。不必中間立。亦莫住兩頭。溈曰。若",
    "X66n1296_014:0084c19": "如是。著水看。水能平物。仰曰。水亦無定。但高處高平。",
    "X66n1296_014:0084c20": "低處低平。溈乃休去。",
    "X66n1296_014:0084c21": "龍池微云。溈仰父子議論者片田地。最初到有些",
    "X66n1296_014:0084c22": "分曉。及乎拶到臨末梢頭。未免懡[怡台+羅]而歇。且道溈",
    "X66n1296_014:0084c23": "山懡[怡台+羅]而歇。仰山懡[怡台+羅]而歇。若人定當得出。要見",
    "X66n1296_014:0084c24": "者片田地高低也不難。",
    "X66n1296_014:0085a01": "溈山謂眾曰。如許多人祇得大機不得大用。仰山舉",
    "X66n1296_014:0085a02": "問山下一菴主曰。山頭和尚恁麼道。意旨如何。主曰",
    "X66n1296_014:0085a03": "更請舉看。仰擬再舉。被菴主踏倒。仰山歸舉似溈山。",
    "X66n1296_014:0085a04": "山呵呵大笑。",
    "X66n1296_014:0085a05": "笑巖寶別溈山云。寂子更要一踏麼。",
    "X66n1296_014:0085a06": "南澗問云。盡道仰山被菴主一踏。殊不知仰山有",
    "X66n1296_014:0085a07": "作賊不犯的手脚。菴主雖得便宜。未免遭人笑破",
    "X66n1296_014:0085a08": "口脣皮。笑巖老漢恁麼道也是只見錐頭利。且道",
    "X66n1296_014:0085a09": "山僧與諸老相去多少。呵呵大笑。",
    "X66n1296_014:0085a10": "白巖符云。者僧鈎錐在手用處敏捷。不妨是個慣",
    "X66n1296_014:0085a11": "戰作家。或若仰山于更請舉一徧處劈面便掌。又",
    "X66n1296_014:0085a12": "作麼生。雖然。仰山不即恁麼。未必即為好心。",
    "X66n1296_014:0085a13": "溈山問仰山曰。大地眾生業識茫茫。無本可據。子作",
    "X66n1296_014:0085a14": "麼生知他有之與無。仰曰慧寂有個驗處。時有一僧",
    "X66n1296_014:0085a15": "從面前過。仰召曰闍黎。僧回首。仰曰。和尚。者個便是",
    "X66n1296_014:0085a16": "業識茫茫無本可據。溈曰。此是獅子一滴乳。迸散六",
    "X66n1296_014:0085a17": "斛驢乳。",
    "X66n1296_014:0085a18": "開先金云。諸方盡謂仰山勘破者僧。據山僧看來。",
    "X66n1296_014:0085a19": "大小溈仰却被者僧一狀領過。",
    "X66n1296_014:0085a20": "南山寶云。二老勘驗臨機。雖謂快便。殊不知總被",
    "X66n1296_014:0085a21": "者僧看破了也。",
    "X66n1296_014:0085a22": "溈山示眾。行脚高士直須向聲色裏橫行。聲色裏坐",
    "X66n1296_014:0085a23": "臥始得。時疎山仁新到出問曰。如何是不落聲色句。",
    "X66n1296_014:0085a24": "溈豎起拂子。疎曰此是落聲色句。溈放下拂子歸方",
    "X66n1296_014:0085b01": "丈。疎不契遂辭香嚴。嚴曰何不且住。疎曰某甲與和",
    "X66n1296_014:0085b02": "尚無緣。嚴曰。有何因緣不契。試舉看。疎舉前話。嚴曰",
    "X66n1296_014:0085b03": "我有個語。疎曰請道看。嚴曰。言發非聲。色前不物。疎",
    "X66n1296_014:0085b04": "曰元來此中有人。遂囑嚴曰。向後有住處。某甲却來",
    "X66n1296_014:0085b05": "相見。乃去。至晚溈問嚴曰。問聲色話底矮闍黎在麼。",
    "X66n1296_014:0085b06": "嚴曰已去也。溈曰曾舉向子麼。嚴曰某甲亦曾對他",
    "X66n1296_014:0085b07": "來。溈曰試舉看。嚴曰。某甲向他道。言發非聲。色前不",
    "X66n1296_014:0085b08": "物。溈曰他道什麼。嚴曰他深肯某甲。溈失笑曰。將謂",
    "X66n1296_014:0085b09": "者矮子有長處。元來只在者裏。此子向後若有個住",
    "X66n1296_014:0085b10": "處。近山無柴燒。近水無水喫。",
    "X66n1296_014:0085b11": "天童華云。在今天下覓一個言發非聲色前不物",
    "X66n1296_014:0085b12": "底。正如掘地討天。何況更要會他溈山說話。雖然。",
    "X66n1296_014:0085b13": "切忌鑽龜打瓦。",
    "X66n1296_014:0085b14": "龍翔訢云。眾中商量盡道溈山用向上爪牙。惜乎",
    "X66n1296_014:0085b15": "疎山失却一隻眼。殊不知正是溈山失却一隻眼。",
    "X66n1296_014:0085b16": "却被疎山看破。中峰恁麼道。諸人還甘麼。",
    "X66n1296_014:0085b17": "保寧茂云。宗師為人言不虗發。然疎山既不能坐",
    "X66n1296_014:0085b18": "斷舌頭在。應菴又豈免隨邪逐惡。諸上座。山僧者",
    "X66n1296_014:0085b19": "裏放一線道。墮在聲色堆中。把斷要津。一任諸方",
    "X66n1296_014:0085b20": "簡責。",
    "X66n1296_014:0085b21": "樟山量云。溈山雖用向上爪牙。怎奈鼻孔落在疎",
    "X66n1296_014:0085b22": "山手裏。山僧即不然。無事上山行一轉。借問客從",
    "X66n1296_014:0085b23": "何處來。",
    "X66n1296_014:0085b24": "贒峰竟云。疎山不肯。許伊是箇行脚衲僧。祇不合",
    "X66n1296_014:0085c01": "向香嚴爛草繩子裏絆殺。若不是溈山老人肘後",
    "X66n1296_014:0085c02": "符靈。幾被兩箇擔板漢純置一上。",
    "X66n1296_014:0085c04": "宗門拈古彚集卷第十四"
}