{
    "X44n0744_012:0490b02": "四分律名義標釋卷第十二",
    "X44n0744_012:0490b03": "明　廣州沙門釋　弘贊在犙　輯",
    "X44n0744_012:0490b04": "　　新安沙門釋　弘麗羅峰　校",
    "X44n0744_012:0490b05": "　　●律藏卷第十二",
    "X44n0744_012:0490b06": "　　　△掘地第十",
    "X44n0744_012:0490b07": "(此是共戒。尼同制)。",
    "X44n0744_012:0490b08": "已掘地未掘地",
    "X44n0744_012:0490b09": "已掘地者。謂地曾經被掘。蟲類隱散。草木不生。故",
    "X44n0744_012:0490b10": "云已掘地。義名不生地也。未掘地者。謂地未經被",
    "X44n0744_012:0490b11": "掘。故云未掘地。或曾被掘。時經四月。被雨水漬。蟲",
    "X44n0744_012:0490b12": "類草木滋生如本。還名未掘地。義名生地也。如律",
    "X44n0744_012:0490b13": "攝云。生地者。謂未曾經掘。若曾經掘。被天雨溼。若",
    "X44n0744_012:0490b14": "餘水霑。時經三月。是名生地。若無雨溼。及水霑潤。",
    "X44n0744_012:0490b15": "時經六月。亦名生地。異此非生。十誦云多雨國土。",
    "X44n0744_012:0490b16": "八月地生。少雨國土。四月地生。除是名不生地。薩",
    "X44n0744_012:0490b17": "婆多云。四月及八月。此是雨時。地相連著。潤勢相",
    "X44n0744_012:0490b18": "淹。能生草木。故義名生地。餘無雨時。日炙乾燥。風",
    "X44n0744_012:0490b19": "吹土起。而不生草。故義名不生地也。又生地者。胡",
    "X44n0744_012:0490b20": "本云。實地。不生者。云不實地。善見云。真地非真地。",
    "X44n0744_012:0490b21": "真地者。無有沙石瓦礫純土。是名真地。非真地者。",
    "X44n0744_012:0490b22": "多有沙石瓦礫少土。是名非真。若地被燒。亦名非",
    "X44n0744_012:0490b23": "真地。若地有沙石。云何可知得掘。應取少土。以水",
    "X44n0744_012:0490b24": "洮看。若四分石。一分土。可得掘。若石上土。厚四寸。",
    "X44n0744_012:0490c01": "燥得取。若雨已經四月。不得取(石雖四分。要必無蟲草。得掘)。",
    "X44n0744_012:0490c02": "钁斵",
    "X44n0744_012:0490c03": "钁。丘縛切。匡入聲。大鉏也。斵。竹角切。音捉。削也。說",
    "X44n0744_012:0490c04": "文云。斵斫之也。",
    "X44n0744_012:0490c05": "鎌刀",
    "X44n0744_012:0490c06": "力鹽切。音兼。古云。新月似磨鎌。是也。",
    "X44n0744_012:0490c07": "掐傷",
    "X44n0744_012:0490c08": "苦洽切。嵌入聲。爪刺也。本作掐。誤作掐。掐。他刀切。",
    "X44n0744_012:0490c09": "音滔。非此義。",
    "X44n0744_012:0490c10": "知是看是",
    "X44n0744_012:0490c11": "知是看是者。此是淨語。謂比丘欲有所取時。當令",
    "X44n0744_012:0490c12": "彼淨人自知。自看。所應掘。所應置處。然比丘之法。",
    "X44n0744_012:0490c13": "不得直言。掘是置是也。故五分律云。若比丘。一一",
    "X44n0744_012:0490c14": "所須。語淨人言。汝知是。若不解。復語言。汝看是。若",
    "X44n0744_012:0490c15": "不解。復語言。我須是。若不解。復語言。與我是。薩婆",
    "X44n0744_012:0490c16": "多論云。凡欲取菜草土。當遙言。某處有好者。淨來。",
    "X44n0744_012:0490c17": "若到邊指示。即犯也。",
    "X44n0744_012:0490c18": "　　　△壞鬼神村第十一",
    "X44n0744_012:0490c19": "(此是共戒。尼同制)。",
    "X44n0744_012:0490c20": "鬼神村",
    "X44n0744_012:0490c21": "婆沙論云。鬼者。畏也。謂虗怯多畏。又威也。能令人",
    "X44n0744_012:0490c22": "畏其威也。又云希求名鬼。謂彼餓鬼。恒從他人希",
    "X44n0744_012:0490c23": "求飲食。以活性命。故也。神者。能也。大力者。能移山",
    "X44n0744_012:0490c24": "填海。小力者。能隱顯變化。村者。聚也。一切鬼神。託",
    "X44n0744_012:0491a01": "樹而住。猶若人村也。有福而靈曰神。無福而鈍曰",
    "X44n0744_012:0491a02": "鬼。又有福者。依大樹。無福者。依小樹。乃至草藥。戒",
    "X44n0744_012:0491a03": "因緣經云。有神依樹根。有神依樹枝。有神依樹皮",
    "X44n0744_012:0491a04": "裏。有神依樹皮裂中。有神依樹蓓蕾。有神依樹葉。",
    "X44n0744_012:0491a05": "有神依樹華住。有神依樹果。一切藥草樹木。盡有",
    "X44n0744_012:0491a06": "神。神所以依住者。食其香故。正法念處經云。樹下",
    "X44n0744_012:0491a07": "住鬼者。由見人種樹。為施人作蔭。惡心斫伐。取財",
    "X44n0744_012:0491a08": "而用。故墮樹中。常被寒熱也(此亦一報耳。非一切惡心斫伐。而墮樹中",
    "X44n0744_012:0491a09": "也)。",
    "X44n0744_012:0491a10": "壞村",
    "X44n0744_012:0491a11": "律攝云。壞者。是拗。拉。拔。掘。斬截。摧傷。之總名也。根",
    "X44n0744_012:0491a12": "本律云。佛告阿難陀。營作苾芻。所有行法。我今說",
    "X44n0744_012:0491a13": "之。凡授事人。為營作故。將伐樹時。於七八日前。在",
    "X44n0744_012:0491a14": "彼樹下。作曼荼羅。布列香華。設諸祭食。誦三啟經。",
    "X44n0744_012:0491a15": "耆宿苾芻。應作特欹拏呪願。說十善道。讚歎善業。",
    "X44n0744_012:0491a16": "復應告語。若於此樹。舊住天神。應向餘處。別求居",
    "X44n0744_012:0491a17": "止。此樹今為佛法僧寶。有所營作。過七八日已。應",
    "X44n0744_012:0491a18": "斬伐之。若伐樹時。有異相現者。應為讚歎施捨功",
    "X44n0744_012:0491a19": "德。說慳貪過。若仍現相者。即不應伐。若無別相者。",
    "X44n0744_012:0491a20": "應可伐之。若營作苾芻。如我所制。不依行者。得越",
    "X44n0744_012:0491a21": "法罪。如上無別相現者。聽伐。皆是使人伐。非比丘",
    "X44n0744_012:0491a22": "自伐也。五百問云。比丘自手斷樹掘地。作佛墖寺。",
    "X44n0744_012:0491a23": "及造形像。有福不。答。尚不免地獄受大罪苦。有何",
    "X44n0744_012:0491a24": "福耶。以故犯戒故(曼荼羅。此云壇。特欹拏者。是將施物供奉之義。亦是施頌。頌如",
    "X44n0744_012:0491b01": "後百事棄洗鉢水句中出。以此呪顯之)。",
    "X44n0744_012:0491b02": "阿梨陀",
    "X44n0744_012:0491b03": "善見云。黃薑也。",
    "X44n0744_012:0491b04": "憂尸羅",
    "X44n0744_012:0491b05": "或云嗢尸羅。此云茅香根。正法念處經云。是泠藥",
    "X44n0744_012:0491b06": "草名。善見云。憂尸羅者。香莩也(音孚)。根本律云。香附",
    "X44n0744_012:0491b07": "子(嗢。憂。二字。梵音是一也)。",
    "X44n0744_012:0491b08": "貿他致吒",
    "X44n0744_012:0491b09": "雀頭香也。",
    "X44n0744_012:0491b10": "盧犍",
    "X44n0744_012:0491b11": "黃連也。",
    "X44n0744_012:0491b12": "陀樓",
    "X44n0744_012:0491b13": "樓。或作盧。善見云。陀盧者。外國草名也。",
    "X44n0744_012:0491b14": "舍摩羅",
    "X44n0744_012:0491b15": "菩提樹也。",
    "X44n0744_012:0491b16": "婆醯陀",
    "X44n0744_012:0491b17": "善見云。貝多樹也。菩提。貝多。此二種樹。惟見交廣",
    "X44n0744_012:0491b18": "有。餘方不見。貝多。如一百事。多羅句中釋。",
    "X44n0744_012:0491b19": "蘇蔓那華",
    "X44n0744_012:0491b20": "或云蘇摩那。又云須曼那。此云善攝意。又云稱意",
    "X44n0744_012:0491b21": "華。其色黃白。而極香。樹不至大。高三四尺。下垂如",
    "X44n0744_012:0491b22": "蓋。善見云。其華香氣。與末利相似。中阿含經云諸",
    "X44n0744_012:0491b23": "陸地華須摩那華為第一。",
    "X44n0744_012:0491b24": "蘇羅婆",
    "X44n0744_012:0491c01": "善見云。不得此草名也。",
    "X44n0744_012:0491c02": "蒱醯那",
    "X44n0744_012:0491c03": "蒱。或作菩。善見云。菩醯那者。是外國草名也(凡言外國。",
    "X44n0744_012:0491c04": "皆北方胡語也)。",
    "X44n0744_012:0491c05": "羅勒",
    "X44n0744_012:0491c06": "勒。或作芳。香菜也。俗以避石勒諱。改名羅香。本草",
    "X44n0744_012:0491c07": "云。北人呼為蘭香。術家取羊角。馬蹄。燒灰。撒於溫",
    "X44n0744_012:0491c08": "地。遍踏之。即生羅勒。俗呼為西王母菜。食之益人。",
    "X44n0744_012:0491c09": "此有三種。一種堪作生菜。一種葉大。二十步內聞",
    "X44n0744_012:0491c10": "香。一種似紫蘇葉。",
    "X44n0744_012:0491c11": "蓼",
    "X44n0744_012:0491c12": "盧絞切。音了。辛草也。按蓼類有多種。謂天蓼。多生",
    "X44n0744_012:0491c13": "水傍。苗莖高尺餘。葉大色赤。白馬蓼。葉大同前。卑",
    "X44n0744_012:0491c14": "溼之地亦生。水蓼。生淺水中。葉大有黑點。毛蓼。冬",
    "X44n0744_012:0491c15": "根不死。葉上有毛。白蓼。紅蓼。香蓼。禾蓼等。薩婆多",
    "X44n0744_012:0491c16": "論。以蓼。藍。羅勒。胡荽。名自落種子。由其自落。乃得",
    "X44n0744_012:0491c17": "生故。根本律。名開裂種。謂蘭香芸荽等。皆由其開",
    "X44n0744_012:0491c18": "裂。芽乃生故也。僧祇律。以羅勒蓼藍。名心生種。由",
    "X44n0744_012:0491c19": "其心生故。若淨時。他以手揉修。即名淨也。",
    "X44n0744_012:0491c20": "覆羅種",
    "X44n0744_012:0491c21": "此是虗中種也。謂甘蔗。竹。葦。藕根。甕菜。及餘虗中",
    "X44n0744_012:0491c22": "生者。餘律。以蔗竹葦藕。是節生種攝。皆由種節。而",
    "X44n0744_012:0491c23": "得生也。涅槃經云疐子(節。作音接。謂愽接棗梨之類是也)。",
    "X44n0744_012:0491c24": "子子種",
    "X44n0744_012:0492a01": "子還生子者。是也。根本律云。謂稻。麥。大麥。諸豆芥",
    "X44n0744_012:0492a02": "等。此等諸子。由子故生。故名子種。律攝云。異子種。",
    "X44n0744_012:0492a03": "謂穀麥等。謂異類諸子是也。又釋穀麥等。因開裂",
    "X44n0744_012:0492a04": "方乃生芽。是開裂種攝。其異子種者。如因牛角。能",
    "X44n0744_012:0492a05": "生荻等。或因羊毛。而生青稊。於牛糞聚。生青蓮華。",
    "X44n0744_012:0492a06": "從異類生。名異子種。故論云。若物從似因生。如從",
    "X44n0744_012:0492a07": "稻生稻。從麥生麥。若物從異因生。如倒種牛毛。則",
    "X44n0744_012:0492a08": "有蒲生。種角葦生。長阿含經云。有何因緣。世間有",
    "X44n0744_012:0492a09": "五種子。有大亂風。從不敗世界。吹五種子來。生此",
    "X44n0744_012:0492a10": "國。故世間有五種子出。起世經云。爾時有阿那毗",
    "X44n0744_012:0492a11": "羅大風。別於他方成住世界。吹五種子。散此世界",
    "X44n0744_012:0492a12": "中。散已復散。乃至大散。所謂根子。乃至子子。此為",
    "X44n0744_012:0492a13": "五子(此方牛糞。唯生青菌。不發蓮華)。",
    "X44n0744_012:0492a14": "黑縹",
    "X44n0744_012:0492a15": "匹沼切。飄上聲。青白色也。釋名云。淺青色也。",
    "X44n0744_012:0492a16": "若撥",
    "X44n0744_012:0492a17": "北末切。般入聲。捩開也。",
    "X44n0744_012:0492a18": "　　　△異語惱他第十二",
    "X44n0744_012:0492a19": "(此是共戒。尼同制)。",
    "X44n0744_012:0492a20": "一坐食",
    "X44n0744_012:0492a21": "謂比丘受頭陀法者。不數數食。及小食等。唯受一",
    "X44n0744_012:0492a22": "坐食法。於一坐中。食令滿足。更無坐食。設未滿足。",
    "X44n0744_012:0492a23": "有因緣起者。亦無更坐食。故名一坐食。",
    "X44n0744_012:0492a24": "不作餘食法食",
    "X44n0744_012:0492b01": "餘食者。謂比丘食正食竟。尚有餘殘食。或檀越送",
    "X44n0744_012:0492b02": "食。時未過中。若比丘食未足。或食已足。而欲食者。",
    "X44n0744_012:0492b03": "即應將食至一未足比丘所。或復已足。而未起座。",
    "X44n0744_012:0492b04": "對彼作餘食法。而食之。若受頭陀法比丘。不受此",
    "X44n0744_012:0492b05": "餘食法食。唯受一坐食耳。律云。若比丘見和尚阿",
    "X44n0744_012:0492b06": "闍黎等。應起迎。除一坐食。若作餘食法不食。若病",
    "X44n0744_012:0492b07": "應作如是語。大德忍我。有如是因緣。故不起。五分",
    "X44n0744_012:0492b08": "律云。若比丘輕三師。及戒。一一波逸提。十誦律云。",
    "X44n0744_012:0492b09": "不恭敬者。波逸提。薩婆多論云。不恭敬者。胡本記",
    "X44n0744_012:0492b10": "云。惱他也。律攝云。惱他者。謂彼本以惡作事。令他",
    "X44n0744_012:0492b11": "生惱。",
    "X44n0744_012:0492b12": "　　　△嫌罵第十三",
    "X44n0744_012:0492b13": "(此是共戒。尼同制)。",
    "X44n0744_012:0492b14": "有愛恚怖癡",
    "X44n0744_012:0492b15": "有愛者。謂心存憎愛。若相可意者便與物。不相可",
    "X44n0744_012:0492b16": "意者不與物。有恚者。謂意懷瞋恚。若恚恨彼者。則",
    "X44n0744_012:0492b17": "不輸與。無恚恨者。則便遺之。有怖者。謂情存怖畏。",
    "X44n0744_012:0492b18": "若畏其威者。則便與物。無怯者。則不與之。有癡者。",
    "X44n0744_012:0492b19": "謂心懷愚闇。智無分曉。應與物者。不與。不應與者。",
    "X44n0744_012:0492b20": "便與之。",
    "X44n0744_012:0492b21": "譏嫌",
    "X44n0744_012:0492b22": "譏。堅溪切。音雞。誹也。誚也。譴也。又伺察也。嫌胡兼",
    "X44n0744_012:0492b23": "切。音賢。憎也。不平於心也。",
    "X44n0744_012:0492b24": "　　　△敷僧臥具不舉第十四",
    "X44n0744_012:0492c01": "(此是共戒。尼同制)。",
    "X44n0744_012:0492c02": "十七羣比丘",
    "X44n0744_012:0492c03": "時羅閱城中。有十七羣童子。共為親友。最大者年",
    "X44n0744_012:0492c04": "十七。最小者年十二。最富者八十百千。最貧者八",
    "X44n0744_012:0492c05": "十千。中有一童子。名優波離。最為大者。時諸童子。",
    "X44n0744_012:0492c06": "要共出家。即往僧伽藍中。求為見度。時諸比丘。即",
    "X44n0744_012:0492c07": "度令出家。授與具足戒。多習嬉戲。少學禪誦。唯優",
    "X44n0744_012:0492c08": "波離童子。先斷煩惱。證阿羅漢果(優波離。或云和利。或云和提)。",
    "X44n0744_012:0492c09": "鳥啄",
    "X44n0744_012:0492c10": "竹角切。音捉。說文云。鳥食物也。",
    "X44n0744_012:0492c11": "土坌",
    "X44n0744_012:0492c12": "亦作坋。同房刎切。焚上聲。塵塕也。",
    "X44n0744_012:0492c13": "摩摩帝",
    "X44n0744_012:0492c14": "舊翻為寺主。淨師曰。梵云毗訶羅莎弭。此譯為寺",
    "X44n0744_012:0492c15": "主。謂是造寺之人也。僧史略云。詳其寺主。起乎東",
    "X44n0744_012:0492c16": "漢。白馬寺也。寺既爰處。人必主之。于時雖無寺主",
    "X44n0744_012:0492c17": "之名。而有知事之者。東晉以來。此職方盛。故梁武",
    "X44n0744_012:0492c18": "造光宅寺。召法雲為寺主。創立僧制。此乃東夏之",
    "X44n0744_012:0492c19": "規。非關西國本式。元西國以上座為尊。造寺名主。",
    "X44n0744_012:0492c20": "若有事至。共眾評議。眾許方為。不允即止。並無獨",
    "X44n0744_012:0492c21": "任之私。方符大聖之弘化也。",
    "X44n0744_012:0492c22": "毳紵",
    "X44n0744_012:0492c23": "俗作苧。同直呂切。除上聲。麻也紵。科生數十莖。宿",
    "X44n0744_012:0492c24": "根在地中。入春自生。一歲三収。剝去皮之外表。但",
    "X44n0744_012:0493a01": "得其裏。緝以織布。亦草名。此草可以為繩也。",
    "X44n0744_012:0493a02": "　　　△僧房不舉臥具第十五",
    "X44n0744_012:0493a03": "(此是共戒。尼同制)。",
    "X44n0744_012:0493a04": "蟲嚙",
    "X44n0744_012:0493a05": "五考切。音咬。與齩同。齧也。別作咬非(齧音孽。噬也)。",
    "X44n0744_012:0493a06": "水漲",
    "X44n0744_012:0493a07": "知亮切。音障。大水貌。又水之泛溢也。",
    "X44n0744_012:0493a08": "師子",
    "X44n0744_012:0493a09": "梵云僧伽彼。此云師子。智論云。師子王。清淨種中",
    "X44n0744_012:0493a10": "生。深山大谷中住。方頰大骨。身肉肥滿。頭大眼長。",
    "X44n0744_012:0493a11": "光澤明淨。眉高而廣。牙利白淨。口鼻方大。厚實堅",
    "X44n0744_012:0493a12": "滿。齒密齊利。吐赤白舌。雙耳高上。髦髮光潤。上身",
    "X44n0744_012:0493a13": "廣大。膚肉堅著。修脊細腰。其腹不現。長尾利爪。其",
    "X44n0744_012:0493a14": "足安立。巨身大力。從住處出。偃脊嚬呻。以口扣地。",
    "X44n0744_012:0493a15": "現大威勢。食不過時。顯晨朝相。表師子王力。以威",
    "X44n0744_012:0493a16": "麞鹿。熊羆。虎豹。野豬之屬。大哮吼時。其有聞者。或",
    "X44n0744_012:0493a17": "喜或怖。穴處者隱縮。水居者深入。山藏者灒伏。厩",
    "X44n0744_012:0493a18": "象振鎖。狂逸而去。鳥飛空中。高翔遠逝(云云)。",
    "X44n0744_012:0493a19": "　　　△強奪止宿第十六",
    "X44n0744_012:0493a20": "(此是共戒。尼同制)。",
    "X44n0744_012:0493a21": "嫌迮",
    "X44n0744_012:0493a22": "迮。側格切。音謫。迫也。薩婆多論云。此戒體。正戒不",
    "X44n0744_012:0493a23": "得強違前人意。有所為作。若為惱他。故閉戶開戶。",
    "X44n0744_012:0493a24": "閉向開向。然火滅火。然燈滅燈。若唄呪願。讀經。說",
    "X44n0744_012:0493b01": "法。問難。隨他所不樂事作。一一波逸提。必以惱他",
    "X44n0744_012:0493b02": "心故。成罪。",
    "X44n0744_012:0493b03": "　　　△牽他出房第十七",
    "X44n0744_012:0493b04": "(此是共戒。尼同制)。",
    "X44n0744_012:0493b05": "牽出",
    "X44n0744_012:0493b06": "苦堅切。音愆。挽也。引而前也。五分律云。若將其所",
    "X44n0744_012:0493b07": "不喜人來共房住。欲令自出。若出若不出。皆突吉",
    "X44n0744_012:0493b08": "羅。若牽無慚愧人。若欲降伏弟子而牽出。不犯。律",
    "X44n0744_012:0493b09": "攝云。若於門徒。或於餘人。為訶責心。冀其懲息。牽",
    "X44n0744_012:0493b10": "出房時。無犯。然不應令出其住處。應以五事呵責",
    "X44n0744_012:0493b11": "門徒。謂不共語。不共受用。不受承事。遮善品。捨依",
    "X44n0744_012:0493b12": "止。有五過失。應呵責。無信心。有懈怠。出麤言。親惡",
    "X44n0744_012:0493b13": "友。不恭敬。若不應呵而呵。應呵不呵。得惡作罪。若",
    "X44n0744_012:0493b14": "無破戒罪。但難共語者。應為拽韁法。而折伏之。應",
    "X44n0744_012:0493b15": "遣智人。就彼開諫。令其息惡。而來懺謝。捨前五事。",
    "X44n0744_012:0493b16": "應忍恕之。不應恕而恕。應恕不恕。皆得惡作罪。若",
    "X44n0744_012:0493b17": "已近圓人。不行恭敬。不堪教誨者。應與六物。驅令",
    "X44n0744_012:0493b18": "出去。若是求寂。與上下二衣。亦驅令去(曳韁法者。謂暫捨置。",
    "X44n0744_012:0493b19": "不與共語。如惡馬難調。即合韁杙。而捨棄之)。",
    "X44n0744_012:0493b20": "　　　△重閣坐脫脚牀第十八",
    "X44n0744_012:0493b21": "(此是共戒。尼同制)。",
    "X44n0744_012:0493b22": "重閣上",
    "X44n0744_012:0493b23": "根本律云。謂居重閣危朽棚上。律攝云。謂是草室",
    "X44n0744_012:0493b24": "棚閣。顯非牢固。復不防備。若屋牢固。為防備者。無",
    "X44n0744_012:0493c01": "犯。薩婆多云。凡比丘坐臥法。一切審詳。不審詳。必",
    "X44n0744_012:0493c02": "有所傷。兼壞威儀。突吉羅。",
    "X44n0744_012:0493c03": "脫脚牀",
    "X44n0744_012:0493c04": "苾芻尼律云。謂此牀脚。不連上蓋。律攝云。謂插脚",
    "X44n0744_012:0493c05": "牀。雖是插脚。逆[打-丁+屑]牢者。若脚下安替。或仰置者。無",
    "X44n0744_012:0493c06": "犯。薩婆多云。若用一切輭物。支牀脚。不犯。若用甎",
    "X44n0744_012:0493c07": "石瓦等物。能傷人者。用以支牀脚。犯(此以棚閣不堅。復是脫脚",
    "X44n0744_012:0493c08": "之牀。或是脫脚尖者。縱身坐臥。牀脚陷落)。",
    "X44n0744_012:0493c09": "　　　△用蟲水澆泥草第十九",
    "X44n0744_012:0493c10": "(此是共戒。尼同制)。",
    "X44n0744_012:0493c11": "蟲水",
    "X44n0744_012:0493c12": "律攝云。總有二種蟲。一謂眼見。二謂濾得。斯等濾",
    "X44n0744_012:0493c13": "用。或可去蟲。或取無蟲處用。或可信人言。水無蟲。",
    "X44n0744_012:0493c14": "斯並無犯(可信人。謂是持戒者。寧自失身。不傷他命)。根本律云。若苾芻",
    "X44n0744_012:0493c15": "河池水處。多有蟲魚。殺心決去其水。隨有蟲魚。命",
    "X44n0744_012:0493c16": "斷之時。皆得墮罪。若於此水處。堰之令斷。於其下",
    "X44n0744_012:0493c17": "畔。隨蟲命斷。同前得罪。",
    "X44n0744_012:0493c18": "澆泥",
    "X44n0744_012:0493c19": "堅姚切。音驕。漓也。言用水者。用有內外。內用者。飲",
    "X44n0744_012:0493c20": "食之屬。外用者。澆灌。浣濯洗浴之屬。此中用者。是",
    "X44n0744_012:0493c21": "外用。內用者。如下戒制。",
    "X44n0744_012:0493c22": "　　　△覆房過三節第二十",
    "X44n0744_012:0493c23": "(此是共戒。尼同制。餘律或云不共。尼得突吉羅)。",
    "X44n0744_012:0493c24": "窻牖",
    "X44n0744_012:0494a01": "窻。或作牕。同初莊切。音瘡。窻者。助戶為明也。牖。元",
    "X44n0744_012:0494a02": "九切。音有。在牆曰牖。在屋曰牕。穿壁為之也。",
    "X44n0744_012:0494a03": "覆苫",
    "X44n0744_012:0494a04": "苫。詩廉切。閃平聲。蓋也。又編茅以覆屋曰苫原天",
    "X44n0744_012:0494a05": "竺所造室宇臺觀。板屋平頭。壁泥石灰。覆以甎墼。",
    "X44n0744_012:0494a06": "或苫茅苫艸。及以板木。又其戶牖垣牆。圖畵彫鏤。",
    "X44n0744_012:0494a07": "種種奇製不一。",
    "X44n0744_012:0494a08": "二三節",
    "X44n0744_012:0494a09": "節。子結切。箋入聲。制也。限也。節度也。二三節者。猶",
    "X44n0744_012:0494a10": "二三限度也。根本律云。始樅治地築基。剏起牆壁。",
    "X44n0744_012:0494a11": "是溼泥者。應二三重。布其模墼。若過者。得墮罪。薩",
    "X44n0744_012:0494a12": "婆多云。凡作房法。有三品。上中下。覆房法。各自有",
    "X44n0744_012:0494a13": "限。若下房以中上房覆法者。以鎮重故。兼頓成故。",
    "X44n0744_012:0494a14": "若用草覆。草草。波逸提。若中房。以上房覆法者。亦",
    "X44n0744_012:0494a15": "以鎮重故。得罪如前。若隨上中下覆法者。以頓成",
    "X44n0744_012:0494a16": "故。房成已。一波逸提。若不頓壘牆成。無犯。律攝云。",
    "X44n0744_012:0494a17": "或時乾墼。及以熟甎。木石等成。便無限齊。若溼泥",
    "X44n0744_012:0494a18": "者。於其限外。著一團時。便得惡作。若徧布者。便得",
    "X44n0744_012:0494a19": "本罪。雖是溼泥。覆以草蓆。雖遭雨水。無懼崩隤。或",
    "X44n0744_012:0494a20": "時施主須遣急營。限齊雖過。斯皆無犯。",
    "X44n0744_012:0494a21": "刻鏤",
    "X44n0744_012:0494a22": "郎豆切。音漏。雕刻也。",
    "X44n0744_012:0494a23": "　　　△僧不差教尼第二十一",
    "X44n0744_012:0494a24": "(此是不共戒)。",
    "X44n0744_012:0494b01": "大迦旃延",
    "X44n0744_012:0494b02": "新云摩訶迦多衍那。苑法師云。迦旃者。一宗之姓",
    "X44n0744_012:0494b03": "氏也。延。此云胤也。言此尊者。是彼種族之後胤也。",
    "X44n0744_012:0494b04": "闡義鈔云。迦旃延。此云文飾。亦云扇繩。母戀此子。",
    "X44n0744_012:0494b05": "不肯改嫁。如繩繫扇。淨名疏云。此翻不定。或翻離",
    "X44n0744_012:0494b06": "有無。破我慢心。什師曰。南天竺婆羅門姓。善解契",
    "X44n0744_012:0494b07": "經者。按破僧事中。阿私陀仙外甥。名那羅陀。聞仙",
    "X44n0744_012:0494b08": "教示。遂從出家。而作弟子。後時仙人染患。醫藥不",
    "X44n0744_012:0494b09": "差。諸弟子眾。請師遺誨。其師告曰。我雖出家。希求",
    "X44n0744_012:0494b10": "甘露。然由未證。愧無所獲。今釋迦所生童子。必當",
    "X44n0744_012:0494b11": "獲得無上妙果。能以甘露滋益眾生。汝諸弟子。可",
    "X44n0744_012:0494b12": "詣彼出家。若出家已。勿恃豪姓種類。勉勵精勤。常",
    "X44n0744_012:0494b13": "修梵行。為得法故。專精加行。若此行成。當獲甘露。",
    "X44n0744_012:0494b14": "作是語已。說偈命故。時那羅陀。如法殯已。便詣婆",
    "X44n0744_012:0494b15": "羅痆斯城住。與五百摩納。為其教示。婆羅門。薜陀",
    "X44n0744_012:0494b16": "呪。其那羅陀。本是迦旃延姓。因號迦旃延時菩薩",
    "X44n0744_012:0494b17": "成正覺已。迦旃延詣於佛所。佛即喚大迦旃延。而",
    "X44n0744_012:0494b18": "便以法教示。令度生死大海。住於最上寂靜究竟",
    "X44n0744_012:0494b19": "涅槃。遂以立名為大迦旃延。於論議中。最為第一。",
    "X44n0744_012:0494b20": "或云敷演第一(波羅痆斯。舊云波羅奈。摩納。此云年少也)。",
    "X44n0744_012:0494b21": "劫賓那",
    "X44n0744_012:0494b22": "此云房宿(音秀)謂父母禱房星而生也。慈恩云。此云",
    "X44n0744_012:0494b23": "房星。房星現時生故。又翻房宿(音夙)。謂初出家。未見",
    "X44n0744_012:0494b24": "佛。始向佛所。值雨。寄食陶師家。後佛化作老比丘",
    "X44n0744_012:0494c01": "來共宿。為之說法。聞法得道。從得道處為名也。具",
    "X44n0744_012:0494c02": "德經云。聲聞中。言直無隱。警誡諸苾芻。劫賓那苾",
    "X44n0744_012:0494c03": "芻是(先則因星得稱。而後共宿。二義為名也)。",
    "X44n0744_012:0494c04": "摩訶拘絺羅",
    "X44n0744_012:0494c05": "智度論云。秦言大膝。摩羅陀。次生一子。膝骨麤大。",
    "X44n0744_012:0494c06": "故名拘絺羅。舍利弗舅。與妹舍利論義不如。拘絺",
    "X44n0744_012:0494c07": "羅思惟念言。非妹力也。必懷智人。寄言母口。未生",
    "X44n0744_012:0494c08": "乃爾。及生長大。當如之何。故出家作梵志。入南天",
    "X44n0744_012:0494c09": "竺。誓不剪爪。要讀十八種經盡。時人見爪長。因呼",
    "X44n0744_012:0494c10": "為長爪梵志。增一阿含經云。得四辯才。觸難能答",
    "X44n0744_012:0494c11": "第一(拘亦作俱)。",
    "X44n0744_012:0494c12": "離越",
    "X44n0744_012:0494c13": "越。亦作曰。或云離婆多。正言頡隸伐多。此翻室宿。",
    "X44n0744_012:0494c14": "北方星也。謂父母從此星。而乞得子。故以名焉。常",
    "X44n0744_012:0494c15": "樂坐禪。故稱為坐禪第一。增一阿含云。坐禪入定。",
    "X44n0744_012:0494c16": "心不錯亂。所謂離曰比丘是。文殊問經云。離婆多。",
    "X44n0744_012:0494c17": "此云常作聲(然未識其義)。",
    "X44n0744_012:0494c18": "般陀",
    "X44n0744_012:0494c19": "或云槃陀伽。或云周羅般陀。具云周利槃陀伽。此",
    "X44n0744_012:0494c20": "云小路邊生。又翻繼道。以其兄生路邊。弟生繼於",
    "X44n0744_012:0494c21": "路邊。故名繼道。根本云。大者梵云莫訶半託迦。此",
    "X44n0744_012:0494c22": "云大路。小者名朱荼半託迦。此云小路。舊云小者",
    "X44n0744_012:0494c23": "名周利槃特迦者。譌也。善見律云。般陀者。漢言路",
    "X44n0744_012:0494c24": "邊生也。何以故。般陀母。本是大富長者女。因與給",
    "X44n0744_012:0495a01": "事奴子私通。遂偷珍寶。共逃他國。安處住止。一二",
    "X44n0744_012:0495a02": "年中。即懷胎欲產。思念憶母。欲得還家。奴壻不從。",
    "X44n0744_012:0495a03": "待壻採樵。私叛半路。便生一男。夫逐共還。其後未",
    "X44n0744_012:0495a04": "久。以復懷胎欲產。復叛半路。復生一男。壻逐共還。",
    "X44n0744_012:0495a05": "其二兒並於路邊生。故便字為般陀。兄弟二人。年",
    "X44n0744_012:0495a06": "漸長大。共其父母。還於外家。外家翁婆。年老無子。",
    "X44n0744_012:0495a07": "臨欲終時。以家業悉付二兒。即便命終。其兄復以",
    "X44n0744_012:0495a08": "家業付弟出家。出家不久。即得阿羅漢。其弟後時",
    "X44n0744_012:0495a09": "厭俗。從兄出家。兄教一偈。四月不得。忘前失後。兄",
    "X44n0744_012:0495a10": "摩訶般陀自念。此人於佛法無緣。當遣還家。即牽",
    "X44n0744_012:0495a11": "袈裟。驅令出門。門外啼哭。不欲還家。爾時世尊。以",
    "X44n0744_012:0495a12": "天眼觀看眾生。見周羅般陀。應可度緣。往至其所。",
    "X44n0744_012:0495a13": "問云。何以啼哭。般陀答以兄驅因緣。佛知非聲聞",
    "X44n0744_012:0495a14": "能度。是以牽出。世尊安慰其心。即以少許白[疊*毛]。與",
    "X44n0744_012:0495a15": "周羅般陀。捉此[疊*毛]向日而曝。當作如是念言。取垢",
    "X44n0744_012:0495a16": "取垢。世尊教已。即入聚落受毗舍佉母請。世尊臨",
    "X44n0744_012:0495a17": "中。觀般陀將得道果。即說偈言。",
    "X44n0744_012:0495a18": "　入寂者歡喜　　見法得安樂　　世無瞋最樂",
    "X44n0744_012:0495a19": "　不害於眾生　　世間無欲樂　　出離於愛樂",
    "X44n0744_012:0495a20": "　若調伏我慢　　是為第一樂",
    "X44n0744_012:0495a21": "周羅般陀。遙聞此偈。即得阿羅漢果。婆沙論云。兄",
    "X44n0744_012:0495a22": "授一偈。經四月。誦不得。兄訶擯出。爾時世尊。見啼",
    "X44n0744_012:0495a23": "愍之。即以神力。轉彼所誦偈。更為授之。尋時誦得。",
    "X44n0744_012:0495a24": "過四月所用功勞。復別授以除塵垢頌。而語之言。",
    "X44n0744_012:0495b01": "今日苾芻從外來者。汝皆可為拭革屣上所有塵",
    "X44n0744_012:0495b02": "垢。小路敬諾。如教拭之。一隻極淨。一隻苦拭。而不",
    "X44n0744_012:0495b03": "能淨。即作是念。外物塵垢。暫時染著。猶不可淨。況",
    "X44n0744_012:0495b04": "內貪欲瞋癡等垢。長夜染心。何由能淨。作是念時。",
    "X44n0744_012:0495b05": "彼不淨觀。及持息念。便現在前。次第即得阿羅漢",
    "X44n0744_012:0495b06": "果。問。小路何緣。如此闇純。答。尊者小路。於昔迦葉",
    "X44n0744_012:0495b07": "波佛法中。具足受持彼佛三藏。由法慳垢。覆蔽其",
    "X44n0744_012:0495b08": "心。曾不為他授文解義。及理廢忘。由彼業故。今得",
    "X44n0744_012:0495b09": "如是極闇鈍果。有說彼尊者。曾於婆羅痆斯城。作",
    "X44n0744_012:0495b10": "販豬人。縛五百豬口。運置船上。渡至彼岸。及下船",
    "X44n0744_012:0495b11": "時。氣不通故。豬已死。由彼業力。如是闇鈍。有說。彼",
    "X44n0744_012:0495b12": "尊者。昔餘生中。曾已閉塞瞿陀獸窟門。令不得出。",
    "X44n0744_012:0495b13": "在中而死。由彼業故。闇鈍如是。又處處經云。佛言",
    "X44n0744_012:0495b14": "昔者朱利般特比丘。學問經於二十四年。唯得五",
    "X44n0744_012:0495b15": "言。然解。垢不憂。何以故。由本宿命。更見五百佛。悉",
    "X44n0744_012:0495b16": "通知眾經。但由閉藏經道。不肯教人。後被病二十",
    "X44n0744_012:0495b17": "四日。臨死時乃悔。呼人教之。有是一福。依知五言",
    "X44n0744_012:0495b18": "尚爾。何況乃具足教人。得福不可計也。分別功德",
    "X44n0744_012:0495b19": "論云。此比丘。能隱形變不現。故稱為第一也(如上雖說",
    "X44n0744_012:0495b20": "不一。然人於多生中。莫不為之)。",
    "X44n0744_012:0495b21": "大愛道比丘尼",
    "X44n0744_012:0495b22": "如捨墮中釋。增一阿含經云。我聲聞中。第一比丘",
    "X44n0744_012:0495b23": "尼。久出家學。國王所敬。所謂大愛道瞿曇彌是(瞿曇",
    "X44n0744_012:0495b24": "彌。是其姓也)。",
    "X44n0744_012:0495c01": "差摩比丘尼",
    "X44n0744_012:0495c02": "亦作讖摩。此云安隱。又翻忍行。是波斯匿王女。昔",
    "X44n0744_012:0495c03": "波斯匿王。與梵摩達王。常共忿諍。各將四兵。住河",
    "X44n0744_012:0495c04": "兩岸。各立標相。時二王夫人。各生男女。端正殊妙。",
    "X44n0744_012:0495c05": "王大歡喜。求相和解。共為婚姻。作是要言。從今已",
    "X44n0744_012:0495c06": "去。更莫相犯。乃至子孫。後時梵摩王子。年始七歲。",
    "X44n0744_012:0495c07": "欲求納娶。時女聞已。白父王言。人身難得。乃至佛",
    "X44n0744_012:0495c08": "世難值。唯願大王。莫置女身。在諸難中。令女永離",
    "X44n0744_012:0495c09": "善知識。唯願慈愍。聽我出家。王言。汝在胎時。吾以",
    "X44n0744_012:0495c10": "許彼。由汝之故。二國和解。今若負信。彼必還當與",
    "X44n0744_012:0495c11": "我作讎。時王即遣語梵摩王。七日之內。速來納娶。",
    "X44n0744_012:0495c12": "王女聞知。心懷憂惱。著垢膩衣。即上高樓。長跪合",
    "X44n0744_012:0495c13": "掌。向祇洹言。如來世尊。慈悲憐愍。一切眾生。我今",
    "X44n0744_012:0495c14": "苦厄。願垂哀愍。而見救濟。爾時世尊。遙知王女。求",
    "X44n0744_012:0495c15": "哀救濟。即現女前。種種說法。心開意解。得阿那含",
    "X44n0744_012:0495c16": "果。至七日已。王子將數千萬人。齎寶來娶。於時不",
    "X44n0744_012:0495c17": "覺女身在虗空中。現十八變。父王見女。深生惶怖。",
    "X44n0744_012:0495c18": "即聽出家。其夫王子。亦生信敬。自悔咎罪。而聽出",
    "X44n0744_012:0495c19": "家。女聞是語。即詣祇洹。求佛出家。佛即聽許。作比",
    "X44n0744_012:0495c20": "丘尼。精勤修習。得阿羅漢果。時諸比丘。請佛說彼",
    "X44n0744_012:0495c21": "夙緣。佛言。迦葉佛世。有一婦女。常與夫諍。後於一",
    "X44n0744_012:0495c22": "日。各相勸勉。詣比丘所。受八關齋。因共求願。使我",
    "X44n0744_012:0495c23": "等輩。在所生處。尊榮豪貴。於鬬諍中。常共和解。發",
    "X44n0744_012:0495c24": "是願已。隨壽長短。各取命終。共生王家。佛告諸比",
    "X44n0744_012:0496a01": "丘。欲知彼時夫主公者。今梵摩王是。彼時婦公者。",
    "X44n0744_012:0496a02": "今波斯匿王是。時夫主者。今王子是。彼時婦者。今",
    "X44n0744_012:0496a03": "王女差摩比丘尼是(出百緣經)。增一阿含經云。智慧聰",
    "X44n0744_012:0496a04": "明。所謂讖摩比丘尼是。於五百阿羅漢比丘尼中。",
    "X44n0744_012:0496a05": "最為上首。",
    "X44n0744_012:0496a06": "提舍瞿曇彌比丘尼",
    "X44n0744_012:0496a07": "提舍。或作翅舍。或作機梨舍。又作吉離舍。瞿曇彌。",
    "X44n0744_012:0496a08": "或云憍曇彌。或云瞿答彌。如上釋。大論云。翅舍憍",
    "X44n0744_012:0496a09": "曇比丘尼。本白衣時。七子皆死。大憂愁故。失心發",
    "X44n0744_012:0496a10": "狂。有部律云。婆羅痆斯城。有一長者名曰瞿答摩。",
    "X44n0744_012:0496a11": "大富多財。娶妻未久。婦遂有娠。月滿生女。雖儀貌",
    "X44n0744_012:0496a12": "端正。而瘦減常人。諸親總集。與之立字。眾皆議曰。",
    "X44n0744_012:0496a13": "此女形瘦。是瞿答摩女。應與立字。號曰瘦瞿答彌",
    "X44n0744_012:0496a14": "(據此。則提舍翻瘦)。世尊觀彼根性。隨機說法。於四諦理。令",
    "X44n0744_012:0496a15": "其解悟。獲預流果。求請出家。佛便聽許。付與大世",
    "X44n0744_012:0496a16": "主。即令出家。并受近圓。教讀毗奈耶。如法教誨。彼",
    "X44n0744_012:0496a17": "即策勤。一心無倦。觀知五趣。輪轉不停。諸行無常。",
    "X44n0744_012:0496a18": "畢歸磨滅。斷三界惑。破五趣輪。證得阿羅漢果。三",
    "X44n0744_012:0496a19": "明六通。具八解脫。爾時世尊。告諸苾芻曰。於我弟",
    "X44n0744_012:0496a20": "子苾芻尼中。瘦瞿答彌。持律第一。增一阿含經云。",
    "X44n0744_012:0496a21": "行頭陀法。十一限礙。所謂機梨舍瞿曇彌比丘尼",
    "X44n0744_012:0496a22": "是(尼無住阿蘭若法。故云十一)。",
    "X44n0744_012:0496a23": "波梨遮羅夷比丘尼",
    "X44n0744_012:0496a24": "雜阿含經云。尸利沙遮羅比丘尼。別譯雜阿含云。",
    "X44n0744_012:0496b01": "動頭比丘尼。入得眼林中。在一樹下坐。時魔王化",
    "X44n0744_012:0496b02": "作摩納。至其所。語言。九十六種道。汝樂何道。比丘",
    "X44n0744_012:0496b03": "尼答言。此道我都不樂。時魔即說偈言。",
    "X44n0744_012:0496b04": "　受誰教剃髮　　自號比丘尼　　不欲樂外道",
    "X44n0744_012:0496b05": "　汝為甚愚癡",
    "X44n0744_012:0496b06": "時比丘尼。即說偈言。",
    "X44n0744_012:0496b07": "　此外諸異道　　悉為邪見縛　　種種諸見縛",
    "X44n0744_012:0496b08": "　終竟墮魔網　　釋種大世尊　　無比之丈夫",
    "X44n0744_012:0496b09": "　一切種中勝　　降魔坐道場　　悉過一切上",
    "X44n0744_012:0496b10": "　諸事皆解脫　　能調盡有邊　　彼佛教於我",
    "X44n0744_012:0496b11": "　是我之世尊　　我樂彼教法　　我今知彼已",
    "X44n0744_012:0496b12": "　盡除諸結漏　　斷除一切愛　　滅諸無明闇",
    "X44n0744_012:0496b13": "　逮得於滅盡　　安住無漏法　　以是故當知",
    "X44n0744_012:0496b14": "　波旬墮負處",
    "X44n0744_012:0496b15": "時魔念。比丘尼知我心已。即懷憂不現。",
    "X44n0744_012:0496b16": "訴彌比丘尼",
    "X44n0744_012:0496b17": "或云素彌。未詳翻。",
    "X44n0744_012:0496b18": "數那比丘尼",
    "X44n0744_012:0496b19": "未詳翻。",
    "X44n0744_012:0496b20": "蘇羅比丘尼",
    "X44n0744_012:0496b21": "或云蘇摩。此言善。或言善攝。或言端正。又翻為月。",
    "X44n0744_012:0496b22": "別譯雜阿含云。蘇摩比丘尼。乞食訖。欲向得眼林。",
    "X44n0744_012:0496b23": "時魔王。即化作婆羅門。在路側立。而問言。欲何所",
    "X44n0744_012:0496b24": "至。比丘尼答言。我今欲詣彼寂靜處。時魔即說偈",
    "X44n0744_012:0496c01": "言。",
    "X44n0744_012:0496c02": "　仙聖之所得　　斯處難階及　　非汝鄙穢智",
    "X44n0744_012:0496c03": "　獲得如是處",
    "X44n0744_012:0496c04": "時比丘尼入定。觀知是魔。即說偈言。",
    "X44n0744_012:0496c05": "　女相無所作　　唯意修禪定　　觀見於上法",
    "X44n0744_012:0496c06": "　若有男女相　　可說於女人　　於法無所能",
    "X44n0744_012:0496c07": "　若無男女相　　云何生分別　　斷除一切愛",
    "X44n0744_012:0496c08": "　滅諸無明闇　　逮證於盡滅　　住於無漏法",
    "X44n0744_012:0496c09": "　以是故當知　　波旬墮負處",
    "X44n0744_012:0496c10": "時魔念比丘尼。善知我心。懷憂還宮。具德經云。於",
    "X44n0744_012:0496c11": "所修持。善得天眼。蘇摩苾芻尼是。",
    "X44n0744_012:0496c12": "遮羅夷比丘尼",
    "X44n0744_012:0496c13": "遮羅。此翻行。亦云動。雜阿含云。遮羅比丘尼。入安",
    "X44n0744_012:0496c14": "陀林坐禪。時魔波旬。化作年少。至遮羅前。說偈言。",
    "X44n0744_012:0496c15": "　覺受生為樂　　生服受五欲　　為誰教授汝",
    "X44n0744_012:0496c16": "　令厭離於生",
    "X44n0744_012:0496c17": "時遮羅知是魔。欲作嬈亂。即說偈言。",
    "X44n0744_012:0496c18": "　生者必有死　　生得受諸苦　　鞭打諸惱苦",
    "X44n0744_012:0496c19": "　一切緣生有　　當斷一切苦　　超越一切生",
    "X44n0744_012:0496c20": "　慧眼觀聖諦　　牟尼所說法　　苦苦及苦業",
    "X44n0744_012:0496c21": "　滅盡離諸苦　　修習八正道　　安隱趣涅槃",
    "X44n0744_012:0496c22": "　大師平等法　　我欣樂彼法　　我知彼法故",
    "X44n0744_012:0496c23": "　不復樂受生　　一切離愛喜　　捨一切闇冥",
    "X44n0744_012:0496c24": "　寂滅以作證　　安住諸漏盡　　覺知汝惡魔",
    "X44n0744_012:0497a01": "　自當消滅去",
    "X44n0744_012:0497a02": "時魔念比丘尼。已知我心。即懷憂不現。",
    "X44n0744_012:0497a03": "婆遮羅比丘尼",
    "X44n0744_012:0497a04": "或云跋遮羅。此言賢行。或云優波遮羅。此翻近行",
    "X44n0744_012:0497a05": "時此比丘尼。詣得眼林中。在一樹下。端身坐禪。爾",
    "X44n0744_012:0497a06": "時魔王。化作摩納。往比丘尼所。問言。阿利耶。欲何",
    "X44n0744_012:0497a07": "處受身。尼答曰。我都無受身處。魔即說偈言。",
    "X44n0744_012:0497a08": "　忉利及燄摩　　兜率與化樂　　他化自在天",
    "X44n0744_012:0497a09": "　是處極快樂　　汝應願樂彼　　受於勝妙事",
    "X44n0744_012:0497a10": "時比丘尼。復說偈言。",
    "X44n0744_012:0497a11": "　忉利及燄摩　　兜率與化樂　　他化自在天",
    "X44n0744_012:0497a12": "　諸處雖受樂　　不離於我見　　必為魔所縛",
    "X44n0744_012:0497a13": "　世間皆動搖　　彼亦歸遷謝　　無有諸凡夫",
    "X44n0744_012:0497a14": "　離縛之境界　　世間皆熾然　　世間皆煙出",
    "X44n0744_012:0497a15": "　離於動搖者　　我樂如此處　　斷除一切愛",
    "X44n0744_012:0497a16": "　滅諸無明闇　　逮得於滅盡　　安住無漏法",
    "X44n0744_012:0497a17": "　以是故當知　　波旬墮負處",
    "X44n0744_012:0497a18": "時魔作是念。比丘尼善知我心。即懷憂還宮(出別譯雜",
    "X44n0744_012:0497a19": "阿含經)。",
    "X44n0744_012:0497a20": "尸羅婆遮那比丘尼",
    "X44n0744_012:0497a21": "尸羅。此言清涼。又言清淨。或云試羅。此言美玉。美",
    "X44n0744_012:0497a22": "玉亦潔淨義。增一經云。奉持律教。無所加犯。即波",
    "X44n0744_012:0497a23": "羅遮那比丘尼。雜阿含云。尸羅比丘尼。入安陀林。",
    "X44n0744_012:0497a24": "坐一樹下。時魔波旬。即化作年少。至比丘尼前。而",
    "X44n0744_012:0497b01": "說偈言。",
    "X44n0744_012:0497b02": "　眾生云何生　　誰為其作者　　眾生何處起",
    "X44n0744_012:0497b03": "　去復至何處",
    "X44n0744_012:0497b04": "比丘尼知是惡魔。欲作留難。即說偈言。",
    "X44n0744_012:0497b05": "　汝謂有眾生　　此則惡魔現　　唯有空陰聚",
    "X44n0744_012:0497b06": "　無是眾生者　　如和合眾材　　世名之為車",
    "X44n0744_012:0497b07": "　諸陰因緣合　　假名為眾生　　其生則生苦",
    "X44n0744_012:0497b08": "　住亦即生苦　　無餘法生苦　　苦生苦自滅",
    "X44n0744_012:0497b09": "　於一切憂苦　　離一切闇冥　　已證於寂滅",
    "X44n0744_012:0497b10": "　安住諸漏盡　　已知汝惡魔　　則自消滅去",
    "X44n0744_012:0497b11": "時魔念比丘尼。已知我心。內懷憂慼。即沒不現。",
    "X44n0744_012:0497b12": "阿羅婆比丘尼",
    "X44n0744_012:0497b13": "大論云。佛與四眾遊行。比丘尼眾中。有比丘尼名",
    "X44n0744_012:0497b14": "阿羅婆。是地中化生(此顯人中有四生。卵生者。如毗舍佉母。生三十二卵。溼生",
    "X44n0744_012:0497b15": "者。如菴羅婆利女。生於華中。胎生者。如常人生。化生者。如此比丘尼等是也)。",
    "X44n0744_012:0497b16": "摩羅毗比丘尼",
    "X44n0744_012:0497b17": "未詳翻。",
    "X44n0744_012:0497b18": "未泥比丘尼",
    "X44n0744_012:0497b19": "未詳翻。",
    "X44n0744_012:0497b20": "婆泥比丘尼",
    "X44n0744_012:0497b21": "婆尼。此言辯了。",
    "X44n0744_012:0497b22": "戒",
    "X44n0744_012:0497b23": "戒是防止身口之法。謂能持戒。堅固清淨。則戒體",
    "X44n0744_012:0497b24": "成就。而無持無犯也。",
    "X44n0744_012:0497c01": "定",
    "X44n0744_012:0497c02": "定即禪定。謂修習無漏禪定。則根塵泯淨。而離諸",
    "X44n0744_012:0497c03": "散亂也。",
    "X44n0744_012:0497c04": "智慧",
    "X44n0744_012:0497c05": "智慧。即無漏智慧。謂修此無漏智慧。則能斷三界",
    "X44n0744_012:0497c06": "煩惱。而出離有漏生死也。",
    "X44n0744_012:0497c07": "解脫",
    "X44n0744_012:0497c08": "解縛得脫。故名解脫。謂不作諸業。則脫諸累縛。而",
    "X44n0744_012:0497c09": "得自在也。有二種解脫。一者有為解脫。謂以無漏",
    "X44n0744_012:0497c10": "智慧。斷有漏煩惱。二者無為解脫。謂一切煩惱。滅",
    "X44n0744_012:0497c11": "盡無餘。煩惱既盡。理本無為也。",
    "X44n0744_012:0497c12": "解脫知見",
    "X44n0744_012:0497c13": "知。屬智知。見。屬眼見。即無生智眼。自在照了也。謂",
    "X44n0744_012:0497c14": "若照了識心。皆是虗妄分別。則無生之智眼。自在",
    "X44n0744_012:0497c15": "明了也。如上五分法身。若眾生能持戒。修習定慧。",
    "X44n0744_012:0497c16": "行諸淨業。則能轉五蘊色身。而成五分法身。所謂",
    "X44n0744_012:0497c17": "轉色蘊。成戒身。轉受蘊。成定身。轉想蘊。成慧身。轉",
    "X44n0744_012:0497c18": "行蘊。成解脫身。轉識蘊。成解脫知見身也。廣如經",
    "X44n0744_012:0497c19": "論釋。",
    "X44n0744_012:0497c20": "憒閙",
    "X44n0744_012:0497c21": "憒。古外切。音膾。亂也閙。奴教切。鐃去聲。不靜也。擾",
    "X44n0744_012:0497c22": "也。",
    "X44n0744_012:0497c23": "十二因緣",
    "X44n0744_012:0497c24": "亦名緣起。又名緣生。所謂此有。故彼有。此生。故彼",
    "X44n0744_012:0498a01": "生。從無明緣行。行緣識。識緣名色。名色緣六處。六",
    "X44n0744_012:0498a02": "處緣觸。觸緣受。受緣愛。愛緣取。取緣有。有緣生。生",
    "X44n0744_012:0498a03": "緣老死。起憂悲苦惱。如是純大苦蘊積集而生(此名",
    "X44n0744_012:0498a04": "為緣起初義)。生法師云。因。謂先無其事。而從彼生也。緣。",
    "X44n0744_012:0498a05": "謂素有其分。而從彼起也。天台云。是十二法。展轉",
    "X44n0744_012:0498a06": "能感果。故名因。互相由藉而有。謂之緣因緣相續。",
    "X44n0744_012:0498a07": "則生死往還無際。若知無明。不起取有。則三界二",
    "X44n0744_012:0498a08": "十五有。生死皆息。是為出世之要術也(次當釋差別義)。",
    "X44n0744_012:0498a09": "一無明。謂過去世。一切煩惱之惑。覆於本性。無所",
    "X44n0744_012:0498a10": "明了。故曰無明。",
    "X44n0744_012:0498a11": "二行。謂過去世身口意。造作一切善不善業。是名",
    "X44n0744_012:0498a12": "為行。",
    "X44n0744_012:0498a13": "三識。識是心識。謂由過去惑業相牽。致令此識。投",
    "X44n0744_012:0498a14": "託母胎。一剎那間。染愛為種。納想成胎。是名為識。",
    "X44n0744_012:0498a15": "四名色。名即是心。謂心但有其名。而無體相也。色",
    "X44n0744_012:0498a16": "是色質。即身形也。謂由託胎。攬父母赤白二點。至",
    "X44n0744_012:0498a17": "後第五箇七日。名形位。生諸根形。四支差別。具有",
    "X44n0744_012:0498a18": "身根及意根。而未有眼等餘四根。六處未圓。皆是",
    "X44n0744_012:0498a19": "名色攝。故名為名色。",
    "X44n0744_012:0498a20": "五六處。亦名六入。謂從名色後。至第六箇七日。名",
    "X44n0744_012:0498a21": "髮毛爪齒位。第七七日。名具根位。六根開張。有入",
    "X44n0744_012:0498a22": "六塵之用。是名六入。",
    "X44n0744_012:0498a23": "六觸。謂從出胎已。六根觸對六塵。雖此觸對。而未",
    "X44n0744_012:0498a24": "起分別了知。生苦樂之想。是名為觸。",
    "X44n0744_012:0498b01": "七受。謂因六塵。觸對六根。若起分別了知。則納受",
    "X44n0744_012:0498b02": "前境。好惡等事。然雖了別。尚未有起淫貪等心。是",
    "X44n0744_012:0498b03": "名為受。",
    "X44n0744_012:0498b04": "八愛。謂由分別了知諸塵境界。漸生愛染。則貪種",
    "X44n0744_012:0498b05": "種勝妙資具。及婬欲等境。而未廣徧追求。是名為",
    "X44n0744_012:0498b06": "愛。",
    "X44n0744_012:0498b07": "九取。謂因貪欲之心轉盛。於五塵境。念念馳求。是",
    "X44n0744_012:0498b08": "名為取。",
    "X44n0744_012:0498b09": "十有。謂因馳求諸境。起善惡業。積集牽引當生三",
    "X44n0744_012:0498b10": "有之果。是名為有(因果不忘。謂之有。三有者。謂欲有。色有。無色有也)。",
    "X44n0744_012:0498b11": "十一生。謂因現世所作善惡之業。後世還於六道",
    "X44n0744_012:0498b12": "四生中受生。是名為生。",
    "X44n0744_012:0498b13": "十二老死。謂由受生已後。五陰之身。熟已還壞。是",
    "X44n0744_012:0498b14": "名老死。妙玄問。云何不說病為支。答。一切時。一切",
    "X44n0744_012:0498b15": "處。盡有者。立為支。亦有人從生無病。如薄拘羅。生",
    "X44n0744_012:0498b16": "來不識頭痛。況餘病。是故不立。問。憂悲是支不。答。",
    "X44n0744_012:0498b17": "非也。以終顯始耳。如老死。必憂悲。故天台云。老死",
    "X44n0744_012:0498b18": "則生憂悲哭泣。種種愁苦。眾惱合集。若正觀諸法",
    "X44n0744_012:0498b19": "實相清淨。則無明盡。無明盡。故行盡。乃至眾苦和",
    "X44n0744_012:0498b20": "合皆盡。所謂此無。故彼無。此滅。故彼滅。從無明滅。",
    "X44n0744_012:0498b21": "則行滅。行滅。則識滅。識滅。則名色滅。名色滅。則六",
    "X44n0744_012:0498b22": "處滅。六處滅。則觸滅。觸滅。則受滅。受滅。則愛滅。愛",
    "X44n0744_012:0498b23": "滅。則取滅。取滅。則有滅。有滅。則生滅。生滅。則老死",
    "X44n0744_012:0498b24": "憂悲苦惱滅。如是純大苦蘊積集皆滅。若能如是",
    "X44n0744_012:0498c01": "正觀三世十二因緣。發真無漏。成辟支佛。涅槃云。",
    "X44n0744_012:0498c02": "觀十二緣智。凡有四種。一者下。二者中。三者上。四",
    "X44n0744_012:0498c03": "者上上。下智觀者。不見佛性。以不見故。得聲聞道。",
    "X44n0744_012:0498c04": "中智觀者。不見佛性。以不見故。得緣覺道。上智觀",
    "X44n0744_012:0498c05": "者。見不了了。不了了故。住十住地。上上智觀者。見",
    "X44n0744_012:0498c06": "了了故。得阿耨多羅三藐三菩提道(三世十二因緣者。謂無明",
    "X44n0744_012:0498c07": "行二支。是過去因。識名色六入觸受五支。是現在果。愛取有三支。是現在因。生老死二支。是未來果。其餘",
    "X44n0744_012:0498c08": "三世展轉互為因果。乃至二世。及現在一念心起。具十二因緣。廣如論明)。",
    "X44n0744_012:0498c10": "四分律名義標釋卷第十二",
    "X44n0744_012:0498c12": "　　音釋",
    "X44n0744_012:0498c13": "礫音力。小石。",
    "X44n0744_012:0498c14": "洮音陶。",
    "X44n0744_012:0498c15": "鉏音徂。",
    "X44n0744_012:0498c16": "蓓蕾上音倍。下音壘。乃始華也。",
    "X44n0744_012:0498c17": "拗拉上於巧切。凹字上聲。拉折也。下音蠟。折也",
    "X44n0744_012:0498c18": "摧也。",
    "X44n0744_012:0498c19": "芸荽上音云下音綏。",
    "X44n0744_012:0498c20": "揉音柔。以手挻也。",
    "X44n0744_012:0498c21": "疐音帝。與蔕同。爾雅云。棗梨曰疐之。禮記云。為",
    "X44n0744_012:0498c22": "士破瓜。疐之直除疐而已。若薯蔕之類也。",
    "X44n0744_012:0498c23": "誚在笑切。樵去聲。以辭相責也。",
    "X44n0744_012:0498c24": "譴牽字去聲。責也。誚也。",
    "X44n0744_012:0499a01": "嬉音希。戲也。",
    "X44n0744_012:0499a02": "塕翁字上聲。塵起也。",
    "X44n0744_012:0499a03": "弭音米。",
    "X44n0744_012:0499a04": "頰音劫。面旁。",
    "X44n0744_012:0499a05": "髦音毛。",
    "X44n0744_012:0499a06": "嚬呻上音貧。下音身。",
    "X44n0744_012:0499a07": "麞音章。",
    "X44n0744_012:0499a08": "棚音彭。棧也。閣也。",
    "X44n0744_012:0499a09": "[打-丁+屑]音屑。",
    "X44n0744_012:0499a10": "隤音頹。下墜也。",
    "X44n0744_012:0499a11": "逃音陶。避去也。",
    "X44n0744_012:0499a12": "讎音酬。報也。仇也。",
    "X44n0744_012:0499a16": "　　四分律名義標釋卷第十三目錄",
    "X44n0744_012:0499a17": "難陀教授賈客",
    "X44n0744_012:0499a18": "半由旬不差嫉妒",
    "X44n0744_012:0499a19": "相遺遺餘鍼貿",
    "X44n0744_012:0499a20": "催促或嘯熨治",
    "X44n0744_012:0499a21": "鴛鴦同期估客",
    "X44n0744_012:0499a22": "汎漲提婆達乃至迦留羅提舍",
    "X44n0744_012:0499a23": "黎師達讚歎得食食",
    "X44n0744_012:0499a24": "襯體衣塗脚油與姑",
    "X44n0744_012:0499b01": "鬪競入火光三昧長者",
    "X44n0744_012:0499b02": "大德無住處村病者",
    "X44n0744_012:0499b03": "田殖沙[少/兔]三種藥",
    "X44n0744_012:0499b04": "撩理飯麨羮飯",
    "X44n0744_012:0499b05": "迦羅四人伽若那女",
    "X44n0744_012:0499b06": "乞食比丘佉闍尼五種正食",
    "X44n0744_012:0499b07": "作餘食法五種足食貪餮",
    "X44n0744_012:0499b08": "嗜食非時蒱闍尼",
    "X44n0744_012:0499b09": "黑石蜜罽尼服吐下藥",
    "X44n0744_012:0499b10": "晛出迦羅尊者殘宿食",
    "X44n0744_012:0499b11": "鉢盂孔罅"
}