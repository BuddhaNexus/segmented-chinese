{
    "X37n0665_001:0631b03": "唐太宗文皇帝施行遺教經勑",
    "X37n0665_001:0631b05": "勅旨法者。如來滅後。以末代澆浮。付囑國王大臣。護",
    "X37n0665_001:0631b06": "持佛法。然僧尼出家。戒行須備。若縱情淫佚。觸塗煩",
    "X37n0665_001:0631b07": "惱。關涉人間。動違經律。既失如來玄妙之旨。又虧國",
    "X37n0665_001:0631b08": "王受付之義。遺教經。是佛臨涅槃所說。誡勒弟子。甚",
    "X37n0665_001:0631b09": "為詳要。末俗緇素。並不崇奉。大道將隱。微言且絕。永",
    "X37n0665_001:0631b10": "懷聖教。用思弘闡。宜令所司。差書手十人。多寫經本。",
    "X37n0665_001:0631b11": "務盡施行。所須紙筆墨等。有司準給。其官宦五品已",
    "X37n0665_001:0631b12": "上。及諸州刺史。各付一卷。若見僧尼行業。與經文不",
    "X37n0665_001:0631b13": "同。宜公私勸勉。必使遵行(出文館辭林第六百九十三卷)。",
    "X37n0665_001:0631b16": "宋真宗皇帝刊遺教經",
    "X37n0665_001:0631b18": "夫道非遠人。教本無類。雖蠢動之形各異。而常樂之",
    "X37n0665_001:0631b19": "性斯同。由愛欲之紛綸。致輪迴之增長。是以迦維之",
    "X37n0665_001:0631b20": "聖。出世而流慈。舍衛之區。隨機而演法。既含靈而悉",
    "X37n0665_001:0631b21": "度。將順俗以歸真。猶於雙樹之間。普告大乘之眾。示",
    "X37n0665_001:0631b22": "五根之可戒。問四諦之所疑。期法奧之宣揚。俾眾心",
    "X37n0665_001:0631b23": "而堅固。大悲之念。斯謂至乎。朕祇嗣慶基。顧慚涼德。",
    "X37n0665_001:0631b24": "常遵先訓。庶導祕詮。因覽斯經。每懷欽奉。冀流通而",
    "X37n0665_001:0631c01": "有益。仍俾鏤於方板。所期貽厥庶邦。凡在羣倫。勉同",
    "X37n0665_001:0631c02": "歸向云爾。",
    "X37n0665_001:0631c05": "重刊遺教經註解序",
    "X37n0665_001:0631c07": "夫淨法界中。本無出沒。大悲願力。示現受生。無說中",
    "X37n0665_001:0631c08": "而示說。無形處而現形。故有四十九年露布。三百餘",
    "X37n0665_001:0631c09": "會葛藤。大槩而論。不出於三。一曰經藏。詮於定故。玄",
    "X37n0665_001:0631c10": "寂不動。塵塵而淨國純真。靈鑑隨緣。念念而佛身普",
    "X37n0665_001:0631c11": "應。二曰律藏。詮於戒故。擬心萌念。條條而早犯尸羅。",
    "X37n0665_001:0631c12": "絕慮忘思。段段而皆成規範。三曰論藏。詮於慧故。明",
    "X37n0665_001:0631c13": "明不昧。而森羅星象燦然。湛湛虗澄。而鱗甲羽毛弗",
    "X37n0665_001:0631c14": "暗。雖有三名。曾無三體。故考繩墨而立定門。即貫華",
    "X37n0665_001:0631c15": "而開律部。據優波提舍而為其論。即一而三。即三而",
    "X37n0665_001:0631c16": "一。三一互融。名祕密藏也。今茲遺教經。四十年已後",
    "X37n0665_001:0631c17": "而演也。雖曰脩多羅。其實重示戒律。世尊見諸弟子",
    "X37n0665_001:0631c18": "尸羅將傾。告諸眾等。於我滅後。當珍敬波羅提木叉。",
    "X37n0665_001:0631c19": "是汝大師。若我住世無異此也。當知戒是正順解脫",
    "X37n0665_001:0631c20": "之本。禪定智慧由此而生。是我佛最後垂範也。茲有",
    "X37n0665_001:0631c21": "奉佛弟子古鑑清明。傳講之時。見其註略。并字之昏",
    "X37n0665_001:0631c22": "小。不無三豕之訛。請余勾科補註。校正流通於世。余",
    "X37n0665_001:0631c23": "緇素不分。焉敢校補也。公再懇之。不得已而應命。稍",
    "X37n0665_001:0631c24": "述其科文。略補其缺漏。聊正其訛脫。及記其歲月云",
    "X37n0665_001:0632a01": "爾。時",
    "X37n0665_001:0632a02": "萬歷丙戌仲春吉日",
    "X37n0665_001:0632a03": "欽依皇壇傳講紫衣沙門特賜金佛寶冠永祥禪師",
    "X37n0665_001:0632a04": "古靈了童述",
    "X37n0665_001:0632a10": "佛遺教經註",
    "X37n0665_001:0632a12": "明欽依皇壇傳講紫衣沙門特賜金佛寶冠",
    "X37n0665_001:0632a13": "永祥禪師古靈了童補註",
    "X37n0665_001:0632a14": "△將釋此經疏科文分四。初釋經題目。",
    "X37n0665_001:0632a15": "佛遺教經",
    "X37n0665_001:0632a16": "此一題之中。有人有法。有能有所。人法雙題。能所",
    "X37n0665_001:0632a17": "合目。故曰佛遺教經。此是總標。向下別釋。佛者。梵",
    "X37n0665_001:0632a18": "語佛陀。此云覺者。謂自覺覺他覺行圓滿。故為佛",
    "X37n0665_001:0632a19": "也。遺者。我大世尊四十九年說法。對病根而施與",
    "X37n0665_001:0632a20": "良藥。遺留後代。化利人天。故曰遺也。教者一大藏",
    "X37n0665_001:0632a21": "教。即經律論三藏也。經者。梵語脩多羅。此云契經。",
    "X37n0665_001:0632a22": "謂契理合機之經也。是故佛即人也。遺教即法也。",
    "X37n0665_001:0632a23": "經之一字能詮之文。上三字所詮之義。是以人法",
    "X37n0665_001:0632a24": "雙題。能所合目。故曰佛遺教經。",
    "X37n0665_001:0632b01": "一名佛入涅槃略說教誡經。",
    "X37n0665_001:0632b02": "謂佛為能入。涅槃為所入。涅槃者。涅而不生。槃而",
    "X37n0665_001:0632b03": "不滅。不生不滅。真常之極果也。略說者。對廣說略",
    "X37n0665_001:0632b04": "也。教誡者。我大世尊婆心太切。諄諄而教誡也。△",
    "X37n0665_001:0632b05": "二譯經人時。",
    "X37n0665_001:0632b06": "姚秦三藏法師鳩摩羅什奉詔譯",
    "X37n0665_001:0632b07": "姚秦。即東晉王也。姓姚名興。為秦國王也。三藏者。",
    "X37n0665_001:0632b08": "此老師學通三藏。徹究五乘。道振華夷。聲聞朝野。",
    "X37n0665_001:0632b09": "故稱此號。法師者。廣博多聞。能持一切言辭章句。",
    "X37n0665_001:0632b10": "決定善知世出世間諸法生滅之相。得禪定智慧。",
    "X37n0665_001:0632b11": "於諸經法隨順無諍。不增不損。如所說行。故曰法",
    "X37n0665_001:0632b12": "師。又法師者。以正法施於天上人間。普徧微塵剎",
    "X37n0665_001:0632b13": "海。故曰法師。梵語鳩摩羅什。此云童壽。謂童年而",
    "X37n0665_001:0632b14": "有耆德也。奉秦王詔翻譯此經也。翻梵成華曰譯。",
    "X37n0665_001:0632b15": "△三註述名號。",
    "X37n0665_001:0632b16": "宋鄖郊鳳山蘭若嗣祖沙門守遂註。",
    "X37n0665_001:0632b17": "鄖郊者。即湖廣鄖陽府是也。鳳山者。就形得名。此",
    "X37n0665_001:0632b18": "山似鳳。又即山名也。蘭若者即梵語。此云寂靜處。",
    "X37n0665_001:0632b19": "嗣祖者。言其老師紹續佛祖之位也。沙門者即梵",
    "X37n0665_001:0632b20": "語。此云勤息。勤修戒定慧。息滅貪瞋癡。故號為沙",
    "X37n0665_001:0632b21": "門。上守下遂。是老師之名。註者。言邊有主曰註。又",
    "X37n0665_001:0632b22": "分文析義曰註也。△四釋經本文三。初序分三。初",
    "X37n0665_001:0632b23": "序始度。",
    "X37n0665_001:0632b24": "釋迦牟尼佛。",
    "X37n0665_001:0632c01": "梵語。此云能仁寂默。謂能仁者。視四生如一子。悲",
    "X37n0665_001:0632c02": "含同體之心。觀三界亦同仁。慈啟無緣之化。寂默",
    "X37n0665_001:0632c03": "者。謂其體也寂默無為。其用也靈明不昧。故曰釋",
    "X37n0665_001:0632c04": "迦牟尼。佛者十號中之一號也。",
    "X37n0665_001:0632c05": "初轉法輪。",
    "X37n0665_001:0632c06": "即三轉四諦法輪也。三轉者。謂示相轉。此是苦。逼",
    "X37n0665_001:0632c07": "迫性。此是集。招感性。此是滅。可證性。此是道。可修",
    "X37n0665_001:0632c08": "性。勸修轉。此是苦。汝應知。此是集。汝應斷。此是滅。",
    "X37n0665_001:0632c09": "汝應證。此是道。汝應修。作證轉。此是苦。我已知。此",
    "X37n0665_001:0632c10": "是集。我已斷。此是滅。我已證。此是道。我已修。",
    "X37n0665_001:0632c11": "度阿若憍陳如。",
    "X37n0665_001:0632c12": "此有五人。父族三人。一阿濕婆。二跋提。三摩訶男。",
    "X37n0665_001:0632c13": "母族二人。一憍陳如。二十力迦葉。共五人也。阿若",
    "X37n0665_001:0632c14": "名也。此云無知。非無所知。乃是知無耳。憍陳如姓。",
    "X37n0665_001:0632c15": "此云火器。其先祖事火。從此命族也。△二序終度。",
    "X37n0665_001:0632c16": "最後說法。度須跋陀羅。",
    "X37n0665_001:0632c17": "我大世尊說法四十九年。將收玄唱。最後垂範也。",
    "X37n0665_001:0632c18": "須跋陀羅梵語。此云好賢。唐言善賢。泥洹經云。須",
    "X37n0665_001:0632c19": "跋陀羅聰明多智。誦四毗陀經。一切書論無不通",
    "X37n0665_001:0632c20": "達。為一切人之所崇敬。聞佛涅槃。方往佛所。聞八",
    "X37n0665_001:0632c21": "聖道。心意開解。遂得初果。從佛出家也。",
    "X37n0665_001:0632c22": "所應度者。皆已度訖。",
    "X37n0665_001:0632c23": "言所應度者。亦有不應度者。何以故。謂四眾人等。",
    "X37n0665_001:0632c24": "因緣已熟。一聞其法。即證其果。皆已度訖。而城東",
    "X37n0665_001:0633a01": "老母等。與佛同生一處。佛不能化其為善也。△三",
    "X37n0665_001:0633a02": "示滅發起。",
    "X37n0665_001:0633a03": "於娑羅雙樹間。將入涅槃。",
    "X37n0665_001:0633a04": "此樹有四雙八隻。四榮四枯。謂四榮。表常樂我淨。",
    "X37n0665_001:0633a05": "四枯。表苦空無我無常也。世尊入滅之時。八樹皆",
    "X37n0665_001:0633a06": "變為白。亦名為鶴林也。將入涅槃者。將者。且然未",
    "X37n0665_001:0633a07": "畢之時。將滅度而未滅度也。",
    "X37n0665_001:0633a08": "是時中夜寂然無聲。為諸弟子略說法要。",
    "X37n0665_001:0633a09": "謂中夜。表中道妙理。寂然不動。無聲無色。不妨感",
    "X37n0665_001:0633a10": "而遂通。出世度生。無緣不應。滅與不滅。皆方便焉。",
    "X37n0665_001:0633a11": "示滅化儀。佛佛皆爾。叮嚀付囑。表悲願之不窮。在",
    "X37n0665_001:0633a12": "昔如來四十九年。三百餘會。始從鹿野苑。終至跋",
    "X37n0665_001:0633a13": "提河。一大事因緣已畢。於此略說法要。為後人之",
    "X37n0665_001:0633a14": "紀綱耳。○已上序分竟。",
    "X37n0665_001:0633a15": "△二正宗分十九。初重演戒法四。初重戒如師。",
    "X37n0665_001:0633a16": "汝等比丘。於我滅後。當尊重珍敬波羅提木叉。",
    "X37n0665_001:0633a17": "宋云別解脫。身口七支。各別防非。即具足戒也。",
    "X37n0665_001:0633a18": "如闇遇明。貧人得寶。當知此則是汝等大師。若我住",
    "X37n0665_001:0633a19": "世。無異此也。",
    "X37n0665_001:0633a20": "重戒如佛。佛常在焉。△二因戒邪命。",
    "X37n0665_001:0633a21": "持淨戒者。不得販賣貿易。安置田宅。畜養人民奴婢",
    "X37n0665_001:0633a22": "畜生。一切種植。及諸財寶。皆當遠離。如避火坑。",
    "X37n0665_001:0633a23": "營求世利。業火加薪。志存無為。戒珠絕類。",
    "X37n0665_001:0633a24": "不得斬伐草木。墾土掘地。合和湯藥。占相吉凶。仰觀",
    "X37n0665_001:0633b01": "星宿。推步盈虗。",
    "X37n0665_001:0633b02": "即是推算步量天地之盈虗。故曰推步盈虗。又云",
    "X37n0665_001:0633b03": "推步即俯察地理。盈虗即仰觀天文也。",
    "X37n0665_001:0633b04": "歷數算計。皆所不應。節身時食。清淨自活。",
    "X37n0665_001:0633b05": "草繫鵝珠。棄命守戒。草繫者。有一比丘。被賊劫財。",
    "X37n0665_001:0633b06": "縛於草上。數日不敢動。恐害其青草。故曰草繫。鵝",
    "X37n0665_001:0633b07": "珠者。有一僧化飯。至一施主家。其家有一金珠。僧",
    "X37n0665_001:0633b08": "見被鵝吞珠入腹。施主尋珠不見。只見一僧。定是",
    "X37n0665_001:0633b09": "這僧偷了。打罵不堪。忽報鵝死矣。僧曰且止休打。",
    "X37n0665_001:0633b10": "我見金珠被鵝食了。可以取之。主曰何不早說。僧",
    "X37n0665_001:0633b11": "曰恐害其命。故不敢說。今既死矣。方纔說耳。古既",
    "X37n0665_001:0633b12": "如是。今何不然。術數休咎。邪命之習。非清淨也。",
    "X37n0665_001:0633b13": "不得參預世事。通致使命。呪術仙藥。結好貴人。親厚",
    "X37n0665_001:0633b14": "媟嫚。皆不應作。",
    "X37n0665_001:0633b15": "媟音泄。嫚音慢。○通使呪藥。背涅槃道。結貴親嫚。",
    "X37n0665_001:0633b16": "順生死流。",
    "X37n0665_001:0633b17": "當自端心正念求度。",
    "X37n0665_001:0633b18": "端心正念。彼岸非遙。",
    "X37n0665_001:0633b19": "不得包藏瑕疵。顯異惑眾。",
    "X37n0665_001:0633b20": "內不隱覆小失。發露自新。外不顯衒非真。濫膺恭",
    "X37n0665_001:0633b21": "敬。",
    "X37n0665_001:0633b22": "於四供養。知量知足。",
    "X37n0665_001:0633b23": "衣服臥具。身外無餘。飲食醫藥。乞求知足。",
    "X37n0665_001:0633b24": "趣得供事。不應畜積。",
    "X37n0665_001:0633c01": "長餘不積。旅泊無累。△三略說戒本。",
    "X37n0665_001:0633c02": "此則略說持戒之相。戒是正順解脫之本。故名波羅",
    "X37n0665_001:0633c03": "提木叉。",
    "X37n0665_001:0633c04": "結略戒相。持者正順解脫。犯者正順煩惱。開遮持",
    "X37n0665_001:0633c05": "犯。具諸律部。大聖略囑。務要遵行。△四戒生定慧。",
    "X37n0665_001:0633c06": "依因此戒。得生諸禪定。及滅苦智慧。是故比丘。當持",
    "X37n0665_001:0633c07": "淨戒。勿令毀缺。若人能持淨戒。是則能有善法。若無",
    "X37n0665_001:0633c08": "淨戒。諸善功德皆不得生。是以當知戒為第一安隱",
    "X37n0665_001:0633c09": "功德住處。",
    "X37n0665_001:0633c10": "因戒生定。因定生慧。一代時教。唯此三法。無不該",
    "X37n0665_001:0633c11": "盡。眾生無始無明。業惑重障。以此三法圓具。則應",
    "X37n0665_001:0633c12": "念消落。一切善法功德。應念於此建立者也。△二",
    "X37n0665_001:0633c13": "慎護根門三。初結前啟後。",
    "X37n0665_001:0633c14": "汝等比丘。已能住戒。當制五根。勿令放逸。入於五欲。",
    "X37n0665_001:0633c15": "△二法喻並明。",
    "X37n0665_001:0633c16": "譬如牧牛之人。執杖視之。不令縱逸犯人苗稼。若縱",
    "X37n0665_001:0633c17": "五根。非唯五欲。將無涯畔。不可制也。",
    "X37n0665_001:0633c18": "前是因事立戒。防非止惡。今明慎護根門。常須管",
    "X37n0665_001:0633c19": "帶。如馬祖問石鞏云汝作何務。鞏云牧牛。祖云如",
    "X37n0665_001:0633c20": "何牧。鞏云鼻索常在手。一迴落草去。把鼻拽將來。",
    "X37n0665_001:0633c21": "祖云如是如是。",
    "X37n0665_001:0633c22": "亦如惡馬不以轡制將當牽人墜於坑陷。",
    "X37n0665_001:0633c23": "轡音媲馬韁也。○意馬難調。戒為轡勒。",
    "X37n0665_001:0633c24": "如被劫害。苦止一世。五根賊禍。殃及累世。為害甚重。",
    "X37n0665_001:0634a01": "不可不慎。",
    "X37n0665_001:0634a02": "人命世財。苦唯現世。慧命法財。貧苦永劫。輕重霄",
    "X37n0665_001:0634a03": "壞。得不慎耶。",
    "X37n0665_001:0634a04": "是故智者制而不隨。持之如賊。不令縱逸。",
    "X37n0665_001:0634a05": "持心正觀。根境本空。物我皆如攀緣何起。",
    "X37n0665_001:0634a06": "假令縱之。皆亦不久見其磨滅。",
    "X37n0665_001:0634a07": "妄情不真。須臾變滅。",
    "X37n0665_001:0634a08": "此五根者。心為其主。是故汝等當好制心。",
    "X37n0665_001:0634a09": "五根虗妄。妄識為宰。欲制妄宰。止觀雙行。",
    "X37n0665_001:0634a10": "心之可畏。甚於毒蛇惡獸怨賊。大火越逸。未足喻也。",
    "X37n0665_001:0634a11": "世間毒惡未可喻者。蓋能害法身慧命故也。",
    "X37n0665_001:0634a12": "譬如有人手執蜜器。動轉輕躁。但觀於蜜。不見深坑。",
    "X37n0665_001:0634a13": "妄心妄境。味著彌堅。地獄深坑。躁動不覺。",
    "X37n0665_001:0634a14": "又如狂象無鉤。猿猴得樹。騰躍踔躑。難可禁制。當急",
    "X37n0665_001:0634a15": "挫之。無令放逸。",
    "X37n0665_001:0634a16": "狂象心猿。戒為鉤鎖。",
    "X37n0665_001:0634a17": "縱此心者。喪人善事。制之一處。無事不辦。",
    "X37n0665_001:0634a18": "一念不生。諸緣頓息。△三總結勤伏。",
    "X37n0665_001:0634a19": "是故比丘。當勤精進。折伏汝心。",
    "X37n0665_001:0634a20": "知心本空。當勤折伏。了境常寂。精進無疲。△三受",
    "X37n0665_001:0634a21": "食勿增四。初正食。",
    "X37n0665_001:0634a22": "汝等比丘。受諸飲食當如服藥。於好於惡。勿生增減。",
    "X37n0665_001:0634a23": "趣得支身。以除飢渴。",
    "X37n0665_001:0634a24": "藥因治病。食以充飢。好不生貪。惡不生恚。但支身",
    "X37n0665_001:0634b01": "行道而已。復何增減乎。△二喻明。",
    "X37n0665_001:0634b02": "如蜂採花。但取其味。不損色香。",
    "X37n0665_001:0634b03": "蜂雖採花。花亦結果。△三法合。",
    "X37n0665_001:0634b04": "比丘亦爾。受人供養。趣自除惱。無得多求。壞其善心。",
    "X37n0665_001:0634b05": "多求則令他生惱。生惱則善心退沒。△四喻結。",
    "X37n0665_001:0634b06": "譬如智者。籌量牛力所堪多少。不令過分以竭其力。",
    "X37n0665_001:0634b07": "忖己德行而籌量。防心離過而無竭。△四習善勿",
    "X37n0665_001:0634b08": "失三。初書夜習。",
    "X37n0665_001:0634b09": "汝等比丘。晝則勤心修習善法。無令失時。初夜後夜。",
    "X37n0665_001:0634b10": "亦勿有廢。中夜誦經。以自消息。",
    "X37n0665_001:0634b11": "晝三時。夜三時。似海之潮。應不失時。初後夜表二",
    "X37n0665_001:0634b12": "邊。中夜分表中道。三觀相續。如雞抱卵。那分晝夜。",
    "X37n0665_001:0634b13": "△二戒睡眠。",
    "X37n0665_001:0634b14": "無以睡眠因緣。令一生空過。無所得也。當念無常之",
    "X37n0665_001:0634b15": "火。燒諸世間。早求自度。勿睡眠也。諸煩惱賊。常伺殺",
    "X37n0665_001:0634b16": "人。甚於怨家。安可睡眠。不自警寤。煩惱毒蛇。睡在汝",
    "X37n0665_001:0634b17": "心。譬如黑蚖在汝室睡。當以持戒之鉤。早併除之。睡",
    "X37n0665_001:0634b18": "蛇既出。乃可安眠。不出而眠。是無慚人。",
    "X37n0665_001:0634b19": "蓋覆真性。增長無明。由睡眠之過患。是無慚愧也。",
    "X37n0665_001:0634b20": "昔者阿那律陀。是佛堂弟。白飯王之子。出家之後。",
    "X37n0665_001:0634b21": "多樂睡眠。如來呵云。咄咄胡為寐。螺螄蚌蛤類。一",
    "X37n0665_001:0634b22": "睡一千年。不聞佛名字。既聞佛呵。涕泣自責。七日",
    "X37n0665_001:0634b23": "不眠。遂失雙目。佛令修樂見照明金剛三昧。乃得",
    "X37n0665_001:0634b24": "天眼。故知先佛嚴戒。委曲重宣。苦口垂慈。誠不可",
    "X37n0665_001:0634c01": "忽。△三結慚愧。",
    "X37n0665_001:0634c02": "慚恥之服。於諸莊嚴最為第一。慚如鐵鉤。能制人非",
    "X37n0665_001:0634c03": "法。是故比丘。常當慚恥。無得暫替。若離慚恥。則失諸",
    "X37n0665_001:0634c04": "功德。有愧之人。則有善法。若無愧者。與諸禽獸無相",
    "X37n0665_001:0634c05": "異也。",
    "X37n0665_001:0634c06": "六道之中。可以整心慮。趣菩提。唯人道為能耳。人",
    "X37n0665_001:0634c07": "而不為。是謂無慚愧也。慚愧若具足。法身之衣服。",
    "X37n0665_001:0634c08": "豈可無慚無愧。樂著睡眠。不進道乎。慚者內自悔",
    "X37n0665_001:0634c09": "責。愧者發露自新。豈不美哉。△五忍行超戒三。初",
    "X37n0665_001:0634c10": "忍害勿瞋。",
    "X37n0665_001:0634c11": "汝等比丘。若有人來節節支解。",
    "X37n0665_001:0634c12": "經云。佛言我於五百世。作忍辱仙人。被歌利王割",
    "X37n0665_001:0634c13": "截身體。節節支解時。若有我相人相眾生相壽者",
    "X37n0665_001:0634c14": "相。應生瞋恨。爾時無我相無人相無眾生相無壽",
    "X37n0665_001:0634c15": "者相。不生瞋恨。",
    "X37n0665_001:0634c16": "當自攝心無令瞋恨。亦當護口勿出惡言。若縱恚心。",
    "X37n0665_001:0634c17": "則自妨道。失功德利。忍之為德。持戒苦行所不能及。",
    "X37n0665_001:0634c18": "能行忍者。乃可名為有力大人。若其不能歡喜忍受",
    "X37n0665_001:0634c19": "惡罵之毒如飲甘露者。不名入道智慧人也。",
    "X37n0665_001:0634c20": "智慧明。則彼己不二。彼己不二。則美惡齊止。美惡",
    "X37n0665_001:0634c21": "齊止。則怨親等觀。怨親等觀。則苦樂無寄。傅大士",
    "X37n0665_001:0634c22": "云。忍心如幻夢。辱境若龜毛。常能作此觀。逢難轉",
    "X37n0665_001:0634c23": "堅牢。誠哉是言也。△二徵釋防護。",
    "X37n0665_001:0634c24": "所以者何。瞋恚之害。則破諸善法。壞好名聞。今世後",
    "X37n0665_001:0635a01": "世。人不喜見。當知瞋心甚於猛火。常當防護。勿令得",
    "X37n0665_001:0635a02": "入。劫功德賊。無過瞋恚。白衣受欲。非行道人。無法自",
    "X37n0665_001:0635a03": "制。瞋猶可恕。出家行道無欲之人。而懷瞋恚。甚不可",
    "X37n0665_001:0635a04": "也。",
    "X37n0665_001:0635a05": "廣明瞋之患害如此。皆因我見執著。迷不知返故",
    "X37n0665_001:0635a06": "也。一念瞋心。起百萬障門。開為煩惱之根。是三塗",
    "X37n0665_001:0635a07": "之火。俗諦可恕。出世佛子。可不慎歟。可不慎歟。△",
    "X37n0665_001:0635a08": "三舉喻雙結。",
    "X37n0665_001:0635a09": "譬如清冷雲中。霹靂起火。非所應也。",
    "X37n0665_001:0635a10": "持戒如冰霜。潔白而無染。瞋火如霹靂。何得而清",
    "X37n0665_001:0635a11": "涼。所謂水火不同器。寒暑不同時也。△六正命乞",
    "X37n0665_001:0635a12": "食二。初執鉢順儀。",
    "X37n0665_001:0635a13": "汝等比丘。當自摩頭。以捨飾好。著壞色衣。執持應器。",
    "X37n0665_001:0635a14": "以乞自活。",
    "X37n0665_001:0635a15": "壞衣持鉢。順佛律儀。乞食資身。是為正命。△二伏",
    "X37n0665_001:0635a16": "憍入理。",
    "X37n0665_001:0635a17": "自見如是。若起憍慢。當疾滅之。增長憍慢。尚非世俗",
    "X37n0665_001:0635a18": "白衣所宜。何況出家入道之人。為解脫故。自降其身",
    "X37n0665_001:0635a19": "而行乞耶。",
    "X37n0665_001:0635a20": "折伏憍慢。入如來家。謙下身心。順解脫理。△七直",
    "X37n0665_001:0635a21": "心行道二。初曲直並明。",
    "X37n0665_001:0635a22": "汝等比丘。諂曲之心。與道相違。是故宜應質直其心。",
    "X37n0665_001:0635a23": "當知諂曲。但為欺誑。入道之人。則無是處。",
    "X37n0665_001:0635a24": "△二結正為本。",
    "X37n0665_001:0635b01": "是故汝等。宜應端心。以質直為本。",
    "X37n0665_001:0635b02": "諂曲多欺詐。直心是道場。△八少欲成功二。初多",
    "X37n0665_001:0635b03": "少並明。",
    "X37n0665_001:0635b04": "汝等比丘。當知多欲之人。多求利故。苦惱亦多。少欲",
    "X37n0665_001:0635b05": "之人。無求無欲。則無此患。",
    "X37n0665_001:0635b06": "有求皆苦。無欲何憂。△二少欲利益。",
    "X37n0665_001:0635b07": "直爾少欲。尚應修習。何況少欲能生諸功德。少欲之",
    "X37n0665_001:0635b08": "人。則無諂曲以求人意。亦復不為諸根所牽。行少欲",
    "X37n0665_001:0635b09": "者。心則坦然。無所憂畏。觸事有餘。常無不足。有少欲",
    "X37n0665_001:0635b10": "者。則有涅槃。是名少欲。",
    "X37n0665_001:0635b11": "少欲一法。功德如此。直修少欲。別無功德。尚可修",
    "X37n0665_001:0635b12": "習。況與解脫涅槃相應乎。△九知足清樂二。初脫",
    "X37n0665_001:0635b13": "苦獲安。",
    "X37n0665_001:0635b14": "汝等比丘。若欲脫諸苦惱。當觀知足。知足之法。即是",
    "X37n0665_001:0635b15": "富樂安隱之處。",
    "X37n0665_001:0635b16": "△二足不足互明。",
    "X37n0665_001:0635b17": "知足之人。雖臥地上。猶為安樂。不知足者。雖處天堂。",
    "X37n0665_001:0635b18": "亦不稱意。不知足者雖富而貧。知足之人雖貧而富。",
    "X37n0665_001:0635b19": "不知足者常為五欲所牽。為知足者之所憐愍。是名",
    "X37n0665_001:0635b20": "知足。",
    "X37n0665_001:0635b21": "知足則心絕希冀。清樂有餘。不知足者。貪愛轉增。",
    "X37n0665_001:0635b22": "苦輪難息。△十寂靜離眾三。初靜處天欽。",
    "X37n0665_001:0635b23": "汝等比丘。欲求寂靜無為安樂。當離憒閙。獨處閒居。",
    "X37n0665_001:0635b24": "憒古對切。閙奴孝切。○心境靜寂。孤然乃則。",
    "X37n0665_001:0635c01": "靜處之人。帝釋諸天所共敬重。",
    "X37n0665_001:0635c02": "如善現尊者。宴坐巖間。釋天雨華之類。事迹非一。",
    "X37n0665_001:0635c03": "△二法喻並明。",
    "X37n0665_001:0635c04": "是故當捨己眾他眾。",
    "X37n0665_001:0635c05": "自他徒眾皆捨。",
    "X37n0665_001:0635c06": "空閒獨處。思滅苦本。",
    "X37n0665_001:0635c07": "安住涅槃。",
    "X37n0665_001:0635c08": "若樂眾者。則受眾惱。譬如大樹。眾鳥集之。則有枯折",
    "X37n0665_001:0635c09": "之患。世間縛著。沒於眾苦。",
    "X37n0665_001:0635c10": "眾者事理有二義。事則憒閙也。理者。已謂五蘊為",
    "X37n0665_001:0635c11": "眾。他謂一切煩惱為眾。迷執五蘊。聚集煩惱。沒於",
    "X37n0665_001:0635c12": "生死。故當遠離身心見也。永嘉云。若見山忘道。則",
    "X37n0665_001:0635c13": "森羅眩目。音聲聒耳。雖山林獨處。何由靜也。若見",
    "X37n0665_001:0635c14": "道忘山。則城隍閙市。心境翛然。萬法本閒。而人自",
    "X37n0665_001:0635c15": "閙。回光返照。觸處皆渠。無一法可當情。亦無一法",
    "X37n0665_001:0635c16": "可容情者。得無所離。即除諸幻耳。△三單喻總結。",
    "X37n0665_001:0635c17": "譬如老象溺泥。不能自出。是名遠離。",
    "X37n0665_001:0635c18": "樂眾心為累。遠離行當修。△十一勤行不懈二。初",
    "X37n0665_001:0635c19": "勤行法喻。",
    "X37n0665_001:0635c20": "汝等比丘。若勤精進。則事無難者。",
    "X37n0665_001:0635c21": "勤行精進。佛果可期。",
    "X37n0665_001:0635c22": "是故汝等當勤精進。譬如小水常流。則能穿石。",
    "X37n0665_001:0635c23": "△二懈廢法喻。",
    "X37n0665_001:0635c24": "若行者之心。數數懈廢。譬如鑽火。未熱而息。雖欲得",
    "X37n0665_001:0636a01": "火。火難可得。是名精進。",
    "X37n0665_001:0636a02": "木中火性。是火正因。若不加功藉緣。火終難得。若",
    "X37n0665_001:0636a03": "加功不已。如水性柔弱。亦有穿石之期。比況勤懈",
    "X37n0665_001:0636a04": "之得失如此。宜勉勵焉。△十二正念遣魔三。初正",
    "X37n0665_001:0636a05": "念去賊。",
    "X37n0665_001:0636a06": "汝等比丘。求善知識。求善護助。無如不忘念。",
    "X37n0665_001:0636a07": "無忘之念。資正定故。夫煩惱出於妄情。觀察法理",
    "X37n0665_001:0636a08": "以遣之。初觀之時。見理未明。心不住理。要須念力。",
    "X37n0665_001:0636a09": "然後得觀。念以不忘為用。正心念法。審其善惡。善",
    "X37n0665_001:0636a10": "者增而不滅。惡者滅而不生。",
    "X37n0665_001:0636a11": "若有不忘念者。諸煩惱賊則不能入。",
    "X37n0665_001:0636a12": "正念不忘。煩惱不生。△二誡勉勿失。",
    "X37n0665_001:0636a13": "是故汝等。常當攝念在心。若失念者。則失諸功德。若",
    "X37n0665_001:0636a14": "念力堅強。雖入五欲賊中。不為所害。",
    "X37n0665_001:0636a15": "內若不動。外不能亂。△三以喻結正。",
    "X37n0665_001:0636a16": "譬如著鎧入陣。則無所畏。是名不忘念。",
    "X37n0665_001:0636a17": "正念常存。魔軍克殄。△十三攝心知幻三。初定心",
    "X37n0665_001:0636a18": "知滅。",
    "X37n0665_001:0636a19": "汝等比丘。若攝心者。心則在定。心在定故。能知世間",
    "X37n0665_001:0636a20": "生滅法相。",
    "X37n0665_001:0636a21": "定水澄淳。森羅影現。△二誡行不散。",
    "X37n0665_001:0636a22": "是故比丘。常當精進修習諸定。",
    "X37n0665_001:0636a23": "隨機淺深。大小諸定。皆當修習。",
    "X37n0665_001:0636a24": "若得定者。心則不散。",
    "X37n0665_001:0636b01": "散心漸止。隨順定門。△三法喻雙結。",
    "X37n0665_001:0636b02": "譬如惜水之家。善治隄塘。行者亦爾。為智慧水故。善",
    "X37n0665_001:0636b03": "修禪定。令不漏失。是名為定。",
    "X37n0665_001:0636b04": "若無定力。乾慧不免苦輪。定能資慧故。古云。菩薩",
    "X37n0665_001:0636b05": "清凉月。常遊畢竟空。眾生心水淨。菩提影現中。若",
    "X37n0665_001:0636b06": "水濁器破。則月影不現耳。△十四智慧除惱四。初",
    "X37n0665_001:0636b07": "去貪解脫。",
    "X37n0665_001:0636b08": "汝等比丘。若有智慧。則無貪著。常自省察。不令有失。",
    "X37n0665_001:0636b09": "智為前導。不可暫闕。",
    "X37n0665_001:0636b10": "是則於我法中能得解脫。",
    "X37n0665_001:0636b11": "無慧名縛。有慧名解。△二二名俱失。",
    "X37n0665_001:0636b12": "若不爾者。既非道人。又非白衣。無所名也。",
    "X37n0665_001:0636b13": "心與形乖。二名俱失。△三智之利益。",
    "X37n0665_001:0636b14": "實智慧者。則是度老病死海堅牢船也。",
    "X37n0665_001:0636b15": "般若實智。能度苦海。",
    "X37n0665_001:0636b16": "亦是無明黑暗大明燈也。",
    "X37n0665_001:0636b17": "無明大夜。智燈能照。",
    "X37n0665_001:0636b18": "一切病者之良藥也。",
    "X37n0665_001:0636b19": "三毒重病。智慧能治。",
    "X37n0665_001:0636b20": "伐煩惱樹之利斧也。",
    "X37n0665_001:0636b21": "煩惱根株。智刃能伐。",
    "X37n0665_001:0636b22": "是故汝等。當以聞思修慧而自增益。",
    "X37n0665_001:0636b23": "從聞思修。漸次增益。入三摩地。△四總結成慧。",
    "X37n0665_001:0636b24": "若人有智慧之照。雖是肉眼。而是明見人也。是為智",
    "X37n0665_001:0636c01": "慧。",
    "X37n0665_001:0636c02": "肉眼廓照。無明永滅。智慧之力也。故名明見之人。",
    "X37n0665_001:0636c03": "△十五戲論妨道二。初標。",
    "X37n0665_001:0636c04": "汝等比丘。若種種戲論。其心則亂。雖復出家。猶未得",
    "X37n0665_001:0636c05": "脫。",
    "X37n0665_001:0636c06": "語默動靜。乖於軌則。能令心亂。違解脫理。△二結。",
    "X37n0665_001:0636c07": "是故比丘。當急捨離亂心戲論。若汝欲得寂滅樂者。",
    "X37n0665_001:0636c08": "唯當善滅戲論之患。是名不戲論。",
    "X37n0665_001:0636c09": "若滅戲論虗妄分別。涅槃之樂可庶幾乎。△十六",
    "X37n0665_001:0636c10": "端心去逸三。初誡離怨。",
    "X37n0665_001:0636c11": "汝等比丘。於諸功德。常當一心。捨諸放逸。",
    "X37n0665_001:0636c12": "放蕩狂逸。",
    "X37n0665_001:0636c13": "如離怨賊。大悲世尊所說利益。皆已究竟。",
    "X37n0665_001:0636c14": "△二誡勤行。",
    "X37n0665_001:0636c15": "汝等但當勤而行之。",
    "X37n0665_001:0636c16": "大悲方便。分別說三。究竟涅槃。唯一乘道。",
    "X37n0665_001:0636c17": "若於山間。若空澤中。若在樹下。閒處靜室。念所受法。",
    "X37n0665_001:0636c18": "隨力所受。思惟修習。",
    "X37n0665_001:0636c19": "勿令忘失。常當自勉。精進修之。",
    "X37n0665_001:0636c20": "勉勵精進。防退失焉。",
    "X37n0665_001:0636c21": "無為空死。後致有悔。",
    "X37n0665_001:0636c22": "生死流浪。後悔何益。△三二喻結。",
    "X37n0665_001:0636c23": "我如良醫。知病說藥。服與不服。非醫咎也。",
    "X37n0665_001:0636c24": "佛說法藥。治煩惱病。聞不信服。非佛咎也。",
    "X37n0665_001:0637a01": "又如善導。導人善道。聞之不行。非導過也。",
    "X37n0665_001:0637a02": "佛為大導師。引導眾生。令至涅槃正道。不信不行。",
    "X37n0665_001:0637a03": "是誰之過歟。△十七誡疑重問。",
    "X37n0665_001:0637a04": "汝等若於苦等四諦有所疑者。可疾問之。無得懷疑",
    "X37n0665_001:0637a05": "不求決也。",
    "X37n0665_001:0637a06": "四諦法中。有疑未決。我當決之。",
    "X37n0665_001:0637a07": "爾時世尊如是三唱。人無問者。",
    "X37n0665_001:0637a08": "眾默不問。",
    "X37n0665_001:0637a09": "所以者何。",
    "X37n0665_001:0637a10": "徵也。",
    "X37n0665_001:0637a11": "眾無疑故。",
    "X37n0665_001:0637a12": "釋不問之意。△十八替對伸演三。初四諦無變。",
    "X37n0665_001:0637a13": "時阿[少/兔]樓駄觀察眾心。",
    "X37n0665_001:0637a14": "[少/兔]奴候切。○即阿那律陀。梵音小異。宋云無滅。以",
    "X37n0665_001:0637a15": "天眼觀察眾意。",
    "X37n0665_001:0637a16": "而白佛言。世尊。月可令熱。日可令冷。佛說四諦。不可",
    "X37n0665_001:0637a17": "令異。",
    "X37n0665_001:0637a18": "水火之性。可令無定。佛語真實。決定不虗。",
    "X37n0665_001:0637a19": "佛說苦諦實苦。不可令樂。",
    "X37n0665_001:0637a20": "苦是世俗果。諦當審實。決定無樂。",
    "X37n0665_001:0637a21": "集真是因。更無異因。",
    "X37n0665_001:0637a22": "集是世俗因。集諸不善業也。決定是招苦之因。",
    "X37n0665_001:0637a23": "苦若滅者。即是因滅。",
    "X37n0665_001:0637a24": "諸苦所因。貪欲為本。若滅貪欲。無所依止。",
    "X37n0665_001:0637b01": "因滅故果滅。滅苦之道。實是真道。更無餘道。",
    "X37n0665_001:0637b02": "滅諦出世真果。即涅槃也。道諦即斷煩惱出世真",
    "X37n0665_001:0637b03": "因。無別道也。",
    "X37n0665_001:0637b04": "世尊。是諸比丘。於四諦中決定無疑。",
    "X37n0665_001:0637b05": "△二三根不等。",
    "X37n0665_001:0637b06": "於此眾中。若所作未辦者。見佛滅度。當有悲感。",
    "X37n0665_001:0637b07": "未證無生忍。不了法身常住爾。",
    "X37n0665_001:0637b08": "若有初入法者。聞佛所說。即皆得度。",
    "X37n0665_001:0637b09": "親聞佛誨。無不蒙益。",
    "X37n0665_001:0637b10": "譬如夜見電光。即得見道。",
    "X37n0665_001:0637b11": "暫得心開。未能究竟。",
    "X37n0665_001:0637b12": "若所作已辦。已度苦海者。但作是念。世尊滅度。一何",
    "X37n0665_001:0637b13": "疾哉。",
    "X37n0665_001:0637b14": "自雖已度。愍未度故。作念興歎。△三經家序結。",
    "X37n0665_001:0637b15": "阿[少/兔]樓駄雖說此語。眾中皆悉了達四聖諦義。世尊",
    "X37n0665_001:0637b16": "欲令此諸大眾皆得堅固。以大悲心復為眾說。",
    "X37n0665_001:0637b17": "未徹未辦。聞佛滅度。或生退沒。末後慇懃。委曲慰",
    "X37n0665_001:0637b18": "喻。△十九誡勉勿悲二。初生畢有滅。",
    "X37n0665_001:0637b19": "汝等比丘。勿懷悲惱。若我住世一劫。會亦當滅。會而",
    "X37n0665_001:0637b20": "不離。終不可得。",
    "X37n0665_001:0637b21": "緣起之法。固不可留。△二二利俱備。",
    "X37n0665_001:0637b22": "自利利人。法皆具足。",
    "X37n0665_001:0637b23": "積萬行。成萬德。演教海。利羣機。兼濟之道。悉具備",
    "X37n0665_001:0637b24": "矣。",
    "X37n0665_001:0637c01": "若我久住。更無所益。",
    "X37n0665_001:0637c02": "佛久住。則眾生不起難遭想。不種善根。貪著五慾。",
    "X37n0665_001:0637c03": "不求出苦。故佛示滅耳。",
    "X37n0665_001:0637c04": "應可度者。若天上人間。皆悉已度。",
    "X37n0665_001:0637c05": "成道四十九載。應度度畢無餘。",
    "X37n0665_001:0637c06": "其未度者。皆亦已作得度因緣。",
    "X37n0665_001:0637c07": "清淨法眼。戒定慧藏。內則付囑摩訶迦葉諸大弟",
    "X37n0665_001:0637c08": "子。外則付囑國王大臣。令慧命不斷。為得度因緣",
    "X37n0665_001:0637c09": "耳。○已上正宗分竟。",
    "X37n0665_001:0637c10": "△三流通分二。初囑累流通五。初展轉不息。",
    "X37n0665_001:0637c11": "自今已後。我諸弟子展轉行之。則是如來法身常在。",
    "X37n0665_001:0637c12": "而不滅也。",
    "X37n0665_001:0637c13": "世尊囑累。行之不絕。則法身常存焉。△二歎世無",
    "X37n0665_001:0637c14": "常。",
    "X37n0665_001:0637c15": "是故當知世皆無常。會必有離。勿懷憂惱。世相如是。",
    "X37n0665_001:0637c16": "遷流不住曰世。形質可狀曰相。應會示生。寧無滅",
    "X37n0665_001:0637c17": "乎。△三以智爍幻。",
    "X37n0665_001:0637c18": "當勤精進。早求解脫。以智慧明。滅諸癡闇。",
    "X37n0665_001:0637c19": "勤精進而智慧明。癡闇滅則脫諸苦。",
    "X37n0665_001:0637c20": "世實危脆。無牢強者。",
    "X37n0665_001:0637c21": "脆音翠。○有為虗假。今昔皆然。△四示滅除惡。",
    "X37n0665_001:0637c22": "我今得滅。如除惡病。此是應捨罪惡之物。假名為身。",
    "X37n0665_001:0637c23": "沒在老病生死大海。",
    "X37n0665_001:0637c24": "佛身無為。示同有為。欲令眾生知身過患。早悟法",
    "X37n0665_001:0638a01": "身也。△五結智人喜。",
    "X37n0665_001:0638a02": "何有智者得除滅之。如殺怨賊。而不歡喜。",
    "X37n0665_001:0638a03": "身為苦本。眾苦所依。眾生妄執為實。不求出離。大",
    "X37n0665_001:0638a04": "聖知生死皆幻。示生死而化物。△二勸勉流通二。",
    "X37n0665_001:0638a05": "初勤出無常。",
    "X37n0665_001:0638a06": "汝等比丘。常當一心勤求出道。",
    "X37n0665_001:0638a07": "涅槃正道。",
    "X37n0665_001:0638a08": "一切世間動不動法。皆是敗壞不安之相。",
    "X37n0665_001:0638a09": "欲界六天為動法。色無色二界。壽命劫數長久。外",
    "X37n0665_001:0638a10": "道計以為常。名不動法。△二誡止遺範。",
    "X37n0665_001:0638a11": "汝等且止。勿得復語。時將欲過。我欲滅度。是我最後",
    "X37n0665_001:0638a12": "之所教誨。",
    "X37n0665_001:0638a13": "應會時節。寧容久留。最後垂範。付囑斯在。化儀舒",
    "X37n0665_001:0638a14": "卷。情謂杳亡。方便門中。那無指注。法華會上金口",
    "X37n0665_001:0638a15": "親宣云。為度眾生故。方便現涅槃。廣如壽量品。其",
    "X37n0665_001:0638a16": "知此者。則靈山一會儼然未散矣。豈不韙歟。若謂",
    "X37n0665_001:0638a17": "不然。諒非吾道。何也。欲得不招無間業。莫謗如來",
    "X37n0665_001:0638a18": "正法輪。",
    "X37n0665_001:0638a20": "佛遺教經註(終)",
    "X37n0665_001:0638a23": "嘗攷傳燈世譜。載大鑒下青原派曹洞宗第十三",
    "X37n0665_001:0638a24": "世守遂禪師。所註四十二章經。遺教經。並了童禪",
    "X37n0665_001:0638b01": "師補較。我",
    "X37n0665_001:0638b02": "慈聖宣文明肅皇太后刊板。在金臺西直門裡迤",
    "X37n0665_001:0638b03": "南永祥寺。適海鹽廣磐劉宰官諱祖鍚號念崧。係",
    "X37n0665_001:0638b04": "雲棲蓮大師高足。秉教念佛。行敦孝義。歷官光祿。",
    "X37n0665_001:0638b05": "於崇禎四年辛未八月二十六日舟次東昌。借一",
    "X37n0665_001:0638b06": "味禪院震宇法師藏本四十二章經註。手寫攜歸。",
    "X37n0665_001:0638b07": "迨崇禎九年丙子十月之八日。借本邑沈廣冠居",
    "X37n0665_001:0638b08": "士藏本遺教經註。仍以手寫。與東昌所鈔得成合",
    "X37n0665_001:0638b09": "璧。慶快示余。捧讀註語。直指彰顯。如佛誡勑。其正",
    "X37n0665_001:0638b10": "文對雲棲刻本。字句多異同。而義實勝。因憶蓮大",
    "X37n0665_001:0638b11": "師跋云。二經實末法救病之良藥。一是聖教流入",
    "X37n0665_001:0638b12": "震旦之始也。今以其言近。僧不持誦。師不講演。要",
    "X37n0665_001:0638b13": "知不專近。有遠者。人自不察也。一是如來入滅最",
    "X37n0665_001:0638b14": "後要語。喻世人所謂遺囑也。子孫昧祖宗創始之",
    "X37n0665_001:0638b15": "來源。是忘本也。子孫背父母之遺囑。是不孝也。為",
    "X37n0665_001:0638b16": "僧者胡不思也。并頌念崧壽逾六旬。誠心手書。且",
    "X37n0665_001:0638b17": "願重刻以廣其傳。真善述蓮大師志意者也。余亦",
    "X37n0665_001:0638b18": "願効一臂樂成之。敢曰隨力裁因耶。且紀諸善知",
    "X37n0665_001:0638b19": "識展轉勸發緣起。以告見聞者。幸毋忽。時即崇禎",
    "X37n0665_001:0638b20": "丙子臘八日弟子通燈敬述"
}