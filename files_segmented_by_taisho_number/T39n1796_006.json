{
    "T39n1796_006:0636d03": "4大毘盧遮那成佛經疏卷第六",
    "T39n1796_006:0636d05": "沙門一行阿闍梨記",
    "T39n1796_006:0636d06": "入漫荼羅具緣品第二之餘",
    "T39n1796_006:0636d07": "阿闍梨所傳漫荼羅圖位，具列如左：",
    "T39n1796_006:0636d08": "上方　　　　　　　　　　　　　　　　右方　　　　　　　　　　　　　左方　　　　　　　　　　　　　　　　　　下方",
    "T39n1796_006:0636d09": "○如來如意寶　　　　　　　　　　　　△能授一切尊滿一切願也　　　□妙金剛　　　　　　　　　　　　　　　　降三世尊",
    "T39n1796_006:0636d10": "○如來甲冑　　　　　　　　　　　　　□蓮花部女奉教者",
    "T39n1796_006:0636d11": "○如來羂索　　　　　　　　　□蓮花部奉教者　　　　　　　　□青金剛",
    "T39n1796_006:0636d12": "□如來怖魔　　　　　　　　　　　　　□蓮花三股戟　　　　　　　　　□金剛蓮　　　　　　　　　　　　　　　　□金剛鐸",
    "T39n1796_006:0636d13": "○如來臍　　　　　　　　　　　　　　□蓮花戟",
    "T39n1796_006:0636d14": "□如來馬藏　　　　　　　　　　　　　□蓮花尊　　　　　　　　　　　□寂靜金剛",
    "T39n1796_006:0636d15": "○如來脣　　　　　　　　　　　　　　□金剛蓮　　　　　　　　　　　□大迅利金剛　　　　　　　　　　　　　　□金剛羂索",
    "T39n1796_006:0636d16": "□如來十力　　　　　　　　　　　　　□蓮花輪",
    "T39n1796_006:0636d17": "○如來牙　　　　　　　　　　　　　　□蓮花刀　　　　　　　　　　　□金剛牙　　　　　　　　　　　　　　　　□金剛刀",
    "T39n1796_006:0636d18": "□如來大護　　　　　　　　　　　　　□蓮花德菩薩　　　　　　　　　□那弭荼金剛因因立名，又云短也",
    "T39n1796_006:0636d19": "△無所畏大護者　　　　　　　　□大水吉祥　　　　　　　　　　□赤體金剛",
    "T39n1796_006:0636d20": "○如來無所畏　　　　　　　　　　　　□大吉祥　　　　　　　　　　　□佛奉教者",
    "T39n1796_006:0637a01": "□如來鈴鐸　　　　　　　　　　　　　□僧吉祥",
    "T39n1796_006:0637a02": "○如來商佉　　　　　　　　　　　　　□佛吉祥　　　　　　□越無量虛空",
    "T39n1796_006:0637a03": "□如來三昧耶金剛　　　　　　　　　　□金色菩薩　　　　　　　　　　△月黶尊",
    "T39n1796_006:0637a04": "○如來正勤　　　　　　　　　　　　　□名稱慧菩薩",
    "T39n1796_006:0637a05": "□如來三昧耶　　　　　　　　　　　　□白色菩薩　　　　　　　　　　□難降大護者女形",
    "T39n1796_006:0637a06": "○如來舌　　　　　　　　　　　　　　△壞諸怖畏大護者　　　　□金剛部生",
    "T39n1796_006:0637a07": "□如來豪相　　　　　　　　　　　　　□大勢至菩薩",
    "T39n1796_006:0637a08": "○一切如來座　　　　　　　　　　□毘俱胝菩薩　　　　　　□金剛連鏁　　　　　　　　　 □不可越護門者",
    "T39n1796_006:0637a09": "□如來大勤勇　　　　　　　　　　□觀世音菩薩　　　　　　　□執金剛",
    "T39n1796_006:0637a10": "□如來眼　　　　　　　　　　　　□多利尊",
    "T39n1796_006:0637a11": "○如來心　　　　　　　　　　　　　　□觀音母　　　　　　　　　　　□金剛母",
    "T39n1796_006:0637a12": "□如來鑠底　　　　　　　　　　　　　□大白菩薩",
    "T39n1796_006:0637a13": "○無堪忍如來無堪忍　　　　　　　　□資財主菩薩　　　　　　　　　□金剛針",
    "T39n1796_006:0637a14": "□水自在尊　　　　　　　　　　　　　□遍觀菩薩　　　　　　　　　　□金剛鉤　　　　　　　　　　　　　　　　□相向守護門者",
    "T39n1796_006:0637a15": "□如來念處　　　　　　　　　　　　　□吉祥菩薩　　　　　　　　　　△金剛無勝大護者　　　　　　　　　△如來使者",
    "T39n1796_006:0637a16": "○如來刀　　　　　　　　　　　　　　□帶塔德菩薩",
    "T39n1796_006:0637a17": "□如來輪　　　　　　　　　　　　　　□寶德菩薩　　　　　　　　　　△軍荼利金剛　　　　　　　　　　　□金剛拳",
    "T39n1796_006:0637a18": "□如來蓮花　　　　　　　　　　　　　□鹿皮衣形",
    "T39n1796_006:0637a19": "□如來頂　　　　　　　　　　　　　　□蓮花軍持　　　　　　　　　　△大力金剛　　　　　　　　　　　　□無戲論金剛",
    "T39n1796_006:0637a20": "○如來結界　　　　　　　　　　　　　□蓮花鬘",
    "T39n1796_006:0637a21": "□如來施願　　　　　　　　　　　　　□蓮花斧　　　　　　　　　　　□虛空無垢金剛　　　　　　　　　　　　　□金剛斧",
    "T39n1796_006:0637a22": "○如來平等說　　　　　　　　　　　　□蓮花索",
    "T39n1796_006:0637a23": "□如來口　　　　　　　　　　　　　　□蓮花鐸　　　　　　　　　　　□素囉多金剛妙住",
    "T39n1796_006:0637a24": "○如來腰　　　　　　　　　　　　　　□蓮花螺　　　　　　　　　　　□大身金剛　　　　　　　　　　　　　　　□金剛輪",
    "T39n1796_006:0637a25": "□如來焰光　　　　　　　　　　　　　□蓮花部使者　　　　　　　　　□大勝金剛　　　　　　　　　　　　　　　□金剛捧",
    "T39n1796_006:0637a26": "□如來鉤　　　　　　　　　　　　　　□蓮花部使者△馬頭觀世音　　□廣眼金剛",
    "T39n1796_006:0637a27": "□虛空眼　　　　　　　　　　　　　　□蓮花捧　　　　　　　　　　　□拔折羅金剛　　　　　　　　　　　　　　聖不動尊",
    "T39n1796_006:0637a28": "　　　　　　　　　　　　　　　　右第一重竟。",
    "T39n1796_006:0637a29": "□無垢光童子　　　　　　　　　□賢劫菩薩　　　　　　　○大慧菩薩　　　　　　　　　　　　□賢劫菩薩",
    "T39n1796_006:0638a01": "□光網童子　　　　　　　　　　　　　　　　　　　　　　　　　□寂慧菩薩　　　　　　　　　　　　□金光菩薩",
    "T39n1796_006:0638a02": "□男奉教者　　　　　　　　　　△行慧菩薩　　　　　　　△無垢慧菩薩　　　　　　　　　　　○金色菩薩",
    "T39n1796_006:0638a03": "　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　△寶德菩薩",
    "T39n1796_006:0638a04": "□男守衛者　　　　　　　　　　○勝妙天菩薩　　　　　　○無盡意菩薩　　　　　　　　　　　□賢德菩薩",
    "T39n1796_006:0638a05": "□男使者　　　　　　　　　　　　　　　　　　　　　　　　　　　　　　　　　　　　　　　　　　　　　　○花幢菩薩",
    "T39n1796_006:0638a06": "□女使者　　　　　　　　　　　□寶嚴菩薩　　　　　　　□不思議慧菩薩　　　　　　　　　　△計都菩薩",
    "T39n1796_006:0638a07": "△六面尊　　　　　　　　　　　　　　　　　　　　　　　　　　　　　△大慈起菩薩　　　　　　　　　　　□無垢光菩薩",
    "T39n1796_006:0638a08": "　　　　　　　　　　　　　　　　　　△寶印手菩薩　　　　　　△無像菩薩",
    "T39n1796_006:0638a09": "△降閻摩尊",
    "T39n1796_006:0638a10": "　　　　　　　　　　　　　　　　　　　　　　　　　　　　　　　　　○救意慧菩薩",
    "T39n1796_006:0638a11": "□地慧童子　　　　　　　　　　　　　　　　　　　　　　　　　　　　　　　　　　　　　　　　　　　　　△清淨慧菩薩",
    "T39n1796_006:0638a12": "　　　　　　　　　　　　　　　　　　○寶掌菩薩",
    "T39n1796_006:0638a13": "□優波計設尼　　　　　　　　　　　　　　　　　　　　　　　　□施一切無畏菩薩　　　　　　　　　□虛空慧菩薩",
    "T39n1796_006:0638a14": "文殊師利　　　　　　　　　□地藏菩薩　　　　　　　△除一切蓋障菩薩　　　　　　　　　○虛空藏菩薩",
    "T39n1796_006:0638a15": "□計設尼　　　　　　　　　　　　　　　　　　　　　　　　　　　　　　　　　　　　　　　　　　　　　　□虛空無垢菩薩",
    "T39n1796_006:0638a16": "□質多羅　　　　　　　　　　　○寶作菩薩　　　　　　　□除疑怪菩薩　　　　　　　　　　　△法慧菩薩",
    "T39n1796_006:0638a17": "□請召者　　　　　　　　　　　　　　　　　　　　　　　　　　○除一切惡趣菩薩　　　　　　　○慧步菩薩",
    "T39n1796_006:0638a18": "　　　　　　　　　　　　　　　　　　○持地菩薩",
    "T39n1796_006:0638a19": "□女使者　　　　　　　　　　　　　　　　　　　　　　　　　　△悲念菩薩亦名大悲纏　　　　　　□剌泥弭菩薩無牆也",
    "T39n1796_006:0638a20": "□男使者　　　　　　　　　　　□賢意菩薩　　　　　　　　　　　　　　　　　　　　　　　　　　　　　　△泥弭菩薩牆也",
    "T39n1796_006:0638a21": "□女守衛者　　　　　　　　　　○寶冠菩薩　　　　　　　□除一切熱惱菩薩　　　　　　　　　○寶幡菩薩",
    "T39n1796_006:0638a22": "□女奉教者　　　　　　　　　　△發心即轉法輪菩薩　　　○海慧菩薩　　　　　　　　　　　　□金光菩薩△光明菩薩",
    "T39n1796_006:0638a23": "□寶冠童子",
    "T39n1796_006:0638a24": "　　　　　　　　　　　　　　　　　　□善住意菩薩　　　　　　△妙慧菩薩　　　　　　　　　　　　○妙幢菩薩",
    "T39n1796_006:0638a25": "□月光童子　　　　　　　　　　　　　　　　　　　　　　　　　　　　　　　　　　　　　　　　　　　　　　　　□無邊幢菩薩",
    "T39n1796_006:0638a26": "□善財童子　　　　　　　　　　　□賢劫菩薩　　　　　　　　□賢劫菩薩　　　　　　　　　　□賢劫菩薩",
    "T39n1796_006:0638a27": "　　　　　　　　　　　　　　　　右第二重竟。",
    "T39n1796_006:0638a28": "△火天護方神　　　　　　　　　　□伊舍那護方神　　　　　　△涅哩底護方神　　　　　　　　　　　　　風天護方神",
    "T39n1796_006:0638a29": "△火天　　　　　　　　　　　　　　　□鳩槃荼眾眷屬　　　　　　　　△女羅剎　　　　　　　　　　　　　風神后",
    "T39n1796_006:0639a01": "△火天后　　　　　　　　　　　　　　□阿名揭拏羊耳",
    "T39n1796_006:0639a02": "△婆私瑟吒大仙　　　　　　　　　　　□阿濕嚩揭拏馬耳　 △羅剎眾　　　　　　　　　　　　　△迦樓羅女",
    "T39n1796_006:0639a03": "△竭伽大仙　　　　　　　　　　　　　□戍婆揭拏箕耳　　　　　□賢劫菩薩　　　　　　　　　　　　　　　△迦樓羅",
    "T39n1796_006:0639a04": "△未建荼大仙　　　　　　　　　　　　□雜寶藏神　　　　　　　○童男菩薩",
    "T39n1796_006:0639a05": "△瞿曇大仙　　　　　　　　　　　　　△荼吉尼△荼迦　○比丘眾　　　　　　　　　　　　　　　　△非人眷屬△一切人眷屬",
    "T39n1796_006:0639a06": "△迦葉大仙　　　　　　　　　　　　　□童男菩薩　　　　　　　　　　○日光菩薩",
    "T39n1796_006:0639a07": "△諸執曜神等　　　　　　　　　　　　□比丘眾　　　　　　　　　　　□西南日輪遍照勝德佛　　　　　　　　□童男菩薩□比丘眾",
    "T39n1796_006:0639a08": "△毘逝耶后　　　　　　　　　　　　　□離塵勇猛菩薩",
    "T39n1796_006:0639a09": "△日天子　　　　　　　　　　　　　　□東北方定勝手德佛　　　　　　○菩薩眾　　　　　　　　　　　　　　　　□寶勝菩薩",
    "T39n1796_006:0639a10": "△逝耶后　　　　　　　　　　　　　　□菩薩眾　　　　　　　　　　　○比丘眾　　　　　　　　　　　　　　　　□西北方一寶蓋佛",
    "T39n1796_006:0639a11": "□那羅延并眷屬　　　　　　　　　　　□比丘眾　　　　　　　　　　　○童女菩薩　　　　　　　　　　　　　　　□比丘眾",
    "T39n1796_006:0639a12": "□魔天他化自在天　　　　　　　　　　□童女菩薩　　　　　　　　△苾𠻱蟻㗚知　　　　　　　　　□童女眾",
    "T39n1796_006:0639a13": "□化樂天　　　　　　　　　　　　　　□女部多",
    "T39n1796_006:0639a14": "□兜率陀天　　　　　　　　　　　　　□部多藥叉類　　　　　　△諸毘那夜迦　　　　　　　　　　□賢劫菩薩",
    "T39n1796_006:0639a15": "□焰摩天　　　　　　　　　　　　　　□住雪山藥叉將　　　△摩訶迦羅黑神　　　　　　　　　　　　○小訖㗚瑟怒二龍王○訖西瑟拏二龍王",
    "T39n1796_006:0639a16": "□東方提頭賴吒天王并揵闥婆眾　□娑多祁哩藥叉將　　○優婆路係多二龍王",
    "T39n1796_006:0639a17": "□舍支夫人　　　　　　　　　　□半遮羅藥叉將　　　　　△毘盧遮十眷屬　　　　　　　　　　○路係多二龍王",
    "T39n1796_006:0639a18": "□帝釋三十三天　　　　　　　　　　　□毘灑迦夜叉將　　　　　　　　　　　　　　　　　　　　　　　　　○優婆臂多二龍王",
    "T39n1796_006:0639a19": "□童子菩薩　　　　　　　　　　　　　□痾吒嚩迦藥叉將　 △毘舍支十眷屬",
    "T39n1796_006:0639a20": "□比丘眾　　　　　　　　　　　　　　□毘沙門子藥叉將　　　　　　　　　　　　　　　　　　　　　　　　○優婆束訖勞二龍王",
    "T39n1796_006:0639a21": "□歡喜菩薩　　　　　　　　　　　　　　　　　　　　　　　　　　　　　　　　　　　　　　　　　　　　　　　　○束訖勞二龍王",
    "T39n1796_006:0639a22": "□上方歡喜德菩薩　　　　　　　　　　□摩尼拔陀羅神　　　　　　　　　　　　　　　　　　　　　　　　　○沙伽羅龍王",
    "T39n1796_006:0639a23": "□菩薩眾　　　　　　　　　　　　　　□護方神后　　　　　　　△寒冷地獄　　　　　　　　　　　　　　　○阿那婆達多龍王",
    "T39n1796_006:0639a24": "□童女菩薩　　　　　　　　　　　　　□俱吠囉護方神毘沙門　　△熱惱地獄　　　　　　　　　　　　　　　○得叉迦羅龍王",
    "T39n1796_006:0639a25": "　　　　　　　　　　　　　　　　　　□吉祥功德天　　　　　　　　　　　　　　　　　　　　　　　　　　　　　○摩迦斯龍王",
    "T39n1796_006:0639a26": "□阿難陀　　　　　　　　　　　　　　□滿賢藥叉將　　　　　　□毘樓博叉王　　　　　　　　　　　○矩利迦龍王",
    "T39n1796_006:0639a27": "□須菩提　　　　　　　　　　　　　　□訶栗底母男五女五　　　　　　　　　　　　　　　　　　　　　　　　　○羯句吒迦龍王",
    "T39n1796_006:0639a28": "□舍利子　　　　　　　　　　　　　　　　　　　　　　　　　　　　　△閻摩歿㗚底后　　　　　　　　　　 ○和脩吉龍王",
    "T39n1796_006:0639a29": "□大目連　　　　　　　　　　　　　　□散支大將　　　　　　　△閻摩后　　　　　　　　　　　　　　　　○阿難陀龍王",
    "T39n1796_006:0640a01": "□大迦葉　　　　　　　　　　　　　　□童男菩薩　　　　　　　　　　△閻摩但荼　　　　　　　　　　　　　　　○大蓮花龍王○波頭花龍王",
    "T39n1796_006:0640a02": "□無量音聲佛頂　　　　　　　　　　　□比丘眾　　　　　　　　　　　△閻摩羅法王　　　　　　　　　　　　　　○商佉龍王",
    "T39n1796_006:0640a03": "□廣大佛頂　　　　　　　　　　　　　□勝授菩薩　　　　　　　　　　△質呾羅笈多訊獄者　　　　　　　　　○縛嚕拏后○嚩嚕拏龍王",
    "T39n1796_006:0640a04": "□火聚佛頂　　　　　　　　　　　　　□北方勝德佛　　　　　　　　　△夜黑天　　　　　　　　　　　　　　　　□毘樓勒叉護方天王",
    "T39n1796_006:0640a05": "□勝佛頂　　　　　　　　　　　　　　□菩薩眾　　　　　　　　　　　□辨才天",
    "T39n1796_006:0640a06": "△如來錫杖　　　　　　　　　　　　　□比丘眾　　　　　　　　　　　□童男菩薩　　　　　　　　　　　　　　　○優婆遜那守門者",
    "T39n1796_006:0640a07": "○如來鉢　　　　　　　　　　　 □童女菩薩　　　　　　　　　　□比丘眾　　　　　　　　　　　　　　　　　通門",
    "T39n1796_006:0640a08": "○如來牙　　　　　　　　　　　　　　□賢劫菩薩　　　　　　　　　　□離優菩薩　　　　　　　　　　　　　　　○遜那守門者",
    "T39n1796_006:0640a09": "□豪相　　　　　　　　　　　　　　　□主田農神　　　　　　　　　　□南方無優德佛　　　　　　　　　　　　　○地神",
    "T39n1796_006:0640a10": "△無能勝尊　　　　　　　　　　　　　□主象馬廐神　　　　　□菩薩眾　　　　　　　　　　　　　　　　○龍王并后眷屬",
    "T39n1796_006:0640a11": "□釋迦牟尼佛　　　　　　　　　　　　　　　　　　　　　　　　　　　□比丘眾　　　　　　　　　　　　　　　　○童男菩薩",
    "T39n1796_006:0640a12": "△無能勝妃　　　　　　　　　　　　　□主王庫藏　　　　　　　　　　□童女菩薩　　　　　　　　　　　　　○比丘眾",
    "T39n1796_006:0640a13": "○佛母　　　　　　　　　　　　　　　□主外道福處神",
    "T39n1796_006:0640a14": "　　　　　　　　　　　　　　　　　　　　　　　　　　　　　　　　　□別異地獄　　　　　　　　　　　　　　　○行慧菩薩",
    "T39n1796_006:0640a15": "○如來鑠底印　　　　　　　　　　　　△主嚴穴神　　　　　　　　□賢劫菩薩　　　　　　　　　　　　　　　○西方寶焰佛",
    "T39n1796_006:0640a16": "□童男菩薩　　　　　　　　　　　　　□主伏藏神　　　　　　　　　　△遮悶拏　　　　　　　　　　　　　　　　○菩薩眾○比丘眾",
    "T39n1796_006:0640a17": "□比丘僧　　　　　　　　　　　　　　□主磧神　　　　　　　　　△嬌吠唎　　　　　　　　　　　　　　　　○童女菩薩",
    "T39n1796_006:0640a18": "□普光菩薩　　　　　　　　　　　　　□主尸林神　　　　　　　　　　△吠瑟拏味　　　　　　　　　　　　　　　○主平相侵神",
    "T39n1796_006:0640a19": "□東方寶性佛　　　　　　　　　　　　□主波池神　　　　　　　　　　　　　　　　　　　　　　　　　　　　○主日歷神",
    "T39n1796_006:0640a20": "□菩薩眾　　　　　　　　　　　　　　□主龍泉神　　　　　　　　△嬌唎　　　　　　　　　　　　　　　　　○主時分神",
    "T39n1796_006:0640a21": "□比丘僧　　　　　　　　　　　　　　□主井神　　　　　　　　　　　△燕捺唎　　　　　　　　　　　　　　　　○主業作神",
    "T39n1796_006:0640a22": "□童女菩薩　　　　　　　　　　　　　□主空中宮菀神　　　　　　　　△嗟捺唎　　　　　　　　　　　　　　　　○主宿神",
    "T39n1796_006:0640a23": "□佛袈裟　　　　　　　　　　　　　　□主宮室神　　　　　　　　　　△未囉弭　　　　　　　　　　　　　　○主宿對神",
    "T39n1796_006:0640a24": "△佛軍持　　　　　　　　　　　　　　□主海神　　　　　　　　　　　□緊那羅妃　　　　　　　　　　○主夜神",
    "T39n1796_006:0640a25": "□白傘佛頂　　　　　　　　　　　　　□主室宅神□主巷曲神　　　　□緊那羅○童男菩薩　　　　　　　　□主月神○主日神",
    "T39n1796_006:0640a26": "□最勝佛頂　　　　　　　　　　□方神　　　　　　　　　　○比丘眾　　　　　　　　　　　　　　　　○六時神",
    "T39n1796_006:0640a27": "□摧碎佛頂　　　　　　　　　　□主街陌神　　　　　　　　　　○蓮花手菩薩　　　　　　　　　　　　　　○主直神",
    "T39n1796_006:0640a28": "　　　　　　　　　　　　　　　　　　□主河神　　　　　　　　　　　○東南蓮花勝德佛　　　　　　　　　　　　○主廿八宿神○主十二宮神",
    "T39n1796_006:0640a29": "□最高佛頂　　　　　　　　　　　　　□主道神　　　　　　　　　　　○菩薩眾　　　　　　　　　　　　　　　　○月后名赤色",
    "T39n1796_006:0641a01": "□辟支佛　　　　　　　　　　　　　　□主曠野神　　　　　　　　　　○比丘眾　　　　　　　　　　　　　　　　○月后名月祥",
    "T39n1796_006:0641a02": "　　　　　　　　　　　　　　　　　　□主郊野神　　　　　　　　　　○童女菩薩　　　　　　　　　　　　　　　○月天子",
    "T39n1796_006:0641a03": "□大梵并明妃眷屬　　　　　　　　　　□主痁肆神　　　　　　　　　　△慕訶囊　　　　　　　　　　　　　　　　○月后名月相",
    "T39n1796_006:0641a04": "□四禪天　　　　　　　　　　　　　　□主城神　　　　　　　　　　　△𨷂名火神　　　　　　　　　　　　 ○童男菩薩",
    "T39n1796_006:0641a05": "□無色天",
    "T39n1796_006:0641a06": "□淨居自在天子　　　　　　　　　　　□主村神　　　　　　　　　　　△劫微　　　　　　　　　　　　　　　　　○比丘眾",
    "T39n1796_006:0641a07": "□普花天子　　　　　　　　　　　　　□主洲神　　　　　　　　　　　△芒囊娑　　　　　　　　　　　　　　　　○蓮花勝菩薩",
    "T39n1796_006:0641a08": "□光鬘天子　　　　　　　　　　　　　主鳥神　　　　　　　△訖灑也　　　　　　　　　　　　　　　　○下方蓮花德佛",
    "T39n1796_006:0641a09": "　　　　　　　　　　　　　　　　　　□主山神　　　　　　　　　　　△社吒囉　　　　　　　　　　　　　　○菩薩眾",
    "T39n1796_006:0641a10": "□意生天子　　　　　　　　　　　　　□主悉地物神　　　　　　　　　△句𡀔誕囊　　　　　　　　　　○比丘眾",
    "T39n1796_006:0641a11": "□名稱遠聞天子　　　　　　　　　　　□主悉地神　　　　　　　　　　△沒栗拏　　　　　　　　　　　　　　　　○童女菩薩○賢劫菩薩",
    "T39n1796_006:0641a12": "□大自在妃并眷屬　　　　　　　　□主仙藥神　　　　　　　　　　△露係多　　　　　　　　　　　　　　　　□阿修羅女眷屬",
    "T39n1796_006:0641a13": "□大自在天并眷屬　　　　　　　　　　□主藥計神　　　　　　　　　　△芒嚕多　　　　　　　　　　　　　　　　□阿修羅眷屬",
    "T39n1796_006:0641a14": "□摩醯首羅子及妃　　　　　　　　　　□主藥神　　　　　　　　　　　△捺嚕迦",
    "T39n1796_006:0641a15": "□持明妃　　　　　　　　　　　　　　□悉地持明妃　　　　　　△娑摩醯捺羅　　　　　　　　　　　　○摩睺羅伽女",
    "T39n1796_006:0641a16": "□持明仙　　　　　　　　　　　　□悉地持明仙　　　　△諸火仙等　　　　　　　　　　　○摩睺羅伽",
    "T39n1796_006:0641a17": "右第三重竟。",
    "T39n1796_006:0641b01": "阿闍梨言：「第一院東方如來鉤，乃至如來甲",
    "T39n1796_006:0641b02": "等，皆是毘盧遮那三昧，一一作天女形，如漫",
    "T39n1796_006:0641b03": "荼羅方圓以辨其色。坐白蓮臺上，手中復持",
    "T39n1796_006:0641b04": "蓮花，花上各以物像用為摽幟，如鉤、輪、刀、槊、",
    "T39n1796_006:0641b05": "商佉、鈴鐸、羂索、甲冑等，皆依本相畫之。頂相",
    "T39n1796_006:0641b06": "豪相、口舌牙脣等，准例推可解。如來臍於蓮",
    "T39n1796_006:0641b07": "上圖作連環圓好之相，如來腰亦頗旋曲如數",
    "T39n1796_006:0641b08": "珠鬘形，如來藏如輪王馬寶藏相不現之形。",
    "T39n1796_006:0641b09": "如來施願當作與願手，如來法及辨說等或",
    "T39n1796_006:0641b10": "持經藏或作說法手。念處十力等皆是止觀",
    "T39n1796_006:0641b11": "相應法，作寂然三昧之容。三昧耶當作佛頂",
    "T39n1796_006:0641c01": "相。如來頂相具攝一切功德。凡手中無物可",
    "T39n1796_006:0641c02": "為幖幟者，皆應置之。」若漫荼羅不作尊形但",
    "T39n1796_006:0641c03": "示祕密印者，於金剛座上作蓮華臺，臺上如",
    "T39n1796_006:0641c04": "前畫作幖幟。其作字漫荼羅者，經中有種子",
    "T39n1796_006:0641c05": "字，當如法置之；如經不載，當取梵名中最初",
    "T39n1796_006:0641c06": "字為種子字，或可通用阿字也。北面蓮花部",
    "T39n1796_006:0641c07": "諸尊，若經中不說形相者，通作紅蓮花色或",
    "T39n1796_006:0641c08": "淨白色如金色尊等，則依名辨之。所持印相",
    "T39n1796_006:0641c09": "亦如佛部中說，然用蓮花為幖幟。如蓮花輪",
    "T39n1796_006:0641c10": "像，當以四蓮花葉如十字之形用為輪輻，",
    "T39n1796_006:0641c11": "輻外作刃環圍之，蓮花刀當於蓮上置刀，刀",
    "T39n1796_006:0641d01": "鋒上又用蓮花以為摽幟相。金剛杵戟等皆",
    "T39n1796_006:0641d02": "亦如是。蓮花羂索以蓮華為兩茸，鐸則以蓮",
    "T39n1796_006:0641d03": "花為繫，鬘則貫穿蓮花以莊嚴身。或於所持",
    "T39n1796_006:0641d04": "花上置之。戴塔吉祥於頂髻上置窣堵波，或",
    "T39n1796_006:0641d05": "在所持花上。蓮花尊則於花上重置蓮花，寶",
    "T39n1796_006:0641d06": "德尊蓮花上有寶，能授一切願明王能滿一",
    "T39n1796_006:0641d07": "切希願，其狀非一。如觀世音手持蓮花，花上",
    "T39n1796_006:0641d08": "或置如意寶，隨息災、增益、降伏事，在彼相應",
    "T39n1796_006:0641d09": "壇中，大吉祥二手各持蓮花，水吉祥或蓮中",
    "T39n1796_006:0641d10": "出水或手垂出水。被鹿皮尊當以鹿皮嚴身，",
    "T39n1796_006:0641d11": "如梵天像。其契印漫荼羅，例同前說，通用娑",
    "T39n1796_006:0642a01": "字為種子也。南面金剛部諸尊，亦可依經初",
    "T39n1796_006:0642a02": "所列名者皆具置之，隨作方圓三角半月等",
    "T39n1796_006:0642a03": "壇，身色亦爾。或持一股拔折羅，或持三股五",
    "T39n1796_006:0642a04": "股、上下二鋒等種種金剛標相，如經中所說",
    "T39n1796_006:0642a05": "隨意置之。其刀斧鉤針等，皆以金剛為摽",
    "T39n1796_006:0642a06": "幟。刀則刃鋒柄飾皆作金剛杵端銛銳之形，",
    "T39n1796_006:0642a07": "羂索連鏁兩端皆如三股拔折羅像。輪以十",
    "T39n1796_006:0642a08": "字金剛為輻輞，利刃環遶圍之。鐸以一股金",
    "T39n1796_006:0642a09": "剛為上，繫十字金剛為舌，餘皆例推可解。契",
    "T39n1796_006:0642a10": "印漫荼羅，亦於金剛座上置白蓮花，花上各",
    "T39n1796_006:0642a11": "表其物。若作字漫荼羅，執金剛所統眷屬通",
    "T39n1796_006:0642a12": "用縛字，餘金剛通用𤙖字為種子也。第二院",
    "T39n1796_006:0642a13": "諸菩薩眾，若經中具載形相者，一一如其本",
    "T39n1796_006:0642a14": "教畫之。無文者，通用真陀摩尼印。當持蓮花，",
    "T39n1796_006:0642a15": "花上置如意寶，周匝焰鬘圍之。或隨彼名中",
    "T39n1796_006:0642a16": "義趣以表其相，如寶冠菩薩即於花上置冠，",
    "T39n1796_006:0642a17": "寶網菩薩則於花上置網，寶掌菩薩掌中置",
    "T39n1796_006:0642a18": "寶，發心轉法輪印手中持論。所有諸闕位",
    "T39n1796_006:0642a19": "處，皆置賢劫菩薩。其使者奉教等，皆作卑",
    "T39n1796_006:0642a20": "下之容。其使者操持刀捧，狀如夾門守禦。奉",
    "T39n1796_006:0642a21": "教者或執持於捧印或瞻仰所尊，若受指麾",
    "T39n1796_006:0642a22": "教勅。守護者則如守門通信有所諮白。各隨",
    "T39n1796_006:0642a23": "其類也。降閻摩尊是文殊眷屬，具大威勢，其",
    "T39n1796_006:0642a24": "身六面六臂六足，水牛為座，面有三目，色如",
    "T39n1796_006:0642a25": "玄雲，作極忿怒之狀。當撿文殊梵本具足圖",
    "T39n1796_006:0642a26": "之。凡此等諸尊，若餘經中具說形相者，亦可",
    "T39n1796_006:0642a27": "依彼圖畫入曼荼羅時中。此諸尊，《毘盧遮",
    "T39n1796_006:0642a28": "那經》不載真言手印，即別出餘經者，當依彼",
    "T39n1796_006:0642a29": "經授與真言手印，令依此經供養次第法行",
    "T39n1796_006:0642b01": "之也。第三院十方佛等，各依常相圖之。若作",
    "T39n1796_006:0642b02": "契印，當以如來頂相，種子則以阿字。聲聞緣",
    "T39n1796_006:0642b03": "覺一同比丘儀式。是中緣覺小差別者，謂或",
    "T39n1796_006:0642b04": "有肉髻等大人之相。若契印，當用鉢袈裟錫",
    "T39n1796_006:0642b05": "杖等。其種子字，如經中真言所說。東方日天",
    "T39n1796_006:0642b06": "之前或置摩利支天女，如陀羅尼集出之。北",
    "T39n1796_006:0642b07": "方夜叉八將圖中𨷂少者，其形大抵相似，皆",
    "T39n1796_006:0642b08": "被甲冑持伽馱印，身相圓滿端正，以彼趣所",
    "T39n1796_006:0642b09": "求無乏常快樂自恣故也。羊耳馬耳象耳等，",
    "T39n1796_006:0642b10": "皆是鳩槃荼眷屬，其形不同夜叉，皆露身垂",
    "T39n1796_006:0642b11": "毛作非人之像，耳同畜獸。圖云持明仙者，是",
    "T39n1796_006:0642b12": "餘藥力等所成。悉地持明仙者，皆是專依呪",
    "T39n1796_006:0642b13": "術得悉地人。直言諸仙者，皆圍陀事火之",
    "T39n1796_006:0642b14": "類，勤修苦行成五通神仙。又有夜叉持明，是",
    "T39n1796_006:0642b15": "彼類中福德最勝，天趣之所攝者，與世仙又",
    "T39n1796_006:0642b16": "殊也。其山海河池林樹穀藥城邑道路等神，",
    "T39n1796_006:0642b17": "各以本名為摽幟相。山神坐山、河神在河，其",
    "T39n1796_006:0642b18": "樹藥等或手執持或依其上，當以義類推之。",
    "T39n1796_006:0642b19": "《花嚴》中更有足行神身眾神，是護諸跂行之",
    "T39n1796_006:0642b20": "類及護身神，亦可依次列之。西方非人趣者，",
    "T39n1796_006:0642b21": "當知毘盧遮那普門身中，純是雜類鬼神傍",
    "T39n1796_006:0642b22": "生等，圖中無別名相者多在其中，所攝最多",
    "T39n1796_006:0642b23": "也。路係多是赤色，辟多是黃色，訖嘌瑟拏",
    "T39n1796_006:0642b24": "是黑色，其青色亦是中攝，若依此方中明義，",
    "T39n1796_006:0642b25": "則當各別出之。訖勞是白色，皆是一類龍王，",
    "T39n1796_006:0642b26": "各依本色畫之。若加鄔波字者，其色稍淺。遜",
    "T39n1796_006:0642b27": "那鄔波遜那亦是護門大龍王，皆右手持刀、",
    "T39n1796_006:0642b28": "左持羂索。主年月時分神等皆作天女形，執",
    "T39n1796_006:0642b29": "持花枝等以為標相。若主善事者，其花亦令",
    "T39n1796_006:0642c01": "色相圓備。若主惡事者，則持萎萃花果等。其",
    "T39n1796_006:0642c02": "主六時神，亦可持六枝之花，作隨時榮落之",
    "T39n1796_006:0642c03": "像以表其事。主晝夜者，亦可以花敷花合明",
    "T39n1796_006:0642c04": "之。他皆放此。南方苾陵吃嘌知，是摩醯",
    "T39n1796_006:0642c05": "首羅子，身極枯瘦。以常降伏怨敵，假使骨肉",
    "T39n1796_006:0642c06": "消盡要令得勝，故為此形。私謂即是《智度》所",
    "T39n1796_006:0642c07": "云「常修苦行割肉祀火，感生諸惡神者，所以",
    "T39n1796_006:0642c08": "位在南方。」其十二火天，經中略說形像。有一",
    "T39n1796_006:0642c09": "神闕名者，但依諸火天總相形，餘如圖中所",
    "T39n1796_006:0642c10": "示也。經云「爾時執金剛祕密主於一切眾會",
    "T39n1796_006:0642c11": "中，諦觀大日如來目不暫瞬」者，時佛如所示",
    "T39n1796_006:0642c12": "現普門漫荼羅，演說諸尊圖位竟。祕密主以",
    "T39n1796_006:0642c13": "普眼觀此一一諸尊，皆不見根本亦無住處，",
    "T39n1796_006:0642c14": "悉是蓮花臺藏實相之身，出生種種方便不",
    "T39n1796_006:0642c15": "可窮盡。爾時深自慶幸發希有心，倍於此法",
    "T39n1796_006:0642c16": "生難遭想。將欲更問深義，故先說偈也。初",
    "T39n1796_006:0642c17": "偈意言「一切智慧者，出興於世間，如彼靈瑞",
    "T39n1796_006:0642c18": "花，時時乃現一」耳。佛優曇花雖則難遇，然",
    "T39n1796_006:0642c19": "此真言法要倍復難遇之。何以故？此是如來",
    "T39n1796_006:0642c20": "祕藏，長夜守護不妄授人，苟無頓悟之機則",
    "T39n1796_006:0642c21": "不入其手。世尊在世猶多怨嫉，況末代乎。復",
    "T39n1796_006:0642c22": "次此經自釋難現因緣，若眾生一見此漫荼",
    "T39n1796_006:0642c23": "羅者，無始以來惡業重障摧滅無餘，必定得",
    "T39n1796_006:0642c24": "大菩提記，故非鈍根薄福之人所能遭也。一",
    "T39n1796_006:0642c25": "見尚難，何況次第修行？當知是人轉復希有，",
    "T39n1796_006:0642c26": "常為普門海會之所稱歎，名聞十方。又同大",
    "T39n1796_006:0642c27": "日如來有種種名號，故曰無量稱也。經云",
    "T39n1796_006:0642c28": "「行此無上句」者，即是修行無上菩提句。此阿",
    "T39n1796_006:0642c29": "字門為一切真言之王，猶如世尊為諸法之",
    "T39n1796_006:0643a01": "王，故曰「真言救世者」。次二句明救世之業，所",
    "T39n1796_006:0643a02": "為能令行人成金剛性，「止斷諸惡趣，一切苦",
    "T39n1796_006:0643a03": "不生」也。經云「若修如是行，妙慧深不動」者，若",
    "T39n1796_006:0643a04": "具存真本，應言慧極深不動，如大海之心，以",
    "T39n1796_006:0643a05": "極深廣故，又極遠離二邊故，乃至大風起時",
    "T39n1796_006:0643a06": "不能搖動。若行者入此真言大海心時亦復",
    "T39n1796_006:0643a07": "如是，以妙慧甚深無量，又極遠離二邊故，一",
    "T39n1796_006:0643a08": "切諸法不能動搖。如娑竭羅龍王降雨六天，",
    "T39n1796_006:0643a09": "時於自宮三業都無動作。若解如是義者，則",
    "T39n1796_006:0643a10": "知漫荼羅種種方便皆悉住於實際也。經云",
    "T39n1796_006:0643a11": "「時普集會一切大眾，及諸持金剛者，以一音聲",
    "T39n1796_006:0643a12": "讚歎金剛手」者，彼諸大眾，聞佛廣演曼荼羅",
    "T39n1796_006:0643a13": "圖位竟，欲問此中法界幖幟及金剛事業，敬",
    "T39n1796_006:0643a14": "重世尊故未敢發言。以金剛手能觀察眾心乘",
    "T39n1796_006:0643a15": "機說偈，必知欲決疑網，普利無量眾生，是故",
    "T39n1796_006:0643a16": "稱讚證明勸令發問。又十佛剎微塵眾等，以",
    "T39n1796_006:0643a17": "一心一味令一人誦此法音，非謂人人俱時",
    "T39n1796_006:0643a18": "別說也。偈云「善哉善哉大勤勇，汝已修行真",
    "T39n1796_006:0643a19": "言行，能問一切真言義，我等咸有意思惟」者，",
    "T39n1796_006:0643a20": "真言行即是三平等法門，汝於持三密人中",
    "T39n1796_006:0643a21": "最為上首，故能問世尊普門深義。如仁者所",
    "T39n1796_006:0643a22": "欲問佛義，我等亦皆有是思惟，今悉同心思",
    "T39n1796_006:0643a23": "欲，當速陳說也。次言「一切現為汝證驗，依住",
    "T39n1796_006:0643a24": "真言之行力」者，言我等初發心時，由住此無",
    "T39n1796_006:0643a25": "上句故，乃至能於金剛慧海甚深不動，是故",
    "T39n1796_006:0643a26": "必定師子吼，於汝前所說偈現作證明。我等",
    "T39n1796_006:0643a27": "諸有所作，皆由住真言行、依真言勢力而與",
    "T39n1796_006:0643a28": "得成就。若汝諮問如來祕密方便者，諸有求",
    "T39n1796_006:0643a29": "大乘人當於真言行法皆得通達。以通達故，",
    "T39n1796_006:0643b01": "不久勤修，亦與我等無異。以見如是利義故，",
    "T39n1796_006:0643b02": "以一音聲同心勸助也。爾時祕密主蒙大眾",
    "T39n1796_006:0643b03": "勸發已，即說伽他廣問世尊。初一偈問綵色",
    "T39n1796_006:0643b04": "義，有四句：第一句問云何是綵色義？第二句",
    "T39n1796_006:0643b05": "問當以何色？第三句問云何安置此色？先於",
    "T39n1796_006:0643b06": "何處？內耶外耶？第四句布色時以何色為先？",
    "T39n1796_006:0643b07": "此是造漫荼羅時一種支分也。次偈問諸門",
    "T39n1796_006:0643b08": "摽相，有三句偈：第一句問門旗形量，第二句",
    "T39n1796_006:0643b09": "問門廂形量，第三句問建立諸門法度形量。",
    "T39n1796_006:0643b10": "如是種種祕密摽幟，阿闍梨皆應善通達之，",
    "T39n1796_006:0643b11": "又是一支分也。次有二偈，大凡有八問：第",
    "T39n1796_006:0643b12": "一句問云何奉食及花香等。第二句問寶瓶",
    "T39n1796_006:0643b13": "法則，當知一切諸供養具皆在其中，阿闍梨",
    "T39n1796_006:0643b14": "當隨事相辦其性類，又是一種支分也。第三",
    "T39n1796_006:0643b15": "句問云何引召弟子入漫荼羅。第四句問云",
    "T39n1796_006:0643b16": "何作灌頂法。第五句問云何儭奉所尊。然此",
    "T39n1796_006:0643b17": "中復有二種，若初心行人依世諦漫荼羅，云",
    "T39n1796_006:0643b18": "何召入灌頂奉獻阿闍梨？若已修習瑜伽作",
    "T39n1796_006:0643b19": "祕密灌頂，云何召入灌頂奉獻阿闍梨？正作",
    "T39n1796_006:0643b20": "法時，所有加持教授方便皆此中攝，又是一",
    "T39n1796_006:0643b21": "種支分也。第六句問護摩處所，亦有淺密二",
    "T39n1796_006:0643b22": "釋及息災、增益、降伏等諸異方便。第七句問",
    "T39n1796_006:0643b23": "真言部類字義句義。第八句問三昧門淺深",
    "T39n1796_006:0643b24": "差別之相。凡阿闍梨未善通達如是法者，不",
    "T39n1796_006:0643b25": "應建立漫荼羅，又成三種支分也。如是問竟，",
    "T39n1796_006:0643b26": "大寂法王告執金剛言：「汝當一心諦聽。」次說",
    "T39n1796_006:0643b27": "偈言「最勝真言道，出生大乘果」者，大乘果即",
    "T39n1796_006:0643b28": "是佛無上慧，要由如是方便得生。由汝善言",
    "T39n1796_006:0643b29": "能請問我，故今普為諸摩訶薩開示演說也。",
    "T39n1796_006:0643c01": "初一偈答色義云「染彼眾生界，以法界之味。",
    "T39n1796_006:0643c02": "古佛所宣說，是名為色義」者，猶如世間染色，",
    "T39n1796_006:0643c03": "能染淨疊使同味，故以味解色。如云袈裟味",
    "T39n1796_006:0643c04": "者，即染作袈裟色也。今此漫荼羅色義亦",
    "T39n1796_006:0643c05": "然，以法界不思議色染眾生心同一淨菩提",
    "T39n1796_006:0643c06": "味。復次如世間染衣，先以灰水洗，則易受染",
    "T39n1796_006:0643c07": "色。今以囉字門焚燒弟子心垢使成灰燼，然",
    "T39n1796_006:0643c08": "後以嚩字門大慈悲水洗之，使純一清白離",
    "T39n1796_006:0643c09": "諸戲論，然後染作法界漫荼羅，令種種普門",
    "T39n1796_006:0643c10": "身皆同實相色也。次有兩偈通答三問。問中",
    "T39n1796_006:0643c11": "云當以何色？今此答中具用青黃赤白黑五",
    "T39n1796_006:0643c12": "色也。偈云「先安布內色，非安布外色」者，是答",
    "T39n1796_006:0643c13": "云何布色，何處先起何處後起也。「潔白以為",
    "T39n1796_006:0643c14": "初，赤色為第二，如是黃及青，漸次而彰著。一",
    "T39n1796_006:0643c15": "切內深玄，是謂色先後」者，是答是色誰為最",
    "T39n1796_006:0643c16": "初也。潔白是毘盧遮那淨法界色，則一切眾",
    "T39n1796_006:0643c17": "生本源，故最為初。赤是寶幢如來色，既發菩",
    "T39n1796_006:0643c18": "提心於明道中，降伏魔怨滅除蓋障，故第二。",
    "T39n1796_006:0643c19": "黃色是娑羅樹王色，以成正覺時萬德開敷，",
    "T39n1796_006:0643c20": "皆到金剛實際，故第三。青是無量壽色，既到",
    "T39n1796_006:0643c21": "金剛實際，即以加持方便，普現大悲漫荼羅，",
    "T39n1796_006:0643c22": "如淨虛空中具含萬像，故第四。黑色是鼓音",
    "T39n1796_006:0643c23": "如來色。所以垂普門之迹，皆為顯本。本者即",
    "T39n1796_006:0643c24": "是如來自證之地，住大涅槃。若捨加持神力，",
    "T39n1796_006:0643c25": "則一切心量眾生非其境界，是故其色幽玄",
    "T39n1796_006:0643c26": "而最居後也。復次如世間淨帛，先受染色故，",
    "T39n1796_006:0643c27": "最後黑是染色之極，以最深故不可復加，是",
    "T39n1796_006:0643c28": "以居後。漫荼羅色義亦然，白是越百六十",
    "T39n1796_006:0643c29": "心垢義，此名信色，故最初。赤者大勤勇義，",
    "T39n1796_006:0644a01": "是精進色，故第二。黃謂一念相應時，定慧均",
    "T39n1796_006:0644a02": "等七覺開敷，是名念色，故第三。青者大空三",
    "T39n1796_006:0644a03": "昧義，是名定色，故第四。黑者謂大涅槃義，即",
    "T39n1796_006:0644a04": "是如來究竟之慧，是名慧色，故名第五。或有",
    "T39n1796_006:0644a05": "說言：白色最初，黃為第二，赤為第三，青為第",
    "T39n1796_006:0644a06": "四，黑為第五者，此約受染淺深有容有上之",
    "T39n1796_006:0644a07": "義。又白是信義，最初。黃者猶如金剛不可爼",
    "T39n1796_006:0644a08": "壞，即是進義，故第二。赤謂心障淨除光明顯",
    "T39n1796_006:0644a09": "照，即是念義，故第三。餘如上釋。法門所表各",
    "T39n1796_006:0644a10": "殊也。復次白是寂災色，如來部義，故最初。黃",
    "T39n1796_006:0644a11": "是增益色，蓮花部義，故第二。赤是降伏色，金",
    "T39n1796_006:0644a12": "剛部義，故第三。青是成辦諸事，亦出生隨類",
    "T39n1796_006:0644a13": "之形，故第四。黑是攝召義，即諸奉教忿怒等",
    "T39n1796_006:0644a14": "所為眾務，故第五也。復次如世間綵畫不過",
    "T39n1796_006:0644a15": "五色，然更相涉有種種深淺不同，巧慧者善",
    "T39n1796_006:0644a16": "分布之，出生萬像無有窮盡。法界不思議色",
    "T39n1796_006:0644a17": "亦復如是，統而言之不過五字門，然亦更相",
    "T39n1796_006:0644a18": "發揮成種種差別智印。如來以普門善巧圖",
    "T39n1796_006:0644a19": "作悲生漫荼羅，乃至出生世界微塵數隨類",
    "T39n1796_006:0644a20": "之形猶不窮盡。若瑜伽行人若得此中意者，",
    "T39n1796_006:0644a21": "當觸類而長自在施為，寂滅真如中當在何",
    "T39n1796_006:0644a22": "次。如偈中所說，且舉一途法門提其綱領耳。",
    "T39n1796_006:0644a23": "經云「先安布內色，非安布外色」者，凡圖畫法，",
    "T39n1796_006:0644a24": "當先建立內心祕密蓮花藏竟，次造第一重",
    "T39n1796_006:0644a25": "伊字三點諸內眷屬，次造第二重四菩薩等",
    "T39n1796_006:0644a26": "諸大眷屬，以及第三重一切世天眷屬。又諸",
    "T39n1796_006:0644a27": "界道，中央及第一重當具五色，先以白色為",
    "T39n1796_006:0644a28": "周界竟，次於其外布赤色界，次外又布黃色，",
    "T39n1796_006:0644a29": "次外又布青色，最外次布黑色。其第二重，亦",
    "T39n1796_006:0644b01": "依如上次第布白赤黃三色。第三重周界，但",
    "T39n1796_006:0644b02": "布純白一色。皆極令均調正直，漸次右旋布",
    "T39n1796_006:0644b03": "之。其行道及供養處外緣等，隨作一純色界。",
    "T39n1796_006:0644b04": "瞿醯云「但用白色」也。所以先白色從中向外",
    "T39n1796_006:0644b05": "者，明此菩提心五種根力漸次增廣，乃至住",
    "T39n1796_006:0644b06": "於大般涅槃，則遍一切處無所不在，故黑色",
    "T39n1796_006:0644b07": "最居外也。若從淺至深、自迹歸本，則世尊府",
    "T39n1796_006:0644b08": "同六趣為初門眷屬開發淨菩提心。若眾生",
    "T39n1796_006:0644b09": "入此明門超百六十心時，則已出過世間上",
    "T39n1796_006:0644b10": "菩薩位，故第三漫荼羅唯以白色為界也。第",
    "T39n1796_006:0644b11": "二漫荼羅於白之上更加赤色黃色者，赤是",
    "T39n1796_006:0644b12": "勤勇，菩提心中進修萬行。黃是如來念處萬",
    "T39n1796_006:0644b13": "德開敷，爾時即入重玄門居寂光土，乃至近",
    "T39n1796_006:0644b14": "居補處猶故不識一人，故於第二重但以三",
    "T39n1796_006:0644b15": "色為界也。第一重漫荼羅，於三色之上更加",
    "T39n1796_006:0644b16": "青色黑色者，青是大空三昧，所謂如來身口",
    "T39n1796_006:0644b17": "意密無盡加持，故作大虛空色。黑謂如來壽",
    "T39n1796_006:0644b18": "量常住之身，如是妙身畢竟無像，故作深玄",
    "T39n1796_006:0644b19": "色。此二句是如來祕藏，非普為一切眾生，故",
    "T39n1796_006:0644b20": "名眷屬也。又入此深玄色者，即是如來自",
    "T39n1796_006:0644b21": "證中胎花藏，爾時見五智色皆同一法界色，",
    "T39n1796_006:0644b22": "何有淺深之殊。而諸眾生，有漸入者、有超昇",
    "T39n1796_006:0644b23": "者、有頓入者，然其所趣畢竟同歸，故云一切",
    "T39n1796_006:0644b24": "內深玄也。經云「建立門幖幟，量同中胎藏，",
    "T39n1796_006:0644b25": "廂衛亦如是，花臺十六節」者，漫荼羅夾門皆",
    "T39n1796_006:0644b26": "竪幢旗以為幖幟，謂之門幖幟。二摽相距",
    "T39n1796_006:0644b27": "尺量，令與中胎正等。上置橫括，其廣亦然。幢",
    "T39n1796_006:0644b28": "竿上皆置偃月，月下置旗幟像，取繒帛裁令",
    "T39n1796_006:0644b29": "正方。可隅角破之以為兩幟，各附幢竿之外，",
    "T39n1796_006:0644c01": "上銳下垂也。四維際亦置幢竿并偃月，其摽",
    "T39n1796_006:0644c02": "幟兩向置之。於大勤勇門偃月上各置如意",
    "T39n1796_006:0644c03": "寶，金剛手門偃月上各置拔折羅，蓮華手門",
    "T39n1796_006:0644c04": "偃月上各置商佉，其四維上亦皆置寶也。夾",
    "T39n1796_006:0644c05": "門廂衛處如亞字形，而於中間通道，每於曲",
    "T39n1796_006:0644c06": "際皆置金剛撅。撅首如一股拔折羅形，其下",
    "T39n1796_006:0644c07": "銛銳。一箱六撅，兩邊總十二撅，四門并四角",
    "T39n1796_006:0644c08": "總二十八枚，三重例爾。并備五色線，皆以不",
    "T39n1796_006:0644c09": "動真言或降三世真言加持一百八遍或一",
    "T39n1796_006:0644c10": "千八十遍。阿闍梨正作法夜，既畫曼荼羅",
    "T39n1796_006:0644c11": "竟，先觀中胎及第一院知無𨷂少，即下金剛",
    "T39n1796_006:0644c12": "撅。其金剛撅，以金剛線周匝圍之。至通門",
    "T39n1796_006:0644c13": "處，則止不須橫斷。三重皆如是置之。若不能",
    "T39n1796_006:0644c14": "爾者，其第三院必應具依此法，勿得𨷂少。至",
    "T39n1796_006:0644c15": "通門處，當舉線隨門摽屈曲而上，使不閡頭。",
    "T39n1796_006:0644c16": "既結界竟，當依門出入，不得輒越餘處。每出",
    "T39n1796_006:0644c17": "入時，仍須誦不動真言。若是瑜伽阿闍梨，",
    "T39n1796_006:0644c18": "亦可周匝以線圍斷，若須出入時，想舉此線",
    "T39n1796_006:0644c19": "而於下過，過已即還如故。或去門遠急須出",
    "T39n1796_006:0644c20": "入者，當觀自身作毘盧遮那以無罣礙身，勿",
    "T39n1796_006:0644c21": "生越線之想，隨意出入無咎也。六撅間迴屈",
    "T39n1796_006:0644c22": "處，皆令尺量均停，仍須通行道往來界院。最",
    "T39n1796_006:0644c23": "外門廂衛兩邊，亦與中胎正等，故云「廂衛亦",
    "T39n1796_006:0644c24": "如是」也。花臺是灌頂處，蓮花壇規製大同中",
    "T39n1796_006:0644c25": "胎八葉之藏，極小者劑十六指，餘義下當更",
    "T39n1796_006:0644c26": "說之。但開一門，其門令向大壇也。偈云「應知",
    "T39n1796_006:0644c27": "彼初門，與內壇齊等」，謂第一重門相當准約",
    "T39n1796_006:0644c28": "九分，令廣狹正齊，使門之中道正當花藏之",
    "T39n1796_006:0644c29": "心。所餘第二第三，亦以此為率分之，自然漸",
    "T39n1796_006:0645a01": "次增廣，各得其所。於第二重門廂曲中，置二",
    "T39n1796_006:0645a02": "龍王兄弟，難陀在南，拔難陀在北，其餘眾寶",
    "T39n1796_006:0645a03": "莊嚴大同祕密漫荼羅位品。阿闍梨言：「若作",
    "T39n1796_006:0645a04": "深密釋者，四面方相正直均平等，是四念處",
    "T39n1796_006:0645a05": "義；四門是四靜慮，亦是四攝法；門摽是四梵",
    "T39n1796_006:0645a06": "住；廂曲是四正勤；四維是四真諦；金剛線即",
    "T39n1796_006:0645a07": "是修多羅。以此連持三十七品，作法門分劑",
    "T39n1796_006:0645a08": "也。」所以外門摽相長短廣狹之量，皆與中胎",
    "T39n1796_006:0645a09": "正等者，明如來一一法門皆與法界相稱，乃",
    "T39n1796_006:0645a10": "至無有毫氂增減。又合所行中道，正當蓮花",
    "T39n1796_006:0645a11": "臺實相之心，其普門之迹遠而逾廣，故云「智",
    "T39n1796_006:0645a12": "者於外院，漸次而增加」也。偈云「略說三摩地，",
    "T39n1796_006:0645a13": "一心住於緣」，從此以下答漫荼羅中三昧支",
    "T39n1796_006:0645a14": "分。若未修瑜伽者，不得作阿闍梨，以𨷂支分",
    "T39n1796_006:0645a15": "故，法事不成也。經中初略釋三昧名義，次深",
    "T39n1796_006:0645a16": "廣說之。初略釋者，謂心係緣一境而不馳散，",
    "T39n1796_006:0645a17": "是等持義，故偈云「略說三摩地，一心住於緣」",
    "T39n1796_006:0645a18": "也。且就有相瑜伽，自有上中下三種，上謂觀",
    "T39n1796_006:0645a19": "毘盧遮那等諸如來身，中謂觀文殊師利等",
    "T39n1796_006:0645a20": "諸菩薩身，下謂觀因陀羅等隨類之身。一一",
    "T39n1796_006:0645a21": "如漫荼羅所示，色像威儀、祕密摽式、或印或",
    "T39n1796_006:0645a22": "字，但一心住緣不復馳散，即是彼尊三昧門。",
    "T39n1796_006:0645a23": "以要言之，如漫荼羅海會佛剎微塵數一一",
    "T39n1796_006:0645a24": "善知識，皆一種入法界三昧門。若總觀如是",
    "T39n1796_006:0645a25": "普門大眾，一心住緣而不馳散，即是普眼三",
    "T39n1796_006:0645a26": "昧門，亦名普門世界三昧門。如一門及一切",
    "T39n1796_006:0645a27": "門者，或但入正遍知部三昧門，或但入蓮花",
    "T39n1796_006:0645a28": "部三昧門，或但入金剛部三昧門，或以文殊",
    "T39n1796_006:0645a29": "眷屬普皆集會為一三昧門，餘三菩薩亦爾，",
    "T39n1796_006:0645b01": "隨行人心量大小種種不同也。行者修習瑜",
    "T39n1796_006:0645b02": "伽，或觀本尊、或觀祕密印、或觀真言時，有種",
    "T39n1796_006:0645b03": "種境界現前，不與本觀相同，皆是邪觀也。如",
    "T39n1796_006:0645b04": "於定中，或見日月眾星光明粲麗，或見大蓮",
    "T39n1796_006:0645b05": "花王遍滿空中，或見寶樹樓閣殊勝莊嚴猶",
    "T39n1796_006:0645b06": "如天宮及諸淨剎，或復豁然不復有身心相，",
    "T39n1796_006:0645b07": "或見諸佛菩薩無量大眾，或聞種種異聲，或",
    "T39n1796_006:0645b08": "見懸崖巉絕至無間獄，以不依本所緣故，皆",
    "T39n1796_006:0645b09": "不應取。但如常一心意，雖得與定境相應，",
    "T39n1796_006:0645b10": "應須深修觀察十緣生句，不應味著也。若見",
    "T39n1796_006:0645b11": "異境界以為殊妙而取著之，名為我慢定，亦",
    "T39n1796_006:0645b12": "名慳執定。但與正觀相應時，自然得見俱胝",
    "T39n1796_006:0645b13": "佛剎，此中佛謂百千眾，事剎為淨處也。如是",
    "T39n1796_006:0645b14": "相應時，即知承前已來種種事相非無因緣，",
    "T39n1796_006:0645b15": "以如是如是因緣故有如是如是事相，不由",
    "T39n1796_006:0645b16": "他悟而無所罣礙也。復次深祕釋者，諸於一",
    "T39n1796_006:0645b17": "一善知識法門身真實相中，心住於緣，不生",
    "T39n1796_006:0645b18": "妄想戲論，是等持義。如入阿字門一念法界，",
    "T39n1796_006:0645b19": "是毘盧遮那三昧。於法蓮花印一心不亂，是",
    "T39n1796_006:0645b20": "觀自在三昧。於金剛慧印一心不亂，是祕密",
    "T39n1796_006:0645b21": "主三昧。乃至梵釋諸尊，各於一法界門而得",
    "T39n1796_006:0645b22": "自在。若於彼解脫身一緣不亂，各彼淨天眼",
    "T39n1796_006:0645b23": "三昧。若於大悲藏雲海中一心不亂，名普眼",
    "T39n1796_006:0645b24": "三昧，亦名普現色身三昧。若使如來於無量",
    "T39n1796_006:0645b25": "阿僧祇劫演說是中廣義，猶不窮盡。今欲以",
    "T39n1796_006:0645b26": "兩偈攝之使究盡無餘，故云「廣義復殊異，大",
    "T39n1796_006:0645b27": "眾生諦聽」也。此中復二：初明如來三昧印、次",
    "T39n1796_006:0645b28": "明三昧道中差別印。偈云「佛說一切空」者，即",
    "T39n1796_006:0645b29": "是入阿字門。乃至無有少法而可得者，亦無",
    "T39n1796_006:0645c01": "定相可名三昧，住如是一心法界，名為「正覺",
    "T39n1796_006:0645c02": "之等持」也。所以然者？若出此心性外有境界",
    "T39n1796_006:0645c03": "可緣，即非常住之境，為四相所遷，時住緣",
    "T39n1796_006:0645c04": "之心亦復隨境界流，云何名為定耶？是故正",
    "T39n1796_006:0645c05": "覺三昧，覺諸法本不生故，唯是心自證心、心",
    "T39n1796_006:0645c06": "自知心，從久遠以來常如實際無有變易。即",
    "T39n1796_006:0645c07": "以如是心自住如是緣，故得名為等持也。此",
    "T39n1796_006:0645c08": "正是毘盧遮那本尊所現無盡莊嚴藏，亦不",
    "T39n1796_006:0645c09": "離如是本尊。若他觀者，皆名邪觀，故次說必",
    "T39n1796_006:0645c10": "定印言「三昧唯證心，非從異緣得」。若據梵本",
    "T39n1796_006:0645c11": "質言之，當言彼更無異得。意言更不從餘處",
    "T39n1796_006:0645c12": "得之也。次云「彼如是境界，一切如來定」者，如",
    "T39n1796_006:0645c13": "《大般涅槃經》明一切有心者悉有佛性，此",
    "T39n1796_006:0645c14": "佛性即名首楞嚴定，亦名金剛三昧，亦名",
    "T39n1796_006:0645c15": "般若波羅蜜，佛佛道同更無異路。若行人初",
    "T39n1796_006:0645c16": "發心時，能如言正觀心性者，亦即名為入如",
    "T39n1796_006:0645c17": "來定，豈煩漸超四處方至究竟乎？復次瑜伽",
    "T39n1796_006:0645c18": "行人若蒙諸佛威神加被故，乃至於三昧中",
    "T39n1796_006:0645c19": "具見十佛剎土微塵眾等無量聖尊三種密",
    "T39n1796_006:0645c20": "印互不相雜，或復一心不亂轉成自身。雖",
    "T39n1796_006:0645c21": "則奇特難思，尚以有相有緣故，名為世間三",
    "T39n1796_006:0645c22": "昧。若此三昧現前時，行者觀察十緣生句，淨",
    "T39n1796_006:0645c23": "除一切妄相戲論，與空寂相應，即悟如是漫",
    "T39n1796_006:0645c24": "荼羅海會皆悉從眾緣生，如鏡像水月乾城",
    "T39n1796_006:0645c25": "等，觀無性相，是名出世間三昧。然尚以空病",
    "T39n1796_006:0645c26": "未空故，未得名為大空。及坐道場自證心性",
    "T39n1796_006:0645c27": "時，即知如是等加持境界皆是心之實際。",
    "T39n1796_006:0645c28": "爾時心不住相亦不依空，而照見空與不空",
    "T39n1796_006:0645c29": "畢竟無相而具一切相，故名大空三昧。住此",
    "T39n1796_006:0646a01": "三昧者，即是住於佛無礙慧，佛說是人一切",
    "T39n1796_006:0646a02": "智智究竟圓滿。所以經云「故說為大空，圓滿",
    "T39n1796_006:0646a03": "薩婆若」也。",
    "T39n1796_006:0646a04": "經本第二卷初云「爾時毘盧遮那世尊與一",
    "T39n1796_006:0646a05": "切諸佛同共集會，各各宣說一切聲聞緣覺菩",
    "T39n1796_006:0646a06": "薩三昧道」者，如來已說究竟三空三昧印，為",
    "T39n1796_006:0646a07": "令普門進趣者無留難故，復說三昧道中差",
    "T39n1796_006:0646a08": "別印。三重漫荼羅所示種種類形，皆是如來",
    "T39n1796_006:0646a09": "一種法門身，是故悉名為佛。此等一切諸佛，",
    "T39n1796_006:0646a10": "各於本所流通法門自說彼三昧道，若現世",
    "T39n1796_006:0646a11": "天身者則說彼天三昧道，若現聲聞身者則",
    "T39n1796_006:0646a12": "說聲聞三昧道，若現辟支佛身者則說辟支",
    "T39n1796_006:0646a13": "佛三昧道，若現菩薩身者則說菩薩三昧道，",
    "T39n1796_006:0646a14": "若現持金剛身者則說金剛三昧道。當知此",
    "T39n1796_006:0646a15": "中偈頌如是無量剎塵，非世間結集經卷所",
    "T39n1796_006:0646a16": "能具載。然諸行人若深入瑜伽境界三昧時，",
    "T39n1796_006:0646a17": "自當了了聽聞，如正說時無異，是以故名為",
    "T39n1796_006:0646a18": "佛加持日也。經云「時佛入於一切如來一體",
    "T39n1796_006:0646a19": "速疾力三昧」者，謂入此三昧時則證知一切",
    "T39n1796_006:0646a20": "如來皆同一法界智體，於一念中能次第觀",
    "T39n1796_006:0646a21": "察無量世界海微塵等諸三昧門，知如是如",
    "T39n1796_006:0646a22": "是若干眾生，於彼彼三昧門中應得入道，知",
    "T39n1796_006:0646a23": "彼善知識已為若干眾生作種子因緣、未為",
    "T39n1796_006:0646a24": "若干眾生作種子因緣，或有眾生入如是法",
    "T39n1796_006:0646a25": "門可得超昇成佛、入餘法門久遠稽留不得",
    "T39n1796_006:0646a26": "成佛。如是等種種根性不同，進趣方便皆亦",
    "T39n1796_006:0646a27": "隨異，乃至遊戲其中，次第修習出入超世間，",
    "T39n1796_006:0646a28": "於一一門各得能成就無量眾生，故名一體",
    "T39n1796_006:0646a29": "速疾力三昧也。爾時世尊遍觀察已，了知種",
    "T39n1796_006:0646b01": "種三昧道同歸一體皆是佛乘，復為執金剛",
    "T39n1796_006:0646b02": "說一切三昧道中成菩提印。初有二偈，明成",
    "T39n1796_006:0646b03": "佛之外迹，謂我初坐道場，以此一體速疾力",
    "T39n1796_006:0646b04": "三昧，降伏天魔軍眾。然是中更有難降伏處，",
    "T39n1796_006:0646b05": "所謂煩惱等魔，無有形相方所亦無足迹，難",
    "T39n1796_006:0646b06": "可覺知，於一念中亦皆殄滅，故云降伏四魔",
    "T39n1796_006:0646b07": "也。「以大勤勇聲」者，謂佛以誠實言告魔波",
    "T39n1796_006:0646b08": "旬：「我於無量無數劫，為調伏眾生故，棄捨身",
    "T39n1796_006:0646b09": "命不可稱數，而今悉已成就。有入道之機",
    "T39n1796_006:0646b10": "故，我將證菩提，為彼等眾生開發淨眼。汝之",
    "T39n1796_006:0646b11": "勢力何能留礙耶？」適發此聲時，一切眾生怖",
    "T39n1796_006:0646b12": "畏悉除，天魔迷悶擗地尋皆退散。若有眾生",
    "T39n1796_006:0646b13": "受持如是三角印者，乃至除無間獄中無量",
    "T39n1796_006:0646b14": "怖畏，何況天魔鬼神等怖耶。故言「以大勤勇",
    "T39n1796_006:0646b15": "聲，除眾生怖畏」。爾時地神歡喜，展轉稱說，乃",
    "T39n1796_006:0646b16": "至聲及淨居。爾時大梵天等八部眾生，徒見",
    "T39n1796_006:0646b17": "此伏魔之外迹，是故有名稱生，號為大勤勇",
    "T39n1796_006:0646b18": "者。然我實成佛處，則非彼等所能測量也，故",
    "T39n1796_006:0646b19": "次有二偈明菩提實義。「我覺本不生」者，謂覺",
    "T39n1796_006:0646b20": "自心從本以來不生即是成佛，而實無覺無",
    "T39n1796_006:0646b21": "成也。一切眾生不解如是常寂滅，想分別妄",
    "T39n1796_006:0646b22": "云有生，淪迴六趣不能自出。今雖聞正法",
    "T39n1796_006:0646b23": "音，還於種種有為事迹中推求挍計冀望成",
    "T39n1796_006:0646b24": "佛，何有得理耶？「出過語言道」者，從此已下皆",
    "T39n1796_006:0646b25": "是轉釋阿字門。覺本不生即是佛佛自證之",
    "T39n1796_006:0646b26": "法，非思量分別之所能及，亦不可傳授與人。",
    "T39n1796_006:0646b27": "《智度》謂之言語盡、意不行處也。「諸過得解脫」",
    "T39n1796_006:0646b28": "者，一切妄想分別名之為過，即是生滅、斷常、",
    "T39n1796_006:0646b29": "去來、一異等種種戲論。以不知諸法實相故，",
    "T39n1796_006:0646c01": "悉皆可破可轉。若了諸法本無生際，即於如",
    "T39n1796_006:0646c02": "是一切過失皆得解脫，是故金剛之身遠離",
    "T39n1796_006:0646c03": "百非也。「遠離諸因緣」者，若法界體有生滅之",
    "T39n1796_006:0646c04": "相，則有因有緣可得宣說。而今法從緣生則",
    "T39n1796_006:0646c05": "無自性，若無自性則是本來不生，因緣和合",
    "T39n1796_006:0646c06": "時亦無所起、因緣離散時亦無有盡，是故如",
    "T39n1796_006:0646c07": "淨虛空常不變易。《大經》亦云唯有如來離諸",
    "T39n1796_006:0646c08": "因緣也。「知空等虛空」者，本來不生即是畢竟",
    "T39n1796_006:0646c09": "空義，以自性淨無際無分別故，同於大虛，是",
    "T39n1796_006:0646c10": "故以世間易解空譬不思議空也。「如實相智",
    "T39n1796_006:0646c11": "生」者，心之實相即是毘盧遮那遍一切處。佛",
    "T39n1796_006:0646c12": "坐道場如法相解時，種種不如實見悉滅無",
    "T39n1796_006:0646c13": "餘，是故薩婆若慧與虛空等也。「已離一切暗」",
    "T39n1796_006:0646c14": "者，於一切法相不如實知即是無明。是故覺",
    "T39n1796_006:0646c15": "本不生時，即生遍法界明，以一切種觀一切",
    "T39n1796_006:0646c16": "法無不見聞觸知也。「第一實無垢」者，此最實",
    "T39n1796_006:0646c17": "事更無過上，名為第一實際。所謂自性清淨",
    "T39n1796_006:0646c18": "心，以離一切暗故，佛之知見無復垢污，皆",
    "T39n1796_006:0646c19": "是轉釋本不生義也。次有二句結云「諸趣唯",
    "T39n1796_006:0646c20": "想名，佛相亦復然」者，言六趣眾生與毘盧遮",
    "T39n1796_006:0646c21": "那本無二體，但隨眾生種種妄想，立種種名",
    "T39n1796_006:0646c22": "耳。佛亦如是，一切世間徒見我降魔成道、方",
    "T39n1796_006:0646c23": "便度人之迹，隨彼心相而稱說之，或云大沙",
    "T39n1796_006:0646c24": "門、或云大勤勇，乃至《花嚴》所說於一世界中",
    "T39n1796_006:0646c25": "有無量異名，非謂自證法中如其所說而可",
    "T39n1796_006:0646c26": "表示也。次一偈復釋通世諦，明起教所由。故",
    "T39n1796_006:0646c27": "云「此第一實際，以加持力故，為度諸世間，而",
    "T39n1796_006:0646c28": "以文字說」，謂以佛眼觀之，如是種種名言",
    "T39n1796_006:0646c29": "復不出第一實際，而諸眾生入道因緣種種",
    "T39n1796_006:0647a01": "不同，若應以文字語言得度者，則如來不動",
    "T39n1796_006:0647a02": "實際，以自在神力加持彼彼聲字而演說之。",
    "T39n1796_006:0647a03": "若眾生如法修行，得與三密相應時，則知世",
    "T39n1796_006:0647a04": "諦不異第一義諦也。經云「爾時執金剛具德",
    "T39n1796_006:0647a05": "者，得未曾有開敷眼，頂禮一切智，而說偈言」",
    "T39n1796_006:0647a06": "者，具德，謂具足一切如來祕密莊嚴之德。如",
    "T39n1796_006:0647a07": "連花增長具足時，蒙日光所照，自然開敷端",
    "T39n1796_006:0647a08": "嚴可愛。執金剛亦爾，心蓮花眼遇菩提印光，",
    "T39n1796_006:0647a09": "朗然開敷萬德皆備，美暢於內彰於外容，亦",
    "T39n1796_006:0647a10": "有青蓮花目開敷之相，而說伽他領解前旨",
    "T39n1796_006:0647a11": "也。初云「諸佛甚希有，權智不思議」者，具存梵",
    "T39n1796_006:0647a12": "本應云一切諸佛希有智方便不思議。智謂",
    "T39n1796_006:0647a13": "領解前偈中覺本不生，方便謂領解前偈中",
    "T39n1796_006:0647a14": "加持神力。復次智謂心蓮花臺具足，方便謂",
    "T39n1796_006:0647a15": "葉蘂開敷。二種具不可思議，故云希有也。次",
    "T39n1796_006:0647a16": "云「離一切戲論，法佛自然智」，是廣歎不思議",
    "T39n1796_006:0647a17": "智。「而為世間說，滿足眾希願」，是廣歎不思議",
    "T39n1796_006:0647a18": "方便。若法依師而得，從於眾因緣生，即是戲",
    "T39n1796_006:0647a19": "論生滅相，非法性佛自然之慧。若是自然之",
    "T39n1796_006:0647a20": "慧，則非修學可得，亦不可授人。如內證天甘",
    "T39n1796_006:0647a21": "露味，假令種種方便為未嘗者說之，終不能",
    "T39n1796_006:0647a22": "解。然佛大方便力，以無相法身作種種名相",
    "T39n1796_006:0647a23": "加持，令諸眾生以因果法證得非因非果法，",
    "T39n1796_006:0647a24": "是故權實二慧具不可思議也。次云「真言相",
    "T39n1796_006:0647a25": "如是，常依於二諦」者，是結成不思議二智，領",
    "T39n1796_006:0647a26": "解上文施設二諦之意。以知名相即實際故，",
    "T39n1796_006:0647a27": "能以實際加持而作名相。以知淺略即是深",
    "T39n1796_006:0647a28": "祕故，能以深祕為淺略，隨眾生所成義利皆",
    "T39n1796_006:0647a29": "實不虛。若能解此世諦時，自當通達第一義",
    "T39n1796_006:0647b01": "諦，故云諸佛說法常依二諦也。次有一偈，明",
    "T39n1796_006:0647b02": "信解佛菩提印得無量福聚，故云「若有諸眾",
    "T39n1796_006:0647b03": "生，知此法教者，世人應供養，猶如敬制底」。",
    "T39n1796_006:0647b04": "制底是生身舍利所依，是故諸天世人福祐",
    "T39n1796_006:0647b05": "者皆悉供養。若行人信受如是義者，即法身",
    "T39n1796_006:0647b06": "舍利所依，堪受一切世間供養恭敬也。復次",
    "T39n1796_006:0647b07": "梵音制底，與質多體同，此中祕密謂心為佛",
    "T39n1796_006:0647b08": "塔也。如第三漫荼羅，以自心為基，次第增加，",
    "T39n1796_006:0647b09": "乃至中胎涅槃色最居其上，故此制底甚",
    "T39n1796_006:0647b10": "高。又從中胎八葉次第增加，乃至第三隨類",
    "T39n1796_006:0647b11": "普門身無處不遍，故此制底極廣。蓮華臺達",
    "T39n1796_006:0647b12": "磨馱都，所謂法身舍利也。若眾生解此心菩",
    "T39n1796_006:0647b13": "提印者，即同毘盧遮那，故云世間應供養如",
    "T39n1796_006:0647b14": "敬制底也。經云「時執金剛說此偈已，諦觀",
    "T39n1796_006:0647b15": "毘盧遮那目不暫瞬，默然而住」者，時執金剛",
    "T39n1796_006:0647b16": "已聞畢竟三昧印，欲問三昧道中差別印。若",
    "T39n1796_006:0647b17": "以語言白佛恐乖至理，是以默然觀佛一心",
    "T39n1796_006:0647b18": "而住，即是甚深發問也。復次執金剛默然住",
    "T39n1796_006:0647b19": "者，欲表如來照機義故。如常教所傳云：佛於",
    "T39n1796_006:0647b20": "晝夜三時觀可化眾生而度脫之。此隨聲聞",
    "T39n1796_006:0647b21": "心量自作如是說耳。若佛眼觀而後見，不觀",
    "T39n1796_006:0647b22": "則無所見。觀時則智慧生，不觀則智慧不生。",
    "T39n1796_006:0647b23": "是則生滅明暗之境，不得名為平等大慧也。",
    "T39n1796_006:0647b24": "以如來無相無分別慧法爾無礙，常照法界",
    "T39n1796_006:0647b25": "根緣，如大海潮終不過限，是故金剛手適有",
    "T39n1796_006:0647b26": "可傳之機，如來即為演說，不待問而後答也。",
    "T39n1796_006:0647b27": "復次金剛手了知世諦即是第一義諦，所行",
    "T39n1796_006:0647b28": "處不異畢竟處，是故默然無言。如來了知第",
    "T39n1796_006:0647b29": "一義諦即世諦，畢竟處不異所行處，是故廣",
    "T39n1796_006:0647c01": "分別說。為令眾生通達二諦相故，更相發明，",
    "T39n1796_006:0647c02": "而實同歸一致也。就如來答中，略有四句。",
    "T39n1796_006:0647c03": "第一句云「復次祕密主！一生補處菩薩住佛",
    "T39n1796_006:0647c04": "地三昧道，離於造作，知世間相，住於業地，堅",
    "T39n1796_006:0647c05": "住佛地」者，此是最上灌頂位，故先明之。如餘",
    "T39n1796_006:0647c06": "經所明，此是一生所繫菩薩，從此上生兜率",
    "T39n1796_006:0647c07": "天宮，次繼佛位，故名一生補處也。今此經",
    "T39n1796_006:0647c08": "宗言一生者，謂從一而生也。初得淨菩提心",
    "T39n1796_006:0647c09": "時，從一實之地發生無量無邊三昧總持門，",
    "T39n1796_006:0647c10": "如是一一地中次第增長，當知亦爾。迄至第",
    "T39n1796_006:0647c11": "十地滿足、未至第十一地，爾時從一實境界",
    "T39n1796_006:0647c12": "具足發生一切莊嚴，唯少如來一位未得證",
    "T39n1796_006:0647c13": "知，更有一轉法性生即補佛處，故名一生補",
    "T39n1796_006:0647c14": "處。此是究竟發菩提心，於一切三昧道中最",
    "T39n1796_006:0647c15": "為牢強精進進入佛道，故云住佛地三昧道",
    "T39n1796_006:0647c16": "也。離諸造作者，作謂修治地業，乃至莊嚴佛",
    "T39n1796_006:0647c17": "土成就眾生，以有智分別心，猶是世間之",
    "T39n1796_006:0647c18": "相。今此菩薩正行大空三昧，遠離從緣生法",
    "T39n1796_006:0647c19": "微細戲論，故云離造作也。如世間相，謂實知",
    "T39n1796_006:0647c20": "世間實際畢竟不異涅槃際，而能不動實際",
    "T39n1796_006:0647c21": "悉見世間本起因緣，是故住此三昧道中，念",
    "T39n1796_006:0647c22": "念進趣如來地。住於業地，梵音質言之當云",
    "T39n1796_006:0647c23": "作地，即是學如來金剛事業皆得善巧。《瓔珞》",
    "T39n1796_006:0647c24": "亦云「入重玄門學佛威儀」也。堅住佛地，即是",
    "T39n1796_006:0647c25": "於如來堅固不動名之為住。與前住字義",
    "T39n1796_006:0647c26": "殊。如人渴乏求水已經歷多時，忽得覩見清",
    "T39n1796_006:0647c27": "涼池，中間更無障礙，但一心進趣無復異緣，",
    "T39n1796_006:0647c28": "是名補處三昧道。已到清涼池中希願盡息，",
    "T39n1796_006:0647c29": "亦為佛地。故雖同名大空定，而義有差別也。",
    "T39n1796_006:0648a01": "經云「祕密主！八地菩薩三昧道，不得一切諸",
    "T39n1796_006:0648a02": "法，離於有生，知一切如幻，是故世稱觀自在",
    "T39n1796_006:0648a03": "者」，如上已說十地道，若次第而進當說佛地，",
    "T39n1796_006:0648a04": "若漸下者當說第九地，何故說八地耶？以一",
    "T39n1796_006:0648a05": "切菩薩初度第七地時，上不見諸佛可求、下",
    "T39n1796_006:0648a06": "不見眾生可度，謂是住大涅槃，於萬行休息。",
    "T39n1796_006:0648a07": "爾時十方佛以此三昧道發起其心，得度菩",
    "T39n1796_006:0648a08": "提心難地，是故別說。從此進入九地中無別",
    "T39n1796_006:0648a09": "說，從此過患難故，不須別說行處印也。從初",
    "T39n1796_006:0648a10": "發意以來，深觀十緣生句，入此地時得度性",
    "T39n1796_006:0648a11": "空彼岸，故云不得一切諸法，離於有生。復以",
    "T39n1796_006:0648a12": "善巧方便，於如如不動中，起十緣生無邊大",
    "T39n1796_006:0648a13": "用，以如幻三昧遍至十方佛剎，親近種種善",
    "T39n1796_006:0648a14": "知識，普學無量度人門，隨諸眾生應以何等",
    "T39n1796_006:0648a15": "像類言音而得度者即皆現之而為說法。是",
    "T39n1796_006:0648a16": "故世間見如是事迹，故號為觀世自在者，是",
    "T39n1796_006:0648a17": "初入蓮花三昧之異名也。此中自在，梵本正",
    "T39n1796_006:0648a18": "翻是富貴義，如人得大勢位具足財寶，隨心",
    "T39n1796_006:0648a19": "所欲自然成就。此菩薩亦爾，假令十方世界",
    "T39n1796_006:0648a20": "一切有情，希求世出世間種種資具，隨其性",
    "T39n1796_006:0648a21": "欲種種不同，能以如幻三昧一時給與，各得",
    "T39n1796_006:0648a22": "滿其所願。然未能絕起用之迹，使諸有所作",
    "T39n1796_006:0648a23": "皆如金剛，故分為二印耳。復次此中應說",
    "T39n1796_006:0648a24": "初法明門三昧道，於上品中已說，故不重言。",
    "T39n1796_006:0648a25": "又如上所說一生補處及八地三昧，是約教",
    "T39n1796_006:0648a26": "道法門作如此說耳。然祕密乘人於世諦中",
    "T39n1796_006:0648a27": "即能通達第一義諦者，從初發心時即具行",
    "T39n1796_006:0648a28": "大空三昧；其謂不然，則於一生之中不能頓",
    "T39n1796_006:0648a29": "滿諸地也。",
    "T39n1796_006:0648b01": "大毘盧遮那成佛經疏卷第六"
}