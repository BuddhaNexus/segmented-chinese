{
    "X71n1413_001:0267a06": " 刊古林和尚拾遺偈頌緒",
    "X71n1413_001:0267a08": "嗣法比丘　梵僊　述",
    "X71n1413_001:0267a09": "小師海壽侍者。一日携巨冊。謂余曰。昨有如聞上座",
    "X71n1413_001:0267a10": "者。欲南詢。乃附舶而去。飄風至耽羅舶破之。逗留高",
    "X71n1413_001:0267a11": "麗。高麗人問其故。乃出一巨編以示。則皆古林和尚",
    "X71n1413_001:0267a12": "所作。中間唯略間東山空和尚者一二耳。聞乃錄之。",
    "X71n1413_001:0267a13": "以為得至寶而歸。今年復有舶發。乃遺於壽之旋師",
    "X71n1413_001:0267a14": "兄具幢處。而復南也。由是壽請之。以似師。又曰。以觀",
    "X71n1413_001:0267a15": "之。則皆古林師祖所刊所錄中。大段無有者。壽即錄",
    "X71n1413_001:0267a16": "出其未刊者。或得便則刊之。雖乃師祖所棄之物。譬",
    "X71n1413_001:0267a17": "如明珠大貝。為富家所棄。貧人得之。則受用無窮矣。",
    "X71n1413_001:0267a18": "余曰。君之言然。然余之貧。亦不欲明珠大貝。唯從所",
    "X71n1413_001:0267a19": "好如何耳。壽復曰。此抄寫本。或落或誤尤甚。冀校勘",
    "X71n1413_001:0267a20": "之。余曰。曷知其元作為何。而校之歟。是大難也。然亦",
    "X71n1413_001:0267a21": "強從爾請。於是壽編錄之。乃為之校。或於落誤之處。",
    "X71n1413_001:0267a22": "固不能知實為何字。以意逆之。或補或正。得二百九",
    "X71n1413_001:0267a23": "十四首。後玄璵侍者。自九州來。見之曰。某與如聞同",
    "X71n1413_001:0267a24": "志。於高麗獲此本也。柰何不即開版耶。於是欲募緣。",
    "X71n1413_001:0267b01": "復使余作疏。余謝之。乃乞建仁。又復於圓曙藏主處。",
    "X71n1413_001:0267b02": "得三十九首。并道皎首座處。得題跋五首。并使校之。",
    "X71n1413_001:0267b03": "及間有詰問處。就為之批。古語曰。校書如掃塵。以莫",
    "X71n1413_001:0267b04": "能盡也。況此無其本可以考者。而又余之不能哉。不",
    "X71n1413_001:0267b05": "唯不盡。必亦多為金銀車矣。見者毋誚。時康永乙酉",
    "X71n1413_001:0267b06": "秋。書于南禪東堂之東軒。",
    "X71n1413_001:0267b10": "助緣檀越",
    "X71n1413_001:0267b11": "太上法皇",
    "X71n1413_001:0267b12": "前權大納言藤原氏忠",
    "X71n1413_001:0267b13": "權中納言源重資",
    "X71n1413_001:0267b14": "參議藤原基隆",
    "X71n1413_001:0267b15": "如來藏院殿",
    "X71n1413_001:0267b16": "從二位藤原蔭子",
    "X71n1413_001:0267b17": "院一條",
    "X71n1413_001:0267b18": "典侍源重子",
    "X71n1413_001:0267c03": "古林和尚拾遺偈頌卷上",
    "X71n1413_001:0267c05": "比丘　海壽　編次",
    "X71n1413_001:0267c06": "讀應庵語",
    "X71n1413_001:0267c07": "堆雲老人癡肉塊。三百年來煖猶在。人間萬朵色正",
    "X71n1413_001:0267c08": "萎。洞裏一枝紅不改。黃河水決奔鯨吼。太華山崩巨",
    "X71n1413_001:0267c09": "靈走。謾說屠龍手段高。且看渠儂咬猪狗。天南地北",
    "X71n1413_001:0267c10": "無尋處。平不留兮嶮非取。彈指空來八萬門。白兔赤",
    "X71n1413_001:0267c11": "烏西畔去。",
    "X71n1413_001:0267c12": "送翠峯長老之京",
    "X71n1413_001:0267c13": "不見同光帝。收得中原未為貴。茫茫海內沒人知。至",
    "X71n1413_001:0267c14": "寶獲來有誰覷。興化略借看。光明照天地。托起幞頭",
    "X71n1413_001:0267c15": "脚。露出金色臂。不見宋太宗。與僧相別靈山中。三千",
    "X71n1413_001:0267c16": "年記語可驗。無影樹下盤金龍。當今天子更超越。我",
    "X71n1413_001:0267c17": "佛心宗親口說。聖文神武三四王。大地山河凜英烈。",
    "X71n1413_001:0267c18": "左右盡皐夔。八方皆稷契。風俗既還淳。吾道何昭徹。",
    "X71n1413_001:0267c19": "灌頂大國師。一一承記莂。切莫高眠愛洞庭。行行正",
    "X71n1413_001:0267c20": "好朝金闕。拈却東山下左邊。覿體全真此時節。",
    "X71n1413_001:0267c21": "送僧歸天台省師",
    "X71n1413_001:0267c22": "休居說偈無平仄。七穿八穴成狼藉。閃電機先搆却",
    "X71n1413_001:0267c23": "難。從空放下如絃直。況是佛法無定期。縱橫妙用誰",
    "X71n1413_001:0267c24": "能知。青天自可覆白日。井底不得蓬塵飛。道人生天",
    "X71n1413_001:0268a01": "台。風骨頗靈異。觸熱來扣門。要覔贈行句。將歸阿師",
    "X71n1413_001:0268a02": "傍。一一從頭舉。南山雲起北山雨。東行不見西行利。",
    "X71n1413_001:0268a03": "送僧之五臺",
    "X71n1413_001:0268a04": "五臺山上清凉國。山中盡是黃金色。重疊煙霞不見",
    "X71n1413_001:0268a05": "人。聞道文殊半天出。當年無著曾未知。南方佛法成",
    "X71n1413_001:0268a06": "澆漓。三百五百何太少。前三後三多更奇。至今眼底",
    "X71n1413_001:0268a07": "數不足。但見青山與幽谷。金鸎啼處白雲飛。師子吼",
    "X71n1413_001:0268a08": "時芳草綠。上人自是寒拾流。翩然忽作臺山遊。神光",
    "X71n1413_001:0268a09": "萬里露片額。布褐一領青雙眸。眾生熱惱思甘露。大",
    "X71n1413_001:0268a10": "施門開為流布。佗日懸崖撒手歸。莫道東西沒分付。",
    "X71n1413_001:0268a11": "金鸎啼處白雲飛。師子吼時芳草綠。若以詩人取",
    "X71n1413_001:0268a12": "之。亦可謂奇句耶。然此非詩也。又此二句。每上四",
    "X71n1413_001:0268a13": "字。人能道之。而每下三字。曰白雲飛芳草綠。以接",
    "X71n1413_001:0268a14": "其上。孰能擬乎。",
    "X71n1413_001:0268a15": "次雲外和尚韻。送萬首座",
    "X71n1413_001:0268a16": "從來一滴曹溪水。匝匝之波平地起。道人曾具截流",
    "X71n1413_001:0268a17": "機。力挽天河有如此。香爐峯頂擲金鈎。宿鷺亭前獲",
    "X71n1413_001:0268a18": "頳鯉。天宮說法夜夢閑。四句百非空妙理。當頭一諱",
    "X71n1413_001:0268a19": "不可觸。肋下三拳終莫比。藏身北斗五位分。瞬目白",
    "X71n1413_001:0268a20": "雲千萬里。朝來訪我江之東。江上春風正桃李。須臾",
    "X71n1413_001:0268a21": "話別去匇匇。脚下青泥渾不洗。",
    "X71n1413_001:0268a22": "次前韻寄東州故人",
    "X71n1413_001:0268a23": "鉢裏飯兮桶裏水。不知此話從何起。一千七百祖師",
    "X71n1413_001:0268a24": "機。那箇機先結構此。休居怒癭懸空舉。問訊當年赤",
    "X71n1413_001:0268b01": "梢鯉。天高地厚竟不聞。二十里松談妙理。一塵不立",
    "X71n1413_001:0268b02": "萬境閑。明月清風安可比。楚江東畔望飛鴻。青海盡",
    "X71n1413_001:0268b03": "頭吾故里。何當一錫凌雲濤。石上同盤嚼紅李。笑倒",
    "X71n1413_001:0268b04": "街頭契此翁。湛湛鄞江淨如洗。",
    "X71n1413_001:0268b05": "送寧維那",
    "X71n1413_001:0268b06": "寧可碎身如微塵。終不瞎箇眾生眼。笑佗黃檗老婆",
    "X71n1413_001:0268b07": "心。何似睦州擔片板。擘開三要與三玄。竪亞摩醯頂",
    "X71n1413_001:0268b08": "門眼。歸去來歸去來。簾卷西山春晝永。淡煙橫處露",
    "X71n1413_001:0268b09": "崔嵬。",
    "X71n1413_001:0268b10": "寧一川病作以寄之",
    "X71n1413_001:0268b11": "昔人有病皮粘骨不去街頭討藥喫。一川時復走醫",
    "X71n1413_001:0268b12": "家。病不能痊藥無力。玄沙通身是爛膿。曹山覔起處",
    "X71n1413_001:0268b13": "不得。挾方儲藥聞叢林。至今百病相攻擊。了知四大",
    "X71n1413_001:0268b14": "本來空。為眾生故示此疾。當知維摩亦強言。畢竟身",
    "X71n1413_001:0268b15": "安道方適。我今快說此伽陀。速為消除頂中癧。十方",
    "X71n1413_001:0268b16": "菩薩仝證明。摩訶般若波羅蜜。",
    "X71n1413_001:0268b17": "送可禪人之東禪",
    "X71n1413_001:0268b18": "東山欲寫天邊雁。毛色不真成不辦。當年豈是欠工",
    "X71n1413_001:0268b19": "夫。無錢娶妻自擔板。休居欲畫西牧圖。手臂無力眼",
    "X71n1413_001:0268b20": "腦麤。量今較古盡如此。付與衲子爭名模。岩前袖手",
    "X71n1413_001:0268b21": "白日坐。對影分明成兩箇。因看烏奪樹頭窠。不知頂",
    "X71n1413_001:0268b22": "上紅塵墮。東禪老法兄。開口但笑我。佛法無寸長。只",
    "X71n1413_001:0268b23": "解吞飯顆。佗日見閻王。推向鐵床臥。苦哉佛陀耶。放",
    "X71n1413_001:0268b24": "教肚皮大。",
    "X71n1413_001:0268c01": "秋日懷天門書院山長范竹所二首",
    "X71n1413_001:0268c02": "平明望青山。旭日照空壁。美人姑溪上。講誘登華席。",
    "X71n1413_001:0268c03": "明時重英才。眷此文正嫡。平生壯士志。所患心匪石。",
    "X71n1413_001:0268c04": "先憂後始樂。千載甞未易。皎皎匣中鏡。璨璨荊山璧。",
    "X71n1413_001:0268c05": "鏡比古人心。璧蘊君子德。所以天地間。求之不可得。",
    "X71n1413_001:0268c06": "懷哉復懷哉。何時見顏色。",
    "X71n1413_001:0268c07": "憶別吳城下。千里心悠悠。惜君事行役。山川鬱綢繆。",
    "X71n1413_001:0268c08": "文章乃小伎。明哲安可儔。清晨講書罷。□與諸生遊。",
    "X71n1413_001:0268c09": "凂凂姑溪水。怱怱成滯留。秋風起庭樹。缺月照屋頭。",
    "X71n1413_001:0268c10": "長空但過雁。平陸無停舟。豈不有所思。作詩寄無由。",
    "X71n1413_001:0268c11": "懷哉復懷哉。早晚歸林丘。",
    "X71n1413_001:0268c12": "脫一字未審。不敢妄補。",
    "X71n1413_001:0268c13": "送林古岩之福寧州僧判帳",
    "X71n1413_001:0268c14": "中吳法道天下稱。巨持要得僧中英。古岩三年職僚",
    "X71n1413_001:0268c15": "佐。条分案牘無勞并。天台自古文物地。掩勝潛奇產",
    "X71n1413_001:0268c16": "靈異。秋月尚明秋水清。胷次於公曾不二。福寧名郡",
    "X71n1413_001:0268c17": "山谷間。潮田種稻供盤餐。風淳俗厚聖化洽。碁分列",
    "X71n1413_001:0268c18": "剎星回環。紫騮一策霜蹄輕。褰帷夾道歡相迎。銅章",
    "X71n1413_001:0268c19": "在握馳政聲。佇看千里萬里搏鵬程。",
    "X71n1413_001:0268c20": "送祥一雲之吳縣副綱帳",
    "X71n1413_001:0268c21": "悠然一片西山雲。卷舒方外生華春。皇皇祖道望霖",
    "X71n1413_001:0268c22": "雨。為吾一沃焦枯新。人生豈在五馬貴。護法安僧不",
    "X71n1413_001:0268c23": "容易。看取綱宗特盛時。夾道爭迎福星至。橫塘柳眼",
    "X71n1413_001:0268c24": "搖波清。踏歌聲裂鶬鶊鳴。得錢沽酒聊相傾。願學當",
    "X71n1413_001:0269a01": "年杜陵叟。與公爾汝俱忘形。",
    "X71n1413_001:0269a02": "送戴都綱帳號斷雲",
    "X71n1413_001:0269a03": "氷壺徹底之清未足清。寶鑑照膽之明未足明。斷雲",
    "X71n1413_001:0269a04": "三年莅吳邑。皎如孤月懸青冥。東南法道大如許。何",
    "X71n1413_001:0269a05": "人勉力提綱紀。盡把功名付等閑。豈知造物怜才美。",
    "X71n1413_001:0269a06": "情深義重逾金石。攬轡殷勤問行色。見說三山舊姓",
    "X71n1413_001:0269a07": "名。馨香尚有多人識。天邊雨露來何遲。雲本無心斷",
    "X71n1413_001:0269a08": "還續。佗日金門躍馬回。更對薰風酌醽醁。",
    "X71n1413_001:0269a09": "古藏主貝葉為示索偈",
    "X71n1413_001:0269a10": "高人示我貝多葉。來自竺乾光燁燁。梵書初看墨尚",
    "X71n1413_001:0269a11": "鮮。行布橫斜不相涉。緬想當年結集時。法王真子知",
    "X71n1413_001:0269a12": "為誰。阿難無學只強記。迦葉不語長攢眉。城東母不",
    "X71n1413_001:0269a13": "願見佛。豈復認此為希奇。我今合掌尚加敬。意根夙",
    "X71n1413_001:0269a14": "習何由除。空花無根擬結果。分摘句讀開胷愚。晚生",
    "X71n1413_001:0269a15": "學道貴勉勵。赤水有底宜尋珠。須臾還復高人去。將",
    "X71n1413_001:0269a16": "止小兒啼不住。",
    "X71n1413_001:0269a17": "珍藏主求",
    "X71n1413_001:0269a18": "道人姑蘇來。何時離浮佛。相見情黯然。不語坐兀兀。",
    "X71n1413_001:0269a19": "良久乃舒顏。脫却胷中物。胷中之物既已無。真金百",
    "X71n1413_001:0269a20": "煉經紅爐。龍門萬仞忌點額。虎穴一探空菸菟。楊岐",
    "X71n1413_001:0269a21": "之驢三隻脚。騰踏乾坤誇作略。放去收來百艸頭。竪",
    "X71n1413_001:0269a22": "四橫三搆不著。須臾別我歸何處。袖帋欲書長短句。",
    "X71n1413_001:0269a23": "短也長也宜自看。是也非也河沙數。",
    "X71n1413_001:0269a24": "贈鄭拱之",
    "X71n1413_001:0269b01": "拱之昔在姑蘇時。聲名落落人共推。危言鯁論比先",
    "X71n1413_001:0269b02": "哲。有如脫頴囊中錐。拱之自別姑蘇後。月曉星殘幾",
    "X71n1413_001:0269b03": "回首。萬里雲開俊翮高。一聲雷震奔鯨吼。人生獨立",
    "X71n1413_001:0269b04": "世所難。臨風起我空三嘆。謀踈計拙不自揆。背名好",
    "X71n1413_001:0269b05": "德徒相殘。西風葉葉吹敗壁。肘露衣穿眼不得。見說",
    "X71n1413_001:0269b06": "編荷可禦寒。手頭更借針鋒力。",
    "X71n1413_001:0269b07": "眼字恐是眠字歟。",
    "X71n1413_001:0269b08": "欲藏主號了菴",
    "X71n1413_001:0269b09": "道人以了名曰菴。正與佛祖為同參。即今已是萬想",
    "X71n1413_001:0269b10": "滅。豈待把手方相諳。人人自己光明藏。直下一鎚成",
    "X71n1413_001:0269b11": "兩當。若將分別強形模。眼色耳聲俱是妄。庵內人庵",
    "X71n1413_001:0269b12": "外事。差之毫釐失千里。卷野出沒任縱橫。笑倒神荼",
    "X71n1413_001:0269b13": "并鬱壘。上上人休擬議。空洞難將太虗比。直須了却",
    "X71n1413_001:0269b14": "事方休。未了莫來菴裏住。",
    "X71n1413_001:0269b15": "此公諱清欲。天資甚粹。受業師乃徑山虎岩伏禪",
    "X71n1413_001:0269b16": "師。亦於徑山辦事。久隨古林老人。乃為之嗣。出世",
    "X71n1413_001:0269b17": "漂水開福。次住本覺。今居東堂。",
    "X71n1413_001:0269b18": "送僧",
    "X71n1413_001:0269b19": "祖師遺下一隻履。千古萬古播人耳。東山老人眼搭",
    "X71n1413_001:0269b20": "眵。跣足肩擔日千里。踏著踏不著。總是自家底。廣大",
    "X71n1413_001:0269b21": "門風要力扶。神通妙用超言義。石上種瓢苗。法昌曾",
    "X71n1413_001:0269b22": "有語。結箇大冬瓜。快斧斫不破。塞斷衲僧咽喉。管取",
    "X71n1413_001:0269b23": "三箇五箇。阿呵呵。會也麼。",
    "X71n1413_001:0269b24": "寄投慈講主",
    "X71n1413_001:0269c01": "佛法猶如水中月。黃面瞿曇親口說。眾生業識竟如",
    "X71n1413_001:0269c02": "何。逐影隨形妄分別。琴川有叟居其中。一心三觀俱",
    "X71n1413_001:0269c03": "圓融。虗空是口萬像舌。來者一一開盲聾。四座拂拂",
    "X71n1413_001:0269c04": "飄香風。萎花落盡新花紅。堦前莫遣墮黃葉。沒却來",
    "X71n1413_001:0269c05": "往人天蹤。",
    "X71n1413_001:0269c06": "送處維那之江西",
    "X71n1413_001:0269c07": "荊棘不擇地。春至自華開。栴檀何日種。林下少人來。",
    "X71n1413_001:0269c08": "湘南潭北在何許。雲深路窈山崔嵬。男兒一了一切",
    "X71n1413_001:0269c09": "了。佛法於我何有哉。豈不見馬大師即心即佛。言下",
    "X71n1413_001:0269c10": "頓悟於大梅。又言非心非佛。大似平地起骨堆。既不",
    "X71n1413_001:0269c11": "遭其惑亂。何妨似鴨聞雷。朝遊南岳。暮往天台。便與",
    "X71n1413_001:0269c12": "麼去。早晚却回。",
    "X71n1413_001:0269c13": "寄淡齋劉理問",
    "X71n1413_001:0269c14": "儒中之傑僧中雄。聲光浩浩恢吾宗。裴公龐老久不",
    "X71n1413_001:0269c15": "作。誰能企仰高其風。鐵樹團圝果方結。靈根異種天",
    "X71n1413_001:0269c16": "然別。無枝無葉赤條條。聞道花開當臘月。曹溪波浪",
    "X71n1413_001:0269c17": "深且寒。澄江瀉出如奔湍。漁翁却立不敢入。手中拋",
    "X71n1413_001:0269c18": "下青琅玕。我家活計公已知。一拳之外何能為。他日",
    "X71n1413_001:0269c19": "相逢不須解下腰中帶。輸公手面機鋒快。",
    "X71n1413_001:0269c20": "送僧歸鴈宕",
    "X71n1413_001:0269c21": "諸佛不出頭。祖師沒巴鼻。大力那羅延。擡脚也不起。",
    "X71n1413_001:0269c22": "上人天馬駒。奔逸有如此。頭頭凜生殺。著著超言義。",
    "X71n1413_001:0269c23": "始見風雷生。隨即霹靂至。休居伎倆無。相見但掩耳。",
    "X71n1413_001:0269c24": "見免三日聾。寧失一時利。因思諾詎羅。神迹顯靈異。",
    "X71n1413_001:0270a01": "崖頭瀑布落。屈膝但瞌睡。不怕蛟龍驚。惟見衲子懼。",
    "X71n1413_001:0270a02": "我昔與一拳。打落渠兩齒。當時祇拍盲。別也無長處。",
    "X71n1413_001:0270a03": "今日若相逢。稽首拜而已。不以筋力能。況是佛弟子。",
    "X71n1413_001:0270a04": "送僧之永嘉",
    "X71n1413_001:0270a05": "休居不跳金剛圈。亦復不能吞栗棘。渴飲飢飡恁麼",
    "X71n1413_001:0270a06": "過。那知別有真消息。上人幸是東嘉人。不將佛法為",
    "X71n1413_001:0270a07": "人情。衲衣脫下痛一頓。棒頭有眼須相親。大覺老人",
    "X71n1413_001:0270a08": "真瞎賊。興化有言猶欠德。先師意旨本無多。豈是得",
    "X71n1413_001:0270a09": "它黃檗力。袖裏金鎚誰敢道。頂門更有通天竅。說與",
    "X71n1413_001:0270a10": "曹溪一宿師。江月松風應絕倒。",
    "X71n1413_001:0270a11": "送川僧遊天台",
    "X71n1413_001:0270a12": "道人遠自西川來。捲衣又說歸天台。天台西川翠千",
    "X71n1413_001:0270a13": "里。朝遊莫到誠悠哉。神通妙用有如此。豐干拾得真",
    "X71n1413_001:0270a14": "堪陪。高歌數曲崖石裂。短舞一笑山花開。山花開時",
    "X71n1413_001:0270a15": "滿岩谷。誰道上人遊不足。石橋南畔老曇猷。相見定",
    "X71n1413_001:0270a16": "邀方廣宿。衲僧一隻通天眼。不在眉毛額角畔。廓徹",
    "X71n1413_001:0270a17": "靈明在頂門。照天照地光燦爛。半斤八兩沒高低。千",
    "X71n1413_001:0270a18": "古有誰親得見。忽然摸著鼻尖頭。便可與人通一線。",
    "X71n1413_001:0270a19": "既是明明在頂門。因甚知來鼻尖上。我行荒草汝莫",
    "X71n1413_001:0270a20": "行。汝若行時著草絆。不見江西馬簸箕。胡亂何曾少",
    "X71n1413_001:0270a21": "鹽醬。",
    "X71n1413_001:0270a22": "翠字亦可疑。又於後押韻亦放甚。",
    "X71n1413_001:0270a23": "示僧二首",
    "X71n1413_001:0270a24": "語默離言詮。見聞越聲色。馬師纔陞堂。百丈出捲席。",
    "X71n1413_001:0270b01": "萬象魂膽驚。虗空双耳側。電捲星馳格外機。天回地",
    "X71n1413_001:0270b02": "轉神通力。拈却須彌山。吞却佛殿脊。管取風流出當",
    "X71n1413_001:0270b03": "家。從教人喚無明賊。南山白額虎。踞地無人識。咬殺",
    "X71n1413_001:0270b04": "老大虫。聲光何藉藉。擘破三玄頂上看。七穿八穴填",
    "X71n1413_001:0270b05": "心臆。",
    "X71n1413_001:0270b06": "休居懶放日已久。老屋數椽成獨守。粥飯不擇精與",
    "X71n1413_001:0270b07": "麤。世情誰更分妍醜。岩前睡虎喚不應。嶺上白雲招",
    "X71n1413_001:0270b08": "可友。方塘日暖水鷄飛。幽徑草深獅子吼。上人遠自",
    "X71n1413_001:0270b09": "中峰來。烱烱双瞳射牛斗。寶劒提將手面揮。神珠撒",
    "X71n1413_001:0270b10": "向盤中走。妙矣深明格外機。嶄然肯落諸人後。他日",
    "X71n1413_001:0270b11": "當軒大坐時。為吾痛罵中峯叟。",
    "X71n1413_001:0270b12": "此必居虎丘隆祖塔時作。後示蘊禪人者亦爾。以",
    "X71n1413_001:0270b13": "師退開元。東洲永禪師延之。互為主伴。以接方來。",
    "X71n1413_001:0270b14": "是故有志衲子。蟻慕而至。故後乃又有休居來雲",
    "X71n1413_001:0270b15": "岩。偈債有千萬。年頭至年尾。迅筆寫不辨之句也。",
    "X71n1413_001:0270b16": "示超禪人",
    "X71n1413_001:0270b17": "走石飛沙歲莫天。禪人來覔送行篇。鷲峰有則深深",
    "X71n1413_001:0270b18": "句。畢竟何人是的傳。不是栗棘蓬。亦非金剛圈。太湖",
    "X71n1413_001:0270b19": "三萬六千頃。黃河澄徹三千年。問口不在舌頭上。休",
    "X71n1413_001:0270b20": "來擔水賣河邊。因甚如此。不直半文錢。",
    "X71n1413_001:0270b21": "始初但欲作四句律體而已。乃變而續之。成古風",
    "X71n1413_001:0270b22": "也。",
    "X71n1413_001:0270b23": "示蘊禪人",
    "X71n1413_001:0270b24": "一句截流。乾坤暗黑。不向己求。豈從他得。未興一念",
    "X71n1413_001:0270c01": "恰完全。才動舌頭成過失。達磨不西來。少林空面壁。",
    "X71n1413_001:0270c02": "二祖覔安心。截却臂一隻。水乳曾未分。鵝王擇而食。",
    "X71n1413_001:0270c03": "還它過量人。盡力提得出。豈不見吾祖睡虎曾有言。",
    "X71n1413_001:0270c04": "畫斷生公葛藤。笑倒點頭頑石。廣大門風要力扶。休",
    "X71n1413_001:0270c05": "將日月虗拋擲。",
    "X71n1413_001:0270c06": "送要禪人遊台鴈四明",
    "X71n1413_001:0270c07": "天台山高不可上。上時牢把山形杖。龍湫水深不可",
    "X71n1413_001:0270c08": "[奭*斗]。[奭*斗]時須用無底盂。山形拄杖無底盂。上人親手能",
    "X71n1413_001:0270c09": "提持。江頭梅梢玉始破。溪畔柳眼青方舒。目前一一",
    "X71n1413_001:0270c10": "露真智。世上擾擾誰能知。試問寒山子。題詩在何處。",
    "X71n1413_001:0270c11": "風瓢歷歷鳴高樹。亭前兩朵優曇花。抱子黃猿盡偷",
    "X71n1413_001:0270c12": "去。更探諾詎羅。瞌睡醒也未。袈裟褁却頭。開眼不見",
    "X71n1413_001:0270c13": "鼻。崖頭懸泉瀉不竭。喊空攧石飄霜雪。何時有約出",
    "X71n1413_001:0270c14": "山來。蹴踏驪龍双角折。笑倒長汀契此翁。布袋滿盛",
    "X71n1413_001:0270c15": "乾屎橛。",
    "X71n1413_001:0270c16": "送璉維那遊台鴈",
    "X71n1413_001:0270c17": "道人遊天台。亦復登鴈宕。凌晨看瀑布。遇夜宿方廣。",
    "X71n1413_001:0270c18": "空潭蟄蛟龍。細路蟠巨蟒。曇猷但宴坐。詎羅亦來往。",
    "X71n1413_001:0270c19": "神通乃小見。佛法豈可罔。足下煙雲生。太虗日月朗。",
    "X71n1413_001:0270c20": "萬象圍繞時。青天須喫棒。此行真壯哉。百歲未為枉。",
    "X71n1413_001:0270c21": "他日再相逢。眉毛應策上。",
    "X71n1413_001:0270c22": "送贊首座省母",
    "X71n1413_001:0270c23": "睦州昔日曾編蒲。二時粥飯氣力麤。嘉禾人來拶折",
    "X71n1413_001:0270c24": "脚。忍痛不得双跏趺。纔入雪峯門。拄杖吞乾坤。步行",
    "X71n1413_001:0271a01": "騎玉馬。赤脚登崐崙。人天眼目有如此。古今天地皆",
    "X71n1413_001:0271a02": "相似。三千里外忽歸來。啐啄同時母與子。他日再相",
    "X71n1413_001:0271a03": "逢。拍手歌春風。虗空一撲碎。大地無行蹤。",
    "X71n1413_001:0271a04": "送勉侍者",
    "X71n1413_001:0271a05": "永嘉一宿留曹溪。勉禪三年在吾右。果然佛祖不同",
    "X71n1413_001:0271a06": "途。脫略從前舊窠臼。更將五采畫牛頭。點額黃金誇",
    "X71n1413_001:0271a07": "好手。如斯標致出天然。堪續牟尼子孫後。萬機休罷",
    "X71n1413_001:0271a08": "眼上眉。千聖不擕露双肘。當時香嚴亦何事。忽爾此",
    "X71n1413_001:0271a09": "言成過咎。踈山不肯我自肯。豈待香嚴再開口。勉禪",
    "X71n1413_001:0271a10": "歸去舉似渠。不似踈山招倒嘔。",
    "X71n1413_001:0271a11": "送允維那歸四明",
    "X71n1413_001:0271a12": "休居來雲岩。偈債有千萬。年頭至年尾。迅筆寫不辨。",
    "X71n1413_001:0271a13": "是句與非句。一一從頭剗。子細審思量。豈是了事漢。",
    "X71n1413_001:0271a14": "臘月三十日。贏得手脚亂。不如興化師。當斷即便斷。",
    "X71n1413_001:0271a15": "大棒打克賓。罸錢趂出院。雖是死馬醫。就中有機變。",
    "X71n1413_001:0271a16": "後學參禪者。明取這公案。勇猛著精采。莫受人轉換。",
    "X71n1413_001:0271a17": "譬如涉重溟。直是到彼岸。南海波斯念八還。西天胡",
    "X71n1413_001:0271a18": "子來真旦。",
    "X71n1413_001:0271a19": "玄藏主求入山卓庵",
    "X71n1413_001:0271a20": "道人中峯來。云是金華人。鬱密檮樹中。曾結大士因。",
    "X71n1413_001:0271a21": "無錢買衣補破衲。隨分不管富與貧。松蘿為菴蓽為",
    "X71n1413_001:0271a22": "戶。黃葉煖膝猛獸馴。如來正法眼。左右七八斤。有時",
    "X71n1413_001:0271a23": "一[翟*欠]瞎。大地無纖塵。休居仰望不可及。何況寒山拾",
    "X71n1413_001:0271a24": "得梁寶誌。一見合掌禮意勤。更須拋下手中斷貫索。",
    "X71n1413_001:0271b01": "捉住五色天麒麟。",
    "X71n1413_001:0271b02": "傳上人求演福聽教請益南叟首座",
    "X71n1413_001:0271b03": "我觀此說明如日。一一當人口中出。佛性天真本現",
    "X71n1413_001:0271b04": "成。直下了然超百億。念經念佛復念法。晝夜舒光照",
    "X71n1413_001:0271b05": "塵剎。飜身直上白蓮華。掛體垢衣猶未脫。男兒學道",
    "X71n1413_001:0271b06": "貴猛利。方便門開成第二。客塵掃蕩數三千。顯出無",
    "X71n1413_001:0271b07": "邊真實義。法法既圓成。心心皆具足。十劫坐道場。六",
    "X71n1413_001:0271b08": "六三十六。是名真法供如來。撒手懸崖這一回。南叟",
    "X71n1413_001:0271b09": "老人親薦得。不妨舌底起風雷。",
    "X71n1413_001:0271b10": "示圓侍者(因舉欽山問德山機緣。大愚芝云。欽山只顧其前。不顧其後)",
    "X71n1413_001:0271b11": "天皇龍潭與麼道。未問已前先入草。德山之棒不虗",
    "X71n1413_001:0271b12": "施。粉骨碎身無處討。欽山顧前不顧後。豈解騰身藏",
    "X71n1413_001:0271b13": "北斗。大愚雪上更加霜。伸出蒼龍翫珠手。話頭久矣",
    "X71n1413_001:0271b14": "無人識。盡謂德山機用密。那知大事合如斯。證聖超",
    "X71n1413_001:0271b15": "凡承此力。圓禪侍我來浮佛。曾把斯言細徵詰。編逼",
    "X71n1413_001:0271b16": "教渠沒處尋。黑漆竹篦當面握。如今各在天一方。袖",
    "X71n1413_001:0271b17": "香忽爾來其傍。更持此語為拈出。奮迅金毛恣返擲。",
    "X71n1413_001:0271b18": "送逸首座歸越州雲門",
    "X71n1413_001:0271b19": "道人說法天宮來。舌頭滾滾生風雷。双峩稜層智劍",
    "X71n1413_001:0271b20": "竪。碧玉宛轉神眸開。機鋒不受摩詰觸。妙語自許天",
    "X71n1413_001:0271b21": "人猜。蒼鷹掠草走狐兔。駿驥伏櫪驚駑駘。他年大坐",
    "X71n1413_001:0271b22": "萬象遶。佛日欲晚宜昭回。衲僧眼活正如此。若不如",
    "X71n1413_001:0271b23": "此胡為哉。肩上烏藤生兩翼。忽爾尋思越山碧。扣門",
    "X71n1413_001:0271b24": "別我去怱怱。江路霜風凜寒色。雲門六寺相掩映。山",
    "X71n1413_001:0271c01": "色溪光尤絕勝。賀家湖上白蓮華。見之心淨眼亦淨。",
    "X71n1413_001:0271c02": "斯言勿許洞山知。今日風光昔日非。若教昔日如今",
    "X71n1413_001:0271c03": "日。未必當年賦不歸。",
    "X71n1413_001:0271c04": "次韻送連維那遊洞庭",
    "X71n1413_001:0271c05": "洞庭山水深且幽。山中木落驚高秋。人家門前種梨",
    "X71n1413_001:0271c06": "橘。梨多橘熟歲不憂。琳宮佛宇相連並。下有白銀三",
    "X71n1413_001:0271c07": "萬頃。鷲嶺蓬萊不易登。此中宛是神仙境。漁翁出沒",
    "X71n1413_001:0271c08": "忘近遠。手中閑把絲綸卷。國去那知范蠡賢。蒪香豈",
    "X71n1413_001:0271c09": "識張翰面。蘆邊柳下敲鳴榔。波頭驚起沙鷗雙。得魚",
    "X71n1413_001:0271c10": "入市買酒喫。醉倒不覺寒濤舂。盧公說法天人來。方",
    "X71n1413_001:0271c11": "池水湧蓮華開。至今遺像凜生意。禮足不敢驚飛埃。",
    "X71n1413_001:0271c12": "禪人此去誠嘉賞。藤鞋竹杖穿雲上。路轉峯遙不見",
    "X71n1413_001:0271c13": "人。一聲長嘯千林響。粗語說禪人不喜。□□去禪真",
    "X71n1413_001:0271c14": "有意。我今非去亦非留。詩亦不成禪不是。",
    "X71n1413_001:0271c15": "脫二字以竢後來。",
    "X71n1413_001:0271c16": "送斷江首座月江藏主遊江西",
    "X71n1413_001:0271c17": "達磨不來東土。家家有鹽無醋。二祖不往西天。艸鞋",
    "X71n1413_001:0271c18": "耳斷無人穿。佛非佛兮祖非祖。此道分明賤如土。蓋",
    "X71n1413_001:0271c19": "色騎聲作者誰。與君更把從頭數。孰云馬簸箕。懸羊",
    "X71n1413_001:0271c20": "賣狗無人知。振威一喝三日聾。耳朵依前兩片皮。孰",
    "X71n1413_001:0271c21": "云白拈賦。佛法無多會不得。大愚肋下築三拳。飯白",
    "X71n1413_001:0271c22": "還從米中出。江西法窟自古多。如今此話誠如何。不",
    "X71n1413_001:0271c23": "信更上五老峰頭石上看。只有山北山南葛藤絆。",
    "X71n1413_001:0271c24": "此乃斷江恩和尚嗣橫川珙禪師。月江印和尚嗣",
    "X71n1413_001:0272a01": "虎岩伏禪師。",
    "X71n1413_001:0272a02": "送怠侍者歸天台兼簡東嶼和尚",
    "X71n1413_001:0272a03": "家山好家山好。絕壁危巒分鳥道。昔不曾來今不歸。",
    "X71n1413_001:0272a04": "知心尚有寒山老。寒山作詩無題目。石上松根寄幽",
    "X71n1413_001:0272a05": "獨。金鸎啼處白雲飛。黃葉落時歌一曲。休居平生懶",
    "X71n1413_001:0272a06": "開口。咄咄擬題三百首。正音決定有誰知。古也不先",
    "X71n1413_001:0272a07": "今不後。南閻浮提人我山。上者極易下者難。去與溪",
    "X71n1413_001:0272a08": "邊石頭語。他日重來結心侶。",
    "X71n1413_001:0272a09": "金鸎白雲之句。此老人亦自為之喜歟。於是不覺",
    "X71n1413_001:0272a10": "重出也。而其於下所承之句又別。可謂活矣。",
    "X71n1413_001:0272a11": "送僧之永嘉",
    "X71n1413_001:0272a12": "道人八月來東禪。新春又買東嘉船。歸心切切有如",
    "X71n1413_001:0272a13": "此。定不枉費蒲鞋錢。永嘉曾作曹溪宿。高風豈是無",
    "X71n1413_001:0272a14": "人續。筭沙入海謾勞神。不如且唱還鄉曲。休居石鉢",
    "X71n1413_001:0272a15": "破來久。夜來欲傳誰出手。他年補綴得完全。白飯滿",
    "X71n1413_001:0272a16": "盛將餧狗。",
    "X71n1413_001:0272a17": "送肯禪人之大都",
    "X71n1413_001:0272a18": "肯禪不自肯。亦不肯他人。但肯佛與祖。此理難具陳。",
    "X71n1413_001:0272a19": "昔日老韶山。曾問多口因。一語不覆藏。吞却赤肉身。",
    "X71n1413_001:0272a20": "休居無此機。但感請問勤。每坐浮佛堂。獅子驚嚬呻。",
    "X71n1413_001:0272a21": "森羅及萬象。消殞歸一真。七棒對十三。八兩即半斤。",
    "X71n1413_001:0272a22": "明明絕回互。歷歷分主賓。朝來別我言。去踏京華塵。",
    "X71n1413_001:0272a23": "叮嚀善參學。所得斯日新。當禮灌頂師。為法忘疲辛。",
    "X71n1413_001:0272a24": "毋但事空言。虗負平生春。",
    "X71n1413_001:0272b01": "贈魯松庵茂首座號孤雲",
    "X71n1413_001:0272b02": "道人昔日凌霄峯。夜多說法昇天宮。三百五百閙浩",
    "X71n1413_001:0272b03": "浩。為渠一一開盲聾。孤雲出沒本無意。何時來此青",
    "X71n1413_001:0272b04": "山中。高歌幾曲碧雲合。下視萬境紅塵空。青松尚識",
    "X71n1413_001:0272b05": "魯君子。白石定有秦人蹤。竹床坐久側兩耳。上塞下",
    "X71n1413_001:0272b06": "塞鳴悲風。當年兵氣王山谷。想見艸木皆英雄。古今",
    "X71n1413_001:0272b07": "夢事有如此。胡不躡足遊空峒。汲泉煑茗供一笑。出",
    "X71n1413_001:0272b08": "門又在山之東。",
    "X71n1413_001:0272b09": "星學王松齋攜東洲和尚偈求和",
    "X71n1413_001:0272b10": "三世如來同一性。蠢動含靈無多剩。若言狗子佛性",
    "X71n1413_001:0272b11": "無。喪却趙州窮性命。未得箇入頭。須當發深省。驀然",
    "X71n1413_001:0272b12": "打破牢關。高佩毗盧正印。印泥印水復印空。於一切",
    "X71n1413_001:0272b13": "處無不正。上不慕諸聖。下不重己靈。壬癸人屬水。不",
    "X71n1413_001:0272b14": "怕毛頭星。臘月花開。冬行春令。松齋直下承當。諸境",
    "X71n1413_001:0272b15": "自然清淨。",
    "X71n1413_001:0272b16": "送信禪人之南屏",
    "X71n1413_001:0272b17": "但信自己即是佛。於一切處皆天真。須彌峯高日卓",
    "X71n1413_001:0272b18": "午。大洋海底風蓬塵。不與萬法侶。便是逍遙人。若從",
    "X71n1413_001:0272b19": "宗鏡堂前過。一喝須分主與賓。",
    "X71n1413_001:0272b20": "示滿禪人",
    "X71n1413_001:0272b21": "道人行處如蓮華。不著泥水初無他。如王寶劍握在",
    "X71n1413_001:0272b22": "手。斬盡一切諸妖邪。須知自己佛與祖。亦是現世生",
    "X71n1413_001:0272b23": "冤家。巍巍堂堂是什麼。壁立萬仞如懸崖。諸方既火",
    "X71n1413_001:0272b24": "葬。我此但活埋。當頭一坐斷。豈受人差排。神通光明",
    "X71n1413_001:0272c01": "藏。受用俱偶諧。滿禪如此窮教徹。此是休居真實說。",
    "X71n1413_001:0272c02": "送覺首座遊京都",
    "X71n1413_001:0272c03": "去去實不去。楖栗一條生鐵鑄。來來實不來。門前古",
    "X71n1413_001:0272c04": "路生蒼苔。煙塵漠漠幾千里。白日照曜黃金臺。頂門",
    "X71n1413_001:0272c05": "眼既正。人我山當摧。一舉四十九。揑聚還放開。所以",
    "X71n1413_001:0272c06": "佛祖機。不著言語該。風行即艸偃。處處興雲雷。丈夫",
    "X71n1413_001:0272c07": "行脚有如此。燕南冀北誠悠哉。使夫德山臨濟。聞而",
    "X71n1413_001:0272c08": "歡喜。見而贊嘆。是謂法王之真子。可以展三玄戈甲。",
    "X71n1413_001:0272c09": "列五位君臣。大張爐鞴之才。天上人間不可陪。咄咄。",
    "X71n1413_001:0272c10": "送珍藏主遊西湖",
    "X71n1413_001:0272c11": "天何高地何厚。南北東西成隊走。塞破虗空一窖無。",
    "X71n1413_001:0272c12": "傾出神珠三百斗。取也不在進前。捨也不在落後。一",
    "X71n1413_001:0272c13": "物不將來。誰道空雙手。丹桂飄香十里湖。小艇輕舠",
    "X71n1413_001:0272c14": "賣菱藕。",
    "X71n1413_001:0272c15": "送權禪人參東禪",
    "X71n1413_001:0272c16": "權衡祖道無今古。四七二三難比數。忽然突出三脚",
    "X71n1413_001:0272c17": "驢。踏碎虗空無寸土。眼上眉毛雙卓竪。傾出黃河清",
    "X71n1413_001:0272c18": "到底。少待與汝都揭翻。洗光佛日誠不難。善用其心",
    "X71n1413_001:0272c19": "於一切處。佛祖難窺人天罔措。大千沙界沒絲毫。八",
    "X71n1413_001:0272c20": "萬四千風過耳。全暗即全明。法爾渾不爾。跣足肩擔",
    "X71n1413_001:0272c21": "走不休。擡頭撞著自家底。阿呵呵。古往今來爭奈何。",
    "X71n1413_001:0272c22": "送宗知客",
    "X71n1413_001:0272c23": "天無門地無戶。南北東西有何數。一句臨機萬仞崖。",
    "X71n1413_001:0272c24": "三玄指出千差路。草底捉飛鷹。樹頭走凉兔。水上輥",
    "X71n1413_001:0273a01": "蓬塵。大地無寸土。相喚相呼去喫茶。記取日輪正卓",
    "X71n1413_001:0273a02": "午。",
    "X71n1413_001:0273a03": "送訓藏主回江西次一山和尚韻",
    "X71n1413_001:0273a04": "山高水遠。峻陟清臨。見成一句。不用沈吟。破一塵出",
    "X71n1413_001:0273a05": "大經卷。截千差隨機淺深。三世如來休擬議。把手共",
    "X71n1413_001:0273a06": "行無可比。坐斷乾坤向上人。不留涓滴西江水。百丈",
    "X71n1413_001:0273a07": "重登馬祖堂。當頭寶劒舒光芒。振威一喝萬象怖。衲",
    "X71n1413_001:0273a08": "子至今成禍殃。黃檗老婆心。聞之驚舌吐。何似渾侖",
    "X71n1413_001:0273a09": "擘不開。三千里外無人舉。",
    "X71n1413_001:0273a10": "示謙禪人",
    "X71n1413_001:0273a11": "謙以學道。退以立身。萬機俱罷盡。方是本來人。聚十",
    "X71n1413_001:0273a12": "數雷為一喝。臨濟宗風不勞拈出。揭百千日為一照。",
    "X71n1413_001:0273a13": "洞山寶鏡猶涉纖塵。不墮三玄三要。休分五位君臣。",
    "X71n1413_001:0273a14": "無孔鐵鎚成隊走。入門一隻重千斤。",
    "X71n1413_001:0273a15": "與玻禪人",
    "X71n1413_001:0273a16": "入門須辨主。泥水當時分。未暇開口話。憑誰子細論。",
    "X71n1413_001:0273a17": "休將正法眼。喚作破沙盆。當如十影駒。一躍登崑崙。",
    "X71n1413_001:0273a18": "巍巍三界內。何處不稱尊。",
    "X71n1413_001:0273a19": "送文禪人",
    "X71n1413_001:0273a20": "至言不文。至理不華。現行三昧。豈在周遮。青天廓徹",
    "X71n1413_001:0273a21": "萬象露。明月夜照千人家。無心自合道。有願不撒沙。",
    "X71n1413_001:0273a22": "東行不離西行利。問佛解答三斤麻。",
    "X71n1413_001:0273a23": "送銑維那歸天台",
    "X71n1413_001:0273a24": "白雲口裏道。誰敢道不好。此話誠未然。休向句中討。",
    "X71n1413_001:0273b01": "如王髻中珠。得之方是寶。天台銑維那。志氣非艸艸。",
    "X71n1413_001:0273b02": "遍歷宗匠門。所得恨不早。認著大哥妻。元來是阿嫂。",
    "X71n1413_001:0273b03": "此行歸故鄉。去問寒山老。黃業滿堦前。便是來時道。",
    "X71n1413_001:0273b04": "與瑄禪人",
    "X71n1413_001:0273b05": "鴈蕩山中看瀑布。鐵壁銀山全體露。拄杖頭邊拶出",
    "X71n1413_001:0273b06": "來。南北東西贈行句。昨登浮佛堂。不說來何處。頂[寧*頁]",
    "X71n1413_001:0273b07": "眼豁開。師子吼無畏。驚倒瞎驢兒。踏殺老鱉鼻。喚取",
    "X71n1413_001:0273b08": "東村李大公。為吾拽却茶輪去。",
    "X71n1413_001:0273b09": "送岸禪人歸東禪省師",
    "X71n1413_001:0273b10": "汝師黃檗非干我事。放兩拋三。丁一卓二。托開無位",
    "X71n1413_001:0273b11": "真人。捩轉衲僧巴鼻。非不非是不是。截鐵斬釘須薦",
    "X71n1413_001:0273b12": "取。鏡裏迷頭演若多。水中捉月休居士。一句定乾坤。",
    "X71n1413_001:0273b13": "大棒打老鼠。笑倒祕魔杈下死。歸去東禪舉似師。金",
    "X71n1413_001:0273b14": "圈栗棘憑誰委。",
    "X71n1413_001:0273b15": "鞋匠皮生求",
    "X71n1413_001:0273b16": "祖師遺下一隻履。日炙風吹難比擬。有時裁作七八",
    "X71n1413_001:0273b17": "片。依舊完全綴將起。針孔線蹊成佛事。剎剎塵塵宣",
    "X71n1413_001:0273b18": "此義。豈特衲僧脚底下。不是放身捨命處。寸長尺短",
    "X71n1413_001:0273b19": "俱有功。添多減少皆從容。皮生手段更綿密。妙處不",
    "X71n1413_001:0273b20": "與尋常同。相逢莫問會不會。果然著著超方外。象王",
    "X71n1413_001:0273b21": "蹴踏震乾坤。海底須彌都喝碎。諸方浩浩稱宗匠。畢",
    "X71n1413_001:0273b22": "竟有誰依此樣。但把工夫壓當行。莫較三文并兩鏹。",
    "X71n1413_001:0273b23": "剖禪者求",
    "X71n1413_001:0273b24": "[栽木+土]田愽飯真難得。不似楊歧箇老賊。奪食驅耕手段",
    "X71n1413_001:0273c01": "高。湖南長老何曾識。芝塘湖寺剖禪者。越格超宗頗",
    "X71n1413_001:0273c02": "奇特。受向門前弄土沙。兩手扶犁水過膝。慇懃覔偈",
    "X71n1413_001:0273c03": "休居翁。休居患啞還患聾。有時信口道一句。逼塞大",
    "X71n1413_001:0273c04": "地凌虗空。須彌為筆海水墨。描寫太虗成五色。擬向",
    "X71n1413_001:0273c05": "堦頭賣與人。笑倒寒山并拾得。",
    "X71n1413_001:0273c06": "送林首座省親",
    "X71n1413_001:0273c07": "睦州昨昔參黃檗。傑出叢林古標格。至今大義塞乾",
    "X71n1413_001:0273c08": "坤。渡口波瀾猶拍拍。米山閉戶編青蒲。炊飯為母供",
    "X71n1413_001:0273c09": "朝餔。韶陽曾來拶折脚。家風委地誰能扶。古山久矣",
    "X71n1413_001:0273c10": "明斯旨奪食驅耕難比擬。倐然別我還天台北堂萱",
    "X71n1413_001:0273c11": "艸香風起。春深有意重歸來。杪羅滿樹花應開。不須",
    "X71n1413_001:0273c12": "更問石橋水。淺深且與握手同徘徊。",
    "X71n1413_001:0273c13": "送璝藏主歸遊天台鴈蕩",
    "X71n1413_001:0273c14": "道人手握智慧劍。妙用縱橫電光閃。東禪虎丘沒奈",
    "X71n1413_001:0273c15": "何。鴈蕩天台歸弄險。石橋下有蛟龍蟠。淙淙西澗驚",
    "X71n1413_001:0273c16": "濤瀾。不妨信脚一踏斷。毋使大地人躋攀。龍湫水深",
    "X71n1413_001:0273c17": "不可測。雪瀑翻空雲洞黑。詎羅出入無定蹤。擬欲追",
    "X71n1413_001:0273c18": "尋何處覔。如來藏裏摩尼珠。晝夜烱烱寒光舒。逢人",
    "X71n1413_001:0273c19": "傾出一栲栳。知音自會掀雙眉。",
    "X71n1413_001:0273c20": "次韻贈陳待詔自號春野牛",
    "X71n1413_001:0273c21": "野牛便是溈山牛。只要識取這一頭。遼天鼻孔沒可",
    "X71n1413_001:0273c22": "把。東觸西觸飽即休。吾今為汝施鞭索。從前水艸都",
    "X71n1413_001:0273c23": "拈却。餓到皮消骨爛時。頭上依前戴雙角。",
    "X71n1413_001:0273c24": "送姚希聲善子平數",
    "X71n1413_001:0274a01": "韶陽一曲超今古。不屬宮商角徵羽。天上人間和轉",
    "X71n1413_001:0274a02": "難。只箇臘月二十五。子平得之能變通。解別費賤分",
    "X71n1413_001:0274a03": "吉凶。正音歷歷播人耳。豈在造化推排中。三世如來",
    "X71n1413_001:0274a04": "傳此曲。四十九年歌不足。始終一字不能宣。拈起花",
    "X71n1413_001:0274a05": "枝眩人目。達磨面壁經九年。欲高其唱猶未然。雪饕",
    "X71n1413_001:0274a06": "霜虐凍不死一死忽吐春風前。桐江有叟楊希聲。格",
    "X71n1413_001:0274a07": "局向背俱分明。休言只學子平術。端與韶陽調平出。",
    "X71n1413_001:0274a08": "送德藏主",
    "X71n1413_001:0274a09": "黑風捲雨敲琅玕。雪雹打碎芭蕉壇。寒山拍手拾得",
    "X71n1413_001:0274a10": "笑。但覺眼底雲濤飜。道人何事兩眸碧。掌上摩尼耀",
    "X71n1413_001:0274a11": "紅日。照見三千剎海中。魚鼈鯤鯨頭角出。休居曲費",
    "X71n1413_001:0274a12": "平生力。香餌鈎頭分曲直。放去收來只麼休。畢竟水",
    "X71n1413_001:0274a13": "寒都不食。摩尼珠摩尼珠。莫教海底驪龍識。當時臨",
    "X71n1413_001:0274a14": "濟不解惜。被人喚作白拈賊。",
    "X71n1413_001:0274a15": "題癡絕和尚法語普說卷後。就普說中所舉",
    "X71n1413_001:0274a16": "機緣成偈",
    "X71n1413_001:0274a17": "癡翁說法如雲雨。漉漉口中都是水。當知此水無竭",
    "X71n1413_001:0274a18": "時。浸瀾虗空殊未已。五須彌山笑點頭。萬象聽之亦",
    "X71n1413_001:0274a19": "聳耳。強頃無過是衲僧。見此亦須毛骨竪　諭子母",
    "X71n1413_001:0274a20": "啐啄同。一歷耳根發歡喜。情塵交結任縱橫。世緣逆",
    "X71n1413_001:0274a21": "順頭頭是。心之與道是何物。況復更分一與二。大智",
    "X71n1413_001:0274a22": "圓明廓頂門。方便隨機聊指示。荊公受氣剛且大。曲",
    "X71n1413_001:0274a23": "剛大故問佛意。老元不答猶更親。言詞文彩義理備。",
    "X71n1413_001:0274a24": "當時文公亦何為。扣之愈力障愈熾。道存目擊脫蓋",
    "X71n1413_001:0274b01": "纏。一刀兩段見猛利。更甘淡泊似頭陀。便是人間第",
    "X71n1413_001:0274b02": "一義。紫岩昆中賢且明。忠義文章世無比。慇懃報母",
    "X71n1413_001:0274b03": "德□□。請法老謙不容易。趙州狗子佛性無。截斷根",
    "X71n1413_001:0274b04": "源消一句。山河大地當時空。自己靈明無著處。米胡",
    "X71n1413_001:0274b05": "兩眼如電光。應機接物等遊戲。既能索筆判虗空。胡",
    "X71n1413_001:0274b06": "為不識王常侍。獅子從來解咬人。逐塊韓攎徒擬議。",
    "X71n1413_001:0274b07": "忽然會得也不難。八角磨盤空裏住。我觀癡翁說此",
    "X71n1413_001:0274b08": "法。譬如時雨沃大地。纖洪長短悉沾濡。隨其根力乃",
    "X71n1413_001:0274b09": "發耳。稽首說偈為贊揚。同證此翁根本智。塵沙億劫",
    "X71n1413_001:0274b10": "常現前。胸中切勿留元字。",
    "X71n1413_001:0274b11": "所脫數字。以竢後來。",
    "X71n1413_001:0274b12": "和東嶼和尚示[打丁+(與/手)]藏主",
    "X71n1413_001:0274b13": "寥寥祖室生光彩。千百年來古風在。一句渾侖擘不",
    "X71n1413_001:0274b14": "開。拋向千人萬人海。太虗不受塵醫沾。經頭以八無",
    "X71n1413_001:0274b15": "人參。當胸叉手問什麼。一字不識猶謙謙。有伎倆兮",
    "X71n1413_001:0274b16": "無伎倆。總是隔靴抓著痒。何如一鏃破三關。截斷百",
    "X71n1413_001:0274b17": "千閑妄想。笑倒東禪箇老翁為人徹骨鏖清風。不惟",
    "X71n1413_001:0274b18": "除却苦熱惱。直與大地開盲聾。",
    "X71n1413_001:0274b19": "猷藏主相訪",
    "X71n1413_001:0274b20": "道人來凌霄。打我松下門。開門見顏色。笑語春風溫。",
    "X71n1413_001:0274b21": "人生會面難。感此氣義敦。祖道如何陳。勿以言跡論。",
    "X71n1413_001:0274b22": "明朝出門去。赤脚登崑崙。",
    "X71n1413_001:0274b23": "此公蓋是[宋木+取]初與師相見時歟。是後往往隨逐之。",
    "X71n1413_001:0274b24": "鮮離左右。蒙在保寧時。為座元。見其為人甚敦篤。",
    "X71n1413_001:0274c01": "所學與夫寫染俱美。諱良猷。號仲謀。出世住溧水",
    "X71n1413_001:0274c02": "無想。今住溫州仙岩。為師承嗣。蓋其所自來。始於",
    "X71n1413_001:0274c03": "斯耶。",
    "X71n1413_001:0274c04": "舟中在感",
    "X71n1413_001:0274c05": "我生近桑榆。萬事滅料想。幽居傍深林。回首脫塵鞅。",
    "X71n1413_001:0274c06": "看雲但高歌。對月或撫掌。乘風度澗壑。坐聽松韻響。",
    "X71n1413_001:0274c07": "枕石傲許由。麾手謝元毫。胡為事行役。徇物聊俯仰。",
    "X71n1413_001:0274c08": "孤蹤若萍蓬。飄忽隨蕩颺。朅來江海遊。波浪駕輕槳。",
    "X71n1413_001:0274c09": "風飡曉氣浮。水宿夜潮漲。篙人拂晨霜。飛雪洒頭上。",
    "X71n1413_001:0274c10": "新春有餘寒。旭日照萬象。明朝到匡廬。足以慰嘉賞。",
    "X71n1413_001:0274c11": "題曰。舟中有感。乃有萬事滅料想。并殉物聊俯仰。",
    "X71n1413_001:0274c12": "及明朝到匡廬之句。蓋是赴永福之命時所作歟。",
    "X71n1413_001:0274c13": "又有赴番易。請舟至池口。阻風所成者。以所寫本",
    "X71n1413_001:0274c14": "脫誤殊甚。故不復收。",
    "X71n1413_001:0274c15": "次韻送持首座",
    "X71n1413_001:0274c16": "三五十五。南山石虎。二三非一。魚稠網密。放去收來。",
    "X71n1413_001:0274c17": "有何法則。擘開臨濟三玄。[翟*欠]瞎頂門一隻。皷無明山",
    "X71n1413_001:0274c18": "上之雲雷。轟煩惱海中之霹靂。不惟三世諸佛六代",
    "X71n1413_001:0274c19": "祖師天下老和尚。膽戰魂驚抑使毛凡道敗善根非",
    "X71n1413_001:0274c20": "器眾生一一眼橫鼻直。是所謂天宮說法離四句絕",
    "X71n1413_001:0274c21": "百非。看象龍之崢嶸乾坤太窄。",
    "X71n1413_001:0274c22": "次韻送合西堂",
    "X71n1413_001:0274c23": "拈出分明主中主。何須更擊雷門皷。聲前領旨謾徒",
    "X71n1413_001:0274c24": "為。句後精通非衲子。顯出百千三昧門。象龍雜遝狐",
    "X71n1413_001:0275a01": "兔奔。虎須倒捋笑臨濟。不妨賣弄閑精魂。從來此話",
    "X71n1413_001:0275a02": "無人識。魯祖見人空面壁。垂慈端不在多言。萬別千",
    "X71n1413_001:0275a03": "差宜賞識。頂門電卷星馳。脚下波翻浪激。殺活臨時。",
    "X71n1413_001:0275a04": "箭鋒相敵。土上加泥施棒喝。拄杖聊將太虗撥。東西",
    "X71n1413_001:0275a05": "南北沒商量。八萬四千俱解脫。豈特如此而已。更看",
    "X71n1413_001:0275a06": "輝天鑒地。",
    "X71n1413_001:0275a07": "次艮岩和尚心庵歌韻",
    "X71n1413_001:0275a08": "幻住老人剛咄咄。一箇心庵著不得。只知開口便成",
    "X71n1413_001:0275a09": "非。當年馬祖如何即。天邊明月不可比。庭際雪寒何",
    "X71n1413_001:0275a10": "處覔。也不喚作庵。也不喚作物。無名無字盡包藏。三",
    "X71n1413_001:0275a11": "界茫茫有何極。長伸兩脚眠快活曾無敵。四面沒遮",
    "X71n1413_001:0275a12": "欄。太虗何迫窄。從教拽下面前簾。是聖是凡俱不立。",
    "X71n1413_001:0275a13": "若言萬象是同參。我道偶然成窒塞。鏡無塵休更拂",
    "X71n1413_001:0275a14": "心是庵兮庵是心。限甚天南并地北。",
    "X71n1413_001:0275a15": "送仲禪人參徑山",
    "X71n1413_001:0275a16": "多人乞語上徑山。仲禪亦向那邊去。集雲峰下四藤",
    "X71n1413_001:0275a17": "條。拈來打落龍王鼻。欽師被惑猶等閑。豈在馬師圓",
    "X71n1413_001:0275a18": "相間。即今休居只亦啞。他年來必無人罵。",
    "X71n1413_001:0275a19": "送瑛禪人之廬山",
    "X71n1413_001:0275a20": "瑛禪來澹湖。兩夏如一日。四大雖少安。一念頗真實。",
    "X71n1413_001:0275a21": "咄咄聽吾言。扎扎用心力。捨近而趨遠。舉枉而措直。",
    "X71n1413_001:0275a22": "所以日用中。有損而無益。三玄妙法門。何曾立閫域。",
    "X71n1413_001:0275a23": "佛祖本同途。太虗無影迹。有如摩醯羅。竪亞眼一隻。",
    "X71n1413_001:0275a24": "息妄當自知。求真轉難覔。此行遊廬山。參盡好知識。",
    "X71n1413_001:0275b01": "萬境豁然空。神機逈然出。他日再歸來。掀眉笑何極。",
    "X71n1413_001:0275b02": "送輝禪人遊浙",
    "X71n1413_001:0275b03": "三要三玄。鑑地輝天。權實照用。眼目定動。妙挾兼帶。",
    "X71n1413_001:0275b04": "遍周沙界。一一分開有主賓。全機出沒俱無碍。住則",
    "X71n1413_001:0275b05": "不似。似則不住。浙中清水白米。喫了知慚知愧。頂門",
    "X71n1413_001:0275b06": "[翟*欠]瞎摩醯。管取拈匙放筯。",
    "X71n1413_001:0275b07": "送寧藏主",
    "X71n1413_001:0275b08": "寧可截舌。不犯國諱。一句截流。長人入水。轉得身來",
    "X71n1413_001:0275b09": "萬仞崖。千重百匝難回避。拈燈籠擊露柱。崑崙兒。眉",
    "X71n1413_001:0275b10": "卓竪。爍破摩尼藏裏珠。無限清光照天地。",
    "X71n1413_001:0275b11": "送溥禪人遊嶽",
    "X71n1413_001:0275b12": "南嶽山高。澹湖水淺。山高難登。水淺易見。擬把長竿",
    "X71n1413_001:0275b13": "釣巨鰲。莫教失却釣絲線。水茫茫。尋不見。踢倒峰頭",
    "X71n1413_001:0275b14": "八字碑。娘生兩眼明如電。",
    "X71n1413_001:0275b15": "次虗谷和尚韻送覺侍者",
    "X71n1413_001:0275b16": "出袖入袖金鎚。從來佛祖傳持。不問是凡是聖。一槌",
    "X71n1413_001:0275b17": "擊碎無遺。信手拈來不擇。物物頭頭暴白。須知萬里",
    "X71n1413_001:0275b18": "神光。到處輝騰顯赫。豈在多多和和。特地討縫吹毛。",
    "X71n1413_001:0275b19": "若不當頭坐斷。轉見以訛。傳訛。渠深自然有水。空洞",
    "X71n1413_001:0275b20": "元無表裏行看五髻峯頭。井底蓬塵競起。摩尼吒哩",
    "X71n1413_001:0275b21": "悉哩。總是吾家奧旨。",
    "X71n1413_001:0275b22": "宗門達士。所倡法句。非同新學小生。習為聲律嘲",
    "X71n1413_001:0275b23": "風詠月之詩。乃拘拘為韻也。但以聲音聊彷彿相",
    "X71n1413_001:0275b24": "近。即押為韻耳。然若夫浙人雅音。出口成章。自然",
    "X71n1413_001:0275c01": "諧叶。必不押毛字同和字作韻。唯福建問尊宿。往",
    "X71n1413_001:0275c02": "往押高刀毛毫等字於歌戈韻內耳。虗谷和尚。乃",
    "X71n1413_001:0275c03": "婺州人。婺雖在浙。而語音甚為聱牙。今押毛字於",
    "X71n1413_001:0275c04": "和訛字間為韻。蓋其鄉音耳。又每見福建間語音",
    "X71n1413_001:0275c05": "高音歌刀音多毛音摩豪音和。且如於今東山空",
    "X71n1413_001:0275c06": "禪師偈頌。盛行於世。槩可見也。如四威儀頌。押到",
    "X71n1413_001:0275c07": "字與坐箇字作韻。又押做字與住醋字作韻。又押",
    "X71n1413_001:0275c08": "道字與座字作韻。如此者蓋亦略相近耳。又凡人",
    "X71n1413_001:0275c09": "曰。蛇虎等尾曰尾巴。乃正書巴蛇之巴字。平聲。邦",
    "X71n1413_001:0275c10": "加切。而東山送璉兄之雲門偈。押在去聲韻內。字",
    "X71n1413_001:0275c11": "作尾靶。乃去聲。必駕切。且靶者。乃是轡革。御人所",
    "X71n1413_001:0275c12": "把處物也。此乃大達宗師臨時落筆。但以示人真",
    "X71n1413_001:0275c13": "正法眼。誰管誰何。今者後生。略去參禪。唯欲學習",
    "X71n1413_001:0275c14": "言句。又奚可同年而語也。",
    "X71n1413_001:0275c15": "送福藏主遊徑山",
    "X71n1413_001:0275c16": "江浙迢迢去復來。水飡風宿興悠哉。須知入林不動",
    "X71n1413_001:0275c17": "艸。從教古路生蒼苔。酧僧問字但與說。不說此道今",
    "X71n1413_001:0275c18": "如灰。君不見。峰頭萬仞龍門開。宿客不來魚曝腮。",
    "X71n1413_001:0275c19": "此亦是律體。變為古體也。",
    "X71n1413_001:0275c20": "送義侍者遊浙",
    "X71n1413_001:0275c21": "勝義諦中真實義。八萬四千塵勞門。一句不來慚拙",
    "X71n1413_001:0275c22": "訥。黃河九曲出崑崙。珠有采而川媚。玉無瑕而石溫。",
    "X71n1413_001:0275c23": "行盡吳頭楚尾。眼頭清濁須分。颺下犀牛扇子。等閑",
    "X71n1413_001:0275c24": "坐斷乾坤。四七二三俱罔措。百千諸佛競頭奔。",
    "X71n1413_001:0276a01": "此一首又別。前六句聲音。似李白詩。後六句不似",
    "X71n1413_001:0276a02": "也。又自第四句。至第五第六。乃逼似。",
    "X71n1413_001:0276a03": "贈吳實山卓庵",
    "X71n1413_001:0276a04": "學道身心貴真實。到此不分儒與釋。果然一念頓忘",
    "X71n1413_001:0276a05": "懷。世出世間為第一。眾生日用總現成。取舍行藏無",
    "X71n1413_001:0276a06": "固必。神通寶藏莫它求。性地圓明從此。出番昜信士",
    "X71n1413_001:0276a07": "吳實山。志願堅凝等金石。與妻陳氏發大心。誓脫塵",
    "X71n1413_001:0276a08": "勞煩惱域。貪瞋世網正交羅。人我稠林亦深密。實山",
    "X71n1413_001:0276a09": "既握智慧劍。陳氏亦修慈忍力。資財拋擲付兒孫。夢",
    "X71n1413_001:0276a10": "幻光陰同瞬息。求真息念理自明。絕世攀緣屏人跡。",
    "X71n1413_001:0276a11": "剪菑除翳結艸庵。越聖超凡離心識。南山嵯峨聳蒼",
    "X71n1413_001:0276a12": "翠。寶林華樹相連直。道人不出心地間。出亦何曾惹",
    "X71n1413_001:0276a13": "荊棘。念經念佛復念。法無欠無餘無得失。但從此去",
    "X71n1413_001:0276a14": "樂平生自然獲證波羅蜜。",
    "X71n1413_001:0276a15": "贈上藏主衡維那",
    "X71n1413_001:0276a16": "佛祖從來沒蹤跡。南閻浮提人不識。道人昨自廬山",
    "X71n1413_001:0276a17": "來。家在天台石橋北。自言此道今荒凉。不辭趼足來",
    "X71n1413_001:0276a18": "番易。江邊撈波黑如漆。三人欲買何人強。休居年來",
    "X71n1413_001:0276a19": "腕無力。誰解提攜古刀尺。且坐同烹屋後茶。鐵磬聽",
    "X71n1413_001:0276a20": "敲甘露室。",
    "X71n1413_001:0276a21": "次東嶼和尚韻送輝首座",
    "X71n1413_001:0276a22": "睦州昔日來韶陽。入門吐氣凌諸方。當機一拶脚為",
    "X71n1413_001:0276a23": "折。至今負痛呼蒼蒼。東陽首座振金錫。開發人天轟",
    "X71n1413_001:0276a24": "霹靂。辛辣過如老睦州。不掃其言掃其跡。春風爛熳",
    "X71n1413_001:0276b01": "閑枝條。剪除況有如意刀。操來遠遠入吾室。不憚水",
    "X71n1413_001:0276b02": "闊并山遙。搏空萬里看鵬舉。誰聽喃喃梁燕語。五葉",
    "X71n1413_001:0276b03": "花開正此時。動地驚天方可矣。",
    "X71n1413_001:0276b04": "次必大饒居士韻",
    "X71n1413_001:0276b05": "達磨不會禪。夫子不識字。各各不相知。胡為立宗旨。",
    "X71n1413_001:0276b06": "迢迢空劫前。浩浩俱周圓。三皇及五帝。此土并西天。",
    "X71n1413_001:0276b07": "有如屈伸臂。展握掌與拳。要知大化中。擾擾生死根。",
    "X71n1413_001:0276b08": "無心即是道。契理元非禪。願言著精采。母守癡肉團。",
    "X71n1413_001:0276b09": "送長江西堂",
    "X71n1413_001:0276b10": "禪翁有口自解說。說著令人舌頭結。況是親登卍字",
    "X71n1413_001:0276b11": "堂。當軒大坐分風月。懷哉小釋迦。伎倆一何拙。梵僧",
    "X71n1413_001:0276b12": "才跨門。便好當面截。更待呈神通未免繫驢橛。何如",
    "X71n1413_001:0276b13": "足峯頭。臨機看施設。言行既相應。著著自超越。峯頭",
    "X71n1413_001:0276b14": "白浪飜空出。井底蓬塵遮白日。時來忽到澹津湖。窮",
    "X71n1413_001:0276b15": "教到底無涓滴。話別欲何之。還尋舊山去。袁州城裏",
    "X71n1413_001:0276b16": "閙啾啾。法身驚起無尋處。",
    "X71n1413_001:0276b17": "送箎藏主與師造塔",
    "X71n1413_001:0276b18": "去去何處去。深秋木落霜風起。來來何日來。明年二",
    "X71n1413_001:0276b19": "月桃花開。拋沙撒土呈懵袋。青天白日興雲雷。祖師",
    "X71n1413_001:0276b20": "一隻履。寥寥千載留熊耳。東山老人氣力麤。跣足肩",
    "X71n1413_001:0276b21": "擔在半途。楊歧一頂衣七穿八穴無人知。鷲峯深藏",
    "X71n1413_001:0276b22": "歲月久。兩手持來渠不受。先師靈骨今猶在。歸去欲",
    "X71n1413_001:0276b23": "添黃土蓋。君不見。踈山造塔曾大嗔。三文兩文酧匠",
    "X71n1413_001:0276b24": "人。",
    "X71n1413_001:0276c01": "送古霞然書記",
    "X71n1413_001:0276c02": "道人住在西湖頭。時來忽作姑蘇遊。胸中萬卷若灰",
    "X71n1413_001:0276c03": "燼。量外一句如川流。夜深對坐羣象息。石火電光照",
    "X71n1413_001:0276c04": "四壁。盡道當臺鏡有神。誰知大海空無滴。雙峩峯前",
    "X71n1413_001:0276c05": "一條路。去去來來幾朝暮。明日前村又有齊。得錢買",
    "X71n1413_001:0276c06": "緉青蒲鞋。",
    "X71n1413_001:0276c07": "送僧上天目見魁首座",
    "X71n1413_001:0276c08": "無明業識成何物。一念不生空突兀。須彌崩倒大海",
    "X71n1413_001:0276c09": "枯。信脚踏飜師子窟。我生自秉智慧劍。白刃中挨赤",
    "X71n1413_001:0276c10": "身嶮。拋來擲去石火飛。叱咜喑鳴電光閃。如今還坐",
    "X71n1413_001:0276c11": "青山顛。水間雲淨心悠然。瞎驢滅却正法眼。石上迸",
    "X71n1413_001:0276c12": "出黃金蓮。君不見紫垣道人天目山。垢衣[土*孛]窣煙雲",
    "X71n1413_001:0276c13": "間。調高一曲無人委。見說髮長過兩耳。",
    "X71n1413_001:0276c14": "送西國曇藏主",
    "X71n1413_001:0276c15": "天無四壁。地絕八荒。道無南北。遍界難藏。唯君二十",
    "X71n1413_001:0276c16": "年。樹北光明幢。聲前非聲色非色。頂[寧*頁]一著超諸方。",
    "X71n1413_001:0276c17": "驅耕奪食直易事。移星換斗誠難量。我來白雲鄉。荷",
    "X71n1413_001:0276c18": "負心已忘。螺螄蚌蛤夢。徹見威音王。何由得一語。萬",
    "X71n1413_001:0276c19": "里充資糧。猛虎不食伏肉。俊鷹那打死兔。明朝拄杖",
    "X71n1413_001:0276c20": "頭邊。管取乾坤獨露。",
    "X71n1413_001:0276c21": "火後送僧化藏經",
    "X71n1413_001:0276c22": "五千餘卷非干舌。業識一團遭火爇。可憐三世佛慈",
    "X71n1413_001:0276c23": "悲。立在渠傍聽渠說。文殊普賢心膽寒。至今不得成",
    "X71n1413_001:0276c24": "泥洹。觀音大士妙智力。不將耳聽將眼觀。如今又是",
    "X71n1413_001:0277a01": "幾百年。最初一句無人宣。但知力盡道不得。炳然字",
    "X71n1413_001:0277a02": "義何周全。斯言盡是紙上語。居士無心解相許。一毫",
    "X71n1413_001:0277a03": "頭上定乾坤。轉大法輪而已矣。",
    "X71n1413_001:0277a04": "送舜禪人遊廬山",
    "X71n1413_001:0277a05": "去去來來。有甚憑處。寒暑到來。如何回避。搖扇取凉。",
    "X71n1413_001:0277a06": "伸脚打睡。日出東方夜落西。山是山兮水是水。五老",
    "X71n1413_001:0277a07": "峯頭子細看。靈蹤更在猿啼處。",
    "X71n1413_001:0277a08": "送泉西堂",
    "X71n1413_001:0277a09": "江西湖南與麼去。草鞋包在袈裟裏。不是雲門語路",
    "X71n1413_001:0277a10": "深。發言未必能容易。雲門脚折不解走。七尺烏藤攜",
    "X71n1413_001:0277a11": "在手。有時攛出南山蛇。觸著便作獅子吼。玄沙沒柰",
    "X71n1413_001:0277a12": "何。叉手在背後。雖不用南山。難塞別人口。湘南潭北",
    "X71n1413_001:0277a13": "雲悠悠。衮衮不盡長江流。兄呼弟應笑復語。左提右",
    "X71n1413_001:0277a14": "挈皆良籌。他年莫道石頭滑。到我一舉還一喝。",
    "X71n1413_001:0277a15": "送珍藏主到廬山",
    "X71n1413_001:0277a16": "衲子工夫論實地。不在那邊并這裏。從來毫髮不相",
    "X71n1413_001:0277a17": "瞞。千古萬古播人耳。深秋落月千峯雨。廬阜看雲三",
    "X71n1413_001:0277a18": "百里。有問經題字若何。不消注脚分明舉。",
    "X71n1413_001:0277a19": "送福維那",
    "X71n1413_001:0277a20": "興化打克賓。罸錢趂出院。澹湖明窓下。安排叵成現。",
    "X71n1413_001:0277a21": "聲前明殺活。手面存機變。減少與添多。所得亦不淺。",
    "X71n1413_001:0277a22": "佛手開驢脚展。腦後神光如閃電。袖裏金槌影動時。",
    "X71n1413_001:0277a23": "海門驚得波濤捲。夫是謂之道人行處如湯消氷。無",
    "X71n1413_001:0277a24": "蹤跡之可求。在臨機之方便。分三成六兮宜自看。江",
    "X71n1413_001:0277b01": "上西風急如箭。",
    "X71n1413_001:0277b02": "送海東曇侍者入浙",
    "X71n1413_001:0277b03": "家住海門東。扶桑日先照。萬里復南來。此心俱了了。",
    "X71n1413_001:0277b04": "杖頭水石煙雲。眼底風帆沙鳥。索取一顆明珠。等閑",
    "X71n1413_001:0277b05": "傾出栲栳。落落神機轉不難。茫茫手面誰能曉。煒煒",
    "X71n1413_001:0277b06": "煌煌兮可貴可尊。寂寂寥寥兮非大非小。更探驪龍",
    "X71n1413_001:0277b07": "頷下看。歸來說與休居老。",
    "X71n1413_001:0277b08": "此乃即今之寂曇西堂也。余住淨妙時。謂余曰。所",
    "X71n1413_001:0277b09": "得古林和尚法句。至高麗失之。乃出帋以口誦。使",
    "X71n1413_001:0277b10": "余書之。迨今又十餘載。復會於此。乃以余所書揭",
    "X71n1413_001:0277b11": "於寮中。不差一字。",
    "X71n1413_001:0277b12": "次韓知事韻",
    "X71n1413_001:0277b13": "余生在空門。苦樂皆可受。萬事如鴻冥。焉能同狗苟。",
    "X71n1413_001:0277b14": "放浪雖任真。戒律還自守。大法適澆漓。祖肩當荷負。",
    "X71n1413_001:0277b15": "縱橫妙用時。一一啟聾瞍。當鋒囓鏃機。斵堊運斤手。",
    "X71n1413_001:0277b16": "物我既相忘。誰能分薄厚。兢兢惜寸陰。幾見日入酉。",
    "X71n1413_001:0277b17": "堆床萬卷書。祇可供覆瓿。氷懷藐姑射。豈類効顰醜。",
    "X71n1413_001:0277b18": "世態等浮雲。倐忽變蒼狗。憐君佐幕才。卓犖昌黎後。",
    "X71n1413_001:0277b19": "固無排佛篇。富有辨河口。不特事廉明。抑且識休咎。",
    "X71n1413_001:0277b20": "文章有源流。渥澤乃能久。八甞登清臺。苦苦縈印綬。",
    "X71n1413_001:0277b21": "感德賢士趨。聞風姧吏走。政軋暴勝之。行比公孫丑。",
    "X71n1413_001:0277b22": "視彼瑣瑣徒。才能空赳赳。焉能使風俗。純愛如孟母。",
    "X71n1413_001:0277b23": "華裾謾駢闐。莫擇賢與否。且評有公論。此語能會不。",
    "X71n1413_001:0277b24": "君看堯舜時。王佐豈多有。臯夔與稷契。落落眾星斗。",
    "X71n1413_001:0277c01": "沛澤及斯民。如解倒懸紐。懷哉商道衰。暴虐共刲剖。",
    "X71n1413_001:0277c02": "箕子但佯狂。惡來名不朽。天賦自有由。難將仁義誘。",
    "X71n1413_001:0277c03": "微生值明時。暮景及耆耇。凌霜羨松柏。凋秋嘆蒲柳。",
    "X71n1413_001:0277c04": "美不愛芝蘭。惡不病莨莠。鳩鷃適枋榆。麟鳳集郊藪。",
    "X71n1413_001:0277c05": "飲啄但隨緣。終不離畎畆。豈知禪宴餘。得此方外友。",
    "X71n1413_001:0277c06": "軒渠見真情。破戒為姑酒。賸采湖上芹。少割園中韭。",
    "X71n1413_001:0277c07": "坐久壺未傾。詩成已千首。休誇十丈蓮。謾說如船藕。",
    "X71n1413_001:0277c08": "學幻匪吾真。言哤乃塵垢。至道本自然。古今同一偶。",
    "X71n1413_001:0277c09": "千里立機關。百匝開戶牖。三玄泥水分。一喝師子吼。",
    "X71n1413_001:0277c10": "當知驚雷門。豈在擊瓦缶。凉風從西來。洗我炎熱怮。",
    "X71n1413_001:0277c11": "琅琅讀君詩。侍立環左右。信筆聊續紹。字字為君壽。",
    "X71n1413_001:0277c12": "送辨侍者",
    "X71n1413_001:0277c13": "大巧若拙。大辨若訥。口邊白醭霏霏。脚底紅塵[土*孛][土*孛]。",
    "X71n1413_001:0277c14": "坐斷乾坤。色前不物。三千年激浪奔鯨。九萬里捎空",
    "X71n1413_001:0277c15": "俊鶻。明暗路歧。聖凡窠窟。歸來臨汝峯頭。試看全機",
    "X71n1413_001:0277c16": "出沒。",
    "X71n1413_001:0277c17": "和定山和尚韻送篙侍者參徑山",
    "X71n1413_001:0277c18": "大元國裏多禪師。一箇兩箇千萬箇。本無位次可安",
    "X71n1413_001:0277c19": "排。曾把虗空都塞破。山頭老古錐無大(唐佐切下同)得做",
    "X71n1413_001:0277c20": "大。萬斛明珠信手撒來。不比諸方野狐涎唾。後生晚",
    "X71n1413_001:0277c21": "學參禪。知它道箇什麼。縱饒百煉精金。也被渠儂煆",
    "X71n1413_001:0277c22": "過。見量了無存坐。豈是拍盲摧挫。無非真實為人。直",
    "X71n1413_001:0277c23": "要空花結果。禪人此去遭呵。黃檗老婆心舌吐足可",
    "X71n1413_001:0277c24": "賀。",
    "X71n1413_001:0278a01": "次韻示侍者",
    "X71n1413_001:0278a02": "休居有口甜如蜜。點著令人肝膽裂。入戶休將見解",
    "X71n1413_001:0278a03": "呈。望風只合頻加額。門外湖波漾秋碧。白日無風荷",
    "X71n1413_001:0278a04": "露滴。須知此境出天然。絕勝咸池浴朝日。須彌倒卓",
    "X71n1413_001:0278a05": "大海枯。覺道既成甘露滅。",
    "X71n1413_001:0278a07": "古林和尚拾遺偈頌卷上"
}