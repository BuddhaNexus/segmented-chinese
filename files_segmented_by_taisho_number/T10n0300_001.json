{
    "T10n0300_001:0905a24": "大方廣佛華嚴經不思議佛境界",
    "T10n0300_001:0905a25": "分一卷",
    "T10n0300_001:0905a27": "唐于闐三藏提雲般若譯",
    "T10n0300_001:0905a28": "如是我聞：一時薄伽梵，在摩揭陀國，於菩",
    "T10n0300_001:0905a29": "提樹下，得阿耨多羅三藐三菩提，成等正覺。",
    "T10n0300_001:0905b01": "其菩提樹，根深堅固，善植於地，如栴檀柱。",
    "T10n0300_001:0905b02": "樹身傭長，傍無枝葉，堅實圓滿，名阿濕波",
    "T10n0300_001:0905b03": "他。所有諸鳥，不能飛過。皮膚細軟，文象如",
    "T10n0300_001:0905b04": "綾，無量枝條，妙飾間錯。其葉表裏，素綠莊",
    "T10n0300_001:0905b05": "嚴，葉脈顯現，如紺青色，枝葉垂下，周匝圓",
    "T10n0300_001:0905b06": "滿。其花開敷，甚可愛樂，光明照曜，香氣芬",
    "T10n0300_001:0905b07": "馥。其根莖等，顯種種色，具足眾德，如妙高",
    "T10n0300_001:0905b08": "山。其下嚴飾，如歡喜園，光明香氣，一瑜繕",
    "T10n0300_001:0905b09": "那量，夜分遠燭，如大火聚。其地四面，普皆平",
    "T10n0300_001:0905b10": "坦。於中有草，柔軟滋茂，光色鮮潔，如孔雀",
    "T10n0300_001:0905b11": "毛，有妙香氣，令心悅豫。無量小樹，周匝圍繞。",
    "T10n0300_001:0905b12": "其菩提樹王，莊嚴勝妙，除波利遮德迦及毘",
    "T10n0300_001:0905b13": "陀羅樹，無以為喻。佛在樹下，大眾圍繞，端嚴",
    "T10n0300_001:0905b14": "而住，如星中月，處淨虛空。時有十佛剎極微",
    "T10n0300_001:0905b15": "等諸佛，各各從本國土，來至於此，為欲莊嚴",
    "T10n0300_001:0905b16": "鞞盧遮那，為眾會故，示菩薩形。其名曰：觀自",
    "T10n0300_001:0905b17": "在菩薩摩訶薩、曼殊室利菩薩、地藏菩薩、虛",
    "T10n0300_001:0905b18": "空藏菩薩、金剛藏菩薩、無垢稱菩薩、善成",
    "T10n0300_001:0905b19": "(二本威)德菩薩、能棄諸蓋菩薩、寶手菩薩、大慧",
    "T10n0300_001:0905b20": "菩薩、普賢菩薩摩訶薩等，而為上首，如是等",
    "T10n0300_001:0905b21": "眾，皆來集會。復有無量千俱胝諸菩薩眾，示",
    "T10n0300_001:0905b22": "聲聞形，亦皆來集。所謂：舍利弗多羅、蘇補底",
    "T10n0300_001:0905b23": "沒特伽良演那、羅怙羅、憍陳那、摩訶迦葉波、",
    "T10n0300_001:0905b24": "鄔波離、阿泥律陀、纈麗縛多、阿難陀、提婆達",
    "T10n0300_001:0905b25": "多、跋難陀，而為上首。一切皆是久習所行六",
    "T10n0300_001:0905b26": "波羅蜜，能近菩提，為欲利益諸眾生故，於此",
    "T10n0300_001:0905b27": "雜染佛土，示聲聞形。復有無量千苾芻尼，摩",
    "T10n0300_001:0905b28": "訶鉢剌闍鉢底喬答彌，為上首，為欲調伏下",
    "T10n0300_001:0905b29": "劣有情故，雖現女身，具丈夫業。復有釋梵護",
    "T10n0300_001:0905c01": "世、天、龍、藥叉、健達婆、阿素羅、揭路荼、緊捺洛、",
    "T10n0300_001:0905c02": "莫呼洛伽、人非人等，一切非凡，皆是菩薩，悉",
    "T10n0300_001:0905c03": "來集會。何以故？以彼諸佛有秘密法威德神",
    "T10n0300_001:0905c04": "通三摩地神變。云何菩薩，能得了知？乃至諸",
    "T10n0300_001:0905c05": "佛，威德神通，有無邊力，一切法空，諸力得轉。",
    "T10n0300_001:0905c06": "有情云何能得了知？如人夢中，見種種事，若",
    "T10n0300_001:0905c07": "覺悟已，即無所見，如夢中想，如是，如是！夢愚",
    "T10n0300_001:0905c08": "癡故，法體想起。諸佛覺悟，無有所見，以諸甚",
    "T10n0300_001:0905c09": "深無障礙品，利益有情，微細解脫，得成就故。",
    "T10n0300_001:0905c10": "而彼菩提樹下，薄伽梵端身而住，入三摩地，",
    "T10n0300_001:0905c11": "名不思議佛之境界。此三摩地，極勝廣大。由",
    "T10n0300_001:0905c12": "此三摩地故，諸佛世尊，恒常入定，說時、食時、",
    "T10n0300_001:0905c13": "行時，乃至般涅槃時，如是嚴飾。佛薄伽梵，如",
    "T10n0300_001:0905c14": "妙高山王，如波利遮德迦樹下安如意珠。而",
    "T10n0300_001:0905c15": "彼清淨三十二丈夫相中，一切佛剎諸薄伽",
    "T10n0300_001:0905c16": "梵，如淨圓鏡，普皆示現。一一隨好中，菩薩",
    "T10n0300_001:0905c17": "本所行行，皆悉顯現。從初光照王因緣，乃",
    "T10n0300_001:0905c18": "至究竟定光如來，一一苦行事，所謂：能捨頭",
    "T10n0300_001:0905c19": "目手足身分、妻妾男女、奴婢僮僕、作使大",
    "T10n0300_001:0905c20": "位宮殿等。爾時，德藏菩薩摩訶薩，諸所修行",
    "T10n0300_001:0905c21": "未成正覺，請問普賢菩薩言：「佛子！如來所住",
    "T10n0300_001:0905c22": "三摩地，為是何等三摩地耶？佛子！云何自然",
    "T10n0300_001:0905c23": "十方佛剎中，度脫有情，佛事示現？佛子！此三",
    "T10n0300_001:0905c24": "摩地以何為名？尊者！此三摩地云何證得？」",
    "T10n0300_001:0905c25": "是時普賢菩薩告言：「善男子！諦聽！我今為",
    "T10n0300_001:0905c26": "汝宣說斯事。」於是諸菩薩起尊重心，瞻仰尊",
    "T10n0300_001:0905c27": "顏，正念安住，同聲說言：「善哉，善哉！德藏！如",
    "T10n0300_001:0905c28": "汝所問，甚為微妙，然彼尊者能知一切。」爾時，",
    "T10n0300_001:0905c29": "大地六種震動，所謂：動、遍動、等遍動，搖、遍搖、",
    "T10n0300_001:0906a01": "等遍搖，吼、遍吼、等遍吼，擊、遍擊、等遍擊，旋、遍",
    "T10n0300_001:0906a02": "旋、等遍旋，開合上下、遍開合上下、等遍開合",
    "T10n0300_001:0906a03": "上下，東涌西沒，乃至中邊，亦復如是。當此",
    "T10n0300_001:0906a04": "之時，一切眾生，所有苦惱，暫得休息，雨妙天",
    "T10n0300_001:0906a05": "華。爾時，普賢菩薩告德藏菩薩言：「佛子！此三",
    "T10n0300_001:0906a06": "摩地是諸佛菩提。佛子！此三摩地名不思議",
    "T10n0300_001:0906a07": "佛之境界。諸佛世尊常住於此，從然燈佛得",
    "T10n0300_001:0906a08": "授記已，即於是時入三摩地。從是以來，無",
    "T10n0300_001:0906a09": "功用住，於一毛端處，有無量佛剎，乃至一切",
    "T10n0300_001:0906a10": "佛剎所有極微等諸佛剎土，普皆示現。或現",
    "T10n0300_001:0906a11": "生於覩史多天，從彼沒已，下生入胎，住胎出",
    "T10n0300_001:0906a12": "胎，能行七步，而自唱言：『我應永離生、老、病、死，",
    "T10n0300_001:0906a13": "所作已辦。』或現處宮，或現出家，修行苦行，成",
    "T10n0300_001:0906a14": "等正覺，降伏眾魔，轉於法輪。或現住世，壽無",
    "T10n0300_001:0906a15": "量劫，度脫眾生所有苦惱，乃至示現入般涅",
    "T10n0300_001:0906a16": "槃。於一念中，普能示現諸佛剎土。如上事業，",
    "T10n0300_001:0906a17": "於一念中攝一切劫，無增無減，皆無功用。乃",
    "T10n0300_001:0906a18": "至一切有情界未得解脫，一一剎那中，於一",
    "T10n0300_001:0906a19": "切處作諸佛事。是諸佛剎中，毛端際處，示現",
    "T10n0300_001:0906a20": "無量諸佛剎土。如是彼佛，無邊威儀，然此威",
    "T10n0300_001:0906a21": "儀，周遍虛空，無有毛端處而無諸佛剎，亦無",
    "T10n0300_001:0906a22": "毛端處，而不於中，念念示現阿耨多羅三藐",
    "T10n0300_001:0906a23": "三菩提。一切諸佛，生現正覺，乃至般涅槃，於",
    "T10n0300_001:0906a24": "極微中，亦皆普現一切佛剎極微等諸佛剎",
    "T10n0300_001:0906a25": "土，復過是數無量無邊。彼彼薄伽梵，示現覩",
    "T10n0300_001:0906a26": "史多天宮佛行行，示現度脫無量眾生，佛",
    "T10n0300_001:0906a27": "土不小，極微不大。何以故？以一切法不堅牢，",
    "T10n0300_001:0906a28": "如幻、如陽炎。乃至究竟盡虛空界，如是無量",
    "T10n0300_001:0906a29": "佛事業起，剎那剎那，於有情所常作利益，無",
    "T10n0300_001:0906b01": "暫休息。譬如即此大菩薩集會十佛剎土極",
    "T10n0300_001:0906b02": "微等數量，於摩揭陀國十二緰繕那地分中，",
    "T10n0300_001:0906b03": "安住展轉不相礙。如是，如是！於極微中，容",
    "T10n0300_001:0906b04": "受無量阿僧企耶諸佛剎土，有餘佛剎，各各",
    "T10n0300_001:0906b05": "相向，或有相背，或有在傍，或有相納，如是展",
    "T10n0300_001:0906b06": "轉，不相障礙。如人夢中，於一處所見種種事，",
    "T10n0300_001:0906b07": "雖見非真實故，不能為礙。如是，如是！此諸佛",
    "T10n0300_001:0906b08": "剎，皆唯心量之所變現。或有世界，見劫火燒，",
    "T10n0300_001:0906b09": "或燒已盡，或見風起，或有清淨，或有雜染，或",
    "T10n0300_001:0906b10": "現無佛諸剎土中，眾生之類，隨其自業，各見",
    "T10n0300_001:0906b11": "不同。如是，如是！無量變異。譬如餓鬼飢渴所",
    "T10n0300_001:0906b12": "逼，於殑伽河邊，或有見水，或有見灰，或見",
    "T10n0300_001:0906b13": "膿血，或見便利不淨充滿。如是，如是！有情",
    "T10n0300_001:0906b14": "於自佛剎土中，或見雜染，或見清淨，或見有",
    "T10n0300_001:0906b15": "佛，或見涅槃，或見大眾會中說法，或有聽聞",
    "T10n0300_001:0906b16": "第一義法，或聞廣說檀波羅蜜，或見遊行，或",
    "T10n0300_001:0906b17": "有見住，或有見坐，或見食時，或見二丈夫量，",
    "T10n0300_001:0906b18": "或見七丈夫量，或見一瑜繕那量，或見百",
    "T10n0300_001:0906b19": "瑜繕那量，或見千瑜繕那量，或見光明照",
    "T10n0300_001:0906b20": "曜，如日初出，或見如滿月，圓朗空中，隨其業",
    "T10n0300_001:0906b21": "行，種種見異。或見久遠，入般涅槃，或有不聞",
    "T10n0300_001:0906b22": "諸佛名字。譬如餓鬼於河水邊，有見猛火，或",
    "T10n0300_001:0906b23": "見異事，或見如是。如此大菩薩集會，各各於",
    "T10n0300_001:0906b24": "自佛剎土中，佛薄伽梵作菩薩形，或見有一",
    "T10n0300_001:0906b25": "佛剎土中，劫波火燒，或燒已盡，或見於此佛",
    "T10n0300_001:0906b26": "剎土中，眾生界滿，佛現饒益，有薄伽梵，取諸",
    "T10n0300_001:0906b27": "佛剎入一佛土中，令相似示現，如患瞖者瞖",
    "T10n0300_001:0906b28": "因緣故，不了眾色。如是，如是！識因緣故，不了",
    "T10n0300_001:0906b29": "眾相。」於是普賢菩薩告德藏言：「佛子！我今為",
    "T10n0300_001:0906c01": "汝，略說此三摩地法。一剎那中，於一切處，乃",
    "T10n0300_001:0906c02": "至盡虛空及眾生界，一毛端分量中無量無邊",
    "T10n0300_001:0906c03": "佛剎，於一極微中法界極微等諸佛剎土，一",
    "T10n0300_001:0906c04": "一佛剎土甚多威儀路。如一剎那中為利眾",
    "T10n0300_001:0906c05": "生故，有十佛剎土極微等數量，如是念念中，",
    "T10n0300_001:0906c06": "有一切處，乃至一切眾生，未得阿耨多羅三",
    "T10n0300_001:0906c07": "藐三菩提，此饒益事，常不斷絕。如是威儀，第",
    "T10n0300_001:0906c08": "二、第三、第四、第五，乃至十方所有諸佛，無量",
    "T10n0300_001:0906c09": "無邊，威德勢力，亦復如是。」爾時，德藏菩薩聞",
    "T10n0300_001:0906c10": "說是已，於此三摩地藏，明了通達，入不思議",
    "T10n0300_001:0906c11": "諸佛境界，覺悟一切諸佛世尊神通威力，即",
    "T10n0300_001:0906c12": "於是處，以諸威力，善巧調伏無量眾生。有百",
    "T10n0300_001:0906c13": "殑伽沙諸菩薩眾，於三摩地法，種種覺悟，或",
    "T10n0300_001:0906c14": "有證忍位，或有證諸地；其中觀自在等菩薩",
    "T10n0300_001:0906c15": "摩訶薩，譬如瓶水已滿，置於雨中，終更不容",
    "T10n0300_001:0906c16": "一渧之水。如是，如是！住第十地諸菩薩眾，",
    "T10n0300_001:0906c17": "所行妙行，皆已圓滿，多時於此三摩地中，示",
    "T10n0300_001:0906c18": "現佛事，於一剎那能納無量劫，於一極微能",
    "T10n0300_001:0906c19": "納無量土，即於一念遍諸佛剎，任運度脫無",
    "T10n0300_001:0906c20": "量眾生。時薄伽梵住三摩地，放眉間白毫相",
    "T10n0300_001:0906c21": "光，名能發起，其光照曜，有功用行。諸菩薩眾",
    "T10n0300_001:0906c22": "於十地中，亦未覺悟，由光觸故，能見一切諸",
    "T10n0300_001:0906c23": "佛國土。所有住極微毛端分量處無量佛剎，",
    "T10n0300_001:0906c24": "即於是時，周遍虛空，無量無邊佛剎示現，譬",
    "T10n0300_001:0906c25": "如琉璃瓶滿中盛芥子。如是，如是！於一極微",
    "T10n0300_001:0906c26": "一分量中見諸佛土佛薄伽梵，於一如來身，",
    "T10n0300_001:0906c27": "一切如來色相顯現。一一如來有無量名號，",
    "T10n0300_001:0906c28": "於一剎那中，一一佛剎土，利益一一有情故，",
    "T10n0300_001:0906c29": "自然示現此阿耨多羅三藐三菩提，如如意珠",
    "T10n0300_001:0907a01": "置高幢上，隨諸眾生，自然而雨種種珍寶。如",
    "T10n0300_001:0907a02": "是，如是！一切如來、阿羅呵、三藐三勃陀，無量",
    "T10n0300_001:0907a03": "眾生自然解脫。何以故？以一切趣不堅牢，如",
    "T10n0300_001:0907a04": "幻、如陽炎。如是此諸佛剎土中，有情展轉，不",
    "T10n0300_001:0907a05": "相障礙；如現神通者，山河石壁等，終無限礙。",
    "T10n0300_001:0907a06": "如是諸菩薩見彼佛威德，自身各各於一切",
    "T10n0300_001:0907a07": "佛剎佛世尊前，於一剎那中，一一如來所，一",
    "T10n0300_001:0907a08": "劫波供養，或二劫，或三劫，或百劫，或千劫，",
    "T10n0300_001:0907a09": "或一剎那，或一牟呼栗多，種種供養。於如",
    "T10n0300_001:0907a10": "來所，聞說波羅蜜多，或聞陀羅尼，或聞說諸",
    "T10n0300_001:0907a11": "地，見諸如來神通變化，以一切劫入一剎那，",
    "T10n0300_001:0907a12": "起難遭之想。云何如來，有此威德？於一念中",
    "T10n0300_001:0907a13": "現無量劫，而為我等生善根故，廣演如此諸",
    "T10n0300_001:0907a14": "功德聚，無量劫所作不思議佛境界三摩地，",
    "T10n0300_001:0907a15": "覺悟如是威力，如是威德。爾時德藏菩薩問",
    "T10n0300_001:0907a16": "普賢菩薩言：「尊者！作何功德證此三摩地耶？",
    "T10n0300_001:0907a17": "云何修習般若？云何布施？云何持戒？」是時，普",
    "T10n0300_001:0907a18": "賢菩薩告言：「佛子！於十方處一切清淨圓滿",
    "T10n0300_001:0907a19": "佛剎諸眾生類，其中示現無量佛事，諸菩薩",
    "T10n0300_001:0907a20": "等積集種種福德善根，應供養佛、供養法、供",
    "T10n0300_001:0907a21": "養僧、孝養父母，常不斷絕。一切貧窮困苦、孤",
    "T10n0300_001:0907a22": "獨乞匂，菩薩皆應悲哀攝受，乃至自身血肉，",
    "T10n0300_001:0907a23": "隨應施與，勿生慳悋。何以故？以供養佛者，其",
    "T10n0300_001:0907a24": "福甚多，如是有情，受勝妙樂，速當證得阿",
    "T10n0300_001:0907a25": "耨多羅三藐三菩提。供養法者，生諸善根，智",
    "T10n0300_001:0907a26": "慧增長，當得覺寤法自在故，於一切法，能",
    "T10n0300_001:0907a27": "正了知。供養僧者，種諸善根，而彼無量資糧",
    "T10n0300_001:0907a28": "增盛。由此菩薩乃至成佛，所有孝養父母或",
    "T10n0300_001:0907a29": "尊者鄔波柁耶，或餘生死中曾得恩處，當思",
    "T10n0300_001:0907b01": "報恩，倍令增長。何以故？以有情類知恩報恩",
    "T10n0300_001:0907b02": "者，設於生死造罪業時，彼諸善根，終無散失。",
    "T10n0300_001:0907b03": "故諸如來，常讚報恩，呵責一切不知恩者。云",
    "T10n0300_001:0907b04": "何菩薩堅固成就一切善根？謂有貧窮孤獨",
    "T10n0300_001:0907b05": "等類，於彼增長廣大悲愍，以攝事法而攝受",
    "T10n0300_001:0907b06": "之。有福德者、有知恩者、有悲愍者，菩薩菩",
    "T10n0300_001:0907b07": "提現前，獲得此三種田。如來已說諸菩薩等",
    "T10n0300_001:0907b08": "所作事業，應當覺寤，於一一田，種諸善根，",
    "T10n0300_001:0907b09": "廣大殊勝，成就圓滿。",
    "T10n0300_001:0907b10": "「復次德藏！諸菩薩眾應當廣大殖諸種子，",
    "T10n0300_001:0907b11": "令其善芽漸漸增長。此三摩地為菩提主，",
    "T10n0300_001:0907b12": "應先種殖種子於佛前或形像所，華鬘、燒",
    "T10n0300_001:0907b13": "香、塗香、末香、歌舞音樂，如是等種種供具而",
    "T10n0300_001:0907b14": "為供養。即應如是思惟：『如先所說，於一切處",
    "T10n0300_001:0907b15": "諸佛世尊毛端分量及極微中，無有不見諸",
    "T10n0300_001:0907b16": "佛威德、諸菩薩等大眾集會，我於彼所，以清",
    "T10n0300_001:0907b17": "淨心，平等憶念，而作供養。謂一如來法性，即",
    "T10n0300_001:0907b18": "是一切如來法性，若我供養一如來，即一切",
    "T10n0300_001:0907b19": "如來皆已供養，於無量劫一一如來所，供養",
    "T10n0300_001:0907b20": "亦爾。乃至多劫入一剎那，佛神力故，深生信",
    "T10n0300_001:0907b21": "解。』而彼菩薩殖種子，得成廣大不思議佛",
    "T10n0300_001:0907b22": "之境界三摩地。善男子、善女人日日應作如",
    "T10n0300_001:0907b23": "此供養，於一切佛薄伽梵前，乃至一合掌，亦",
    "T10n0300_001:0907b24": "種子增長三摩地芽，滋茂廣大，應以尸羅",
    "T10n0300_001:0907b25": "智慧妙願而灌灑之。又諸菩薩應如是布施，",
    "T10n0300_001:0907b26": "不得簡擇持戒、破戒、若愛、若憎、若貧、若富，",
    "T10n0300_001:0907b27": "然彼富者，雖無所須，能施之者，自獲利益。應",
    "T10n0300_001:0907b28": "當發起殊勝捨願：『我定當作佛，度脫一切眾",
    "T10n0300_001:0907b29": "生。於一一剎那，一切處毛端分量中一切佛",
    "T10n0300_001:0907c01": "剎，我別別當成就，乃至一切佛剎極微等一",
    "T10n0300_001:0907c02": "切極微中爾所剎土，乃至一切佛剎極微，於",
    "T10n0300_001:0907c03": "彼彼中轉正法輪。如今世尊鞞盧遮那如來，",
    "T10n0300_001:0907c04": "於一剎那中能納一切劫，任運即於一一佛",
    "T10n0300_001:0907c05": "土，我當示現無量威儀。如佛剎極微等一切",
    "T10n0300_001:0907c06": "威儀中，如是有情解脫諸苦，如殑伽沙乃至",
    "T10n0300_001:0907c07": "盡虛空界及眾生界。』又諸菩薩應清淨持戒，",
    "T10n0300_001:0907c08": "於破戒有情，起悲救護，不應於彼而生厭捨。」",
    "T10n0300_001:0907c09": "時普賢菩薩告德藏言：「佛子！如汝所問，云何",
    "T10n0300_001:0907c10": "修習般若？汝應諦聽，當為汝說。若有樂求無",
    "T10n0300_001:0907c11": "上菩提，欲令證得此三摩地，應當遠離虛妄",
    "T10n0300_001:0907c12": "諸業惡語染意，發起淨心，大悲攝受。應往",
    "T10n0300_001:0907c13": "精舍中，見甚希奇微妙佛像，安住不動，以金",
    "T10n0300_001:0907c14": "薄莊身，或純金作，諸相具足，支節充滿，於",
    "T10n0300_001:0907c15": "圓光中有無量佛，妙飾間列，結加趺坐，入",
    "T10n0300_001:0907c16": "三摩地。即於像前，恭敬禮拜，應如是思惟：『我",
    "T10n0300_001:0907c17": "聞十方現在所有諸佛世尊，無邊無量，謂：一",
    "T10n0300_001:0907c18": "切義成如來、無量壽如來、寶幢如來、阿閦鞞",
    "T10n0300_001:0907c19": "如來、鞞盧遮那如來、寶月如來、寶日如來等，",
    "T10n0300_001:0907c20": "於彼廣大，信樂尊重。』復應起想：『是此如來，深",
    "T10n0300_001:0907c21": "生尊重，乃至自然現前得見，於一切處，當審",
    "T10n0300_001:0907c22": "觀察。』如是思惟，往空閑處，心正憶念，隨近攝",
    "T10n0300_001:0907c23": "持，極一臂量，專注憶念，無令忘失；若有忘",
    "T10n0300_001:0907c24": "失，應更往觀。如是觀時，起尊重心，作現佛",
    "T10n0300_001:0907c25": "想，不應於彼作形像想，如是自然面見諸佛。",
    "T10n0300_001:0907c26": "應於彼所，以塗香、末香、燒香、花鬘，右繞如",
    "T10n0300_001:0907c27": "是等種種供具而為供養，由一切心，如是攝",
    "T10n0300_001:0907c28": "持，佛薄伽梵自然現前，能見一切，能聞一",
    "T10n0300_001:0907c29": "切，一切心等，能了達故，數數決定，而取於",
    "T10n0300_001:0908a01": "相，復往空閑，心念不失。若有福德者，於三",
    "T10n0300_001:0908a02": "七日中，精勤修習，速疾現前，能見諸佛。有於",
    "T10n0300_001:0908a03": "先世所作罪業，如是之人，不能得見。若有希",
    "T10n0300_001:0908a04": "求，應起精進，勇猛修行，決定觀察。何以故？",
    "T10n0300_001:0908a05": "由於一境，令心調伏，勉勵專精，菩提資糧，無",
    "T10n0300_001:0908a06": "不成辦。若多惛沈，懈怠放逸，自然如是，不能",
    "T10n0300_001:0908a07": "解脫，何況解脫一切眾生所有苦惱？此如大",
    "T10n0300_001:0908a08": "地，真為重擔。若如是者，於菩提直道，亦不能",
    "T10n0300_001:0908a09": "作精勤修習。譬如有人，於大海中飲一掬水，",
    "T10n0300_001:0908a10": "即為已飲贍部洲中所有河水。如是，如是！若",
    "T10n0300_001:0908a11": "修習菩提海，一切三摩地諸忍、諸地、諸陀羅",
    "T10n0300_001:0908a12": "尼，皆已修習。是故常應精勤勇猛，遠離放逸，",
    "T10n0300_001:0908a13": "如是思惟，自然現前能見諸佛。「若已得見，即",
    "T10n0300_001:0908a14": "應如是思惟：『此所見者，為是如來？為形像耶？』",
    "T10n0300_001:0908a15": "若覺寤此如來現前，即於佛所，長跪合掌，",
    "T10n0300_001:0908a16": "應當憶念，如先所說：『諸佛威德，由大威德及",
    "T10n0300_001:0908a17": "大悲故，今於我所，現前來也。』若能發問，即應",
    "T10n0300_001:0908a18": "請言：『唯願世尊，為我演說不思議佛之境界",
    "T10n0300_001:0908a19": "大三摩地法。』而於其中勿生疑惑。設有所說，",
    "T10n0300_001:0908a20": "作決定心；若得聽聞，即於是處圓滿成就。或",
    "T10n0300_001:0908a21": "先業障不能申請，即應如是種種觀察：『一切",
    "T10n0300_001:0908a22": "諸法，如露、如瞖、如幻、如陽焰、如鏡像；如是",
    "T10n0300_001:0908a23": "諸佛，猶如虛空，平等自性，非幻、非夢。然一切",
    "T10n0300_001:0908a24": "法，如幻、如夢，應當了知，由智慧悲，佛世尊現，",
    "T10n0300_001:0908a25": "今應為我放大悲光，令我苦惱悉皆銷滅。』復",
    "T10n0300_001:0908a26": "應如是思惟，觀察微妙空性。爾時，世尊從眉",
    "T10n0300_001:0908a27": "間白毫相放大光明，光名青焰，照觸其頂，所",
    "T10n0300_001:0908a28": "有苦惱皆悉銷滅，即於是處得法，名鞞盧遮",
    "T10n0300_001:0908a29": "那忍，種種三摩地皆能覺寤。於第七日夜，",
    "T10n0300_001:0908b01": "佛薄伽梵夢中現前，為授阿耨多羅三藐三",
    "T10n0300_001:0908b02": "菩提記。若如是知，此是形像，即應思惟一切",
    "T10n0300_001:0908b03": "如來及一切眾生，如見形像，無實可得。如是，",
    "T10n0300_001:0908b04": "如是！一切如來，如幻、如化、如夢、如陽焰，自然",
    "T10n0300_001:0908b05": "如是；面見如來，如夢所見，皆非實有。如是，如",
    "T10n0300_001:0908b06": "是！一切如來，非生即生、非滅即滅、異於諸",
    "T10n0300_001:0908b07": "行、法性甚深、非說能說、非去而去、非來而",
    "T10n0300_001:0908b08": "來、非識所識、非我想、非命者想、非有情想、",
    "T10n0300_001:0908b09": "非養育者想、非補特伽想、非食者想、非蘊非",
    "T10n0300_001:0908b10": "不蘊，有似蘊相，十八界、十二處畢竟總無，亦",
    "T10n0300_001:0908b11": "非異彼。以一切佛、一切諸法，平等平等，皆同",
    "T10n0300_001:0908b12": "一理，如陽焰等。一切眾生及諸如來一切佛",
    "T10n0300_001:0908b13": "土，皆不離想；如是想現，識緣於色，自性如",
    "T10n0300_001:0908b14": "是，終無有生，如來識滅，是故異色。觀察應",
    "T10n0300_001:0908b15": "知，若一切法，不離於想，即識如來，毛端分",
    "T10n0300_001:0908b16": "量亦無差別，猶如虛空，平等平等。若我分別，",
    "T10n0300_001:0908b17": "佛即現前，若無分別，都無所見。想能作佛，離",
    "T10n0300_001:0908b18": "想無有；如是三界一切諸法，皆不離心。若能",
    "T10n0300_001:0908b19": "了知一切諸佛及一切法性惟心量，得隨",
    "T10n0300_001:0908b20": "順忍，或證歡喜地，捨身他世，速疾生於妙喜",
    "T10n0300_001:0908b21": "世界，或生極樂淨佛土中，常見如來，親承供",
    "T10n0300_001:0908b22": "養。」",
    "T10n0300_001:0908b23": "於是，德藏菩薩摩訶薩白普賢菩薩摩訶薩",
    "T10n0300_001:0908b24": "言：「佛子！若有眾生聞此法門，受持、讀誦、書",
    "T10n0300_001:0908b25": "寫、廣說，得幾所福？」時普賢菩薩告德藏言：「善",
    "T10n0300_001:0908b26": "男子諦聽！此所生福量，譬如有人，攝取三界",
    "T10n0300_001:0908b27": "一切眾生，令解脫生死，得阿羅漢果。復於彼",
    "T10n0300_001:0908b28": "所，起淨意樂，無熱惱心，經於百劫，以衣服、",
    "T10n0300_001:0908b29": "飲食、臥具、湯藥種種供具，而為供養。彼涅槃",
    "T10n0300_001:0908c01": "已，起七寶塔，恭敬供養，其福甚多。若有眾",
    "T10n0300_001:0908c02": "生聞此法門，生信尊重，亦不毀謗，復經百",
    "T10n0300_001:0908c03": "劫淨修梵行，百劫修忍，百劫精勤，百劫修",
    "T10n0300_001:0908c04": "靜慮，所生福聚，無有限量。若復有人聞此法",
    "T10n0300_001:0908c05": "門，生信尊重，能正受持，速得成佛，福過於",
    "T10n0300_001:0908c06": "彼。」",
    "T10n0300_001:0908c07": "爾時，十方一切佛土中佛薄伽梵，皆現其身，",
    "T10n0300_001:0908c08": "讚普賢菩薩言：「善哉，善哉！佛子！如是，如是！如",
    "T10n0300_001:0908c09": "汝所說。」於是釋迦牟尼如來，從其面門放無",
    "T10n0300_001:0908c10": "量色光，照曜三界，雨眾妙花，如是音樂不鼓",
    "T10n0300_001:0908c11": "自鳴，出微妙音，令心悅豫。是時大地，微細搖",
    "T10n0300_001:0908c12": "動，從光明中，演出無量妙伽陀曰：",
    "T10n0300_001:0908c13": "「若聞此法心清淨，　　獲諸地定陀羅尼，",
    "T10n0300_001:0908c14": "　及忍自在妙神通，　　速證無上菩提果。",
    "T10n0300_001:0908c15": "　當來能轉於法輪，　　還如過去大仙人，",
    "T10n0300_001:0908c16": "　一剎那中納多劫，　　於一極微現眾剎。",
    "T10n0300_001:0908c17": "　無量眾生滿三界，　　其中放逸受諸苦，",
    "T10n0300_001:0908c18": "　惡見繫縛失正道，　　念念度脫無空過。」",
    "T10n0300_001:0908c19": "普賢菩薩說此法門時，千俱胝天人所有苦",
    "T10n0300_001:0908c20": "惱，皆得解脫，於阿耨多羅三藐三菩提，得不",
    "T10n0300_001:0908c21": "退轉。普賢菩薩摩訶薩於此法門，已善通達，",
    "T10n0300_001:0908c22": "現前證得。說此經已，時德藏菩薩摩訶薩及",
    "T10n0300_001:0908c23": "諸菩薩、天、人、健達婆、阿素羅等，一切世間，聞",
    "T10n0300_001:0908c24": "佛所說，皆大歡喜，信受奉行。",
    "T10n0300_001:0908c25": "大方廣佛華嚴經不思議佛境界分"
}