{
    "T01n0001_014:0088b10": "佛說長阿含經卷第十四",
    "T01n0001_014:0088b11": "後秦弘始年佛陀耶舍共竺佛念譯",
    "T01n0001_014:0088b12": "（二一）第三分梵動經第二",
    "T01n0001_014:0088b13": "如是我聞：一時，佛遊摩竭國，與大比丘眾",
    "T01n0001_014:0088b14": "千二百五十人俱，遊行人間，詣竹林，止宿",
    "T01n0001_014:0088b15": "在王堂上。時，有梵志名曰善念，善念弟子",
    "T01n0001_014:0088b16": "名梵摩達，師徒常共隨佛後行，而善念梵",
    "T01n0001_014:0088b17": "志以無數方便毀謗佛、法及比丘僧，其弟子",
    "T01n0001_014:0088b18": "梵摩達以無數方便稱讚佛、法及比丘僧，師",
    "T01n0001_014:0088b19": "徒二人各懷異心，共相違背。所以者何？斯",
    "T01n0001_014:0088b20": "由異習、異見、異親近故。爾時，眾多比丘於乞",
    "T01n0001_014:0088b21": "食後集會講堂，作如是論：「甚奇！甚特！世尊",
    "T01n0001_014:0088b22": "有大神力，威德具足，盡知眾生志意所趣。",
    "T01n0001_014:0088b23": "而此善念梵志及其弟子梵摩達隨逐如來",
    "T01n0001_014:0088b24": "及比丘僧；而善念梵志以無數方便毀謗佛、",
    "T01n0001_014:0088b25": "法及與眾僧，弟子梵摩達以無數方便稱讚",
    "T01n0001_014:0088b26": "如來及法、眾僧；師徒二人各懷異心，異見、異",
    "T01n0001_014:0088b27": "習、異親近故。」爾時，世尊於靜室中以天淨",
    "T01n0001_014:0088b28": "耳過於人耳，聞諸比丘有如是論，世尊於",
    "T01n0001_014:0088b29": "淨室起詣講堂所，大眾前坐，知而故問：「諸",
    "T01n0001_014:0088c01": "比丘！汝等以何因緣集此講堂？何所論說？」",
    "T01n0001_014:0088c02": "時，諸比丘白佛言：「我等於乞食後集此講",
    "T01n0001_014:0088c03": "堂，眾共議言：『甚奇！甚特！如來有大神力，威",
    "T01n0001_014:0088c04": "德具足，盡知眾生心志所趣。而今善念梵志",
    "T01n0001_014:0088c05": "及弟子梵摩達常隨如來及與眾僧，以無",
    "T01n0001_014:0088c06": "數方便毀謗如來及法、眾僧，弟子梵摩達以",
    "T01n0001_014:0088c07": "無數方便稱讚如來及法、眾僧。所以者何？",
    "T01n0001_014:0088c08": "以其異見、異習、異親近故。』向集講堂議如",
    "T01n0001_014:0088c09": "是事。」爾時，世尊告諸比丘：「若有方便毀謗",
    "T01n0001_014:0088c10": "如來及法、眾僧者，汝等不得懷忿結心，害",
    "T01n0001_014:0088c11": "意於彼，所以者何？若誹謗我、法及比丘僧，汝",
    "T01n0001_014:0088c12": "等懷忿結心，起害意者，則自陷溺，是故汝",
    "T01n0001_014:0088c13": "等不得懷忿結心，害意於彼。比丘若稱譽",
    "T01n0001_014:0088c14": "佛及法、眾僧者，汝等於中亦不足以為歡",
    "T01n0001_014:0088c15": "喜慶幸，所以者何？若汝等生歡喜心，即為",
    "T01n0001_014:0088c16": "陷溺，是故汝等不應生喜。所以者何？此是",
    "T01n0001_014:0088c17": "小緣威儀戒行，凡夫寡聞，不達深義，直以",
    "T01n0001_014:0088c18": "所見如實讚嘆。「云何小緣威儀戒行，凡夫寡",
    "T01n0001_014:0088c19": "聞，直以所見如實稱讚？彼讚嘆言：『沙門瞿曇",
    "T01n0001_014:0088c20": "滅殺、除殺，捨於刀杖，懷慙愧心，慈愍一切。』",
    "T01n0001_014:0088c21": "此是小緣威儀戒行，彼寡聞凡夫以此歎佛。",
    "T01n0001_014:0088c22": "又嘆：『沙門瞿曇捨不與取，滅不與取，無有",
    "T01n0001_014:0088c23": "盜心。』又嘆：『沙門瞿曇捨於婬欲，淨修梵行，",
    "T01n0001_014:0088c24": "一向護戒，不習婬逸，所行清潔。』又嘆：『沙門",
    "T01n0001_014:0088c25": "瞿曇捨滅妄語，所言至誠，所說真實，不誑世",
    "T01n0001_014:0088c26": "人。沙門瞿曇捨滅兩舌，不以此言壞亂於",
    "T01n0001_014:0088c27": "彼，不以彼言壞亂於此；有諍訟者能令",
    "T01n0001_014:0088c28": "和合，已和合者增其歡喜，有所言說不離",
    "T01n0001_014:0088c29": "和合，誠實入心，所言知時。沙門瞿曇捨滅",
    "T01n0001_014:0089a01": "惡口，若有麤言傷損於人，增彼結恨長怨",
    "T01n0001_014:0089a02": "憎者，如此麤言盡皆不為；常以善言悅可",
    "T01n0001_014:0089a03": "人心，眾所愛樂，聽無厭足，但說此言。沙門",
    "T01n0001_014:0089a04": "瞿曇捨滅綺語，知時之語、實語、利語、法語、",
    "T01n0001_014:0089a05": "律語、止非之語，但說是言。「『沙門瞿曇捨離飲",
    "T01n0001_014:0089a06": "酒，不著香華，不觀歌舞，不坐高床，非時",
    "T01n0001_014:0089a07": "不食，不執金銀，不畜妻息、僮僕、婢使，不",
    "T01n0001_014:0089a08": "畜象馬、猪羊、鷄犬及諸鳥獸，不畜象兵、馬兵、",
    "T01n0001_014:0089a09": "車兵、步兵，不畜田宅種殖五穀，不以手",
    "T01n0001_014:0089a10": "拳與人相加，不以斗秤欺誑於人，亦不",
    "T01n0001_014:0089a11": "販賣券要斷當，亦不取受觝債橫生無端，",
    "T01n0001_014:0089a12": "亦不陰謀面背有異，非時不行；為身養壽，",
    "T01n0001_014:0089a13": "量腹而食，其所至處，衣鉢隨身，譬如飛鳥，",
    "T01n0001_014:0089a14": "羽翮身俱。』此是持戒小小因緣，彼寡聞凡夫",
    "T01n0001_014:0089a15": "以此歎佛。「如餘沙門、婆羅門受他信施，更",
    "T01n0001_014:0089a16": "求儲積，衣服飲食無有厭足，沙門瞿曇無",
    "T01n0001_014:0089a17": "有如此事。如餘沙門、婆羅門食他信施，",
    "T01n0001_014:0089a18": "自營生業，種殖樹木，鬼神所依，沙門瞿曇",
    "T01n0001_014:0089a19": "無如此事。如餘沙門、婆羅門食他信施，更",
    "T01n0001_014:0089a20": "作方便，求諸利養，象牙、雜寶、高廣大床、種",
    "T01n0001_014:0089a21": "種文繡、氍氀[毯炎+荅][毯炎+登]、綩綖被褥，沙門瞿曇無",
    "T01n0001_014:0089a22": "如此事。如餘沙門、婆羅門食他信施，更作",
    "T01n0001_014:0089a23": "方便，求自莊嚴，酥油摩身，香水洗浴，香末",
    "T01n0001_014:0089a24": "自塗，香澤梳頭，著好華鬘，染目紺色，拭面",
    "T01n0001_014:0089a25": "莊飾，鐶紐澡潔，以鏡自照，著寶革屣，上",
    "T01n0001_014:0089a26": "服純白，戴蓋執拂，幢麾莊飾，沙門瞿曇無",
    "T01n0001_014:0089a27": "如此事。「如餘沙門、婆羅門專為嬉戱，碁局",
    "T01n0001_014:0089a28": "博奕，八道、十道，至百千道，種種戱法以自娛",
    "T01n0001_014:0089a29": "樂，沙門瞿曇無如是事。如餘沙門、婆羅門",
    "T01n0001_014:0089b01": "食他信施，但說遮道無益之言，王者、戰鬪、軍",
    "T01n0001_014:0089b02": "馬之事，群僚、大臣、騎乘出入、遊戱園觀，及論",
    "T01n0001_014:0089b03": "臥起、行步、女人之事，衣服、飲食、親里之事，又",
    "T01n0001_014:0089b04": "說入海採寶之事，沙門瞿曇無如此事。如",
    "T01n0001_014:0089b05": "餘沙門、婆羅門食他信施，無數方便，但作邪",
    "T01n0001_014:0089b06": "命，諂諛美辭，現相毀呰，以利求利，沙門瞿",
    "T01n0001_014:0089b07": "曇無如此事。如餘沙門、婆羅門食他信施，",
    "T01n0001_014:0089b08": "但共諍訟，或於園觀，或在浴池，或於堂上，",
    "T01n0001_014:0089b09": "互相是非，言：『我知經律，汝無所知；我趣正",
    "T01n0001_014:0089b10": "道，汝趣邪徑；以前著後，以後著前；我能忍，",
    "T01n0001_014:0089b11": "汝不能忍；汝所言說，皆不真正；若有所",
    "T01n0001_014:0089b12": "疑，當來問我，我盡能答。』沙門瞿曇無如是",
    "T01n0001_014:0089b13": "事。「如餘沙門、婆羅門食他信施，更作方便，",
    "T01n0001_014:0089b14": "求為使命，若為王、王大臣、婆羅門、居士通",
    "T01n0001_014:0089b15": "信使，從此詣彼，從彼至此，持此信授彼，",
    "T01n0001_014:0089b16": "持彼信授此，或自為，或教他為，沙門瞿曇",
    "T01n0001_014:0089b17": "無如是事。如餘沙門、婆羅門食他信施，但",
    "T01n0001_014:0089b18": "習戰陣鬪諍之事，或習刀杖、弓矢之事，或",
    "T01n0001_014:0089b19": "鬪鷄犬、猪羊、象馬、牛駝諸獸，或鬪男女，或",
    "T01n0001_014:0089b20": "作眾聲，吹聲、鼓聲、歌聲、舞聲，緣幢倒絕，種種",
    "T01n0001_014:0089b21": "伎戱，無不翫習，沙門瞿曇無如是事。如",
    "T01n0001_014:0089b22": "餘沙門、婆羅門食他信施，行遮道法，邪命",
    "T01n0001_014:0089b23": "自活，瞻相男女，吉凶好醜，及相畜生，以求",
    "T01n0001_014:0089b24": "利養，沙門瞿曇無如是事。「如餘沙門、婆羅",
    "T01n0001_014:0089b25": "門食他信施，行遮道法，邪命自活，召喚鬼",
    "T01n0001_014:0089b26": "神，或復驅遣，種種[袖由+厭]禱，無數方道，恐熱於",
    "T01n0001_014:0089b27": "人，能聚能散，能苦能樂，又能為人安胎出",
    "T01n0001_014:0089b28": "衣，亦能呪人使作驢馬，亦能使人聾盲瘖",
    "T01n0001_014:0089b29": "瘂，現諸技術，叉手向日月，作諸苦行以",
    "T01n0001_014:0089c01": "求利養，沙門瞿曇無如是事。如餘沙門、婆",
    "T01n0001_014:0089c02": "羅門食他信施，行遮道法，邪命自活，或為",
    "T01n0001_014:0089c03": "人呪病，或誦惡呪，或誦善呪，或為醫方、",
    "T01n0001_014:0089c04": "鍼炙、藥石，療治眾病，沙門瞿曇無如此",
    "T01n0001_014:0089c05": "事。如餘沙門、婆羅門食他信施，行遮道法，",
    "T01n0001_014:0089c06": "邪命自活，或呪水火，或為鬼呪，或誦剎利",
    "T01n0001_014:0089c07": "呪，或誦象呪，或支節呪，或安宅符呪，或火",
    "T01n0001_014:0089c08": "燒、鼠囓能為解呪，或誦知死生書，或誦夢",
    "T01n0001_014:0089c09": "書，或相手面，或誦天文書，或誦一切音書，",
    "T01n0001_014:0089c10": "沙門瞿曇無如此事。如餘沙門、婆羅門食",
    "T01n0001_014:0089c11": "他信施，行遮道法，邪命自活，瞻相天時，",
    "T01n0001_014:0089c12": "言雨不雨，穀貴穀賤，多病少病，恐怖安隱，或",
    "T01n0001_014:0089c13": "說地動、彗星、月蝕、日蝕，或言星蝕，或言不",
    "T01n0001_014:0089c14": "蝕，方面所在，皆能記之，沙門瞿曇無如此",
    "T01n0001_014:0089c15": "事。如餘沙門、婆羅門食他信施，行遮道法，",
    "T01n0001_014:0089c16": "邪命自活，或言此國當勝，彼國不如，或言彼",
    "T01n0001_014:0089c17": "國當勝，此國不如，瞻相吉凶，說其盛衰，",
    "T01n0001_014:0089c18": "沙門瞿曇無如是事。諸比丘！此是持戒小小",
    "T01n0001_014:0089c19": "因緣，彼寡聞凡夫以此嘆佛。」佛告諸比丘：",
    "T01n0001_014:0089c20": "「更有餘法，甚深微妙大法光明，唯有賢聖弟",
    "T01n0001_014:0089c21": "子能以此言讚嘆如來。何等是甚深微妙",
    "T01n0001_014:0089c22": "大光明法，賢聖弟子能以此法讚嘆如來？",
    "T01n0001_014:0089c23": "諸有沙門、婆羅門於本劫本見、末劫末見，種",
    "T01n0001_014:0089c24": "種無數，隨意所說，盡入六十二見中；本劫本",
    "T01n0001_014:0089c25": "見、末劫末見，種種無數，隨意所說，盡不能",
    "T01n0001_014:0089c26": "出過六十二見中。彼沙門、婆羅門以何等緣，",
    "T01n0001_014:0089c27": "於本劫本見、末劫末見，種種無數，各隨意說，",
    "T01n0001_014:0089c28": "盡入此六十二見中，齊是不過？諸沙門、婆",
    "T01n0001_014:0089c29": "羅門於本劫本見，種種無數，各隨意說，盡",
    "T01n0001_014:0090a01": "入十八見中；本劫本見，種種無數，各隨意說，",
    "T01n0001_014:0090a02": "盡不能過十八見中。彼沙門、婆羅門以何",
    "T01n0001_014:0090a03": "等緣，於本劫本見，種種無數，各隨意說，盡",
    "T01n0001_014:0090a04": "入十八見中，齊此不過？諸沙門婆羅門",
    "T01n0001_014:0090a05": "於本劫本見，起常論，言：『我及世間常存。』此",
    "T01n0001_014:0090a06": "盡入四見中；於本劫本見言：『我及世間常",
    "T01n0001_014:0090a07": "存。』盡入四見，齊是不過。「彼沙門、婆羅門",
    "T01n0001_014:0090a08": "以何等緣，於本劫本見，起常論，言：『我及世",
    "T01n0001_014:0090a09": "間常存。』此盡入四見中，齊是不過？或有沙",
    "T01n0001_014:0090a10": "門、婆羅門種種方便，入定意三昧，以三昧",
    "T01n0001_014:0090a11": "心憶二十成劫敗劫，彼作是說：『我及世間",
    "T01n0001_014:0090a12": "是常，此實餘虛，所以者何？我以種種方便",
    "T01n0001_014:0090a13": "入定意三昧，以三昧心憶二十成劫敗劫，",
    "T01n0001_014:0090a14": "其中眾生不增不減，常聚不散，我以此知：我",
    "T01n0001_014:0090a15": "及世間是常，此實餘虛。』此是初見。沙門、婆羅",
    "T01n0001_014:0090a16": "門因此於本劫本見，計我及世間是常，於",
    "T01n0001_014:0090a17": "四見中，齊是不過。「或有沙門、婆羅門種種",
    "T01n0001_014:0090a18": "方便，入定意三昧，以三昧心憶四十成劫",
    "T01n0001_014:0090a19": "敗劫，彼作是說：『我及世間是常，此實餘虛，所",
    "T01n0001_014:0090a20": "以者何？我以種種方便，入定意三昧，以三",
    "T01n0001_014:0090a21": "昧心憶四十成劫敗劫，其中眾生不增不減，",
    "T01n0001_014:0090a22": "常聚不散，我以此知，我及世間是常，此實餘",
    "T01n0001_014:0090a23": "虛。』此是二見，諸沙門、婆羅門因此於本劫",
    "T01n0001_014:0090a24": "本見，計我及世間是常，於四見中，齊是不",
    "T01n0001_014:0090a25": "過。「或有沙門、婆羅門以種種方便，入定意",
    "T01n0001_014:0090a26": "三昧，以三昧心憶八十成劫敗劫，彼作是",
    "T01n0001_014:0090a27": "言：『我及世間是常，此實餘虛，所以者何？我以",
    "T01n0001_014:0090a28": "種種方便入定意三昧，以三昧心憶八十",
    "T01n0001_014:0090a29": "成劫敗劫，其中眾生不增不減，常聚不散，我",
    "T01n0001_014:0090b01": "以此知，我及世間是常，此實餘虛。』此是三見。",
    "T01n0001_014:0090b02": "諸沙門、婆羅門因此於本劫本見，計我及",
    "T01n0001_014:0090b03": "世間是常，於四見中，齊是不過。「或有沙門、",
    "T01n0001_014:0090b04": "婆羅門有捷疾相智，善能觀察，以捷疾相",
    "T01n0001_014:0090b05": "智方便觀察，謂為審諦，以己所見，以己辯",
    "T01n0001_014:0090b06": "才作是說，言：『我及世間是常。』此是四見。沙",
    "T01n0001_014:0090b07": "門、婆羅門因此於本劫本見，計我及世間",
    "T01n0001_014:0090b08": "是常，於四見中，齊是不過。此沙門、婆羅門",
    "T01n0001_014:0090b09": "於本劫本見，計我及世間是常，如此一切",
    "T01n0001_014:0090b10": "盡入四見中，我及世間是常，於此四見中，",
    "T01n0001_014:0090b11": "齊是不過。唯有如來知此見處，如是持、",
    "T01n0001_014:0090b12": "如是執，亦知報應。如來所知又復過是，雖",
    "T01n0001_014:0090b13": "知不著，已不著則得寂滅，知受集、滅、味、過、",
    "T01n0001_014:0090b14": "出要，以平等觀無餘解脫，故名如來。是",
    "T01n0001_014:0090b15": "為餘甚深微妙大法光明，使賢聖弟子真實",
    "T01n0001_014:0090b16": "平等讚嘆如來。「復有餘甚深微妙大法光明，",
    "T01n0001_014:0090b17": "使賢聖弟子真實平等讚嘆如來，何等是？諸",
    "T01n0001_014:0090b18": "沙門、婆羅門於本劫本見起論，言：『我及世間，",
    "T01n0001_014:0090b19": "半常半無常。』彼沙門、婆羅門因此於本劫本",
    "T01n0001_014:0090b20": "見，計我及世間半常半無常，於此四見中，",
    "T01n0001_014:0090b21": "齊是不過或過。或有是時，此劫始成，有",
    "T01n0001_014:0090b22": "餘眾生福盡、命盡、行盡，從光音天命終，生",
    "T01n0001_014:0090b23": "空梵天中，便於彼處生愛著心，復願餘眾",
    "T01n0001_014:0090b24": "生共生此處。此眾生既生愛著願已，復有",
    "T01n0001_014:0090b25": "餘眾生命、行、福盡，於光音天命終，來生空",
    "T01n0001_014:0090b26": "梵天中，其先生眾生便作是念：『我於此處",
    "T01n0001_014:0090b27": "是梵、大梵，我自然有，無能造我者；我盡知",
    "T01n0001_014:0090b28": "諸義典，千世界於中自在，最為尊貴，能為",
    "T01n0001_014:0090b29": "變化，微妙第一。為眾生父，我獨先有，餘眾生",
    "T01n0001_014:0090c01": "後來，後來眾生，我所化成。』其後眾生復作是",
    "T01n0001_014:0090c02": "念：『彼是大梵，彼能自造，無造彼者，盡知諸",
    "T01n0001_014:0090c03": "義典，千世界於中自在，最為尊貴，能為變",
    "T01n0001_014:0090c04": "化，微妙第一，為眾生父，彼獨先有，後有我",
    "T01n0001_014:0090c05": "等，我等眾生，彼所化成。』彼梵眾生命、行盡已，",
    "T01n0001_014:0090c06": "來生世間，年漸長大，剃除鬚髮，服三法",
    "T01n0001_014:0090c07": "衣，出家修道，入定意三昧，隨三昧心自識",
    "T01n0001_014:0090c08": "本生，便作是言：『彼大梵者能自造作，無造",
    "T01n0001_014:0090c09": "彼者，盡知諸義典，千世界於中自在，最為",
    "T01n0001_014:0090c10": "尊貴，能為變化，微妙第一。為眾生父，常住",
    "T01n0001_014:0090c11": "不變，而彼梵化造我等，我等無常變易，不得",
    "T01n0001_014:0090c12": "久住，是故當知：我及世間半常半無常，此實",
    "T01n0001_014:0090c13": "餘虛。』是謂初見。沙門、婆羅門因此於本劫",
    "T01n0001_014:0090c14": "本見起論，半常半無常，於四見中，齊是不",
    "T01n0001_014:0090c15": "過。「或有眾生喜戲笑懈怠，數數戲笑以自",
    "T01n0001_014:0090c16": "娛樂，彼戲笑娛樂時，身體疲極便失意，以",
    "T01n0001_014:0090c17": "失意便命終，來生世間，年漸長大，剃除鬚",
    "T01n0001_014:0090c18": "髮，服三法衣，出家修道，彼入定意三昧，以",
    "T01n0001_014:0090c19": "三昧心自識本生，便作是言：『彼餘眾生不",
    "T01n0001_014:0090c20": "數生，不數戲笑娛樂，常在彼處，永住不變，",
    "T01n0001_014:0090c21": "由我數戲笑故，致此無常，為變易法，是",
    "T01n0001_014:0090c22": "故我知：我及世間半常半無常，此實餘虛。』是",
    "T01n0001_014:0090c23": "為第二見。沙門、婆羅門因此於本劫本見",
    "T01n0001_014:0090c24": "起論，我及世間半常半無常，於四見中，齊",
    "T01n0001_014:0090c25": "此不過。「或有眾生展轉相看已，便失意，由",
    "T01n0001_014:0090c26": "此命終，來生世間，漸漸長大，剃除鬚髮，服",
    "T01n0001_014:0090c27": "三法衣，出家修道，入定意三昧，以三昧心",
    "T01n0001_014:0090c28": "識本所生，便作是言：『如彼眾生以不展轉",
    "T01n0001_014:0090c29": "相看，不失意故，常住不變；我等於彼數相",
    "T01n0001_014:0091a01": "看，數相看已便失意，致此無常，為變易法，",
    "T01n0001_014:0091a02": "我以此知：我及世間半常半無常，此實餘虛。』",
    "T01n0001_014:0091a03": "是第三見。諸沙門、婆羅門因此於本劫本見",
    "T01n0001_014:0091a04": "起論：我及世間半常半無常。於四見中，齊",
    "T01n0001_014:0091a05": "此不過。「或有沙門、婆羅門有捷疾相智，善",
    "T01n0001_014:0091a06": "能觀察，彼以捷疾觀察相智，以己智辯言：",
    "T01n0001_014:0091a07": "『我及世間半常半無常，此實餘虛。』是為第四",
    "T01n0001_014:0091a08": "見。諸沙門、婆羅門因此於本劫本見起論：",
    "T01n0001_014:0091a09": "我及世間半常半無常，於四見中，齊是不",
    "T01n0001_014:0091a10": "過。諸沙門、婆羅門於本劫本見起論，我及",
    "T01n0001_014:0091a11": "世間半常半無常，盡入四見中，齊是不過。",
    "T01n0001_014:0091a12": "唯佛能知此見處，如是持、如是執，亦知報",
    "T01n0001_014:0091a13": "應，如來所知又復過是，雖知不著，以不著",
    "T01n0001_014:0091a14": "則得寂滅，知受集、滅、味、過、出要，以平等觀",
    "T01n0001_014:0091a15": "無餘解脫，故名如來，是為餘甚深微妙大法",
    "T01n0001_014:0091a16": "光明，使賢聖弟子真實平等讚歎如來。「復",
    "T01n0001_014:0091a17": "有餘甚深微妙大法光明，使賢聖弟子真實",
    "T01n0001_014:0091a18": "平等讚歎如來。何等法是？諸沙門、婆羅門",
    "T01n0001_014:0091a19": "於本劫本見起論：『我及世間有邊無邊。』彼",
    "T01n0001_014:0091a20": "沙門、婆羅門因此於本劫本見起論：『我及",
    "T01n0001_014:0091a21": "世間有邊無邊。』於此四見中，齊是不過。或",
    "T01n0001_014:0091a22": "有沙門、婆羅門種種方便，入定意三昧，以",
    "T01n0001_014:0091a23": "三昧心觀世間，起邊想，彼作是說：『此世間",
    "T01n0001_014:0091a24": "有邊，是實餘虛，所以者何？我以種種方便",
    "T01n0001_014:0091a25": "入定意三昧，以三昧心觀世間有邊，是故",
    "T01n0001_014:0091a26": "知世間有邊，此實餘虛。』是謂初見。沙門、婆羅",
    "T01n0001_014:0091a27": "門因此於本劫本見起論：我及世間有邊，",
    "T01n0001_014:0091a28": "於四見中，齊是不過。「或有沙門、婆羅門以",
    "T01n0001_014:0091a29": "種種方便，入定意三昧，以三昧心觀世間，",
    "T01n0001_014:0091b01": "起無邊想，彼作是言：『世間無邊，此實餘虛，",
    "T01n0001_014:0091b02": "所以者何？我以種種方便，入定意三昧，以",
    "T01n0001_014:0091b03": "三昧心觀世間無邊，是故知世間無邊，此實",
    "T01n0001_014:0091b04": "餘虛。』是第二見。沙門、婆羅門因此於本劫本",
    "T01n0001_014:0091b05": "見起論：我及世間無邊，於四見中，齊此",
    "T01n0001_014:0091b06": "不過。「或有沙門、婆羅門以種種方便，入定",
    "T01n0001_014:0091b07": "意三昧，以三昧心觀世間，謂上方有邊，四",
    "T01n0001_014:0091b08": "方無邊彼作是言：『世間有邊無邊，此實餘虛，",
    "T01n0001_014:0091b09": "所以者何？我以種種方便，入定意三昧，以",
    "T01n0001_014:0091b10": "三昧心觀上方有邊，四方無邊，是故我知世",
    "T01n0001_014:0091b11": "間有邊無邊，此實餘虛。』是為第三見。諸沙門、",
    "T01n0001_014:0091b12": "婆羅門因此於本劫本見起論：我及世間",
    "T01n0001_014:0091b13": "有邊無邊，於此四見中，齊是不過。「或有",
    "T01n0001_014:0091b14": "沙門、婆羅門有捷疾相智，善於觀察，彼以",
    "T01n0001_014:0091b15": "捷疾觀察智，以己智辯言：『我及世間非有邊",
    "T01n0001_014:0091b16": "非無邊，此實餘虛。』是為第四見。諸沙門、婆羅",
    "T01n0001_014:0091b17": "門因此於本劫本見起論：我及世間有邊",
    "T01n0001_014:0091b18": "無邊，此實餘虛，於四見中，齊是不過。此是",
    "T01n0001_014:0091b19": "諸沙門、婆羅門於本劫本見起論：我及世間",
    "T01n0001_014:0091b20": "有邊無邊，盡入四見中，齊是不過。唯佛能",
    "T01n0001_014:0091b21": "知此見處，如是持、如是執，亦知報應。如來",
    "T01n0001_014:0091b22": "所知又復過是，雖知不著，已不著則得寂",
    "T01n0001_014:0091b23": "滅，知受集、滅、味、過、出要，以平等觀無餘解",
    "T01n0001_014:0091b24": "脫，故名如來。是為餘甚深微妙大法光明，",
    "T01n0001_014:0091b25": "使賢聖弟子真實平等讚歎如來。「復有餘甚",
    "T01n0001_014:0091b26": "深微妙大法光明，使賢聖弟子真實平等讚",
    "T01n0001_014:0091b27": "歎如來，何者是？諸沙門、婆羅門於本劫本",
    "T01n0001_014:0091b28": "見，異問異答，彼彼問時，異問異答，於四見",
    "T01n0001_014:0091b29": "中，齊是不過。沙門、婆羅門因此於本劫本",
    "T01n0001_014:0091c01": "見，異問異答，於四見中，齊是不過。或有",
    "T01n0001_014:0091c02": "沙門、婆羅門作如是論，作如是見：『我不",
    "T01n0001_014:0091c03": "見不知善惡有報、無報耶？我以不見不",
    "T01n0001_014:0091c04": "知故，作如是說：善惡有報耶？無報耶？』世間",
    "T01n0001_014:0091c05": "有沙門、婆羅門廣博多聞，聰明智慧，常樂閑",
    "T01n0001_014:0091c06": "靜，機辯精微，世所尊重，能以智慧善別諸",
    "T01n0001_014:0091c07": "見。設當問我諸深義者，我不能答，有愧",
    "T01n0001_014:0091c08": "於彼，於彼有畏，當以此答以為歸依、為",
    "T01n0001_014:0091c09": "洲、為舍，為究竟道。彼設問者，當如是答：",
    "T01n0001_014:0091c10": "『此事如是，此事實，此事異，此事不異，此事",
    "T01n0001_014:0091c11": "非異非不異。』是為初見。沙門、婆羅門因此問",
    "T01n0001_014:0091c12": "異答異，於四見中，齊是不過。「或有沙門、",
    "T01n0001_014:0091c13": "婆羅門作如是論，作如是見：『我不見不",
    "T01n0001_014:0091c14": "知為有他世耶？無他世耶？』諸世間沙門、婆",
    "T01n0001_014:0091c15": "羅門以天眼知、他心智，能見遠事，已雖近",
    "T01n0001_014:0091c16": "他，他人不見。如此人等能知有他世、無他",
    "T01n0001_014:0091c17": "世；我不知不見有他世、無他世。若我說",
    "T01n0001_014:0091c18": "者，則為妄語，我惡畏妄語，故以為歸依、為",
    "T01n0001_014:0091c19": "洲、為舍，為究竟道。彼設問者，當如是答：『此",
    "T01n0001_014:0091c20": "事如是，此事實，此事異，此事不異，此事非異",
    "T01n0001_014:0091c21": "非不異。』是為第二見。諸沙門、婆羅門因此",
    "T01n0001_014:0091c22": "問異答異，於四見中，齊是不過。「或有沙",
    "T01n0001_014:0091c23": "門、婆羅門作如是見，作如是論：『我不知",
    "T01n0001_014:0091c24": "不見何者為善？何者不善？我不知不見如",
    "T01n0001_014:0091c25": "是說是善、是不善？』我則於此生愛，從愛生",
    "T01n0001_014:0091c26": "恚，有愛有恚，則有受生；我欲滅受，故出家",
    "T01n0001_014:0091c27": "修行；彼惡畏受，故以此為歸依、為洲、為舍，",
    "T01n0001_014:0091c28": "為究竟道。彼設問者，當如是答：『此事如是，",
    "T01n0001_014:0091c29": "此事實，此事異，此事不異，此事非異非不異。』",
    "T01n0001_014:0092a01": "是為第三見。諸沙門、婆羅門因此問異答",
    "T01n0001_014:0092a02": "異，於四見中，齊是不過。「或有沙門、婆羅",
    "T01n0001_014:0092a03": "門愚冥闇鈍，他有問者，彼隨他言答：『此",
    "T01n0001_014:0092a04": "事如是，此事實，此事異，此事不異，此事非",
    "T01n0001_014:0092a05": "異非不異。』是為四見。諸沙門、婆羅門因此",
    "T01n0001_014:0092a06": "異問異答，於四見中，齊是不過。或有沙門、",
    "T01n0001_014:0092a07": "婆羅門於本劫本見，異問異答，盡入四見",
    "T01n0001_014:0092a08": "中，齊是不過。唯佛能知此見處，如是持、",
    "T01n0001_014:0092a09": "如是執，亦知報應；如來所知又復過是，雖",
    "T01n0001_014:0092a10": "知不著，已不著則得寂滅，知受集、滅、味、過、",
    "T01n0001_014:0092a11": "出要，以平等觀無餘解脫，故名如來。是為",
    "T01n0001_014:0092a12": "甚深微妙大法光明，使賢聖弟子真實平等",
    "T01n0001_014:0092a13": "讚歎如來。「復有餘甚深微妙大法光明，使",
    "T01n0001_014:0092a14": "賢聖弟子真實平等讚歎如來，何等是？或有",
    "T01n0001_014:0092a15": "沙門、婆羅門於本劫本見，謂無因而出有",
    "T01n0001_014:0092a16": "此世間，彼盡入二見中，於本劫本見無因",
    "T01n0001_014:0092a17": "而出有此世間，於此二見中，齊是不過。彼",
    "T01n0001_014:0092a18": "沙門、婆羅門因何事於本劫本見，謂無因",
    "T01n0001_014:0092a19": "而有，於此二見中，齊是不過？或有眾生無",
    "T01n0001_014:0092a20": "想無知，若彼眾生起想，則便命終，來生世",
    "T01n0001_014:0092a21": "間，漸漸長大，剃除鬚髮，服三法衣，出家修",
    "T01n0001_014:0092a22": "道，入定意三昧，以三昧心識本所生，彼作",
    "T01n0001_014:0092a23": "是語：『我本無有，今忽然有，此世間本無、今有，",
    "T01n0001_014:0092a24": "此實餘虛。』是為初見。諸沙門、婆羅門因此",
    "T01n0001_014:0092a25": "於本劫本見，謂無因有，於二見中，齊是",
    "T01n0001_014:0092a26": "不過。「或有沙門、婆羅門有捷疾相智，善能",
    "T01n0001_014:0092a27": "觀察，彼已捷疾觀察智觀，以己智辯能如",
    "T01n0001_014:0092a28": "是說：『此世間無因而有，此實餘虛。』此第二見。",
    "T01n0001_014:0092a29": "諸有沙門、婆羅門因此於本劫本見，無因而",
    "T01n0001_014:0092b01": "有，有此世間，於二見中，齊是不過。諸有沙",
    "T01n0001_014:0092b02": "門、婆羅門於本劫本見，無因而有，盡入二",
    "T01n0001_014:0092b03": "見中，齊是不過，唯佛能知，亦復如是。諸有",
    "T01n0001_014:0092b04": "沙門、婆羅門於本劫本見，無數種種，隨意所",
    "T01n0001_014:0092b05": "說，彼盡入是十八見中，本劫本見，無數種種，",
    "T01n0001_014:0092b06": "隨意所說；於十八見，齊是不過，唯佛能知，",
    "T01n0001_014:0092b07": "亦復如是。「復有餘甚深微妙大法光明，何等",
    "T01n0001_014:0092b08": "是？諸有沙門、婆羅門於末劫末見，無數種種，",
    "T01n0001_014:0092b09": "隨意所說；彼盡入四十四見中，於末劫末",
    "T01n0001_014:0092b10": "見，種種無數，隨意所說，於四十四見，齊是",
    "T01n0001_014:0092b11": "不過。彼有沙門、婆羅門因何事於末劫",
    "T01n0001_014:0092b12": "末見，無數種種，隨意所說，於四十四見，齊",
    "T01n0001_014:0092b13": "此不過？諸有沙門、婆羅門於末劫末見，生",
    "T01n0001_014:0092b14": "有想論，說世間有想；彼盡入十六見中，於",
    "T01n0001_014:0092b15": "末劫末見生想論，說世間有想，於十六",
    "T01n0001_014:0092b16": "見中，齊是不過。彼沙門、婆羅門因何事於",
    "T01n0001_014:0092b17": "末劫末見生想論，說世間有想，彼盡入十",
    "T01n0001_014:0092b18": "六見中，齊是不過。「諸有沙門、婆羅門作如",
    "T01n0001_014:0092b19": "是論、如是見，言：『我此終後，生有色有想，此",
    "T01n0001_014:0092b20": "實餘虛。』是為初見。諸沙門、婆羅門因此於",
    "T01n0001_014:0092b21": "末劫末見生想論，說世間有想；於十六見",
    "T01n0001_014:0092b22": "中，齊是不過。有言：『我此終後，生無色有想，",
    "T01n0001_014:0092b23": "此實餘虛。』有言：『我此終後，生有色無色有想，",
    "T01n0001_014:0092b24": "此實餘虛。』有言：『我此終後，生非有色非無色",
    "T01n0001_014:0092b25": "有想，此實餘虛。』有言：『我此終後，生有邊有",
    "T01n0001_014:0092b26": "想，此實餘虛。』有言：『我此終後，生無邊有想，",
    "T01n0001_014:0092b27": "此實餘虛。』有言：『我此終後，生有邊無邊有想，",
    "T01n0001_014:0092b28": "此實餘虛。』有言：『我此終後，生非有邊非無邊",
    "T01n0001_014:0092b29": "有想，此實餘虛。』有言：『我此終後，生而一向有",
    "T01n0001_014:0092c01": "樂有想，此實餘虛。』有言：『我此終後，生而一向",
    "T01n0001_014:0092c02": "有苦有想，此實餘虛。』有言：『我此終後，生有樂",
    "T01n0001_014:0092c03": "有苦有想，此實餘虛。』有言：『我此終後，生不苦",
    "T01n0001_014:0092c04": "不樂有想，此實餘虛。』有言：『我此終後，生有一",
    "T01n0001_014:0092c05": "想，此實餘虛。』有言：『我此終後，生有若干想，此",
    "T01n0001_014:0092c06": "實餘虛。』有言：『我此終後，生少想，此實餘虛。』有",
    "T01n0001_014:0092c07": "言：『我此終後，生有無量想，此實餘虛。』是為十",
    "T01n0001_014:0092c08": "六見。諸有沙門、婆羅門於末劫末見，生想",
    "T01n0001_014:0092c09": "論，說世間有想；於此十六見中，齊是不過，",
    "T01n0001_014:0092c10": "唯佛能知，亦復如是。「復有餘甚深微妙大法",
    "T01n0001_014:0092c11": "光明，何等法是？諸有沙門、婆羅門於末",
    "T01n0001_014:0092c12": "劫末見，生無想論，說世間無想；彼盡入八見中，",
    "T01n0001_014:0092c13": "於末劫末見，生無想論，於此八見中，齊此",
    "T01n0001_014:0092c14": "不過。彼沙門、婆羅門因何事於末劫末見，",
    "T01n0001_014:0092c15": "生無想論，說世間無想，於八見中，齊此不",
    "T01n0001_014:0092c16": "過？諸有沙門、婆羅門作如是見，作如是論：",
    "T01n0001_014:0092c17": "『我此終後，生有色無想，此實餘虛。』有言：『我此",
    "T01n0001_014:0092c18": "終後，生無色無想，此實餘虛。』有言：『我此終後，",
    "T01n0001_014:0092c19": "生有色無色無想，此實餘虛。』有言：『我此終後，",
    "T01n0001_014:0092c20": "生非有色非無色無想，此實餘虛。』有言：『我此",
    "T01n0001_014:0092c21": "終後，生有邊無想，此實餘虛。』有言：『我此終後，",
    "T01n0001_014:0092c22": "生無邊無想，此實餘虛。』有言：『我此終後，生有",
    "T01n0001_014:0092c23": "邊無邊無想，此實餘虛。』有言：『我此終後，生非",
    "T01n0001_014:0092c24": "有邊非無邊無想，此實餘虛。』是為八見。若沙",
    "T01n0001_014:0092c25": "門、婆羅門因此於末劫末見，生無想論，說",
    "T01n0001_014:0092c26": "世間無想；彼盡入八見中，齊是不過，唯佛",
    "T01n0001_014:0092c27": "能知，亦復如是。「復有餘甚深微妙大法光明，",
    "T01n0001_014:0092c28": "何等法是？或有沙門、婆羅門於末劫末見，",
    "T01n0001_014:0092c29": "生非想非非想論，說此世間非想非非想；彼",
    "T01n0001_014:0093a01": "盡入八見中，於末劫末見，作非想非非想",
    "T01n0001_014:0093a02": "論，說世間非想非非想，於八見中，齊是不",
    "T01n0001_014:0093a03": "過。彼沙門、婆羅門因何事於末劫末見，",
    "T01n0001_014:0093a04": "生非想非非想論，說世間非想非非想，於",
    "T01n0001_014:0093a05": "八見中，齊是不過？諸沙門、婆羅門作如是",
    "T01n0001_014:0093a06": "論，作如是見：『我此終後，生有色非有想非",
    "T01n0001_014:0093a07": "無想，此實餘虛。』有言：『我此終後，生無色非有",
    "T01n0001_014:0093a08": "想非無想，此實餘虛。』有言：『我此終後，生有色",
    "T01n0001_014:0093a09": "無色非有想非無想，此實餘虛。』有言：『我此終",
    "T01n0001_014:0093a10": "後，生非有色非無色非有想非無想，此實餘",
    "T01n0001_014:0093a11": "虛。』有言：『我此終後，生有邊非有想非無想，此",
    "T01n0001_014:0093a12": "實餘虛。』有言：『我此終後，生無邊非有想非無",
    "T01n0001_014:0093a13": "想，此實餘虛。』有言：『我此終後，生有邊無邊非",
    "T01n0001_014:0093a14": "有想非無想，此實餘虛。』有言：『我此終後，生非",
    "T01n0001_014:0093a15": "有邊非無邊非有想非無想，此實餘虛。』是為",
    "T01n0001_014:0093a16": "八見。若沙門、婆羅門因此於末劫末見，生",
    "T01n0001_014:0093a17": "非有想非無想論，說世間非有想非無想，",
    "T01n0001_014:0093a18": "盡入八見中，齊是不過，唯佛能知，亦復如",
    "T01n0001_014:0093a19": "是。「復有餘甚深微妙大法光明，何等法是？",
    "T01n0001_014:0093a20": "諸有沙門、婆羅門於末劫末見，起斷滅論，",
    "T01n0001_014:0093a21": "說眾生斷滅無餘；彼盡入七見中，於末劫",
    "T01n0001_014:0093a22": "末見起斷滅論，說眾生斷滅無餘，於七見",
    "T01n0001_014:0093a23": "中，齊是不過。彼沙門、婆羅門因何事於末",
    "T01n0001_014:0093a24": "劫末見，起斷滅論，說眾生斷滅無餘，於七",
    "T01n0001_014:0093a25": "見中，齊是不過？諸有沙門、婆羅門作如是",
    "T01n0001_014:0093a26": "論，作如是見：『我身四大、六入，從父母生，乳",
    "T01n0001_014:0093a27": "餔養育，衣食成長，摩捫擁護，然是無常，必歸",
    "T01n0001_014:0093a28": "磨滅，齊是名為斷滅。』第一見也。或有沙門、",
    "T01n0001_014:0093a29": "婆羅門作是說，言：『此我不得名斷滅，我欲",
    "T01n0001_014:0093b01": "界天斷滅無餘，齊是為斷滅。』是為二見。或",
    "T01n0001_014:0093b02": "有沙門、婆羅門作是說，言：『此非斷滅，我色",
    "T01n0001_014:0093b03": "界化身，諸根具足，斷滅無餘，是為斷滅。』有",
    "T01n0001_014:0093b04": "言：『此非斷滅，我無色空處斷滅。』有言：『此非斷",
    "T01n0001_014:0093b05": "滅，我無色識處斷滅。』有言：『此非斷滅，我無",
    "T01n0001_014:0093b06": "色不用處斷滅。』有言：『此非斷滅，我無色有想",
    "T01n0001_014:0093b07": "無想處斷滅，是第七斷滅。』是為七見。諸有",
    "T01n0001_014:0093b08": "沙門、婆羅門因此於末劫末見，言此眾生",
    "T01n0001_014:0093b09": "類斷滅無餘；於七見中，齊此不過，唯佛能",
    "T01n0001_014:0093b10": "知，亦復如是。「復有餘甚深微妙大法光明，",
    "T01n0001_014:0093b11": "何等法是？諸有沙門、婆羅門於末劫末見，",
    "T01n0001_014:0093b12": "現在生泥洹論，說眾生現在有泥洹；彼盡",
    "T01n0001_014:0093b13": "入五見中，於末劫末見說現在有泥洹，於",
    "T01n0001_014:0093b14": "五見中，齊是不過。彼沙門、婆羅門因何事",
    "T01n0001_014:0093b15": "於末劫末見，說眾生現有泥洹，於五見中，",
    "T01n0001_014:0093b16": "齊是不過？諸有沙門、婆羅門作是見，作是",
    "T01n0001_014:0093b17": "論，說：『我於現在五欲自恣，此是我得現在",
    "T01n0001_014:0093b18": "泥洹。』是第一見。復有沙門、婆羅門作是說：",
    "T01n0001_014:0093b19": "『此是現在泥洹，非不是，復有現在泥洹微妙",
    "T01n0001_014:0093b20": "第一，汝所不知，獨我知耳；如我去欲、惡",
    "T01n0001_014:0093b21": "不善法，有覺、有觀離生喜、樂，入初禪，此名",
    "T01n0001_014:0093b22": "現在泥洹。』是第二見。「復有沙門、婆羅門作",
    "T01n0001_014:0093b23": "如是說：『此是現在泥洹，非不是，復有現在",
    "T01n0001_014:0093b24": "泥洹微妙第一，汝所不知，獨我知耳；如我",
    "T01n0001_014:0093b25": "滅有覺、觀，內喜、一心，無覺、無觀，定生喜、樂，",
    "T01n0001_014:0093b26": "入第二禪。』齊是名現在泥洹，是為第",
    "T01n0001_014:0093b27": "三見。復有沙門、婆羅門作是說，言：『此是現在",
    "T01n0001_014:0093b28": "泥洹，非不是，復有現在泥洹微妙第一，",
    "T01n0001_014:0093b29": "汝所不知，獨我知耳；如我除念、捨、喜、住樂，",
    "T01n0001_014:0093c01": "護念一心，自知身樂，賢聖所說，入第三禪。』",
    "T01n0001_014:0093c02": "齊是名現在泥洹，是為第四見。復有沙門、",
    "T01n0001_014:0093c03": "婆羅門作是說，言：『此是現在泥洹，非不是，",
    "T01n0001_014:0093c04": "現在泥洹復有微妙第一，汝所不知，獨我知",
    "T01n0001_014:0093c05": "耳；如我樂滅、苦滅，先除憂、喜，不苦不樂，護",
    "T01n0001_014:0093c06": "念清淨，入第四禪。』此名第一泥洹，是為第",
    "T01n0001_014:0093c07": "五見。若沙門、婆羅門於末劫末見，生現在",
    "T01n0001_014:0093c08": "泥洹論，於五見中，齊是不過，唯佛能知，亦",
    "T01n0001_014:0093c09": "復如是。「諸有沙門、婆羅門於末劫末見，無",
    "T01n0001_014:0093c10": "數種種，隨意所說；於四十四見中，齊是不",
    "T01n0001_014:0093c11": "過，唯佛能知此諸見處，亦復如是。諸有沙",
    "T01n0001_014:0093c12": "門、婆羅門於本劫本見、末劫末見，無數種種，",
    "T01n0001_014:0093c13": "隨意所說，盡入此六十二見中；於本劫本見、",
    "T01n0001_014:0093c14": "末劫末見，無數種種，隨意所說；於六十二見",
    "T01n0001_014:0093c15": "中，齊此不過，唯如來知此見處，亦復如是。",
    "T01n0001_014:0093c16": "諸有沙門、婆羅門於本劫本見，生常論，說：",
    "T01n0001_014:0093c17": "『我、世間是常。』彼沙門、婆羅門於此生智，謂異",
    "T01n0001_014:0093c18": "信、異欲、異聞、異緣、異覺、異見、異定、異忍，因此",
    "T01n0001_014:0093c19": "生智，彼以希現則名為受，——乃至現在泥洹，",
    "T01n0001_014:0093c20": "亦復如是。諸有沙門、婆羅門生常論，言：『世",
    "T01n0001_014:0093c21": "間是常。』彼因受緣，起愛生愛而不自覺知，",
    "T01n0001_014:0093c22": "染著於愛，為愛所伏，——乃至現在泥洹，亦復",
    "T01n0001_014:0093c23": "如是。諸有沙門、婆羅門於本劫本見，生常",
    "T01n0001_014:0093c24": "論，言：『世間是常。』彼因觸緣故，若離觸緣而",
    "T01n0001_014:0093c25": "立論者，無有是處，——乃至現在泥洹，亦復如",
    "T01n0001_014:0093c26": "是。諸有沙門、婆羅門於本劫本見、末劫末見，",
    "T01n0001_014:0093c27": "各隨所見說，彼盡入六十二見中，各隨所",
    "T01n0001_014:0093c28": "見說，盡依中在中，齊是不過。猶如巧捕",
    "T01n0001_014:0093c29": "魚師，以細目網覆小池上，當知池中水性",
    "T01n0001_014:0094a01": "之類，皆入網內，無逃避處，齊是不過。諸沙",
    "T01n0001_014:0094a02": "門、婆羅門亦復如是，於本劫本見、末劫末見，",
    "T01n0001_014:0094a03": "種種所說，盡入六十二見中，齊是不過。「若",
    "T01n0001_014:0094a04": "比丘於六觸集、滅、味、過、出要，如實而知，則為",
    "T01n0001_014:0094a05": "最勝，出彼諸見。如來自知生死已盡，所以",
    "T01n0001_014:0094a06": "有身，為欲福度諸天、人故，若其無身，則諸",
    "T01n0001_014:0094a07": "天、世人無所恃怙，猶如多羅樹斷其頭者，",
    "T01n0001_014:0094a08": "則不復生。佛亦如是，已斷生死，永不復生。」",
    "T01n0001_014:0094a09": "當佛說此法時，大千世界三返六種震動。",
    "T01n0001_014:0094a10": "爾時，阿難在佛後執扇扇佛，偏露右臂，長",
    "T01n0001_014:0094a11": "跪叉手，白佛言：「此法甚深，當以何名？云何",
    "T01n0001_014:0094a12": "奉持？」佛告阿難：「當名此經為義動、法動、見",
    "T01n0001_014:0094a13": "動、魔動、梵動。」爾時，阿難聞佛所說，歡喜奉行。",
    "T01n0001_014:0094a14": "佛說長阿含經卷第十四"
}