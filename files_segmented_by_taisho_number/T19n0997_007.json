{
    "T19n0997_007:0554a10": "守護國界主陀羅尼經卷第七",
    "T19n0997_007:0554a12": "罽賓國三藏沙門般若共牟尼室利譯",
    "T19n0997_007:0554a13": "入如來不思議甚深事業品第五之三",
    "T19n0997_007:0554a14": "爾時世尊。復告文殊師利童子菩薩摩訶薩",
    "T19n0997_007:0554a15": "言。善男子如來意業智為先導隨智慧轉。云",
    "T19n0997_007:0554a16": "何意業隨智慧轉。善男子如來無有心意識",
    "T19n0997_007:0554a17": "過。何以故如來心意識俱不可知。但從佛智",
    "T19n0997_007:0554a18": "而顯現故。如來智慧而為主故。善男子如來",
    "T19n0997_007:0554a19": "智慧隨順一切眾生心轉。隨順趣入諸眾生",
    "T19n0997_007:0554a20": "意。隨順解了諸眾生識。出生諸法及諸三昧。",
    "T19n0997_007:0554a21": "是故如來心意識等無能知者。超過因地遠",
    "T19n0997_007:0554a22": "離緣生。非三有道。解脫諸慢諸魔事業。諂誑",
    "T19n0997_007:0554a23": "幻惑我我所執。愚癡無明黑闇翳障。妙修道",
    "T19n0997_007:0554a24": "品而無散亂。無所分別入平等性猶如虛空。",
    "T19n0997_007:0554a25": "有如是等無量事業。一一皆以智為先導。是",
    "T19n0997_007:0554a26": "為如來第二十九正覺事業。爾時世尊欲重",
    "T19n0997_007:0554a27": "宣此義。而說偈言。",
    "T19n0997_007:0554a28": "　兩足尊心不可量　　淨智因緣世中勝",
    "T19n0997_007:0554a29": "　佛智等同於法界　　隨順普入眾生心",
    "T19n0997_007:0554b01": "　禪定解脫悉皆圓　　心意分別無搖動",
    "T19n0997_007:0554b02": "　超過魔境及魔業　　無垢無變如虛空",
    "T19n0997_007:0554b03": "復次善男子。如來正覺見過去世無著無礙",
    "T19n0997_007:0554b04": "智慧隨轉。智云何轉。所謂過去種種佛剎。顯",
    "T19n0997_007:0554b05": "現成壞無量無數如來悉知。彼諸剎中卉木",
    "T19n0997_007:0554b06": "叢林藤蘿藥草如來悉知。彼剎所有眾生之",
    "T19n0997_007:0554b07": "類。卵生胎生濕生化生。有色無色有想無想",
    "T19n0997_007:0554b08": "非有想非無想。如是一切如來悉知。彼諸剎",
    "T19n0997_007:0554b09": "中有情非情種種音聲如來悉知。彼剎所有",
    "T19n0997_007:0554b10": "如來出現說種種法。種種眾會比丘比丘尼",
    "T19n0997_007:0554b11": "優婆塞優婆夷一切眾生。於三乘中各得調",
    "T19n0997_007:0554b12": "伏。種種壽量種種法住如來悉知。彼諸眾生",
    "T19n0997_007:0554b13": "出息入息。種種飲食種種資具。種種相貌種",
    "T19n0997_007:0554b14": "種根器。種種行解種種心性。死此生彼剎那",
    "T19n0997_007:0554b15": "流注。生滅相續如來悉知。如是一切現量所",
    "T19n0997_007:0554b16": "得非比量知。云何現量。謂不動念如實而知。",
    "T19n0997_007:0554b17": "非流注心入於過去。如是如時智慧具足。隨",
    "T19n0997_007:0554b18": "眾生心種種說法。是名如來第三十正覺事",
    "T19n0997_007:0554b19": "業。爾時世尊欲重宣此義。而說偈言。",
    "T19n0997_007:0554b20": "　佛智無量無所著　　知過去剎佛眾生",
    "T19n0997_007:0554b21": "　說法大會名相殊　　心行根欲多差別",
    "T19n0997_007:0554b22": "　各依三乘得調伏　　究竟同歸解脫源",
    "T19n0997_007:0554b23": "　及知生滅流注心　　一切見者真實覺",
    "T19n0997_007:0554b24": "復次善男子。如來智慧見未來世。無著無礙",
    "T19n0997_007:0554b25": "如見現在。此云何見。謂所有未來種種眾生",
    "T19n0997_007:0554b26": "種種諸法種種剎土。當生當滅曾住當住如",
    "T19n0997_007:0554b27": "是一切如來悉知。所有剎劫當燒當盡當成",
    "T19n0997_007:0554b28": "當住。剎中當成所有諸地。樹木叢林百卉藥",
    "T19n0997_007:0554b29": "草。麁色細色日月星宿。乃至微塵皆如實知。",
    "T19n0997_007:0554c01": "一一剎中諸佛當現。當有聲聞當成緣覺。當",
    "T19n0997_007:0554c02": "成菩薩當有資具。出息入息往來進止。取捨",
    "T19n0997_007:0554c03": "威儀如來悉知。種種剎中如是眾生。當得解",
    "T19n0997_007:0554c04": "脫於三乘中。解脫差別如來悉知。又彼剎中",
    "T19n0997_007:0554c05": "一切眾生。所有諸蘊諸入諸界。心心所法當",
    "T19n0997_007:0554c06": "生當滅如來悉知。雖於一切皆如實知。而如",
    "T19n0997_007:0554c07": "來心亦不流注入於未來。為令眾生悟未來",
    "T19n0997_007:0554c08": "性說如是法。是為如來第三十一正覺事業。",
    "T19n0997_007:0554c09": "爾時世尊欲重宣此義。而說偈言。",
    "T19n0997_007:0554c10": "　佛未來世無垢眼　　遍見所有已當成",
    "T19n0997_007:0554c11": "　一切諸佛及剎中　　無有纖毫知不盡",
    "T19n0997_007:0554c12": "　彼彼事中無錯亂　　復細觀見未來因",
    "T19n0997_007:0554c13": "　隨眾生心說法門　　此兩足尊超勝業",
    "T19n0997_007:0554c14": "復次善男子。如來知見現在無著無障礙轉。",
    "T19n0997_007:0554c15": "此云何轉。謂於十方現前所有一切佛剎。以",
    "T19n0997_007:0554c16": "三種因微細知見。謂知其相若生若滅。知何",
    "T19n0997_007:0554c17": "等法。謂一切諸佛一切菩薩一切聲聞一切",
    "T19n0997_007:0554c18": "緣覺。一切細色一切麁色如來悉知。一切地",
    "T19n0997_007:0554c19": "界微細分析。各以若干微塵所成。一切水界",
    "T19n0997_007:0554c20": "以毛滴之知其數量。一切火界焰之起滅悉知",
    "T19n0997_007:0554c21": "其數。一切風界色相飄擊。若干微塵十方虛",
    "T19n0997_007:0554c22": "空。以一毛端周遍度量知其邊際。如是等境",
    "T19n0997_007:0554c23": "盡知其相。亦知其生亦知其滅。亦以三種知",
    "T19n0997_007:0554c24": "眾生界。知地獄界生地獄因出地獄因。知畜",
    "T19n0997_007:0554c25": "生界生畜生因捨畜生因知焰摩界焰摩生因",
    "T19n0997_007:0554c26": "焰摩滅因。知於人界生人趣因失人趣因。知",
    "T19n0997_007:0554c27": "諸天界生天之因天退沒因。如是一切如來",
    "T19n0997_007:0554c28": "現前皆悉了知。知諸眾生心之流注。有煩惱",
    "T19n0997_007:0554c29": "心無煩惱心。若干眾生諸根調伏。若干眾生",
    "T19n0997_007:0555a01": "諸根不調如來悉知。如來如是於現前境。無",
    "T19n0997_007:0555a02": "二智轉不二現行。亦為眾生如是宣說。是為",
    "T19n0997_007:0555a03": "如來第三十二正覺事業。爾時世尊欲重宣",
    "T19n0997_007:0555a04": "此義。而說偈言。",
    "T19n0997_007:0555a05": "　如來境界無邊際　　不可思議不可稱",
    "T19n0997_007:0555a06": "　無有等等如虛空　　一切眾生豈能測",
    "T19n0997_007:0555a07": "　十方所有眾生類　　現前境界事業殊",
    "T19n0997_007:0555a08": "　如來一切悉能知　　最勝自然之智業",
    "T19n0997_007:0555a09": "善男子此三十二如來甚深事業。諸佛皆悉",
    "T19n0997_007:0555a10": "具足圓滿。為欲調伏一切眾生。令其悟入略",
    "T19n0997_007:0555a11": "說少分而實如來所有事業。無量無邊非可",
    "T19n0997_007:0555a12": "宣說。善男子如來復有真實事業。無有分量",
    "T19n0997_007:0555a13": "不可思議。一切世間所不能測。一切文字所",
    "T19n0997_007:0555a14": "不能宣。一切心識不能解了。一切智慧不能",
    "T19n0997_007:0555a15": "趣入。周遍一切安立剎土。隨順一切佛平等",
    "T19n0997_007:0555a16": "智。超過一切世間事業。種種施為而無所作。",
    "T19n0997_007:0555a17": "體性平等猶如虛空。法界現前無有分別。何",
    "T19n0997_007:0555a18": "以故善男子。諸佛世尊顯示法界無二性故。",
    "T19n0997_007:0555a19": "種種諸法種種眾生。種種剎土種種心識。種",
    "T19n0997_007:0555a20": "種解脫種種涅槃。如是諸法若體若相畢竟",
    "T19n0997_007:0555a21": "空故。善男子如來如是自覺法界一味無相",
    "T19n0997_007:0555a22": "離因緣法。欲令眾生平等悟入猶如虛空無",
    "T19n0997_007:0555a23": "礙法故。為諸眾生轉不退轉無上法輪。善男",
    "T19n0997_007:0555a24": "子譬如巧匠善能磨瑩摩尼妙寶。善知寶性",
    "T19n0997_007:0555a25": "採之山石。以乞叉羅藥用水塗磨。以羖羊毛",
    "T19n0997_007:0555a26": "緂以瑩拭。瑩拭不已又以別藥名利醋味。和",
    "T19n0997_007:0555a27": "水潤之軟木揩拭。功猶未已復用摩訶薜舍",
    "T19n0997_007:0555a28": "遮藥。以微細物而瑩拭之。尚未有光便入熾",
    "T19n0997_007:0555a29": "火焚燒七日。餘石礦穢一切消除。知非假寶",
    "T19n0997_007:0555b01": "名為無價摩訶琉璃摩尼妙寶。善男子諸佛",
    "T19n0997_007:0555b02": "如來亦復如是。知諸眾生愛樂生死不淨垢",
    "T19n0997_007:0555b03": "穢。為說無常苦空無我不淨之法令生厭離。",
    "T19n0997_007:0555b04": "入於聖法調伏身心。如是如來精進未息。次",
    "T19n0997_007:0555b05": "為說空無相無願。故令其知見覺悟佛眼。如",
    "T19n0997_007:0555b06": "來精進亦復未已。次復為轉不退法輪。如來",
    "T19n0997_007:0555b07": "精進亦未休息最後為說三輪清淨如來境",
    "T19n0997_007:0555b08": "界。令諸眾生明了因緣見法本性。乃至普入",
    "T19n0997_007:0555b09": "一切如來平等法體。善男子是故汝等。應如",
    "T19n0997_007:0555b10": "是解不可思議如來事業。若諸菩薩安住於",
    "T19n0997_007:0555b11": "此不可思議如來事業。雖於諸法心得平等。",
    "T19n0997_007:0555b12": "而隨順知一切諸法離諸過失。雖能隨順三",
    "T19n0997_007:0555b13": "世平等。而不斷絕三寶種性。雖知身性猶如",
    "T19n0997_007:0555b14": "虛空本無搖動。而於十方一切佛剎普現其",
    "T19n0997_007:0555b15": "身。雖知諸法體不可說。而以語言出隨類音",
    "T19n0997_007:0555b16": "說一切法。雖隨眾生心行不同說諸因緣。而",
    "T19n0997_007:0555b17": "離眾生及諸法相。善男子諸佛如來。為欲清",
    "T19n0997_007:0555b18": "淨菩薩心故出興於世。而實如來無有變異。",
    "T19n0997_007:0555b19": "常住於此難思事業。不捨精進授菩薩記說",
    "T19n0997_007:0555b20": "法不斷。",
    "T19n0997_007:0555b21": "爾時世尊說此如來難思事業深法門已。十",
    "T19n0997_007:0555b22": "方無量阿僧企耶出過算數。諸佛剎土地六",
    "T19n0997_007:0555b23": "震動。放大光明雨眾天花。此大會中諸大威",
    "T19n0997_007:0555b24": "德無量菩薩欲色諸天。南閻浮提十六大國",
    "T19n0997_007:0555b25": "及諸小王。龍神夜叉乾闥婆阿脩羅迦樓羅",
    "T19n0997_007:0555b26": "緊那羅摩睺羅伽人非人等。及比丘比丘尼優",
    "T19n0997_007:0555b27": "婆塞優婆夷。聞此法門心淨歡喜踊躍無量。",
    "T19n0997_007:0555b28": "以諸供具供養於佛。所謂種種妙花種種名",
    "T19n0997_007:0555b29": "香塗香末香。衣服瓔珞幢幡鬘蓋以為供養。",
    "T19n0997_007:0555c01": "或以種種微妙音聲。歌詠讚歎恭敬供養。或",
    "T19n0997_007:0555c02": "以頂上髻中明珠額上明珠耳璫頸珠而用供",
    "T19n0997_007:0555c03": "養。或以摩尼妙寶瓔珞真珠瓔珞月形瓔珞。",
    "T19n0997_007:0555c04": "嚴諸身分種種瓔珞。寶鎖寶印寶釧寶鐶寶",
    "T19n0997_007:0555c05": "鏡寶帶寶篋寶冠。眾妙衣服種種嚴具諸妙",
    "T19n0997_007:0555c06": "鈴鐸。俱散道場恭敬供養。或以種種妙寶供",
    "T19n0997_007:0555c07": "養。所謂吠琉璃寶閻浮洲寶。阿濕摩蘖磨寶",
    "T19n0997_007:0555c08": "室利蘖摩寶。因陀羅尼羅寶紅頗胝迦寶如火",
    "T19n0997_007:0555c09": "色寶火焰光寶無邊色寶。如是等寶奉獻於",
    "T19n0997_007:0555c10": "佛以為供養。復有眾生以金銀等種種寶末",
    "T19n0997_007:0555c11": "而為供養。或以沈香多伽樓香隨時之香。妙",
    "T19n0997_007:0555c12": "栴檀香龍花鬚香赤真珠香。以如是等種種",
    "T19n0997_007:0555c13": "香末而以奉散。或復有散種種天花以為供",
    "T19n0997_007:0555c14": "養。所謂波利耶怛羅迦花。曼陀羅花摩訶曼",
    "T19n0997_007:0555c15": "陀羅花。曼殊沙花摩訶曼殊沙花。盧遮迦花",
    "T19n0997_007:0555c16": "摩訶盧遮迦花。薩他(上)羅花摩訶薩他(上)羅",
    "T19n0997_007:0555c17": "花斫羯羅花無垢斫羯羅花。百葉花千葉花",
    "T19n0997_007:0555c18": "百千葉花。普光花普香花光焰花最勝花。無",
    "T19n0997_007:0555c19": "邊色花大普遍花愛樂見花而以供養或有眾",
    "T19n0997_007:0555c20": "生散陸生花。所謂嚩哩色枳花蘇曼那花。拘",
    "T19n0997_007:0555c21": "蘇摩花阿提目多迦花。瞻博迦花阿輸迦花。",
    "T19n0997_007:0555c22": "馱努色迦哩迦花波吒羅花。目真隣陀花摩",
    "T19n0997_007:0555c23": "訶目真隣陀花。或有眾生以水生花奉散供",
    "T19n0997_007:0555c24": "養。所謂優鉢羅花波頭摩花。拘物頭花芬陀",
    "T19n0997_007:0555c25": "利花。散如是等種種妙花供養於佛。一切諸",
    "T19n0997_007:0555c26": "天於虛空中奏諸天樂。清雅寥亮微妙音聲",
    "T19n0997_007:0555c27": "以為供養。所謂簫笛箜篌琵琶螺貝種種天",
    "T19n0997_007:0555c28": "鼓美妙聲鼓。種種歌舞恭敬稱歎供養於佛。",
    "T19n0997_007:0555c29": "復雨種種天諸妙花。種種末香種種妙寶種",
    "T19n0997_007:0556a01": "種瓔珞種種衣服。如是微妙諸天供具供養",
    "T19n0997_007:0556a02": "於佛。",
    "T19n0997_007:0556a03": "爾時十方所有世界諸大菩薩摩訶薩眾俱來",
    "T19n0997_007:0556a04": "集會。及此眾中諸菩薩等。為供養佛皆昇虛",
    "T19n0997_007:0556a05": "空。各各變身作天形像。纔變身已菩薩力故",
    "T19n0997_007:0556a06": "以眾寶網遍覆大會。其網周匝遶菩提樹。於",
    "T19n0997_007:0556a07": "其四面各四由旬皆厚八步。種種真珠瓔珞",
    "T19n0997_007:0556a08": "周垂。懸眾網鐸寶鈴和鳴。眾寶蓮華以為校",
    "T19n0997_007:0556a09": "飾。其珠瓔珞一一珠中。皆有無量無數菩薩",
    "T19n0997_007:0556a10": "俱時出現。現已恭敬遶佛七匝。遶佛畢已為",
    "T19n0997_007:0556a11": "諸菩薩。一一各化眾寶蓮華師子之座。",
    "T19n0997_007:0556a12": "爾時十方無量佛剎一一如來。皆以自在威",
    "T19n0997_007:0556a13": "神力故。各各令如意寶樹寶網。及諸希有殊",
    "T19n0997_007:0556a14": "特供具。平等普至娑婆世界菩提樹下。羅列",
    "T19n0997_007:0556a15": "寶樹周匝圍遶。分布供具莊嚴道場為欲供",
    "T19n0997_007:0556a16": "養釋迦如來及此經故。作此莊嚴供養之時。",
    "T19n0997_007:0556a17": "此會無量無數眾生。發阿耨多羅三藐三菩",
    "T19n0997_007:0556a18": "提心。無量菩薩得無生法忍。",
    "T19n0997_007:0556a19": "爾時世尊普觀一切菩薩大眾作如是言。諸",
    "T19n0997_007:0556a20": "佛子等誰能發起廣大誓願。以大威德能留",
    "T19n0997_007:0556a21": "於此不可思議種種妙寶莊嚴道場瓔珞網覆",
    "T19n0997_007:0556a22": "菩薩住處及十方來諸如意樹花菓間列。發",
    "T19n0997_007:0556a23": "焰含輝常無變易。待彌勒佛下生之時。年方",
    "T19n0997_007:0556a24": "十六坐於道場正覺始圓。說此守護國界主",
    "T19n0997_007:0556a25": "經。開示演說此陀羅尼。當爾之時以申供養。",
    "T19n0997_007:0556a26": "乃至賢劫千佛出現。亦復如是以為供養。說",
    "T19n0997_007:0556a27": "是語時於此會中。有一菩薩名神通自在王。",
    "T19n0997_007:0556a28": "於蓮花座整身威儀。右膝著於蓮花之臺。恭",
    "T19n0997_007:0556a29": "敬合掌而白佛言。世尊我能如是。如佛教勅",
    "T19n0997_007:0556b01": "留此道場。供養慈氏乃至賢劫一切如來應",
    "T19n0997_007:0556b02": "正等覺。",
    "T19n0997_007:0556b03": "爾時會中有神通魔。名妙建立住四大洲。聞",
    "T19n0997_007:0556b04": "此語已即白神通自在王菩薩言聖者以何等",
    "T19n0997_007:0556b05": "器。安置於此眾寶瓔珞莊嚴道場。經爾所時",
    "T19n0997_007:0556b06": "令不損壞。時神通自在王菩薩。語彼魔言仁",
    "T19n0997_007:0556b07": "者當知。一切器物速疾破壞多諸障礙。虛空",
    "T19n0997_007:0556b08": "為器不可損壞無有障礙。一切器中此為最",
    "T19n0997_007:0556b09": "勝。汝勿瞬目諦觀我身。自當見我廣大之器。",
    "T19n0997_007:0556b10": "魔如其教諦觀菩薩。見菩薩身臍輪之中有一",
    "T19n0997_007:0556b11": "世界名水光王。謂此世界大水彌漫。猶如大",
    "T19n0997_007:0556b12": "海故立其名。於此界中有一如來。名吉祥寶",
    "T19n0997_007:0556b13": "蓮花如來應供正遍知明行足善逝世間解無",
    "T19n0997_007:0556b14": "上士調御丈夫天人師佛世尊。唯有清淨大",
    "T19n0997_007:0556b15": "菩薩眾。於其水中彌漫生於眾寶蓮花。吉祥",
    "T19n0997_007:0556b16": "如來坐寶花王。諸菩薩眾俱坐寶花恭敬圍",
    "T19n0997_007:0556b17": "遶。時彼如來於大眾中。說深妙法示教利喜。",
    "T19n0997_007:0556b18": "時神通魔見是事已即起合掌恭敬禮拜神通",
    "T19n0997_007:0556b19": "自在王菩薩。爾時菩薩而告之言。仁者見於",
    "T19n0997_007:0556b20": "菩薩如是廣大器不。魔言已見。奇哉大士能",
    "T19n0997_007:0556b21": "辦是事。如是大器百千俱胝那由他劫亦不",
    "T19n0997_007:0556b22": "可壞。故此大寶莊嚴道場。任持無缺無垢清",
    "T19n0997_007:0556b23": "淨。無有變異于何不可。時神通魔說此語已。",
    "T19n0997_007:0556b24": "頂禮佛足而白佛言。世尊我自思惟於過去",
    "T19n0997_007:0556b25": "世。未曾見此神通自在王菩薩神通之事。未",
    "T19n0997_007:0556b26": "曾聞此法門之時。於聲聞乘懃行精進。欲出",
    "T19n0997_007:0556b27": "三界自求涅槃。我於今日見聞是已。便於阿",
    "T19n0997_007:0556b28": "耨多羅三藐三菩提。發起決定極深重心。世",
    "T19n0997_007:0556b29": "尊設令我於恒河沙劫。處大地獄受種種苦。",
    "T19n0997_007:0556c01": "然後得成阿耨多羅三藐三菩提。我甘此苦",
    "T19n0997_007:0556c02": "終不捨於菩提之心。",
    "T19n0997_007:0556c03": "爾時世尊稱讚魔言。善哉善哉汝大丈夫。能",
    "T19n0997_007:0556c04": "於阿耨多羅三藐三菩提。被大甲冑。不久亦",
    "T19n0997_007:0556c05": "如神通自在王菩薩。具足圓滿一切功德。",
    "T19n0997_007:0556c06": "守護國界主陀羅尼經菩薩瓔珞莊嚴品第",
    "T19n0997_007:0556c07": "六之一",
    "T19n0997_007:0556c08": "爾時十方種種佛剎諸來菩薩。及此大會天",
    "T19n0997_007:0556c09": "龍夜叉乾。闥婆阿脩羅迦樓羅緊那羅摩睺",
    "T19n0997_007:0556c10": "羅伽人非人等。及比丘比丘尼優婆塞優婆",
    "T19n0997_007:0556c11": "夷。心生渴仰欲聞妙法。爾時世尊知此眾會",
    "T19n0997_007:0556c12": "心之所念。樂聞深法堪持法藏歡喜怡暢。復",
    "T19n0997_007:0556c13": "欲重為開示顯說守護國界主陀羅尼經。放",
    "T19n0997_007:0556c14": "大人相無見頂光。此光名為不捨精進。光遍",
    "T19n0997_007:0556c15": "繞此菩薩大會經七匝已。復繞文殊師利童",
    "T19n0997_007:0556c16": "子百千萬匝。作是事已入文殊頂。其光入已",
    "T19n0997_007:0556c17": "令文殊身。及其所處師子之座。威德光明過",
    "T19n0997_007:0556c18": "於大眾百千萬倍。猶如滿月映奪眾星。爾時",
    "T19n0997_007:0556c19": "文殊師利童子。蒙佛威神即從座起。偏袒右",
    "T19n0997_007:0556c20": "肩[跍*月]跪合掌。讚佛功德而說偈言。",
    "T19n0997_007:0556c21": "　佛放身智大光明　　普眼見盡無餘義",
    "T19n0997_007:0556c22": "　本性自然諸善巧　　不思議德悉皆圓",
    "T19n0997_007:0556c23": "　丈夫牛王放大光　　普照遍淨於三業",
    "T19n0997_007:0556c24": "　遶我經於百千匝　　繞已從頂入身心",
    "T19n0997_007:0556c25": "　我昔智慧及辯才　　總持光照皆微劣",
    "T19n0997_007:0556c26": "　人天主光纔觸我　　超過千倍勝於前",
    "T19n0997_007:0556c27": "　清涼我身淨我心　　踊躍歡喜皆平等",
    "T19n0997_007:0556c28": "　佛智妙辯無邊際　　悉皆流入我身中",
    "T19n0997_007:0556c29": "　如來威德量難知　　少力不能持念此",
    "T19n0997_007:0557a01": "　承佛智力今諮問　　為欲利樂諸眾生",
    "T19n0997_007:0557a02": "　為入菩薩諸行門　　復令諸佛出興世",
    "T19n0997_007:0557a03": "　神通放光灌頂智　　願成此德問如來",
    "T19n0997_007:0557a04": "　此眾集會廣無邊　　最上乘中已修入",
    "T19n0997_007:0557a05": "　餘未得者傾心念　　為利樂彼問如來",
    "T19n0997_007:0557a06": "　願無等智順時機　　開妙法藏利含識",
    "T19n0997_007:0557a07": "　魔王眷屬當摧殄　　於如來教善修行",
    "T19n0997_007:0557a08": "　大雄智慧無有邊　　善巧無窮無際限",
    "T19n0997_007:0557a09": "　而我智慧不能了　　是故諮問於如來",
    "T19n0997_007:0557a10": "　世尊智慧如實知　　於無量劫長時轉",
    "T19n0997_007:0557a11": "　曠劫懃修今自在　　願開佛智示眾生",
    "T19n0997_007:0557a12": "爾時文殊師利菩薩。說此偈已白佛言世尊。",
    "T19n0997_007:0557a13": "如來境界不可思議。非是菩薩稱量境界。而",
    "T19n0997_007:0557a14": "佛智慧說法無倦。大悲憐愍不捨眾生故我",
    "T19n0997_007:0557a15": "承佛力敢欲諮問。世尊云何名為菩薩瓔珞。",
    "T19n0997_007:0557a16": "云何菩薩瓔珞莊嚴。云何菩薩得殊勝行。云",
    "T19n0997_007:0557a17": "何菩薩得不思議妙法光明。遠離愚闇及諸",
    "T19n0997_007:0557a18": "疑惑。云何菩薩得於如來。大法明門悉能清",
    "T19n0997_007:0557a19": "淨。善哉世尊唯願為我。決定宣說諸菩薩",
    "T19n0997_007:0557a20": "眾出生法門。若諸菩薩得聞此已。能破眾魔",
    "T19n0997_007:0557a21": "煩惱怨敵。入一切法永無疑惑。現前了知如",
    "T19n0997_007:0557a22": "來境界。漸次深入諸菩薩境。復能漸入一切",
    "T19n0997_007:0557a23": "智境。知眾生心淨眾生行。遊諸佛剎摧伏魔",
    "T19n0997_007:0557a24": "軍。速能攝受一切佛教。於一切法自在而轉。",
    "T19n0997_007:0557a25": "爾時世尊告文殊師利菩薩言。善哉善哉善男",
    "T19n0997_007:0557a26": "子。汝能發起大勇猛心作師子吼。問於如來",
    "T19n0997_007:0557a27": "如是妙義。汝已能於一切如來無量境界。明",
    "T19n0997_007:0557a28": "了通達能問斯義。善男子諦聽諦聽善思念",
    "T19n0997_007:0557a29": "之。吾當為汝分別解說。如是境界及餘無量",
    "T19n0997_007:0557b01": "諸功德法。皆令汝等速得圓滿。於一切法自",
    "T19n0997_007:0557b02": "在而轉。文殊師利唯然受教。佛告文殊師利",
    "T19n0997_007:0557b03": "言。善男子一切菩薩。皆悉具有四種瓔珞。云",
    "T19n0997_007:0557b04": "何為四。所謂戒為瓔珞定為瓔珞。慧為瓔珞",
    "T19n0997_007:0557b05": "陀羅尼門以為瓔珞。是名為四。善男子云何",
    "T19n0997_007:0557b06": "名為戒為瓔珞。善男子菩薩有一淨戒瓔珞。",
    "T19n0997_007:0557b07": "謂於眾生起無瞋恚無障礙心。令諸眾生見",
    "T19n0997_007:0557b08": "皆歡喜無有厭足。",
    "T19n0997_007:0557b09": "復次善男子菩薩有二淨戒瓔珞。所謂閉惡",
    "T19n0997_007:0557b10": "趣門開人天路。",
    "T19n0997_007:0557b11": "復次善男子菩薩有三淨戒瓔珞。謂身口意",
    "T19n0997_007:0557b12": "皆悉清淨。",
    "T19n0997_007:0557b13": "復次善男子菩薩有四淨戒瓔珞。謂所欲皆",
    "T19n0997_007:0557b14": "遂所願皆成。所樂皆得始終究竟。",
    "T19n0997_007:0557b15": "復次善男子菩薩有五淨戒瓔珞。謂具足三",
    "T19n0997_007:0557b16": "昧具足智慧具足解脫。具足解脫知見具足",
    "T19n0997_007:0557b17": "大般涅槃。",
    "T19n0997_007:0557b18": "復次善男子菩薩有六淨戒瓔珞。謂不破戒",
    "T19n0997_007:0557b19": "終無悔故。不穿漏戒。無餘過故。不雜戒無和",
    "T19n0997_007:0557b20": "合故。清淨戒長白法故。自在戒隨意所往體",
    "T19n0997_007:0557b21": "具足故。自在轉戒於一切時智自在故。",
    "T19n0997_007:0557b22": "復次善男子菩薩有七淨戒瓔珞。所謂施得",
    "T19n0997_007:0557b23": "清淨忍得清淨。勤得清淨定得清淨。慧得清",
    "T19n0997_007:0557b24": "淨方便得清淨不放逸得清淨。",
    "T19n0997_007:0557b25": "復次善男子菩薩有八淨戒瓔珞各別圓滿。",
    "T19n0997_007:0557b26": "所謂十地圓滿不悔圓滿。不懈怠圓滿不嫌",
    "T19n0997_007:0557b27": "恨圓滿。供養佛圓滿離八難圓滿。修布施圓",
    "T19n0997_007:0557b28": "滿得善友圓滿。",
    "T19n0997_007:0557b29": "復次善男子菩薩有九淨戒瓔珞。云何為九。",
    "T19n0997_007:0557c01": "所謂得無所畏得無驚怖。得決定心得近寂",
    "T19n0997_007:0557c02": "靜。得調伏心得無貪心得勇悍心得知一切",
    "T19n0997_007:0557c03": "眾生心念得寂靜地。是名為九。",
    "T19n0997_007:0557c04": "復次善男子菩薩。有十淨戒瓔珞云何為。十",
    "T19n0997_007:0557c05": "所謂身瓔珞。圓滿相好為莊嚴故。語瓔珞。如",
    "T19n0997_007:0557c06": "說修行為莊嚴故。意瓔珞。以無煩惱為莊嚴",
    "T19n0997_007:0557c07": "故。剎土瓔珞。以圓滿願為莊嚴故。利他瓔珞。",
    "T19n0997_007:0557c08": "能清淨心為莊嚴故。生處瓔珞。不造諸惡為",
    "T19n0997_007:0557c09": "莊嚴故。菩薩行瓔珞。隨學佛行為莊嚴故。智",
    "T19n0997_007:0557c10": "慧瓔珞。了一切法皆悉幻化為莊嚴故。菩提",
    "T19n0997_007:0557c11": "場瓔珞。一切善根皆悉迴向為莊嚴故。力無",
    "T19n0997_007:0557c12": "所畏佛不共法以為瓔珞。不捨淨戒根本體",
    "T19n0997_007:0557c13": "性為莊嚴故是名為十。",
    "T19n0997_007:0557c14": "善男子云何菩薩修諸三昧瓔珞莊嚴。善男",
    "T19n0997_007:0557c15": "子菩薩有於一種三昧瓔珞莊嚴。云何為一。",
    "T19n0997_007:0557c16": "謂於一切眾生界中發起慈心。善男子菩薩",
    "T19n0997_007:0557c17": "復有二種三昧瓔珞莊嚴。謂質直心及柔軟",
    "T19n0997_007:0557c18": "心。菩薩復有三種三昧瓔珞莊嚴。所謂非幻",
    "T19n0997_007:0557c19": "非諂非假。菩薩復有四種三昧瓔珞莊嚴。謂",
    "T19n0997_007:0557c20": "不隨順欲不隨順瞋。不順於癡不順於怖。菩",
    "T19n0997_007:0557c21": "薩復有五種三昧瓔珞莊嚴。所謂斷於五種",
    "T19n0997_007:0557c22": "障礙。一者愛欲二者瞋害三者昏沈四者掉",
    "T19n0997_007:0557c23": "悔五者疑心。斷此五蓋以為莊嚴。菩薩復有",
    "T19n0997_007:0557c24": "六種三昧瓔珞莊嚴。謂念佛念法念僧。念戒",
    "T19n0997_007:0557c25": "念捨念天。菩薩復有七種三昧瓔珞莊嚴謂",
    "T19n0997_007:0557c26": "不忘失菩提之心。隨順修學七菩提分。謂念",
    "T19n0997_007:0557c27": "覺分擇法覺分。精進覺分喜覺分。輕安覺分",
    "T19n0997_007:0557c28": "捨覺分定覺分。菩薩復有八種三昧瓔珞莊",
    "T19n0997_007:0557c29": "嚴。謂八聖道。正見正思惟正語正業。正命正",
    "T19n0997_007:0558a01": "精進正念正定。菩薩復有九種三昧瓔珞莊",
    "T19n0997_007:0558a02": "嚴。云何為九。善男子此菩薩心無有忘失。大",
    "T19n0997_007:0558a03": "悲威力不捨眾生。修習建立九次第定。謂離",
    "T19n0997_007:0558a04": "欲惡不善法。有尋有伺離生喜樂。入於初禪",
    "T19n0997_007:0558a05": "得圓滿住。除滅尋伺內淨一心。無尋無伺定",
    "T19n0997_007:0558a06": "生喜樂。入第二禪得圓滿住。離喜住捨有念",
    "T19n0997_007:0558a07": "正知身受樂諸聖所說能捨有念受樂。入第",
    "T19n0997_007:0558a08": "三禪得圓滿住。斷樂先除苦憂喜已滅。不苦",
    "T19n0997_007:0558a09": "不樂捨念清淨。入第四禪得圓滿住。超一切",
    "T19n0997_007:0558a10": "色想滅有對想。不念種種想入無邊虛空。於",
    "T19n0997_007:0558a11": "空無邊處得圓滿住。超過一切空無邊處。入",
    "T19n0997_007:0558a12": "無邊識。於無邊識處得圓滿住。超一切識無",
    "T19n0997_007:0558a13": "邊處。入無少所有。於無所有處得圓滿住。超",
    "T19n0997_007:0558a14": "過一切無所有處。入非想非非想處。於非想",
    "T19n0997_007:0558a15": "非非想處得圓滿住。超過一切非想非非想",
    "T19n0997_007:0558a16": "處。入滅受想定。於滅受想定得圓滿住。如是",
    "T19n0997_007:0558a17": "善巧方便力故真際現前。由先滅力於此安",
    "T19n0997_007:0558a18": "住。然後利樂一切眾生。隨諸法門令得成熟。",
    "T19n0997_007:0558a19": "是名菩薩九種三昧瓔珞莊嚴。善男子菩薩",
    "T19n0997_007:0558a20": "復有十種三昧瓔珞莊嚴。何等為十。所謂法",
    "T19n0997_007:0558a21": "性無亂故。妙定圓滿故。不捨精進故。常樂寂",
    "T19n0997_007:0558a22": "靜故。不斷善根故。心不散亂故。身得安樂故。",
    "T19n0997_007:0558a23": "觀察諸法故。得心自在故。得聖種性故。善男",
    "T19n0997_007:0558a24": "子此是菩薩十種三昧瓔珞莊嚴。",
    "T19n0997_007:0558a25": "善男子云何名為菩薩智慧瓔珞莊嚴。善男",
    "T19n0997_007:0558a26": "子菩薩摩訶薩有一智慧瓔珞莊嚴。云何為",
    "T19n0997_007:0558a27": "一。所謂一切法中斷除疑惑。復次善男子菩",
    "T19n0997_007:0558a28": "薩復有二種智慧瓔珞莊嚴。謂遠離惡作現",
    "T19n0997_007:0558a29": "起煩惱。菩薩復有三種智慧瓔珞莊嚴。謂",
    "T19n0997_007:0558b01": "斷除愚癡破無明藏除去黑暗。菩薩復有四",
    "T19n0997_007:0558b02": "種智慧瓔珞莊嚴。謂知苦智慧斷集智慧。證",
    "T19n0997_007:0558b03": "滅智慧修道智慧。菩薩復有五種智慧瓔珞",
    "T19n0997_007:0558b04": "莊嚴。謂戒蘊清淨。戒體如空不可得故。定蘊",
    "T19n0997_007:0558b05": "清淨。發勝智慧起動念故。解脫蘊清淨。一",
    "T19n0997_007:0558b06": "切諸法體無二故。解脫知見蘊清淨。了知三",
    "T19n0997_007:0558b07": "世體平等故。法蘊清淨。諸法體性無染著故。",
    "T19n0997_007:0558b08": "菩薩復有六種智慧瓔珞莊嚴。謂布施波羅",
    "T19n0997_007:0558b09": "蜜多三輪清淨。謂我輪清淨。知我如幻體平",
    "T19n0997_007:0558b10": "等故。眾生輪清淨。了所化生皆如夢故。菩提",
    "T19n0997_007:0558b11": "心輪清淨。不求世間異熟果故。淨戒波羅蜜",
    "T19n0997_007:0558b12": "多三輪清淨。謂身輪清淨。猶如鏡像體平等",
    "T19n0997_007:0558b13": "故。語輪清淨。猶如谷響體平等故。意輪清淨。",
    "T19n0997_007:0558b14": "了心如幻體平等故。安忍波羅蜜多三輪清",
    "T19n0997_007:0558b15": "淨。謂離瞋清淨。忍受麁惡加毀辱故。離愛清",
    "T19n0997_007:0558b16": "淨。斷於稱讚敬養等故。斷支節清淨。觀察法",
    "T19n0997_007:0558b17": "身體無二故。精進波羅蜜多三輪清淨。謂無",
    "T19n0997_007:0558b18": "功用清淨。觀察生死猶如夢故。堅固清淨。心",
    "T19n0997_007:0558b19": "如金剛不可壞故。取捨清淨。超過諸相無取",
    "T19n0997_007:0558b20": "捨故。靜慮波羅蜜多三輪清淨。謂本性清淨",
    "T19n0997_007:0558b21": "無轉智故。妙觀清淨。無執著故。因緣清淨。生",
    "T19n0997_007:0558b22": "神通故。方便波羅蜜多三輪清淨。謂財攝清",
    "T19n0997_007:0558b23": "淨。成熟一切眾生界故。總持清淨。受持一切",
    "T19n0997_007:0558b24": "妙法門故。大願清淨。莊嚴種種淨佛剎故。菩",
    "T19n0997_007:0558b25": "薩復有七種智慧瓔珞莊嚴。所謂無念智慧。",
    "T19n0997_007:0558b26": "住於離念四念住故。無生滅智住正斷故。身",
    "T19n0997_007:0558b27": "心寂靜住神足故。具知根智住諸根故。摧破",
    "T19n0997_007:0558b28": "四魔住諸力故。知法本性住七覺故。知去來",
    "T19n0997_007:0558b29": "智住八聖故。菩薩復有八種智慧瓔珞莊嚴。",
    "T19n0997_007:0558c01": "謂知妙正智入寂靜故。知深觀智無翳障故。",
    "T19n0997_007:0558c02": "知諸蘊智悟法蘊故。知諸界智空平等故。知",
    "T19n0997_007:0558c03": "諸處智了空聚故。知因緣智住無我故。知真",
    "T19n0997_007:0558c04": "諦智心無亂故。知厭離智如實觀察真實法",
    "T19n0997_007:0558c05": "故。菩薩復有九種智慧瓔珞莊嚴。云何為九。",
    "T19n0997_007:0558c06": "謂知過去智前際清淨故。知未來智後際清",
    "T19n0997_007:0558c07": "淨故。知現在智中際清淨故。知正定智因無",
    "T19n0997_007:0558c08": "滅故。知不定智緣和合故。知邪定智邪業成",
    "T19n0997_007:0558c09": "故。佛平等智法身德故。法平等智法無染故。",
    "T19n0997_007:0558c10": "僧平等智無為德故。是名為九。菩薩復有十",
    "T19n0997_007:0558c11": "種智慧瓔珞莊嚴。何等為十。所謂知如幻智",
    "T19n0997_007:0558c12": "積集相故。知如夢智分別相故。知如焰智輪",
    "T19n0997_007:0558c13": "轉相故。知如像智不往來故。知如影智因緣",
    "T19n0997_007:0558c14": "合故。知如響智緣起相故。知法界智不可壞",
    "T19n0997_007:0558c15": "故。知真如智無住相故。知真際智湛然淨故。",
    "T19n0997_007:0558c16": "知有為智無為性故。是名為十。善男子是名",
    "T19n0997_007:0558c17": "菩薩十種智慧瓔珞莊嚴。善男子云何名為",
    "T19n0997_007:0558c18": "一切菩薩陀羅尼門瓔珞莊嚴。善男子菩薩",
    "T19n0997_007:0558c19": "有一陀羅尼門瓔珞莊嚴。云何為一。所謂正",
    "T19n0997_007:0558c20": "念不忘。",
    "T19n0997_007:0558c21": "復次善男子菩薩有二陀羅尼門瓔珞莊嚴。",
    "T19n0997_007:0558c22": "謂文持義持。菩薩有三陀羅尼門瓔珞莊嚴。",
    "T19n0997_007:0558c23": "謂於義善巧。於文善巧分析善巧。菩薩有四",
    "T19n0997_007:0558c24": "陀羅尼門瓔珞莊嚴。謂不著語不謇澁語。分",
    "T19n0997_007:0558c25": "明辯語無雜亂語。菩薩有五陀羅尼門瓔珞",
    "T19n0997_007:0558c26": "莊嚴。謂知所聞義隨順行故。知諸文身隨順",
    "T19n0997_007:0558c27": "行故。知了義經隨順行故。知於一切補特伽",
    "T19n0997_007:0558c28": "羅音聲法智隨順行故。知諸世間出世間法",
    "T19n0997_007:0558c29": "隨順行故。菩薩有六陀羅尼門瓔珞莊嚴。所",
    "T19n0997_007:0559a01": "謂如所說理而修行故。證真起說隨宜演故。",
    "T19n0997_007:0559a02": "所言誠諦無諂誑故。言常威德不捨大悲說",
    "T19n0997_007:0559a03": "正法故。善知根器巧能演說無增減故。得世",
    "T19n0997_007:0559a04": "間智知時而說不非時故。菩薩有七陀羅尼",
    "T19n0997_007:0559a05": "門瓔珞莊嚴。所謂迅疾辯捷利辯。如意辯無",
    "T19n0997_007:0559a06": "著辯。威德辯無錯謬辯。一切世間最上妙",
    "T19n0997_007:0559a07": "辯。菩薩有八陀羅尼門瓔珞莊嚴。所謂善知",
    "T19n0997_007:0559a08": "天語龍語。夜叉語乾闥婆語。阿修羅語迦樓",
    "T19n0997_007:0559a09": "羅語。緊那羅語摩睺羅加人非人等。乃至一",
    "T19n0997_007:0559a10": "切眾生語言。菩薩有九陀羅尼門瓔珞莊嚴。",
    "T19n0997_007:0559a11": "何等為九。所謂處眾無畏。摧諸異學。說法無",
    "T19n0997_007:0559a12": "畏。善答問難知廣大說。知隨意說。行正直行",
    "T19n0997_007:0559a13": "顯金剛力。示現劫燒破著常想。說諸乘法成",
    "T19n0997_007:0559a14": "就眾生。是名為九。菩薩有十陀羅尼門瓔珞",
    "T19n0997_007:0559a15": "莊嚴。云何為十。所謂善能除斷一切疑難。善",
    "T19n0997_007:0559a16": "知一切廣大法門。善得無師自然智慧。善說",
    "T19n0997_007:0559a17": "無盡字句法門。善說一切圓滿深義。善能開",
    "T19n0997_007:0559a18": "示無邊佛法。善說無邊煩惱過患。善說無量",
    "T19n0997_007:0559a19": "深解脫門。善能深入眾生根性。善入如來無",
    "T19n0997_007:0559a20": "著無礙辯才智慧。是名為十。善男子是名菩",
    "T19n0997_007:0559a21": "薩陀羅尼門瓔珞莊嚴。",
    "T19n0997_007:0559a22": "守護國界主陀羅尼經卷第七"
}