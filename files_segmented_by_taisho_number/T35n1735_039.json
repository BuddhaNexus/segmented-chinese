{
    "T35n1735_039:0800b20": "大方廣佛華嚴經疏卷第三十九(入第",
    "T35n1735_039:0800b21": "三十七經)",
    "T35n1735_039:0800b23": "唐清涼山大華嚴寺沙門澄觀撰",
    "T35n1735_039:0800b24": "第六現前地。所以來者。已說諸諦相應慧。",
    "T35n1735_039:0800b25": "次說緣起流轉止息相應慧。寄緣覺地故次",
    "T35n1735_039:0800b26": "來也。又四地出世未能隨世。五地能隨。而",
    "T35n1735_039:0800b27": "不能破染淨之見。此地觀察無染淨法界。",
    "T35n1735_039:0800b28": "破彼見故。故瑜伽云。前地雖能於生死涅",
    "T35n1735_039:0800b29": "槃棄捨。一向背趣作意。而未能於生死流",
    "T35n1735_039:0800c01": "轉如實觀察。又由於彼多生厭故。未能多",
    "T35n1735_039:0800c02": "住無相作意。為令此分得圓滿。故精勤修",
    "T35n1735_039:0800c03": "習令得圓滿。故次來也。名現前者。莊嚴論",
    "T35n1735_039:0800c04": "云。不住生死涅槃。觀慧現前故。此約初住",
    "T35n1735_039:0800c05": "地。以前五地雙觀故。今得現前。十住論云。",
    "T35n1735_039:0800c06": "降魔事已。菩薩道法皆現在前。亦約初說。",
    "T35n1735_039:0800c07": "瑜伽引深密云。現前觀察諸行流轉。又於",
    "T35n1735_039:0800c08": "無相多修作意。方得現前者。多修無相此",
    "T35n1735_039:0800c09": "約地初觀十平等故。觀察流轉。此約地中",
    "T35n1735_039:0800c10": "已入地竟。方觀緣起故。攝論云。由緣起智。",
    "T35n1735_039:0800c11": "能令般若波羅蜜多現在前故。此釋正順今",
    "T35n1735_039:0800c12": "經約地中說。無性釋云。謂此地中住緣起",
    "T35n1735_039:0800c13": "智。由此智力。令無分別智而得現前。悟一",
    "T35n1735_039:0800c14": "切法無染無淨。唯識同於攝論。上本分云。",
    "T35n1735_039:0800c15": "有間般若現前者。揀後地故。故所斷障亦",
    "T35n1735_039:0800c16": "斷染淨。唯識名為麁相現行障。謂所知障中",
    "T35n1735_039:0800c17": "俱生一分。執有染淨麁相現行。彼障六地無",
    "T35n1735_039:0800c18": "染淨道。入六地時便能永斷。以觀十平等",
    "T35n1735_039:0800c19": "故。由斯六地。說斷二愚及彼麁重。一現觀",
    "T35n1735_039:0800c20": "察行流轉愚。即是此中執有染者。諸行流轉",
    "T35n1735_039:0800c21": "染分攝故。二相多現行愚。即是此中執有淨",
    "T35n1735_039:0800c22": "相故相觀多行。未能多時住無相觀。初愚",
    "T35n1735_039:0800c23": "即執苦集。後愚即執滅道。本分名微細煩",
    "T35n1735_039:0800c24": "惱習者。執細染淨即是煩惱。形於前地故",
    "T35n1735_039:0800c25": "說為微。唯識形後名為麁相。由斷此愚便",
    "T35n1735_039:0800c26": "證無染淨真如。謂此真如本性無染。亦不",
    "T35n1735_039:0800c27": "可說後方淨故。攝論名為無染淨法界。後",
    "T35n1735_039:0800c28": "成般若行。亦得自他相續無染淨果。其揆一",
    "T35n1735_039:0800c29": "也。後正釋文亦有三分。初讚請分九頌分",
    "T35n1735_039:0801a01": "二。前八頌半讚。後半頌請讚中分二。初一菩",
    "T35n1735_039:0801a02": "薩讚餘諸天讚供。於中三。初一天眾。次一",
    "T35n1735_039:0801a03": "天王。後五頌半天女。於中初三句集經者敘",
    "T35n1735_039:0801a04": "述。標讚佛果。佛語下正讚。此句讚教。次",
    "T35n1735_039:0801a05": "一偈讚理。次三偈讚行。於中初偈悲智無",
    "T35n1735_039:0801a06": "礙行。後二十度圓修行。本絕諸惡者。見惡",
    "T35n1735_039:0801a07": "可除非真持戒。善達性空即般若度。分別法",
    "T35n1735_039:0801a08": "即方便度。智力即二度。博濟兼願。後半結",
    "T35n1735_039:0801a09": "默。第二正說亦分為二。初地行後地果。前",
    "T35n1735_039:0801a10": "中同於前地亦有三分。一勝慢對治。二佛",
    "T35n1735_039:0801a11": "子至如是觀已下。明不住道行勝。三佛子",
    "T35n1735_039:0801a12": "至以如是十種下。明彼果勝。亦初分即入",
    "T35n1735_039:0801a13": "心。後二即住心。住中前即攝正心住。後即",
    "T35n1735_039:0801a14": "攝善現行及隨順善根迴向。至文當知。今",
    "T35n1735_039:0801a15": "且依論。然三分雖同而漸超勝。勝相云何。",
    "T35n1735_039:0801a16": "謂第四地說眾生我慢解法慢治。第五地中",
    "T35n1735_039:0801a17": "說身淨慢治。今第六地說取染淨相慢治。所",
    "T35n1735_039:0801a18": "治漸細故曰勝也。所治既細。後二亦過染淨",
    "T35n1735_039:0801a19": "慢者。前觀四諦。苦集名染滅道為淨。又十",
    "T35n1735_039:0801a20": "平等隨順如道。但約淨說。染相未亡對染",
    "T35n1735_039:0801a21": "有淨。亦名取淨。今以十染淨平等法而為",
    "T35n1735_039:0801a22": "能治。下觀緣起。雖有染淨悟空深故。不",
    "T35n1735_039:0801a23": "名取慢。今初勝慢治中分四。一牒前標後。",
    "T35n1735_039:0801a24": "二何等下。徵列十心。三菩薩如是下。結其",
    "T35n1735_039:0801a25": "行能。四得明利下。辨行分齊。列中十句。初",
    "T35n1735_039:0801a26": "總餘別。總云一切法者。論云。是十二入以",
    "T35n1735_039:0801a27": "三科中蘊不攝。無為處界攝盡。而處次於",
    "T35n1735_039:0801a28": "蘊。又名生門順無生義。故偏舉之。言無相",
    "T35n1735_039:0801a29": "者。論云。自性無相故。謂十二入緣成之相。",
    "T35n1735_039:0801b01": "有來即無。非推之使無。故云自性無也。",
    "T35n1735_039:0801b02": "故瑜伽云。由有勝義自性無相平等性故。",
    "T35n1735_039:0801b03": "亦同淨名不念內外行於平等等。別中九",
    "T35n1735_039:0801b04": "句明。九種相皆自性無故論云。相分別對",
    "T35n1735_039:0801b05": "治有九種。謂體生等九。是其所治。無之一字",
    "T35n1735_039:0801b06": "是自性無。以為能治。論以初自性無貫下",
    "T35n1735_039:0801b07": "九句。故但顯所治相之差別。一無體故平等",
    "T35n1735_039:0801b08": "者。論經云無想。論云。十二入自相想。謂內",
    "T35n1735_039:0801b09": "六根取外六塵之相。總名為想。即十二入",
    "T35n1735_039:0801b10": "之體故。今經云體想取像為體故。亦自性",
    "T35n1735_039:0801b11": "無故。經云無體故平等。下皆準此。上遣分",
    "T35n1735_039:0801b12": "別心。二生者念展轉行相。謂諸入苦果虛",
    "T35n1735_039:0801b13": "妄分別為本故。三成者生展轉行相。謂生即",
    "T35n1735_039:0801b14": "苦果從果起因。故云展轉。上二遣染分依",
    "T35n1735_039:0801b15": "他。但舉緣成已顯無生無我義矣。四即",
    "T35n1735_039:0801b16": "遣淨相。謂本來自淨。非滅惑方淨故平等。",
    "T35n1735_039:0801b17": "五遣分別相。謂道能分別揀擇滅惑。若有",
    "T35n1735_039:0801b18": "分別則有戲論。今本無戲論故無分別。上",
    "T35n1735_039:0801b19": "二遣淨分依他。六遣出沒相。謂真如之性。",
    "T35n1735_039:0801b20": "在妄為沒離垢為出。今妄體即真故無可",
    "T35n1735_039:0801b21": "捨。真體即空故無可取。七遣染相。即由上",
    "T35n1735_039:0801b22": "義染本寂靜。即是真如無別真矣。上二遣",
    "T35n1735_039:0801b23": "圓成。即十二入之真性。八遣我非有相。此",
    "T35n1735_039:0801b24": "有二意。一類前釋。謂有執言但我非有不",
    "T35n1735_039:0801b25": "無於事故云如幻等事有亦不實。二者此",
    "T35n1735_039:0801b26": "句遣無。由上以無遣有。恐便執無。故遣",
    "T35n1735_039:0801b27": "云如幻夢等。但無其實非是全無故。不應",
    "T35n1735_039:0801b28": "執我非有相。諸喻雖異大旨無殊。亦可。八",
    "T35n1735_039:0801b29": "喻別對前來總別八句。謂如幻無相故。如夢",
    "T35n1735_039:0801c01": "想現故。果生如影故。因成如響故。本淨如水",
    "T35n1735_039:0801c02": "月不可取故。正智但是鏡智現故。焰不可",
    "T35n1735_039:0801c03": "攬亦叵捨故。化無心現常寂然故。九遣成",
    "T35n1735_039:0801c04": "壞相。成即是有壞即是無。緣起為成無性為",
    "T35n1735_039:0801c05": "壞。緣成即無性故。有無不二。上之九句。初",
    "T35n1735_039:0801c06": "七以無遣有。次一以喻遣無。後一不二。遣",
    "T35n1735_039:0801c07": "俱則雙非入中矣。又此不二則不壞有無。",
    "T35n1735_039:0801c08": "謂說空遣於有執。說有為遣空。迷有是",
    "T35n1735_039:0801c09": "不異空之有。空是不異有之空。無別空有而",
    "T35n1735_039:0801c10": "為二也。是遣俱句。又既不二。亦不壞有無。",
    "T35n1735_039:0801c11": "則不異無之有。是不有之有。不異有之無。",
    "T35n1735_039:0801c12": "是不無之無。則亦遣俱非。斯乃四句百非諸",
    "T35n1735_039:0801c13": "見皆絕。方為般若現前之因。第三結行入",
    "T35n1735_039:0801c14": "地。文有五句。一牒前所觀十平等法。二自",
    "T35n1735_039:0801c15": "性清淨者。遠離前地染淨慢垢。三隨順真",
    "T35n1735_039:0801c16": "如十平等法。四以無分別心無違所觀。五",
    "T35n1735_039:0801c17": "由前四能得入六地。第四辨行分齊中二",
    "T35n1735_039:0801c18": "句得明利忍。對前顯勝。未得無生對後",
    "T35n1735_039:0801c19": "彰劣。仁王經中說有五忍。謂伏信順無生",
    "T35n1735_039:0801c20": "寂滅。前四各有下中上。地前得伏忍三品。",
    "T35n1735_039:0801c21": "九地如次配。次三忍十地及佛得寂滅忍。若",
    "T35n1735_039:0801c22": "瓔珞中開出等覺。則亦有三品。今四五六皆",
    "T35n1735_039:0801c23": "得順忍。此當上品治於細慢。故云明利。",
    "T35n1735_039:0801c24": "言隨順者。順後無生忍故。然約實位。初地",
    "T35n1735_039:0801c25": "即得無生。今約寄位。當七八九。寄位何以",
    "T35n1735_039:0801c26": "有此不同。謂若約空無我理為無生者。即",
    "T35n1735_039:0801c27": "初地證如所以名得。今不得者有四義故。",
    "T35n1735_039:0801c28": "一約空理淺深。初地觀法虛假破性顯空。",
    "T35n1735_039:0801c29": "但名無我。今此地中破相趣寂但名平等。",
    "T35n1735_039:0802a01": "若約證實反望由來常寂。無相可生斯理",
    "T35n1735_039:0802a02": "轉深故。七地方得。若約契本常寂斯理最",
    "T35n1735_039:0802a03": "妙故。十地後得。二就行分別。六地已前漸",
    "T35n1735_039:0802a04": "起諸行。謂初願次戒等故名為生。七地已",
    "T35n1735_039:0802a05": "上念念頓起一切諸行。故云無生。三約空",
    "T35n1735_039:0802a06": "有二法。六地已前空有間起。名之為生。七",
    "T35n1735_039:0802a07": "地已上寂用雙行。故名無生。四約修分別。",
    "T35n1735_039:0802a08": "行修未熟名之為生。行修純熟名曰無生。",
    "T35n1735_039:0802a09": "此則七地已還未得無生故。經就八地方",
    "T35n1735_039:0802a10": "顯無生。第二不住道行勝中分三。初總顯",
    "T35n1735_039:0802a11": "心境。二作是念下。別明觀相。三佛子菩薩",
    "T35n1735_039:0802a12": "至如是十種下。結成觀名。今初有二。先如",
    "T35n1735_039:0802a13": "是觀已結前。所以結者由前觀察隨順。得",
    "T35n1735_039:0802a14": "至不住道故。後復以下正顯文有四句。前",
    "T35n1735_039:0802a15": "三辨能觀心。後一標所觀境。前三皆悲後一",
    "T35n1735_039:0802a16": "是智。由此相導故名不住。故論結云不住",
    "T35n1735_039:0802a17": "生死涅槃故。今初三中為物觀緣總稱大",
    "T35n1735_039:0802a18": "悲。隨觀不同故分三別。一首者初義。先起",
    "T35n1735_039:0802a19": "大悲而觀緣故。故論云不捨過去現在未來。",
    "T35n1735_039:0802a20": "大悲攝勝故。以雖同一切智觀觀三世流",
    "T35n1735_039:0802a21": "轉。厭離有為而以大悲為先。故勝二乘。",
    "T35n1735_039:0802a22": "二增上者。論云一切法中智清淨故。謂以",
    "T35n1735_039:0802a23": "道相智觀。不唯但觀三世而遍了諸法故。",
    "T35n1735_039:0802a24": "云一切法中以此導前。令悲增上故。下經",
    "T35n1735_039:0802a25": "云大悲轉增。三滿足者。論云一切種微細因",
    "T35n1735_039:0802a26": "緣集觀故。謂以一切種智委照無遺。故名",
    "T35n1735_039:0802a27": "微細。三悲為次後後轉深。智轉勝故。據論",
    "T35n1735_039:0802a28": "現文。初則雙明悲智。俱護煩惱小乘。後但",
    "T35n1735_039:0802a29": "唯語於智義當但護煩惱。既三俱稱悲。即",
    "T35n1735_039:0802b01": "下三觀則皆雙護凡小。俱通二利皆雙不住",
    "T35n1735_039:0802b02": "也。後句標所觀者。前滅後生染生淨滅故。",
    "T35n1735_039:0802b03": "第二別明觀相即緣起觀。然緣起深義佛教",
    "T35n1735_039:0802b04": "所宗。乘智階差淺深多種。龍樹云因緣有",
    "T35n1735_039:0802b05": "二。一內二外。外即水土穀芽等。內即十二因",
    "T35n1735_039:0802b06": "緣。今正辨內。然外由內變本末相收。即總",
    "T35n1735_039:0802b07": "含法界一大緣起。染淨交徹義門非一。下",
    "T35n1735_039:0802b08": "當略示。今經文內略顯十重。窮究性相以",
    "T35n1735_039:0802b09": "顯無盡。非唯寄位同於二乘。言十重者。",
    "T35n1735_039:0802b10": "一有支相續。二攝歸一心。三自業助成。四不",
    "T35n1735_039:0802b11": "相捨離。五三道不斷。六三際輪迴。七三苦集",
    "T35n1735_039:0802b12": "成。八因緣生滅。九生滅繫縛。十隨順無所有",
    "T35n1735_039:0802b13": "盡。各有逆順即成二十。故下結云。如是逆",
    "T35n1735_039:0802b14": "順觀察。逆即緣滅順即緣生。此約逆順生死",
    "T35n1735_039:0802b15": "流注。以為逆順。若準對法第四。此中逆順",
    "T35n1735_039:0802b16": "彼名染淨。染淨之中各有逆順。則成四十",
    "T35n1735_039:0802b17": "至下當說。今以易故經中略無。但二十重。",
    "T35n1735_039:0802b18": "論。主復以上三悲觀門解此十重。則成六",
    "T35n1735_039:0802b19": "十。古人兼取彼果分中。三空觀之。則有",
    "T35n1735_039:0802b20": "一百八十重。觀於緣起。論三觀者。一相諦",
    "T35n1735_039:0802b21": "差別觀。二大悲隨順觀。三一切相智觀。初但",
    "T35n1735_039:0802b22": "觀二諦有為無有我故。即大悲為首觀也。",
    "T35n1735_039:0802b23": "二悲隨物增。即大悲增上觀。三即委悉窮究",
    "T35n1735_039:0802b24": "因緣性相諸門觀故。即大悲滿足觀。初一下",
    "T35n1735_039:0802b25": "同二乘一切智也。次一自顯菩薩道相智。",
    "T35n1735_039:0802b26": "後即上同諸佛一切種智故。涅槃云。十二",
    "T35n1735_039:0802b27": "因緣下智觀故。得聲聞菩提。中智觀故得緣",
    "T35n1735_039:0802b28": "覺菩提。上智觀故得菩薩菩提。上上智觀故",
    "T35n1735_039:0802b29": "得佛菩提。初二菩提即初觀意。餘二各一可",
    "T35n1735_039:0802c01": "知。前約為物三皆稱悲。今約觀心三皆",
    "T35n1735_039:0802c02": "智觀。是知三句各有悲智相導。融此三觀",
    "T35n1735_039:0802c03": "唯在一心。甚深般若於是而現。然論三觀。",
    "T35n1735_039:0802c04": "雖遍釋經而與十門開合不等。初一切智",
    "T35n1735_039:0802c05": "觀攝經十門。總為三段。一成答相差別。此",
    "T35n1735_039:0802c06": "攝十中初門。二第一義差別。攝經第二門中",
    "T35n1735_039:0802c07": "之半。三名世諦差別。攝餘八門半。所以分",
    "T35n1735_039:0802c08": "三者。初一顯妄我非有。後二顯真俗非無。",
    "T35n1735_039:0802c09": "真辨緣性俗明緣相。義理周備故。第二大",
    "T35n1735_039:0802c10": "悲隨順觀分十為四。一觀眾生愚癡顛倒。",
    "T35n1735_039:0802c11": "攝十門中第一門。二餘處求解脫。攝第二",
    "T35n1735_039:0802c12": "門。三異道求解脫攝次四門。四求異解脫攝",
    "T35n1735_039:0802c13": "後四門。此之四觀初一就情彰過。後三就",
    "T35n1735_039:0802c14": "法辨非。於中二。是所依理非對彼正理。",
    "T35n1735_039:0802c15": "名所取我以為餘處。三是所依行法。非舉",
    "T35n1735_039:0802c16": "其法非明其行失。後一明所求果。非以苦",
    "T35n1735_039:0802c17": "欲捨苦故。第三一切相智觀。攝十為九。一",
    "T35n1735_039:0802c18": "染淨分別觀。攝初半門。二依止觀。攝初門",
    "T35n1735_039:0802c19": "後半及第二門。三方便觀。四因緣相觀。五入",
    "T35n1735_039:0802c20": "諦觀。六力無力信入依觀。七增上慢非增上",
    "T35n1735_039:0802c21": "慢信入觀。上五門如次各攝一門。八無始觀",
    "T35n1735_039:0802c22": "攝八九二門。九種種觀攝第十門。釋相差",
    "T35n1735_039:0802c23": "別至文當知。然其三觀俱通二利。若隨相",
    "T35n1735_039:0802c24": "分別相諦觀即自利次大悲觀明其利他。一",
    "T35n1735_039:0802c25": "切相智通於二利。於中分別復各不同。前",
    "T35n1735_039:0802c26": "五自利次二利他。後二二利成熟。前五中初",
    "T35n1735_039:0802c27": "二通染淨。一示染淨相。二示染淨依。後三",
    "T35n1735_039:0802c28": "惟觀染。於中初二建立染法。一染法之因。",
    "T35n1735_039:0802c29": "二染法之緣。後一就染觀過。次二利他中",
    "T35n1735_039:0803a01": "初一化凡後一化小。後二二利成熟中。初",
    "T35n1735_039:0803a02": "真諦觀見法緣集無本性。故名為無始。後",
    "T35n1735_039:0803a03": "俗諦觀但順緣轉。故云種種。已知大意。次",
    "T35n1735_039:0803a04": "正釋文。依經十段而並以論三觀次第釋",
    "T35n1735_039:0803a05": "之。更無別理。經之十段。前五佛子次三復",
    "T35n1735_039:0803a06": "次。後二又字以為揀別。唯初門中中間有一",
    "T35n1735_039:0803a07": "佛子。今初有支相續門。先依相諦差別觀。三",
    "T35n1735_039:0803a08": "段之中當成答相三字。即分為三。初至則",
    "T35n1735_039:0803a09": "無生處辨定無我。即論明成。謂雙舉解惑",
    "T35n1735_039:0803a10": "釋成無我故。則知緣集但是妄我。二復作",
    "T35n1735_039:0803a11": "是念下。倒惑起緣。即論明答。謂對難釋通",
    "T35n1735_039:0803a12": "無我義故。三後佛子迷真起妄緣相次第。",
    "T35n1735_039:0803a13": "即論明相。此三若望十門。皆顯妄我非有。",
    "T35n1735_039:0803a14": "三自相望合之為二。前二顯起因緣明緣",
    "T35n1735_039:0803a15": "無我。後一起緣次第明緣有相。經依此義",
    "T35n1735_039:0803a16": "中間加一佛子。皆有染淨。今初成者將觀",
    "T35n1735_039:0803a17": "緣起。先釋成無我辨定所宗。一以貫諸則",
    "T35n1735_039:0803a18": "顯十門皆成無我。此是正破我執習氣。文",
    "T35n1735_039:0803a19": "中二句。初言世間受生皆由著我者。即反",
    "T35n1735_039:0803a20": "舉惑情明我非理。但是苦集故。若離此著",
    "T35n1735_039:0803a21": "則無生處者。即順舉解心明理非我。是滅",
    "T35n1735_039:0803a22": "道故。此直順經文。已無我義成矣。論經言",
    "T35n1735_039:0803a23": "受身處生者。以我執習氣。但令自他差別",
    "T35n1735_039:0803a24": "故。論云。五道中所有生死差別。若五道差別",
    "T35n1735_039:0803a25": "自由業招耳。又論主反徵。惑情顯成無我。",
    "T35n1735_039:0803a26": "初徵著我。明凡應同聖過。云若第一義中",
    "T35n1735_039:0803a27": "實有我相者。此按定所執著我之心。即是",
    "T35n1735_039:0803a28": "第一義智。此反以縱立。謂稱實我知故。次",
    "T35n1735_039:0803a29": "云不應世間受身處生者。以理正徵。謂若",
    "T35n1735_039:0803b01": "我是滅理著心是道。則凡應同聖得於涅",
    "T35n1735_039:0803b02": "槃。何以著我世間受生耶。此中應為立過",
    "T35n1735_039:0803b03": "云。若第一義中實有我者。凡應同聖為立",
    "T35n1735_039:0803b04": "宗。以有能證第一義中實我智故為出因。",
    "T35n1735_039:0803b05": "如諸生盡聖人為同喻。此則凡應同聖。凡",
    "T35n1735_039:0803b06": "既同聖即無凡夫。復成一過。次反徵後句。",
    "T35n1735_039:0803b07": "明聖應同凡過云。又復若第一義中實有",
    "T35n1735_039:0803b08": "我相者。若離著我應常生世間。以不稱",
    "T35n1735_039:0803b09": "實同於妄執。非第一義智故。此中應為立",
    "T35n1735_039:0803b10": "過云。以理實有我聖應同凡為宗。次聖證",
    "T35n1735_039:0803b11": "無我違理倒惑非聖智故為出因。如諸凡",
    "T35n1735_039:0803b12": "夫為同喻。此則結成聖應同凡過。聖既同",
    "T35n1735_039:0803b13": "凡則無聖人。復是一過。是以經云若離此",
    "T35n1735_039:0803b14": "著則無生處。則反顯妄情定是過也。二過",
    "T35n1735_039:0803b15": "既成。則無我理昭然可見。第二倒惑起緣。即",
    "T35n1735_039:0803b16": "論明答。答外伏難故。兩難二答。一執情徵",
    "T35n1735_039:0803b17": "理難。情乖正理答。二常求下。執相徵實難。相",
    "T35n1735_039:0803b18": "不依我答。今初難云。若實無我云何著我。如",
    "T35n1735_039:0803b19": "空中無人豈計有人。既著於我不著無我。",
    "T35n1735_039:0803b20": "明知有我。答云。由無智故於無我處執著",
    "T35n1735_039:0803b21": "於我。非由有我。如翳見空華豈空中有",
    "T35n1735_039:0803b22": "華。第二難云。若實無我。何以貪著於我世間",
    "T35n1735_039:0803b23": "受生為緣次第。明知有我。方得為緣次第",
    "T35n1735_039:0803b24": "生起。答云。正由無我計我癡愛為本。倒惑",
    "T35n1735_039:0803b25": "造業乃至老死何要我耶。答意正爾。就文",
    "T35n1735_039:0803b26": "分三。初明倒惑順起染緣。二此因緣故下。",
    "T35n1735_039:0803b27": "正智逆觀。結酬無我。三菩薩如是下。就人",
    "T35n1735_039:0803b28": "結觀。今初。然十二支即為十二別。亦無間",
    "T35n1735_039:0803b29": "然。而諸論中多攝為四。一能引支。謂無明",
    "T35n1735_039:0803c01": "行能引識等五果種故。二所引支。謂識等五",
    "T35n1735_039:0803c02": "是前二支所引發故。三能生支。謂愛取有",
    "T35n1735_039:0803c03": "近生當來生老死故。四所生支。即生老死",
    "T35n1735_039:0803c04": "是愛取有近所生故。此約二世一重因果。明",
    "T35n1735_039:0803c05": "生引別。若依三世兩重因果。則生引互通。今",
    "T35n1735_039:0803c06": "經並具。且依十二文分為五。初至有無",
    "T35n1735_039:0803c07": "辨無明支。無智是癡常求有無。即是有愛。然",
    "T35n1735_039:0803c08": "依三世。諸惑謝往總名無明。略舉發潤有",
    "T35n1735_039:0803c09": "支本故。若約二世。雖諸煩惱皆能發潤。而",
    "T35n1735_039:0803c10": "發業位無明力增。故名無明。唯取能發正",
    "T35n1735_039:0803c11": "感後世善惡業者。以為其體。希常為有。",
    "T35n1735_039:0803c12": "於有樂事欲常住故。求斷為無。於有苦",
    "T35n1735_039:0803c13": "事願斷滅故。次不正思惟至增長明行支。",
    "T35n1735_039:0803c14": "文有七句。初三行過。次三行體。後一結成。",
    "T35n1735_039:0803c15": "初云不正思惟者。是行俱無明。涅槃說此",
    "T35n1735_039:0803c16": "為無明因。亦無明攝。躡前起後故因果互",
    "T35n1735_039:0803c17": "舉。次句就人彰過。謂起妄行者必是凡夫。",
    "T35n1735_039:0803c18": "無明為因求有造業故。故初地云凡所作",
    "T35n1735_039:0803c19": "業皆顛倒相應。反示菩薩勝義。謂菩薩雖",
    "T35n1735_039:0803c20": "行於有起於善行。以明為因。不求有造",
    "T35n1735_039:0803c21": "不名妄行。下句就法彰過。論云。示於解",
    "T35n1735_039:0803c22": "脫處不正行故。若行涅槃路方為正道。次",
    "T35n1735_039:0803c23": "三句辨行體相。以三業相應思造三行故。",
    "T35n1735_039:0803c24": "謂由迷異熟愚違正信解。起感三塗惡業",
    "T35n1735_039:0803c25": "及人天別報苦業。皆名罪行。然別必兼總。",
    "T35n1735_039:0803c26": "唯感別報非行支故。由迷真實義愚。不知",
    "T35n1735_039:0803c27": "三界皆苦。妄謂為樂。起欲界善業名福行。",
    "T35n1735_039:0803c28": "八禪淨業名不動行。後句結成行支。謂作",
    "T35n1735_039:0803c29": "已無悔積集增長。有遷流故。次於諸行下。",
    "T35n1735_039:0804a01": "明識支。謂既發行已由行熏心。令此本識",
    "T35n1735_039:0804a02": "能招當來生老死故。名之為種。若無行熏",
    "T35n1735_039:0804a03": "終不成種故。云於諸行中植心種字。即是",
    "T35n1735_039:0804a04": "所引識等五種。於一剎那為行所集。無有",
    "T35n1735_039:0804a05": "前後。約為異熟六根之種。名六處支。為異",
    "T35n1735_039:0804a06": "熟觸受種名觸受支。除本識種為識支體。",
    "T35n1735_039:0804a07": "及此三種諸餘異熟蘊種。皆名色支故無前",
    "T35n1735_039:0804a08": "後。因位難知。但依當起分位。說五有殊。五",
    "T35n1735_039:0804a09": "不離心但名心種。又隱餘四就現說故。",
    "T35n1735_039:0804a10": "然唯識論中。但識等種以為所引。而集論中",
    "T35n1735_039:0804a11": "說此識支。通於能引。正取業種為識支",
    "T35n1735_039:0804a12": "故。識種乃是名色支攝。緣起經說通能所",
    "T35n1735_039:0804a13": "引。業種識種俱名識故。識種但是名色所依。",
    "T35n1735_039:0804a14": "非名色故。不同集論。今經意同緣起經說。",
    "T35n1735_039:0804a15": "通取二故。雙舉行識論云此中起心種子",
    "T35n1735_039:0804a16": "者。示生老死體性者。謂未來二果。以此識",
    "T35n1735_039:0804a17": "種為親因故。次有漏有取成上種義。謂行",
    "T35n1735_039:0804a18": "及識等名言種子。皆通無漏。今與三漏相",
    "T35n1735_039:0804a19": "應故名有支。如初地中。以欲等四流起心",
    "T35n1735_039:0804a20": "種故。有漏是愛有取是取。愛取潤故能招後",
    "T35n1735_039:0804a21": "有。次復起下。辨名色支。初之二句文含二",
    "T35n1735_039:0804a22": "意。一者成上種義。由起生死心得種名。二",
    "T35n1735_039:0804a23": "者總標後義。現行名等皆生老死故。即同初",
    "T35n1735_039:0804a24": "地。於三界田中復生苦芽。所謂下。別亦有",
    "T35n1735_039:0804a25": "二意。一通約十二自此至生名色芽。是識",
    "T35n1735_039:0804a26": "生名色。二為顯前來已具十因。則辨有支",
    "T35n1735_039:0804a27": "生於生死。名色居初次第辨耳。謂由前心",
    "T35n1735_039:0804a28": "等五種。有漏有取愛取潤故。復起後有。是標",
    "T35n1735_039:0804a29": "有支生於二果。今別顯有支之相故。唯識",
    "T35n1735_039:0804b01": "云。愛取合潤能引業種及所引因。轉名為有。",
    "T35n1735_039:0804b02": "俱能近有後有果故。瑜伽第十唯說業種",
    "T35n1735_039:0804b03": "名為有者。此能正感異熟果故。如後段說。",
    "T35n1735_039:0804b04": "三十八中復說。唯識等五名為有者。親生當",
    "T35n1735_039:0804b05": "來識等五故。實則總有八支共立有名。唯",
    "T35n1735_039:0804b06": "除無明通有成九。今經復加無明。則通前",
    "T35n1735_039:0804b07": "十因共招二果。若以十二是前世二果。則",
    "T35n1735_039:0804b08": "一世中具十二。矣。且約有支文有六緣。一",
    "T35n1735_039:0804b09": "業為田。即是行種望所生果。但為增上緣",
    "T35n1735_039:0804b10": "故。二識為種。即是識等五種。為後生死作",
    "T35n1735_039:0804b11": "親因故。如世種植依田肥瘦。然其菽麥隨",
    "T35n1735_039:0804b12": "自種生。論總釋云。隨順攝取罪福等行業",
    "T35n1735_039:0804b13": "為地故。此正明隨順。於愛攝前行識之種。",
    "T35n1735_039:0804b14": "而成有支也。三無明闇覆。論主取前經無",
    "T35n1735_039:0804b15": "明故。云前說無智闇障。無明覆蔽故。此則",
    "T35n1735_039:0804b16": "依於等能發起遠為助故。亦是舉於前世",
    "T35n1735_039:0804b17": "例今世故。準唯識意非前發業無明。即是",
    "T35n1735_039:0804b18": "覆業無明。亦是愛攝。即迷外增上果愚。又",
    "T35n1735_039:0804b19": "諸煩惱皆能潤故。以約十因同一世故。四",
    "T35n1735_039:0804b20": "愛水為潤。論主指前常求有無之愛。即是舉",
    "T35n1735_039:0804b21": "例。亦即是前標中有漏。以前有愛無明攝故。",
    "T35n1735_039:0804b22": "五我慢溉灌者。即是取支。要數溉灌方生有",
    "T35n1735_039:0804b23": "芽。我語等取為我慢故。若悟無我容不生",
    "T35n1735_039:0804b24": "故。六見網增長亦是取支。見取攝故。我見為",
    "T35n1735_039:0804b25": "本諸見生故。令無漏法不能壞故。名之為",
    "T35n1735_039:0804b26": "網。論總釋云。如是住如是生心者。總顯生",
    "T35n1735_039:0804b27": "名色芽。由無明愛。令上識種安住業地。名",
    "T35n1735_039:0804b28": "色心生故。次却釋我慢。彼經云我心溉灌。",
    "T35n1735_039:0804b29": "論云。我是我所我我想是慢者。謂我是我所",
    "T35n1735_039:0804c01": "釋我字。以非但執我亦執行業。是我所修",
    "T35n1735_039:0804c02": "故。次我我想是慢者。釋彼心字。心即想義。",
    "T35n1735_039:0804c03": "依我起於我想以陵他故。名之為慢。正",
    "T35n1735_039:0804c04": "同今經次釋見網云。我生不生。生即是常",
    "T35n1735_039:0804c05": "不生是斷。斷常為本具足六十二見故。末",
    "T35n1735_039:0804c06": "句云如是種種諸見也。如初地中。始於無",
    "T35n1735_039:0804c07": "明終至識支。皆名邪見。然遠公諸德皆云",
    "T35n1735_039:0804c08": "我我所者。受生之時。自見己身名之為我。",
    "T35n1735_039:0804c09": "見父母精血名為我所。又謂父母是我夫妻。",
    "T35n1735_039:0804c10": "當受生時與父母競色。謂己諍得便起勝",
    "T35n1735_039:0804c11": "想。故名為慢。我生者。我唯此處生。不於餘",
    "T35n1735_039:0804c12": "處生。此並通取中有求生之愛。於理無失。",
    "T35n1735_039:0804c13": "然上諸句。皆明能生生名色芽。即是所生",
    "T35n1735_039:0804c14": "當報五果。初結生蘊即是識支。今以前辨識",
    "T35n1735_039:0804c15": "種隱於餘四。今辨現行略其總報所依。欲",
    "T35n1735_039:0804c16": "顯識與名色次第相生義故。復欲顯其",
    "T35n1735_039:0804c17": "通種現故。故有隱顯。然名色等必有所依",
    "T35n1735_039:0804c18": "本識故。初地。云於三界田復生苦芽。所謂",
    "T35n1735_039:0804c19": "名色共生。論云共阿賴耶識生故。即此後",
    "T35n1735_039:0804c20": "文云。與識共生。次名色增下。辨六入等八",
    "T35n1735_039:0804c21": "支。如後段明。然此一段意。欲答於受生所",
    "T35n1735_039:0804c22": "以故。具出諸惑隱顯等殊不在顯相。顯相",
    "T35n1735_039:0804c23": "在於後段。二約逆觀結酬無我。初二句約",
    "T35n1735_039:0804c24": "生明無我。但由無明等集非由我集。又上",
    "T35n1735_039:0804c25": "句揀無因。下句揀邪因。後二句約滅明無",
    "T35n1735_039:0804c26": "我。剎那性滅無使之然。三就人結觀。如",
    "T35n1735_039:0804c27": "是觀者。即隨順緣起之理。第三迷真起妄",
    "T35n1735_039:0804c28": "緣相次第者。即論相差別也。論云。若因緣無",
    "T35n1735_039:0804c29": "我以何相住因緣集行。謂當相名住生後",
    "T35n1735_039:0805a01": "為行故。經意云。迷諸諦理起相集耳。然成",
    "T35n1735_039:0805a02": "答相三。通是有支相續。而兩重緣相差別云",
    "T35n1735_039:0805a03": "何。略有五異。一前約妄我起緣。即迷我執。",
    "T35n1735_039:0805a04": "此約迷諦起緣即迷真實義。二前約緣起。",
    "T35n1735_039:0805a05": "此約緣次故。前通取十因。一處共起名色。",
    "T35n1735_039:0805a06": "此中一向單說次第。三前通三世二世。以",
    "T35n1735_039:0805a07": "許十因同一世故。義取亦通五世。此唯三",
    "T35n1735_039:0805a08": "世以名色等唯約現故。義取亦通一世。四",
    "T35n1735_039:0805a09": "前文欲明三世並備。於無明中說有愛故。",
    "T35n1735_039:0805a10": "於現在中說無明故。此中三世互有隱顯。",
    "T35n1735_039:0805a11": "不許相通。五前為答難此為辨相。如論",
    "T35n1735_039:0805a12": "意故。有斯五異兩處辨緣。共明相續總",
    "T35n1735_039:0805a13": "破癡倒故。但束為十門之一。文中亦二。初",
    "T35n1735_039:0805a14": "順後逆。順中初無明支。言於第一義不了",
    "T35n1735_039:0805a15": "者。然十二支。皆依真起無有自性故。下偈",
    "T35n1735_039:0805a16": "云觀諸因緣實義空也。而無明最初親迷",
    "T35n1735_039:0805a17": "諦理。而起於行。既橫從空起不可復原故。",
    "T35n1735_039:0805a18": "令無明特受迷稱。論經云。諸諦第一義者。",
    "T35n1735_039:0805a19": "即四諦也。故對法云。真實義愚者。謂迷四聖",
    "T35n1735_039:0805a20": "諦。所迷即是實義。能迷即愚。別有闇法名",
    "T35n1735_039:0805a21": "為無明。非但遮詮明無而已。二所作業果",
    "T35n1735_039:0805a22": "名。行者行支也。業即罪等三業。是彼無明所",
    "T35n1735_039:0805a23": "起果故。故偈。云所作思業愚癡果。而論云",
    "T35n1735_039:0805a24": "是中無明所作業果者。所謂名色者。此出",
    "T35n1735_039:0805a25": "果體。體謂行體即名色故。遠公釋論云。行",
    "T35n1735_039:0805a26": "有三業。意業為名身口為色故。婆沙云。名",
    "T35n1735_039:0805a27": "色有二。一方便名色。二報名色。若云名色",
    "T35n1735_039:0805a28": "緣識。即方便名色。若云識緣名色即報名",
    "T35n1735_039:0805a29": "色。今以行為方便名色。三行依止下識支。",
    "T35n1735_039:0805b01": "論云。於中識者彼依止故。彼即是行。此中",
    "T35n1735_039:0805b02": "語倒。應言依彼故。論經云。依行有初心",
    "T35n1735_039:0805b03": "識。謂由行熏心有當果種。乃至現行故。瑜",
    "T35n1735_039:0805b04": "伽云。因識為緣相續果識。前後次第。四與",
    "T35n1735_039:0805b05": "識下。名色支。初一識字即是現行識支。識",
    "T35n1735_039:0805b06": "為種邊唯是賴耶。在現行位通於六識。今",
    "T35n1735_039:0805b07": "揀現非種故云共生四蘊識蘊已屬所依",
    "T35n1735_039:0805b08": "識故。若言四蘊曰名。羯剌藍等為色。則所",
    "T35n1735_039:0805b09": "依現行之識。亦唯賴耶。瑜伽云。俱有依根曰",
    "T35n1735_039:0805b10": "色等。無間依根曰名。則通五蘊為體。即四",
    "T35n1735_039:0805b11": "七日來根未滿位。論云名色與識共生故",
    "T35n1735_039:0805b12": "者。此言揀濫。恐人誤謂名共色生故。又云。",
    "T35n1735_039:0805b13": "識名色遞相依故者。釋前共義。謂識由名",
    "T35n1735_039:0805b14": "色得起。名色依識得存。如水與塵互相",
    "T35n1735_039:0805b15": "依持。以為泥團。亦如束蘆。乃至命終相依",
    "T35n1735_039:0805b16": "而轉故。上答文總名苦果。為名色芽五六",
    "T35n1735_039:0805b17": "處支。謂四七日後諸根滿位。六處明盛。名增",
    "T35n1735_039:0805b18": "成意處色增成餘五。俱舍云。從生眼等",
    "T35n1735_039:0805b19": "根三和前六處。前段為明意根本有。云成",
    "T35n1735_039:0805b20": "五根耳。俱舍第十一五果之中。前三胎內餘",
    "T35n1735_039:0805b21": "二胎外。六觸謂觸對。雖有三和。於三受因",
    "T35n1735_039:0805b22": "尚未了知。但能觸對。七受支。分別三受領",
    "T35n1735_039:0805b23": "納於觸名觸共生。此前四支唯約現行。八",
    "T35n1735_039:0805b24": "愛支。以三受中樂受纏綿希求。故云染著。",
    "T35n1735_039:0805b25": "即是中下品貪。此雖通緣內外二果。諸論",
    "T35n1735_039:0805b26": "多取緣外境愛增上果生。九取支。雖攝餘",
    "T35n1735_039:0805b27": "惑而愛潤勝故。說是愛增。然上二支通現",
    "T35n1735_039:0805b28": "及種。十有支。由四取心中所起諸業。故名",
    "T35n1735_039:0805b29": "有漏。此業親能招當果。故名之為有。此約",
    "T35n1735_039:0805c01": "三世不同前段愛取合潤業等名有。此前",
    "T35n1735_039:0805c02": "之業。已隔現行名色等故。十一生支。約增",
    "T35n1735_039:0805c03": "上緣云從業起。始從中有未衰變來。皆",
    "T35n1735_039:0805c04": "名為生。十二老死即諸衰變位名為蘊熟",
    "T35n1735_039:0805c05": "故。上二支體通五蘊。唯是現行欲令生厭。",
    "T35n1735_039:0805c06": "合五成二。以顯三苦。老非定有附死立",
    "T35n1735_039:0805c07": "支別離等五。餘時雖有死時多故。偏就死",
    "T35n1735_039:0805c08": "說。然此一段有支。亦通一生前後。建立餘",
    "T35n1735_039:0805c09": "支可知。唯生一種通。取於前耳思之。後逆",
    "T35n1735_039:0805c10": "觀中一結是苦樹。謂無明行引識至受為苦",
    "T35n1735_039:0805c11": "芽。愛緣引受至有是守養。生老死為苦樹。",
    "T35n1735_039:0805c12": "從芽守養是增長義。又於現法中。無明造",
    "T35n1735_039:0805c13": "業為小苦樹。若愛取潤則得增長。不潤尚",
    "T35n1735_039:0805c14": "滅況更增耶。又初二為根。次二為身。次三",
    "T35n1735_039:0805c15": "為枝次三為華。後二為果。無我我所結成",
    "T35n1735_039:0805c16": "無我。無作無受結成於空。復作是念下。以",
    "T35n1735_039:0805c17": "我況法。結成勝義故。故瑜伽說。由十種",
    "T35n1735_039:0805c18": "相緣起甚深。六義依無常。一義依苦。一義",
    "T35n1735_039:0805c19": "依空。二義依無我。今初一從自種子亦待",
    "T35n1735_039:0805c20": "他緣。二從他亦待自。三俱從無作用。四此",
    "T35n1735_039:0805c21": "二因性非不是有。此四義即前段中。但因",
    "T35n1735_039:0805c22": "緣故集無有集者。五雖無始其相成就。而剎",
    "T35n1735_039:0805c23": "那滅。六雖剎那滅而似停住。此二即前任",
    "T35n1735_039:0805c24": "運而滅。亦無滅者。一義依苦者。一味苦相",
    "T35n1735_039:0805c25": "而似三相故。結云苦樹。一義依空者。謂離",
    "T35n1735_039:0805c26": "有情作者受者。然似不離顯現。即今無作無",
    "T35n1735_039:0805c27": "受。二義依無我者。一雖實無我似我相現。",
    "T35n1735_039:0805c28": "即今無我我所。二依勝義諦。雖不可說。而",
    "T35n1735_039:0805c29": "言諸法自性可說。即今復作是念已下。經文",
    "T35n1735_039:0806a01": "十義備矣。由前緣相皆是似義故。逆觀中",
    "T35n1735_039:0806a02": "直顯真實性相無礙。故為甚深緣起之觀。",
    "T35n1735_039:0806a03": "正在於此。又無作作者。即顯緣生非天人",
    "T35n1735_039:0806a04": "作。若佛出世若不出世。安住法性法住法",
    "T35n1735_039:0806a05": "界故。於此一觀已為甚深。況加後二。二",
    "T35n1735_039:0806a06": "約大悲隨順觀者。四觀之中。此第一門即",
    "T35n1735_039:0806a07": "當第一愚癡顛倒觀。論總釋云。隨所著處愚",
    "T35n1735_039:0806a08": "癡及顛倒。此事觀故。謂十二因緣是所著處。",
    "T35n1735_039:0806a09": "癡迷性相倒執我所。下別釋意。明癡隨所",
    "T35n1735_039:0806a10": "迷立二顛倒。一從初至則無生處。明迷",
    "T35n1735_039:0806a11": "緣性之無我執我成倒。以著我故則世間",
    "T35n1735_039:0806a12": "生。明是顛倒。若離此著則無生處。反顯",
    "T35n1735_039:0806a13": "此著必是顛倒。二復作下竟。初一門明愚",
    "T35n1735_039:0806a14": "緣相之緣生疑惑顛倒。謂無智故常求有無。",
    "T35n1735_039:0806a15": "滯斷常之二塗故云疑惑。致緣相之相續",
    "T35n1735_039:0806a16": "明是顛倒。令菩薩順彼眾生愚倒之事。起",
    "T35n1735_039:0806a17": "悲觀察名為事觀。三約一切相智觀。九觀",
    "T35n1735_039:0806a18": "之中。此門攝第一觀全。及第二之半。謂初",
    "T35n1735_039:0806a19": "成答二文名染淨分別觀。此有二意。一著我",
    "T35n1735_039:0806a20": "為染離我為淨。二著我故。緣相生為染。離",
    "T35n1735_039:0806a21": "我故緣相滅為淨。後相經文即屬第二依止",
    "T35n1735_039:0806a22": "觀。謂雖依第一義。以不知故即起諸緣。是",
    "T35n1735_039:0806a23": "為染依。見第一義諸緣則滅便為淨依。相",
    "T35n1735_039:0806a24": "諦觀中。不知故成緣相。大悲觀中不知便為",
    "T35n1735_039:0806a25": "顛倒。然上相續一門。經文無二隨義分三。",
    "T35n1735_039:0806a26": "初明倒惑起緣。實無有我成一切智觀。次",
    "T35n1735_039:0806a27": "順癡倒事成道相智觀。後委究解惑染淨",
    "T35n1735_039:0806a28": "性相。成種智觀。又初順根本次順後得。後",
    "T35n1735_039:0806a29": "即無礙。雖無我所不壞相故。而起大悲",
    "T35n1735_039:0806b01": "能所本空。悲而無著雙窮性相。不滯自他。",
    "T35n1735_039:0806b02": "三觀一心成無礙智。甚深般若寧不現前。一",
    "T35n1735_039:0806b03": "門尚然況加餘九。",
    "T35n1735_039:0806b04": "大方廣佛華嚴經疏卷第三十九"
}