{
    "T19n0928_001:0064c20": "修藥師儀軌布壇法",
    "T19n0928_001:0064c22": "北京淨住寺住持阿旺扎什補譯",
    "T19n0928_001:0064c23": "修習藥師七佛儀軌者有三。前行正宗末賽",
    "T19n0928_001:0064c24": "前行者。如七佛本願廣大功德總持儀軌經。",
    "T19n0928_001:0064c25": "攝念誦法云。敬禮七如來欲修儀軌者。當沐",
    "T19n0928_001:0064c26": "浴身。著新淨衣。食潔淨食。染污煩惱等心。悉",
    "T19n0928_001:0064c27": "皆屏除。於三寶功德本經利益。深生恭敬信",
    "T19n0928_001:0064c28": "解。觀修四無量心。行者若是在家。受持齋戒。",
    "T19n0928_001:0064c29": "白月八日起。於如意處。掃除潔淨。廣設幢幡。",
    "T19n0928_001:0065a01": "以為嚴飾。內建大香曼查拉。或以顏料細麫。",
    "T19n0928_001:0065a02": "或以花米布之。其上安置佛相。或鑄畫塑皆",
    "T19n0928_001:0065a03": "可。如有舍利者更佳。及世出世間。一切眷屬",
    "T19n0928_001:0065a04": "之座位。皆如法設。諸供養者。亦皆盡力安置。",
    "T19n0928_001:0065a05": "七佛相前。各燃七燈。懸七首五色旛。復陳香",
    "T19n0928_001:0065a06": "花末香食藥及七珍八吉祥寶瓶等物俱備。",
    "T19n0928_001:0065a07": "如是布設供養已。大眾坐安穩座。各入空性",
    "T19n0928_001:0065a08": "禪定。量力諷誦七佛本願功德經。及般若等",
    "T19n0928_001:0065a09": "廣大深密一切經典。然後盡力誦此總持儀",
    "T19n0928_001:0065a10": "軌。至少以七日為度。或二十一日。三十五",
    "T19n0928_001:0065a11": "日。至四十九日更妙。此他本儀軌中說也。予",
    "T19n0928_001:0065a12": "今宗其意。而造是儀軌者。其法有二。一布壇",
    "T19n0928_001:0065a13": "法。二修習法。布壇法者。於殊勝如意之處。上",
    "T19n0928_001:0065a14": "下四維潔淨莊嚴。中設一几。若無几者。立一",
    "T19n0928_001:0065a15": "淨台。上以香藥塗之亦可。其上繪無比宮殿。",
    "T19n0928_001:0065a16": "四方四門。除去牌坊。其殿儀式準繩。雖不按",
    "T19n0928_001:0065a17": "密部彈線法。而殿中八大乘之座位起。以至",
    "T19n0928_001:0065a18": "門曲。須不失度為要。其分色法。無比宮殿內。",
    "T19n0928_001:0065a19": "中立四方台。三層階級。上層白色。中下二層。",
    "T19n0928_001:0065a20": "東方青色。南方黃色。西方紅色。北方綠色。上",
    "T19n0928_001:0065a21": "台上面。安八瓣蓮華。中台上面。安十六瓣蓮",
    "T19n0928_001:0065a22": "華。下台上面。安二十四瓣蓮華。上台中心及",
    "T19n0928_001:0065a23": "方隅蓮華瓣上。各安獅子寶座。中台各安月",
    "T19n0928_001:0065a24": "輪寶座。下台自東門起。右繞十護方神。及日",
    "T19n0928_001:0065a25": "月天。皆安山座。左繞十二藥叉大將。皆安錦",
    "T19n0928_001:0065a26": "緞座。四門中四王天。皆安蓮花月輪座。以上",
    "T19n0928_001:0065a27": "座位。或用顏料布之。其外地面。寶沙布之。以",
    "T19n0928_001:0065a28": "烏𮅵拉花等。而為嚴飾。如極樂勝境之最妙",
    "T19n0928_001:0065a29": "莊嚴。外有垣牆。似鐵山圍繞。牆上升斗擎之",
    "T19n0928_001:0065b01": "寶簷。非同密儀牆上把簷。亦如廣大園中。梵",
    "T19n0928_001:0065b02": "地宮殿。其總義應知。",
    "T19n0928_001:0065b03": "凡製儀軌雖多。今遵佛子無著賢德師。所",
    "T19n0928_001:0065b04": "著之式。上台中央。獅子寶座上。安儿如曼資",
    "T19n0928_001:0065b05": "形。其上鋪經幅。幅上住八百頌經夾。東方安",
    "T19n0928_001:0065b06": "釋迦牟尼佛黃色。右手鎮地印。左手正定印。",
    "T19n0928_001:0065b07": "南方威音王如來黃色。右手施願印。左手",
    "T19n0928_001:0065b08": "正定印。西方無憂最勝如來淺紅色。二手等",
    "T19n0928_001:0065b09": "持印。北方善名稱吉祥王如來黃色。右手施",
    "T19n0928_001:0065b10": "無畏印。左手正定印。東北隅藥師琉璃光王",
    "T19n0928_001:0065b11": "如來藍色。右手施願印。持阿嚕喇菓即訶子也左",
    "T19n0928_001:0065b12": "手正定印。上安鉢盂。東南隅金色無垢如來",
    "T19n0928_001:0065b13": "黃色。二手說法印。西南隅法海雷音如來淺",
    "T19n0928_001:0065b14": "紅色。二手說法印。西北隅法海勝慧遊戲神",
    "T19n0928_001:0065b15": "通如來紅色。右手施願印。左手正定印。以上",
    "T19n0928_001:0065b16": "八如來相。俱披金紅法衣。相好莊嚴結金剛",
    "T19n0928_001:0065b17": "跏趺坐。",
    "T19n0928_001:0065b18": "中台蓮華瓣上。東方正座。安文殊菩薩相金",
    "T19n0928_001:0065b19": "紅色。左手持經。右手執劍。其右邊救脫菩薩",
    "T19n0928_001:0065b20": "白色。二手金剛拳印。按于兩𦜮。微慢相而",
    "T19n0928_001:0065b21": "坐。東北隅日光遍照菩薩金紅色。右手執烏",
    "T19n0928_001:0065b22": "𮅵拉花。花上安梵夾。上嚴日輪相。左手金剛",
    "T19n0928_001:0065b23": "拳印。按于𦜮上。文殊之左金剛手菩薩綠色",
    "T19n0928_001:0065b24": "右手執杵當胸。左手持寶鬘。東南隅月光遍",
    "T19n0928_001:0065b25": "照菩薩白色。右手執烏𮅵拉花。花上安梵夾。",
    "T19n0928_001:0065b26": "上嚴月牙相。左手金剛拳印。按于𦜮上。此外",
    "T19n0928_001:0065b27": "十一大持菩薩。依本經序所載者。南方正坐",
    "T19n0928_001:0065b28": "安觀世音菩薩相白色。手執蓮華。其左大慧",
    "T19n0928_001:0065b29": "菩薩黃色。手執蓮華。上嚴一目。其右慈氏菩",
    "T19n0928_001:0065c01": "薩黃色。手執龍華樹。上嚴軍遲即澡瓶也西南隅",
    "T19n0928_001:0065c02": "辯積菩薩白色。手執劍。西方正坐不空超越",
    "T19n0928_001:0065c03": "菩薩白色。手執劍。其左妙端菩薩白色。手執",
    "T19n0928_001:0065c04": "蓮華樹。上嚴梵夾其上嚴寶珠。其右破冥慧",
    "T19n0928_001:0065c05": "菩薩白色。手執杖。西北隅善思維菩薩白色。",
    "T19n0928_001:0065c06": "手持寶瓶。北方正座須彌積菩薩白色。手執",
    "T19n0928_001:0065c07": "蓮華樹。上嚴月牙相。其左微妙音菩薩淺藍",
    "T19n0928_001:0065c08": "色。手執烏𮅵拉花。上嚴杵及焰寶珠。其右持",
    "T19n0928_001:0065c09": "妙高峯王菩薩黃色。手執寶穗。此十一尊菩",
    "T19n0928_001:0065c10": "薩相。右手各結自印當胸。左手金剛拳印扶",
    "T19n0928_001:0065c11": "𦜮。眾寶莊嚴。身著各色天衣。具柔善相。菩薩",
    "T19n0928_001:0065c12": "跏趺而坐。",
    "T19n0928_001:0065c13": "下台蓮華瓣座上。自東門內。左列極畏藥叉",
    "T19n0928_001:0065c14": "大將。黃色持杵。其右金剛藥叉大將。青色持",
    "T19n0928_001:0065c15": "劍。次執嚴藥叉大將。黃色持捧。東北隅執星",
    "T19n0928_001:0065c16": "藥叉大將。淺藍色持捧。北方執風藥叉大將。",
    "T19n0928_001:0065c17": "紅色持三股叉。居處藥叉大將。烟色持劍。執",
    "T19n0928_001:0065c18": "力藥叉大將。紅色持捧。執飲藥叉大將。黃色",
    "T19n0928_001:0065c19": "持捧。西北隅執言藥叉大將。黃色持斧。西方",
    "T19n0928_001:0065c20": "執想藥叉大將。黃色持索。執動藥叉大將。藍",
    "T19n0928_001:0065c21": "色持捧。圓作藥叉大將。紅色持輪。以上藥叉",
    "T19n0928_001:0065c22": "大將。右手各結自印當胸。左手皆持寶鼠。口",
    "T19n0928_001:0065c23": "吐寶珠。眾寶莊嚴。身著天衣。腹大體胖。形相",
    "T19n0928_001:0065c24": "可畏。皆猶帝王遊戲而坐。",
    "T19n0928_001:0065c25": "東門內右列車坐上。日光天子。紅色二手擎",
    "T19n0928_001:0065c26": "日輪。其左鵝座上。月光天子。白色手持月",
    "T19n0928_001:0065c27": "輪。次鵝座上梵天。四面黃色。右手持輪。左手",
    "T19n0928_001:0065c28": "持寶瓶。東南隅象座上帝釋天。白色持杵。南",
    "T19n0928_001:0065c29": "方山羊座上火天。紅色手持火爐。水牛座上",
    "T19n0928_001:0066a01": "閻摩天。藍色持捧。起屍座上囉叉天。青色持",
    "T19n0928_001:0066a02": "劍。水獸座上水天。白色二手持蛇索。西南隅",
    "T19n0928_001:0066a03": "鹿座上風天。淺藍色持風旛。西方馬座上藥",
    "T19n0928_001:0066a04": "叉天。黃色持捧。牛座上自在天。白色持叉。猪",
    "T19n0928_001:0066a05": "座上地天母。黃色二手持瓶。彼等諸天。頭戴",
    "T19n0928_001:0066a06": "寶冠身著天衣。",
    "T19n0928_001:0066a07": "東門中持國天王。白色二手持琵琶。南門中",
    "T19n0928_001:0066a08": "增長天王藍色持劍。西門中廣目天王。紅色",
    "T19n0928_001:0066a09": "持蛇索。北門中多聞天王。黃色持寶鼠。以上",
    "T19n0928_001:0066a10": "四天王。頭戴寶冠。身著天衣。兩足並立。如是",
    "T19n0928_001:0066a11": "等相。不論香藥木泥畫塑皆可。金銀造之尤",
    "T19n0928_001:0066a12": "妙。惟須宗儀軌布列為要。皆面向中央。",
    "T19n0928_001:0066a13": "按古本原無繪畫之說。期為方便之用。若無",
    "T19n0928_001:0066a14": "畫相。以曼查拉照前儀軌。用花米布之亦可。",
    "T19n0928_001:0066a15": "雖如是說于彼非作佛想。其處亦不可亂為",
    "T19n0928_001:0066a16": "要。須冀諦實攝授。自成廣大座。上請諸佛降",
    "T19n0928_001:0066a17": "臨。非入前所布也。必依經言造相七軀之力。",
    "T19n0928_001:0066a18": "實為真要。七佛並其眷屬。亦乘此力而現。自",
    "T19n0928_001:0066a19": "請眾賓之智慧至旋逝者。亦不應疑。皆由諸",
    "T19n0928_001:0066a20": "賢智者之能量所作而然。安置畢。然後陳設",
    "T19n0928_001:0066a21": "供養。其供養中。每一佛前。各燃七燈。各懸七",
    "T19n0928_001:0066a22": "首彩旛。此為要供。因救脫菩薩願文所載也。",
    "T19n0928_001:0066a23": "又以各品香藥。所製功德水。塗香。或鮮花。",
    "T19n0928_001:0066a24": "或造花。栴檀香。阿嘠嚕香。都嚕嘠香等燒香。",
    "T19n0928_001:0066a25": "乃至諸品香麵所作香供。以各品美味為食",
    "T19n0928_001:0066a26": "供。諸藥為藥供。幢旛衣服。七珍。八寶。八吉",
    "T19n0928_001:0066a27": "祥等。供物豐足。每作七分尤善藥叉大將。護",
    "T19n0928_001:0066a28": "方土地等諸神前。無供亦可。今按本經儀軌。",
    "T19n0928_001:0066a29": "應獻食供。每類一分。然後將香藥水盈滿總",
    "T19n0928_001:0066b01": "持寶瓶。以絹帛繫項。瓶口插以菓枝。而為莊",
    "T19n0928_001:0066b02": "嚴惟施主須虔懇恭敬在會之比丘大眾。誦",
    "T19n0928_001:0066b03": "八百頌。及般若等深密修多羅。以為助法。",
    "T19n0928_001:0066b04": "此儀軌雖隨時皆可修。若擇七吉日修之。功",
    "T19n0928_001:0066b05": "德勝常日百千萬倍。何者為七。一佛處胎日。",
    "T19n0928_001:0066b06": "係己未仲夏十五日。二佛降生日。係庚申四",
    "T19n0928_001:0066b07": "月七日。三佛出家日。係戊子暮春八日。四佛",
    "T19n0928_001:0066b08": "成道日。係甲午四月十五日。五佛於鹿苑轉",
    "T19n0928_001:0066b09": "四諦法輪日。係成道本年季夏六月四日。六",
    "T19n0928_001:0066b10": "佛從忉利天下還日。係庚子仲秋二十二日。",
    "T19n0928_001:0066b11": "七佛般涅槃日。係庚辰四月十五日。此等吉",
    "T19n0928_001:0066b12": "日。記定無差。若以薩佳瓦法師。所說降生日",
    "T19n0928_001:0066b13": "期。係丁卯歲暮春八日。若依普解子大師。所",
    "T19n0928_001:0066b14": "說降生於甲午歲。若依喀切班禪。及輟普羅",
    "T19n0928_001:0066b15": "匝斡二師。說下還日。係婁月二十二日。彼等",
    "T19n0928_001:0066b16": "明賢所說之義。深密難量。不能盡述。",
    "T19n0928_001:0066b17": "我所說者。于常行者同。又見雜阿含經及涅",
    "T19n0928_001:0066b18": "槃等經。所說佛現神變日二月二日得證菩提日。",
    "T19n0928_001:0066b19": "初轉法輪日。及下還日。此四大吉日。凡作",
    "T19n0928_001:0066b20": "善事者。勝常日千百億倍。功德無量矣二修習法",
    "T19n0928_001:0066b21": "載于本經。",
    "T19n0928_001:0066b22": "修藥師儀軌布壇法竟"
}