{
    "T49n2035_042:0384b02": "佛祖統紀卷第四十二",
    "T49n2035_042:0384b04": "宋咸淳四明東湖沙門志磐撰",
    "T49n2035_042:0384b05": "法運通塞志十七之九",
    "T49n2035_042:0384b06": "穆宗穆宗恒憲宗第三子",
    "T49n2035_042:0384b07": "長慶元年。上親製南山律師讚曰。代有覺",
    "T49n2035_042:0384b08": "人為如來使。龍鬼歸降天人奉事。聲飛五",
    "T49n2035_042:0384b09": "天辭驚萬里。金烏西沈佛日東舉。稽首歸依",
    "T49n2035_042:0384b10": "肇律宗主至今律宗。修忌之日。用以稱讚○幽州節度使劉總",
    "T49n2035_042:0384b11": "上表請出家。帝不許。總乃以印付留。後自",
    "T49n2035_042:0384b12": "剃髮為僧。以私第為寺。帝乃從其志。封",
    "T49n2035_042:0384b13": "為大覺師。賜僧臘五十。寺名報恩○河東",
    "T49n2035_042:0384b14": "節度使裴度奏。五臺佛光寺慶雲見。文殊大",
    "T49n2035_042:0384b15": "士乘師子於空中。從者萬眾。上遣使供萬",
    "T49n2035_042:0384b16": "菩薩。是日復有慶雲見於寺中　勅龍興",
    "T49n2035_042:0384b17": "寺沙門惟英。充翰林待詔兩街僧統。",
    "T49n2035_042:0384b18": "二年。汾陽無業禪師見馬祖凡學者致問必答",
    "T49n2035_042:0384b19": "之曰。莫妄想。憲宗屢遣使召。皆辭以疾。上",
    "T49n2035_042:0384b20": "即位思一瞻禮。至是遣兩街靈阜。齎詔迎",
    "T49n2035_042:0384b21": "請。師笑謂眾曰。吾從別道去矣。中夜集眾",
    "T49n2035_042:0384b22": "說法。端坐而逝。勅諡大達國師○中書舍",
    "T49n2035_042:0384b23": "人白居易知杭州。往問道於鳥窠禪師。師",
    "T49n2035_042:0384b24": "曰。諸惡莫作眾善奉行。居易曰。三歲孩兒也",
    "T49n2035_042:0384b25": "恁麼道。師曰。三歲孩兒雖道得。八十老翁行",
    "T49n2035_042:0384b26": "不得。居易服其言。作禮而退師名道林見徑山欽禪師。",
    "T49n2035_042:0384b27": "四年。沙門惠皎於杭州西湖孤山鐫石壁法",
    "T49n2035_042:0384b28": "華經。刺史白居易。九人助其功。宰相元稹",
    "T49n2035_042:0384b29": "音軫為之記有云。佛法之奧妙。僧當為余",
    "T49n2035_042:0384c01": "言。余不當為僧言○白居易至廬山見歸",
    "T49n2035_042:0384c02": "宗常禪師值師泥壁。問曰。君子儒小人儒。",
    "T49n2035_042:0384c03": "居易曰。君子儒。師打泥杇一下。居易遂過",
    "T49n2035_042:0384c04": "泥。師接得便用。良久云。莫便是快俊底白",
    "T49n2035_042:0384c05": "侍郎麼。居易云。不敢。師云。秖有過泥分",
    "T49n2035_042:0384c06": "○中書令王智興。請於泗州建方等戒壇。",
    "T49n2035_042:0384c07": "遇聖誕之日許以度僧。制可。浙西觀察使",
    "T49n2035_042:0384c08": "李德裕上書。以為所度無算。江淮失丁男",
    "T49n2035_042:0384c09": "數十萬。帝不納。",
    "T49n2035_042:0384c10": "敬宗敬宗湛穆宗長子",
    "T49n2035_042:0384c11": "寶歷元年。勅兩街建方等戒壇。左街安國",
    "T49n2035_042:0384c12": "寺。右街興福寺。以中護軍劉規充左右街",
    "T49n2035_042:0384c13": "功德使。擇戒行者為大德。令試童子能背",
    "T49n2035_042:0384c14": "誦經百五十紙。女童誦百紙者。許與剃度。",
    "T49n2035_042:0384c15": "二年。勅沙門道士四百餘人。於大明宮談",
    "T49n2035_042:0384c16": "論設齋○上幸興福寺。觀沙門文敘講經。",
    "T49n2035_042:0384c17": "上稱善○白居易述華嚴經社記云。杭州龍",
    "T49n2035_042:0384c18": "興寺沙門南操。因靈隱道峯法師講華嚴世",
    "T49n2035_042:0384c19": "界品。遂發願。勸黑白十萬人持華嚴經一",
    "T49n2035_042:0384c20": "部。十萬人復勸千人諷華嚴經一卷。每歲",
    "T49n2035_042:0384c21": "四季眾會具齋。操捧香跪啟於佛曰。願於",
    "T49n2035_042:0384c22": "未來世華嚴藏世界大香水海上寶蓮金輪中",
    "T49n2035_042:0384c23": "毘盧遮那佛前。與十萬人俱。乃於眾中率",
    "T49n2035_042:0384c24": "財置田千頃以給齋用。來求記於予。曰予",
    "T49n2035_042:0384c25": "即十萬人中一人也。",
    "T49n2035_042:0384c26": "文宗文宗昂穆宗次子",
    "T49n2035_042:0384c27": "大和元年十月。誕節詔祕書監白居易。安",
    "T49n2035_042:0384c28": "國寺引駕大師義林。上清宮道士楊弘元。於",
    "T49n2035_042:0384c29": "麟德殿談論三教樂天文集具有問答○沙門善信大",
    "T49n2035_042:0385a01": "師學於馬祖悟佛法大意。後往五臺修無",
    "T49n2035_042:0385a02": "礙供。久之見老父謂曰。師之大緣當在隨",
    "T49n2035_042:0385a03": "洪。師依教至大洪山。適居人以牲物禱雨",
    "T49n2035_042:0385a04": "於山之龍池。師止之曰。勿殺而牲。吾當為",
    "T49n2035_042:0385a05": "汝禱。乃登山宴坐甘雨霈然。有張武陵父",
    "T49n2035_042:0385a06": "子。率眾禮謝。為建道場。至是年忽示眾",
    "T49n2035_042:0385a07": "曰。種種供養不若以身供養。乃以利刃斷",
    "T49n2035_042:0385a08": "左右足置几上。白乳流涌。門人哀號奪去",
    "T49n2035_042:0385a09": "其刃。師不起於座遂入涅槃。張氏父子",
    "T49n2035_042:0385a10": "侍立左右。脫然解化。人服靈相。謂之大聖",
    "T49n2035_042:0385a11": "二聖云。山南節度使崔公。遣官修供。以金",
    "T49n2035_042:0385a12": "泥傳其身。上聞之。賜所居號幽濟院。自",
    "T49n2035_042:0385a13": "是諸郡有禱。靈響如答。",
    "T49n2035_042:0385a14": "二年。江西觀察使沈傳師。請於洪州建方",
    "T49n2035_042:0385a15": "等戒壇。以聖誕度僧。制答曰。此因國事暫",
    "T49n2035_042:0385a16": "免度僧。勅命已下而傳師違禁。申請宜罰。",
    "T49n2035_042:0385a17": "奉一月以示不允。",
    "T49n2035_042:0385a18": "三年。沙門清晃等於姑蘇法華院刊石壁法",
    "T49n2035_042:0385a19": "華經等八部。郡刺史白居易為之記。",
    "T49n2035_042:0385a20": "四年。祠部請令天下僧尼非正度者。許具",
    "T49n2035_042:0385a21": "名申省給牒。時入申者七十萬人○引駕大",
    "T49n2035_042:0385a22": "師義林奏修慈恩塔。開冢之日異香襲人。",
    "T49n2035_042:0385a23": "真身側臥甎臺。具四十齒。容相如生甎上",
    "T49n2035_042:0385a24": "金色苔厚二寸。如瑞芝狀○修法師於天台",
    "T49n2035_042:0385a25": "禪林寺。為物外法師說止觀法門。",
    "T49n2035_042:0385a26": "五年勅天下州郡造僧尼籍。",
    "T49n2035_042:0385a27": "八年十二月。池州南泉普願禪師亡見馬祖師居",
    "T49n2035_042:0385a28": "南泉三十年。觀察使陸亘。請入郡伸弟子",
    "T49n2035_042:0385a29": "禮亘曰。弟子亦薄會佛法。師曰。大夫十二",
    "T49n2035_042:0385b01": "時中作麼生。亘曰。寸絲不挂。師曰。猶是階",
    "T49n2035_042:0385b02": "下漢。陸亘見人雙陸拈起骰子云。恁麼不",
    "T49n2035_042:0385b03": "恁麼。祇恁麼信彩去時如何。師拈起云。臭骨",
    "T49n2035_042:0385b04": "頭花十八。亘曰。肇法師甚奇怪解道。天地",
    "T49n2035_042:0385b05": "同根萬物一體。師指庭前牡丹花云。人見",
    "T49n2035_042:0385b06": "此一株花如夢相似○澧州藥山惟儼禪師",
    "T49n2035_042:0385b07": "亡。諡弘道大師見石頭。",
    "T49n2035_042:0385b08": "九年。岐山法門寺佛骨塔慶雲見○四月翰",
    "T49n2035_042:0385b09": "林學士李訓。請罷長生殿內道場。沙汰僧尼",
    "T49n2035_042:0385b10": "偽濫者。是日大內靈像夜大風含元殿四鴟",
    "T49n2035_042:0385b11": "吻皆震墜。拔殿前樹者三。壞金吾仗館舍",
    "T49n2035_042:0385b12": "內外標觀城門數十所。光化門西城俱壞。士",
    "T49n2035_042:0385b13": "民震恐。帝以訓所請忤天意。亟下勅停前",
    "T49n2035_042:0385b14": "沙汰。復立大內儀像。風始息舊史五行志七月李",
    "T49n2035_042:0385b15": "訓請令天下僧尼試經業不中格者罷之。",
    "T49n2035_042:0385b16": "十一月李訓坐謀誅宦官。斬首於昆明池。",
    "T49n2035_042:0385b17": "勅免僧尼試經○八月詔沙門宗密號圭峯六祖旁出第",
    "T49n2035_042:0385b18": "六世入內殿問佛法。賜紫方服。",
    "T49n2035_042:0385b19": "開成元年正月。左街僧錄內供奉三教談論。",
    "T49n2035_042:0385b20": "引駕大師。悟達法師端甫。右脇而滅荼毘得",
    "T49n2035_042:0385b21": "舍利三百粒。師表率清眾。十有一年。弟子",
    "T49n2035_042:0385b22": "傳業者千餘人。史館修撰裴休撰碑銘○",
    "T49n2035_042:0385b23": "勅沙門雲端充左右街僧錄○上嘗謂近",
    "T49n2035_042:0385b24": "臣曰。天下有無補教化而蠹食於國者。",
    "T49n2035_042:0385b25": "卿等可悉言之。有對者曰。祖宗已來廣行",
    "T49n2035_042:0385b26": "佛教。緇徒益多。茲為蠹物耳。上即勅中外",
    "T49n2035_042:0385b27": "罷緇徒講說佛經。會尚食厨羞御膳烹鷄",
    "T49n2035_042:0385b28": "子。忽聞鼎中有聲極微。聽之乃群卵呼",
    "T49n2035_042:0385b29": "觀世音菩薩。悽愴之甚。監宰以聞。帝遣驗之",
    "T49n2035_042:0385c01": "果然。帝歎曰。吾不知佛道神力乃能若是。",
    "T49n2035_042:0385c02": "勅自今不得用鷄子。又一日食蛤蜊。有擘",
    "T49n2035_042:0385c03": "不開者。焚香禱之。俄變為大士形。帝召終",
    "T49n2035_042:0385c04": "南山惟政禪師問之。師曰。夫物無虛應。此",
    "T49n2035_042:0385c05": "蓋廣陛下信心耳。經云。應以此身得度",
    "T49n2035_042:0385c06": "者。即現此身而為說法。帝曰。大士以現",
    "T49n2035_042:0385c07": "未聞說法。師曰。陛下覩此。為常為非常。",
    "T49n2035_042:0385c08": "為信為非信。帝曰。希有之事焉得不信。",
    "T49n2035_042:0385c09": "師曰。已說法竟。帝大悅。即詔天下寺院",
    "T49n2035_042:0385c10": "立觀音像。勅師住聖壽寺。至武宗即位。乃",
    "T49n2035_042:0385c11": "入終南山隱居。人問其故答曰。吾避仇耳",
    "T49n2035_042:0385c12": "五祖旁出。",
    "T49n2035_042:0385c13": "三年三月。清涼國師澄觀示寂。上輟朝三",
    "T49n2035_042:0385c14": "日。重臣縞素勅葬終南山石室。師歷九朝",
    "T49n2035_042:0385c15": "為七帝門師。身長九尺四寸。手垂過膝。才",
    "T49n2035_042:0385c16": "供二筆日記萬言。宿不離衣。盡形一食。宰",
    "T49n2035_042:0385c17": "相裴休奉勅撰碑。",
    "T49n2035_042:0385c18": "四年。中書奏。誕節令宰臣百僚詣寺設千",
    "T49n2035_042:0385c19": "僧齋。詔許之。時名僧俱會。士民縱觀莫不",
    "T49n2035_042:0385c20": "傾敬。",
    "T49n2035_042:0385c21": "五年正月。圭峯禪師宗密亡。宰相裴休撰",
    "T49n2035_042:0385c22": "碑。",
    "T49n2035_042:0385c23": "武宗武宗炎穆宗第五子",
    "T49n2035_042:0385c24": "會昌三年。上欲芟夷釋氏。詔令兩街述有",
    "T49n2035_042:0385c25": "佛以來興廢之際有何徵應法寶大師玄暢。",
    "T49n2035_042:0385c26": "撰三寶五運圖以上○勅天下末尼寺並令",
    "T49n2035_042:0385c27": "廢罷。京城女末尼七十人皆死。在回紇者",
    "T49n2035_042:0385c28": "流之諸道。死者大半。",
    "T49n2035_042:0385c29": "四年正月。上以齋月斷屠出自釋教嫌之。",
    "T49n2035_042:0386a01": "勅今後唯禁歲旦三元日國忌日。",
    "T49n2035_042:0386a02": "五年正月。趙歸真請與釋氏辨論。詔僧道",
    "T49n2035_042:0386a03": "會麟德殿。上手付老子。論治大國若烹",
    "T49n2035_042:0386a04": "小鮮義。知玄法師登論座。大陳帝王理道",
    "T49n2035_042:0386a05": "教化根本。辯說精壯道流不能屈。因為上",
    "T49n2035_042:0386a06": "言。神仙羽化山林匹夫獨善之事。非帝王所",
    "T49n2035_042:0386a07": "宜留神。帝色不平放還桑梓。帝作望仙臺",
    "T49n2035_042:0386a08": "於南郊。歸真乘寵排毀佛道。非中國所當",
    "T49n2035_042:0386a09": "奉。宜從除削。臣僚皆言。歸真姦邪不宜親",
    "T49n2035_042:0386a10": "信。歸真自以已涉物論。乃薦引羅浮鄧元",
    "T49n2035_042:0386a11": "超等。同力膠固謀毀佛法。四月詔檢校天",
    "T49n2035_042:0386a12": "下寺院僧尼數。五月勅兩都左右街。留寺四",
    "T49n2035_042:0386a13": "所僧各三十人。天下州郡各留一寺。上寺二",
    "T49n2035_042:0386a14": "十人。中寺十人。下寺五人。八月勅諸寺立期",
    "T49n2035_042:0386a15": "毀拆。括天下寺四千六百所蘭若四萬所。",
    "T49n2035_042:0386a16": "寺材以葺廨驛。金銀像以付度支。鐵像以",
    "T49n2035_042:0386a17": "鑄農器。銅像鐘磬以鑄錢。收良田數千萬",
    "T49n2035_042:0386a18": "頃奴婢十五萬人。僧尼歸俗者二十六萬五",
    "T49n2035_042:0386a19": "百人。穆護火祓並勒還俗凡二千餘人。宰",
    "T49n2035_042:0386a20": "相李德裕。率百官上表稱賀○五臺諸僧多",
    "T49n2035_042:0386a21": "亡奔。幽州李德裕謂進奏官曰。歸白本使",
    "T49n2035_042:0386a22": "毋聽遊僧入境。節度使張仲武奉其命。主",
    "T49n2035_042:0386a23": "客郎中韋博謂德裕曰。沙汰之法不宜太",
    "T49n2035_042:0386a24": "過。德裕怒出博武陵判官。",
    "T49n2035_042:0386a25": "六年。長安有人夜行。經周穆王陵。見人",
    "T49n2035_042:0386a26": "從空中下。朱衣執版。宣言冢尉何在。二吏",
    "T49n2035_042:0386a27": "從墓出曰。在此。朱衣曰。錄西海君使者何",
    "T49n2035_042:0386a28": "時當至。吏曰。計程可十八日。朱衣曰。何稽",
    "T49n2035_042:0386a29": "留若此。吏曰。李炎坐毀佛教奪壽去位。",
    "T49n2035_042:0386b01": "當與西海君同錄其魂。有賈客鈴聲東來。",
    "T49n2035_042:0386b02": "朱衣二吏忽不見。後數日上果病崩太平廣記○",
    "T49n2035_042:0386b03": "太子賓客盧貞有子。嘗為僧。因沙汰授光",
    "T49n2035_042:0386b04": "王府參軍。一夕夢前師至其家。盧告曰。卑官",
    "T49n2035_042:0386b05": "屑屑非所願也。再思披緇未知何日。師曰。",
    "T49n2035_042:0386b06": "興復在即汝宜堅志。俄見旌斾萬騎傳呼",
    "T49n2035_042:0386b07": "而至云。迎光王為天子通紀○五月勅楊欽",
    "T49n2035_042:0386b08": "義充兩街功德使。令兩街各增八寺。所",
    "T49n2035_042:0386b09": "度僧尼仍令祠部給牒○勅列聖忌辰並",
    "T49n2035_042:0386b10": "詣僧寺。行香一如舊典。以道士惑亂先朝",
    "T49n2035_042:0386b11": "毀除佛教。勅功德使楊欽義。捕趙歸真劉",
    "T49n2035_042:0386b12": "元清鄧元超等十二人。並集朝堂誅之。陳",
    "T49n2035_042:0386b13": "其屍首。",
    "T49n2035_042:0386b14": "宣宗宣宗忱憲宗十三子",
    "T49n2035_042:0386b15": "大中元年三月。勅會昌季年并省寺院。釐革",
    "T49n2035_042:0386b16": "過當。其靈山聖境。如有宿舊名僧能修創者。",
    "T49n2035_042:0386b17": "所司不得禁止○李德裕專權日久。帝惡",
    "T49n2035_042:0386b18": "之貶潮州司馬。頃之再貶崖州司戶。惡疾",
    "T49n2035_042:0386b19": "而卒。初是有僧通宿世事。謂德裕曰。公當",
    "T49n2035_042:0386b20": "萬里南行平生食萬羊。今九千五百矣。羊未",
    "T49n2035_042:0386b21": "盡猶有還日。德裕曰。吾嘗夢行晉山。見山",
    "T49n2035_042:0386b22": "上盡目皆羊。牧人曰。此公平生所食也。後",
    "T49n2035_042:0386b23": "旬日振武節度使李暨饋羊四百。僧曰。萬羊",
    "T49n2035_042:0386b24": "將滿。公其不還。後果卒於朱崖。",
    "T49n2035_042:0386b25": "述曰。自古人君之毀佛者。必有臣佐以",
    "T49n2035_042:0386b26": "濟其事。故魏太武以崔浩。周武以張賓",
    "T49n2035_042:0386b27": "衛元嵩。唐武以李德裕趙歸真。卒使大法",
    "T49n2035_042:0386b28": "被辱君臣俱蒙惡報。何彼此之不幸歟。至",
    "T49n2035_042:0386b29": "若舉行沙汰。如桓玄之在晉世。傅奕之",
    "T49n2035_042:0386c01": "在唐朝。姚崇之在明皇。李訓之在文宗。",
    "T49n2035_042:0386c02": "然皆牽於時事既行而復厄。以故一時",
    "T49n2035_042:0386c03": "小厄不若三武為禍之酷也。若周世宗天",
    "T49n2035_042:0386c04": "性毀佛。而不得其佐。韓愈歐陽修天性",
    "T49n2035_042:0386c05": "排佛。而不逢其君。使世宗得崔浩。則",
    "T49n2035_042:0386c06": "案誅沙門當有甚於太武之虐。使韓歐",
    "T49n2035_042:0386c07": "逢三武。則毀像滅僧。當不減於崔李之",
    "T49n2035_042:0386c08": "酷。崔浩腰斬。德裕竄死。不令之終亦足為",
    "T49n2035_042:0386c09": "報。魯直謂。退之見大顛排佛為沮。祖",
    "T49n2035_042:0386c10": "秀謂。永叔見圓通排斥內銷。維韓與歐",
    "T49n2035_042:0386c11": "獲善於後。亦由知識道力有以回之",
    "T49n2035_042:0386c12": "耳。",
    "T49n2035_042:0386c13": "統左禁軍楊漢公。以策定功請復佛教。乞",
    "T49n2035_042:0386c14": "訪求知玄法師。於是復僧。入居寶應寺。屬",
    "T49n2035_042:0386c15": "壽昌節講讚署三教首座。帝以舊邸造法",
    "T49n2035_042:0386c16": "乾寺。命師居之○白居易卒。贈尚書左僕",
    "T49n2035_042:0386c17": "射。居易晚節尚佛經月不葷。施所居為香",
    "T49n2035_042:0386c18": "山寺。自稱香山居士。嘗述讚曰。十方世界。",
    "T49n2035_042:0386c19": "天上天下。我今盡知。無如佛者。巍巍堂堂。",
    "T49n2035_042:0386c20": "為人天師。故我禮足。讚歎歸依。會昌初有",
    "T49n2035_042:0386c21": "客舟遭風漂至大山。一道士曰。此蓬萊山。",
    "T49n2035_042:0386c22": "一院扃鑰甚固。曰此白樂天所居。在中國",
    "T49n2035_042:0386c23": "未來耳。樂天聞之為詩曰。吾學真空不學",
    "T49n2035_042:0386c24": "仙。恐君此語是虛傳。海山不是吾歸處。歸",
    "T49n2035_042:0386c25": "即須歸兜率天。樂天嘗立願曰。吾勸一百",
    "T49n2035_042:0386c26": "四十八人同為一志。結上生會行念慈氏",
    "T49n2035_042:0386c27": "名。坐想慈氏容。願當來世必生兜率。晚歲",
    "T49n2035_042:0386c28": "風痺。命工畫西方淨土一部。晝夜供養。為",
    "T49n2035_042:0386c29": "之讚曰。極樂世界清淨土。無諸惡道及眾",
    "T49n2035_042:0387a01": "苦。願如我身老病者。同生無量壽佛所。一",
    "T49n2035_042:0387a02": "夕念佛。倏然而化。",
    "T49n2035_042:0387a03": "二年。勅上都東都荊揚汴益等州。建寺立方",
    "T49n2035_042:0387a04": "等戒壇。為僧尼再度者重受戒法。五臺山",
    "T49n2035_042:0387a05": "建五寺。各度僧五十人。",
    "T49n2035_042:0387a06": "述曰。案僧史略云。取大乘方等不拘根",
    "T49n2035_042:0387a07": "闕緣差但發大心並皆得受。會昌沙汰",
    "T49n2035_042:0387a08": "僧尼在俗。寧無諸過。先令懺罪後增戒",
    "T49n2035_042:0387a09": "品。自非方等豈容重受。",
    "T49n2035_042:0387a10": "宣州刺史裴休言。天下寺觀多為官僚寄客",
    "T49n2035_042:0387a11": "蹂踐。今後不得在寺居止。違者重罰。制可",
    "T49n2035_042:0387a12": "○安國寺沙門修會。以能詩應制。嘗從上",
    "T49n2035_042:0387a13": "乞紫衣。上曰。不於汝吝。但汝相有闕故耳。",
    "T49n2035_042:0387a14": "及賜一夕暴亡。",
    "T49n2035_042:0387a15": "三年正月齋日。四明道俗八千人。於阿育王",
    "T49n2035_042:0387a16": "寺供養佛舍利塔。感天華紛墜有如雪色。",
    "T49n2035_042:0387a17": "至手即融。入夜放五色光明。大眾喜躍。明",
    "T49n2035_042:0387a18": "年有新羅僧夜盜塔手擎。遶亭而行。不離",
    "T49n2035_042:0387a19": "本處。為眾所覺。勅沙門靈晏為左右街僧",
    "T49n2035_042:0387a20": "錄○壽昌誕節勅諫議李貽孫法師知玄。同",
    "T49n2035_042:0387a21": "道士於麟德殿談論三教。玄奏宜大復天",
    "T49n2035_042:0387a22": "下廢寺。帝素重師德。命圖形置禁中。",
    "T49n2035_042:0387a23": "四年。勅杭州鹽官齊安禪師院。賜名齊豐",
    "T49n2035_042:0387a24": "寺。初帝為光王。武宗忌之。拘於後苑。將見",
    "T49n2035_042:0387a25": "殺。中官仇士良詐稱光王墜馬死。因脫身",
    "T49n2035_042:0387a26": "遁去。至香嚴閑禪師會下。剃髮作沙彌。同",
    "T49n2035_042:0387a27": "遊廬山。閑師題瀑布云。穿雲透石不辭",
    "T49n2035_042:0387a28": "勞。遠地方知出處高。閑方停思。沙彌續之",
    "T49n2035_042:0387a29": "云。溪㵎豈能留得住。終歸大海作波濤。閑",
    "T49n2035_042:0387b01": "始知非常人。後至鹽官海昌見齊安禪師。",
    "T49n2035_042:0387b02": "自稱有光。安奇之。即命為書記。時黃檗運",
    "T49n2035_042:0387b03": "禪師為首座。一日拜佛光。問之曰。不著佛",
    "T49n2035_042:0387b04": "求用禮何為。運便掌。又問。不著佛求常",
    "T49n2035_042:0387b05": "作如是事。運又掌。光曰。太粗生。運又掌。曰",
    "T49n2035_042:0387b06": "者裏說恁麼粗細。安師一朝謂之曰。時節至",
    "T49n2035_042:0387b07": "矣。毋滯蟠泥。乃以佛法為囑。未幾武宗",
    "T49n2035_042:0387b08": "崩。百官迎王即位。屢遣使以師禮召安。安",
    "T49n2035_042:0387b09": "力辭。及終勅諡悟空禪師。上賜黃檗為粗",
    "T49n2035_042:0387b10": "行禪師。裴休奏改為斷際雪竇頌黃檗云大中天子曾輕觸。三度親",
    "T49n2035_042:0387b11": "遭弄爪牙。是也○日本國遣沙門常曉。入中國求",
    "T49n2035_042:0387b12": "釋迦密教。",
    "T49n2035_042:0387b13": "五年。勅天下州郡國忌行香。不得携酒肉",
    "T49n2035_042:0387b14": "入寺○召京兆薦福寺弘辨入見。上問曰。",
    "T49n2035_042:0387b15": "何為頓見何名漸修。對曰頓明自性與佛",
    "T49n2035_042:0387b16": "同儔。然有無始染習故假漸修對治。令順",
    "T49n2035_042:0387b17": "性起用。如人喫飯不因一口便飽。帝說。",
    "T49n2035_042:0387b18": "賜號圓智禪師○六月京城進士孫樵上書",
    "T49n2035_042:0387b19": "言。百姓男耕女織不自溫飽。而群僧安坐華",
    "T49n2035_042:0387b20": "屋美食有餘。率以十戶不能養一僧。武",
    "T49n2035_042:0387b21": "宗憤其然。髮二十七萬僧。則天下二百七十",
    "T49n2035_042:0387b22": "萬人。始得蘇息。陛下縱不能如武宗除積",
    "T49n2035_042:0387b23": "弊。柰何興之於已廢之後乎。願詔僧未復",
    "T49n2035_042:0387b24": "者勿復。寺未修者勿修。帝怒不納○九月",
    "T49n2035_042:0387b25": "婺州女子。曾志願開雙林大士塔。見頂足連",
    "T49n2035_042:0387b26": "環齒牙不壞。迎出塔供養四十九日。復藏",
    "T49n2035_042:0387b27": "於塔。",
    "T49n2035_042:0387b28": "六年。詔重建廬山東林寺。追諡遠法師曰",
    "T49n2035_042:0387b29": "辯覺。會昌毀寺二僧負文殊像。藏之錦繡谷",
    "T49n2035_042:0387c01": "之峯頂。至是寺復訪之不獲。二僧相疑以",
    "T49n2035_042:0387c02": "為匿去。忽見圓光瑞相涌於空表。自是峯",
    "T49n2035_042:0387c03": "頂佛手巖天池常見光相。云天池者崇峻尤",
    "T49n2035_042:0387c04": "甚。去東林三十里。夜間見空中聖鐙自遠",
    "T49n2035_042:0387c05": "而至。初明一炬。頃之至百千萬鐙。或雲中",
    "T49n2035_042:0387c06": "見文殊大士。出沒無常。至心禮叩必見聖",
    "T49n2035_042:0387c07": "相○宰臣言。度僧不精則戒法墮壞。造寺無",
    "T49n2035_042:0387c08": "節則費財過多。乞今後勝地名山許令修建。",
    "T49n2035_042:0387c09": "復舊宮度僧尼。仰本州律師精擇有道性",
    "T49n2035_042:0387c10": "者。制可。",
    "T49n2035_042:0387c11": "七年。潭州溈山靈祐禪師示寂。諡大圓禪",
    "T49n2035_042:0387c12": "師見百丈。",
    "T49n2035_042:0387c13": "八年勅三教首座辯章充左街僧錄。沙門僧",
    "T49n2035_042:0387c14": "徹充右街僧錄○潭州岳麓寺沙門疏言疎同",
    "T49n2035_042:0387c15": "往太原求大藏經。河東節度使司空盧鈞。",
    "T49n2035_042:0387c16": "副使韋宙。以經施之。節度巡官李節為之",
    "T49n2035_042:0387c17": "記曰。儒學之人喜排釋氏。其論必曰。禹湯",
    "T49n2035_042:0387c18": "文武周孔之代皆無有釋。釋氏之興源於漢。",
    "T49n2035_042:0387c19": "流於晉。瀰漫於宋魏齊梁陳隋唐。此衰世之",
    "T49n2035_042:0387c20": "所奉也。宜一掃絕之使不得滋。論者之言",
    "T49n2035_042:0387c21": "粗矣。吾請精而言之。昔有一夫膚腯而色",
    "T49n2035_042:0387c22": "和。神清而氣烈。怡然保順。醫與禱無用也",
    "T49n2035_042:0387c23": "粗倉胡切腯音突肥也復一夫而有風濕之痾。背癃而足",
    "T49n2035_042:0387c24": "躄。耳聵而目瞑。於是用攻熨焉事禳禬焉。",
    "T49n2035_042:0387c25": "是二夫者胡相反耶病不病異耳躄音壁。不能行。聵五怪切。",
    "T49n2035_042:0387c26": "耳聾。瞑莫定切。目閉也嗚呼三代之前世康矣。三代之季",
    "T49n2035_042:0387c27": "世病矣。三代之前禹湯文武。德義播之。周公",
    "T49n2035_042:0387c28": "孔子。典教持之。道風雖微猶有漸漬。以故",
    "T49n2035_042:0387c29": "詐不勝信。而惡知避善也。暨三代之季。風",
    "T49n2035_042:0388a01": "俗大敗。詐力相乘。廢井田則唯務兼并。貪",
    "T49n2035_042:0388a02": "土宅則日事戰爭。姦邪於是肆其志。賢士",
    "T49n2035_042:0388a03": "不能容其身。以故上下相仇。而激為怨俗",
    "T49n2035_042:0388a04": "也。釋氏之教以清淨自居。柔和自抑。則怨爭",
    "T49n2035_042:0388a05": "可得而息也。以因果為言。窮達為分。則",
    "T49n2035_042:0388a06": "貴賤可得而安也。怨爭息則干戈盜賊之不",
    "T49n2035_042:0388a07": "興貴賤安則君臣民庶之有別。此佛聖人所",
    "T49n2035_042:0388a08": "以救衰世之道也。不有釋氏尚安救之哉。",
    "T49n2035_042:0388a09": "今論者不責衰世之俗為難移。而尤釋氏",
    "T49n2035_042:0388a10": "之徒為無用。是不憐抱病之夫。而詬醫禱",
    "T49n2035_042:0388a11": "之為何人也不思釋氏救世行化之為大",
    "T49n2035_042:0388a12": "益。而且疾其宮牆之麗徒眾之蕃。摘其猥庸",
    "T49n2035_042:0388a13": "無檢者為口實。而欲一概以廢棄之。是見",
    "T49n2035_042:0388a14": "其末而遺其本也。會昌季年武宗大剪釋",
    "T49n2035_042:0388a15": "氏巾其徒徹其居。容貌於土木者沈諸",
    "T49n2035_042:0388a16": "水。言論於紙素者投諸火。分命御史乘",
    "T49n2035_042:0388a17": "驛走天下。察敢隱匿者罪之。於是天下",
    "T49n2035_042:0388a18": "名藍真宇毀去若掃。今天子建號之初。雪釋",
    "T49n2035_042:0388a19": "氏不當廢也。亟下詔復之。而自湖以南遠",
    "T49n2035_042:0388a20": "人畏法。體朝廷之嚴旨。焚徹經像殆無遺",
    "T49n2035_042:0388a21": "餘。故今明命雖頒。莫能得其經籍。道林寺",
    "T49n2035_042:0388a22": "者湘西之勝遊也。有釋疏言獨曰。太原府國",
    "T49n2035_042:0388a23": "家舊都佛祠為最多。大帥司空盧公天下仁",
    "T49n2035_042:0388a24": "人。我第往求遺書或可得也。既上謁軍門。",
    "T49n2035_042:0388a25": "公果諾之。四馳以求逸文。月未幾得經律",
    "T49n2035_042:0388a26": "論五千四十八卷。輦而歸。嘻釋氏救世之道。",
    "T49n2035_042:0388a27": "既言之矣。向非我明君洞鑑理源。何能復",
    "T49n2035_042:0388a28": "行其道。非司空公克崇大法。何能復全其",
    "T49n2035_042:0388a29": "書。非沙門疏言深識法運。何能不憚遠求",
    "T49n2035_042:0388b01": "以遂茲盛典。奉聖上之令興釋氏之宗。惠",
    "T49n2035_042:0388b02": "及後人。其功用有不可勝言者。可無記",
    "T49n2035_042:0388b03": "焉。",
    "T49n2035_042:0388b04": "述曰。此文立言建理。足以曉世之不知",
    "T49n2035_042:0388b05": "佛者。使退之見之當愧服不暇。子厚浩",
    "T49n2035_042:0388b06": "初序。徒云與易論語合而不能如此",
    "T49n2035_042:0388b07": "明言救世之功。然則此記殆過之矣。李節",
    "T49n2035_042:0388b08": "名微唐史無聞。",
    "T49n2035_042:0388b09": "九年。洪州黃檗希運禪師示寂。諡斷際禪",
    "T49n2035_042:0388b10": "師。師得法於百丈。相國裴休守新安。請師",
    "T49n2035_042:0388b11": "入郡。咨問禪法執弟子禮。以所聞述傳",
    "T49n2035_042:0388b12": "心法要行於世南岳下第四世。",
    "T49n2035_042:0388b13": "十年。勅每歲度僧依本教於戒定慧三學",
    "T49n2035_042:0388b14": "中。擇有道性通法門者度之。此外雜藝",
    "T49n2035_042:0388b15": "一切禁止。",
    "T49n2035_042:0388b16": "十二年。勅天下諸寺修治諸祖師塔○日本",
    "T49n2035_042:0388b17": "國沙門慧鍔。禮五臺山得觀音像。道四明",
    "T49n2035_042:0388b18": "將歸國。舟過補陀山附著石上不得進。",
    "T49n2035_042:0388b19": "眾疑懼禱之曰。若尊像於海東機緣未熟。",
    "T49n2035_042:0388b20": "請留此山。舟即浮動。鍔哀慕不能去。乃結",
    "T49n2035_042:0388b21": "廬海上以奉之今山側有新羅將鄞人聞之。請其",
    "T49n2035_042:0388b22": "像歸安開元寺今人或稱五臺寺。又稱不肯去觀音其後有異",
    "T49n2035_042:0388b23": "僧。持嘉木至寺。倣其製刻之。扃戶施功",
    "T49n2035_042:0388b24": "彌月成像。忽失僧所在。乃迎至補陀山。",
    "T49n2035_042:0388b25": "山在大海中。去鄞城東南水道六百里。即",
    "T49n2035_042:0388b26": "華嚴所謂南海岸孤絕處。有山名補怛落迦。",
    "T49n2035_042:0388b27": "觀音菩薩住其中也。即大悲經所謂補陀落",
    "T49n2035_042:0388b28": "迦山觀世音宮殿。是為對釋迦佛說大悲",
    "T49n2035_042:0388b29": "心印之所。其山有潮音洞。海潮吞吐晝夜砰",
    "T49n2035_042:0388c01": "訇。洞前石橋。瞻禮者至此懇禱。或見大士",
    "T49n2035_042:0388c02": "宴坐。或見善財俯仰將迎。或但見碧玉淨",
    "T49n2035_042:0388c03": "瓶。或唯見頻伽飛舞。去洞六七里有大蘭",
    "T49n2035_042:0388c04": "若。是為海東諸國朝覲商賈往來。致敬投",
    "T49n2035_042:0388c05": "誠莫不獲濟草菴錄。",
    "T49n2035_042:0388c06": "十三年。上餌道士丹疽發於背。八月帝崩。",
    "T49n2035_042:0388c07": "述曰。武宗毀佛信道餌丹發背而殂。世",
    "T49n2035_042:0388c08": "方以之為戒。宣宗避仇為僧。卒登寶位。",
    "T49n2035_042:0388c09": "憤會昌之沙汰誅竄李趙。立方等戒壇",
    "T49n2035_042:0388c10": "令僧尼重受戒法。其意甚至。至末年復",
    "T49n2035_042:0388c11": "用道士服。餌金丹疽發於背。其過在於",
    "T49n2035_042:0388c12": "好求長年而不達世相無常之義。故終",
    "T49n2035_042:0388c13": "蹈其禍為後人笑云。",
    "T49n2035_042:0388c14": "懿宗懿宗漼宣宗長子",
    "T49n2035_042:0388c15": "咸通三年。勅兩街四寺各建戒壇度僧。帝",
    "T49n2035_042:0388c16": "於禁中設講座自唱經題。手錄梵文。數",
    "T49n2035_042:0388c17": "幸諸寺行施。",
    "T49n2035_042:0388c18": "六年。朗州德山宣鑒禪師示寂。諡見性禪",
    "T49n2035_042:0388c19": "師見龍潭清源第五世。",
    "T49n2035_042:0388c20": "七年。臨濟義玄禪師示寂。諡慧照禪師。學",
    "T49n2035_042:0388c21": "者稱臨濟宗見黃檗南岳第四世。",
    "T49n2035_042:0388c22": "八年正月。永州湘山全真禪師端坐示寂。師",
    "T49n2035_042:0388c23": "郴人。遊方至湘山創梵宇曰淨土。四方禪",
    "T49n2035_042:0388c24": "眾雲集受教。會昌初忽謂其徒曰。僧當厄",
    "T49n2035_042:0388c25": "難宜易衣冠。一夕髭髮俱長。披紫霞衣曰",
    "T49n2035_042:0388c26": "無量壽衣。頂青空冠曰真空法冠。既而武",
    "T49n2035_042:0388c27": "宗果去浮圖。宣宗復佛法。師不復去衣冠。",
    "T49n2035_042:0388c28": "世稱無量壽佛化現至此。",
    "T49n2035_042:0388c29": "十年。瑞州洞山良玠禪師示寂。諡悟本禪",
    "T49n2035_042:0389a01": "師見雲巖清源第五世○勅追諡南山道宣律師曰澄",
    "T49n2035_042:0389a02": "照。",
    "T49n2035_042:0389a03": "十一年。相國裴休薨。休學於黃檗得其旨。",
    "T49n2035_042:0389a04": "平居不御酒肉。作勸發菩提心文以激發",
    "T49n2035_042:0389a05": "世人。著釋氏文。若圓覺經法界觀禪源詮諸",
    "T49n2035_042:0389a06": "序。世服其精要○十一月延慶節。勅兩街",
    "T49n2035_042:0389a07": "入麟德殿講論佛法。賜左街僧錄清蘭慧",
    "T49n2035_042:0389a08": "照大師。右街僧錄彥楚明徹大師○上素聞",
    "T49n2035_042:0389a09": "雪峯義存禪師名。勅賜真覺大師。師居山四",
    "T49n2035_042:0389a10": "十年。法席冠天下。眾至一千五百。閩王王",
    "T49n2035_042:0389a11": "氏事以師禮見德山清源第六世十二年。上幸安國寺",
    "T49n2035_042:0389a12": "賜知玄國師沈香寶座○上於禁中設萬",
    "T49n2035_042:0389a13": "僧齋。自升座為讚唄。有長眉梵僧來應供。",
    "T49n2035_042:0389a14": "受嚫畢陵空而去即賓頭盧。",
    "T49n2035_042:0389a15": "十四年三月。造浮圖寶帳綵幡華蓋。勅兩",
    "T49n2035_042:0389a16": "街往鳳翔迎佛骨。三百里間車馬不絕。群",
    "T49n2035_042:0389a17": "臣諫者至言。憲宗迎佛骨尋時宴駕。上曰。",
    "T49n2035_042:0389a18": "朕生得見之死無所恨。四月八日佛骨至。",
    "T49n2035_042:0389a19": "導以禁兵公私音樂儀衛之盛。過於南郊。",
    "T49n2035_042:0389a20": "帝御安福門。降樓迎拜。賜沙門及耆老曾",
    "T49n2035_042:0389a21": "見元和奉迎者金帛有差。佛骨留禁中三",
    "T49n2035_042:0389a22": "日供養。迎置安國崇化二寺。令士庶得瞻",
    "T49n2035_042:0389a23": "禮。十二月如前禮迎佛骨還鳳翔。",
    "T49n2035_042:0389a24": "僖宗僖宗儇懿宗第五子",
    "T49n2035_042:0389a25": "乾符三年。外法師於國清為元琇法師說",
    "T49n2035_042:0389a26": "止觀法門○泉州龜洋無了禪師塔全身二",
    "T49n2035_042:0389a27": "十載。為山泉淹沒。門人發視不壞。閩王聞",
    "T49n2035_042:0389a28": "之。遣使舁入府庭供養。忽臭氣遠聞。王焚",
    "T49n2035_042:0389a29": "香祝之。可還龜洋舊阯建塔。即異香普",
    "T49n2035_042:0389b01": "熏。傾城瞻禮本道奏。上賜諡真寂大師。塔",
    "T49n2035_042:0389b02": "曰靈覺。弟子慧忠遇澄汰終於白衣。葬師",
    "T49n2035_042:0389b03": "塔東。今龜洋一真身士民依怙。若僧伽之遺",
    "T49n2035_042:0389b04": "化。",
    "T49n2035_042:0389b05": "中和元年。黃巢犯長安。自號大齊。上幸成",
    "T49n2035_042:0389b06": "都。詔知玄國師赴行在所引對大說。上自",
    "T49n2035_042:0389b07": "製號悟達國師。留行宮久之辭歸九隴。定",
    "T49n2035_042:0389b08": "中見菩薩摩頂說法。言訖即隱。俄見一珠",
    "T49n2035_042:0389b09": "入玄左服。隆起痛甚。上有晁錯二字。玄知",
    "T49n2035_042:0389b10": "夙業。即右脇安臥而逝。世言玄之前身乃",
    "T49n2035_042:0389b11": "漢川三學山知鉉法師。臨終感病與今正類",
    "T49n2035_042:0389b12": "漢書。文帝時吳太子人見。得侍皇太子。飲傅爭道不恭。皇太子引博局提殺之。吳王由此稱疾不朝。始有",
    "T49n2035_042:0389b13": "反謀。太子家令晁錯數上書言。吳過可削。文帝寬不忍罰。及景帝即位。錯說上曰。吳王前有太子之却。",
    "T49n2035_042:0389b14": "誘天下亡人謀作亂。令削之亦反。不削亦反。及楚趙膠西三王皆以罪削郡縣。廷臣方議削吳。吳王因",
    "T49n2035_042:0389b15": "遣使。約七國俱反。以誅錯為名。吳相袁盎入見。上方與錯調兵食。上問盎。盎願屏左右。錯趨避東廂甚恨",
    "T49n2035_042:0389b16": "盎。對曰。吳楚相遺書言。賊臣晁錯擅適諸侯削奪其地。以故反。欲共誅錯復故地。方今計獨有斬錯發使",
    "T49n2035_042:0389b17": "赦七國復其故地。則兵可毋血刃而俱罷。上良久曰。吾不愛一人以謝天下。上令丞相劾奏錯要斬東市",
    "T49n2035_042:0389b18": "隆興琇師曰。世稱知玄是袁盎後身。自漢文",
    "T49n2035_042:0389b19": "至僖宗七百餘年。盎償錯亦應畢矣。今尚",
    "T49n2035_042:0389b20": "蒙惡報而斃何哉。蓋盎與錯始有私憾。及",
    "T49n2035_042:0389b21": "錯議削七國而七國畔。盎因此時請遂斬",
    "T49n2035_042:0389b22": "錯。景帝畏而從之。終非本意。及錯誅而七",
    "T49n2035_042:0389b23": "國之兵不退。則是盎假畔人以報私憾耳。",
    "T49n2035_042:0389b24": "是宜歷十生而宿對相尋不已。可不畏哉。",
    "T49n2035_042:0389b25": "述曰。周武廢佛。法師知玄抗辨精壯。帝不",
    "T49n2035_042:0389b26": "能屈。唐武沙汰法師。知玄登論座。道流",
    "T49n2035_042:0389b27": "不能屈。兩世俱名知玄。俱遇廢教。俱在",
    "T49n2035_042:0389b28": "朝為法師。俱當辨論之席。意師有宿誓",
    "T49n2035_042:0389c01": "使之然乎。至為三學山知鉉亦不異此",
    "T49n2035_042:0389c02": "名也。觀其三世為有道沙門。而酬償宿",
    "T49n2035_042:0389c03": "報未已者。當是晁錯趨東廂以避盎。時",
    "T49n2035_042:0389c04": "此心已深恨。而載赴東市以就誅。時此",
    "T49n2035_042:0389c05": "心必大恨意。臨刑之際必起惡願為世",
    "T49n2035_042:0389c06": "世之報。故每當法師舍壽之日。必見此",
    "T49n2035_042:0389c07": "相者。亦玄師道力轉為輕受之報也。天",
    "T49n2035_042:0389c08": "珠者誅也。昔盎請誅錯。今錯亦誅盎。玄",
    "T49n2035_042:0389c09": "袁也。寓名以見本年之姓。異哉。",
    "T49n2035_042:0389c10": "三年。泰山沙門大行誦彌陀經。至三七日。",
    "T49n2035_042:0389c11": "忽於夜中見流離寶地寶臺之上佛及二大",
    "T49n2035_042:0389c12": "士無數化佛咸現其前。上聞殊異。詔入內。",
    "T49n2035_042:0389c13": "問所見賜號常精進菩薩。爵開國。",
    "T49n2035_042:0389c14": "四年。泗州刺史劉讓言。修僧伽弟子木叉",
    "T49n2035_042:0389c15": "塔。得舍利八百粒進上。詔以其骨塑為像。",
    "T49n2035_042:0389c16": "諡曰真相。",
    "T49n2035_042:0389c17": "昭宗昭宗護懿宗第七子",
    "T49n2035_042:0389c18": "龍紀元年。聖誕勅兩街僧道入內殿談論",
    "T49n2035_042:0389c19": "○琇法師於國清為清竦法師說止觀法",
    "T49n2035_042:0389c20": "門。",
    "T49n2035_042:0389c21": "大順二年。袁州仰山慧寂禪師入寂。師稟法",
    "T49n2035_042:0389c22": "為溈山。世稱溈仰宗。初領徒住王莽山一",
    "T49n2035_042:0389c23": "日禪床陷於地。山神者以不堪居止。東南",
    "T49n2035_042:0389c24": "有大仰山。為世福地。遂遷居焉。久之眾盛",
    "T49n2035_042:0389c25": "居隘。山神一夕移廟於堵田三十里。以避",
    "T49n2035_042:0389c26": "之南岳下第五世。",
    "T49n2035_042:0389c27": "景福元年。吳越王錢鏐於剡縣石城山建瑞",
    "T49n2035_042:0389c28": "相寺。以奉彌勒三生石像。",
    "T49n2035_042:0389c29": "乾寧二年。文矩禪師謁西院大安禪師。遙",
    "T49n2035_042:0390a01": "見笑曰。入涅槃堂去。師應諾。即入。時五",
    "T49n2035_042:0390a02": "伯僧俱染時疾。師以杖次第點之。隨點而",
    "T49n2035_042:0390a03": "起閩王敬異創國歡院以居之。",
    "T49n2035_042:0390a04": "三年。勅於羅什法師譯經處。重建草堂寺",
    "T49n2035_042:0390a05": "○四年。趙州觀音院從諗禪師示寂。壽百二",
    "T49n2035_042:0390a06": "十。諡真際禪師見南泉。南岳第四世○趙帥王公入院",
    "T49n2035_042:0390a07": "瞻禮。趙州坐而問之曰。大王會麼。王云。不",
    "T49n2035_042:0390a08": "會。師云。自小持齋身已老。見人無力下",
    "T49n2035_042:0390a09": "禪床。王尤加禮。翌日令客將傳語。師下床",
    "T49n2035_042:0390a10": "接之。侍者問其意。師曰。第一等人來禪床",
    "T49n2035_042:0390a11": "上接。第二等人來下禪床接。末等人來山門",
    "T49n2035_042:0390a12": "外接○勅沙門覺暉為左右街副僧錄副職始此。",
    "T49n2035_042:0390a13": "光化二年。撫州言。曹山有梵僧群集山頂。",
    "T49n2035_042:0390a14": "鄉民追之。皆飛行而去。遺其笠製甚奇古",
    "T49n2035_042:0390a15": "勅於其地建荷玉禪寺。",
    "T49n2035_042:0390a16": "天復元年。山賊許恩作亂。至杭州徑山發",
    "T49n2035_042:0390a17": "國一禪師塔。見二甕合藏肉身髮長覆面。",
    "T49n2035_042:0390a18": "賊兵皆驚走。吳越王命重瘞之。",
    "T49n2035_042:0390a19": "二年。洪州雲居道膺禪師示寂。諡弘覺",
    "T49n2035_042:0390a20": "見洞山。清源第六世。",
    "T49n2035_042:0390a21": "三年。撫州曹山本寂禪師示寂。諡元證。師",
    "T49n2035_042:0390a22": "得法於洞山。世稱曹洞宗云○京兆鰕子和",
    "T49n2035_042:0390a23": "上。自印心於洞山。混迹閩中。日沿江岸拾",
    "T49n2035_042:0390a24": "鰕蜆以充食。暮臥白馬廟紙錢中。華嚴靜",
    "T49n2035_042:0390a25": "禪師夜入紙錢伺之。師至。靜把住問曰。如",
    "T49n2035_042:0390a26": "何是祖師西來意。師云。神前酒臺盤。靜禮謝",
    "T49n2035_042:0390a27": "而退。後入京師佯狂人間。神異莫測○韶",
    "T49n2035_042:0390a28": "州雲門文偃禪師聚徒千人。漢主劉氏召入",
    "T49n2035_042:0390a29": "內殿都廣州咨問法要。事以師禮。師得法於",
    "T49n2035_042:0390b01": "雪峯。號雲門宗清源第七世。",
    "T49n2035_042:0390b02": "景宗景宗机昭宗第九子",
    "T49n2035_042:0390b03": "天祐元年。誕節勅天下寺觀設齋。民間禁",
    "T49n2035_042:0390b04": "屠釣○呂洞賓遊華山。遇鐘離權授金丹",
    "T49n2035_042:0390b05": "及劍法。後過鄂州黃龍山。值機禪師上堂",
    "T49n2035_042:0390b06": "清源八世毅然問曰。一粒粟中藏世界。半升鐺內",
    "T49n2035_042:0390b07": "煮山川。此意何如。師曰。守屍鬼。洞賓曰。爭",
    "T49n2035_042:0390b08": "柰囊中有不死丹。師曰。饒經八萬劫終是",
    "T49n2035_042:0390b09": "落空亡。賓不服。夜飛劍以脇之。師已前知。",
    "T49n2035_042:0390b10": "以法衣蒙頭坐方丈。劍遶數匝。師手指之",
    "T49n2035_042:0390b11": "即墮地。賓前謝過。師詰之曰。半升鐺內即",
    "T49n2035_042:0390b12": "不問。如何是一粒粟中藏世界。賓忽有省。",
    "T49n2035_042:0390b13": "乃述偈以為謝曰。自從一見黃龍後。始覺",
    "T49n2035_042:0390b14": "從前錯用心仙苑遺事。",
    "T49n2035_042:0390b15": "五代梁五代梁都洛陽",
    "T49n2035_042:0390b16": "太祖太祖朱溫賜名全忠",
    "T49n2035_042:0390b17": "開平元年。勅僧尼改屬祠部。",
    "T49n2035_042:0390b18": "○泉州沙門智宣。往西竺求經。回詣闕進",
    "T49n2035_042:0390b19": "辟支佛骨貝葉梵經。",
    "T49n2035_042:0390b20": "二年二月。雪峯義存禪師示寂。十一月玄沙",
    "T49n2035_042:0390b21": "師備禪師示寂。師得法於雪峯。晚居玄沙。",
    "T49n2035_042:0390b22": "學徒千人。應機接物垂二十年。閩王待以",
    "T49n2035_042:0390b23": "師禮。及終賜諡宗一。",
    "T49n2035_042:0390b24": "三年。大明節勅百官詣寺行香祝壽。",
    "T49n2035_042:0390b25": "四年。吳王錢鏐幼子令因為僧。勅賜紫衣",
    "T49n2035_042:0390b26": "無相大師。加同三十臘。",
    "T49n2035_042:0390b27": "末帝末帝瑱",
    "T49n2035_042:0390b28": "貞明元年。東塔院沙門歸序進經論會要。詔",
    "T49n2035_042:0390b29": "編入大藏。賜演教大師。",
    "T49n2035_042:0390c01": "二年。吳越王鏐遣沙門清外同弟錢鏵。往四",
    "T49n2035_042:0390c02": "明阿育王山迎釋迦舍利塔。船泊西陵。塔",
    "T49n2035_042:0390c03": "夜放光浙江如晝。王躬迎至羅漢寺。廣陳",
    "T49n2035_042:0390c04": "供養。○四明奉化布袋和上。於岳林寺東廊",
    "T49n2035_042:0390c05": "坐盤石上而化葬於封山。既葬復有人見",
    "T49n2035_042:0390c06": "之東陽道中者。囑云。我誤持隻履來。可與",
    "T49n2035_042:0390c07": "持歸。歸而知師亡。眾視其穴唯隻履在焉。",
    "T49n2035_042:0390c08": "師初至不知所從。自稱名曰契此。蹙額皤",
    "T49n2035_042:0390c09": "腹。言人吉凶皆驗。常以拄杖荷布袋遊",
    "T49n2035_042:0390c10": "化廛市見物則乞。所得之物悉入袋中。有",
    "T49n2035_042:0390c11": "十六群兒譁逐之。爭掣其袋。或於人中打",
    "T49n2035_042:0390c12": "開袋。出鉢盂木履魚飯菜肉瓦石等物。撒下",
    "T49n2035_042:0390c13": "云。看看。又一一拈起云。者个是甚麼。又以",
    "T49n2035_042:0390c14": "紙包便穢云。者个是彌勒內院底。嘗在路",
    "T49n2035_042:0390c15": "上立。僧問作麼。師云。等个人來。曰來也。師",
    "T49n2035_042:0390c16": "於懷取一橘與之。僧擬接。復縮手云。汝",
    "T49n2035_042:0390c17": "不是者个人。有僧問。如何是祖師西來意。",
    "T49n2035_042:0390c18": "師放下布袋叉手立。僧云。莫別有在。師拈",
    "T49n2035_042:0390c19": "起布袋肩上行。因僧前行撫其背。僧回",
    "T49n2035_042:0390c20": "首。師云。與我一錢來。嘗於溷所示眾云。",
    "T49n2035_042:0390c21": "化緣造到不得於此大小二事。郡人蔣摩訶",
    "T49n2035_042:0390c22": "每與之遊。一日同浴於長汀。蔣見師背一",
    "T49n2035_042:0390c23": "眼撫之曰。汝是佛。師止之曰。勿說與人。",
    "T49n2035_042:0390c24": "師常經蔣念摩訶般若波羅蜜。故人間呼",
    "T49n2035_042:0390c25": "為摩訶居士云。師昔遊閩中。有陳居士者。",
    "T49n2035_042:0390c26": "供奉甚勤。問師年幾。曰我此布袋與虛空齊",
    "T49n2035_042:0390c27": "年。又問其故。曰我姓李。二月八日生。晉天",
    "T49n2035_042:0390c28": "禮初。莆田令王仁於閩中見之。遺一偈",
    "T49n2035_042:0390c29": "云。彌勒真彌勒。分身千百億。是時示時人。",
    "T49n2035_042:0391a01": "時人俱不識。後人有於墳塔之側得青󱑣",
    "T49n2035_042:0391a02": "淨瓶六環錫杖。藏之於寺。",
    "T49n2035_042:0391a03": "四年。西天三藏鉢怛羅至蜀。自言從摩伽陀",
    "T49n2035_042:0391a04": "國至益州。途經九萬九千三百八十里。時",
    "T49n2035_042:0391a05": "蜀主王建。光天元年也。三藏自言。已二百七",
    "T49n2035_042:0391a06": "十歲。",
    "T49n2035_042:0391a07": "述曰。此方往五天者有二道焉。其一為",
    "T49n2035_042:0391a08": "西北路。自敦煌陽關經西域諸國。過葱",
    "T49n2035_042:0391a09": "嶺雪山入北天竺境。自昔漢騰蘭西來。唐",
    "T49n2035_042:0391a10": "奘師等東往之所經由是也。其二為西南",
    "T49n2035_042:0391a11": "路。自南海發舶至佛逝國羯茶國。西北",
    "T49n2035_042:0391a12": "至耽摩國東天竺境是東竺南界。即海口升舶歸唐之所自",
    "T49n2035_042:0391a13": "昔梁達磨西來。淨三藏會寧東往之所遊",
    "T49n2035_042:0391a14": "歷者是也。今鉢怛羅至蜀之路。乃當正",
    "T49n2035_042:0391a15": "西。即張騫所謂大夏東南去蜀不遠之說。",
    "T49n2035_042:0391a16": "比之兩路宜應稍近。而今所經歷約十",
    "T49n2035_042:0391a17": "萬里者。當是山川盤折。風俗不通。取道",
    "T49n2035_042:0391a18": "紆回。故十有餘年方得至蜀。以故來者。",
    "T49n2035_042:0391a19": "僅一鉢怛羅。而此方絕無一人取此路也。",
    "T49n2035_042:0391a20": "六年。陳州末尼聚眾反。立母乙為天子。朝",
    "T49n2035_042:0391a21": "廷發兵擒母乙斬之。其徒以不茹葷飲",
    "T49n2035_042:0391a22": "酒。夜聚婬穢。晝魔王踞坐。佛為洗足。云佛",
    "T49n2035_042:0391a23": "是大乘我法乃上上乘。其上慢不法有若此",
    "T49n2035_042:0391a24": "龍德元年。勅天下毋得私度僧尼。願出家",
    "T49n2035_042:0391a25": "者。入京城比試經業。",
    "T49n2035_042:0391a26": "唐唐都洛陽",
    "T49n2035_042:0391a27": "莊宗莊宗李存勗",
    "T49n2035_042:0391a28": "同光元年。誕節勅僧錄慧江道士程紫霄。入",
    "T49n2035_042:0391a29": "內殿談論設千僧齋○鳳翔沙門道賢夢遊",
    "T49n2035_042:0391b01": "五竺見佛。指示此某國某聚落暨旦頓解",
    "T49n2035_042:0391b02": "五竺言音。傳粉壇法於世。人稱鳳翔阿闍",
    "T49n2035_042:0391b03": "梨法。清泰初。隨末帝入洛而終。塔於龍",
    "T49n2035_042:0391b04": "門。",
    "T49n2035_042:0391b05": "二年。勅三聖慧然禪師入內殿。諮問禪法。",
    "T49n2035_042:0391b06": "上曰。朕下大梁收得一顆無價寶珠未有",
    "T49n2035_042:0391b07": "人酬價。然曰。請陛下寶看。上以手舒幞頭",
    "T49n2035_042:0391b08": "角。然曰。帝王之寶誰敢酬價。帝說。遂亡。勅",
    "T49n2035_042:0391b09": "諡廣濟大師通寂之塔。",
    "T49n2035_042:0391b10": "三年。騎將史銀鎗有戰功隨駕入洛。忽悟",
    "T49n2035_042:0391b11": "禪道。乞出家名契澄。賜號無學大師。以其",
    "T49n2035_042:0391b12": "居為立德院。",
    "T49n2035_042:0391b13": "明宗明宗亶莊宗義弟",
    "T49n2035_042:0391b14": "天成元年。誕節勅僧錄雲辯。與道士入內",
    "T49n2035_042:0391b15": "殿談論。",
    "T49n2035_042:0391b16": "二年二月。帝每夕於宮中焚香祝天曰。某",
    "T49n2035_042:0391b17": "胡人因亂為眾所推。願天早生聖人為",
    "T49n2035_042:0391b18": "生民主。",
    "T49n2035_042:0391b19": "三年。閩主王延鈞素敬佛。是年度僧二萬",
    "T49n2035_042:0391b20": "人○漳州羅漢院桂琛禪師示寂。師得法於",
    "T49n2035_042:0391b21": "玄妙。末帝朝諡真應禪師清源八世。",
    "T49n2035_042:0391b22": "末帝末帝阿明宗養子",
    "T49n2035_042:0391b23": "清泰元年二月。功德使奏。每遇誕節乞令",
    "T49n2035_042:0391b24": "州郡奏薦僧尼。立講經禪定持念文章議",
    "T49n2035_042:0391b25": "論。為四科試其能否。制可洪容齋三筆引舊五代史○建",
    "T49n2035_042:0391b26": "州崇安縣扣氷古佛名藻先。初見雪峰。携",
    "T49n2035_042:0391b27": "鳧此一包醬一罐以為獻。峯曰。包中何",
    "T49n2035_042:0391b28": "物。曰鳧。此何處得來。泥中。泥深多少。無丈",
    "T49n2035_042:0391b29": "數。還更有麼。轉深轉有。又問。罐中何物。師",
    "T49n2035_042:0391c01": "曰醬。何處得來。自合得。還熟也未。不較多。",
    "T49n2035_042:0391c02": "峯曰。汝異日必為王侯師。常夏月衣楮而",
    "T49n2035_042:0391c03": "坐。冬月扣氷而浴。因號扣氷。閩王延鈞請",
    "T49n2035_042:0391c04": "居瑞巖。經臨建州。刺史陳誨飯僧千人。問",
    "T49n2035_042:0391c05": "師曰。今日會中有異人乎。師曰。無有。明當",
    "T49n2035_042:0391c06": "為公致一大士。誨翌日具齋以俟。有老姥",
    "T49n2035_042:0391c07": "自外至。延居上席。飯訖竟去。師曰。此水藏",
    "T49n2035_042:0391c08": "菩薩也。有頃姥復來指師曰。辟支古佛何為",
    "T49n2035_042:0391c09": "饒舌。言訖不見。",
    "T49n2035_042:0391c10": "二年。四明沙門子麟。往高麗百濟日本諸國。",
    "T49n2035_042:0391c11": "傳授天台教法。高麗遣使李仁日送麟還",
    "T49n2035_042:0391c12": "吳越王錢鏐令於郡城建院以安其眾。",
    "T49n2035_042:0391c13": "晉晉都汴",
    "T49n2035_042:0391c14": "高祖高祖石敬塘",
    "T49n2035_042:0391c15": "天福二年。洛陽宣徽將朱崇。掘屋地得大",
    "T49n2035_042:0391c16": "石佛十軀。有碑云。唐垂拱六年造景福寺。崇",
    "T49n2035_042:0391c17": "大感窹。即舍所居以為寺○竦法師於國",
    "T49n2035_042:0391c18": "清為羲寂法師說止觀法門。",
    "T49n2035_042:0391c19": "三年。以楊光遠為天下功德使。凡寺院皆",
    "T49n2035_042:0391c20": "屬焉。",
    "T49n2035_042:0391c21": "四年。勅國忌宰臣百僚。詣寺行香飯僧。永以",
    "T49n2035_042:0391c22": "為式。漢中沙門可洪。進大藏經音義四百八",
    "T49n2035_042:0391c23": "十卷。勅入大藏○杭州天竺山沙門道翌。",
    "T49n2035_042:0391c24": "獲奇木造觀音大士像。有沙門從勳。自洛",
    "T49n2035_042:0391c25": "陽持古佛舍利置豪相中。其後舍利常見",
    "T49n2035_042:0391c26": "於頂冠。肉髻白光煥發。大著靈感。",
    "T49n2035_042:0391c27": "少帝少帝厘貴高祖從子",
    "T49n2035_042:0391c28": "開運元年。勅為高祖寫大藏經。奉安明聖",
    "T49n2035_042:0391c29": "寺以資鴻福○六月吳越王錢弘佐。遣僧",
    "T49n2035_042:0392a01": "慧龜往雙林開善慧大士塔。得靈骨十六",
    "T49n2035_042:0392a02": "片紫金色舍利無數。紫芝生於甓床。雙虎",
    "T49n2035_042:0392a03": "伏於壙下。祥雲蔽山甘雨灑地。乃奉迎",
    "T49n2035_042:0392a04": "舍利靈骨并淨瓶香鑪扣門椎諸物。至錢唐",
    "T49n2035_042:0392a05": "安光冊殿供養。建龍華寺。以其骨塑大士",
    "T49n2035_042:0392a06": "像。",
    "T49n2035_042:0392a07": "三年。金陵上元縣人暴死。誤追入冥府。見",
    "T49n2035_042:0392a08": "唐先主被五木甚嚴。民大駭問。主何以如",
    "T49n2035_042:0392a09": "此。主曰。吾為宋齊丘所誤。殺和州降者千",
    "T49n2035_042:0392a10": "人。以冤被訴。民曰。臣誤追當還。主泣曰。吾",
    "T49n2035_042:0392a11": "囚此。聞鐘聲則苦暫息。汝歸語嗣君。凡寺",
    "T49n2035_042:0392a12": "院鳴鐘令延緩之。更能為造一鐘。尤為濟",
    "T49n2035_042:0392a13": "苦。民曰。下人何以取驗。主曰。吾曾受于闐",
    "T49n2035_042:0392a14": "瑞玉大王。於瓦官寺佛左膝以香泥藏",
    "T49n2035_042:0392a15": "之。時無知者。民既還而白。後主親詣瓦",
    "T49n2035_042:0392a16": "官剖膝。果得玉像。感泣慟󱟏。即造一鐘於",
    "T49n2035_042:0392a17": "清涼寺。鐫其上云。薦烈祖孝高皇帝。脫幽",
    "T49n2035_042:0392a18": "出厄。以玉像建塔於蔣山。",
    "T49n2035_042:0392a19": "漢漢都晉陽",
    "T49n2035_042:0392a20": "高祖高祖劉暠本名知遠",
    "T49n2035_042:0392a21": "天福十二年。上柱國郭令威。立金剛般若經",
    "T49n2035_042:0392a22": "碑於壽春。",
    "T49n2035_042:0392a23": "隱帝隱帝承祐高祖猶子",
    "T49n2035_042:0392a24": "乾祐元年。吳越王錢俶。奉天台沙門德韻",
    "T49n2035_042:0392a25": "為國師。申弟子之禮。",
    "T49n2035_042:0392a26": "二年。雲門文偃禪師坐逝。塔全身於丈室。",
    "T49n2035_042:0392a27": "周周都汴",
    "T49n2035_042:0392a28": "太祖太祖郭令威",
    "T49n2035_042:0392a29": "廣順元年。李守正叛河中。太祖親征。往麻衣",
    "T49n2035_042:0392b01": "道者語趙普曰。李侍中安得久。城下有三",
    "T49n2035_042:0392b02": "天子氣。未幾城陷。時世宗與本朝太祖俱",
    "T49n2035_042:0392b03": "侍行。",
    "T49n2035_042:0392b04": "二年。勅誕節。宰臣百僚詣寺觀建祝壽道",
    "T49n2035_042:0392b05": "場。",
    "T49n2035_042:0392b06": "世宗世宗柴榮太祖養子",
    "T49n2035_042:0392b07": "顯德元年。齊州開元寺義楚法師。進所撰釋",
    "T49n2035_042:0392b08": "氏六帖。勅付史館頒行。賜紫方袍。",
    "T49n2035_042:0392b09": "二年四月。詔曰。釋氏真宗助世為善。將隆",
    "T49n2035_042:0392b10": "教法須辨否臧。自今不許私度僧尼。及親",
    "T49n2035_042:0392b11": "無侍養者不許出家。無勅寺舍並須停廢",
    "T49n2035_042:0392b12": "○九月以久不鑄錢。勅令除縣官法物軍",
    "T49n2035_042:0392b13": "器寺觀鐘磬鈸鐸之類。聽留外自餘民間銅",
    "T49n2035_042:0392b14": "器佛像。五十日內悉令輸官給其直。過期",
    "T49n2035_042:0392b15": "不輸五斤以上。其罪死。上謂侍臣曰。卿",
    "T49n2035_042:0392b16": "輩勿以毀佛為疑。夫佛以善道化人。苟",
    "T49n2035_042:0392b17": "至於善斯奉佛矣。彼銅像豈謂佛耶。且吾",
    "T49n2035_042:0392b18": "聞。佛志在利人。雖頭目猶舍以布施。若朕",
    "T49n2035_042:0392b19": "身可以濟民。亦非所惜也○是歲廢寺三",
    "T49n2035_042:0392b20": "千三百三十六所。以所毀像鑄周通錢○",
    "T49n2035_042:0392b21": "帝既并省寺院。勅男年十五已上。誦經百紙",
    "T49n2035_042:0392b22": "或讀五百紙。女年十三已上。誦經七十紙。",
    "T49n2035_042:0392b23": "或讀三百紙。陳狀出家。本郡考試以聞。詞部",
    "T49n2035_042:0392b24": "給牒方得剃度此文見舊史。歐陽新史。並刪去弗存。",
    "T49n2035_042:0392b25": "三年。帝召華山隱士陳摶問以飛升黃白之",
    "T49n2035_042:0392b26": "術。對曰。天子以治安天下為務。安用此",
    "T49n2035_042:0392b27": "為。乃遣還山。詔州縣常存問。",
    "T49n2035_042:0392b28": "四年七月。金陵清涼文益禪師示寂。江南唐",
    "T49n2035_042:0392b29": "後主待以師禮。及終諡大法眼學者。號法",
    "T49n2035_042:0392c01": "眼宗見羅漢珍師清源九世○隱士譚景升居終南山。",
    "T49n2035_042:0392c02": "與陳摶為之友。著化書百十篇。窮括化原。",
    "T49n2035_042:0392c03": "久之仙去。嘗遊三茅山。至建業見宋齊丘。",
    "T49n2035_042:0392c04": "謂其有仙脫道骨。出書示之。屬為序於傳",
    "T49n2035_042:0392c05": "世。齊丘乃竊以自名。然未嘗悟道蘊也",
    "T49n2035_042:0392c06": "齊丘相後唐二世。",
    "T49n2035_042:0392c07": "述曰。曾慥作集仙傳言。陳希夷稱其友。",
    "T49n2035_042:0392c08": "譚景升作化書。又云齊丘。竊取以為名。",
    "T49n2035_042:0392c09": "世人不能知其妄。此殆與向秀注莊子",
    "T49n2035_042:0392c10": "郭象竊之以自名。二事蓋相類。不幾於",
    "T49n2035_042:0392c11": "盜乎。",
    "T49n2035_042:0392c12": "六年。初帝之毀像也。鎮州大悲極有靈應。",
    "T49n2035_042:0392c13": "詔下人莫敢近。帝聞之。自往其寺持斧鑱",
    "T49n2035_042:0392c14": "破面胸。觀者為之慄慄。及帝北征疽發於",
    "T49n2035_042:0392c15": "胸。亟歸京師遂殂楊文公談苑○汴都將士周百",
    "T49n2035_042:0392c16": "勝。年老家居。蔬食念佛。一夕夢黃衣吏追入",
    "T49n2035_042:0392c17": "大城至官府。主者令引觀地獄。見一人黑",
    "T49n2035_042:0392c18": "色臥大銕狀。獄卒持鑿破其胸灌以銅汁。",
    "T49n2035_042:0392c19": "叫聲不可聞。百勝懼念佛求退。追者曰。汝",
    "T49n2035_042:0392c20": "已是佛弟子不必懼。百勝問。囚者何人。答",
    "T49n2035_042:0392c21": "曰。此柴帝也。因毀像致此罰。百勝曰。我故",
    "T49n2035_042:0392c22": "君王也。何時得脫。追者曰。初錄其人。至時",
    "T49n2035_042:0392c23": "王責曰。世間周通錢盡時方脫此罪。追者引",
    "T49n2035_042:0392c24": "從故道出城門。聞寺鐘鳴遂覺。百勝常以",
    "T49n2035_042:0392c25": "語人。聞者為之悲惋神應錄。",
    "T49n2035_042:0392c26": "述曰。自昔佛法遭毀有四時焉。魏太武",
    "T49n2035_042:0392c27": "因司徒崔浩。焚毀經像阬戮沙門。既而",
    "T49n2035_042:0392c28": "崔浩要斬。太武身感癘疾。竟為常侍宗",
    "T49n2035_042:0392c29": "愛所弑。文成嗣位。復大興佛法其一周",
    "T49n2035_042:0393a01": "武因衛元嵩。毀經像塔寺敺沙門反俗。",
    "T49n2035_042:0393a02": "厥後杜祈入冥。見周武地獄受苦求救",
    "T49n2035_042:0393a03": "之事。宣帝嗣興佛法復盛其二唐武宗因趙",
    "T49n2035_042:0393a04": "歸真。毀像廢寺僧尼還俗。帝後疽發背",
    "T49n2035_042:0393a05": "而殂。時穆陵尉稱。天符以李炎毀佛。有",
    "T49n2035_042:0393a06": "奪壽去位之報。歸真等皆被誅戮。宣宗",
    "T49n2035_042:0393a07": "即位佛法大興其三周世宗毀像鑄錢廢",
    "T49n2035_042:0393a08": "拆寺院。疽發胸而殂。人見在獄受苦。有",
    "T49n2035_042:0393a09": "周通錢盡方得脫罪之語其四越五年。我",
    "T49n2035_042:0393a10": "太祖皇帝飛龍在天。首詔天下復寺立",
    "T49n2035_042:0393a11": "像。遣沙門求法西天。館梵僧翻傳貝",
    "T49n2035_042:0393a12": "葉。建精藍濟戰士之魄。造經版壽大藏",
    "T49n2035_042:0393a13": "之傳。當國家多事。而於弘贊佛道無所",
    "T49n2035_042:0393a14": "不舉。及。",
    "T49n2035_042:0393a15": "太宗繼體。度童子十七萬人。建譯經院",
    "T49n2035_042:0393a16": "製聖教序。賜天下無名伽藍之額。建開",
    "T49n2035_042:0393a17": "寶大塔舍利之藏。暨真宗在朝。聖德遐被。",
    "T49n2035_042:0393a18": "五天咸貢梵典。昭陳天禧。度僧二十四",
    "T49n2035_042:0393a19": "萬。",
    "T49n2035_042:0393a20": "仁宗踐阼。光贊上乘謹翻譯之功。廣藏",
    "T49n2035_042:0393a21": "宮之卷詞臣國。",
    "T49n2035_042:0393a22": "佛祖統紀卷第四十二終",
    "T49n2035_042:0393a23": "○詔羅浮山軒轅集入見。帝問曰。先生",
    "T49n2035_042:0393a24": "長年何道致此。對曰。屏聲色去滋味。一",
    "T49n2035_042:0393a25": "哀樂廣惠澤則可與天地合體日月齊",
    "T49n2035_042:0393a26": "明。是為長年不俟別求。久之請還山。",
    "T49n2035_042:0393a27": "帝曰。朕臨天下可聞其數否。集橫書四",
    "T49n2035_042:0393a28": "十字。後乃得四十年。",
    "T49n2035_042:0393a29": "○鐘離權。字雲房。自稱漢時遇王玄甫",
    "T49n2035_042:0393b01": "得長生之道。避亂入終南山。於石壁間",
    "T49n2035_042:0393b02": "得靈寶經。悟陰中有陽陽中有陰。為天",
    "T49n2035_042:0393b03": "地升降之宜。氣中生水。水中生氣。即心",
    "T49n2035_042:0393b04": "腎交合之理。乃靜坐內觀。遂能身外有身。",
    "T49n2035_042:0393b05": "唐呂巖。字洞賓。三舉進士不第。於長安",
    "T49n2035_042:0393b06": "酒肆遇雲房。將洞賓入終南山。授靈",
    "T49n2035_042:0393b07": "寶畢。法十二科。曰金誥玉書真原比喻真",
    "T49n2035_042:0393b08": "訣道要。其義有六。包羅五仙之旨。以授",
    "T49n2035_042:0393b09": "洞賓。謂之白。吾朝元有期。汝當居此洞。",
    "T49n2035_042:0393b10": "即有仙人下宣天詔。金幢玉節迎之升",
    "T49n2035_042:0393b11": "天。洞賓乃客遊江淮。度何仙姑郭上竈",
    "T49n2035_042:0393b12": "施肩吾云呂仙遊行人間。自唐及宋。事迹非一。"
}