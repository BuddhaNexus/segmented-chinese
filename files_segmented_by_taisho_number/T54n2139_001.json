{
    "T54n2139_001:1266a26": "No. 2139",
    "T54n2139_001:1266a27": "老子化胡經",
    "T54n2139_001:1266a29": "1 卷第一□□□□□□□□□□□止開之則約□□",
    "T54n2139_001:1266b01": "□□□□□□□□之始吾欲書之非筆□□",
    "T54n2139_001:1266b02": "□□體之無形可擬飄乎無外或沈或□□□",
    "T54n2139_001:1266b03": "□□□豪翳餘止如響紀消若雲除□□□□",
    "T54n2139_001:1266b04": "□□捕魚比之於道不足稱無深慜□□□□",
    "T54n2139_001:1266b05": "□□為周柱史經九百年金身□□□□齒銀",
    "T54n2139_001:1266b06": "額有參午龍顏犀文耳高於頂日角月玄鼻有",
    "T54n2139_001:1266b07": "雙柱天中平填足蹈二五手把十文無極之際",
    "T54n2139_001:1266b08": "言歸崑崙化彼胡埏□□罽賓後及天竺於是",
    "T54n2139_001:1266b09": "遂遷文垂後世永乎弗泯。",
    "T54n2139_001:1266b10": "老子西昇化胡經序說老子西昇化胡經序說第一",
    "T54n2139_001:1266b11": "是時太上老君。以殷王湯甲庚申之歲建□",
    "T54n2139_001:1266b12": "之月。從常道境。駕三氣雲。乘于曰精垂□九",
    "T54n2139_001:1266b13": "耀。入於玉女玄妙口中。寄胎為人。庚辰□二",
    "T54n2139_001:1266b14": "月十五日誕生于毫。九龍吐水灌洗其形。化",
    "T54n2139_001:1266b15": "為九井。爾時老君鬚髮皓白。登即能行。步生",
    "T54n2139_001:1266b16": "蓮花。乃至于九。左手指天。右手指地。而告人",
    "T54n2139_001:1266b17": "曰。天上天下。唯我獨尊。我當開揚無上道",
    "T54n2139_001:1266b18": "法。普度一切動植眾生。周遍十方及幽牢地",
    "T54n2139_001:1266b19": "獄。應度未度咸悉度之。隱顯人間。為國師範。",
    "T54n2139_001:1266b20": "位登太極。無上神仙。時有自然天衣桂體。神",
    "T54n2139_001:1266b21": "香滿室。陽景重輝。九日中。身長九尺。眾咸驚",
    "T54n2139_001:1266b22": "議。以為聖人。生有老容。故號為老子。天神空",
    "T54n2139_001:1266b23": "裏。讚十號名。所言十者。太上老君．圓神智無",
    "T54n2139_001:1266b24": "上尊．帝王師．大丈夫．大仙尊．天人父．無為",
    "T54n2139_001:1266b25": "上人．大悲仁者．元始天尊．此後老君。凝神混",
    "T54n2139_001:1266b26": "迹。教化天人。兼說治身中外法。百有餘載。王",
    "T54n2139_001:1266b27": "道將衰。殺戮賢良。枉害無數。忠臣切諫。及被",
    "T54n2139_001:1266b28": "誅夷。天降洪災。曾無覺悟。如是數載。為周所",
    "T54n2139_001:1266b29": "滅。康王之時。歲在甲子。亦同俗官。晦迹藏",
    "T54n2139_001:1266c01": "名。為柱下史。師輔王者。至于照王。其歲癸",
    "T54n2139_001:1266c02": "丑。便即西邁。過函谷關。授喜道德五千章句。",
    "T54n2139_001:1266c03": "并說妙真西昇等經。乃至太清上法三洞真",
    "T54n2139_001:1266c04": "文靈寶符圖太玄等法。使其教授。至精仁者",
    "T54n2139_001:1266c05": "羽化神仙。令無斷絕。便即西度。經歷流沙。至",
    "T54n2139_001:1266c06": "于闐國毘摩城所。爾時老君舉如來節。招諸",
    "T54n2139_001:1266c07": "從人。倏忽之間。有赤松子．中黃丈人．元始天",
    "T54n2139_001:1266c08": "王．太一元君．六丁玉女．八卦神君．及龍虎",
    "T54n2139_001:1266c09": "君．功曹使者．金乘童子．惠光童子．天官地",
    "T54n2139_001:1266c10": "官．水官空官．日官月官．山官海官．陰官陽",
    "T54n2139_001:1266c11": "官．木官火官．金官土官．五岳四續諸神等君．",
    "T54n2139_001:1266c12": "天丁力士．遊羅將軍．飛天神王．仙人玉女。十",
    "T54n2139_001:1266c13": "萬餘眾。乘雲駕龍。浮空而至。於是老君處于",
    "T54n2139_001:1266c14": "玉帳。坐七寶座。燌百和香。散眾名花。奏天鈞",
    "T54n2139_001:1266c15": "樂。諸天賢聖周匝圍遶。復以神力召諸胡王。",
    "T54n2139_001:1266c16": "無問遠近。人士咸集。于闐國王乃至朱俱半",
    "T54n2139_001:1266c17": "王．渴叛陀王．護密多王．大月氏王．骨咄陀",
    "T54n2139_001:1266c18": "王．俱蜜王．解蘇國王．拔汗那王．久越得犍",
    "T54n2139_001:1266c19": "王．悒怛國王．烏拉喝王．失范延王．護時健",
    "T54n2139_001:1266c20": "王．多勒建王．罽賓國王．訶達羅支王．波斯國",
    "T54n2139_001:1266c21": "王．疎勒國王．碎葉國王．龜茲國王．拂林國",
    "T54n2139_001:1266c22": "王．大食國王．殖膩國王．數漫國王．恒沒國",
    "T54n2139_001:1266c23": "王．俱藥國王．嵯骨國王．曇陵國王．高昌國",
    "T54n2139_001:1266c24": "王．焉耆國王．弓月國王．石國王．瑟匿國王．",
    "T54n2139_001:1266c25": "康國王．史國王．米國王．似沒盤國王．曹國",
    "T54n2139_001:1266c26": "王．何國王．大小安國王．穆國王．烏那葛國",
    "T54n2139_001:1266c27": "王．尋勿國王．火尋國王．西女國王．大秦國",
    "T54n2139_001:1266c28": "王．舍衛國王．波羅柰國王．帝那忽國王．伽摩",
    "T54n2139_001:1266c29": "路王．乾陀羅王．烏長國王．迦葉彌羅國王．迦",
    "T54n2139_001:1267a01": "羅王．不路羅王．泥婆羅王．熱吒國王．師子國",
    "T54n2139_001:1267a02": "王．拘尸那揭羅王．毘舍離王．劫毘陀王．室羅",
    "T54n2139_001:1267a03": "伐王．瞻波羅國王．三摩咀吒王．烏荼國王．蘇",
    "T54n2139_001:1267a04": "剌吒國王．信度國王．烏刺尸王．扈利國王．狗",
    "T54n2139_001:1267a05": "頭國王．色伽栗王．漫吐𠼦王．泥拔國王．越底",
    "T54n2139_001:1267a06": "延王．奢彌國王．小人國王．軒渠國王．陀羅伊",
    "T54n2139_001:1267a07": "羅王．狼揭羅王．五天竺國王。如是等八十餘",
    "T54n2139_001:1267a08": "國王。及其妃后。并其眷屬。周匝圍遶。皆來聽",
    "T54n2139_001:1267a09": "法。爾時老君告諸國王。汝等心毒。好行殺害。",
    "T54n2139_001:1267a10": "唯食血肉。斷眾生命。我今為汝說夜叉經。令",
    "T54n2139_001:1267a11": "汝斷肉專食麥󰉓。勿為屠殺。不能斷者。以自",
    "T54n2139_001:1267a12": "死肉。胡人佷戾。不識親疎。唯好貪婬。一無恩",
    "T54n2139_001:1267a13": "義。鬚髮拳鞠。梳洗至難。性既羶腥。體多垢",
    "T54n2139_001:1267a14": "穢。使其修道。煩惱行人。是故普令剔除鬚髮。",
    "T54n2139_001:1267a15": "隨汝本俗而衣氈裘。教汝小道。令漸修學。兼",
    "T54n2139_001:1267a16": "持禁戒。稍習慈悲。每月十五日。常須懺悔。又",
    "T54n2139_001:1267a17": "以神力為化佛形。騰空而來。高丈六身。體作",
    "T54n2139_001:1267a18": "金色。面恒東向。示不忘本。以我東來故顯斯",
    "T54n2139_001:1267a19": "狀。令其見者。發慈善心。汝等國王。所有朝拜",
    "T54n2139_001:1267a20": "一像吾面。東向政事。如是不久。過䓗嶺山。",
    "T54n2139_001:1267a21": "中有深池。毒龍居止。五百商旅。宿於池濱。為",
    "T54n2139_001:1267a22": "龍所害。竟不遺一。我遺其國渴叛陀王傳祝",
    "T54n2139_001:1267a23": "與之。就池行法。龍王恐怖。乃變為人。謝過向",
    "T54n2139_001:1267a24": "王請移別住。不復於此更損人民。令後往來",
    "T54n2139_001:1267a25": "絕其傷害。次即南出至于烏場。遍歷五天。入",
    "T54n2139_001:1267a26": "摩竭國。我衣素服。手執空壺。置精舍中。立浮",
    "T54n2139_001:1267a27": "屠教。號清淨佛。令彼剎利婆羅門等而奉事",
    "T54n2139_001:1267a28": "之。以求無上正真之道。歷年三八。穆王之時。",
    "T54n2139_001:1267a29": "我還中夏。使入東海。至于蓬萊方丈等洲。到",
    "T54n2139_001:1267b01": "於扶桑。暫過大帝之所。挍集仙品稱位高下。",
    "T54n2139_001:1267b02": "又經八王二百餘載。幽深演之時。歲次辛酉。",
    "T54n2139_001:1267b03": "三川震蕩。王者將亡。數遭百六。非人可制。我",
    "T54n2139_001:1267b04": "更西度。教化諸國。次入西海。至于聚窟流麟",
    "T54n2139_001:1267b05": "等洲。總召十方神仙大士及初得道地下主",
    "T54n2139_001:1267b06": "者并未授任遊散仙人至孝至忠適經歷度",
    "T54n2139_001:1267b07": "者。如是等輩八萬餘人。挍量功德行業輕重。",
    "T54n2139_001:1267b08": "授其職位五等仙官二十七品仙真上聖岳瀆",
    "T54n2139_001:1267b09": "三天。咸悉補擬如是。又經六十餘載。桓王之",
    "T54n2139_001:1267b10": "時。歲次甲子一陰之月。我令尹喜。乘彼月精。",
    "T54n2139_001:1267b11": "降中天竺國入乎白淨夫人口中託廕而生。",
    "T54n2139_001:1267b12": "號為悉達。捨太子位。入山修道。成無上道。號",
    "T54n2139_001:1267b13": "為佛陀。始建悉曇十二文字。展轉離合三萬",
    "T54n2139_001:1267b14": "餘言。廣說經誡。求無上法。又破九十六種邪",
    "T54n2139_001:1267b15": "道。歷年七十。示人涅槃。襄王之時。其歲乙",
    "T54n2139_001:1267b16": "酉。我還中國。教化天人。乃授孔丘仁義等法。",
    "T54n2139_001:1267b17": "爾後王誕六十年間。分國從都。王者無德。我",
    "T54n2139_001:1267b18": "即上登崑崙。飛昇紫微。布氣三界。含養一切。",
    "T54n2139_001:1267b19": "後經四百五十餘年。我乘自然光明道氣。從",
    "T54n2139_001:1267b20": "真寂境飛入西那玉界蘇隣國中。降誕王室。",
    "T54n2139_001:1267b21": "示為太子。捨家入道。號末摩尼。轉大法輪。說",
    "T54n2139_001:1267b22": "經誡律定慧等法。乃至三際及二宗門。教化",
    "T54n2139_001:1267b23": "天人。令知本際。上至明界。下及幽塗。所有眾",
    "T54n2139_001:1267b24": "生。皆由此度。摩尼之後。年垂五九。金氣將",
    "T54n2139_001:1267b25": "興。我法當盛。西方聖象。衣彩自然。來入中洲",
    "T54n2139_001:1267b26": "是効也。當此之時。黃白氣合。三教混齊。同歸",
    "T54n2139_001:1267b27": "於我。仁祠精舍。接棟連甍。翻演後聖大明尊",
    "T54n2139_001:1267b28": "法。中洲道士。廣說因緣。為世舟航。大弘法",
    "T54n2139_001:1267b29": "事。動植含氣。普皆救度。是名總攝一切法",
    "T54n2139_001:1267c01": "門。"
}