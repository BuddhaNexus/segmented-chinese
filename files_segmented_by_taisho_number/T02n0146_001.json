{
    "T02n0146_001:0870c17": "No. 146 [Nos. 125(52.9), 147-148]",
    "T02n0146_001:0870c18": "舍衛國王夢見十事經",
    "T02n0146_001:0870c20": "失譯",
    "T02n0146_001:0870c21": "佛在舍衛祇桓阿難邠坻阿藍。時，國王波斯",
    "T02n0146_001:0870c22": "匿夜臥夢見十事。何謂為十事？一者見三瓶",
    "T02n0146_001:0870c23": "併，兩邊滿中央空，兩瓶滿沸氣交往來，不入",
    "T02n0146_001:0870c24": "空瓶中。二者見馬口亦食，尻亦食。三者見小",
    "T02n0146_001:0870c25": "樹生華。四者見小樹生實。五者見一人切繩，",
    "T02n0146_001:0870c26": "人後有羊主食繩。六者見狐坐於好床，食以",
    "T02n0146_001:0870c27": "金器。七者見大牛還從小犢子乳。八者見四",
    "T02n0146_001:0870c28": "牛從四面鳴來相趣欲鬪，當合未合不知牛",
    "T02n0146_001:0870c29": "處。九者見大陂水，中央濁四邊清。十者見溪",
    "T02n0146_001:0871a01": "水流正赤。王夢已即覺，王大惶怖，恐亡其",
    "T02n0146_001:0871a02": "國軀。明日王即召公卿大臣及明道知解夢",
    "T02n0146_001:0871a03": "者婆羅門，皆到王前，王即為說夜夢十事，誰",
    "T02n0146_001:0871a04": "能解者？諸能解夢者即言：「我能解之，恐王聞",
    "T02n0146_001:0871a05": "之不樂。」王言：「便說之，如卿所知。」婆羅門即為",
    "T02n0146_001:0871a06": "王說之言：「當殺王太子以祠天王，重夫人當",
    "T02n0146_001:0871a07": "殺以祠天王，邊傍侍奴婢當殺以祠天王，",
    "T02n0146_001:0871a08": "所有白象當殺以祠天王，所重好馬當殺以",
    "T02n0146_001:0871a09": "祠天王，所可臥具及著身珍寶好物，皆當燒",
    "T02n0146_001:0871a10": "用祠天王，此王身乃無他。」王聞婆羅門解夢",
    "T02n0146_001:0871a11": "如是，王即大愁憂，却入齋室思念。是王有一",
    "T02n0146_001:0871a12": "夫人名摩利，就到王所齋室問：「王何為入齋",
    "T02n0146_001:0871a13": "室愁憂，我身將有過失？」王即言：「若莫問，儻聞",
    "T02n0146_001:0871a14": "者令若愁。」夫人即復問：「何因緣愁？」王言：「不",
    "T02n0146_001:0871a15": "須復問，聞者令若憂。」夫人復言：「我是王身",
    "T02n0146_001:0871a16": "半也，王有急緩當以告我。」王即為說之言：「我",
    "T02n0146_001:0871a17": "昨日夜夢見十事。一者見三瓶，兩邊滿中央",
    "T02n0146_001:0871a18": "空，兩瓶滿沸氣交往來，不入空瓶中。二者見",
    "T02n0146_001:0871a19": "馬口亦食，尻亦食。三者見小樹生華。四者見",
    "T02n0146_001:0871a20": "小樹生實。五者見一人切繩，人後有羊主食",
    "T02n0146_001:0871a21": "繩。六者見狐坐好床，食以金器。七者見大牛",
    "T02n0146_001:0871a22": "還從小犢子乳。八者見四牛從四面鳴來相",
    "T02n0146_001:0871a23": "趣欲鬪，當合未合不知牛處。九者見大陂水，",
    "T02n0146_001:0871a24": "中央濁四邊清。十者見大溪水流正赤。夢已",
    "T02n0146_001:0871a25": "即覺惶怖，夢如是，恐亡我國、恐亡我子、恐亡",
    "T02n0146_001:0871a26": "我國中人民。反明日我即召公卿大臣諸婆",
    "T02n0146_001:0871a27": "羅門能解夢者，為說夢如是，婆羅門解夢言：",
    "T02n0146_001:0871a28": "『王所愛者，皆當以祠天用。』是故憂愁。」",
    "T02n0146_001:0871a29": "夫人言：「王莫愁憂！人行買金，以金磨石好惡",
    "T02n0146_001:0871b01": "其色見石上，今佛在祇桓阿難邠坻阿藍，可",
    "T02n0146_001:0871b02": "往問佛夢意，如佛解者當隨佛語。」王即勅左",
    "T02n0146_001:0871b03": "右車騎，車騎已嚴，王即乘高蓋車，車名",
    "T02n0146_001:0871b04": "婆羅延。時車騎數千即從舍衛，到祇桓阿",
    "T02n0146_001:0871b05": "難邠坻阿藍徐步徑，即下車步到佛所。見佛",
    "T02n0146_001:0871b06": "前以頭面著佛足，乃坐白佛言：「我昨日夜夢",
    "T02n0146_001:0871b07": "見十事。一者見三瓶併，兩邊滿中央空，兩瓶",
    "T02n0146_001:0871b08": "滿沸氣交往來，不入空瓶中。二者見馬口亦",
    "T02n0146_001:0871b09": "食，尻亦食。三者見小樹生華。四者見小樹生",
    "T02n0146_001:0871b10": "實。五者見一人切繩，人後有羊主食繩。六者",
    "T02n0146_001:0871b11": "見狐坐於好床，食以金器。七者見大牛還從",
    "T02n0146_001:0871b12": "小犢子乳。八者見四牛從四面鳴來相趣欲",
    "T02n0146_001:0871b13": "鬪，當合未合不知牛處。九者見大陂水，中央",
    "T02n0146_001:0871b14": "濁四邊清。十者見大溪水流正赤。我夢如是，",
    "T02n0146_001:0871b15": "覺即怖𭞚，恐亡我國、恐亡我子、恐亡我國中",
    "T02n0146_001:0871b16": "人民。」反王言：「願佛為我解是十事。」佛即告",
    "T02n0146_001:0871b17": "王言：「莫恐莫恐！所夢者無他，於王身無惡，於",
    "T02n0146_001:0871b18": "國亦無惡，於大子亦無惡，於夫人亦無惡。王",
    "T02n0146_001:0871b19": "所夢者，皆為後世施耳。後世人不畏法，皆淫",
    "T02n0146_001:0871b20": "泆皆貪，一妻不厭足，數怒愚癡不知慚愧。王",
    "T02n0146_001:0871b21": "夢見三瓶併，兩邊滿中央空，兩瓶滿沸氣交",
    "T02n0146_001:0871b22": "往來，不入空瓶中者，後世人當不給視貧窮，",
    "T02n0146_001:0871b23": "近親兩富自相饋遺，王夢見一事者，正為是",
    "T02n0146_001:0871b24": "耳。王莫恐莫恐！於國於身妻子皆無他。王夢",
    "T02n0146_001:0871b25": "見馬口亦食，尻亦食者，後世大臣當廩食於",
    "T02n0146_001:0871b26": "官，復食於民，王夢見二事者，但為是耳。王莫",
    "T02n0146_001:0871b27": "恐莫恐！於國於身妻子皆無他。王夢見小樹",
    "T02n0146_001:0871b28": "生華者，後世人年未滿三十，當頭生白髮，王",
    "T02n0146_001:0871b29": "夢見三事者，正為是耳。王莫恐莫恐！於國於",
    "T02n0146_001:0871c01": "身妻子皆無他。王夢見小樹生實者，後世女",
    "T02n0146_001:0871c02": "人年少當行嫁抱子，不知慚愧，王夢見四事",
    "T02n0146_001:0871c03": "者，正為是耳。王莫恐莫恐！於國於身妻子",
    "T02n0146_001:0871c04": "皆無他。王夢見一人切繩，人後有羊主食繩",
    "T02n0146_001:0871c05": "者，後世人當行出賈留婦於家，婦當私與男",
    "T02n0146_001:0871c06": "子共栖宿，王夢見五事者，正為是耳。王莫恐",
    "T02n0146_001:0871c07": "莫恐！於國於身妻子皆無他。王夢見狐坐於",
    "T02n0146_001:0871c08": "好床，食以金器者，後世賤人當有財富者，當",
    "T02n0146_001:0871c09": "在上坐食飲極味，王夢見六事者，正為是",
    "T02n0146_001:0871c10": "耳。王莫恐莫恐！於國於身妻子皆無他。王夢",
    "T02n0146_001:0871c11": "見大牛還從小犢子乳者，後世人母當為女",
    "T02n0146_001:0871c12": "作媒，將他人男子與女共房，母當主守門，持",
    "T02n0146_001:0871c13": "女婬錢用自給活，王夢見七事者，正為是",
    "T02n0146_001:0871c14": "耳。王莫恐莫恐！於國於身妻子皆無他。王夢",
    "T02n0146_001:0871c15": "見四牛從四面鳴來相趣欲鬪，當合未合不",
    "T02n0146_001:0871c16": "知牛處者，後世人大臣當不畏天，淫泆貪，一",
    "T02n0146_001:0871c17": "妻不厭足，數怒愚癡不知慚愧不畏上下；雨",
    "T02n0146_001:0871c18": "師不為時節，帝王長吏人民皆當請雨，雨師",
    "T02n0146_001:0871c19": "見帝王長吏人民施行如是故四面起雲，帝",
    "T02n0146_001:0871c20": "王長吏皆喜言：『雲已四面起，今當雨。』須臾",
    "T02n0146_001:0871c21": "間雲各自散去。雨師故見怪，欲使帝王長吏",
    "T02n0146_001:0871c22": "人民畏天地，不淫泆不貪，守一妻，慈心莫",
    "T02n0146_001:0871c23": "怒，王夢見八事者，正為是耳。王莫恐莫恐！",
    "T02n0146_001:0871c24": "於國於身妻子皆無他。王夢見大陂水，中央",
    "T02n0146_001:0871c25": "濁四邊清者，後世人民在閻浮利內者，當不",
    "T02n0146_001:0871c26": "孝父母不敬長老，無反復不顧後，邊國當孝",
    "T02n0146_001:0871c27": "父母敬長老有反復，王夢見九事者，正為是",
    "T02n0146_001:0871c28": "耳。王莫恐莫恐！於國於身妻子皆無他。王夢",
    "T02n0146_001:0871c29": "見大陂水正赤者，後世諸王當不厭其國",
    "T02n0146_001:0872a01": "興師，人民起兵共鬪，當作車兵馬兵步兵，當",
    "T02n0146_001:0872a02": "以車兵相殺、馬兵相殺、步兵相殺，血流正赤，",
    "T02n0146_001:0872a03": "王夢見十事者，正為是耳。王莫恐莫恐！於",
    "T02n0146_001:0872a04": "國於身妻子皆無他。是夢者皆為後世方來",
    "T02n0146_001:0872a05": "之事。」王即長跪言：「得佛教心即歡喜，如人持",
    "T02n0146_001:0872a06": "小器受膏，膏多器小更求大器，得大器更受",
    "T02n0146_001:0872a07": "之，即安隱不恐。」王即稽首再拜，前以頭面著",
    "T02n0146_001:0872a08": "佛足而去。還歸於宮重賜正夫人，皆奪諸公",
    "T02n0146_001:0872a09": "大臣俸祿，不復信諸婆羅門語。",
    "T02n0146_001:0872a10": "舍衛國王夢見十事經",
    "T02n0146_001:0872a11": "按此經，與《增一阿含經》第五十一卷〈大愛",
    "T02n0146_001:0872a12": "道般涅槃品〉，同本異譯，今國、宋二本文義",
    "T02n0146_001:0872a13": "相同，此本與宋義同文異，似非一譯，而未",
    "T02n0146_001:0872a14": "知是非、不敢去取。然此丹本詳悉，今且雙",
    "T02n0146_001:0872a15": "存，以待賢哲。"
}