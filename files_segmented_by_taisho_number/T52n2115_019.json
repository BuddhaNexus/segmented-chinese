{
    "T52n2115_019:0746b02": "鐔津文集卷第十九",
    "T52n2115_019:0746b04": "附錄諸師著述",
    "T52n2115_019:0746b05": "序釋懷悟述",
    "T52n2115_019:0746b06": "昔賢首菩薩。於華嚴會中。以偈答文殊大士。",
    "T52n2115_019:0746b07": "讚菩薩能示同世間云。雅思淵才文中王。歌",
    "T52n2115_019:0746b08": "舞談說眾所欣。信乎文之能顯道濟物也。豈",
    "T52n2115_019:0746b09": "獨今之然乎。自往古他方佛世。無不然耳。始",
    "T52n2115_019:0746b10": "余年少時。走四方叢林尋訪師友務道專學。",
    "T52n2115_019:0746b11": "有效古高世僧萬里求師之志。於稠人中沈",
    "T52n2115_019:0746b12": "沈自策其氣志。若上將軍負所欲建立邦家",
    "T52n2115_019:0746b13": "之意。前邁敵國而且戰且行。不遑食息也。聞",
    "T52n2115_019:0746b14": "所謂東山明教禪師之高文卓行道邁識遠。",
    "T52n2115_019:0746b15": "凡獲見其所著文畫莫不錄敘而祕藏之。及",
    "T52n2115_019:0746b16": "於錢唐靈隱山。得嘉禾陳令舉所撰師之行",
    "T52n2115_019:0746b17": "業記石刻。末云。師自定祖圖而下謂之治平",
    "T52n2115_019:0746b18": "集。又有嘉祐集。總六十萬餘言。而其甥沙",
    "T52n2115_019:0746b19": "門法澄克奉藏之。以信後世。繼聞其廣本。",
    "T52n2115_019:0746b20": "除已入藏正宗記輔教編外。餘皆在姑蘇吳",
    "T52n2115_019:0746b21": "山諸僧室藏之。余固累遣人至彼山諸僧居",
    "T52n2115_019:0746b22": "歷訪之。而寂然無知其所在者。往往所委不",
    "T52n2115_019:0746b23": "得其人失於護藏。而為好事者竊移他所也。",
    "T52n2115_019:0746b24": "大觀初。余居儀真長蘆之慈杭室。於廣眾中",
    "T52n2115_019:0746b25": "得湖南僧景純上人者。入予室一日投一大",
    "T52n2115_019:0746b26": "集於席間曰。此老嵩之全集也。祕之久矣。聞",
    "T52n2115_019:0746b27": "師切慕其遺文。願以獻師。余獲之且驚且喜。",
    "T52n2115_019:0746b28": "念茲或天所相而授我耶。若獲至珍重寶。自",
    "T52n2115_019:0746b29": "皇極中庸而下總五十餘論。及書啟敘記辯",
    "T52n2115_019:0746c01": "述銘贊武林山志與諸雜著等。約一十六萬",
    "T52n2115_019:0746c02": "餘言。皆舊所聞名而未及見者。雖文理少有",
    "T52n2115_019:0746c03": "差誤。皆比較選練詮次。幾始成集。庶可觀焉。",
    "T52n2115_019:0746c04": "更冀善本較詳。莫由得也。後又遇周格非出",
    "T52n2115_019:0746c05": "守虔州。回得其非韓文三十篇三萬餘言。又",
    "T52n2115_019:0746c06": "緣兵火失之。遂未能就其集。近又得本於禦",
    "T52n2115_019:0746c07": "溪東藍彥上人。乃與余昔於匡山所得別本",
    "T52n2115_019:0746c08": "較之。文字亦甚疎謬。乃以韓文條理而正之。",
    "T52n2115_019:0746c09": "然師之著述不得其傳而散落多矣。如天竺",
    "T52n2115_019:0746c10": "慈雲法師行狀曲記。長水暹勤二師碑誌。行",
    "T52n2115_019:0746c11": "道舍利述。匡山暹道者碑。定祖圖序。皆余",
    "T52n2115_019:0746c12": "自獲石刻而模傳之。今總以入藏正宗記定",
    "T52n2115_019:0746c13": "祖圖與今文集等會計之。纔得三十有餘萬。",
    "T52n2115_019:0746c14": "其餘則蔑然無聞矣。如令舉所記謂有六十",
    "T52n2115_019:0746c15": "萬餘言者。今則失其半矣。吁嗟惜哉。今以",
    "T52n2115_019:0746c16": "令舉所撰行業記標之為卷首。貴在見乎師",
    "T52n2115_019:0746c17": "之世系嗣祖出世去留之迹。奇節偉行高才",
    "T52n2115_019:0746c18": "勝德邁世之風焉。乃以輔教編上中下為前三",
    "T52n2115_019:0746c19": "卷。以師所著之文。志在通會儒釋以誘士夫。",
    "T52n2115_019:0746c20": "鏡本識心窮理見性。而寂其妬謗是非之聲",
    "T52n2115_019:0746c21": "也。又以真諦無聖論。綴于輔教編內壇經贊",
    "T52n2115_019:0746c22": "後。以顯師之志在乎弘贊吾佛大聖人無上",
    "T52n2115_019:0746c23": "勝妙幽遠淵曠之道。不存乎文字語言。其所",
    "T52n2115_019:0746c24": "謂教外別傳之旨殆見乎斯作矣。故其贊末",
    "T52n2115_019:0746c25": "云。示法非文字。故至人之宗尚乎默傳也。又",
    "T52n2115_019:0746c26": "曰。聖人如春陶陶而發之也。至人如秋濯濯",
    "T52n2115_019:0746c27": "而成之也。此謂終歸乎靜默焉。故真諦無聖",
    "T52n2115_019:0746c28": "論結云。凡聖知覺者真諦之影響。妄心之攀",
    "T52n2115_019:0746c29": "緣耳。然有志於外文字之學者。覽此二說。豈",
    "T52n2115_019:0747a01": "不少警于中乎。其輔教集舊本以累經鏤板。",
    "T52n2115_019:0747a02": "故雖盛傳于世。而文義脫謬約六十有餘處。",
    "T52n2115_019:0747a03": "今皆以經書考正之。覽者可以古本參讀之。",
    "T52n2115_019:0747a04": "則其疎謬可審矣。今自論原而下至于贊辭。",
    "T52n2115_019:0747a05": "約為十二卷。次前成一十五卷。昔題名嘉祐",
    "T52n2115_019:0747a06": "集者是也。其非韓文昔自分三十章。今約為",
    "T52n2115_019:0747a07": "三卷。次前成一十八卷。又得古律及山遊唱",
    "T52n2115_019:0747a08": "詶詩共一百二十四首。分之為二。總成二十",
    "T52n2115_019:0747a09": "卷。命題鐔津文集。示不忘其本也。然師嘗自",
    "T52n2115_019:0747a10": "謂。人生世間閑為第一。蓋其自得閒中之趣。",
    "T52n2115_019:0747a11": "故其所為之詩。雖不甚豐濃華麗。而其風調",
    "T52n2115_019:0747a12": "高古雅談。至其寫志舒懷。有邁世凌雲之風。",
    "T52n2115_019:0747a13": "亦可想見其人也。觀師與月公晦書。自言余",
    "T52n2115_019:0747a14": "志在原教而行存孝論。余詳考其書。則功在",
    "T52n2115_019:0747a15": "於原教非韓。行在於書僧(即僧也者)孝論。德在於志",
    "T52n2115_019:0747a16": "尚遠公。而題其影堂文道在於壇經贊真諦",
    "T52n2115_019:0747a17": "無聖論。其文之高拔勝邁絕出古今。則見乎",
    "T52n2115_019:0747a18": "武林山志。故後敘謂因風俗山川之勝。欲拋",
    "T52n2115_019:0747a19": "擲其才力。以收其景趣也。乃作武林山志。然",
    "T52n2115_019:0747a20": "求世之知言審音者。不亦難其人哉。師自携",
    "T52n2115_019:0747a21": "書謁天子宰相而下。凡所見則止以正宗記",
    "T52n2115_019:0747a22": "輔教編而投之。至於文忠公則特獻之新撰",
    "T52n2115_019:0747a23": "武林山志焉。嗚呼。文忠公謂文章如精金美",
    "T52n2115_019:0747a24": "玉市有定價。非人輒可以口舌輕重之也。其",
    "T52n2115_019:0747a25": "重讀徂徠集云。待彼謗焰熄。放此光芒懸。人",
    "T52n2115_019:0747a26": "生一世中。長短無百年。無窮在其後。萬世在",
    "T52n2115_019:0747a27": "其前。得長多幾何。得短未足憐。惟彼不可朽。",
    "T52n2115_019:0747a28": "名聲文行然。讒誣不須辯。亦止百年間。百年",
    "T52n2115_019:0747a29": "後來者。憎愛不相緣。公議然後出。自然見媸",
    "T52n2115_019:0747b01": "妍。故師之於慶曆間。始以文鳴道於天下。然",
    "T52n2115_019:0747b02": "當是時也。宗儒束教輩。是非之鋒謗罵之焰",
    "T52n2115_019:0747b03": "紛然。而師終以是道發而著之。為高文至論",
    "T52n2115_019:0747b04": "乘風而殄之蔑如也。故後世學者。有聞其風",
    "T52n2115_019:0747b05": "務其道而矚其文者。若脫冥遊望北辰仰昭",
    "T52n2115_019:0747b06": "回也。然茲姑以師之經世文章。恢弘輔贊吾",
    "T52n2115_019:0747b07": "如來至聖之教之道。涉人間世而然也。若其",
    "T52n2115_019:0747b08": "自所履蘊操守。則瑩然若珠光玉采日精月",
    "T52n2115_019:0747b09": "華。而不足以方其溫潤高潔明淨也。故令舉",
    "T52n2115_019:0747b10": "記其行業云。師之所以自得而樂諸己者。蓋",
    "T52n2115_019:0747b11": "不與於此中間。雖以護法遭難。然其所謂珠",
    "T52n2115_019:0747b12": "光玉采日精月華者。世雖見其有烟雲水火",
    "T52n2115_019:0747b13": "焚溺蔽虧之患。而其光采精華固瑩如也。故",
    "T52n2115_019:0747b14": "師之自携書西上獻之　天子。事畢將東歸",
    "T52n2115_019:0747b15": "山林。而大覺璉禪師。賦白雲謠以將師之行",
    "T52n2115_019:0747b16": "云。白雲人間來。不染飛埃色。遙爍太陽輝。萬",
    "T52n2115_019:0747b17": "態情何極。嗟嗟輕肥子。見擬垂天翼。圖南",
    "T52n2115_019:0747b18": "誠有機。去當六月息。寧知絪縕采。無心任吾",
    "T52n2115_019:0747b19": "適。天宇一何遼。舒卷非留迹。然則師之風貌",
    "T52n2115_019:0747b20": "聲容。其所以出處斷可見也矣。紹興改元之",
    "T52n2115_019:0747b21": "四年甲寅重陽後一日。書于禦溪東郊草堂",
    "T52n2115_019:0747b22": "之北軒。",
    "T52n2115_019:0747b23": "又序",
    "T52n2115_019:0747b24": "師自東來。始居處無常。晚居餘杭之佛日山。",
    "T52n2115_019:0747b25": "退老于靈峯永安精舍。默視其迹。雖或出處",
    "T52n2115_019:0747b26": "不定。然其所履之道高妙幽遠。而末路學者",
    "T52n2115_019:0747b27": "器近不能曉悟。而師終亦不肯少低其韻。以",
    "T52n2115_019:0747b28": "撫循其機。因而嘆曰。吾安能圓鑿以就方柄",
    "T52n2115_019:0747b29": "哉。聞聖賢所謂得志則行其道。否則行其言",
    "T52n2115_019:0747c01": "而已。言之行猶足為萬世法。使天下後世學",
    "T52n2115_019:0747c02": "者。識度修明遠邪見而游正途。則奚必目擊",
    "T52n2115_019:0747c03": "而授之謂從己出耶。因卻關著書。以考正其",
    "T52n2115_019:0747c04": "祖宗所以來之之迹。為十二卷。輔教編三卷。",
    "T52n2115_019:0747c05": "又列定祖圖一面。書成携之京師。因內翰王",
    "T52n2115_019:0747c06": "公素獻之　仁宗皇帝。又為書以先之。上讀",
    "T52n2115_019:0747c07": "其書。至臣固為道不為名為法不為身。歎愛",
    "T52n2115_019:0747c08": "久之。旌以明教大師之號。賜其書入藏。書",
    "T52n2115_019:0747c09": "既送中書時。魏國韓公琦覽之。以示歐陽文",
    "T52n2115_019:0747c10": "忠公。修公以文章自任以師表天下。又以護",
    "T52n2115_019:0747c11": "宗不喜吾教。及見其文。乃謂魏公曰。不意僧",
    "T52n2115_019:0747c12": "中有此郎也。黎明當一識之。師聞因往見之。",
    "T52n2115_019:0747c13": "文忠與語終日。遂大稱賞其學瞻道明。由是",
    "T52n2115_019:0747c14": "師之聲德益振寰宇。事竟遂買舟東下。終老",
    "T52n2115_019:0747c15": "于山林。師雖古今內外之書無所不讀。至於",
    "T52n2115_019:0747c16": "所著書。乃廣明外教皇極中庸之道。安危治",
    "T52n2115_019:0747c17": "亂之略。王覇刑名賞罰之權。而終導之歸於",
    "T52n2115_019:0747c18": "無為寂默之道。當世聞人少見其比肩焉。而",
    "T52n2115_019:0747c19": "痛以內教自律其身。端以儉素誠德為宿歸",
    "T52n2115_019:0747c20": "之地。而慕梁惠約之為人也。其所蘊至道淵",
    "T52n2115_019:0747c21": "密。然以其所學較其所為。而未見少差焉。所",
    "T52n2115_019:0747c22": "著書觀當世士大夫。不顧名實而是己非他",
    "T52n2115_019:0747c23": "也(謂以儒而嫉佛)乃作輔教編。學者亡孝背義。循養",
    "T52n2115_019:0747c24": "其所欲也。乃作孝論。尚綺飾辭章而不知道",
    "T52n2115_019:0747c25": "本也。乃作壇經贊。苟合自輕而不自上以德",
    "T52n2115_019:0747c26": "也。乃題遠公影堂文。志其所慕。以風末世之",
    "T52n2115_019:0747c27": "華侈也。乃作山茨堂序。因風俗山川之勝欲",
    "T52n2115_019:0747c28": "拋擲才力以收其景趣也。乃作武林山志。其",
    "T52n2115_019:0747c29": "明聖賢出處之際。性命道德之原。典雅詳正。",
    "T52n2115_019:0748a01": "汪洋浩渺。尤為博贍。總號之為論原。其如詩",
    "T52n2115_019:0748a02": "書序贊記傳表啟銘誌題述評辯。是是非非。",
    "T52n2115_019:0748a03": "所謂太山之毫芒耳。及後終於湖山而火化。",
    "T52n2115_019:0748a04": "不壞者六物。天下聞其風莫不東首而長想。",
    "T52n2115_019:0748a05": "嗚呼師雲行鳥飛於天地之間。視萬乘之尊。",
    "T52n2115_019:0748a06": "其勢霄壤之遼也。顧王公貴人雲泥之異也。",
    "T52n2115_019:0748a07": "一旦以其所為之書。獻之天子。為之動容。天",
    "T52n2115_019:0748a08": "下靡然嚮風。而使其乃宗乃祖吾佛無上妙",
    "T52n2115_019:0748a09": "道。明白於萬世。而卒酬其抱道輔教之志。非",
    "T52n2115_019:0748a10": "其自信修誠之效歟。後之學者讀其書。必有",
    "T52n2115_019:0748a11": "掩卷而三嘆者也嗚呼。",
    "T52n2115_019:0748a12": "師之道譽聲德。既其超邁。故後世學者或",
    "T52n2115_019:0748a13": "當時在位道贊人主師表於天下後世者。",
    "T52n2115_019:0748a14": "皆仰而慕之。若天雲日星焉。故有尋遺風",
    "T52n2115_019:0748a15": "想遐迹。瞻頌稱讚不已。有若前所記。淨因",
    "T52n2115_019:0748a16": "大覺璉禪師將師之白雲謠。若江西洪覺",
    "T52n2115_019:0748a17": "範之禮師之骨塔詩。若南海楞伽山端介",
    "T52n2115_019:0748a18": "然弔師之古詩凡百韻者。西蜀住龍舒天",
    "T52n2115_019:0748a19": "柱山靜禪師遙慕詩而序贊者。若靈源惟",
    "T52n2115_019:0748a20": "清禪師之跋詩二手帖而伸贊之者。今皆",
    "T52n2115_019:0748a21": "筆之于此。或詳或略。以備研覽。而發季",
    "T52n2115_019:0748a22": "世學佛者之志操焉。其淨因大覺璉禪師",
    "T52n2115_019:0748a23": "送師之白雲謠者。已見前之後序中。此不",
    "T52n2115_019:0748a24": "煩錄矣。",
    "T52n2115_019:0748a25": "(今既以陳令舉所著之記為前敘舊得一敘。不書名。不知何人所作。或云。瑩道溫觀其　文藻美麗。或近",
    "T52n2115_019:0748a26": "似之他輩不能為也。而中間敘其為文之所以。而不甚流類。不免隨為。葺正之。仍舊綴于集末云)。",
    "T52n2115_019:0748a27": "禮嵩禪師塔詩(三十乙韻)石門釋惠洪作",
    "T52n2115_019:0748a28": "吾道比孔子。譬如掌與拳。展握故有異。要之",
    "T52n2115_019:0748a29": "手則然。晚世苦陵夷。講習失淵源。君看投迹",
    "T52n2115_019:0748b01": "者。紛紛等狂顛。韓子亦儒衣。倔強稱時賢。憑",
    "T52n2115_019:0748b02": "陵作詬語。到死不少悛。後世師韓輩。冗長猶",
    "T52n2115_019:0748b03": "可憐。趨名不自信。泛逐工詞言。譁然皇祐初。",
    "T52n2115_019:0748b04": "飛聲鬧喧闐。田衣動成群。怒癭空自懸。縮首",
    "T52n2115_019:0748b05": "不暇息。兀坐如蹲猿。堂堂東山公。才大德亦",
    "T52n2115_019:0748b06": "全。齒牙生風雷。筆陣森戈鋋。隱然湖海上。長",
    "T52n2115_019:0748b07": "庚橫曉天。作書肆豪猛。揮斥莫敢前。群兒",
    "T52n2115_019:0748b08": "雖貌敬。臆論已不專。書成謁天子。一日萬口",
    "T52n2115_019:0748b09": "傳。坐令天下士。欲見嗟無緣。功成還山中。笑",
    "T52n2115_019:0748b10": "語答雲烟。我來不及見。山水自明鮮。入門寂",
    "T52n2115_019:0748b11": "無聲。修竹空滿軒。永懷翛然姿。骨目聳清堅。",
    "T52n2115_019:0748b12": "僮奴豈知此。住茲亦彌年。指余以石塔。草棘",
    "T52n2115_019:0748b13": "北峯巔。再拜不忍去。聽此遶澗泉。吁嗟末運",
    "T52n2115_019:0748b14": "中。那復斯人焉。文章亦細事。清苦非所便。但",
    "T52n2115_019:0748b15": "愛公所守。遠拍諸祖肩。遲遲哦公詩。落日滿",
    "T52n2115_019:0748b16": "晴川。願持折脚鐺。結茅西澗邊。歲時邏松檜。",
    "T52n2115_019:0748b17": "來此掃頹磚。",
    "T52n2115_019:0748b18": "吊嵩禪師詩(并引)南海楞伽山守端述",
    "T52n2115_019:0748b19": "建中靖國改元辛巳冬十一月既望。余抱",
    "T52n2115_019:0748b20": "遠公文集。自廬嶽而東。圖入木錢唐布流",
    "T52n2115_019:0748b21": "天下。乃特詣師故居永安精舍之後。嶺端",
    "T52n2115_019:0748b22": "蒙雪霜排榛莽。於所藏闍維不壞之五相",
    "T52n2115_019:0748b23": "舍利小石塔前。恭備香羞茗燭等。作禮以",
    "T52n2115_019:0748b24": "供焉。因抽鄙思為五言古詩。凡一百韻。長",
    "T52n2115_019:0748b25": "跪端想誠百其心。粲若有對。遂作南音。稽",
    "T52n2115_019:0748b26": "然以諷之。庶不忘其本而聊為攀慕悼之",
    "T52n2115_019:0748b27": "之誠也。禪師平日有詩云。異鄉風俗客不",
    "T52n2115_019:0748b28": "惡。但欲南音來耳邊。余連與藤東西交徼。",
    "T52n2115_019:0748b29": "最為密邇。禪師遷寂在於熙寧五年之夏。",
    "T52n2115_019:0748c01": "余纔八歲。其實忝師里中之晚生。所作南",
    "T52n2115_019:0748c02": "音不得不爾。苟不離正受。庶其裁擇焉。",
    "T52n2115_019:0748c03": "覺城否復隍。慧日書有食。苟無明哲士。曷",
    "T52n2115_019:0748c04": "以救顛仄。緬惟東山師。降靈自天德。申甫寧",
    "T52n2115_019:0748c05": "加諸。奮身若葡蔔。吾法傾不綱。蒼黃莫之測。",
    "T52n2115_019:0748c06": "詵詵排佛徒。岩岩侍君側。適操權衡者。兼",
    "T52n2115_019:0748c07": "領辭翰職。率意務品藻。庶形在埏埴。唐書預",
    "T52n2115_019:0748c08": "之修。韓語例增飾。竊自比丘軻。拒我過楊墨。",
    "T52n2115_019:0748c09": "惜彼述至言。曾之通皇極。廢道專以人。訐惡",
    "T52n2115_019:0748c10": "肆其力。坑焚必有待。伐削豈容刻。愚俗初易",
    "T52n2115_019:0748c11": "欺。聖主終難惑。當時禪講輩。動類百千億。獨",
    "T52n2115_019:0748c12": "誰敢枝梧。縮手俟徽纏。唯師奮然作。感憤形",
    "T52n2115_019:0748c13": "諸色。一言塗腦肝。萬卷羅胸臆。人爵猶唾遺。",
    "T52n2115_019:0748c14": "冥鴻詎籠得。蠢蠢嗟東人。遲遲別南國。歷楚",
    "T52n2115_019:0748c15": "仍騁吳。百城慕知識。義龍雲之天。禪虎角而",
    "T52n2115_019:0748c16": "翼。誅茆靈峯西。殺簡仙源北。著書傚龍猛。護",
    "T52n2115_019:0748c17": "法掌司直。正宗序昭穆。原教辯離即(謂儒釋二教雖殊皆",
    "T52n2115_019:0748c18": "相資而化物也)筆峯迴崷崪。詞海彌湢[泳-永+仄]。紛葩若輝",
    "T52n2115_019:0748c19": "散。宏麗尚典實。匠媧補穹旻。効禹導溝洫。動",
    "T52n2115_019:0748c20": "或幾百卷。經世為模則。斯文千古雄。斯義萬",
    "T52n2115_019:0748c21": "夫特。據理從所征。處戰無弗克。吾皇遇唐虞。",
    "T52n2115_019:0748c22": "吾相遭禹稷。抱書乃西獻。乘時闢凶塞。喜",
    "T52n2115_019:0748c23": "覽明光殿。撫念加歎息。賞其繫表才。欝為天",
    "T52n2115_019:0748c24": "下式。謂嘗獵英雋。忽此遺彀弋。小避三公位。",
    "T52n2115_019:0748c25": "高憑四依軾。慧日昏復明。禪經亂還緎。智林",
    "T52n2115_019:0748c26": "久宜茂。福田廣須植。大信過豚魚。至仁周動",
    "T52n2115_019:0748c27": "植。良可班諸藏。尋即遵所勅(略去五韻)飛章類席",
    "T52n2115_019:0748c28": "卷。橫議同鏡拭。舂喉那補爨。樹口拑拱默。始",
    "T52n2115_019:0748c29": "知猛陵翁(即師里名。彼多獮猛陵男子故)原筮無遺慝。金湯義",
    "T52n2115_019:0749a01": "存存。涇渭情湜湜(略去二韻)既而謂東歸。湖山夢",
    "T52n2115_019:0749a02": "還憶。列戶翠可染。當窓秀堪織。風尚清散為。",
    "T52n2115_019:0749a03": "僧年白駒逼。孰貴秉燭遊。鼓缶欹吳日。林遠",
    "T52n2115_019:0749a04": "爭追隨。宗雷苦凄惻。禪誦心稍隙。騷雅興仍",
    "T52n2115_019:0749a05": "亟。道行愈峻卓。德聲轉輝赩(略去七韻)宴坐君無",
    "T52n2115_019:0749a06": "何。遺偈見敦飾。大梅鼯鼠聲。匪我相囚福",
    "T52n2115_019:0749a07": "(師臨終偈云。不似大梅老。貪隨鼯鼠聲。云)奄然遂長往。休徵難具仂。",
    "T52n2115_019:0749a08": "明發鷲峯下。闍維火初熄。五相堅不化。鮮柔",
    "T52n2115_019:0749a09": "光燿翌。燦若金出[金*非]。瑩如玉分玏。式旌無妄",
    "T52n2115_019:0749a10": "犯。奉法剛而[塞-土+心]。靈山眾咸覩。望林加渴醷。剋",
    "T52n2115_019:0749a11": "奇冠前籍。景仰動殊域。王公競嗟駭。士庶增",
    "T52n2115_019:0749a12": "悃愊(略去二韻)共收鶴林骨。合葬鷲山肋(略去三韻)澗猿",
    "T52n2115_019:0749a13": "徒自號。書魚蠹誰蝕。僧史半十料。工歌全九",
    "T52n2115_019:0749a14": "罭(略去六韻)致我來吳楚。慕師自岐嶷。獲記楞伽",
    "T52n2115_019:0749a15": "遊。誦味踰鱠職(師有遊吾湟川燕嘉亭。及楞伽山寺記也)。哲人既云",
    "T52n2115_019:0749a16": "殂。至道亦將踣。已乎三十年。臨弔徒深剋。妙",
    "T52n2115_019:0749a17": "峯高為塔。梵天廣成國(國或作異)萬物備蒸嘗。五雲",
    "T52n2115_019:0749a18": "爭輔翊。乾坤或幾息。海山有時泐。師其道與",
    "T52n2115_019:0749a19": "名。勃然長觺觺。",
    "T52n2115_019:0749a20": "(命研味其詩。雖風調氣韻高爽酋勁。而中間凡用事綴韻過于迂辟。今略取其辭意簡雅超邁之",
    "T52n2115_019:0749a21": "句。次成七十三韻。亦可見其才志向慕之誠至焉)。",
    "T52n2115_019:0749a22": "贊明教大師(并敘)龍舒天柱山修靜述",
    "T52n2115_019:0749a23": "始余讀嵩禪師輔教編。愛其文落落有奇偉",
    "T52n2115_019:0749a24": "氣。而能發揮釋氏之道。以諭夫當世名儒釋",
    "T52n2115_019:0749a25": "子之不知教本者。俾之達性命之奧。見聖賢",
    "T52n2115_019:0749a26": "所以施教敷化之心。而不淪於是非相戰之",
    "T52n2115_019:0749a27": "地(中間敘繁處。皆略之)若夫統之有宗而窮深及微。則尚",
    "T52n2115_019:0749a28": "恐二家之學者或未易曉其邊徼。況能究其",
    "T52n2115_019:0749a29": "道而見其全乎。及其示寂後闍維而五物不",
    "T52n2115_019:0749b01": "灰。然此雖師之糠粃而以歿故已方見信於",
    "T52n2115_019:0749b02": "其徒。則其所蘊精粹要妙。而不獲見知於人",
    "T52n2115_019:0749b03": "者多矣。嗚呼道之難傳也若是乎。予甚悲之。",
    "T52n2115_019:0749b04": "其道雖能化當世名儒。而不能盡化其徒。故",
    "T52n2115_019:0749b05": "師歿後其真風勝軌不甚章章絢爛於世。茲",
    "T52n2115_019:0749b06": "或希世之才黃鍾之音不投於里耳。小器哉。",
    "T52n2115_019:0749b07": "予晚路末學不遑洒掃于庭宇而覘望餘光。",
    "T52n2115_019:0749b08": "徒臨風揮涕有胡不萬年之歎也。今採其遺",
    "T52n2115_019:0749b09": "芳稽首長想。系之以贊云。",
    "T52n2115_019:0749b10": "藤山之東。紫雲浮空。爰有僧龍。名配維嵩。自",
    "T52n2115_019:0749b11": "脫襁褓。居仁由孝。氷雪其躬。律儀是傚。遠覽",
    "T52n2115_019:0749b12": "高翔。遊吳暨梁。道繼佛祖。欲隱彌彰。適丁祇",
    "T52n2115_019:0749b13": "園。謗焰四起。縱筆成書。蓋不得已。既而撲",
    "T52n2115_019:0749b14": "滅。曇花重榮。嘉祐之間。獨飛英聲。帝澤屢",
    "T52n2115_019:0749b15": "霑。公卿折節。咄嗟吾徒。反肆駃舌。遂賦歸",
    "T52n2115_019:0749b16": "歟。安於覆盂。少林食毒。異軌同途。小智自",
    "T52n2115_019:0749b17": "賢。所在成市。頎然誰儔。理固宜爾。太阿出",
    "T52n2115_019:0749b18": "匣。斬蛟戮螭。用之補履。曾不如錐。答焉云",
    "T52n2115_019:0749b19": "逝。遺迹莫繼。凜乎真風。永蠲氛翳。嗟乎鯫",
    "T52n2115_019:0749b20": "生。不克祇承。每一念至。氣填于膺。竟何能",
    "T52n2115_019:0749b21": "為。只益慚怍。聊筆清芬。式告來學。",
    "T52n2115_019:0749b22": "題明教禪師手帖後(二首)靈源叟",
    "T52n2115_019:0749b23": "吾佛大法。蓋世出世間千聖萬靈道德性命",
    "T52n2115_019:0749b24": "之本源。源深本妙非思議可及。其應緣揚化",
    "T52n2115_019:0749b25": "也。當必資開士因王臣之力啟物信而禦外",
    "T52n2115_019:0749b26": "魔。開士出。蓋視法運之通塞。決與世致益。不",
    "T52n2115_019:0749b27": "苟然也。藤州明教大師嵩和尚其人歟。妙達",
    "T52n2115_019:0749b28": "玄宗博極世解。出皇祐至和間。見外黨有致",
    "T52n2115_019:0749b29": "吾法之瘡疣者。則曰。予竊菩薩權。為如來使。",
    "T52n2115_019:0749c01": "辯而明之。以度彼惑。俾歸正趣。實所任職矣。",
    "T52n2115_019:0749c02": "於是著書聞奏蒙",
    "T52n2115_019:0749c03": "仁宗皇帝嘉賞。勅入經藏。班行天下。於是魔",
    "T52n2115_019:0749c04": "雲廓而佛日輝也。和尚既建功德於教門。其",
    "T52n2115_019:0749c05": "英聲茂實壯飾其曹。稍蘊知識舉知欽慕。而",
    "T52n2115_019:0749c06": "比年法值下衰。人根鄙劣。喜剃染之便。爭變",
    "T52n2115_019:0749c07": "形服。竊入吾家。紛情世塵。濫廁僧倫者。皆是",
    "T52n2115_019:0749c08": "見聞思慮不脫俚俗。何高德勝義之能講慕",
    "T52n2115_019:0749c09": "哉。寶因擇言上人當此時能竦所聞而矜所",
    "T52n2115_019:0749c10": "慕其賢於濫廁之流者故可稱也。雖久游禪",
    "T52n2115_019:0749c11": "林服業祖道。而於弘教大士知開導耳目起",
    "T52n2115_019:0749c12": "睎[目*冀]之志也。故在京師。聞律僧有上世與明",
    "T52n2115_019:0749c13": "教相厚善者。乃訪問之。彼為道前事。且出",
    "T52n2115_019:0749c14": "此帖示之。擇言苦求得之。珍收南來以示余。",
    "T52n2115_019:0749c15": "若有異獲。因語之曰。汝企其人而重其遺迹。",
    "T52n2115_019:0749c16": "以彼名耶實耶。以名則於彼外矣。徒可資於",
    "T52n2115_019:0749c17": "談柄。無益乎己。以實則明教之至論可考。以",
    "T52n2115_019:0749c18": "發覆致遠者甚多。汝宜尋而究之。且想彼標",
    "T52n2115_019:0749c19": "致以自勉激。則終有益也矣。年月日。",
    "T52n2115_019:0749c20": "又帖",
    "T52n2115_019:0749c21": "明教大師嵩和尚。自稱藤州東山沙門。乘夙",
    "T52n2115_019:0749c22": "悲誓出于皇朝。始以天下縉紳先生。或未究",
    "T52n2115_019:0749c23": "我法大道之源。而域守所習跡佛教為夷狄",
    "T52n2115_019:0749c24": "之法而篾視之。至加毀滅謂無使混害中國",
    "T52n2115_019:0749c25": "周孔之道。和尚惜彼循枝而遺根背源而向",
    "T52n2115_019:0749c26": "派。非徒謂暗乎此。其學周孔之道也。可得",
    "T52n2115_019:0749c27": "謂能自其明而極其誠。由其誠而盡其道。以",
    "T52n2115_019:0749c28": "成天下大本大公。包博無外純全之妙神者",
    "T52n2115_019:0749c29": "耶。由於不自知。所以不知人矣。和尚博極古",
    "T52n2115_019:0750a01": "今儒釋教道之本。會通聖賢理事論議之跡。",
    "T52n2115_019:0750a02": "若振綱張網舉領提裘。目分毛斂。見者皆明。",
    "T52n2115_019:0750a03": "義貫理融感會神府。乃知凡聖人所出之方",
    "T52n2115_019:0750a04": "所示之言。特其教之跡矣。使知識之明者。由",
    "T52n2115_019:0750a05": "此自返所以跡所以言者。以內照之則靈于",
    "T52n2115_019:0750a06": "廓然。無內外無彼此。豈華夷儒釋之可辯耶。",
    "T52n2115_019:0750a07": "乃著之書號輔教編。以開諭縉紳先生之徒。",
    "T52n2115_019:0750a08": "奏之　天子。上嘉歎之。勅與班行。而名卿鉅",
    "T52n2115_019:0750a09": "儒至如歐陽文忠公諸豪。覽其書莫不歎服",
    "T52n2115_019:0750a10": "敬而禮之。復緣淺識講解輩毀其宗門。故撰",
    "T52n2115_019:0750a11": "正宗記定祖圖以辯其說。亦奏上行之。既而",
    "T52n2115_019:0750a12": "還東吳示滅。靈迹甚異。具如傳記。其牆岸法",
    "T52n2115_019:0750a13": "門啟迪信路。雖古高僧之雄者。不過爾耳。禪",
    "T52n2115_019:0750a14": "人寶智得其遺帖求跋。故援毫信手。愧不能",
    "T52n2115_019:0750a15": "述其萬一也。靈源叟書。",
    "T52n2115_019:0750a16": "至聖至言。回偏樹正。皇天皇覺。決淺賾深。大",
    "T52n2115_019:0750a17": "哉善哉。福霑諸後。重刊所疏。續繼斯云。",
    "T52n2115_019:0750a19": "鐔津集重刊疏",
    "T52n2115_019:0750a20": "夫明教大師。乃是大乘菩薩。知佛法有難。於",
    "T52n2115_019:0750a21": "是乘大願輪復生世間。著書輔教者也。昔宋",
    "T52n2115_019:0750a22": "之鉅儒縉紳先生嘗評其文曰。不惟空宗通。",
    "T52n2115_019:0750a23": "亦乃文格高。斯言是矣。歐陽子云。不意僧中",
    "T52n2115_019:0750a24": "有此郎耶。當時排佛之心。已廓然熄滅而無",
    "T52n2115_019:0750a25": "餘矣。古今僧中之為文者多。而未嘗有出其",
    "T52n2115_019:0750a26": "右者。所謂北斗以南一人而已。自昔兵變已",
    "T52n2115_019:0750a27": "來。書板磨滅。後之學者無所見聞。為可憂也。",
    "T52n2115_019:0750a28": "茲欲重刻吳中。所費繁夥。於是綴疏仰謁群",
    "T52n2115_019:0750a29": "賢同道學者。覩茲勝事得無慨然贊助者乎。",
    "T52n2115_019:0750b01": "為因緣而出現世間。咸宗鷲嶺。以文章而黼",
    "T52n2115_019:0750b02": "黻聖諦。惟尚鐔津。深窮萬法之原。同入三乘",
    "T52n2115_019:0750b03": "之藏。讀之可以開人天之眼目。統之可以掃",
    "T52n2115_019:0750b04": "儒釋之藩籬。好書而不好此書。孰謂好學。明",
    "T52n2115_019:0750b05": "道而不明斯道。豈曰明心。欲重刻雲間益廣",
    "T52n2115_019:0750b06": "傳于天下。致永叔黎明之見。名重一時。遭",
    "T52n2115_019:0750b07": "仁宗天縱之資。功垂萬古。群賢既遇。勝事當",
    "T52n2115_019:0750b08": "成。",
    "T52n2115_019:0750b09": "洪武甲子春天台松雨齋沙門原旭撰",
    "T52n2115_019:0750b10": "右松雨老和尚為琦首座製疏。重刊宋明教",
    "T52n2115_019:0750b11": "大師文集於雲間。既以化行開至二十餘版",
    "T52n2115_019:0750b12": "矣。適琦公疾作。不克成其事。茲以天全叡首",
    "T52n2115_019:0750b13": "座愍邪法增盛。發堅固志繼其芳猷。一日持",
    "T52n2115_019:0750b14": "此卷過余堅密精舍。命題于後。余雖不敏。覩",
    "T52n2115_019:0750b15": "此勝因。不覺踴躍而喜。此集湮沒久矣。若使",
    "T52n2115_019:0750b16": "竭力成就。大行于世。正所謂揭慧日于中天。",
    "T52n2115_019:0750b17": "耀昏衢於叔世者也。天全其勉之。",
    "T52n2115_019:0750b18": "永樂三年冬嘉興府僧綱司都綱天寧弘宗書",
    "T52n2115_019:0750b19": "重刻鐔津文集後序",
    "T52n2115_019:0750b20": "學有及物之功。文為載道之器。學而不能利",
    "T52n2115_019:0750b21": "乎物。徒學也。文而不能衍乎道。空文也。若",
    "T52n2115_019:0750b22": "夫推其道發於文章。肆其學以援斯人。宋明",
    "T52n2115_019:0750b23": "教嵩禪師其人歟。嗟夫吾佛之教法心法也。",
    "T52n2115_019:0750b24": "生靈同而有焉。但為虛妄所蔽。不能顯現。汩",
    "T52n2115_019:0750b25": "四生淪六趣。何由得已哉。而吾佛愍之。以此",
    "T52n2115_019:0750b26": "心法隨器而諭。俾各得乎本有。或者不仰恩",
    "T52n2115_019:0750b27": "懷德反生譏毀。是則自毀其心非毀其教法",
    "T52n2115_019:0750b28": "也。教中所謂世智辯聰八難之一。且不信而",
    "T52n2115_019:0750b29": "毀。又非虛妄所蔽。若虛妄所蔽。或能了妄即",
    "T52n2115_019:0750c01": "真。不信而毀則自昧其心。自昧其心猶種之",
    "T52n2115_019:0750c02": "敗芽之焦。不復有發生之日矣。得不尤可愍",
    "T52n2115_019:0750c03": "哉。而明教性稟生知。能體佛意。學則必欲援",
    "T52n2115_019:0750c04": "世。非徒學也。文則必在明道。非空文也。況是",
    "T52n2115_019:0750c05": "時天下學士。宗韓氏以拒我。故勸書原教諸",
    "T52n2115_019:0750c06": "文不得不作焉。學者總稡號鐔津文集。斯文",
    "T52n2115_019:0750c07": "行世。真救世明道之要術也。可一日而無哉。",
    "T52n2115_019:0750c08": "舊版湮沒。人皆痛惜。嘉禾天寧首座天全獻",
    "T52n2115_019:0750c09": "公。乃東海慧眼弘辯禪師之弟子。施衣資重",
    "T52n2115_019:0750c10": "梓流行。其亦明教之心也歟。板既成。請敘其",
    "T52n2115_019:0750c11": "後。蒙晚生。讀其文集有不得執筆從游之歎。",
    "T52n2115_019:0750c12": "今獲廁名于後。不亦大幸乎。不亦大幸乎。",
    "T52n2115_019:0750c13": "永樂八年歲在庚寅夏四月初吉",
    "T52n2115_019:0750c14": "淅江杭州府徑山禪寺住持沙門文琇",
    "T52n2115_019:0750c15": "鐔津文集卷第十九終"
}