{
    "T20n1130_001:0563c07": "No. 1130",
    "T20n1130_001:0563c08": "大乘金剛髻珠菩薩修行分一卷",
    "T20n1130_001:0563c10": "大唐天竺三藏菩提流志譯",
    "T20n1130_001:0563c11": "爾時普思義菩薩摩訶薩。白佛言世尊。云何",
    "T20n1130_001:0563c12": "菩薩修行悟入此三摩地。佛言善男子。如無",
    "T20n1130_001:0563c13": "悟入是名悟入。亦當如我修菩提時之所悟",
    "T20n1130_001:0563c14": "入。普思義菩薩白佛言。世尊云何如來所修",
    "T20n1130_001:0563c15": "悟入。唯願說之。佛言善男子。往昔有王名曰",
    "T20n1130_001:0563c16": "金剛髻珠。在於寂靜園林之處。結加趺坐正",
    "T20n1130_001:0563c17": "念思惟。如是住時。於座右邊忽然出生一大",
    "T20n1130_001:0563c18": "蓮華。其華微妙眾寶合成。所謂龍繞堅固栴",
    "T20n1130_001:0563c19": "檀以為其莖。閻浮檀金以為其葉。摩尼寶珠",
    "T20n1130_001:0563c20": "以為其鬚。甄叔迦寶以為其臺。爾時眾寶最",
    "T20n1130_001:0563c21": "勝蓮華臺上。忽然化生悉陀太子。結加趺坐",
    "T20n1130_001:0563c22": "安詳而起。下蓮華臺於王右邊膝上而坐。爾",
    "T20n1130_001:0563c23": "時金剛髻珠大王。歡喜愛念悉陀太子。即將",
    "T20n1130_001:0563c24": "及八萬四千王子。俱詣彼佛法界摩尼山日",
    "T20n1130_001:0563c25": "光明王如來阿羅訶三藐三佛陀所。聽受正",
    "T20n1130_001:0563c26": "法。得聞如是法界繒髻與金剛如來心品三",
    "T20n1130_001:0563c27": "摩地已。得五神通。云何名為法界繒髻與金",
    "T20n1130_001:0563c28": "剛如來心品三摩地耶。爾時法界摩尼山日",
    "T20n1130_001:0563c29": "光明王如來。當為演說。即此枳羅句金剛句。",
    "T20n1130_001:0564a01": "法句印句。理句相應句。密句持句。承事句轉",
    "T20n1130_001:0564a02": "句。馳走句速疾句。顯示句明呪句。說此品句",
    "T20n1130_001:0564a03": "已。繫縛眾魔。抧羅繫縛印繫縛句。繫等一",
    "T20n1130_001:0564a04": "切諸句悉入慈句。無所諍論。是名法界繒髻",
    "T20n1130_001:0564a05": "與金剛如來心品三摩地。是彼法界摩尼山",
    "T20n1130_001:0564a06": "日光明王如來演說。善男子汝知之不。昔稱",
    "T20n1130_001:0564a07": "摩尼寶金銀所成世界者。今楞伽摩羅耶山",
    "T20n1130_001:0564a08": "城是。其摩尼寶金銀所成世界。是彼法界摩",
    "T20n1130_001:0564a09": "尼寶山日光明王如來佛剎。善男子是金剛",
    "T20n1130_001:0564a10": "髻珠大王。曾於摩尼寶金銀所成世界日光",
    "T20n1130_001:0564a11": "明王如來佛剎。作千世界轉輪聖王。豈異人",
    "T20n1130_001:0564a12": "乎。即金剛手菩薩是。善男子是髻珠大王。於",
    "T20n1130_001:0564a13": "其剎中為轉輪王。有百億子。豈異人乎。今十",
    "T20n1130_001:0564a14": "方諸來菩薩是。皆為聽聞法界繒髻與金剛",
    "T20n1130_001:0564a15": "如來心品三摩地法故。善男子汝應知之。時",
    "T20n1130_001:0564a16": "薩婆悉陀太子有二十八大丈夫相。皆得成",
    "T20n1130_001:0564a17": "就。何以故我身即是悉陀太子。曾於髻珠大",
    "T20n1130_001:0564a18": "王微妙音聲園苑之中。其王正念端坐思惟。",
    "T20n1130_001:0564a19": "而於右邊龍堅栴檀甄叔迦寶蓮華臺上忽然",
    "T20n1130_001:0564a20": "化生。即往彼佛法界摩尼寶山日光明王如",
    "T20n1130_001:0564a21": "來所。得聞法界繒髻與金剛如來心品三摩",
    "T20n1130_001:0564a22": "地法門。從是已來。我於無量億那由他百千",
    "T20n1130_001:0564a23": "如來所。承事供養。為聞法界繒髻與金剛如",
    "T20n1130_001:0564a24": "來心品。未曾忘失。從彼已來。經無量億那由",
    "T20n1130_001:0564a25": "他百千劫。常憶念以三昧力故。一劫憶念百",
    "T20n1130_001:0564a26": "劫千劫百千劫。我亦憶念未曾忘失。成劫亦",
    "T20n1130_001:0564a27": "憶念。壞劫亦憶念。成壞劫中間。我亦憶念。乃",
    "T20n1130_001:0564a28": "至億那由他百千劫。亦常憶念。於一如來所。",
    "T20n1130_001:0564a29": "憶念百如來千如來百千如來。乃至不可說",
    "T20n1130_001:0564b01": "不可說如來。俱胝那由他如來。亦常憶念。於",
    "T20n1130_001:0564b02": "諸如來阿羅訶三藐三佛陀所。已得法界繒",
    "T20n1130_001:0564b03": "髻與金剛如來心品法門。未曾忘失。爾時世",
    "T20n1130_001:0564b04": "尊欲重宣此義。而說偈言。",
    "T20n1130_001:0564b05": "我念過去世　　無量無數劫",
    "T20n1130_001:0564b06": "見諸清淨剎　　金寶海莊嚴",
    "T20n1130_001:0564b07": "摩尼淨土王　　號曰金剛髻",
    "T20n1130_001:0564b08": "有大自在力　　統領千世界",
    "T20n1130_001:0564b09": "乃至十千界　　更無能過者",
    "T20n1130_001:0564b10": "具足千億子　　能破諸怨敵",
    "T20n1130_001:0564b11": "皆具二十八　　丈夫之色相",
    "T20n1130_001:0564b12": "朝參大王所　　王子那由他",
    "T20n1130_001:0564b13": "歡喜園林中　　池榭悉嚴麗",
    "T20n1130_001:0564b14": "莊飾諸寶具　　為供世間燈",
    "T20n1130_001:0564b15": "見在諸如來　　平等咸勸請",
    "T20n1130_001:0564b16": "普眼大導師　　是最為初首",
    "T20n1130_001:0564b17": "我親奉承事　　為聞正法故",
    "T20n1130_001:0564b18": "次有普賢佛　　次有華燈佛",
    "T20n1130_001:0564b19": "次有金剛燈　　次有大燈佛",
    "T20n1130_001:0564b20": "次有最勝燈　　次有法燈佛",
    "T20n1130_001:0564b21": "次有功德燈　　次有寶燈佛",
    "T20n1130_001:0564b22": "次有寶幢燈　　次有財燈佛",
    "T20n1130_001:0564b23": "次有髻燈佛　　次有寂燈佛",
    "T20n1130_001:0564b24": "次有妙燈佛　　次有聲燈佛",
    "T20n1130_001:0564b25": "次有香燈佛　　次有味燈佛",
    "T20n1130_001:0564b26": "次有月燈佛　　次有日燈佛",
    "T20n1130_001:0564b27": "次有威光燈　　次有蓮華燈",
    "T20n1130_001:0564b28": "次有摩尼燈　　次有竭闇燈",
    "T20n1130_001:0564b29": "次有姓燈佛　　次有種族燈",
    "T20n1130_001:0564c01": "次有世間燈　　次有法王燈",
    "T20n1130_001:0564c02": "次有勝燈佛　　次有殊勝燈",
    "T20n1130_001:0564c03": "次有梵光燈　　次有光明燈",
    "T20n1130_001:0564c04": "次有因燈佛　　次有燈燈佛",
    "T20n1130_001:0564c05": "次有新燈佛　　次有積燈佛",
    "T20n1130_001:0564c06": "次有智燈佛　　次有賢善燈",
    "T20n1130_001:0564c07": "次有戒燈佛　　次有忍辱燈",
    "T20n1130_001:0564c08": "次有精進燈　　次有禪定燈",
    "T20n1130_001:0564c09": "次有般若燈　　次有施捨燈",
    "T20n1130_001:0564c10": "次有大慈佛　　次有大悲佛",
    "T20n1130_001:0564c11": "次有大喜佛　　次有大捨佛",
    "T20n1130_001:0564c12": "次有正住佛　　次有功德住",
    "T20n1130_001:0564c13": "次有威德住　　次有勝燈住",
    "T20n1130_001:0564c14": "次有最勝佛　　次有議論佛",
    "T20n1130_001:0564c15": "次有梵處佛　　次有人間佛",
    "T20n1130_001:0564c16": "次有天王佛　　次有大乘佛",
    "T20n1130_001:0564c17": "次有最勝佛",
    "T20n1130_001:0564c18": "佛子如是等如來名號。各於一劫中出現於",
    "T20n1130_001:0564c19": "世。我皆承事如供塔廟。皆為希求此三摩地。",
    "T20n1130_001:0564c20": "佛子次復彼諸劫過。復過十不可說不可說",
    "T20n1130_001:0564c21": "諸佛剎土微塵等量。於大劫中有佛。號摩尼",
    "T20n1130_001:0564c22": "山日光明王如來。最初出現我親承事。為希",
    "T20n1130_001:0564c23": "求此三摩地故。次復有號金山髻如來。次復",
    "T20n1130_001:0564c24": "有法界摩尼金剛山頂燈王如來。我亦承事。",
    "T20n1130_001:0564c25": "次復有號金山摩尼峯日髻如來。我亦承事。",
    "T20n1130_001:0564c26": "次復有離垢摩尼燈如來。次復有法界摩尼",
    "T20n1130_001:0564c27": "金剛頂燈如來。次復有金剛王如來。次復有",
    "T20n1130_001:0564c28": "虛空等摩尼金剛如來。次復有福德山金剛",
    "T20n1130_001:0564c29": "號如來。我亦承事。次復有種族燈王如來。次",
    "T20n1130_001:0565a01": "復離垢金剛燈手王如來。次復金剛燈如來。",
    "T20n1130_001:0565a02": "次復有金剛如來。次復離垢光明金剛如來。",
    "T20n1130_001:0565a03": "我亦承事。次復有精進金剛如來。我亦承事。",
    "T20n1130_001:0565a04": "次復有俱利奢金剛如來。次復有金剛髻如",
    "T20n1130_001:0565a05": "來。次復有俱那含金剛如來。次復有金剛藏",
    "T20n1130_001:0565a06": "如來。次復有金剛月如來。我亦承事。次復有",
    "T20n1130_001:0565a07": "海月如來。次復有菴俱舍金剛如來。次復有",
    "T20n1130_001:0565a08": "普遍摩尼金剛髻如來。次復有那羅延金剛",
    "T20n1130_001:0565a09": "如來。次復有離垢月如來。次復有法愛如來。",
    "T20n1130_001:0565a10": "次復有法真如來。次復有法音聲如來。次復",
    "T20n1130_001:0565a11": "有甘露音聲如來。次復有甘露月如來。次復",
    "T20n1130_001:0565a12": "有甘露金剛如來。次復甘露華如來。次復甘",
    "T20n1130_001:0565a13": "露名稱如來。次復甘露日如來。次復甘露光",
    "T20n1130_001:0565a14": "明如來。次復甘露出現如來。次復法輪音聲",
    "T20n1130_001:0565a15": "光明出現如來。次復雷聲光明如來。次復有",
    "T20n1130_001:0565a16": "震旦香如來。次復善香如來。次復善光如來。",
    "T20n1130_001:0565a17": "次復普藏如來。次復有普頂如來。次復有日",
    "T20n1130_001:0565a18": "月如來。次復善商主如來。次復有金山光明",
    "T20n1130_001:0565a19": "如來。次復有音聲光明如來。次復有決定無",
    "T20n1130_001:0565a20": "所住地如來。次復有勝幢如來。次復有出現",
    "T20n1130_001:0565a21": "威光如來。次復大焰如來。次復寶焰如來。次",
    "T20n1130_001:0565a22": "復有大真如來。次復有日月光如來。次復有",
    "T20n1130_001:0565a23": "栴檀香出現如來。次復有師子幢如來。次復",
    "T20n1130_001:0565a24": "有蓮華光如來。次復有金決定摩尼山光明日",
    "T20n1130_001:0565a25": "光王如來。是等如來我皆承事。善男子如是",
    "T20n1130_001:0565a26": "我為求此法門故。一劫憶念百劫憶念。千劫",
    "T20n1130_001:0565a27": "憶念百千劫亦憶念。成劫亦憶念壞劫亦憶",
    "T20n1130_001:0565a28": "念。成壞劫中間亦憶念。乃至不可說不可說",
    "T20n1130_001:0565a29": "成壞劫。億那由他百千劫。我亦憶念。善男子",
    "T20n1130_001:0565b01": "我百佛亦憶念千佛百千佛亦憶念。乃至不可",
    "T20n1130_001:0565b02": "說億那由他百千佛亦憶念。是諸如來阿羅",
    "T20n1130_001:0565b03": "訶三藐三佛陀所。此法界繒髻興金剛如來心",
    "T20n1130_001:0565b04": "品三摩地。於彼聽聞。我皆供養承事。我此三",
    "T20n1130_001:0565b05": "摩地終不忘失。是故佛子。若有善男子善女",
    "T20n1130_001:0565b06": "人。三業清淨此三摩地應當願求。若有樂明",
    "T20n1130_001:0565b07": "義者色聲香味觸相者。愛法義者愛辯才者。",
    "T20n1130_001:0565b08": "樂神通者樂名聞者。樂端正者愛呪術者。應",
    "T20n1130_001:0565b09": "當於此三摩地受持供養廣為人說。若有四",
    "T20n1130_001:0565b10": "眾比丘比丘尼優婆塞優婆夷。天龍夜叉揵",
    "T20n1130_001:0565b11": "闥婆阿修羅迦樓羅緊那羅摩睺羅伽人非人",
    "T20n1130_001:0565b12": "等。及釋梵護世等。應當希求。何以故。此法門",
    "T20n1130_001:0565b13": "者平等攝取苦惱眾生。如地寶藏。是愛樂法",
    "T20n1130_001:0565b14": "財者。是大光明鑒了墮無明闇者。是欲入涅",
    "T20n1130_001:0565b15": "槃道者之大電光。此之法門愚者之聰慧。佛",
    "T20n1130_001:0565b16": "子此法門者。入一切諸佛法中。佛子譬如三",
    "T20n1130_001:0565b17": "千大千世界。以七寶滿中作一分。若有人聞",
    "T20n1130_001:0565b18": "此法門。積集善根福德果報增勝於彼。且置",
    "T20n1130_001:0565b19": "三千大千世界七寶為分。若恒河沙三千大千",
    "T20n1130_001:0565b20": "世界六道眾生。若有人勇猛威力。成就彼眾",
    "T20n1130_001:0565b21": "生界。所須樂具悉皆與之。恭敬尊重復經無",
    "T20n1130_001:0565b22": "量百千萬億那由他歲。其一切眾生滅度之後。",
    "T20n1130_001:0565b23": "復當為造七寶妙塔。如是福德無量無邊。若",
    "T20n1130_001:0565b24": "有聞此法門。功德勝過於彼。且置恒沙六道",
    "T20n1130_001:0565b25": "一切眾生之事。若恒沙三千大千世界中。諸",
    "T20n1130_001:0565b26": "有隨信隨法行種性八人。諸須陀洹斯陀含。",
    "T20n1130_001:0565b27": "阿那含阿羅漢。諸辟支佛。是人於無量劫百",
    "T20n1130_001:0565b28": "千俱胝那由他劫。恭敬給與衣服臥具湯藥。",
    "T20n1130_001:0565b29": "及須愛樂受用之物。皆悉與之。乃至般涅槃",
    "T20n1130_001:0565c01": "後為造寶塔。高千由旬。諸寶鈴網莊嚴其塔。",
    "T20n1130_001:0565c02": "晝夜六時盡。心供養此諸塔廟。若有聞此法",
    "T20n1130_001:0565c03": "門。積集善根福德資糧。勝彼功德。復置三千",
    "T20n1130_001:0565c04": "大千世界六道四生。又置三千世界隨信行",
    "T20n1130_001:0565c05": "隨法行八人。初果至第四果及緣覺等。乃至",
    "T20n1130_001:0565c06": "三千大千世界中。諸大乘菩薩摩訶薩。及諸",
    "T20n1130_001:0565c07": "如來應等正覺。供養如前。亦置是事。若恒河",
    "T20n1130_001:0565c08": "沙三千國土普遍雲雨海等世界。其中道場",
    "T20n1130_001:0565c09": "所能積集。與金剛等菩薩摩訶薩及諸如來",
    "T20n1130_001:0565c10": "應等正覺。此大丈夫思惟挍計。以所愛樂衣",
    "T20n1130_001:0565c11": "服臥具飲食湯藥種種供養。彼諸菩薩摩訶",
    "T20n1130_001:0565c12": "薩及諸如來。供養尊重恭敬讚歎。經無量歲",
    "T20n1130_001:0565c13": "無量百千億那由他歲。及無量百千億那由",
    "T20n1130_001:0565c14": "他劫。無量壞劫無量成劫無量成壞劫。乃至",
    "T20n1130_001:0565c15": "不可說不可說佛剎微塵等那由他劫。已能",
    "T20n1130_001:0565c16": "獲得金剛心定。及諸如來應等正覺入般涅",
    "T20n1130_001:0565c17": "槃。造七寶塔寶蓋鈴網。乃至高出梵世。若有",
    "T20n1130_001:0565c18": "男子女人。聞此法門。能積集福德善根資糧。",
    "T20n1130_001:0565c19": "勝前所得。佛子今更為汝說以譬喻。由此喻",
    "T20n1130_001:0565c20": "故。丈夫聰慧者於此所說能得解了。起深重",
    "T20n1130_001:0565c21": "信不生誹謗。於如是等解法師所。應起尊重",
    "T20n1130_001:0565c22": "希有愛樂如向於佛。佛子譬如有人。於恒河",
    "T20n1130_001:0565c23": "沙三千界中。所有佛剎土微塵等六道眾生",
    "T20n1130_001:0565c24": "胎卵濕化。及隨信行法行種性八人。初果至",
    "T20n1130_001:0565c25": "第四果獨覺。乃至於佛所行道場積集福德。",
    "T20n1130_001:0565c26": "諸菩薩摩訶薩及諸如來應正等覺。悉奪其",
    "T20n1130_001:0565c27": "命及破壞諸塔。佛子復有丈夫。成就眾生及",
    "T20n1130_001:0565c28": "諸一切聲聞辟支佛。及彼一切菩薩所行道",
    "T20n1130_001:0565c29": "積集資糧。與金剛俱如來心定。及已得者。諸",
    "T20n1130_001:0566a01": "如來應等正覺。現在位者。悉作供養華香旛",
    "T20n1130_001:0566a02": "蓋諸味飲食俱陀那食種種備具。及般涅槃",
    "T20n1130_001:0566a03": "後。以作七寶塔。乃至高至梵世。蓋網鈴鐸莊",
    "T20n1130_001:0566a04": "嚴。如是二人罪福差別。論其昇降遠近多少。",
    "T20n1130_001:0566a05": "乃至不可說不可說成壞劫等不得其邊。佛",
    "T20n1130_001:0566a06": "子若有人。聞如是福非福果。於此法門深生",
    "T20n1130_001:0566a07": "重信。所有善根積集資糧。定為最勝。不得其",
    "T20n1130_001:0566a08": "邊。復次若復有人。誹謗此法門。其罪最大至",
    "T20n1130_001:0566a09": "不可說。不得其邊。若有人隨喜信受。所得福",
    "T20n1130_001:0566a10": "報亦最廣大。於須彌山微塵劫說不可盡。佛",
    "T20n1130_001:0566a11": "子我今更作譬喻諸。有智者。能得解了入此",
    "T20n1130_001:0566a12": "法門獲大利益。何者是耶。佛子譬如有人。以",
    "T20n1130_001:0566a13": "一毛析為百分。以一分毛於大海中取一滴",
    "T20n1130_001:0566a14": "水。於汝意云何。二水之中。為毛取水多耶。為",
    "T20n1130_001:0566a15": "海中水多耶。普思義言。一毛之水不足為言。",
    "T20n1130_001:0566a16": "海中在者其水甚多。無量無量。佛言佛子。",
    "T20n1130_001:0566a17": "我所說福非福者。如毛取水。其未說者如海",
    "T20n1130_001:0566a18": "中水。應如是知。",
    "T20n1130_001:0566a19": "爾時普思義菩薩復白佛言。世尊我雖智淺。",
    "T20n1130_001:0566a20": "聞此法門違順之教成大利益。復更思惟生",
    "T20n1130_001:0566a21": "多疑心。願為說之。佛言善哉善哉隨意諮問。",
    "T20n1130_001:0566a22": "普思義言。世尊我見沙門若婆羅門。及餘外",
    "T20n1130_001:0566a23": "道遮邏迦波利波斫迦尼健子等。如是之類。",
    "T20n1130_001:0566a24": "或炙身苦行或竪雙脚或復屈膝。以衣纏脚",
    "T20n1130_001:0566a25": "蹲踞而坐。或兩石相擊取穀而食。或以灰塗",
    "T20n1130_001:0566a26": "身或投高巖。或臥刺上或入大水及火等法。",
    "T20n1130_001:0566a27": "或食牛糞或翹一足。或竪兩臂或但食菜。或",
    "T20n1130_001:0566a28": "食稗子或食樹葉。或冷水浴或恒河水受用",
    "T20n1130_001:0566a29": "洗浴而為戲樂。如是等人皆欲乞求解脫之",
    "T20n1130_001:0566b01": "法。愚夫頑嚚乃至如是果報云何。世尊有諸",
    "T20n1130_001:0566b02": "撿挍知事等類。因生憍慢憙怒自在縱愚夫",
    "T20n1130_001:0566b03": "勢。不能了知所作之業善惡因果。應與不與",
    "T20n1130_001:0566b04": "不與而與。迴改稱意以為勢力。如是等類果",
    "T20n1130_001:0566b05": "報云何。世尊復有一類同修出家。不能恭敬",
    "T20n1130_001:0566b06": "有德業者。多畜門徒不時教誨。應不應作犯",
    "T20n1130_001:0566b07": "與不犯。是有為法是無為法。是世間法是出",
    "T20n1130_001:0566b08": "世法。又自不解不令他解。世尊是業成就當",
    "T20n1130_001:0566b09": "生何道。復次世尊或復有人。不能敬重父母",
    "T20n1130_001:0566b10": "師長。不護家族尊者。當生何處。世尊復有",
    "T20n1130_001:0566b11": "一類行貪嗔癡及等分者。其人業報復生何",
    "T20n1130_001:0566b12": "道。世尊復有殺盜邪婬。妄言綺語兩舌惡口。",
    "T20n1130_001:0566b13": "嫉妬嗔恚邪見等業。當生何處。復有一類作",
    "T20n1130_001:0566b14": "呪術法不從師受自妄出法。當生何處。世尊",
    "T20n1130_001:0566b15": "復有一類愚癡之人。越三摩耶自在作法。當",
    "T20n1130_001:0566b16": "生何處。世尊以我思惟見聞。如是心不能了。",
    "T20n1130_001:0566b17": "唯願為說解釋我疑而生利益。",
    "T20n1130_001:0566b18": "爾時如來。即便稱歎普思義菩薩摩訶薩言。",
    "T20n1130_001:0566b19": "善哉善哉又復歎言。善哉善哉普思義。如是",
    "T20n1130_001:0566b20": "三歎。汝為利益憐愍世間諸眾生故。又復開",
    "T20n1130_001:0566b21": "演至理因緣甚深之業作如是問。我當為汝",
    "T20n1130_001:0566b22": "分別解說。汝當諦聽善思念之。普思義言。願",
    "T20n1130_001:0566b23": "樂欲聞。佛言普思義。若有沙門婆羅門。及諸",
    "T20n1130_001:0566b24": "外道遮邏迦波利波斫迦尼健子等。如是炙",
    "T20n1130_001:0566b25": "身苦行雙竪其脚衣纏而坐。兩石擊穀而",
    "T20n1130_001:0566b26": "為食法。以灰塗身糞穢埋身唯出其頭。稱解",
    "T20n1130_001:0566b27": "脫法。或臥棘刺投於深水。五熱炙身或投大",
    "T20n1130_001:0566b28": "火。或食牛糞常翹一足或竪兩臂或專食菜。",
    "T20n1130_001:0566b29": "或食稗子或食樹葉。或冷水洗忍寒求淨。或",
    "T20n1130_001:0566c01": "浴恒河而稱解脫。彼諸愚癡專執為理。聞其",
    "T20n1130_001:0566c02": "正法而生誹謗。我當說其後受果報。佛子其",
    "T20n1130_001:0566c03": "有蹲踞纏衣服者。至大蓮華地獄之中。其兩",
    "T20n1130_001:0566c04": "石相擊手自食者。當生駝驢之中。若灰塗",
    "T20n1130_001:0566c05": "身歡樂為道者。當生食吐毘舍闍鬼中。若投",
    "T20n1130_001:0566c06": "高巖者。當生水羅剎中。若以糞穢埋身唯出",
    "T20n1130_001:0566c07": "其頭執為道者。生刀劍林大地獄處。若投入",
    "T20n1130_001:0566c08": "於水為解脫者。當生摩竭大魚腹中。若五熱",
    "T20n1130_001:0566c09": "炙身。當墮大火地獄。若食牛糞為淨解毒。",
    "T20n1130_001:0566c10": "當墮猪道。自食其糞。次後復生餓鬼之中。若",
    "T20n1130_001:0566c11": "翹足誦呪執為道者。當作鑊脚夜叉。若竪兩",
    "T20n1130_001:0566c12": "臂舉向頭上為解脫者。當作竪髮餓鬼。若唯",
    "T20n1130_001:0566c13": "食菜樹葉稗子。當作駱駝驢象牛羊等身。若",
    "T20n1130_001:0566c14": "以冷水及恒河中取凍為道者。當墮寒氷地",
    "T20n1130_001:0566c15": "獄。若有如是外道等類。執為正道起諸業行。",
    "T20n1130_001:0566c16": "生於十六及三十二諸地獄中。復有作撿挍",
    "T20n1130_001:0566c17": "者。或以自在或以無智。或以勢力或不羞恥。",
    "T20n1130_001:0566c18": "強相侵奪。或應與此而。將與彼或施物交互",
    "T20n1130_001:0566c19": "輕生改換。將與於人。或以冬施僧物而夏與",
    "T20n1130_001:0566c20": "之。或夏之物而冬與之。或速之物而遲與之。",
    "T20n1130_001:0566c21": "或有多物而速用盡。諸如是等皆違至理。命",
    "T20n1130_001:0566c22": "終之後當生。十六及三十二地獄之中。其於",
    "T20n1130_001:0566c23": "獄中所受形體隨業各異。或於一身生無量",
    "T20n1130_001:0566c24": "頭面亦差別。或馬面駝面象面猪面鼠狼面。",
    "T20n1130_001:0566c25": "錯魚面低彌魚面鮎忙魚面吉羅魚面。瞿㮈",
    "T20n1130_001:0566c26": "娑面猫狸面烏鵲面黃狐面。野干面猨猴面",
    "T20n1130_001:0566c27": "百歲虫面百足虫面。水牛面羆面螭面師子面",
    "T20n1130_001:0566c28": "虎狼猫牛面。兔面羊面鷲面狗面。餓鬼渴面",
    "T20n1130_001:0566c29": "羅剎怒面諸惡禽獸使人怖面。如是可畏極惡",
    "T20n1130_001:0567a01": "之類。於一身上有諸頭面。此等業果生於利",
    "T20n1130_001:0567a02": "刃刀劍地獄。轉動其身備受諸苦。極痛苦猛",
    "T20n1130_001:0567a03": "酷苦。慘毒苦奪命苦。受是諸苦其罪未畢。經",
    "T20n1130_001:0567a04": "爾所俱胝那由他百千劫。生生受身皆亦如",
    "T20n1130_001:0567a05": "是。或一頭下百千身分。一一身上百千億頭。",
    "T20n1130_001:0567a06": "一一頭中百千億舌。一一舌間有百千億熾熱",
    "T20n1130_001:0567a07": "猛焰。鐵犁牛等耕盡其舌。如是千百億身。各",
    "T20n1130_001:0567a08": "各皆有百千億戶虫。唼食其身渴飲其血飢食",
    "T20n1130_001:0567a09": "其肉。飢渴苦逼拔其心肝而噉食之。如是受",
    "T20n1130_001:0567a10": "報經無量歲。至無量劫乃至不可說不可說",
    "T20n1130_001:0567a11": "億那由他劫。過是已後。即復更生海羅剎身。",
    "T20n1130_001:0567a12": "或時經過如須彌山微塵等劫。復生飢渴餓",
    "T20n1130_001:0567a13": "鬼之中。其中復經淨居諸天三萬六千劫。若",
    "T20n1130_001:0567a14": "以人間算數論之。即不可說不可說劫。從餓",
    "T20n1130_001:0567a15": "鬼中捨身。方作畜生之身駝驢猪狗。其經人",
    "T20n1130_001:0567a16": "間算數十千歲。為眾合地獄一日夜。經於地",
    "T20n1130_001:0567a17": "獄百千億那由他歲已。生於人間惡種姓家。",
    "T20n1130_001:0567a18": "人所憎惡人所毀辱。旃荼羅家押油家竹作",
    "T20n1130_001:0567a19": "家。貧窮苦極。如是等家而生其中。生生之身",
    "T20n1130_001:0567a20": "常患腹大水腫惡病。為人輕賤。極麁惡身極",
    "T20n1130_001:0567a21": "復羸瘦。復多貪食食無飽足。手足不具諸根",
    "T20n1130_001:0567a22": "多闕。身體班駁性復癡頑。如是展轉難得出",
    "T20n1130_001:0567a23": "離。佛子是故知事之人諸撿挍主。不如法者。",
    "T20n1130_001:0567a24": "當得果報必定不虛。固當用心司存其事。佛",
    "T20n1130_001:0567a25": "子復有如是一類出家之者。偃蹇憍慢。或尊",
    "T20n1130_001:0567a26": "重者之所驅使。或為承事。由是得貪利養名",
    "T20n1130_001:0567a27": "聞而不恭敬有德業者。又不能為和上所應",
    "T20n1130_001:0567a28": "作事。亦復不能修行別解脫戒。是故常當思",
    "T20n1130_001:0567a29": "念。云何令我大得名利。若百若千侍從圍遶。",
    "T20n1130_001:0567b01": "若入寺入村城邑聚落及以王都。於諸同住",
    "T20n1130_001:0567b02": "及以依止不能教誡。又不為說輕重戒律。既",
    "T20n1130_001:0567b03": "自不解不令他解。自不調伏寧靜隱密。云何",
    "T20n1130_001:0567b04": "能令他人調伏寧靜隱密。無有是處。自壞善",
    "T20n1130_001:0567b05": "根令他同住。依止等人亦壞善根。如是之人",
    "T20n1130_001:0567b06": "命終即共墮於羂索地獄。一劫流轉受苦。以",
    "T20n1130_001:0567b07": "淨居天日月算數。若人間歲滿足千劫。其同",
    "T20n1130_001:0567b08": "住依止。生於十六眷屬地獄及水羅剎。常被",
    "T20n1130_001:0567b09": "鞭闥洋銅灌口。佛子是愚癡人。當生是處。",
    "T20n1130_001:0567b10": "佛子復有不順輕慢應對於父母者。當生鸜",
    "T20n1130_001:0567b11": "鵒鳥中。若不知尊重父母師長。當生大聲駱",
    "T20n1130_001:0567b12": "駝之中。若有輕慢沙門婆羅門等。當生長項",
    "T20n1130_001:0567b13": "孔雀之中。若有不尊敬家長者。當生瘖瘂猪",
    "T20n1130_001:0567b14": "羊之中。若行貪穢色欲之者。生三惡趣。復生",
    "T20n1130_001:0567b15": "人中諸根短闕。若行嗔恚。當生四趣或閻羅",
    "T20n1130_001:0567b16": "界。若行癡者亦復如是。乃至等分罪報如上",
    "T20n1130_001:0567b17": "生無斷絕。殺生之人。當墮地獄畜生餓鬼閻",
    "T20n1130_001:0567b18": "魔羅界。若生人中得二種報。一者短命二者",
    "T20n1130_001:0567b19": "多病。若偷盜者墮於三趣。若生人間得二種",
    "T20n1130_001:0567b20": "果。一者貧窮二者共財不得自在。邪婬之人",
    "T20n1130_001:0567b21": "乃至邪見。墮三惡趣及閻羅界。得受人身皆",
    "T20n1130_001:0567b22": "二種報。一短命二多病。於一切處一切時中",
    "T20n1130_001:0567b23": "常不安隱。佛子如是業報當知分明。佛子復",
    "T20n1130_001:0567b24": "有一類持呪之人。不從師受三摩耶法。自作",
    "T20n1130_001:0567b25": "法呪。彼即毀謗三代如來。即被毘那野迦之",
    "T20n1130_001:0567b26": "所殘害。其諸呪法亦不成就。得虛妄罪。佛子",
    "T20n1130_001:0567b27": "以不從師不解三摩耶故。彼持呪人自陷及",
    "T20n1130_001:0567b28": "他。即為欺誑十方三世一切諸佛。",
    "T20n1130_001:0567b29": "爾時普思義菩薩摩訶薩。於世尊前欲重宣",
    "T20n1130_001:0567c01": "其義。以偈頌曰。",
    "T20n1130_001:0567c02": "善現色相具成就　　持呪無畏大仙王",
    "T20n1130_001:0567c03": "最初惱習巧斷除　　如月破闇我稽首",
    "T20n1130_001:0567c04": "人天中主眾所依　　自在堅固金剛力",
    "T20n1130_001:0567c05": "能破怨敵煩惱縛　　及諸魔軍悉摧伏",
    "T20n1130_001:0567c06": "陰魔死魔自在等　　一切降滅無有餘",
    "T20n1130_001:0567c07": "證得四住無畏法　　無礙解脫名為佛",
    "T20n1130_001:0567c08": "往昔曾作太子時　　離垢化生時感現",
    "T20n1130_001:0567c09": "於日光王如來所　　最初聞此三摩地",
    "T20n1130_001:0567c10": "終不捨離於精進　　為求如此三昧王",
    "T20n1130_001:0567c11": "如是展轉遇諸佛　　數過須彌微塵等",
    "T20n1130_001:0567c12": "以天妙物諸香華　　供養無量大導師",
    "T20n1130_001:0567c13": "精進希求心不懈　　願獲證入三摩地",
    "T20n1130_001:0567c14": "捨於身肉及手足　　豐樂翫具及王位",
    "T20n1130_001:0567c15": "常以給施於貧乞　　為求三摩難得法",
    "T20n1130_001:0567c16": "千萬須彌微塵佛　　承事具修菩薩行",
    "T20n1130_001:0567c17": "未曾輒起厭倦心　　常當重發上精進",
    "T20n1130_001:0567c18": "於冬分時修苦行　　淨持禁戒諸律儀",
    "T20n1130_001:0567c19": "有施供物若侵用　　或迴時日及別僧",
    "T20n1130_001:0567c20": "當捨自身得異身　　於一身出無量頭",
    "T20n1130_001:0567c21": "一一頭如彌婁山　　長舌生如連鉤鎖",
    "T20n1130_001:0567c22": "一一頭中舌如是　　百俱胝犁耕其舌",
    "T20n1130_001:0567c23": "一一身中出諸虫　　數如彌婁微塵等",
    "T20n1130_001:0567c24": "飢渴熱惱燒逼身　　還各唼食其身肉",
    "T20n1130_001:0567c25": "諸罪業報如是類　　象形馬形及猪形",
    "T20n1130_001:0567c26": "師子猫羆猨猴形　　展轉遞相食其肉",
    "T20n1130_001:0567c27": "此是罪業惡果報　　毒蛇猛盛嗔怒起",
    "T20n1130_001:0567c28": "烏與薰胡野干等　　狗及鷲鳥俱羅羅",
    "T20n1130_001:0567c29": "瞿捺娑共餘惡鳥　　食此惡業諸眾生",
    "T20n1130_001:0568a01": "所經成劫及壞劫　　無量成壞之劫數",
    "T20n1130_001:0568a02": "食噉諸惡業眾生　　眾合地獄甚切惡",
    "T20n1130_001:0568a03": "劍葉猛利及黑繩　　冷熱解散其支節",
    "T20n1130_001:0568a04": "熾然燒煮罪業者　　大叫羂索如利刃",
    "T20n1130_001:0568a05": "及黑繩索亦復爾　　腐其身肉磨榨之",
    "T20n1130_001:0568a06": "鋸截上下諸骨節　　慘切纏縛苦燒煮",
    "T20n1130_001:0568a07": "造惡業者殷重心　　飢火燒逼互相食",
    "T20n1130_001:0568a08": "受於燒獄滿一劫　　復半劫中墮畜生",
    "T20n1130_001:0568a09": "成劫之時生人間　　常生貧賤極惡處",
    "T20n1130_001:0568a10": "下劣種姓旃陀羅　　終不生於貴勝族",
    "T20n1130_001:0568a11": "身常斑駁多白癩　　以罪果報諸色類",
    "T20n1130_001:0568a12": "或生夜叉餓鬼界　　復常生於旃陀家",
    "T20n1130_001:0568a13": "雙盲或眇或聾啞　　或𤼣躄等由罪累",
    "T20n1130_001:0568a14": "生輒諸根不具足　　或手足杌或都無",
    "T20n1130_001:0568a15": "語言倒錯心迷惑　　此果皆由業所致",
    "T20n1130_001:0568a16": "或生叫喚黑繩獄　　或一劫中及半劫",
    "T20n1130_001:0568a17": "如是色類諸苦報　　罪業緣生獲此果",
    "T20n1130_001:0568a18": "若得施物迴別異　　若施夏中迴冬分",
    "T20n1130_001:0568a19": "乘此業生八難中　　彼諸難中甚嚴酷",
    "T20n1130_001:0568a20": "亦生十六諸眷屬　　諸苦燒煮甚可畏",
    "T20n1130_001:0568a21": "形類十八或二十　　皆以業緣受惡報",
    "T20n1130_001:0568a22": "若生輕慢父母心　　不敬尊者及老宿",
    "T20n1130_001:0568a23": "命終之後墮畜生　　諸飛鳥等鸜鵒類",
    "T20n1130_001:0568a24": "上下中人不尊敬　　命終之後生畜生",
    "T20n1130_001:0568a25": "或生長項孔雀中　　為於父母不孝養",
    "T20n1130_001:0568a26": "不敬國德諸尊人　　命終之後生畜生",
    "T20n1130_001:0568a27": "大聲駱駝及驢中　　若有輕慢於父母",
    "T20n1130_001:0568a28": "墮於猪驢食不淨　　若有聰慧諸智者",
    "T20n1130_001:0568a29": "達於生死此彼岸　　應當尊重敬父母",
    "T20n1130_001:0568b01": "以為無上大福田　　生於大富正信家",
    "T20n1130_001:0568b02": "若有輕慢諸德業　　護法諸天當捨離",
    "T20n1130_001:0568b03": "諸惡鬼神得其便　　夜叉之眾來驚怖",
    "T20n1130_001:0568b04": "若有輕慢於父母　　生生常處貧窮家",
    "T20n1130_001:0568b05": "一切時中受輕毀　　復生頑癡奴僕中",
    "T20n1130_001:0568b06": "若有輕慢於父母　　終無少選得安樂",
    "T20n1130_001:0568b07": "妻子親識皆逼惱　　又無飲食得充飽",
    "T20n1130_001:0568b08": "舉國飼之常不足　　生餓鬼形極惡報",
    "T20n1130_001:0568b09": "若有輕慢於父母　　當必生於海羅剎",
    "T20n1130_001:0568b10": "色身如赫焰火然　　日夜恒食熱鐵汁",
    "T20n1130_001:0568b11": "若有輕慢於父母　　及諸耆宿尊德者",
    "T20n1130_001:0568b12": "常為世人所厭離　　所有妻妾心亦然",
    "T20n1130_001:0568b13": "如是種種惡色類　　說之窮劫不可盡",
    "T20n1130_001:0568b14": "若不作過於尊者　　是名聰慧有智人",
    "T20n1130_001:0568b15": "三種貪嗔癡不生　　身口意業常安樂",
    "T20n1130_001:0568b16": "若嗔惡心斷生命　　墮四趣中長受苦",
    "T20n1130_001:0568b17": "劫盜邪婬及妄語　　惡口兩舌無義語",
    "T20n1130_001:0568b18": "貪嗔恚癡諸業果　　終不得於人中樂",
    "T20n1130_001:0568b19": "清淨心中施財寶　　常當守慎諸戒業",
    "T20n1130_001:0568b20": "修習忍辱無退轉　　精進不懈入禪定",
    "T20n1130_001:0568b21": "般若鑒了常遠離　　是必當得薩婆若",
    "T20n1130_001:0568b22": "終不犯於邪婬欲　　常遠離於口意過",
    "T20n1130_001:0568b23": "是則當得大導師　　而為眾生演正法",
    "T20n1130_001:0568b24": "嗔恚之心不暫有　　離魔繫縛及邪見",
    "T20n1130_001:0568b25": "不久當作世間燈　　十善明法化一切",
    "T20n1130_001:0568b26": "若偷盜人及邪見　　當來生於針口虫",
    "T20n1130_001:0568b27": "綺語兩舌惡心者　　常以語言壞正見",
    "T20n1130_001:0568b28": "若有習行外道法　　投身高巖臥棘刺",
    "T20n1130_001:0568b29": "如是邪見施財物　　當得少分資生報",
    "T20n1130_001:0568c01": "施與修習正向者　　必獲無盡大果報",
    "T20n1130_001:0568c02": "若欲成就三道場　　皆應教授從師學",
    "T20n1130_001:0568c03": "諸有不從教授者　　虛妄作法非真實",
    "T20n1130_001:0568c04": "以不尊重導師故　　不能行用曼荼羅",
    "T20n1130_001:0568c05": "若欲最上依最勝　　大普集經實法中",
    "T20n1130_001:0568c06": "三界最勝廣博場　　金剛種族摩尼寶",
    "T20n1130_001:0568c07": "蓮華白象諸高貴　　諸佛於中運自在",
    "T20n1130_001:0568c08": "大勝自在殊法寶　　最上月鬘金剛髻",
    "T20n1130_001:0568c09": "寶鬘及以日光鬘　　及法周羅摩尼頂",
    "T20n1130_001:0568c10": "一切皆入金剛鬘　　擁護神呪皆由是",
    "T20n1130_001:0568c11": "常當念誦無斷絕　　念念即能滅罪障",
    "T20n1130_001:0568c12": "日夜三時相續呪　　決定利益無有疑",
    "T20n1130_001:0568c13": "或在高處河岸邊　　諸神靈廟勝妙處",
    "T20n1130_001:0568c14": "草野塚間寧靜謐　　決定常恒乞食食",
    "T20n1130_001:0568c15": "由是成就曼荼羅　　如教如說稱要道",
    "T20n1130_001:0568c16": "彼真實義得相應　　必當獲成大義理",
    "T20n1130_001:0568c17": "三十二種功成就　　以持得實道場法",
    "T20n1130_001:0568c18": "是名不損成等要　　即是三種曼荼羅",
    "T20n1130_001:0568c19": "護摩護沙百遍成　　由是成最曼荼羅",
    "T20n1130_001:0568c20": "終不有疑念決定　　最勝法中常深信",
    "T20n1130_001:0568c21": "慎勿誦於質多呪　　亦不敬禮諸邪神",
    "T20n1130_001:0568c22": "若不禮事餘聖神　　是作三等曼荼羅",
    "T20n1130_001:0568c23": "若常不損害他命　　亦不破壞於他心",
    "T20n1130_001:0568c24": "由以離呪魅著人　　即能成就曼荼羅",
    "T20n1130_001:0568c25": "若衣羖羊及惡食　　惡心損壞誦諸呪",
    "T20n1130_001:0568c26": "所作呪法皆不成　　彼即退失成呪法",
    "T20n1130_001:0568c27": "有常護彼金剛杵　　不食油麻華餅等",
    "T20n1130_001:0568c28": "智者應作最勝呪　　是呪法義應當成",
    "T20n1130_001:0568c29": "若有不取師教授　　毘那野迦速疾著",
    "T20n1130_001:0569a01": "若能從師而作呪　　為諸如來灌其頂",
    "T20n1130_001:0569a02": "不損害他不著魅　　是名三等曼荼羅",
    "T20n1130_001:0569a03": "智者謙心說理趣　　於尊卑類心平等",
    "T20n1130_001:0569a04": "於諸世間真成就　　以得平等真實呪",
    "T20n1130_001:0569a05": "於多人中虛妄言　　東西南北行不利",
    "T20n1130_001:0569a06": "所作事業不稱心　　彼不應說呪成就",
    "T20n1130_001:0569a07": "薄福之人起過患　　毘那野迦所損害",
    "T20n1130_001:0569a08": "若能彩畫呪法成　　燒香燈明如法者",
    "T20n1130_001:0569a09": "呪法成就品類是　　彼等皆由慈業辦",
    "T20n1130_001:0569a10": "第一不殺成就業　　有慈有悲真實者",
    "T20n1130_001:0569a11": "召請十方諸呪王　　明說決定實利益",
    "T20n1130_001:0569a12": "以諸供具實體性　　諸持呪者修習之",
    "T20n1130_001:0569a13": "彼諸呪者有聰慧　　彼應成就曼荼羅",
    "T20n1130_001:0569a14": "三十三天吉祥處　　同等三種三摩耶",
    "T20n1130_001:0569a15": "我應品類呪法成　　其福德力不可說",
    "T20n1130_001:0569a16": "若有造作第一者　　曼荼羅所說理趣",
    "T20n1130_001:0569a17": "如其淨信作法成　　三種三摩地相應",
    "T20n1130_001:0569a18": "以明呪壞於三界　　於三界呪皆成就",
    "T20n1130_001:0569a19": "精勤用功彌加行　　所作呪法皆得成",
    "T20n1130_001:0569a20": "金剛杵形畫相似　　及以蓮華形相好",
    "T20n1130_001:0569a21": "應於露地曼荼羅　　彩畫界道用珠珍",
    "T20n1130_001:0569a22": "智者若如法成就　　是名實真廣利益",
    "T20n1130_001:0569a23": "畫壇不畫金剛杵　　不畫佛形及佛子",
    "T20n1130_001:0569a24": "持呪制吒及制徵　　毘那野迦及使者",
    "T20n1130_001:0569a25": "杜吒杜底緊伽羅　　應在像前咸畫成",
    "T20n1130_001:0569a26": "隨其力分恭敬信　　奉獻爾所諸導師",
    "T20n1130_001:0569a27": "上味施與制吒等　　及毘野迦令歡喜",
    "T20n1130_001:0569a28": "諸持呪仙應設供　　成就如法佛像前",
    "T20n1130_001:0569a29": "普皆於彼曼荼中　　畫於佛前如法作",
    "T20n1130_001:0569b01": "安置道場諸門戶　　應畫毘那野迦像",
    "T20n1130_001:0569b02": "應畫守護地方神　　復畫諸山持呪仙",
    "T20n1130_001:0569b03": "合掌皆於佛前住　　如是呪神二十八",
    "T20n1130_001:0569b04": "一一方面各圖七　　日月天形呪神形",
    "T20n1130_001:0569b05": "守護持者令成就　　東面畫作因陀羅",
    "T20n1130_001:0569b06": "南面畫作烏尸羅　　西面畫作日沒山",
    "T20n1130_001:0569b07": "北面畫作於香山　　諸山畫作呪仙座",
    "T20n1130_001:0569b08": "合掌向佛像前住　　鎖繫毘那野迦項",
    "T20n1130_001:0569b09": "住在持呪大仙前　　使者纏手執鐵索",
    "T20n1130_001:0569b10": "於呪法作擾亂相　　緊那羅有三十二",
    "T20n1130_001:0569b11": "一一方面各有八　　清淨壇中畫作形",
    "T20n1130_001:0569b12": "若成就佛壇法者　　千燈千華為莊嚴",
    "T20n1130_001:0569b13": "千香水瓶雜供物　　篳篥琴瑟及箜篌",
    "T20n1130_001:0569b14": "笙笛簫鼓諸音樂　　長笛方響諸樂器",
    "T20n1130_001:0569b15": "諸天神有愛樂者　　於佛像前來鼓擊",
    "T20n1130_001:0569b16": "又張種種諸羅網　　種種諸妙色界道",
    "T20n1130_001:0569b17": "種種寶瓶供如雲　　能成曼荼勝妙法",
    "T20n1130_001:0569b18": "若為毘那野迦著　　彼人終不成勝法",
    "T20n1130_001:0569b19": "速疾失壞諸呪力　　勤行力用亦不成",
    "T20n1130_001:0569b20": "不行諸定離修習　　不應勝壇得成就",
    "T20n1130_001:0569b21": "是愚癡人作是法　　終不能成上勝利",
    "T20n1130_001:0569b22": "若能依教作壇法　　已能滿足十二年",
    "T20n1130_001:0569b23": "專誦持呪不餘業　　於高險岸及淨處",
    "T20n1130_001:0569b24": "以呪力能滅諸罪　　若欲誦呪及壇處",
    "T20n1130_001:0569b25": "常以粳米乳酪等　　晝夜各以三時誦",
    "T20n1130_001:0569b26": "誦時盡力限遍數　　月八十五及滿月",
    "T20n1130_001:0569b27": "修行習作曼荼羅　　必當即得勝成就",
    "T20n1130_001:0569b28": "若有思惟分別者　　成就最勝理趣經",
    "T20n1130_001:0569b29": "掘地一丈取淨土　　將泥淨地作壇法",
    "T20n1130_001:0569c01": "清淨洗浴著淨衣　　如法至心繫念誦",
    "T20n1130_001:0569c02": "或三四肘七七肘　　取淨好土作淨壇",
    "T20n1130_001:0569c03": "應請大乘妙勝經　　作法能獲大饒益",
    "T20n1130_001:0569c04": "大乘金剛髻珠菩薩修行分"
}