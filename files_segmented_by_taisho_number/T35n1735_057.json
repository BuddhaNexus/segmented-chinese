{
    "T35n1735_057:0931c22": "大方廣佛華嚴經疏卷第五十七",
    "T35n1735_057:0931c24": "唐清涼山大華嚴寺沙門澄觀撰",
    "T35n1735_057:0931c25": "第九勝熱善友寄王子住。義如前釋。文亦有",
    "T35n1735_057:0931c26": "六。一依教趣入中二。初證前。後趣後。前",
    "T35n1735_057:0931c27": "中二。初顯證所因。後住諸佛下正明證益。",
    "T35n1735_057:0931c28": "於中二。先得自分益。後求一切智下得勝",
    "T35n1735_057:0931c29": "進益。及於趣後文並可知。第二見彼勝熱",
    "T35n1735_057:0932a01": "下。見敬諮問中三。先見苦行。四面火聚者。",
    "T35n1735_057:0932a02": "更加頭上有日。即五熱炙身。今但云四者。",
    "T35n1735_057:0932a03": "四句般若皆燒惑薪故。中有刀山者。無分別",
    "T35n1735_057:0932a04": "智最居中道。無不割故。高而無上難可登",
    "T35n1735_057:0932a05": "故。故智論云。般若波羅蜜猶如大火聚。四",
    "T35n1735_057:0932a06": "邊不可取遠離於四句。四句即四邊。取則",
    "T35n1735_057:0932a07": "燒人離則成智。又火有四義。一燒煩惱薪。",
    "T35n1735_057:0932a08": "二破無明闇。三成熟善根。四照現證理。投",
    "T35n1735_057:0932a09": "身入火者。從無分別智遍入四句。皆無滯",
    "T35n1735_057:0932a10": "故。又釋刀是斷德無不割故。火是智德無",
    "T35n1735_057:0932a11": "不照故。投身下者障盡證理故。即刀山為",
    "T35n1735_057:0932a12": "能證。火聚為所證故。此火等即是法門。不",
    "T35n1735_057:0932a13": "須別表現所用故。稱性事故。此為甚深難",
    "T35n1735_057:0932a14": "解不可輕爾。二敬三問文並可知。第三婆",
    "T35n1735_057:0932a15": "羅門言下。正示法界有六。一示法勸修。二",
    "T35n1735_057:0932a16": "疑憚不受。三勝緣勸引。四疑盡悔愆。五誡",
    "T35n1735_057:0932a17": "勸見容。六依教修證。今初。然刀山不可執。",
    "T35n1735_057:0932a18": "火聚不可取。若能不住無分別智遍入四",
    "T35n1735_057:0932a19": "句。則遠離四謗不滯空有何行不成。所以",
    "T35n1735_057:0932a20": "要令入者破其見心。令解菩薩深密法故。",
    "T35n1735_057:0932a21": "順相易解逆相難知故。此中示於邪見。無",
    "T35n1735_057:0932a22": "厭足王示瞋。婆須蜜女示貪。顯三毒相並",
    "T35n1735_057:0932a23": "有正法故。然有五義。一當相即空空故是",
    "T35n1735_057:0932a24": "道。非謂此三即是佛法。諸部般若其文非",
    "T35n1735_057:0932a25": "一。二約幻用攝生。亦非即是如淨名云。行",
    "T35n1735_057:0932a26": "於非道先以欲鉤牽後令入佛智等。三在",
    "T35n1735_057:0932a27": "惑用心如俗流輩。此在觀心為道亦非即",
    "T35n1735_057:0932a28": "道。四留惑潤生長菩薩道。亦非即是。如淨",
    "T35n1735_057:0932a29": "名云。不入生死大海則不能得一切智",
    "T35n1735_057:0932b01": "寶等。五當相即道。不同前四不思議故。無",
    "T35n1735_057:0932b02": "行經云。婬欲即是道。恚癡亦復然。如是",
    "T35n1735_057:0932b03": "三法中具一切佛法。亦斯義矣。二時善財童",
    "T35n1735_057:0932b04": "子作如是下。疑憚不受非惜身命恐失道",
    "T35n1735_057:0932b05": "緣。示智未深故生此念。文中先明道緣難",
    "T35n1735_057:0932b06": "具。於中離諸難者。非佛前後等。得無難",
    "T35n1735_057:0932b07": "者。非生聾等。具諸根者。謂信進等。後此將",
    "T35n1735_057:0932b08": "非下正疑魔壞。三作是念時下。勝緣勸引中",
    "T35n1735_057:0932b09": "有十三眾。各述曾為勝熱化益。故勸勿疑。",
    "T35n1735_057:0932b10": "初一即色界梵天多是初禪。文中有三。一",
    "T35n1735_057:0932b11": "總勸莫疑。二今此下彰其本意。智慧堅利",
    "T35n1735_057:0932b12": "猶如金剛。燒諸惑薪發諸智焰。燒而常寂",
    "T35n1735_057:0932b13": "為三昧光。三善男子下自述蒙益。梵王最",
    "T35n1735_057:0932b14": "初。生此餘眾念而後生。故生邪見。次五欲",
    "T35n1735_057:0932b15": "天。次六雜類。各有復有以為揀別。十三欲",
    "T35n1735_057:0932b16": "界諸天眾。然此欲界即是一類。從地獄出",
    "T35n1735_057:0932b17": "者。義通六天及前夜摩四天王。前所不列",
    "T35n1735_057:0932b18": "皆在其中。第四爾時善財聞如是下。疑盡",
    "T35n1735_057:0932b19": "悔愆。第五時婆羅下誡勸見容。上疑為揀",
    "T35n1735_057:0932b20": "其真偽。此勸為顯其實德。魔亦能為現勸。",
    "T35n1735_057:0932b21": "何故聞即疑除。以此善友前友指來。況勸中",
    "T35n1735_057:0932b22": "正說非魔能作。善財亦得超魔之眼故。若",
    "T35n1735_057:0932b23": "爾何以生疑。以顯法故。如第八地中佛之",
    "T35n1735_057:0932b24": "七勸。縱佛不勸豈容趣寂。又為後代之軌",
    "T35n1735_057:0932b25": "令審察故。第六爾時善財下。依教修證。",
    "T35n1735_057:0932b26": "於中二。初正修證。未至得善住三昧者。上",
    "T35n1735_057:0932b27": "不依山下不依火。正處於空即顯般若。",
    "T35n1735_057:0932b28": "離於二邊無所住故。名為善住寂靜樂。",
    "T35n1735_057:0932b29": "神通三昧者。親證般若實體。即性淨涅槃",
    "T35n1735_057:0932c01": "故。云寂靜樂。而大用無涯故云神通。觸者。",
    "T35n1735_057:0932c02": "親證也。故淨名云。受諸觸如智證。二善財",
    "T35n1735_057:0932c03": "白言下。自陳所得顯後得起說。第四謙己",
    "T35n1735_057:0932c04": "推勝。謙己中云無盡輪者。有二義。一智",
    "T35n1735_057:0932c05": "輪摧惑。照其本源無可盡故。二反常智用",
    "T35n1735_057:0932c06": "用周法界無有盡故。圓轉不已所以名",
    "T35n1735_057:0932c07": "輪。推勝可知。第五指示後友。師子奮迅者。",
    "T35n1735_057:0932c08": "師子幢王所居。表振動照耀住持世界自",
    "T35n1735_057:0932c09": "在無畏故。慈行童女者。知眾生根令其",
    "T35n1735_057:0932c10": "調伏。慈為行故。智中生悲便能處世無染。",
    "T35n1735_057:0932c11": "是謂童女。以學如來十種智故(已下六十五經)第",
    "T35n1735_057:0932c12": "十慈行童女寄灌頂住。文六同前。初依教趣",
    "T35n1735_057:0932c13": "求中二。先修入前教。於中初二句重友解",
    "T35n1735_057:0932c14": "生。次二句念乘思佛。次觀法下智證實際。",
    "T35n1735_057:0932c15": "初句能觀智。現決定下所證窮極。後於一",
    "T35n1735_057:0932c16": "切佛下離障自在。二漸次下趣求後友。於",
    "T35n1735_057:0932c17": "中初至處。次聞名五百為侍者。以一期位",
    "T35n1735_057:0932c18": "滿總攝五位十十法門。互相涉入之法。而",
    "T35n1735_057:0932c19": "相應故。第二善財聞已下。見敬諮問中亦",
    "T35n1735_057:0932c20": "三。初見中先明遠見。表得門未證故。後善",
    "T35n1735_057:0932c21": "財入已下。親覩依正等。二敬三問並可知。",
    "T35n1735_057:0932c22": "第三時慈行童女下。正示法界中二。一令",
    "T35n1735_057:0932c23": "觀親證。並依中見正。小大念劫皆無礙等。",
    "T35n1735_057:0932c24": "十住位終故約報顯。二爾時善財下。以言",
    "T35n1735_057:0932c25": "顯發於中二。先顯法名因。後彰法勝用。前",
    "T35n1735_057:0932c26": "中初善財默請。後童女言答。答中初示名。",
    "T35n1735_057:0932c27": "名般若普莊嚴者。有二義。一由般若照一",
    "T35n1735_057:0932c28": "切法。依中有正一中有多故。所得依無所",
    "T35n1735_057:0932c29": "不現。般若中云。了色是般若一切法趣",
    "T35n1735_057:0933a01": "色。即其義矣。二由能證般若已具諸度莊",
    "T35n1735_057:0933a02": "嚴故。所證所成亦莊嚴無盡。次下顯因云。",
    "T35n1735_057:0933a03": "彼諸如來各以異門令我入。此即其義也。",
    "T35n1735_057:0933a04": "總攝三十六恒沙之別。歸於普門。則一嚴一",
    "T35n1735_057:0933a05": "切嚴故名普嚴。言三十六恒沙者。住位既",
    "T35n1735_057:0933a06": "滿。則六度之中一一具六。故為三十六。皆",
    "T35n1735_057:0933a07": "恒沙性德本覺中來。故云佛所求得。二善",
    "T35n1735_057:0933a08": "財白言下顯法勝用。先問後答。答中先總。",
    "T35n1735_057:0933a09": "後所謂下別。總中初明修習契證相應。後",
    "T35n1735_057:0933a10": "得普門下。總明所得業用陀羅尼。以智為",
    "T35n1735_057:0933a11": "體。由得般若普嚴故能總持萬法。一持一",
    "T35n1735_057:0933a12": "切持故云普門。以圓融十住。亦同十地所",
    "T35n1735_057:0933a13": "得無量百千阿僧祇陀羅尼門。又彼總此別。",
    "T35n1735_057:0933a14": "但舉一持餘三昧等。略而不說。二別顯中",
    "T35n1735_057:0933a15": "有百一十八門。略分十位。初八總知依正",
    "T35n1735_057:0933a16": "理事持。二福德下九門明願行持。三業下",
    "T35n1735_057:0933a17": "九門明業持。四三昧下六門明正受體用持。",
    "T35n1735_057:0933a18": "五心海下五門染淨諸心持。六知眾生下十",
    "T35n1735_057:0933a19": "門知所化持。七普見十方下十七門知能化",
    "T35n1735_057:0933a20": "持。八世界成下十七門明知剎海自在持。",
    "T35n1735_057:0933a21": "於中言世界轉者。晉經云迴轉世界。九見",
    "T35n1735_057:0933a22": "諸佛下二十五門知佛海自在持。十菩提心",
    "T35n1735_057:0933a23": "下十二門明菩提因果持。自心清淨即性淨",
    "T35n1735_057:0933a24": "菩提。總攝諸門不出於此。第四謙己推勝",
    "T35n1735_057:0933a25": "可知。第五指示後友。國名三眼者。施為行",
    "T35n1735_057:0933a26": "首復開導自他。如目導餘根故名為眼。",
    "T35n1735_057:0933a27": "財施無著成於慧眼。無畏之施成於慈眼。法",
    "T35n1735_057:0933a28": "施開於法眼故復云三。用上三眼見無不",
    "T35n1735_057:0933a29": "善。又施行內成勝報外現。見者皆善故出",
    "T35n1735_057:0933b01": "住之行。故以出家表之。又行本令物得出",
    "T35n1735_057:0933b02": "離故。上明十住竟。大文第三善見已下有",
    "T35n1735_057:0933b03": "十善友。寄十行位。位各一人。初善見比丘",
    "T35n1735_057:0933b04": "寄歡喜行。文亦具六。初依教趣求中亦二。",
    "T35n1735_057:0933b05": "先念前友教中有十三句。初總餘別。別分",
    "T35n1735_057:0933b06": "為三。初二約菩薩論深。一所證法界即事",
    "T35n1735_057:0933b07": "而真故。二入菩薩地智唯證相應故。次有",
    "T35n1735_057:0933b08": "七句。約眾生辨深。一報類難知故。二妄想",
    "T35n1735_057:0933b09": "為因。即無性故。三染分行業。唯佛知故。四",
    "T35n1735_057:0933b10": "感異熟識。若種若現恒轉如流不可知故。",
    "T35n1735_057:0933b11": "五所變影像若內若外緣無性故。六名無",
    "T35n1735_057:0933b12": "得物之功。而不失所名之物故。七文字言",
    "T35n1735_057:0933b13": "說皆解脫故。後三句合辨前文。一染淨二分。",
    "T35n1735_057:0933b14": "皆嚴法界而無嚴故。二上二分業不相知",
    "T35n1735_057:0933b15": "故。三各自莊飾淨染世間果報無失。即",
    "T35n1735_057:0933b16": "同真故。總上二分。皆是般若波羅蜜普莊嚴",
    "T35n1735_057:0933b17": "故。所以思之。二趣求後友於市肆等處處",
    "T35n1735_057:0933b18": "求者。顯隨緣造修無不在故。第二見在林",
    "T35n1735_057:0933b19": "中下。見敬諮問中。先見次敬。後問。見中三。",
    "T35n1735_057:0933b20": "先見身勝相。見在林者。行之初故。同佛相",
    "T35n1735_057:0933b21": "者。如說修行順佛果故。於中七處平滿者。",
    "T35n1735_057:0933b22": "兩手兩足兩肩及項。言其身殊妙如淨居天",
    "T35n1735_057:0933b23": "者。準晉經即師子上身相矣。上下端直如",
    "T35n1735_057:0933b24": "尼拘陀樹者。準晉經。云其身圓滿如尼俱",
    "T35n1735_057:0933b25": "陀樹。此則但是一相。言諸相隨好者。上但",
    "T35n1735_057:0933b26": "列十四故總結之。目視不瞬圓光一尋。復",
    "T35n1735_057:0933b27": "是二相。都列十六耳。餘至瞿波處釋。二智",
    "T35n1735_057:0933b28": "慧下明其心相。即止觀雙運。止過則沈。智",
    "T35n1735_057:0933b29": "過則舉。不沈不舉則正受現前。不智不愚則",
    "T35n1735_057:0933c01": "雙契中道。起念止觀皆成動轉。雙非再遣未",
    "T35n1735_057:0933c02": "離戲論。雖止觀雙運而無心寂照。則一切",
    "T35n1735_057:0933c03": "皆息。為踐如來所行之道。隨所履道即是法",
    "T35n1735_057:0933c04": "門。三無量下明諸侍從不無表法。恐繁",
    "T35n1735_057:0933c05": "不說。敬問可知。第三善見答下正示法界",
    "T35n1735_057:0933c06": "中二。初示依緣得法。後又善男子下顯",
    "T35n1735_057:0933c07": "法業用。今初分三。初總序。初入行位故云",
    "T35n1735_057:0933c08": "年少。創離十住之家。名為出家。又近言我",
    "T35n1735_057:0933c09": "此生者。略有二義。一念劫圓融故。如毘",
    "T35n1735_057:0933c10": "目處說。二顯入解行生。非見聞生故。供三",
    "T35n1735_057:0933c11": "十八恒沙者。過前位故。次或有下明所修",
    "T35n1735_057:0933c12": "時分。後聽聞下所作成益。於中初自修願",
    "T35n1735_057:0933c13": "智行。次見果用。後知佛修因。二顯法業用",
    "T35n1735_057:0933c14": "中有十二句。各先辨業用。後出所由。然不",
    "T35n1735_057:0933c15": "出願智行如文思之。總云一念者。以得",
    "T35n1735_057:0933c16": "無依無念智故。無法不現。第四謙己推",
    "T35n1735_057:0933c17": "勝中。謙己結前。名隨順燈者。用無念之真",
    "T35n1735_057:0933c18": "智。順法順機無不照故。後如諸下推勝中。",
    "T35n1735_057:0933c19": "初句為總。亦別顯家族勝。上但云燈照未",
    "T35n1735_057:0933c20": "必常。故今推之。明金剛智燈親證真如為",
    "T35n1735_057:0933c21": "真正。生則常照矣。不同解行生也。二報命",
    "T35n1735_057:0933c22": "勝。由所證常故。即金剛義。三內智勝。如",
    "T35n1735_057:0933c23": "於所證無盡滅故。即是燈義。四報體勝。",
    "T35n1735_057:0933c24": "法性成身相不遷故。亦金剛義。五現於下明",
    "T35n1735_057:0933c25": "業用勝。即對上隨順義。以是即體之用故。",
    "T35n1735_057:0933c26": "皆不可壞餘並可知。指示後友次文當",
    "T35n1735_057:0933c27": "說。第二自在主寄饒益行。初依教趣求。國",
    "T35n1735_057:0933c28": "曰名聞者。能持淨戒現世果故。河渚中",
    "T35n1735_057:0933c29": "者。若持淨戒。生死愛河不漂溺故。又無量",
    "T35n1735_057:0934a01": "福河常流注故。童子自在主者。三業無非",
    "T35n1735_057:0934a02": "六根離過故得自在。則戒為主矣。戒淨無",
    "T35n1735_057:0934a03": "染故云童子。第二爾時善財下。見敬諮問。",
    "T35n1735_057:0934a04": "中見聚沙者。恒沙功德由戒積集故。第三",
    "T35n1735_057:0934a05": "自在主言下。正示法界。於中二。初舉法門",
    "T35n1735_057:0934a06": "名體。二善男子我因下明業用。今初文殊",
    "T35n1735_057:0934a07": "所學者。有智能護戒故。書者。能詮止作分",
    "T35n1735_057:0934a08": "明故。數者。表四重十重乃至三千威儀八",
    "T35n1735_057:0934a09": "萬細行故。算者。一一之因感幾何果故。印",
    "T35n1735_057:0934a10": "者。持犯善惡感果決定故。等者。等餘醫",
    "T35n1735_057:0934a11": "方成五明故。上明所學下辨所悟。工巧神",
    "T35n1735_057:0934a12": "通皆智所為故。亦表修戒發定慧故。二",
    "T35n1735_057:0934a13": "明業用中三。初總明。次亦能療下雜辨諸",
    "T35n1735_057:0934a14": "明。三善男子下廣顯知算。於中初辨能算",
    "T35n1735_057:0934a15": "之數。後善男子我以此下。算彼所算餘三段",
    "T35n1735_057:0934a16": "可知。第三具足優婆夷。寄無違逆行。城名",
    "T35n1735_057:0934a17": "海住者。近海而住故。安住於忍。如海包含",
    "T35n1735_057:0934a18": "故。友名具足者。一器之中無不具故。忍器",
    "T35n1735_057:0934a19": "遍容一切德故。忍辱柔和故寄女人。文中",
    "T35n1735_057:0934a20": "初依教趣求可知。第二善財聞已下見敬諮",
    "T35n1735_057:0934a21": "問。初見中四。一見外依報。二見友正報。端",
    "T35n1735_057:0934a22": "正可喜者。忍之報故。素服等者。忍華飾故。三",
    "T35n1735_057:0934a23": "於其宅下見內依報。四復有下明其眷屬。",
    "T35n1735_057:0934a24": "萬行皆順忍故。二敬三問並可知。第三彼",
    "T35n1735_057:0934a25": "即下正示法界。於中二。初舉法門名體。器",
    "T35n1735_057:0934a26": "中出物興福無盡故。稱法界福之所招故。",
    "T35n1735_057:0934a27": "後能於如是下辨業用中三。初正顯業用。",
    "T35n1735_057:0934a28": "次令見同益。三使其目驗。前中三。初益眾",
    "T35n1735_057:0934a29": "生。次益二乘。後益菩薩。今初亦三初總明。",
    "T35n1735_057:0934b01": "以是稱性之具。即一小器融同法界。無盡",
    "T35n1735_057:0934b02": "緣起故。用無不應應無不益。而其法界體",
    "T35n1735_057:0934b03": "無增減。又表忍必自卑故小。法忍同如一味",
    "T35n1735_057:0934b04": "為一。內空外假為器。忍能包含無外。故隨",
    "T35n1735_057:0934b05": "出無盡。次出生下別明出味。後如飲食下",
    "T35n1735_057:0934b06": "舉一倒餘。二又善男子假使下明益二乘。",
    "T35n1735_057:0934b07": "二乘雖不立忍名。亦忍盡無生理方成果",
    "T35n1735_057:0934b08": "故。三又善男子東方下益菩薩。約事如",
    "T35n1735_057:0934b09": "受於乳糜。約法謂餐上品寂滅之忍。得",
    "T35n1735_057:0934b10": "菩提故。淨名香積與此大同。二善男子汝",
    "T35n1735_057:0934b11": "見下令見同益。三且待下令其目驗。及後",
    "T35n1735_057:0934b12": "三段文並可知。第四明智居士寄無屈撓",
    "T35n1735_057:0934b13": "行。初依教趣求中。初依前修治。後漸次下",
    "T35n1735_057:0934b14": "趣求後友。城名大興者。起大精進故。友",
    "T35n1735_057:0934b15": "名明智者。進足必假智目導故。第二爾時",
    "T35n1735_057:0934b16": "善財下見敬諮問中。先見於市四衢者。表",
    "T35n1735_057:0934b17": "處喧不撓無不通故。敬問可知。第三長者",
    "T35n1735_057:0934b18": "告下。稱讚授法中三。初歎發心勝能。二善男",
    "T35n1735_057:0934b19": "子汝見下。示己所化發心眷屬。生如來家",
    "T35n1735_057:0934b20": "者。同四住中生也。三善男子我得下正示",
    "T35n1735_057:0934b21": "法界。於中二。先舉名。財法無盡蘊在虛空。",
    "T35n1735_057:0934b22": "隨意給施故。名隨意出生福德藏。亦表見",
    "T35n1735_057:0934b23": "空無不備故。後凡有下顯業用。於中二。一",
    "T35n1735_057:0934b24": "略舉。二善男子且待下。舉事現驗。於中先",
    "T35n1735_057:0934b25": "見眾集。後爾時居士下。廣施財法。先施財。",
    "T35n1735_057:0934b26": "後然後下施法。於施一食令成八行。初二",
    "T35n1735_057:0934b27": "約施。餘六約食。食有五果。一得如諸法",
    "T35n1735_057:0934b28": "即是慧命。二得喜悅即常安樂。三具相好",
    "T35n1735_057:0934b29": "即是常色。四六即常力。五即常辨。言上味",
    "T35n1735_057:0934c01": "相者。牙有甘露泉故。餘可準思。第四爾時",
    "T35n1735_057:0934c02": "居士下。謙己推勝可知。第五善男子下指示",
    "T35n1735_057:0934c03": "後友城名師子宮者。禪定無亂如彼深宮",
    "T35n1735_057:0934c04": "處之。則所說決定。作用無畏故以為名。",
    "T35n1735_057:0934c05": "友名法寶髻者。綰攝諸亂居心頂故。定",
    "T35n1735_057:0934c06": "含明智加以寶名。以喻顯法名法寶髻",
    "T35n1735_057:0934c07": "(已下六十六經)第五法寶髻寄無癡亂行。六中初文",
    "T35n1735_057:0934c08": "可知。第二見此長者下見敬諮問。市中見",
    "T35n1735_057:0934c09": "者。表處鬧忘懷亂中常定故。第三爾時長",
    "T35n1735_057:0934c10": "者下。授己法界。於中四。一執手將引。即授",
    "T35n1735_057:0934c11": "法方便。顯加行智歸正證故。二作如是下",
    "T35n1735_057:0934c12": "示其所住。即正授法界。三爾時善財見其下",
    "T35n1735_057:0934c13": "正證法界。四爾時善財見是下。問答因緣",
    "T35n1735_057:0934c14": "即後得智。初二可知。三中二。先總。後善財",
    "T35n1735_057:0934c15": "入已下別。今初。十層八門者。如八角塔形。",
    "T35n1735_057:0934c16": "層門各有三義。層別中解。門三義者。一通",
    "T35n1735_057:0934c17": "約所修之道。以八正為門。八正通入於諸",
    "T35n1735_057:0934c18": "位故。二約所依之道。即以八識為門。於",
    "T35n1735_057:0934c19": "眼根中入正定故。根若能入境則可知。三",
    "T35n1735_057:0934c20": "約教顯理。即四句入法。教理各四故有八",
    "T35n1735_057:0934c21": "門。謂若失意有空俱泯。便成四謗。得意通入",
    "T35n1735_057:0934c22": "並稱為門。尋教得解即教四門。於理得解",
    "T35n1735_057:0934c23": "即理四門。別中十層三者。一表十地。一施",
    "T35n1735_057:0934c24": "食。顯初地行檀。二地持戒。以慚愧為衣",
    "T35n1735_057:0934c25": "服。三地忍行。以為嚴具。四地。道品為內眷",
    "T35n1735_057:0934c26": "屬。精進可珍。五地。文顯。六地。般若現前故。",
    "T35n1735_057:0934c27": "文中三。初總。次所謂下別顯十五門。一照",
    "T35n1735_057:0934c28": "體即寂而無不包。二即寂之照無機不鑒。",
    "T35n1735_057:0934c29": "三外緣不轉。四內照無求。五惑境不摧。",
    "T35n1735_057:0935a01": "六遍摧諸惑。七包含勝德而甚深。八普見",
    "T35n1735_057:0935a02": "法界而無礙。九一即無盡。十巧化無邊。十一",
    "T35n1735_057:0935a03": "內證世間。十二外演勝辨。十三曲隨物欲。",
    "T35n1735_057:0935a04": "十四事理交羅。十五觀緣授法。後說如是下",
    "T35n1735_057:0935a05": "總結。七地有殊勝行。知種種教法故。云得",
    "T35n1735_057:0935a06": "如響忍。八層之中含於二位。一八地無功用",
    "T35n1735_057:0935a07": "之神通。三種世間自在。二即九地法師。一",
    "T35n1735_057:0935a08": "音能演。九層亦二位。十地等覺俱可為一",
    "T35n1735_057:0935a09": "生故。十層即如來地。二表十行。以十行即",
    "T35n1735_057:0935a10": "十度故。前七文顯。八大願所成神通等故。",
    "T35n1735_057:0935a11": "九一生所繫力最上故。十唯至如來智方滿",
    "T35n1735_057:0935a12": "故。此即當位自攝諸位。向攝十地。即攝後",
    "T35n1735_057:0935a13": "諸位故。以十層雙表二義。還如海幢。當位",
    "T35n1735_057:0935a14": "攝盡十位纔竟說成佛故。前寄第六位攝。",
    "T35n1735_057:0935a15": "此寄第五位攝。前約正報攝。此約依報攝",
    "T35n1735_057:0935a16": "者。皆顯位勝前故。三者總不表位。但此菩",
    "T35n1735_057:0935a17": "薩以行就機。現居勝報漸次增勝。十顯無",
    "T35n1735_057:0935a18": "盡。初四以物施。後後漸難。次二集法施。",
    "T35n1735_057:0935a19": "前淺後深。次二得法。初陜後廣。後二現勝",
    "T35n1735_057:0935a20": "德先因後果。總上三義因果行位等法。以為",
    "T35n1735_057:0935a21": "長者之宅。四問答因緣中。先問後答迴向",
    "T35n1735_057:0935a22": "三處者。謂離貧窮招前四層之報。二三兩果",
    "T35n1735_057:0935a23": "即後六重。一九之微因願力故報勝。又表",
    "T35n1735_057:0935a24": "萬行混融發起向佛。則隨一行無不具矣。",
    "T35n1735_057:0935a25": "何果不階。第四善男子下謙己推勝。謙己",
    "T35n1735_057:0935a26": "云菩薩等者。世寶三寶蘊積十重之中。故",
    "T35n1735_057:0935a27": "云寶藏。常用無盡是為無量福德。後推勝",
    "T35n1735_057:0935a28": "中當法顯勝故。功德寶藏皆不思議。即是",
    "T35n1735_057:0935a29": "總句。入無分別下別明。由無分別而具諸",
    "T35n1735_057:0935b01": "法。故不思議。後二可知。第六普眼長者寄善",
    "T35n1735_057:0935b02": "現行。國名藤根者。夫藤根深入於地上發",
    "T35n1735_057:0935b03": "華苗。表善現行般若證深能生後得。後得",
    "T35n1735_057:0935b04": "隨物而轉。故取類於藤。城名普門者。實相",
    "T35n1735_057:0935b05": "般若無所不通故。長者名普眼者。觀照般",
    "T35n1735_057:0935b06": "若無不見故。第一依教趣求中。言深入諸",
    "T35n1735_057:0935b07": "佛無量知見者。無量有二義。一多故即權",
    "T35n1735_057:0935b08": "智境。二無分量故即實慧境。境無量故智亦",
    "T35n1735_057:0935b09": "無量。知見亦二義。一別。謂知即是智。見即是",
    "T35n1735_057:0935b10": "慧。即照二境之智慧。二通者。謂知見二字",
    "T35n1735_057:0935b11": "俱是如來能證。如實知彼義故。即無障礙",
    "T35n1735_057:0935b12": "智。若爾何假重言。為揀比知所以言見。",
    "T35n1735_057:0935b13": "為揀肉眼見所以云知。此如世親般若論",
    "T35n1735_057:0935b14": "釋。悉知悉見。入謂證達餘句易了。第二然後",
    "T35n1735_057:0935b15": "乃得下見敬諮問中。先見依正。百千聚落",
    "T35n1735_057:0935b16": "周匝圍繞者。眷屬般若也。雉堞崇峻者。般",
    "T35n1735_057:0935b17": "若防非高而無上也。五板為堵。五堵為雉。",
    "T35n1735_057:0935b18": "堞即女牆。衢路寬平者。般若諸佛常行非權",
    "T35n1735_057:0935b19": "逕。故蕩然無涯。第三長者告下稱讚授法。",
    "T35n1735_057:0935b20": "先讚。後善男子下授己法界。於中二。先能",
    "T35n1735_057:0935b21": "療病。即下化眾生。後善男子我又下。明能合",
    "T35n1735_057:0935b22": "香上供諸佛。今初有二。先除身病。後治心",
    "T35n1735_057:0935b23": "病。前中亦二。先治無不能。後善男子十方",
    "T35n1735_057:0935b24": "下。來者皆治。兼與身樂。二然後合為下治",
    "T35n1735_057:0935b25": "心病。亦二。先明除惑義通大小。後為欲令",
    "T35n1735_057:0935b26": "其下令其成益。此唯大乘有十六句。初五",
    "T35n1735_057:0935b27": "通顯大心行願。次十別明十度之因。感十",
    "T35n1735_057:0935b28": "身之果。施滿他心故。相好悅物。戒遍止惡",
    "T35n1735_057:0935b29": "故。淨身遍至。忍兼忍理故不思議。進策萬",
    "T35n1735_057:0935c01": "行故無能勝。禪唯一心故無與等。般若照",
    "T35n1735_057:0935c02": "理故顯法身。方便顯用色身可覩。願窮來",
    "T35n1735_057:0935c03": "際住劫無窮。力不可搖悉過一切。智窮",
    "T35n1735_057:0935c04": "事法故隨物成身。後一句總離諸惡。故究",
    "T35n1735_057:0935c05": "竟淨妙。二上供佛行中二。初知香體。辛頭",
    "T35n1735_057:0935c06": "者。即信度河也。波羅是岸。即彼河岸之香。",
    "T35n1735_057:0935c07": "阿盧那跋底。此云赤色極。烏洛迦者。西域",
    "T35n1735_057:0935c08": "蛇名。其蛇有毒繞此檀樹故。和合者。戒定",
    "T35n1735_057:0935c09": "慧等融無礙故。次興供起願。後能成大供",
    "T35n1735_057:0935c10": "文處並顯。第四謙己推勝中。謙己知一中。",
    "T35n1735_057:0935c11": "謂身心病除成二世樂。故皆歡喜以香普供。",
    "T35n1735_057:0935c12": "得佛十身。則何佛不見。餘並可知。第七無",
    "T35n1735_057:0935c13": "厭足王寄無著行。第一依教趣求中。先念",
    "T35n1735_057:0935c14": "教成益。後漸次下趣求後友。既入其國必",
    "T35n1735_057:0935c15": "聞其政。言多羅者。此云明淨。幢者。建立",
    "T35n1735_057:0935c16": "表無著行依般若淨明立勝行故。王名無",
    "T35n1735_057:0935c17": "厭足者。如幻方便化無所著故。無疲厭心。",
    "T35n1735_057:0935c18": "第二遙見下見敬諮問中。先見有四。一見",
    "T35n1735_057:0935c19": "勝依正。二其前後有下覩其逆化。三善財",
    "T35n1735_057:0935c20": "見已下不了生疑。四作是念時下空天曉",
    "T35n1735_057:0935c21": "諭。於中二。先令憶前教真實使不生疑。",
    "T35n1735_057:0935c22": "後善男子菩薩善巧下。辨後行深玄令其信",
    "T35n1735_057:0935c23": "入。然善財雖常憶教而生疑者。逆行難知",
    "T35n1735_057:0935c24": "故。貪益此世不疑婆須。瞋癡現損故。勝熱",
    "T35n1735_057:0935c25": "此王並生疑怪。言深玄者通達非道故。梁",
    "T35n1735_057:0935c26": "攝論戒學中。明菩薩逆行殺等生無量福",
    "T35n1735_057:0935c27": "得無上菩提。要大菩薩方堪此事。此有二",
    "T35n1735_057:0935c28": "種。一實行。二變化。實行者。了知前人必定",
    "T35n1735_057:0935c29": "作無間業。無別方便令離此惡。唯可斷",
    "T35n1735_057:0936a01": "命使其不作。又知前人若捨命已。必生善",
    "T35n1735_057:0936a02": "道。又菩薩自念。我行殺已必墮地獄。為彼",
    "T35n1735_057:0936a03": "受苦。彼雖現受輕苦必得樂果。瑜伽菩薩",
    "T35n1735_057:0936a04": "地戒品之中。亦同此說。言變化者。即當此",
    "T35n1735_057:0936a05": "文。下王自說。二時善財下敬問可知。第三",
    "T35n1735_057:0936a06": "時阿那羅下。授己法界中二。初授法方便。",
    "T35n1735_057:0936a07": "執手同坐示無間之儀。表攝彼加行令趣",
    "T35n1735_057:0936a08": "真故。二告言下正示法界。令證相應。於中",
    "T35n1735_057:0936a09": "四。一舉果令入。二時阿那羅王告善財下以",
    "T35n1735_057:0936a10": "實顯權。三善男子我得下示其所得。於中",
    "T35n1735_057:0936a11": "初名如幻者。了生如幻故。以幻化幻。次我",
    "T35n1735_057:0936a12": "此國下明法門業用。後我以如是下明法門",
    "T35n1735_057:0936a13": "勝益。四善男子我身語下。直顯實德慈",
    "T35n1735_057:0936a14": "念之深。然諸位至七皆方便故。休捨觀自",
    "T35n1735_057:0936a15": "在開敷樹華。多約慈悲。第四謙己推勝。推",
    "T35n1735_057:0936a16": "勝云無生忍者。由了如幻方證此忍故。",
    "T35n1735_057:0936a17": "又後位中當此忍故。第八大光王寄難得",
    "T35n1735_057:0936a18": "行。第一依教趣求中。先念前。後漸次下趣",
    "T35n1735_057:0936a19": "後。於中初推求得知。城名妙光者。前位悲",
    "T35n1735_057:0936a20": "增。今得無住妙慧運眾生故王名大光者。",
    "T35n1735_057:0936a21": "慈定之智無不該故。廣大願中皆徹照故。",
    "T35n1735_057:0936a22": "後時善財童子下自慶當益。第二作是念已",
    "T35n1735_057:0936a23": "下見敬諮問。初見中三。初見依報中二。",
    "T35n1735_057:0936a24": "先所見殊勝。云十由旬者。欲明圓滿。既",
    "T35n1735_057:0936a25": "有十億衢道道各無量眾生。豈世間十小由",
    "T35n1735_057:0936a26": "旬之所能受。故此中事物皆應圓融。表法",
    "T35n1735_057:0936a27": "如理思之。後爾時善財下能見無染。二漸",
    "T35n1735_057:0936a28": "次下見王正報。處四衢道者。以四無量用",
    "T35n1735_057:0936a29": "四攝法攝眾生故。二十八相者。因未滿故。",
    "T35n1735_057:0936b01": "三於王座前下主伴攝生。於中亦三。先列",
    "T35n1735_057:0936b02": "所施通情非情。六十四能義如別說。次一",
    "T35n1735_057:0936b03": "一道下明能施人。即是助伴。後為欲普攝",
    "T35n1735_057:0936b04": "下明其施意。二三敬問可知。第三時王告",
    "T35n1735_057:0936b05": "下。授己法界中三。一總示法門。謂大慈首",
    "T35n1735_057:0936b06": "出離染圓滿故。二善男子我於下明得法因",
    "T35n1735_057:0936b07": "緣。問難是聞慧。以三種慧莊嚴此慈。三我",
    "T35n1735_057:0936b08": "以此下明其業用。於中五。一以法攝化。二",
    "T35n1735_057:0936b09": "我國土中下以無畏攝。三若有眾生下以財",
    "T35n1735_057:0936b10": "寶攝。四此妙光城下隨機遍攝。五善男子",
    "T35n1735_057:0936b11": "此國土中下以三昧攝。於中二。先以言告。",
    "T35n1735_057:0936b12": "後時大光王下。正以定示顯定業用情與",
    "T35n1735_057:0936b13": "非情咸成勝益者。謂同體大慈物我無二",
    "T35n1735_057:0936b14": "故。如世間王德合乾坤。則麟鳳來儀寶璧",
    "T35n1735_057:0936b15": "呈瑞。況於出世慈力。不令草木屈膝耶。",
    "T35n1735_057:0936b16": "第四時大光王從三昧下謙己推勝。先謙己",
    "T35n1735_057:0936b17": "知一。慈本為物名順世間。高出眾行故名",
    "T35n1735_057:0936b18": "為首。即是幢義餘並可知。第九不動優婆夷",
    "T35n1735_057:0936b19": "寄善法行。自發心來於一切法無不得",
    "T35n1735_057:0936b20": "定。煩惱二乘不能動故。亦令眾生心不動",
    "T35n1735_057:0936b21": "故。以智修慈故。示以女居安住王都者。王",
    "T35n1735_057:0936b22": "子位故。智契實法不為緣壞名為安住。第",
    "T35n1735_057:0936b23": "一依教趣求中二。先依教。後趣求。前中有",
    "T35n1735_057:0936b24": "五。一思修前法。二生歡喜下因修得益。無",
    "T35n1735_057:0936b25": "濁約無他。清淨約自體。三如是思惟下推",
    "T35n1735_057:0936b26": "功歸友。至此偏悲者修悲將滿故。四又作",
    "T35n1735_057:0936b27": "是念下廣歎友能。五善財童子如是悲哀下。",
    "T35n1735_057:0936b28": "勝緣印勸。於中先印。天字兩用。故晉本云。",
    "T35n1735_057:0936b29": "如來使天隨菩薩天。隨菩薩天是已業行之",
    "T35n1735_057:0936c01": "神。如來使天是佛力攝生神。但修行位已",
    "T35n1735_057:0936c02": "著。皆有二天常隨其人。後汝可詣下勸",
    "T35n1735_057:0936c03": "詣後友。二時善財童子從彼下。趣求後友可",
    "T35n1735_057:0936c04": "知。第二入其宅內下。見敬諮。問見中分二。",
    "T35n1735_057:0936c05": "先見依獲益。後善財童子前詣下見正超",
    "T35n1735_057:0936c06": "倫。二爾時善財曲躬下。敬問可知。第三時",
    "T35n1735_057:0936c07": "不動下稱讚授法。於中先讚。後善男子我得",
    "T35n1735_057:0936c08": "下正授法界。於中二。先示法門名體。後善",
    "T35n1735_057:0936c09": "財童子言下徵業用之境界。今初。不同前",
    "T35n1735_057:0936c10": "例而舉五法者。亦同九地當法師位。須",
    "T35n1735_057:0936c11": "廣知故。五中初二所持內德。一智慧無羈",
    "T35n1735_057:0936c12": "偏名解脫。有智則煩惱不可壞。取著無能",
    "T35n1735_057:0936c13": "勝故云難摧伏。此智包容故名為藏。二受",
    "T35n1735_057:0936c14": "持堅固偏得行名。謂遇惡眾生而能堪忍。",
    "T35n1735_057:0936c15": "遍生諸趣而心不迷。故云堅固。三即能持",
    "T35n1735_057:0936c16": "深入法門。得法性地則無不持矣。四即外",
    "T35n1735_057:0936c17": "化由正思佛法明照差別。故得辯才。能轉",
    "T35n1735_057:0936c18": "法輪稱眾生欲。五即上求。一心求法故云",
    "T35n1735_057:0936c19": "三昧。近佛無厭受法無足故。二徵業用",
    "T35n1735_057:0936c20": "之境界。中四。一徵問二顯難。三重請四",
    "T35n1735_057:0936c21": "廣答。答中二。先明得法因緣以彰深遠。釋",
    "T35n1735_057:0936c22": "上難知。二善男子我得菩薩求一切下。顯",
    "T35n1735_057:0936c23": "其業用以酬初問。今初分六。一舉往見佛",
    "T35n1735_057:0936c24": "為發心緣。二便從樓下內興觀念為發心",
    "T35n1735_057:0936c25": "因。先觀後念。念福智等即前五法之因。神通",
    "T35n1735_057:0936c26": "自在是行堅固。三善男子爾時下佛勸發心。",
    "T35n1735_057:0936c27": "能成前五有十種心。初二成智慧。次一成",
    "T35n1735_057:0936c28": "總持。次二成神通。次二成三昧。後三成",
    "T35n1735_057:0936c29": "辯才故。上來取斯十句釋五法門。四善男",
    "T35n1735_057:0937a01": "子我於彼下。正明發心堅固。五我發是心已",
    "T35n1735_057:0937a02": "來下。經久無違。六我從是來下彰發心勝",
    "T35n1735_057:0937a03": "益。即前五因之果。二顯其業用中四。一許",
    "T35n1735_057:0937a04": "現。即舉五法中二。二申請三正現。入一萬",
    "T35n1735_057:0937a05": "三昧者。於一求法無厭三昧即入一萬。明",
    "T35n1735_057:0937a06": "知。餘解脫等亦攝多門。四出定即述並可",
    "T35n1735_057:0937a07": "知。第四優婆夷言下謙己推勝。第五指示",
    "T35n1735_057:0937a08": "後友中。都薩羅者。此云喜出生。謂此城中",
    "T35n1735_057:0937a09": "出生無量歡喜之事故。以智度圓滿則能",
    "T35n1735_057:0937a10": "無所不生。友名遍行。巧智隨機無不行。",
    "T35n1735_057:0937a11": "故名真實行。示外道者。能行非道故。非",
    "T35n1735_057:0937a12": "道不染故曰出家。餘可知(已下六十七經)第十遍行",
    "T35n1735_057:0937a13": "外道寄真實行。第一依教趣求。第二城東有",
    "T35n1735_057:0937a14": "山下見敬諮問。見中中夜見者。智入生死",
    "T35n1735_057:0937a15": "故。善財將入此位故。上云日沒入城。於山",
    "T35n1735_057:0937a16": "頂者。表位極故。光明照者。以智慧光破於",
    "T35n1735_057:0937a17": "生死及二邊闇故。第三遍行答言下稱讚授",
    "T35n1735_057:0937a18": "法。先讚發心。後善男子下正授法界。於中",
    "T35n1735_057:0937a19": "二。先彰名體有四者。智遍知故。四義雖別",
    "T35n1735_057:0937a20": "而得相成。一化境。普周遍行之名亦從此",
    "T35n1735_057:0937a21": "立。二入定觀機。三由無作神通故。能遍至",
    "T35n1735_057:0937a22": "前處。四由普門般若故。能在定普觀。若約",
    "T35n1735_057:0937a23": "別者。無作無依用而無住。普門般若無法",
    "T35n1735_057:0937a24": "不窮。二善男子我普於下顯四業用。即分",
    "T35n1735_057:0937a25": "為四。一明至一切處用。二或住諸見下普",
    "T35n1735_057:0937a26": "觀世間用。觀其所宜隨宜說故。三又善男",
    "T35n1735_057:0937a27": "子此部薩羅下。明無作無依用故。云不知",
    "T35n1735_057:0937a28": "從何而至。四善男子閻浮提內下。普門般若",
    "T35n1735_057:0937a29": "用。九十六種皆能窮故。上來隨勝別配。實",
    "T35n1735_057:0937b01": "則義通。大文第四有十善友寄十迴向。今",
    "T35n1735_057:0937b02": "初。青蓮華長者。寄救護眾生離眾生相迴",
    "T35n1735_057:0937b03": "向。在廣大國者。創入迴向故。迴向眾生",
    "T35n1735_057:0937b04": "故廣。迴向菩提故大。迴向實際義通廣大。",
    "T35n1735_057:0937b05": "言鬻香者。鬻者賣也。香質雖小。發氣彌布。",
    "T35n1735_057:0937b06": "善根雖微迴向普周。又若賣若買二俱得香。",
    "T35n1735_057:0937b07": "自他善根俱可迴向。青蓮華者。蓮華處淤",
    "T35n1735_057:0937b08": "泥而不染。猶護眾生而離相。青蓮華為",
    "T35n1735_057:0937b09": "水中之最。救護為入生死之尊。文亦分六。",
    "T35n1735_057:0937b10": "第一依教趣求中。先依教興願。以是迴向",
    "T35n1735_057:0937b11": "大願之首故。後漸次下趣求後位。第二詣長",
    "T35n1735_057:0937b12": "者下見敬諮問。第三長者告言下稱讚授法。",
    "T35n1735_057:0937b13": "先讚後授。授中二。先總標所得。後所謂下別",
    "T35n1735_057:0937b14": "顯業用。今初知世諸香以表法香。謂以戒",
    "T35n1735_057:0937b15": "定慧慈悲等香。熏修生善滅惡習氣故。善知",
    "T35n1735_057:0937b16": "一切香者。差別行也。亦知調合者。融通行",
    "T35n1735_057:0937b17": "也。以金剛杵碎之。實相般若波羅蜜調和。",
    "T35n1735_057:0937b18": "令純雜無礙。悲智圓融成迴向故。二別顯",
    "T35n1735_057:0937b19": "業用中二。先總相顯知。後指事別顯。前中",
    "T35n1735_057:0937b20": "四。一知香體異。二又善了下約類辨異。三",
    "T35n1735_057:0937b21": "又善別下知力用異前。二約世此兼出世。",
    "T35n1735_057:0937b22": "四如是等下明委窮本末。上四各有事理",
    "T35n1735_057:0937b23": "思之。二人間有下。指事別顯中有十種香。",
    "T35n1735_057:0937b24": "初象藏香具前本末十事。一但語香名必",
    "T35n1735_057:0937b25": "有形相。二龍鬪為生起。三興雲為出現。四",
    "T35n1735_057:0937b26": "雨雨為成就。五金色為清淨。六喜樂為安",
    "T35n1735_057:0937b27": "隱。七無病等為方便。八慈心等為境界。九",
    "T35n1735_057:0937b28": "意淨為威德。其業用一種義通前七。十我",
    "T35n1735_057:0937b29": "知下是根本。本為菩提心故。若就菩提心",
    "T35n1735_057:0937c01": "顯十義者。以菩提心香似如來藏。因善",
    "T35n1735_057:0937c02": "惡相攻而生。若一發心興慈雲注法雨。心",
    "T35n1735_057:0937c03": "所及者令歸真淨。得法喜樂離惑業苦。展",
    "T35n1735_057:0937c04": "轉興慈志願純淨。餘之九香皆應具法喻之",
    "T35n1735_057:0937c05": "十。略故或二或三。摩羅耶者國名。國多此",
    "T35n1735_057:0937c06": "香故。此即忍香瞋火不燒。三即進香魔軍",
    "T35n1735_057:0937c07": "退散。次五如次是五分法身香。九即稱法",
    "T35n1735_057:0937c08": "界香。先陀婆一名四實。此宜用鹽香似此",
    "T35n1735_057:0937c09": "故。十忘能所香故名奪意。餘三可知。第",
    "T35n1735_057:0937c10": "二船師婆施羅寄不壞迴向。婆施羅者。此",
    "T35n1735_057:0937c11": "云自在。謂於佛法海。已善通達於生死海。",
    "T35n1735_057:0937c12": "能善運度。於一切法深信不壞。故名自在。",
    "T35n1735_057:0937c13": "在樓閣城者。由此迴向令菩提心轉更增",
    "T35n1735_057:0937c14": "長。悲智相依而勝出故。文中第一依教趣求",
    "T35n1735_057:0937c15": "中。先依教觀道。於迴向道初得不壞故。",
    "T35n1735_057:0937c16": "佛道為高餘皆是卑。生死涅槃為夷險。障",
    "T35n1735_057:0937c17": "無障為淨穢。二乘為曲菩薩為直等。後漸",
    "T35n1735_057:0937c18": "次下趣求後位而興勝念。謂菩薩道因人",
    "T35n1735_057:0937c19": "得故。即於菩薩法師得不壞信。於中先正",
    "T35n1735_057:0937c20": "明。後徵釋可知。第二既至彼下見敬諮問。",
    "T35n1735_057:0937c21": "見在海岸者。若佛法海以生死為此岸。不",
    "T35n1735_057:0937c22": "捨生死故。若生死海。以大悲修因而為此",
    "T35n1735_057:0937c23": "岸。住大慈悲令離因故。第三船師告言下。",
    "T35n1735_057:0937c24": "稱讚授法分二。先讚問。讚其發心。後能問",
    "T35n1735_057:0937c25": "法文有十句。前五能問果因。後五能問",
    "T35n1735_057:0937c26": "因因。故云道因。三昧旋者。旋謂深澓沈而",
    "T35n1735_057:0937c27": "不流。二乘沈寂動八萬劫故。能遠離是菩",
    "T35n1735_057:0937c28": "薩道。二善男子我在此下授己法界中二。",
    "T35n1735_057:0937c29": "先標名體。謂大悲超出為物所歸故。後",
    "T35n1735_057:0938a01": "我觀閻浮下。辨其業用中二。先明於陸化",
    "T35n1735_057:0938a02": "生令知有海。後我知海中下善知海相。於",
    "T35n1735_057:0938a03": "海化生於中二。初明善知。後彰化成益。今",
    "T35n1735_057:0938a04": "初此寶洲等。生死法海義皆有之。且約生",
    "T35n1735_057:0938a05": "死海釋文中。略舉知五種事。一知寶。寶即",
    "T35n1735_057:0938a06": "是智故。不入生死大海。則不能得一切",
    "T35n1735_057:0938a07": "智寶。於中有十二句。一生死海中湛寂不",
    "T35n1735_057:0938a08": "動。謂之寶洲。二空不空如來藏為寶處。三",
    "T35n1735_057:0938a09": "恒沙功德皆寶類。四佛性為寶種。此上皆",
    "T35n1735_057:0938a10": "約本有。次四約修成。以淨戒頭陀等為能",
    "T35n1735_057:0938a11": "淨以緣起智為能鑽。以發一切智心為",
    "T35n1735_057:0938a12": "出因。聽聞為能作。後四為寶用。謂三乘等",
    "T35n1735_057:0938a13": "器智慧有殊。照理斷惑所用各別。所緣境界",
    "T35n1735_057:0938a14": "萬品階差。破愚顯明各各不等。二我知一",
    "T35n1735_057:0938a15": "切龍下。即生死中瞋貪癡之三毒。部多此云",
    "T35n1735_057:0938a16": "自生。亦如夜叉。但不從父母生故喻多",
    "T35n1735_057:0938a17": "癡。三亦善別知旋澓下。即知心識相色無",
    "T35n1735_057:0938a18": "色等依識心定。劫數淺深。七識波浪染習遠",
    "T35n1735_057:0938a19": "近。隨善惡緣心水色異。四亦善別知日月等",
    "T35n1735_057:0938a20": "者。即能知時。謂機之生熟。如是時中宜",
    "T35n1735_057:0938a21": "修定慧等。五亦知其船。即知萬行不同。有",
    "T35n1735_057:0938a22": "方便為堅無方便為脆。曾修為滑不曾則",
    "T35n1735_057:0938a23": "澁。水之大小者。謂生死有邊與無邊。風之逆",
    "T35n1735_057:0938a24": "順者。八風四順四逆。又謂修行有住與無住",
    "T35n1735_057:0938a25": "故。若開第三第五。各有三事。則總具十",
    "T35n1735_057:0938a26": "二。我以成就下彰化成益。既列十海則知",
    "T35n1735_057:0938a27": "前海。準此應思。前四自利後六利他。後三",
    "T35n1735_057:0938a28": "文顯。第三無上勝長者。寄等一切佛迴向。",
    "T35n1735_057:0938a29": "以得勝通無過上故。等於諸佛。更無勝",
    "T35n1735_057:0938b01": "故。在可樂國者。由等佛迴向不見美惡。皆",
    "T35n1735_057:0938b02": "得清淨歡喜悅樂故。文中第一可知。第二",
    "T35n1735_057:0938b03": "見無上勝下見敬諮問。初見。在城東者。啟明",
    "T35n1735_057:0938b04": "佛日故。處無憂林者。同佛迴向無愛憎故。",
    "T35n1735_057:0938b05": "商人等圍遶者。佛為商主菩薩為商人。法",
    "T35n1735_057:0938b06": "財外益功歸己故。次爾時善財下設敬。後",
    "T35n1735_057:0938b07": "白言下諮問稱名者。聲名久聞。表重法之",
    "T35n1735_057:0938b08": "器。冀有聞故。第三時彼長者下。稱讚授法。",
    "T35n1735_057:0938b09": "授法中先標名體。由無作無依故能遍至。",
    "T35n1735_057:0938b10": "遍至是用廣。無依是體勝。無依者。不依他",
    "T35n1735_057:0938b11": "故。無作者。離加行故。二善男子云何下徵",
    "T35n1735_057:0938b12": "釋業用。釋中明至一切處廣說法故。文中",
    "T35n1735_057:0938b13": "先舉三千。後如於此三千下類顯十方。第",
    "T35n1735_057:0938b14": "四謙己推勝中。加清淨法門者。遍至本為",
    "T35n1735_057:0938b15": "說法故。即前所說。後二可知。第四至一切",
    "T35n1735_057:0938b16": "處迴向。善友名師子嚬申者。舒展自在無",
    "T35n1735_057:0938b17": "不至故。比丘尼者。純淨之慈合善遍故。",
    "T35n1735_057:0938b18": "國名輸那者。此云勇猛。勇猛之力。能使善",
    "T35n1735_057:0938b19": "根無不至故。又以十度明義。義當進故。",
    "T35n1735_057:0938b20": "城名迦陵迦林者。以義翻。為相鬪戰時。",
    "T35n1735_057:0938b21": "謂因鬪勝而立城故。表此迴向願。以信解",
    "T35n1735_057:0938b22": "大威力故。廣大智慧無障礙故。令修善根",
    "T35n1735_057:0938b23": "無所不至義同戰時。文中第一依教趣求。",
    "T35n1735_057:0938b24": "言勝光王捨施日光園者。準律。尼之頭陀",
    "T35n1735_057:0938b25": "多在王園。藉外護故。表因實際勝光。令",
    "T35n1735_057:0938b26": "其善根遍法界之園苑故。並皆即智故有",
    "T35n1735_057:0938b27": "光名。第二時善財童子即詣下。見敬諮問",
    "T35n1735_057:0938b28": "中三。先見次敬後問。前中二。初見依。後",
    "T35n1735_057:0938b29": "見正。今初有六。一無漏林樹無漏法行而建",
    "T35n1735_057:0938c01": "立故。文中有八。各有所表思之。二園中復",
    "T35n1735_057:0938c02": "有下明八解泉流。八功德者。謂輕冷濡美",
    "T35n1735_057:0938c03": "淨而不臭。調適無患。三無量寶樹下敷法",
    "T35n1735_057:0938c04": "空座。而隨法嚴異。於中有標列及結可知。",
    "T35n1735_057:0938c05": "四此大園下雜明諸嚴。萬行非一故。五爾時",
    "T35n1735_057:0938c06": "善財下出其所因。六三千下明果用自在。",
    "T35n1735_057:0938c07": "二爾時善財見師子下。明見正報中四。初",
    "T35n1735_057:0938c08": "總明遍坐勝德顯彰。二別明所遍。演法各",
    "T35n1735_057:0938c09": "異。三總結多類聞法發心。四通顯所因釋",
    "T35n1735_057:0938c10": "成自在。今初婆樓那者此云水也。此天",
    "T35n1735_057:0938c11": "能滿人願故。二或見處座下別明所遍中",
    "T35n1735_057:0938c12": "有三十處分三。初十六為八部人非人等。",
    "T35n1735_057:0938c13": "次二為二乘。後十二為菩薩。今初中先有",
    "T35n1735_057:0938c14": "七處為天。一為淨居天。說無盡者。治彼",
    "T35n1735_057:0938c15": "那含求盡身智故。二梵王。普應。但於己眾",
    "T35n1735_057:0938c16": "廣及三千。為說普門則無不應。梵音清妙",
    "T35n1735_057:0938c17": "但是世間。為說法界勝流方為淨妙。三他",
    "T35n1735_057:0938c18": "化天。令得出世淨心超世自在故。四化樂。",
    "T35n1735_057:0938c19": "樂具莊嚴不及善故。五旋歸如來藏心。則",
    "T35n1735_057:0938c20": "真喜足故。六遍嚴法界方盡時分之樂。七",
    "T35n1735_057:0938c21": "釋天。耽欲甚故。次一為龍。龍能通變耀電",
    "T35n1735_057:0938c22": "雨莊嚴故。三夜叉。性好飛空害物故四",
    "T35n1735_057:0938c23": "乾闥婆眾。能奏樂喜樂故。上三亦四王眾意",
    "T35n1735_057:0938c24": "存八部。故闕南西。五修羅。善幻為莊嚴",
    "T35n1735_057:0938c25": "故。六迦樓羅。動海怖龍故。七緊那羅。是",
    "T35n1735_057:0938c26": "歌神。以佛行光明破其著故。又頭有一角",
    "T35n1735_057:0938c27": "亦云疑神。令同佛覺離疑光明故。八摩睺",
    "T35n1735_057:0938c28": "羅伽。多瞋毒故。上來八部。除第一第七及",
    "T35n1735_057:0938c29": "夜叉眾摩睺羅伽。約對治說。餘皆約隨便",
    "T35n1735_057:0939a01": "宜。隨其世能轉入出世故。緊那羅眾通其",
    "T35n1735_057:0939a02": "二義。第十五一座為人。人多行不善行。設",
    "T35n1735_057:0939a03": "行仁義亦非勝故。故令起出世勝行。十六",
    "T35n1735_057:0939a04": "一座為羅剎。則是非人。亦治多殘害故。次",
    "T35n1735_057:0939a05": "二為二乘者。聲聞智劣故。緣覺修福止百劫",
    "T35n1735_057:0939a06": "故。緣起智光未能亡緣故。後十二為菩",
    "T35n1735_057:0939a07": "薩分三。初一為地前。說定慧之光。次十為",
    "T35n1735_057:0939a08": "地上。初發心者。證發心也。發十大願故。五",
    "T35n1735_057:0939a09": "地妙華藏者。華謂十種平等淨心故。晉經",
    "T35n1735_057:0939a10": "云淨心華藏。華藏者。以真俗雙修。於難得",
    "T35n1735_057:0939a11": "勝為因含藏故。餘八可知。後一義當等覺",
    "T35n1735_057:0939a12": "說金剛喻定壞散塵習故。既為等覺而說",
    "T35n1735_057:0939a13": "明此位非小。言迴向者。約寄位耳。他皆",
    "T35n1735_057:0939a14": "倣此。第三善財童子見如是下總結多類聞",
    "T35n1735_057:0939a15": "法發心可知。第四何以故下總顯所因。釋",
    "T35n1735_057:0939a16": "成自在有二。一由能化具般若故。二此日",
    "T35n1735_057:0939a17": "光下由彼所化根已熟故。二時善財童子下",
    "T35n1735_057:0939a18": "設敬。於中三。初覩勝發心。次放光攝受。後",
    "T35n1735_057:0939a19": "正申敬儀。三白言下問法。第三比丘尼言下。",
    "T35n1735_057:0939a20": "授己法界中三。初標名。一切智者同佛智",
    "T35n1735_057:0939a21": "故二善財言下徵釋其體。一念普照故。三善",
    "T35n1735_057:0939a22": "財白言下辨其業用。先問後答。答中二。先",
    "T35n1735_057:0939a23": "明通用。後明智用。前中亦二。先辨用所依。",
    "T35n1735_057:0939a24": "謂由一切智能入王三昧故。王三昧者。智",
    "T35n1735_057:0939a25": "論第八云。一切三昧皆入中故。體即如如。",
    "T35n1735_057:0939a26": "如體本寂真智契此。故名三昧。以一切智",
    "T35n1735_057:0939a27": "言有其二義。一遍知三世一切事故。二對",
    "T35n1735_057:0939a28": "於種智名根本智。知一切事皆一實故。以",
    "T35n1735_057:0939a29": "即權之實智。契即事之實理故。一切三昧",
    "T35n1735_057:0939b01": "皆入其中。又由王三昧體無不遍故。意生",
    "T35n1735_057:0939b02": "身隨類能成。二往十方下辨能依業用可",
    "T35n1735_057:0939b03": "知。二善男子我見下明其智用。又前即差別",
    "T35n1735_057:0939b04": "智用。今即無分別智用故。觸境無取(已下六十八經)",
    "T35n1735_057:0939b05": "第五無盡功德藏迴向。善友名婆須蜜多者。",
    "T35n1735_057:0939b06": "此云世友。亦云天友。隨世人天方便化故。",
    "T35n1735_057:0939b07": "國名險難者。逆行非道下位不能行故。城",
    "T35n1735_057:0939b08": "名寶莊嚴者。逆隨世行能生無盡功德藏",
    "T35n1735_057:0939b09": "故。第一依教趣求中二。先依教成益。謂由",
    "T35n1735_057:0939b10": "聞一切智光故。思修趣入得二種益。一得",
    "T35n1735_057:0939b11": "見實法性益。由前實智故。二得了知下得",
    "T35n1735_057:0939b12": "權智益。由前窮。三世差別智故。二漸次下",
    "T35n1735_057:0939b13": "趣求後位。於中四。一專心尋覓。二城中下",
    "T35n1735_057:0939b14": "淺識致疑。逆行難知故。不自疑者。貪順於",
    "T35n1735_057:0939b15": "悲。障行劣故不同前二。又於前二已調伏",
    "T35n1735_057:0939b16": "故。此中不疑。三其中有人先知下深智讚教。",
    "T35n1735_057:0939b17": "先讚。後善男子婆須下教示所在。市者喧雜。",
    "T35n1735_057:0939b18": "北主於滅。自宅即畢竟空寂。謂在欲行禪。",
    "T35n1735_057:0939b19": "處喧常寂故。在市廛之北等。四時善財下",
    "T35n1735_057:0939b20": "依教往詣。第二見其下見敬諮問。見中先",
    "T35n1735_057:0939b21": "見依報。畢竟空中無德不具故。廣顯其嚴。",
    "T35n1735_057:0939b22": "後爾時下見正報具有主伴德用。二爾時善",
    "T35n1735_057:0939b23": "財前詣下。敬問下知。第三彼即告下授已",
    "T35n1735_057:0939b24": "法界。於中三。先標名。離貪欲際者。凡夫染",
    "T35n1735_057:0939b25": "欲二乘見欲可離。菩薩不斷貪欲而得解",
    "T35n1735_057:0939b26": "脫。智了性空欲即道故。如是染而不染。方",
    "T35n1735_057:0939b27": "為究竟離欲之際。二隨其下顯業用。於中",
    "T35n1735_057:0939b28": "先身同類現。後若有眾生下。以法益生",
    "T35n1735_057:0939b29": "中有十種三昧。皆隨受欲便宜。得斯甚深",
    "T35n1735_057:0939c01": "三昧。思之。三善財白言下得法因緣。先問",
    "T35n1735_057:0939c02": "後答。一寶錢施者有二義。一寶而能捨故",
    "T35n1735_057:0939c03": "得離貪。二一錢雖微。以菩提心故。成斯",
    "T35n1735_057:0939c04": "自在。第六入一切平等善根迴向。善友名鞞",
    "T35n1735_057:0939c05": "瑟胝羅者。此云纏裹。義當包攝。塔中包攝",
    "T35n1735_057:0939c06": "一切佛故。或云攝入。攝諸善根入平等",
    "T35n1735_057:0939c07": "故。城名善度者。無一善根不度到究竟",
    "T35n1735_057:0939c08": "故。常供佛塔者。善根中最故。未詳何緣偏",
    "T35n1735_057:0939c09": "供此塔。有云。以塔中空有栴檀之座。為",
    "T35n1735_057:0939c10": "欲普供無盡佛故。亦是一理。文中第一依",
    "T35n1735_057:0939c11": "教趣求。闕無念法第二詣居士下見敬諮問。",
    "T35n1735_057:0939c12": "第三居士告下正授法界。於中四。一標名。",
    "T35n1735_057:0939c13": "不般涅槃際者。般者入也。窮諸如來不入涅",
    "T35n1735_057:0939c14": "槃之實際故。故出現品云。如實際涅槃如",
    "T35n1735_057:0939c15": "來涅槃亦如是。二善男子我不生心下顯體。",
    "T35n1735_057:0939c16": "謂心契實際知佛常住。三唯除下釋疑。並",
    "T35n1735_057:0939c17": "如出現品辨。楞伽亦云。無有佛涅槃。無有",
    "T35n1735_057:0939c18": "涅槃佛。四我開下顯其業用。於中二。先辨",
    "T35n1735_057:0939c19": "用所依。亦是證前不涅槃義。舉現見故。佛",
    "T35n1735_057:0939c20": "種無盡者。佛種從緣起。佛緣理生。見理湛",
    "T35n1735_057:0939c21": "然故見佛無滅。以佛化身即是常身法身",
    "T35n1735_057:0939c22": "故。後善財白下問答境界。第四謙己推勝",
    "T35n1735_057:0939c23": "推勝中長者。雖知三世不滅。未能一念而",
    "T35n1735_057:0939c24": "知及能所平等。第五於此南下。指示後友",
    "T35n1735_057:0939c25": "中。先長行後偈頌。以大悲菩薩眾尊重故。",
    "T35n1735_057:0939c26": "偏加於頌。言海上有山者。大悲隨順入生",
    "T35n1735_057:0939c27": "死海而住涅槃山故。即南印度之南。第七",
    "T35n1735_057:0939c28": "等隨順一切眾生迴向。善友名觀自在者。三",
    "T35n1735_057:0939c29": "業歸向必六通赴緣。攝利難思名觀自在。",
    "T35n1735_057:0940a01": "由此能遍隨順眾生。在補怛落迦山者。此",
    "T35n1735_057:0940a02": "云小白華樹。山多此樹香氣遠聞聞見。必欣",
    "T35n1735_057:0940a03": "是隨順義。又觀自在者。或云觀世音。梵云",
    "T35n1735_057:0940a04": "婆盧枳底。觀也。濕伐羅。此云自在。若云攝",
    "T35n1735_057:0940a05": "伐多。此云音。然梵本之中自有二種不同。",
    "T35n1735_057:0940a06": "故譯者隨異。而法華觀音品中云。觀其音聲",
    "T35n1735_057:0940a07": "皆得解脫。即觀世音也。若具三業攝化即",
    "T35n1735_057:0940a08": "觀自在故。彼中初語業稱名除七災二身業",
    "T35n1735_057:0940a09": "禮拜滿二願。三意業存念淨三毒。而今多",
    "T35n1735_057:0940a10": "念觀音者。以語業用多故。又人多稱故。今",
    "T35n1735_057:0940a11": "取義圓故云自在。然觀即能觀。通一切觀。",
    "T35n1735_057:0940a12": "世是所觀通一切世。若云音者。亦通所觀。",
    "T35n1735_057:0940a13": "即所救一切機。若云自在。乃屬能化之用。",
    "T35n1735_057:0940a14": "文中但有五段。闕第六禮辭。第一依教趣",
    "T35n1735_057:0940a15": "求。第二見其西面下見敬諮問。先見有三。",
    "T35n1735_057:0940a16": "初見勝依正。在西面者。西方主殺顯悲救",
    "T35n1735_057:0940a17": "故。又令歸向本所事故。二善財見已下彰",
    "T35n1735_057:0940a18": "見之益。以得勝念熏心故。善知識者。則是",
    "T35n1735_057:0940a19": "如來者。引至究竟同於佛故。三爾時觀自",
    "T35n1735_057:0940a20": "在下。友垂讚攝大悲深厚。隨順攝受故。二",
    "T35n1735_057:0940a21": "爾時善財下敬問可知。第三菩薩告言下稱",
    "T35n1735_057:0940a22": "讚授法。先讚後授授中三。初標名。二我以",
    "T35n1735_057:0940a23": "此下總顯體相。亦是釋名。平等教化即是",
    "T35n1735_057:0940a24": "大悲。以同體悲故云平等。相續不斷即是",
    "T35n1735_057:0940a25": "行門。又門即普門。普門示現曲濟無遺故。三",
    "T35n1735_057:0940a26": "善男子我住此下廣顯業用。於中二先約普",
    "T35n1735_057:0940a27": "門以顯業用。後約大悲。前中先總明。以上",
    "T35n1735_057:0940a28": "同如來妙覺真心故。常在一切諸如來所",
    "T35n1735_057:0940a29": "下。與眾生同大悲體故。普現一切眾生之",
    "T35n1735_057:0940b01": "前。普現即普門示現。然大聖久成正覺號",
    "T35n1735_057:0940b02": "正法明。示為菩薩。義言等佛耳。後或以布",
    "T35n1735_057:0940b03": "施下。別明普現之義。有十一句。方法華經",
    "T35n1735_057:0940b04": "三十五應。乍觀似少義取乃多。彼三十五",
    "T35n1735_057:0940b05": "應。但是此中或現色身及說法耳。二善男",
    "T35n1735_057:0940b06": "子我修行下約大悲行以顯業用。救諸怖",
    "T35n1735_057:0940b07": "畏故。於中三。初離世怖有十八種。初三",
    "T35n1735_057:0940b08": "約煩惱即是因怖。餘皆約果。縛殺貪三不",
    "T35n1735_057:0940b09": "活開出。黑闇已下皆五怖中事。上約所離。二",
    "T35n1735_057:0940b10": "復作下即能離因。念即是意。三業皆益故。",
    "T35n1735_057:0940b11": "三我以此下。今進大心方能究竟。離二死",
    "T35n1735_057:0940b12": "怖。第四我唯下謙己推勝。久成正覺尚不",
    "T35n1735_057:0940b13": "失謙。第五爾時東方下指示後友。於中",
    "T35n1735_057:0940b14": "二。初後友入會。從東來者。後位如相智明",
    "T35n1735_057:0940b15": "方證故。名正趣者。正法遍趣化眾生故。",
    "T35n1735_057:0940b16": "以智正趣真如相故。從空來者。智體無依",
    "T35n1735_057:0940b17": "方契如故。智輪圍上者。如依妄惑顯故。",
    "T35n1735_057:0940b18": "足動界者。以定慧足除雜惡故。同前會",
    "T35n1735_057:0940b19": "者。不離隨順眾生得如相故。又以智會",
    "T35n1735_057:0940b20": "悲成無住故。後時觀自在下。前友指示以",
    "T35n1735_057:0940b21": "在此會故闕禮辭。第八正趣菩薩寄真如",
    "T35n1735_057:0940b22": "相迴向。善友文中具六。初二可知。第三正",
    "T35n1735_057:0940b23": "趣菩薩言下授己法界分二。先標名體。十",
    "T35n1735_057:0940b24": "方無際故名普門。一念超多故云速疾。二",
    "T35n1735_057:0940b25": "善財言下顯其業用。於中四。一申問。雖有",
    "T35n1735_057:0940b26": "三問意在速疾。二告言下顯深。三善財下",
    "T35n1735_057:0940b27": "承力請說。四正趣菩薩言下正答前問。於",
    "T35n1735_057:0940b28": "中五。初答得法處。謂從自本智如來藏界。",
    "T35n1735_057:0940b29": "普生萬善本覺而來故。行能速遍知一切法。",
    "T35n1735_057:0940c01": "不離心性萬行頓成。二從彼發下答時久",
    "T35n1735_057:0940c02": "近。三一一念中下答處近遠。以多時發多",
    "T35n1735_057:0940c03": "步則知遠矣。即是速疾。四一一佛剎下顯其",
    "T35n1735_057:0940c04": "成益。五如從東下類顯十力。後三可知。第",
    "T35n1735_057:0940c05": "九無縛無著解脫迴向。善友名大天者。現大",
    "T35n1735_057:0940c06": "身故。無縛無著智淨自在。故名為天。稱理",
    "T35n1735_057:0940c07": "普應故名為大。妙用難測故名為神。在墮",
    "T35n1735_057:0940c08": "羅鉢底城者。此云有門。謂有此無縛等微",
    "T35n1735_057:0940c09": "妙法門。為法師故。初二可知。第三爾時",
    "T35n1735_057:0940c10": "大天下。授己法界中二。先授法方便。後正",
    "T35n1735_057:0940c11": "授所得。今初現相。讚友難遇令欣入故。",
    "T35n1735_057:0940c12": "長舒等者。約事則發心難遇。淨目而觀散",
    "T35n1735_057:0940c13": "華而供故。約表謂展四無礙解手。取所證",
    "T35n1735_057:0940c14": "勝流相應法門。先當自淨以洗身心。後因",
    "T35n1735_057:0940c15": "利他故云華散。亦表四攝遠展攝取四眾",
    "T35n1735_057:0940c16": "故。二我已成下。正授法界中二。先名體。謂",
    "T35n1735_057:0940c17": "以六度大悲。如雲覆潤如網羅攝故。後善",
    "T35n1735_057:0940c18": "財下問答業用。四攝攝生故。先問後答。答",
    "T35n1735_057:0940c19": "中二。先現寶令施教以檀攝。後如我為汝",
    "T35n1735_057:0940c20": "下類餘通教。及利行攝。如是等言亦兼愛",
    "T35n1735_057:0940c21": "語同事。後三段易知。第十入法界無量迴向。",
    "T35n1735_057:0940c22": "善友名安住地神者。地為萬法所依。即所",
    "T35n1735_057:0940c23": "入法界。安住即入義。在菩提場者。所入法",
    "T35n1735_057:0940c24": "界即得菩提之處故。菩提是本。前南有所",
    "T35n1735_057:0940c25": "表。從本之南。今攝末歸本之法界故。不",
    "T35n1735_057:0940c26": "云南矣。又地上證如亦同本故。今迴向終",
    "T35n1735_057:0940c27": "故攝歸此。文亦有六。第一依教趣。求第二",
    "T35n1735_057:0940c28": "百萬地下見敬請。法於中五。初友見稱讚。",
    "T35n1735_057:0940c29": "既云友見則已含見友。二時安住下。嚴",
    "T35n1735_057:0941a01": "處攝生以顯勝德。三時安住告下。許示昔",
    "T35n1735_057:0941a02": "善引其問端。四爾時下設敬陳請。五以足",
    "T35n1735_057:0941a03": "按下正示昔因。第三善男子我得下示己法",
    "T35n1735_057:0941a04": "界。於中四。一標名體用。謂一念之智冥乎",
    "T35n1735_057:0941a05": "法界。則不可壞。此中則無所不生故名為",
    "T35n1735_057:0941a06": "藏。由賢位既滿。總會三賢。為入地之因",
    "T35n1735_057:0941a07": "故。顯善財之福常隨地神之智不壞。是則昔",
    "T35n1735_057:0941a08": "因不失能入證矣。常以此下略明其用。二善",
    "T35n1735_057:0941a09": "男子我憶下別顯業用。由智不壞故常憶",
    "T35n1735_057:0941a10": "等。三乃往古世下顯得法時處。四我於此下",
    "T35n1735_057:0941a11": "總結純熟。後三段可知。十迴向竟。",
    "T35n1735_057:0941a12": "大方廣佛華嚴經疏卷第五十七"
}