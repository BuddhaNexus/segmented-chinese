{
    "T09n0264_007:0190a10": "添品妙法蓮華經卷第七",
    "T09n0264_007:0190a12": "隋天竺三藏闍那崛多共笈多譯",
    "T09n0264_007:0190a13": "◎妙音菩薩品第二十三",
    "T09n0264_007:0190a14": "爾時釋迦牟尼佛，放大人相肉髻光明，及放",
    "T09n0264_007:0190a15": "眉間白毫相光，遍照東方百八萬億那由他",
    "T09n0264_007:0190a16": "恒河沙等諸佛世界。過是數已有世界，名淨",
    "T09n0264_007:0190a17": "光莊嚴，其國有佛，號淨華宿王智如來、應供、",
    "T09n0264_007:0190a18": "正遍知、明行足、善逝、世間解、無上士、調御丈夫、",
    "T09n0264_007:0190a19": "天人師、佛、世尊，為無量無邊菩薩大眾，恭敬",
    "T09n0264_007:0190a20": "圍繞而為說法。釋迦牟尼佛白毫光明，遍照",
    "T09n0264_007:0190a21": "其國。爾時一切淨光莊嚴國中，有一菩薩，",
    "T09n0264_007:0190a22": "名曰妙音，久已殖眾德本，供養親近無量",
    "T09n0264_007:0190a23": "百千萬億諸佛，而悉成就甚深智慧，得妙幢",
    "T09n0264_007:0190a24": "相三昧、法華三昧、淨德三昧、宿王戲三昧、無",
    "T09n0264_007:0190a25": "緣三昧、智印三昧、解一切眾生語言三昧、集",
    "T09n0264_007:0190a26": "一切功德三昧、清淨三昧、神通遊戲三昧、",
    "T09n0264_007:0190a27": "慧炬三昧、莊嚴王三昧、淨光明三昧、淨藏",
    "T09n0264_007:0190a28": "三昧、不共三昧、日旋三昧、得如是等百千萬",
    "T09n0264_007:0190a29": "億恒河沙等諸大三昧。釋迦牟尼佛光照其",
    "T09n0264_007:0190b01": "身，即白淨華宿王智佛言：「世尊！我當往詣",
    "T09n0264_007:0190b02": "娑婆世界，禮拜親近供養釋迦牟尼佛，及見",
    "T09n0264_007:0190b03": "文殊師利法王子菩薩、藥王菩薩、勇施菩薩、",
    "T09n0264_007:0190b04": "宿王華菩薩、上行意菩薩、莊嚴王菩薩、藥",
    "T09n0264_007:0190b05": "上菩薩。」爾時淨華宿王智佛告妙音菩薩：「汝",
    "T09n0264_007:0190b06": "往，莫輕彼國生下劣想。善男子！彼娑婆世界",
    "T09n0264_007:0190b07": "高下不平，土石諸山穢惡充滿，佛身卑小，諸",
    "T09n0264_007:0190b08": "菩薩眾其形亦小，而汝身四萬二千由旬，我",
    "T09n0264_007:0190b09": "身六百八十萬由旬，汝身第一端正，百千萬",
    "T09n0264_007:0190b10": "福光明殊妙，是故汝往莫輕彼國，若佛菩薩",
    "T09n0264_007:0190b11": "及國土生下劣想。」妙音菩薩白其佛言：「世尊！",
    "T09n0264_007:0190b12": "我今詣娑婆世界，皆是如來之力，如來神通",
    "T09n0264_007:0190b13": "遊戲，如來功德智慧莊嚴。」於是妙音菩薩，",
    "T09n0264_007:0190b14": "不起于座，身不動搖而入三昧，以三昧力，於",
    "T09n0264_007:0190b15": "耆闍崛山去法座不遠，化作八萬四千眾寶",
    "T09n0264_007:0190b16": "蓮華，閻浮檀金為莖，白銀為葉，金剛為鬚，",
    "T09n0264_007:0190b17": "甄叔迦寶以為其臺。爾時文殊師利法王子，",
    "T09n0264_007:0190b18": "見是蓮華而白佛言：「世尊！是何因緣先現此",
    "T09n0264_007:0190b19": "瑞，有若干千萬蓮華，閻浮檀金為莖，白銀",
    "T09n0264_007:0190b20": "為葉，金剛為鬚，甄叔迦寶以為其臺。」爾時釋",
    "T09n0264_007:0190b21": "迦牟尼佛告文殊師利：「是妙音菩薩摩訶薩，",
    "T09n0264_007:0190b22": "欲從淨華宿王智佛國，與八萬四千菩薩圍",
    "T09n0264_007:0190b23": "遶，而來至此娑婆世界，供養親近禮拜於我，",
    "T09n0264_007:0190b24": "亦欲供養聽《法華經》。」文殊師利白佛言：「世尊！",
    "T09n0264_007:0190b25": "是菩薩種何善本，修何功德，而能有是大神",
    "T09n0264_007:0190b26": "通力？行何三昧？願為我等說是三昧名字，",
    "T09n0264_007:0190b27": "我等亦欲勤修行之，行此三昧，乃能見是菩",
    "T09n0264_007:0190b28": "薩色相大小威儀進止。惟願世尊，以神通",
    "T09n0264_007:0190b29": "力，彼菩薩來，令我得見。」爾時釋迦牟尼佛告",
    "T09n0264_007:0190c01": "文殊師利：「此久滅度多寶如來，當為汝等",
    "T09n0264_007:0190c02": "而現其相。」時多寶佛告彼菩薩：「善男子！來，",
    "T09n0264_007:0190c03": "文殊師利法王子欲見汝身。」于時妙音菩薩",
    "T09n0264_007:0190c04": "於彼國沒，與八萬四千菩薩俱共發來，所經",
    "T09n0264_007:0190c05": "諸國六種震動，皆悉雨於七寶蓮華，百千天",
    "T09n0264_007:0190c06": "樂不鼓自鳴。是菩薩，目如廣大青蓮華葉，正",
    "T09n0264_007:0190c07": "使和合百千萬月，其面貌端正復過於此；身",
    "T09n0264_007:0190c08": "真金色，無量百千功德莊嚴，威德熾盛光明",
    "T09n0264_007:0190c09": "照曜，諸相具足；如那羅延堅固之身，入",
    "T09n0264_007:0190c10": "七寶臺上昇虛空，去地七多羅樹；諸菩薩眾",
    "T09n0264_007:0190c11": "恭敬圍繞，而來詣此娑婆世界耆闍崛山。到",
    "T09n0264_007:0190c12": "已下七寶臺，以價直百千瓔珞，持至釋迦牟",
    "T09n0264_007:0190c13": "尼佛所，頭面禮足，奉上瓔珞，而白佛言：「世",
    "T09n0264_007:0190c14": "尊！淨華宿王智佛問訊世尊，少病少惱，起居",
    "T09n0264_007:0190c15": "輕利安樂行不？四大調和不？世事可忍不？",
    "T09n0264_007:0190c16": "眾生易度不？無多貪欲、瞋恚、愚癡、嫉妬、慳慢",
    "T09n0264_007:0190c17": "不？無不孝父母、不敬沙門不？無邪見不？無",
    "T09n0264_007:0190c18": "不善心不？攝五情不？世尊！眾生能降伏諸魔",
    "T09n0264_007:0190c19": "怨不？久滅度多寶如來在七寶塔中來聽法",
    "T09n0264_007:0190c20": "不？又問訊多寶如來，安隱少惱堪忍久住不？",
    "T09n0264_007:0190c21": "世尊！我今欲見多寶佛身，惟願世尊，示我",
    "T09n0264_007:0190c22": "令見。」爾時釋迦牟尼佛語多寶佛：「是妙音菩",
    "T09n0264_007:0190c23": "薩欲得相見。」時多寶佛告妙音言：「善哉，善",
    "T09n0264_007:0190c24": "哉！汝能為供養釋迦牟尼佛及聽《法華經》并",
    "T09n0264_007:0190c25": "見文殊師利等故來至此。」爾時華德菩薩白",
    "T09n0264_007:0190c26": "佛言：「世尊！是妙音菩薩種何善根、修何功德，",
    "T09n0264_007:0190c27": "有是神力？」佛告華德菩薩：「過去有佛，名雲",
    "T09n0264_007:0190c28": "雷音王多陀阿伽度、阿羅呵、三藐三佛陀，國",
    "T09n0264_007:0190c29": "名現一切世間，劫名喜見。妙音菩薩於萬",
    "T09n0264_007:0191a01": "二千歲，以十萬種伎樂供養雲雷音王佛，并",
    "T09n0264_007:0191a02": "奉上八萬四千七寶鉢，以是因緣果報，今生",
    "T09n0264_007:0191a03": "淨華宿王智佛所，有是神力。華德！於汝意",
    "T09n0264_007:0191a04": "云何？爾時雲雷音王佛所妙音菩薩伎樂供",
    "T09n0264_007:0191a05": "養奉上寶器者，豈異人乎？今此妙音菩薩摩",
    "T09n0264_007:0191a06": "訶薩是。華德！是妙音菩薩，已曾供養親近",
    "T09n0264_007:0191a07": "無量諸佛，久殖德本，又值恒河沙等百千萬",
    "T09n0264_007:0191a08": "億那由他佛。華德！汝但見妙音菩薩其身在",
    "T09n0264_007:0191a09": "此，而是菩薩現種種身，處處為諸眾生說是",
    "T09n0264_007:0191a10": "經典，或現梵王身、或現帝釋身、或現自在",
    "T09n0264_007:0191a11": "天身、或現大自在天身、或現天大將軍身、或",
    "T09n0264_007:0191a12": "現毘沙門天王身、或現轉輪王身、或現諸",
    "T09n0264_007:0191a13": "小王身、或現長者身、或現居士身、或現宰",
    "T09n0264_007:0191a14": "官身、或現婆羅門身、或現比丘、比丘尼、優婆",
    "T09n0264_007:0191a15": "塞、優婆夷身、或現長者、居士、婦女身、或現",
    "T09n0264_007:0191a16": "宰官婦女身、或現婆羅門婦女身、或現童男",
    "T09n0264_007:0191a17": "童女身、或現天、龍、夜叉、乾闥婆、阿脩羅、迦樓",
    "T09n0264_007:0191a18": "羅、緊那羅、摩睺羅伽、人非人等身、而說是經。",
    "T09n0264_007:0191a19": "諸有地獄、餓鬼、畜生及眾難處皆能救濟，乃",
    "T09n0264_007:0191a20": "至於王後宮變為女身，而說是經。華德！是",
    "T09n0264_007:0191a21": "妙音菩薩，能救護娑婆世界諸眾生者。是妙",
    "T09n0264_007:0191a22": "音菩薩，如是種種變化現身，在此娑婆國土，",
    "T09n0264_007:0191a23": "為諸眾生說是經典，於神通變化智慧，無所",
    "T09n0264_007:0191a24": "損減。是菩薩，以若干智慧明照娑婆世界，",
    "T09n0264_007:0191a25": "令一切眾生各得所知，於十方恒河沙世界",
    "T09n0264_007:0191a26": "中，亦復如是，若應以聲聞形得度者，現聲",
    "T09n0264_007:0191a27": "聞形而為說法；應以辟支佛形得度者，現辟",
    "T09n0264_007:0191a28": "支佛形而為說法；應以菩薩形得度者，現菩",
    "T09n0264_007:0191a29": "薩形而為說法；應以佛形得度者，即現佛形",
    "T09n0264_007:0191b01": "而為說法；如是種種隨所應度者，而為現形。",
    "T09n0264_007:0191b02": "乃至應以滅度而得度者，示現滅度。華德！",
    "T09n0264_007:0191b03": "妙音菩薩摩訶薩，成就大神通智慧之力，其",
    "T09n0264_007:0191b04": "事如是。」爾時華德菩薩白佛言：「世尊！是妙",
    "T09n0264_007:0191b05": "音菩薩深種善根。世尊！是菩薩住何三昧，",
    "T09n0264_007:0191b06": "而能如是在所變現度脫眾生？」佛告華德菩",
    "T09n0264_007:0191b07": "薩：「善男子！其三昧，名現一切色身；妙音菩薩",
    "T09n0264_007:0191b08": "住是三昧中，能如是饒益無量眾生。」說是",
    "T09n0264_007:0191b09": "〈妙音菩薩品〉時，與妙音菩薩俱來者八萬四",
    "T09n0264_007:0191b10": "千人，皆得現一切色身三昧，此娑婆世界",
    "T09n0264_007:0191b11": "無量菩薩，亦得是三昧及陀羅尼。爾時妙音",
    "T09n0264_007:0191b12": "菩薩摩訶薩，供養釋迦牟尼佛及多寶佛塔",
    "T09n0264_007:0191b13": "已，還歸本土，所經諸國六種震動雨寶蓮",
    "T09n0264_007:0191b14": "華，作百千萬億種種伎樂。既到本國，與八萬",
    "T09n0264_007:0191b15": "四千菩薩圍遶，至淨華宿王智佛所白佛言：",
    "T09n0264_007:0191b16": "「世尊！我到娑婆世界饒益眾生，見釋迦牟",
    "T09n0264_007:0191b17": "尼佛及見多寶佛塔，禮拜供養；又見文殊師",
    "T09n0264_007:0191b18": "利法王子，及見藥王菩薩、得勤精進力菩薩、",
    "T09n0264_007:0191b19": "勇施菩薩等，亦令是八萬四千菩薩得現一",
    "T09n0264_007:0191b20": "切色身三昧。」說是〈妙音菩薩來往品〉時，四萬",
    "T09n0264_007:0191b21": "二千天子得無生法忍，華德菩薩得法華三",
    "T09n0264_007:0191b22": "昧。◎",
    "T09n0264_007:0191b23": "◎添品妙法蓮華經觀世音菩薩普門品",
    "T09n0264_007:0191b24": "第二十四",
    "T09n0264_007:0191b25": "爾時無盡意菩薩，即從座起，偏袒右肩，合掌",
    "T09n0264_007:0191b26": "向佛，而作是言：「世尊！觀世音菩薩，以何因",
    "T09n0264_007:0191b27": "緣名觀世音？」佛告無盡意菩薩：「善男子！若",
    "T09n0264_007:0191b28": "有無量百千萬億眾生，受諸苦惱，聞是觀世",
    "T09n0264_007:0191b29": "音菩薩，一心稱名觀世音菩薩，即時觀其音",
    "T09n0264_007:0191c01": "聲皆得解脫。",
    "T09n0264_007:0191c02": "「若有持是觀世音菩薩名者，設入大火火不",
    "T09n0264_007:0191c03": "能燒，由是菩薩威神力故。「若為大水所漂，",
    "T09n0264_007:0191c04": "稱其名號即得淺處。「若有百千萬億眾生，為",
    "T09n0264_007:0191c05": "求金、銀、琉璃、車璩、馬瑙、珊瑚、琥珀、真珠等寶，",
    "T09n0264_007:0191c06": "入於大海，假使黑風吹其船舫，飄墮羅剎",
    "T09n0264_007:0191c07": "鬼國，其中若有乃至一人稱觀世音菩薩名",
    "T09n0264_007:0191c08": "者，是諸人等皆得解脫羅剎之難，以是因緣",
    "T09n0264_007:0191c09": "名觀世音。",
    "T09n0264_007:0191c10": "「若復有人臨當被害，稱觀世音菩薩名者，彼",
    "T09n0264_007:0191c11": "所執刀杖，尋段段壞而得解脫。「若三千大",
    "T09n0264_007:0191c12": "千國土滿中夜叉羅剎，欲來惱人，聞其稱觀",
    "T09n0264_007:0191c13": "世音菩薩名者，是諸惡鬼尚不能以惡眼視",
    "T09n0264_007:0191c14": "之，況復加害。",
    "T09n0264_007:0191c15": "「設復有人，若有罪、若無罪，杻械枷鎖撿繫其",
    "T09n0264_007:0191c16": "身，稱觀世音菩薩名者，皆悉斷壞即得解脫。",
    "T09n0264_007:0191c17": "「若三千大千國土滿中怨賊，有一商主將諸",
    "T09n0264_007:0191c18": "商人，齎持重寶經過險路，其中一人作是唱",
    "T09n0264_007:0191c19": "言：『諸善男子勿得恐怖，汝等應當一心稱觀",
    "T09n0264_007:0191c20": "世音菩薩名號，是菩薩能以無畏施於眾生，",
    "T09n0264_007:0191c21": "汝等若稱名者，於此怨賊當得解脫。』眾商人",
    "T09n0264_007:0191c22": "聞俱發聲言：『南無觀世音菩薩！』稱其名故即",
    "T09n0264_007:0191c23": "得解脫。「無盡意！觀世音菩薩摩訶薩，威神",
    "T09n0264_007:0191c24": "之力巍巍如是。「若有眾生，多於婬欲，常念",
    "T09n0264_007:0191c25": "恭敬觀世音菩薩，便得離欲。若多瞋恚，常念",
    "T09n0264_007:0191c26": "恭敬觀世音菩薩，便得離瞋。若多愚癡，常念",
    "T09n0264_007:0191c27": "恭敬觀世音菩薩，便得離癡。無盡意！觀世",
    "T09n0264_007:0191c28": "音菩薩，有如是等大威神力，多所饒益，是",
    "T09n0264_007:0191c29": "故眾生常應心念。「若有女人，設欲求男，禮",
    "T09n0264_007:0192a01": "拜恭敬觀世音菩薩，便生福德智慧之男；設",
    "T09n0264_007:0192a02": "欲求女，便生端正有相之女，宿殖德本眾人",
    "T09n0264_007:0192a03": "愛敬。「無盡意！觀世音菩薩有如是力，若有眾",
    "T09n0264_007:0192a04": "生，恭敬禮拜觀世音菩薩，福不唐捐；是故眾",
    "T09n0264_007:0192a05": "生，皆應受持觀世音菩薩名號。「無盡意！若",
    "T09n0264_007:0192a06": "有人受持六十二億恒河沙菩薩名字，復盡",
    "T09n0264_007:0192a07": "形供養飲食、衣服、臥具、醫藥，於汝意云何？是",
    "T09n0264_007:0192a08": "善男子善女人，功德多不？」無盡意言：「甚多！",
    "T09n0264_007:0192a09": "世尊！」佛言：「若復有人，受持觀世音菩薩名號，",
    "T09n0264_007:0192a10": "乃至一時禮拜供養，是二人福正等無異，",
    "T09n0264_007:0192a11": "於百千萬億劫不可窮盡。無盡意！受持觀世",
    "T09n0264_007:0192a12": "音菩薩名號，得如是無量無邊福德之利。」無",
    "T09n0264_007:0192a13": "盡意菩薩白佛言：「世尊！觀世音菩薩，云何遊",
    "T09n0264_007:0192a14": "此娑婆世界？云何而為眾生說法？方便之力",
    "T09n0264_007:0192a15": "其事云何？」佛告無盡意菩薩：「善男子！若有",
    "T09n0264_007:0192a16": "國土眾生應以佛身得度者，觀世音菩薩，",
    "T09n0264_007:0192a17": "即現佛身而為說法。應以辟支佛身得度者，",
    "T09n0264_007:0192a18": "即現辟支佛身而為說法。應以聲聞身得度",
    "T09n0264_007:0192a19": "者，即現聲聞身而為說法。應以梵王身得度",
    "T09n0264_007:0192a20": "者，即現梵王身而為說法。應以帝釋身得度",
    "T09n0264_007:0192a21": "者，即現帝釋身而為說法。應以自在天身得",
    "T09n0264_007:0192a22": "度者，即現自在天身而為說法。應以大自",
    "T09n0264_007:0192a23": "在天身得度者，即現大自在天身而為說法。",
    "T09n0264_007:0192a24": "應以天大將軍身得度者，即現天大將軍身",
    "T09n0264_007:0192a25": "而為說法。應以毘沙門身得度者，即現毘沙",
    "T09n0264_007:0192a26": "門身而為說法。應以小王身得度者，即現小",
    "T09n0264_007:0192a27": "王身而為說法。應以長者身得度者，即現長",
    "T09n0264_007:0192a28": "者身而為說法。應以居士身得度者，即現居",
    "T09n0264_007:0192a29": "士身而為說法。應以宰官身得度者，即現宰",
    "T09n0264_007:0192b01": "官身而為說法。應以婆羅門身得度者，即現",
    "T09n0264_007:0192b02": "婆羅門身而為說法。應以比丘、比丘尼、優婆",
    "T09n0264_007:0192b03": "塞、優婆夷身得度者，即現比丘、比丘尼、優婆",
    "T09n0264_007:0192b04": "塞、優婆夷身而為說法。應以長者、居士、宰官、",
    "T09n0264_007:0192b05": "婆羅門、婦女身得度者，即現婦女身而為說",
    "T09n0264_007:0192b06": "法。應以童男、童女身得度者，即現童男、童",
    "T09n0264_007:0192b07": "女身而為說法。應以天、龍、夜叉、乾闥婆、阿修",
    "T09n0264_007:0192b08": "羅、迦樓羅、緊那羅、摩睺羅伽、人非人等身得度",
    "T09n0264_007:0192b09": "者，即皆現之而為說法。應以執金剛神得度",
    "T09n0264_007:0192b10": "者，即現執金剛神而為說法。「無盡意！觀世",
    "T09n0264_007:0192b11": "音菩薩，成就如是功德，以種種形遊諸國土，",
    "T09n0264_007:0192b12": "度脫眾生；是故汝等，應當一心供養觀世音",
    "T09n0264_007:0192b13": "菩薩。是觀世音菩薩摩訶薩，於怖畏急難之",
    "T09n0264_007:0192b14": "中，能施無畏，是故此娑婆世界，皆號之為施",
    "T09n0264_007:0192b15": "無畏者。」無盡意菩薩白佛言：「世尊！我今當供",
    "T09n0264_007:0192b16": "養觀世音菩薩。」即解頸眾寶珠瓔珞價直百",
    "T09n0264_007:0192b17": "千兩金，而以與之，作是言：「仁者！受此法施",
    "T09n0264_007:0192b18": "珍寶瓔珞。」時觀世音菩薩不肯受之。無盡意",
    "T09n0264_007:0192b19": "復白觀世音菩薩言：「仁者！愍我等故受此瓔",
    "T09n0264_007:0192b20": "珞。」爾時佛告觀世音菩薩：「當愍此無盡意菩",
    "T09n0264_007:0192b21": "薩及四眾、天、龍、夜叉、乾闥婆、阿修羅、迦樓羅、",
    "T09n0264_007:0192b22": "緊那羅、摩睺羅伽、人非人等故、受是瓔珞。」即",
    "T09n0264_007:0192b23": "時觀世音菩薩，愍諸四眾及於天、龍、人非人",
    "T09n0264_007:0192b24": "等故，受其瓔珞，分作二分，一分奉釋迦",
    "T09n0264_007:0192b25": "牟尼佛，一分奉多寶佛塔。「無盡意！觀世音",
    "T09n0264_007:0192b26": "菩薩，有如是自在神力，遊於娑婆世界。」",
    "T09n0264_007:0192b27": "爾時莊嚴幢菩薩問無盡意菩薩言：「佛子！以",
    "T09n0264_007:0192b28": "何因緣名觀世音？」無盡意菩薩即便遍觀觀",
    "T09n0264_007:0192b29": "世音菩薩過去願海，告莊嚴幢菩薩言：「佛子！",
    "T09n0264_007:0192c01": "諦聽觀世音菩薩所行之行。」爾時無盡意菩",
    "T09n0264_007:0192c02": "薩即說偈言：",
    "T09n0264_007:0192c03": "「世尊妙相具，　　我今重問彼；",
    "T09n0264_007:0192c04": "　佛子何因緣，　　名為觀世音？",
    "T09n0264_007:0192c05": "　具足妙相尊，　　偈答無盡意。",
    "T09n0264_007:0192c06": "　汝聽觀音行，　　善應諸方所，",
    "T09n0264_007:0192c07": "　弘誓深如海，　　歷劫不思議，",
    "T09n0264_007:0192c08": "　侍多千億佛，　　發大清淨願。",
    "T09n0264_007:0192c09": "　我為汝略說，　　聞名及見身，",
    "T09n0264_007:0192c10": "　心念不空過，　　能滅諸有苦。",
    "T09n0264_007:0192c11": "　假使興害意，　　推落大火坑；",
    "T09n0264_007:0192c12": "　念彼觀音力，　　火坑變成池。",
    "T09n0264_007:0192c13": "　或漂流巨海，　　魚龍諸鬼難；",
    "T09n0264_007:0192c14": "　念彼觀音力，　　波浪不能沒。",
    "T09n0264_007:0192c15": "　或在須彌峯，　　為人所推墮；",
    "T09n0264_007:0192c16": "　念彼觀音力，　　如日虛空住。",
    "T09n0264_007:0192c17": "　或被惡人逐，　　墮落金剛山；",
    "T09n0264_007:0192c18": "　念彼觀音力，　　不能損一毛。",
    "T09n0264_007:0192c19": "　或值怨賊繞，　　各執刀加害；",
    "T09n0264_007:0192c20": "　念彼觀音力，　　咸即起慈心。",
    "T09n0264_007:0192c21": "　或遭王難苦，　　臨刑欲壽終；",
    "T09n0264_007:0192c22": "　念彼觀音力，　　刀尋段段壞。",
    "T09n0264_007:0192c23": "　或囚禁枷鎖，　　手足被杻械；",
    "T09n0264_007:0192c24": "　念彼觀音力，　　釋然得解脫。",
    "T09n0264_007:0192c25": "　呪咀諸毒藥，　　所欲害身者；",
    "T09n0264_007:0192c26": "　念彼觀音力，　　彼即轉迴去。",
    "T09n0264_007:0192c27": "　或遇惡羅剎，　　毒龍諸鬼等；",
    "T09n0264_007:0192c28": "　念彼觀音力，　　時悉不敢害。",
    "T09n0264_007:0192c29": "　若惡獸圍遶，　　利牙爪可怖；",
    "T09n0264_007:0193a01": "　念彼觀音力，　　疾走無邊方。",
    "T09n0264_007:0193a02": "　蚖蛇及蝮蠍，　　氣毒烟火燃；",
    "T09n0264_007:0193a03": "　念彼觀音力，　　尋聲自迴去。",
    "T09n0264_007:0193a04": "　雲雷鼓掣電，　　降雹澍大雨；",
    "T09n0264_007:0193a05": "　念彼觀音力，　　應時得消散。",
    "T09n0264_007:0193a06": "　眾生被困厄，　　無量苦逼身；",
    "T09n0264_007:0193a07": "　觀音妙智力，　　能救世間苦。",
    "T09n0264_007:0193a08": "　具足神通力，　　廣修智方便，",
    "T09n0264_007:0193a09": "　十方諸國土，　　無剎不現身。",
    "T09n0264_007:0193a10": "　種種諸惡趣，　　地獄鬼畜生；",
    "T09n0264_007:0193a11": "　生老病死苦，　　以漸悉令滅。",
    "T09n0264_007:0193a12": "　真觀清淨觀，　　廣大智慧觀；",
    "T09n0264_007:0193a13": "　悲觀及慈觀，　　常願常瞻仰。",
    "T09n0264_007:0193a14": "　無垢清淨光，　　慧日破諸闇；",
    "T09n0264_007:0193a15": "　能伏災風火，　　普明照世間。",
    "T09n0264_007:0193a16": "　悲體戒雷震，　　慈意妙大雲；",
    "T09n0264_007:0193a17": "　澍甘露法雨，　　滅除煩惱焰。",
    "T09n0264_007:0193a18": "　諍訟經官處，　　怖畏軍陣中；",
    "T09n0264_007:0193a19": "　念彼觀音力，　　眾怨悉退散。",
    "T09n0264_007:0193a20": "　妙音觀世音，　　梵音海潮音，",
    "T09n0264_007:0193a21": "　勝彼世間音，　　是故須常念。",
    "T09n0264_007:0193a22": "　念念勿生疑，　　觀世音淨聖；",
    "T09n0264_007:0193a23": "　於苦惱死厄，　　能為作依怙。",
    "T09n0264_007:0193a24": "　具一切功德，　　慈眼視眾生；",
    "T09n0264_007:0193a25": "　福聚海無量，　　是故應頂禮。」",
    "T09n0264_007:0193a26": "爾時持地菩薩即從座起，前白佛言：「世尊！若",
    "T09n0264_007:0193a27": "有眾生，聞是〈觀世音菩薩品〉自在之業普門",
    "T09n0264_007:0193a28": "示現神通力者，當知是人功德不少。」佛說是",
    "T09n0264_007:0193a29": "〈普門品〉時，眾中八萬四千眾生，皆發無等等",
    "T09n0264_007:0193b01": "阿耨多羅三藐三菩提心。",
    "T09n0264_007:0193b02": "添品妙法蓮華經妙莊嚴王本事品",
    "T09n0264_007:0193b03": "第二十五",
    "T09n0264_007:0193b04": "爾時佛告諸大眾：「乃往古世，過無量無邊不",
    "T09n0264_007:0193b05": "可思議阿僧祇劫，有佛，名雲雷音宿王華智",
    "T09n0264_007:0193b06": "多陀阿伽度、阿羅訶、三藐三佛陀，國名光明",
    "T09n0264_007:0193b07": "莊嚴，劫名喜見。彼佛法中有王，名妙莊嚴，",
    "T09n0264_007:0193b08": "其王夫人，名曰淨德，有二子：一名淨藏，二名",
    "T09n0264_007:0193b09": "淨眼。是二子，有大神力福德智慧，久修菩薩",
    "T09n0264_007:0193b10": "所行之道，所謂檀波羅蜜、尸羅波羅蜜、羼",
    "T09n0264_007:0193b11": "提波羅蜜、毘梨耶波羅蜜、禪波羅蜜、般若波",
    "T09n0264_007:0193b12": "羅蜜、方便波羅蜜，慈、悲、喜、捨，乃至三十",
    "T09n0264_007:0193b13": "七助道法，皆悉明了通達。又得菩薩淨三昧、",
    "T09n0264_007:0193b14": "日星宿三昧、淨光三昧、淨色三昧、淨照明三",
    "T09n0264_007:0193b15": "昧、長莊嚴三昧、大威德藏三昧，於此三昧亦",
    "T09n0264_007:0193b16": "悉通達。「爾時彼佛欲引導妙莊嚴王，及愍",
    "T09n0264_007:0193b17": "念眾生故，說是《法華經》。「時淨藏淨眼二子，",
    "T09n0264_007:0193b18": "到其母所，合十指爪掌，白言：『願母往詣雲雷",
    "T09n0264_007:0193b19": "音宿王華智佛所，我等亦當侍從親覲供養",
    "T09n0264_007:0193b20": "禮拜。所以者何？此佛於一切天人眾中，說《法",
    "T09n0264_007:0193b21": "華經》，宜應聽受。』「母告子言：『汝父信受外道，",
    "T09n0264_007:0193b22": "深著婆羅門法，汝等應往白父，與共俱去。』「淨",
    "T09n0264_007:0193b23": "藏、淨眼合十指爪掌，白母：『我等是法王子，而",
    "T09n0264_007:0193b24": "生此邪見家。』「母告子言：『汝等當憂念汝父",
    "T09n0264_007:0193b25": "為現神變，若得見者心必清淨，或聽我等",
    "T09n0264_007:0193b26": "往至佛所。』「於是二子，念其父故，踊在虛空",
    "T09n0264_007:0193b27": "高七多羅樹，現種種神變，於虛空中行、住、",
    "T09n0264_007:0193b28": "坐、臥，身上出水身下出火，身下出水身上",
    "T09n0264_007:0193b29": "出火；或現大身滿虛空中，而復現小，小復",
    "T09n0264_007:0193c01": "現大；於空中滅，忽然在地；入地如水履水",
    "T09n0264_007:0193c02": "如地，現如是等種種神變，令其父王心淨",
    "T09n0264_007:0193c03": "信解。「時父見子神力如是，心大歡喜得未曾",
    "T09n0264_007:0193c04": "有，合掌向子言：『汝等師為是誰？誰之弟子？』",
    "T09n0264_007:0193c05": "「二子白言：『大王！彼雲雷音宿王華智佛，今在",
    "T09n0264_007:0193c06": "七寶菩提樹下法座上坐，於一切世間天人",
    "T09n0264_007:0193c07": "眾中，廣說《法華經》，是我等師，我是弟子。』",
    "T09n0264_007:0193c08": "「父語子言：『我今亦欲見汝等師，可共俱往。』",
    "T09n0264_007:0193c09": "「於是二子從空中下，到其母所，合掌白母：『父",
    "T09n0264_007:0193c10": "王今已信解，堪任發阿耨多羅三藐三菩提",
    "T09n0264_007:0193c11": "心，我等為父已作佛事，願母見聽於彼佛所",
    "T09n0264_007:0193c12": "出家修道。』爾時二子，欲重宣其意，以偈白",
    "T09n0264_007:0193c13": "母：",
    "T09n0264_007:0193c14": "「『願母放我等，　　出家作沙門；",
    "T09n0264_007:0193c15": "　　諸佛甚難值，　　我等隨佛學。",
    "T09n0264_007:0193c16": "　　如優曇波羅，　　值佛復難是；",
    "T09n0264_007:0193c17": "　　脫諸難亦難，　　願聽我出家。』",
    "T09n0264_007:0193c18": "「母即告言：『聽汝出家。所以者何？佛難值故。』「於",
    "T09n0264_007:0193c19": "是二子白父母言：『善哉父母！願時往詣雲雷",
    "T09n0264_007:0193c20": "音宿王華智佛所親覲供養。所以者何？佛難",
    "T09n0264_007:0193c21": "得值，如優曇波羅華；又如一眼之龜值浮",
    "T09n0264_007:0193c22": "木孔，而我等宿福深厚生值佛法。是故父母，",
    "T09n0264_007:0193c23": "當聽我等令得出家。所以者何？諸佛難值時",
    "T09n0264_007:0193c24": "亦難遇。』「彼時妙莊嚴王，後宮八萬四千人，",
    "T09n0264_007:0193c25": "悉皆堪任受持是《法華經》。淨眼菩薩，於法",
    "T09n0264_007:0193c26": "華三昧久已通達。淨藏菩薩，已於無量百千",
    "T09n0264_007:0193c27": "萬億劫通達離諸惡趣三昧，欲令一切眾生",
    "T09n0264_007:0193c28": "離諸惡趣故。其王夫人，得諸佛集三昧，能",
    "T09n0264_007:0193c29": "知諸佛祕密之藏，二子如是以方便力善化",
    "T09n0264_007:0194a01": "其父，令心信解好樂佛法。「於是妙莊嚴王，與",
    "T09n0264_007:0194a02": "群臣眷屬俱，淨德夫人與後宮婇女眷屬俱，",
    "T09n0264_007:0194a03": "其王二子與四萬二千人俱，一時共詣佛所，",
    "T09n0264_007:0194a04": "到已頭面禮足，繞佛三匝却住一面。爾時彼",
    "T09n0264_007:0194a05": "佛，為王說法示教利喜，王大歡悅。爾時妙莊",
    "T09n0264_007:0194a06": "嚴王及其夫人，解頸真珠瓔珞價直百千，",
    "T09n0264_007:0194a07": "以散佛上，於虛空中化成四柱寶臺，臺中有",
    "T09n0264_007:0194a08": "大寶床，敷百千萬天衣，其上有佛結跏趺",
    "T09n0264_007:0194a09": "坐，放大光明。",
    "T09n0264_007:0194a10": "「爾時妙莊嚴王作是念：『佛身希有端嚴殊特，",
    "T09n0264_007:0194a11": "成就第一微妙之色。』「時雲雷音宿王華智佛",
    "T09n0264_007:0194a12": "告四眾言：『汝等見是妙莊嚴王於我前合掌",
    "T09n0264_007:0194a13": "立不？此王於我法中作比丘，精勤修習助",
    "T09n0264_007:0194a14": "佛道法，當得作佛，號娑羅樹王，國名大光，",
    "T09n0264_007:0194a15": "劫名大高王。其娑羅樹王佛，有無量菩薩眾",
    "T09n0264_007:0194a16": "及無量聲聞，其國平正，功德如是。』其王即",
    "T09n0264_007:0194a17": "時以國付弟，與夫人二子并諸眷屬，於佛",
    "T09n0264_007:0194a18": "法中出家修道。「王出家已，於八萬四千歲常",
    "T09n0264_007:0194a19": "勤精進，修行《妙法華經》，過是已後，得一切",
    "T09n0264_007:0194a20": "淨功德莊嚴三昧。即昇虛空高七多羅樹，而",
    "T09n0264_007:0194a21": "白佛言：『世尊！此我二子已作佛事，以神通變",
    "T09n0264_007:0194a22": "化轉我邪心，令得安住於佛法中得見世尊。",
    "T09n0264_007:0194a23": "此二子者是我善知識，為欲發起宿世善根",
    "T09n0264_007:0194a24": "饒益我故，來生我家。』「爾時雲雷音宿王華智",
    "T09n0264_007:0194a25": "佛告妙莊嚴王言：『如是，如是！如汝所言。若善",
    "T09n0264_007:0194a26": "男子、善女人，種善根故，世世得善知識，其",
    "T09n0264_007:0194a27": "善知識，能作佛事示教利喜，令入阿耨多羅",
    "T09n0264_007:0194a28": "三藐三菩提。大王當知！善知識者是大因緣，",
    "T09n0264_007:0194a29": "所謂化導令得見佛，發阿耨多羅三藐三菩",
    "T09n0264_007:0194b01": "提心。大王！汝見此二子不？此二子已曾供養",
    "T09n0264_007:0194b02": "六十五百千萬億那由他恒河沙諸佛親見",
    "T09n0264_007:0194b03": "恭敬，於諸佛所受持《法華經》，愍念邪見眾",
    "T09n0264_007:0194b04": "生，令住正見。』「妙莊嚴王，即從虛空中下，而白",
    "T09n0264_007:0194b05": "佛言：『世尊！如來甚希有，以功德智慧故，頂上",
    "T09n0264_007:0194b06": "肉髻光明顯照，其眼長廣而紺青色，眉間毫",
    "T09n0264_007:0194b07": "相白如珂月，齒白齊密常有光明，脣色赤好",
    "T09n0264_007:0194b08": "如頻婆果。』爾時妙莊嚴王，讚歎佛如是等無",
    "T09n0264_007:0194b09": "量百千萬億功德已，於如來前，一心合掌復",
    "T09n0264_007:0194b10": "白佛言：『世尊！未曾有也，如來之法具足成就，",
    "T09n0264_007:0194b11": "不可思議微妙功德，教戒所行安隱快善。我",
    "T09n0264_007:0194b12": "從今日，不復自隨心行，不生邪見、憍慢、瞋恚",
    "T09n0264_007:0194b13": "諸惡之心。』說是語已禮佛而出。」佛告大眾：「於",
    "T09n0264_007:0194b14": "意云何？妙莊嚴王，豈異人乎？今華德菩薩是。",
    "T09n0264_007:0194b15": "其淨德夫人，今佛前光照莊嚴相菩薩是，哀",
    "T09n0264_007:0194b16": "愍妙莊嚴王及諸眷屬故於彼中生。其二子",
    "T09n0264_007:0194b17": "者，今藥王菩薩、藥上菩薩是。是藥王、藥上",
    "T09n0264_007:0194b18": "菩薩，成就如此諸大功德，已於無量百千萬",
    "T09n0264_007:0194b19": "億諸佛所殖眾德本，成就不可思議諸善功",
    "T09n0264_007:0194b20": "德。若有人識是二菩薩名字者，一切世間諸",
    "T09n0264_007:0194b21": "天人民，亦應禮拜。」佛說是〈妙莊嚴王本事品〉",
    "T09n0264_007:0194b22": "時，八萬四千人遠塵離垢，於諸法中得法眼",
    "T09n0264_007:0194b23": "淨。",
    "T09n0264_007:0194b24": "添品妙法蓮華經普賢菩薩勸發品",
    "T09n0264_007:0194b25": "第二十六",
    "T09n0264_007:0194b26": "爾時普賢菩薩，以自在神通威德名聞，與大",
    "T09n0264_007:0194b27": "菩薩無量無邊不可稱數，從東方來，所經諸",
    "T09n0264_007:0194b28": "國普皆震動，雨寶蓮華，作無量百千萬億",
    "T09n0264_007:0194b29": "種種伎樂；又與無數諸天、龍、夜叉、乾闥婆、阿",
    "T09n0264_007:0194c01": "修羅、迦樓羅、緊那羅、摩睺羅伽、人非人等大眾",
    "T09n0264_007:0194c02": "圍遶，各現威德神通之力，到娑婆世界耆",
    "T09n0264_007:0194c03": "闍崛山中，頭面禮釋迦牟尼佛，右繞七匝白",
    "T09n0264_007:0194c04": "佛言：「世尊！我於寶威德上王佛國，遙聞此娑",
    "T09n0264_007:0194c05": "婆世界說《法華經》，與無量無邊百千萬億諸",
    "T09n0264_007:0194c06": "菩薩眾共來聽受。唯願世尊，當為說之，若",
    "T09n0264_007:0194c07": "善男子善女人，於如來滅後，云何能得是《法",
    "T09n0264_007:0194c08": "華經》？」佛告普賢菩薩：「若善男子、善女人，",
    "T09n0264_007:0194c09": "成就四法，於如來滅後當得是《法華經》：一者、",
    "T09n0264_007:0194c10": "為諸佛護念，二者、殖諸德本，三者、入正",
    "T09n0264_007:0194c11": "定聚，四者、發救一切眾生之心。善男子善女",
    "T09n0264_007:0194c12": "人，如是成就四法，於如來滅後必得是經。」爾",
    "T09n0264_007:0194c13": "時普賢菩薩白佛言：「世尊！於後五百歲濁惡",
    "T09n0264_007:0194c14": "世中，其有受持是經典者，我當守護除其",
    "T09n0264_007:0194c15": "衰患令得安隱，使無伺求得其便者，若魔、若",
    "T09n0264_007:0194c16": "魔子，若魔女、若魔民，若為魔所著者，若夜叉、",
    "T09n0264_007:0194c17": "若羅剎，若鳩槃荼、若毘舍闍，若吉遮、若富",
    "T09n0264_007:0194c18": "單那，若韋陀羅等諸惱人者，皆不得便。是",
    "T09n0264_007:0194c19": "人若行、若立讀誦此經，我爾時乘六牙白象",
    "T09n0264_007:0194c20": "王，與大菩薩眾俱詣其所而自現身，供養",
    "T09n0264_007:0194c21": "守護安慰其心，亦為供養《法華經》故。是人若",
    "T09n0264_007:0194c22": "坐思惟此經，爾時我復乘白象王，現其人前。",
    "T09n0264_007:0194c23": "其人若於此《法華經》，有所忘失一句一偈，",
    "T09n0264_007:0194c24": "我當教之與共讀誦，還令通利。爾時受持讀",
    "T09n0264_007:0194c25": "誦《法華經》者，得見我身，甚大歡喜轉復精進，",
    "T09n0264_007:0194c26": "以見我故，即得三昧及陀羅尼，名為旋陀羅",
    "T09n0264_007:0194c27": "尼、百千萬億旋陀羅尼、法音方便陀羅尼，得",
    "T09n0264_007:0194c28": "如是等陀羅尼。世尊！若後世後五百歲濁惡",
    "T09n0264_007:0194c29": "世中，比丘、比丘尼、優婆塞、優婆夷，求索者、",
    "T09n0264_007:0195a01": "受持者、讀誦者、書寫者、欲修習是《法華經》",
    "T09n0264_007:0195a02": "者，於三七日中應一心精進，滿三七日已，",
    "T09n0264_007:0195a03": "我當乘六牙白象，與無量菩薩而自圍遶，以",
    "T09n0264_007:0195a04": "一切眾生所憙見身現其人前，而為說法示",
    "T09n0264_007:0195a05": "教利喜。亦復與其陀羅尼呪，得是陀羅尼故，",
    "T09n0264_007:0195a06": "無有非人能破壞者，亦不為女人之所惑亂，",
    "T09n0264_007:0195a07": "我身亦自常護是人。惟願世尊！聽我說此",
    "T09n0264_007:0195a08": "陀羅尼。」即於佛前，而說呪曰：",
    "T09n0264_007:0195a09": "「◎多(上)姪他　阿壇荼(徒皆反)　壇荼(直下反)鉢底　壇荼跋",
    "T09n0264_007:0195a10": "囉(上)多(上)儞　壇荼(上)矩舍(始迦上反)犁　壇荼穌(上)陀唎",
    "T09n0264_007:0195a11": "(上)　穌(上)陀囉(上)陀囉(上)跋底　勃馱鉢羶泥陀囉(上)",
    "T09n0264_007:0195a12": "尼(奴移反)阿跋囉(上)怛儞阿囉怛儞　僧伽(上)跛[口*梨](上)",
    "T09n0264_007:0195a13": "綺羯　僧伽(上)儞伽多(上)泥達囉(上)磨(上)跛[口*梨](上)綺",
    "T09n0264_007:0195a14": "羯囉(上)婆(上)娑(上)多(上)婆(上)　戶嚕多(上)憍(俱照反)舍(始迦",
    "T09n0264_007:0195a15": "反)羅耶阿(上)努伽(上)羝　[言*斯]伽(上)鼻(上)抧[口*梨]馳(上)羝",
    "T09n0264_007:0195a16": "「世尊！若有菩薩，得聞是陀羅尼者，當知普賢",
    "T09n0264_007:0195a17": "神通之力，若《法華經》行閻浮提有受持者，應",
    "T09n0264_007:0195a18": "作是念：『皆是普賢威神之力。』若有受持讀誦",
    "T09n0264_007:0195a19": "正憶念解其義趣如說修行，當知是人行普",
    "T09n0264_007:0195a20": "賢行，於無量無邊諸佛所深種善根，為諸如",
    "T09n0264_007:0195a21": "來手摩其頭。若但書寫，是人命終，當生忉",
    "T09n0264_007:0195a22": "利天上，是時八萬四千天女，作眾伎樂而",
    "T09n0264_007:0195a23": "來迎之，其人即著七寶冠，於婇女中娛樂快",
    "T09n0264_007:0195a24": "樂。何況受持、讀誦、正憶念、解其義趣、如說修",
    "T09n0264_007:0195a25": "行。若有人受持、讀誦、解其義趣，是人命終為",
    "T09n0264_007:0195a26": "千佛授手，令不恐怖，不墮惡趣，即往兜率天",
    "T09n0264_007:0195a27": "上彌勒菩薩所。彌勒菩薩有三十二相大菩",
    "T09n0264_007:0195a28": "薩眾所共圍遶，有百千萬億天女眷屬，而",
    "T09n0264_007:0195a29": "於中生。有如是等功德利益，是故智者應當",
    "T09n0264_007:0195b01": "一心自書，若使人書，受持、讀誦、正憶念、如說",
    "T09n0264_007:0195b02": "修行。世尊！我今以神通力守護是經，於如",
    "T09n0264_007:0195b03": "來滅後閻浮提內，廣令流布使不斷絕。」爾時",
    "T09n0264_007:0195b04": "釋迦牟尼佛讚言：「善哉，善哉！普賢！汝能護",
    "T09n0264_007:0195b05": "助是經，令多所眾生安樂利益，汝已成就不",
    "T09n0264_007:0195b06": "可思議功德，深大慈悲，從久遠來，發阿耨多",
    "T09n0264_007:0195b07": "羅三藐三菩提意，而能作是神通之願，守護",
    "T09n0264_007:0195b08": "是經，我當以神通力守護能受持普賢菩薩",
    "T09n0264_007:0195b09": "名者。「普賢！若有受持、讀誦、正憶念、修習、書寫",
    "T09n0264_007:0195b10": "是《法華經》者，當知是人則見釋迦牟尼佛，如",
    "T09n0264_007:0195b11": "從佛口聞此經典；當知是人供養釋迦牟尼",
    "T09n0264_007:0195b12": "佛；當知是人佛讚善哉；當知是人為釋迦牟",
    "T09n0264_007:0195b13": "尼佛手摩其頭；當知是人為釋迦牟尼佛衣",
    "T09n0264_007:0195b14": "之所覆；如是之人不復貪著世樂，不好外道",
    "T09n0264_007:0195b15": "經書手筆，亦復不憙親近其人，及諸惡者，若",
    "T09n0264_007:0195b16": "屠兒、若畜、猪羊、鷄狗、若獵師、若衒賣女色，是",
    "T09n0264_007:0195b17": "人心意質直，有正憶念有福德力；是人不為",
    "T09n0264_007:0195b18": "三毒所惱，亦不為嫉妬、我慢、邪慢、增上慢",
    "T09n0264_007:0195b19": "所惱；是人少欲知足，能修普賢之行。「普賢！",
    "T09n0264_007:0195b20": "若如來滅後後五百歲，若有人見受持、讀誦",
    "T09n0264_007:0195b21": "《法華經》者，應作是念：『此人不久當詣道場破",
    "T09n0264_007:0195b22": "諸魔眾，得阿耨多羅三藐三菩提，轉法輪、擊",
    "T09n0264_007:0195b23": "法鼓、吹法螺、雨法雨，當坐天、人大眾中師子",
    "T09n0264_007:0195b24": "法座上。』「普賢！若於後世，受持、讀誦是經典",
    "T09n0264_007:0195b25": "者，是人不復貪著衣服、臥具、飲食、資生之物，",
    "T09n0264_007:0195b26": "所願不虛，亦於現世得其福報。若有人輕毀",
    "T09n0264_007:0195b27": "之，言：『汝狂人耳，空作是行終無所獲。』如是",
    "T09n0264_007:0195b28": "罪報，當世世無眼。若有供養讚歎之者，當",
    "T09n0264_007:0195b29": "於今世得現果報。若復見受持是經者，出其",
    "T09n0264_007:0195c01": "過惡。若實若不實，此人現世得白癩病，若",
    "T09n0264_007:0195c02": "有輕笑之者，當世世牙齒踈缺，醜脣平鼻手",
    "T09n0264_007:0195c03": "腳繚戾，眼目角睞身體臭穢，惡瘡膿血水腹",
    "T09n0264_007:0195c04": "短氣，諸惡重病。是故普賢！若見受持是經",
    "T09n0264_007:0195c05": "者，當起遠迎當如敬佛。」說是〈普賢勸發品〉時，",
    "T09n0264_007:0195c06": "恒河沙等無量無邊菩薩，得百千億旋陀羅",
    "T09n0264_007:0195c07": "尼，三千大千世界微塵等諸菩薩，具普賢",
    "T09n0264_007:0195c08": "道。",
    "T09n0264_007:0195c09": "添品妙法蓮華經囑累品第二十七",
    "T09n0264_007:0195c10": "爾時釋迦牟尼佛，從座而起現大神力，以右",
    "T09n0264_007:0195c11": "手摩無量菩薩摩訶薩頂，而作是言：「我於無",
    "T09n0264_007:0195c12": "量百千萬億阿僧祇劫，修集是難得阿耨多",
    "T09n0264_007:0195c13": "羅三藐三菩提法，今以付囑汝等，汝等應",
    "T09n0264_007:0195c14": "當一心流布此法廣令增益。」如是三摩諸菩",
    "T09n0264_007:0195c15": "薩摩訶薩頂，而作是言：「我於無量百千萬",
    "T09n0264_007:0195c16": "億阿僧祇劫，修集是難得阿耨多羅三藐三",
    "T09n0264_007:0195c17": "菩提法，今以付囑汝等，汝當受持、讀誦、廣",
    "T09n0264_007:0195c18": "宣此法，令一切眾生普得聞知。所以者何？",
    "T09n0264_007:0195c19": "如來有大慈悲，無諸慳悋，亦無所畏，能與",
    "T09n0264_007:0195c20": "眾生佛之智慧、如來智慧、自然智慧。如來是",
    "T09n0264_007:0195c21": "一切眾生之大施主，汝等亦應隨學如來之",
    "T09n0264_007:0195c22": "法，勿生慳悋，於未來世，若有善男子、善女人",
    "T09n0264_007:0195c23": "信如來智慧者，當為演說此《法華經》使得聞",
    "T09n0264_007:0195c24": "知，為令其人得佛慧故。若有眾生不信受者，",
    "T09n0264_007:0195c25": "當於如來餘深法中示教利喜。汝等若能如",
    "T09n0264_007:0195c26": "是，則為已報諸佛之恩。」時諸菩薩摩訶薩聞",
    "T09n0264_007:0195c27": "佛作是說已，皆大歡喜遍滿其身，益加恭敬",
    "T09n0264_007:0195c28": "曲躬低頭，合掌向佛俱發聲言：「如世尊勅，",
    "T09n0264_007:0195c29": "當具奉行。唯然，世尊！願不有慮。」諸菩薩摩",
    "T09n0264_007:0196a01": "訶薩眾，如是三反俱發聲言：「如世尊勅當具",
    "T09n0264_007:0196a02": "奉行。唯然，世尊！願不有慮。」爾時釋迦牟尼佛，",
    "T09n0264_007:0196a03": "令十方來諸分身佛各還本土，而作是言：",
    "T09n0264_007:0196a04": "「諸佛各隨所安，多寶佛塔還可如故。」說是語",
    "T09n0264_007:0196a05": "時，十方無量分身諸佛坐寶樹下師子座上",
    "T09n0264_007:0196a06": "者，及多寶佛，并上行等無邊阿僧祇菩薩大",
    "T09n0264_007:0196a07": "眾，舍利弗等聲聞四眾，及一切世間天人阿",
    "T09n0264_007:0196a08": "修羅等，聞佛所說皆大歡喜。",
    "T09n0264_007:0196a09": "添品妙法蓮華經卷第七",
    "T09n0264_007:0196a10": "◎阿檀地(途置切)(一)　檀陀婆地(二)　檀陀婆帝(三)　檀",
    "T09n0264_007:0196a11": "陀鳩舍隷(四)　檀陀脩陀隷(五)　脩陀隷(六)　脩陀",
    "T09n0264_007:0196a12": "羅婆底(七)　佛馱波羶禰(八)　薩婆陀羅尼阿婆",
    "T09n0264_007:0196a13": "多尼(九)　薩婆婆沙阿婆多尼(十)　脩阿婆多尼",
    "T09n0264_007:0196a14": "(十一)　僧伽婆履又尼(十二)　僧伽涅伽陀尼(十三)　阿僧",
    "T09n0264_007:0196a15": "祇(十四)　僧伽婆伽地(十五)　帝隷阿惰僧伽兜略(盧遮",
    "T09n0264_007:0196a16": "切)阿羅帝波羅帝(十六)　薩婆僧伽三摩地伽蘭",
    "T09n0264_007:0196a17": "地(十七)　薩婆達磨脩波利剎帝(十八)　薩婆薩埵樓",
    "T09n0264_007:0196a18": "馱憍舍略阿[少/兔]伽地(十九)　辛阿毘吉利地帝(二十)"
}