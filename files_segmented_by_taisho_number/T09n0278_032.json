{
    "T09n0278_032:0601a18": "大方廣佛華嚴經卷第三十二",
    "T09n0278_032:0601a20": "東晉天竺三藏佛馱跋陀羅譯",
    "T09n0278_032:0601a21": "29 如來相海品如來相海品第二十九",
    "T09n0278_032:0601a22": "爾時，普賢菩薩摩訶薩告諸菩薩言：「佛子！",
    "T09n0278_032:0601a23": "諦聽，諦聽，善思念之，當為汝說如來相海。",
    "T09n0278_032:0601a24": "「如來頂上有大人相，名曰明淨，三十二寶",
    "T09n0278_032:0601a25": "以為莊嚴，普放無量大光明網，遍照一切",
    "T09n0278_032:0601a26": "十方世界。「如來頂上有大人相，名曰普照佛",
    "T09n0278_032:0601a27": "方便海，圓滿雜寶以為莊嚴，種種摩尼寶王",
    "T09n0278_032:0601a28": "莊嚴，金剛光明世界所起，普照一切法界。",
    "T09n0278_032:0601a29": "「如來頂上有大人相，名充滿法界雲，妙寶光",
    "T09n0278_032:0601b01": "明普照一切法界、一切世界、如來功德智慧、",
    "T09n0278_032:0601b02": "十方世界海雲、菩薩功德海雲。「如來頂上有",
    "T09n0278_032:0601b03": "大人相，名曰普照，悉現不可思議諸佛世",
    "T09n0278_032:0601b04": "界，金剛摩尼妙寶光明，觀無厭足，如眾寶",
    "T09n0278_032:0601b05": "華聚奮迅，普照一切法界佛寶光明。「如來",
    "T09n0278_032:0601b06": "頂上有大人相，名瑠璃寶，普照一切法界，大",
    "T09n0278_032:0601b07": "自在雲，摩尼寶王相，種種莊嚴，普照一切十",
    "T09n0278_032:0601b08": "方世界，歎佛功德，因緣所起，悉放如來大",
    "T09n0278_032:0601b09": "寶光雲，普照菩薩於道場樹結跏趺坐，普",
    "T09n0278_032:0601b10": "現菩薩自在神力，覺如來力，普照一切十",
    "T09n0278_032:0601b11": "方佛剎六種震動，於大法界虛空中普現",
    "T09n0278_032:0601b12": "無量自在一切智雲。「如來頂上有大人相，名",
    "T09n0278_032:0601b13": "曰平等，如來音聲燈雲離垢寶海，放諸光",
    "T09n0278_032:0601b14": "明普照一切法界十方世界菩薩功德海，安",
    "T09n0278_032:0601b15": "立三世佛智幢海。「如來頂上有大人相，名佛",
    "T09n0278_032:0601b16": "光廣雲，伊那羅寶、如意王寶、摩尼王寶以為",
    "T09n0278_032:0601b17": "莊嚴，普照一切世界法界菩薩光焰燈雲，普",
    "T09n0278_032:0601b18": "照一切如來妙色音聲海及世界海、淨佛力",
    "T09n0278_032:0601b19": "海。「如來有大人相，名圓滿光明雲，種種寶",
    "T09n0278_032:0601b20": "華莊嚴，瑠璃摩尼寶王光明，讚歎法身及諸",
    "T09n0278_032:0601b21": "菩薩，一切十方世界海中，歎如來地，令一",
    "T09n0278_032:0601b22": "切眾生趣向如來諸力境界，普現無量無邊",
    "T09n0278_032:0601b23": "如來淨地離垢清淨，放大光明，普照一切諸",
    "T09n0278_032:0601b24": "佛世界。「如來有大人相，名菩薩行藏光明",
    "T09n0278_032:0601b25": "雲，無量世界中如來，放無量種種色寶光明，",
    "T09n0278_032:0601b26": "普照一切法界佛剎，出生無量如來妙音，皆",
    "T09n0278_032:0601b27": "悉分別演說如來甚深大法。「如來有大人",
    "T09n0278_032:0601b28": "相，名普照雲，瑠璃伊陀羅金剛寶、無量色清",
    "T09n0278_032:0601b29": "淨摩尼寶莊嚴，放瑠璃色光明，皆悉遍照一",
    "T09n0278_032:0601c01": "切諸海，出佛無量微妙音聲，充滿一切十方",
    "T09n0278_032:0601c02": "世界，普現一切佛智慧海無量化身。「如來有",
    "T09n0278_032:0601c03": "大人相，名曰覺雲，佛頂右面以雜寶華焰莊",
    "T09n0278_032:0601c04": "嚴，於一切世界莊嚴道場，清淨一切法界",
    "T09n0278_032:0601c05": "世界，令一切虛妄皆悉解脫，覺淨法界。「如",
    "T09n0278_032:0601c06": "來有大人相，名光明雲，以心海王如意法",
    "T09n0278_032:0601c07": "寶莊嚴如來頂相，普照十方世界諸菩薩",
    "T09n0278_032:0601c08": "雲，長養最上智身法身，行於一切如來相",
    "T09n0278_032:0601c09": "海，滿足一切菩薩法界雲。「如來有大人相，",
    "T09n0278_032:0601c10": "名一切莊嚴雲，金剛瑠璃華普照，莊嚴一切",
    "T09n0278_032:0601c11": "法界海，世界眾寶蓮華以為莊嚴，皆悉充",
    "T09n0278_032:0601c12": "滿一切法界，四種菩薩行、自在師子吼，充滿",
    "T09n0278_032:0601c13": "一切法界海。「如來有大人相，名佛三昧海行",
    "T09n0278_032:0601c14": "雲，莊嚴一切法界海，於念念中，普現無量",
    "T09n0278_032:0601c15": "如來莊嚴，充滿一切不可思議法界世界。「如",
    "T09n0278_032:0601c16": "來有大人相，名化海普照雲，妙寶蓮華如",
    "T09n0278_032:0601c17": "須彌山王，出生無量寶光明海，佛意所起、",
    "T09n0278_032:0601c18": "盧舍那所化，出生無量一切化海。「如來有",
    "T09n0278_032:0601c19": "大人相，名一切如來解脫雲，離垢勝寶以為",
    "T09n0278_032:0601c20": "莊嚴，普照莊嚴一切如來師子之座，於其座",
    "T09n0278_032:0601c21": "內悉現一切如來色像，放大寶光明，演說",
    "T09n0278_032:0601c22": "無量佛法大海，莊嚴一切諸佛剎海。「如來有",
    "T09n0278_032:0601c23": "大人相，名覺佛種姓雲，於瑠璃華、金寶蓮",
    "T09n0278_032:0601c24": "華放無量寶正法光明雲，嚴淨一切如來光",
    "T09n0278_032:0601c25": "明，普現一切清淨法界，眾寶光明無壞解脫，",
    "T09n0278_032:0601c26": "遍入甚深諸法界海，普現無量自在力海。「如",
    "T09n0278_032:0601c27": "來有大人相，名無量寶光明輪，示現過去",
    "T09n0278_032:0601c28": "清淨善根，出生清淨智日，普照十方智慧法",
    "T09n0278_032:0601c29": "海。「如來有大人相，名普照自在雲，如來頂",
    "T09n0278_032:0602a01": "寶妙解脫華瑠璃光明，普照一切法界海佛，",
    "T09n0278_032:0602a02": "悉現一切諸佛剎海，具足圓滿如來智慧。",
    "T09n0278_032:0602a03": "「如來有大人相，名入一切普照光明，如來寶",
    "T09n0278_032:0602a04": "相清淨莊嚴，普照一切無量無邊如來、菩薩",
    "T09n0278_032:0602a05": "妙智慧藏一切法界。「如來有大人相，名明淨",
    "T09n0278_032:0602a06": "雲，寶華瑠璃月放無量百千光明，普照一",
    "T09n0278_032:0602a07": "切法界、虛空界一切佛剎，普現十方一切如",
    "T09n0278_032:0602a08": "來。「如來有大人相，名覺光明雲，一切寶光",
    "T09n0278_032:0602a09": "明普照一切法界諸佛轉淨法輪，悉放如來",
    "T09n0278_032:0602a10": "妙光明雲，普照一切十方世界。「如來有大人",
    "T09n0278_032:0602a11": "相，名普現一切莊嚴雲，無量寶光明，於一",
    "T09n0278_032:0602a12": "念中，一切法界，普現一切菩薩坐於道場",
    "T09n0278_032:0602a13": "菩提樹下成等正覺，又能普現一切諸佛。「如",
    "T09n0278_032:0602a14": "來有大人相，名法界因雲，如意妙寶莊嚴，",
    "T09n0278_032:0602a15": "見無厭足，放大寶光明網，普現一切眾生",
    "T09n0278_032:0602a16": "諸業報海。「如來有大人相，名曰普照淨法輪",
    "T09n0278_032:0602a17": "雲，能令如來正法清淨，普照莊嚴一切佛",
    "T09n0278_032:0602a18": "剎，深解一切不思議法海，普照過去、未來、現",
    "T09n0278_032:0602a19": "在諸佛法界，出生無量如來化身。「如來有大",
    "T09n0278_032:0602a20": "人相，名普照諸佛海雲，十方一切世界海中",
    "T09n0278_032:0602a21": "悉離障礙，普見一切如來海雲。「如來有大",
    "T09n0278_032:0602a22": "人相，名淨燈雲，方便深入一切眾生、一切",
    "T09n0278_032:0602a23": "菩薩、一切如來不可思議法界海雲，普照一",
    "T09n0278_032:0602a24": "切法界覺雲。「如來有大人相，名分別法界",
    "T09n0278_032:0602a25": "雲，如來智慧廣照佛地一切菩薩眾、無量法",
    "T09n0278_032:0602a26": "海、無量佛剎，令一切眾生入佛境界，具足",
    "T09n0278_032:0602a27": "普賢菩薩願行、佛平等智、一切諸明。「如來有",
    "T09n0278_032:0602a28": "大人相，名一切世界海安住普照雲，一切法",
    "T09n0278_032:0602a29": "界、虛空界寶光明雲，見無厭足，普現道場一",
    "T09n0278_032:0602b01": "切菩薩、諸如來身，出生無量普功德雲。「如來",
    "T09n0278_032:0602b02": "有大人相，名一切寶光焰雲，於佛眉間相",
    "T09n0278_032:0602b03": "中，出生無量淨寶光明，普照一切十方世",
    "T09n0278_032:0602b04": "界，淨照一切諸佛菩薩行，法王光明普照法",
    "T09n0278_032:0602b05": "界，悉能長養一切光明、一切法界光明莊嚴，",
    "T09n0278_032:0602b06": "普照一切諸菩薩海、如來力雲，普照一切十",
    "T09n0278_032:0602b07": "方佛剎。「如來有大人相，名一切法界莊嚴",
    "T09n0278_032:0602b08": "雲，如來頂相隨次漸起閻浮檀金眾寶莊嚴，",
    "T09n0278_032:0602b09": "放種種金色光明，於念念中，普現一切世",
    "T09n0278_032:0602b10": "界諸佛，悉能普照一切佛剎，莊嚴一切菩薩",
    "T09n0278_032:0602b11": "諸功德藏，如來頂相悉能莊嚴三十二相，又",
    "T09n0278_032:0602b12": "能莊嚴一切法界。「如來有大人相，名普照法",
    "T09n0278_032:0602b13": "界遍光明雲，佛眉間相，悉能普照一切妙寶、",
    "T09n0278_032:0602b14": "一切眾色、一切日月、一切佛海，出生十方無",
    "T09n0278_032:0602b15": "量光明海，莊嚴一切諸如來身，演說一切如",
    "T09n0278_032:0602b16": "來法海。「如來有大人相，名自在雲，佛清淨",
    "T09n0278_032:0602b17": "眼，眾寶莊嚴，慧眼清淨，於諸法界無所障",
    "T09n0278_032:0602b18": "礙，吉光明雲示現一切。「如來有大人勝妙鼻",
    "T09n0278_032:0602b19": "相，清淨眾寶以為莊嚴，一切眾寶妙色為",
    "T09n0278_032:0602b20": "覆，佛寶華雲，一切菩薩無能思議，悉知一",
    "T09n0278_032:0602b21": "切眾生、諸佛法海。「如來有大人廣長舌相，悉",
    "T09n0278_032:0602b22": "能遍覆十方世界一切海雲，過去修習善根",
    "T09n0278_032:0602b23": "所得一切寶王，清淨光明，普照一切法界尸",
    "T09n0278_032:0602b24": "羅之心，又照一切三世諸佛，悉能莊嚴一切",
    "T09n0278_032:0602b25": "法界，出生無量微妙音聲，不思議寶以為莊",
    "T09n0278_032:0602b26": "嚴，普照無量諸光明海，佛妙音聲悉遍充",
    "T09n0278_032:0602b27": "滿一切法界諸世界海。「如來有大人相，名法",
    "T09n0278_032:0602b28": "界地雲，舌掌安住一切眾寶以為莊嚴，",
    "T09n0278_032:0602b29": "安住一切法，出生十方諸佛具足音聲，悉能",
    "T09n0278_032:0602c01": "清淨一切佛剎，分別一切諸佛不可思議音",
    "T09n0278_032:0602c02": "聲海雲。「如來有大人相，名順法界雲，舌端",
    "T09n0278_032:0602c03": "妙相，金色淨寶以為莊嚴，出生無量金色光",
    "T09n0278_032:0602c04": "明，普照一切諸如來海，大師子吼、震妙音",
    "T09n0278_032:0602c05": "聲，悉皆遍至一切世界，一切眾生無不聞",
    "T09n0278_032:0602c06": "者，於不可思議劫修行所得，普現一切諸",
    "T09n0278_032:0602c07": "音聲海，普照一切眾生，樂聞無有厭足。「如",
    "T09n0278_032:0602c08": "來有大人相，名平等法門雲，佛舌端相，令",
    "T09n0278_032:0602c09": "無量佛剎皆悉清淨，如意妙寶以為莊嚴，出",
    "T09n0278_032:0602c10": "生無量種種音聲，讚歎一切諸佛法界，普現",
    "T09n0278_032:0602c11": "一切菩薩法界，妙功德雲普覆一切諸佛菩",
    "T09n0278_032:0602c12": "薩，深入一切諸佛菩薩法，悉現一切離垢眾",
    "T09n0278_032:0602c13": "寶清淨佛剎，悉能普照一切佛剎。「如來有大",
    "T09n0278_032:0602c14": "人齗齶相，伊陀尼羅淨瑠璃寶以為莊嚴，諸",
    "T09n0278_032:0602c15": "法界地悉在其內，諸菩薩雲皆悉充滿，出生",
    "T09n0278_032:0602c16": "離垢妙寶光明，普照十方種種香雲、種種燈",
    "T09n0278_032:0602c17": "雲，普照菩薩內諸樓閣，分別一切諸佛剎",
    "T09n0278_032:0602c18": "海，方便安住自在神力，普現不可思議諸法",
    "T09n0278_032:0602c19": "界雲。「如來有大人相，名佛大牙雲，如來右",
    "T09n0278_032:0602c20": "面下大牙相，眾寶莊嚴，放大光明輪，普照",
    "T09n0278_032:0602c21": "法界及諸佛身；普放光明網，照十方世界海",
    "T09n0278_032:0602c22": "及眾生海，妙安隱輪以為莊嚴。「如來有大人",
    "T09n0278_032:0602c23": "相，名寶焰須彌藏，如來右面上大牙相，如意",
    "T09n0278_032:0602c24": "寶王藏勝香焰雲照以莊嚴，放寶光明，與",
    "T09n0278_032:0602c25": "法界等一一光明內，普現一切諸佛自在、",
    "T09n0278_032:0602c26": "一切佛剎莊嚴道場。「如來有大人相，名照一",
    "T09n0278_032:0602c27": "切寶須彌山燈雲，如來左面下大牙相，分別",
    "T09n0278_032:0602c28": "解說一切諸相，香華眾寶妙方便輪以為莊",
    "T09n0278_032:0602c29": "嚴，放寶光明雲，普照一切世界海，普現一",
    "T09n0278_032:0603a01": "切佛蓮華藏師子之座，離垢菩薩海雲眷屬",
    "T09n0278_032:0603a02": "圍遶。「如來有大人相，名普照佛雲，如來左",
    "T09n0278_032:0603a03": "面上大牙相，清淨眾寶及閻浮檀寶網輪華",
    "T09n0278_032:0603a04": "以為莊嚴，出生不可思議微妙音聲，普現",
    "T09n0278_032:0603a05": "一切如來自在神力，成就一切菩薩功德，普",
    "T09n0278_032:0603a06": "照一切虛空及語言法、無盡法雲、一切法",
    "T09n0278_032:0603a07": "海、諸佛音聲及一切寶，出生分別一切諸佛",
    "T09n0278_032:0603a08": "眾妙音聲，充滿法界。「如來有大人相，名金",
    "T09n0278_032:0603a09": "慕耆婆，如來一一齒間，出無量相海門雲，",
    "T09n0278_032:0603a10": "種種色寶，放大光明海，閻浮檀金色，普照",
    "T09n0278_032:0603a11": "法界一切世界、一切如來。「如來有大人相，名",
    "T09n0278_032:0603a12": "一切寶地雲，如來右肩相，一切寶色、淨蓮華",
    "T09n0278_032:0603a13": "色、明淨寶色，光焰普照一切菩薩內法藏雲，",
    "T09n0278_032:0603a14": "悉照一切如來法海。如來右肩平滿大人相，",
    "T09n0278_032:0603a15": "清淨閻浮檀金色，普照菩薩法輪法界，及照",
    "T09n0278_032:0603a16": "一切如意寶王；如來有大人左肩相，閻浮檀",
    "T09n0278_032:0603a17": "蓮華色，如來圓滿諸功德海以為莊嚴，普",
    "T09n0278_032:0603a18": "放無量諸光明網，悉照一切世界法界，示",
    "T09n0278_032:0603a19": "現如來無量自在諸神力雲。「如來有大人相，",
    "T09n0278_032:0603a20": "名周遍普照雲，如來左肩相，眾寶莊嚴，放",
    "T09n0278_032:0603a21": "閻浮檀金色光明，悉能充滿一切法界，普照",
    "T09n0278_032:0603a22": "一切諸如來海，種種寶香，莊嚴一切諸佛剎",
    "T09n0278_032:0603a23": "海。「如來有大人相，名普照莊嚴雲，如來右",
    "T09n0278_032:0603a24": "肩無有動轉，出生無量佛燈光明、垂法界",
    "T09n0278_032:0603a25": "雲，充滿菩薩眾，普照莊嚴一切法界。「如來",
    "T09n0278_032:0603a26": "有大人相，名海頂雲，如來胸有勝妙相海",
    "T09n0278_032:0603a27": "以為莊嚴，柔軟細滑，種種眾寶焰輪莊嚴，",
    "T09n0278_032:0603a28": "周遍清淨，開發甚深法海音聲。「如來有大人",
    "T09n0278_032:0603a29": "相，名勝妙相續普現雲，如來右脇勝妙清淨，",
    "T09n0278_032:0603b01": "法界輪地以為莊嚴，清淨寶網而彌覆之，",
    "T09n0278_032:0603b02": "出生無量如來化雲，普照一切十方法界。「如",
    "T09n0278_032:0603b03": "來有大人相，名普現如來雲，勝妙功德藏菩",
    "T09n0278_032:0603b04": "薩功德寶天冠，普照極高雲，離垢清淨，普",
    "T09n0278_032:0603b05": "現十方無量諸佛自在神力，開示三世一切",
    "T09n0278_032:0603b06": "諸佛法海淨行，坐於道場菩提樹下成等正",
    "T09n0278_032:0603b07": "覺。「如來有大人相，名開敷華雲，如來勝妙",
    "T09n0278_032:0603b08": "功德相續，眾妙寶華寶輪莊嚴，放香焰光明，",
    "T09n0278_032:0603b09": "普現一切蓮華形色世界。「如來有大人相，",
    "T09n0278_032:0603b10": "名可悅樂金色雲，一切寶王藏勝妙功德相",
    "T09n0278_032:0603b11": "續，一切寶心王藏放摩尼寶光明輪，離垢清",
    "T09n0278_032:0603b12": "淨，極大高顯，普照一切諸佛內方便功德藏，",
    "T09n0278_032:0603b13": "普照一切法界。「如來有大人相，名勝海雲，",
    "T09n0278_032:0603b14": "勝上虛空寶放香光明，普照十方一切道",
    "T09n0278_032:0603b15": "場，圓滿瑠璃寶香燈鬘充滿十方。「如來有",
    "T09n0278_032:0603b16": "大人相，名電光雲，下第二勝功德，平等地相",
    "T09n0278_032:0603b17": "蓮華右旋，淨菩薩眾坐寶蓮華，放佛藏光",
    "T09n0278_032:0603b18": "明，普照法界海。「如來有大人相，名普現法",
    "T09n0278_032:0603b19": "界雲，第三勝相海，具足成滿一切寶海剎，",
    "T09n0278_032:0603b20": "普照開現無量菩薩法界。「如來有大人相，",
    "T09n0278_032:0603b21": "名普照最高雲，第四勝相海，放離垢眾寶光",
    "T09n0278_032:0603b22": "明海，普照一切法界、一切如來、一切世界",
    "T09n0278_032:0603b23": "莊嚴、一切眾生海。「如來有大人相，名轉一",
    "T09n0278_032:0603b24": "切法輪妙音聲雲，下分勝相，離垢清淨，一切",
    "T09n0278_032:0603b25": "正法道香焰光明，照一切佛內心相海一切",
    "T09n0278_032:0603b26": "法界。「如來有大人相，名莊嚴雲，第十勝相，",
    "T09n0278_032:0603b27": "宣暢十方一切諸佛菩薩淨行、覺悟、離垢清",
    "T09n0278_032:0603b28": "淨、光明、三世諸佛一切智海，莊嚴一切諸佛",
    "T09n0278_032:0603b29": "剎海。「如來有大人手掌相，具足千輻寶輪，",
    "T09n0278_032:0603c01": "種種眾寶以為莊嚴，放大光明，普照法界，",
    "T09n0278_032:0603c02": "轉正法輪，普照一切諸如來海，充滿一切",
    "T09n0278_032:0603c03": "佛功德海，種種妙寶莊嚴法界。「如來有大人",
    "T09n0278_032:0603c04": "相，名海照雲，如來寶手眾寶莊嚴，普放淨",
    "T09n0278_032:0603c05": "月光明焰雲，莊嚴虛空如來菩薩諸世界海，",
    "T09n0278_032:0603c06": "讚歎菩薩行海。「如來有大人相，名普莊嚴",
    "T09n0278_032:0603c07": "雲，如來妙手因陀尼羅瑠璃寶華以為莊",
    "T09n0278_032:0603c08": "嚴，普照一切法界、一切世界蓮華藏菩薩安",
    "T09n0278_032:0603c09": "住寶藏，莊嚴十方一切道場，普照一切諸佛",
    "T09n0278_032:0603c10": "海雲、清淨法身。「如來有大人相，名離垢燈普",
    "T09n0278_032:0603c11": "照雲，淨寶光明，放淨光網，普照十方，皆悉",
    "T09n0278_032:0603c12": "出生變化網雲，莊嚴菩薩淨寶光明，究竟",
    "T09n0278_032:0603c13": "一切諸法行海，到於彼岸。「如來有大人相，",
    "T09n0278_032:0603c14": "名普現一切眾寶雲寶藏海雲，莊嚴如來蓮",
    "T09n0278_032:0603c15": "華，充滿一切眾寶蓮華，放寶光明雲普照",
    "T09n0278_032:0603c16": "一切法界。「如來有大人相，名普照明淨雲，",
    "T09n0278_032:0603c17": "放寶焰光明海，照於法界，一切眾香光焰莊",
    "T09n0278_032:0603c18": "嚴，普現寶華焰光，令一切佛世界網悉淨莊",
    "T09n0278_032:0603c19": "嚴，普照一切道場。「如來有大人相，名瑠璃",
    "T09n0278_032:0603c20": "燈雲，一切世界眾寶色地普照莊嚴，皆放諸",
    "T09n0278_032:0603c21": "佛金色光明，以一切莊嚴而莊校之，於一",
    "T09n0278_032:0603c22": "念中，皆悉示現一切法門。「如來有大人相，",
    "T09n0278_032:0603c23": "名智慧燈雲，金剛寶華以為莊嚴，放閻浮檀",
    "T09n0278_032:0603c24": "金色光明，普照一切世界。「如來有大人相，",
    "T09n0278_032:0603c25": "名安住蓮華光明雲，眾寶妙華以為莊嚴，",
    "T09n0278_032:0603c26": "放大光明網，覆一切世界諸須彌山。「如來",
    "T09n0278_032:0603c27": "有大人相，名充滿法界如來雲，離垢淨寶以",
    "T09n0278_032:0603c28": "為莊嚴，放大光明，普照一切諸佛世界，悉",
    "T09n0278_032:0603c29": "見如來坐蓮華藏師子之座；又復普照一切",
    "T09n0278_032:0604a01": "法界，現一切相：如來妙手普現一切自在",
    "T09n0278_032:0604a02": "之相，千輻相輪清淨具足，種種眾寶以為莊",
    "T09n0278_032:0604a03": "嚴，佛手充滿一切剎雲，普照一切諸法界",
    "T09n0278_032:0604a04": "雲。「如來有大人相，名曰成就佛剎海雲，佛",
    "T09n0278_032:0604a05": "右手指寶相，清淨法界、清淨光焰，普照如淨",
    "T09n0278_032:0604a06": "水月，出眾寶華，出生一切妙寶音聲，普現",
    "T09n0278_032:0604a07": "一切諸佛剎海。「如來有大人相，名安住一切",
    "T09n0278_032:0604a08": "寶雲，普照諸佛寶藏法界，於佛指相，出生",
    "T09n0278_032:0604a09": "如意妙寶王雲，眾寶莊嚴，放大光明網，普",
    "T09n0278_032:0604a10": "照一切法界雲及諸佛雲，普照莊嚴一切菩",
    "T09n0278_032:0604a11": "薩諸功德海，出生普賢菩薩淨行妙音聲海，",
    "T09n0278_032:0604a12": "一切佛剎無不聞者；又開發普照諸菩薩",
    "T09n0278_032:0604a13": "心，皆悉滿足無量大願，摩尼寶王以為莊",
    "T09n0278_032:0604a14": "嚴，種種日光輪皆悉普照一切法界。「如來",
    "T09n0278_032:0604a15": "有大人寶馬藏相，隱密於右，眾寶莊嚴，普",
    "T09n0278_032:0604a16": "照一切法界及虛空界，一切眾寶莊嚴法界",
    "T09n0278_032:0604a17": "海，出生一切如來莊嚴微妙音聲。「如來有大",
    "T09n0278_032:0604a18": "人相，名曰一相現一切相海雲，如來安處福",
    "T09n0278_032:0604a19": "田之座，一切眾寶以為莊嚴，出生無量不可",
    "T09n0278_032:0604a20": "思議妙寶光明，普照十方一切法界，普現分",
    "T09n0278_032:0604a21": "別一切眾相，現一相雲，照現一切諸佛自在",
    "T09n0278_032:0604a22": "神力。「如來有大人相，名一切法界海雲，普",
    "T09n0278_032:0604a23": "照十方諸如來座及一切法界法輪法海，悉",
    "T09n0278_032:0604a24": "能示現一切相雲。「如來有大人相，名普示",
    "T09n0278_032:0604a25": "現雲，如來右髀眾寶莊嚴，放於妙法種種",
    "T09n0278_032:0604a26": "香光，隨順安住出諸音聲，一切寶王以為莊",
    "T09n0278_032:0604a27": "嚴，於念念中，悉能示現心王海雲。「如來有",
    "T09n0278_032:0604a28": "大人相，名普照一切迴向海雲，如來左髀，悉",
    "T09n0278_032:0604a29": "遍充滿一切寶海，隨順安住法海莊嚴，放",
    "T09n0278_032:0604b01": "一切光明海，悉能普照一切眾生無量佛海。",
    "T09n0278_032:0604b02": "「如來有大人相，伊尼延右腨，放閻浮檀金",
    "T09n0278_032:0604b03": "色光明，普照一切世界，震動無量諸佛剎土，",
    "T09n0278_032:0604b04": "出佛音聲，一切普聞，出生無量菩薩化身，",
    "T09n0278_032:0604b05": "充滿一切諸佛世界及虛空界，放明淨光明，",
    "T09n0278_032:0604b06": "莊嚴普照一切，令諸佛剎皆悉清淨，菩薩變",
    "T09n0278_032:0604b07": "化藏諸法界雲猶若虛空。「如來有大人相，",
    "T09n0278_032:0604b08": "伊尼延左腨如鍊金色，常放一切妙寶光",
    "T09n0278_032:0604b09": "明，充滿無量諸佛世界，開發一切諸佛法化，",
    "T09n0278_032:0604b10": "莊嚴無量諸佛法海。「如來有大人相，名毛",
    "T09n0278_032:0604b11": "端內現一切佛剎，於一毛孔，悉放一切寶光",
    "T09n0278_032:0604b12": "明藏，普照十方一切法界；於一毛孔，示現",
    "T09n0278_032:0604b13": "一切如來自在諸法界雲。「如來有大人相，",
    "T09n0278_032:0604b14": "名菩薩海莊嚴雲，如來金剛足下閻浮檀金",
    "T09n0278_032:0604b15": "色，放一切寶光明網，充滿十方諸佛剎雲，",
    "T09n0278_032:0604b16": "開發一切菩薩法化，出生無量菩薩變化，放",
    "T09n0278_032:0604b17": "一切寶香光明，住菩薩海，能於一步遍諸",
    "T09n0278_032:0604b18": "佛剎。「如來有大人相，名明淨雲，佛足趺上",
    "T09n0278_032:0604b19": "一切眾寶以為莊嚴，放妙寶光明，示現一",
    "T09n0278_032:0604b20": "切諸佛菩薩大光明藏，普照無量諸如來雲。",
    "T09n0278_032:0604b21": "「如來有大人相，名曰覺雲，普覆一切如來",
    "T09n0278_032:0604b22": "指間，眾寶王莊嚴，放諸寶光，於念念中，示",
    "T09n0278_032:0604b23": "現一切諸佛自在，普照無量諸佛法海，示現",
    "T09n0278_032:0604b24": "一切道場，悉照未來無量際劫。「如來有大人",
    "T09n0278_032:0604b25": "相，名曰遍照法界海雲，如來足下千輻相輪，",
    "T09n0278_032:0604b26": "種種莊嚴，放百千眾寶光明，普照一切法界",
    "T09n0278_032:0604b27": "諸世界海，眾寶燈焰妙莊嚴藏，普照十方一",
    "T09n0278_032:0604b28": "切諸佛，無量香光以為莊嚴，普照一切淨",
    "T09n0278_032:0604b29": "法界海。「如來有大人相，名示現一切諸佛海",
    "T09n0278_032:0604c01": "雲，清淨如空，照諸法海，充滿十方，發起一",
    "T09n0278_032:0604c02": "切諸菩薩雲，出妙音聲雲，眾寶華雲以為莊",
    "T09n0278_032:0604c03": "嚴，香燈光焰，示現普照一切世界。「如來有",
    "T09n0278_032:0604c04": "大人相，名自在光明雲，眾寶莊嚴，示現一切",
    "T09n0278_032:0604c05": "諸佛光明，淨法界海及諸道場，常放如來智",
    "T09n0278_032:0604c06": "慧光明，一切眾相悉為一相，法界無雜，種種",
    "T09n0278_032:0604c07": "莊嚴。「如來有大人相，名法界海音聲雲，如",
    "T09n0278_032:0604c08": "來足下後分，眾寶莊嚴，普照一切諸法界海，",
    "T09n0278_032:0604c09": "一切諸佛自在莊嚴，普入化輪，覆一切法",
    "T09n0278_032:0604c10": "界，於一一身，出生法界妙音聲雲。「如來有",
    "T09n0278_032:0604c11": "大人相，名深寶原底，眾寶莊嚴，放閻浮檀",
    "T09n0278_032:0604c12": "金色，圓滿光明，普照十方世界法界，顯現一",
    "T09n0278_032:0604c13": "切莊嚴道場。「如來有大人相，名一切寶月光",
    "T09n0278_032:0604c14": "明伊那尼羅寶藏莊嚴照法界雲，於念念中，",
    "T09n0278_032:0604c15": "悉能示現如來法海。「如來有大人相，名普",
    "T09n0278_032:0604c16": "雲藏右虛空寶雲，最高寶光明，照一切佛道",
    "T09n0278_032:0604c17": "場座藏，金剛伊那尼羅寶顯現莊嚴。「如來有",
    "T09n0278_032:0604c18": "大人相，名平等光雲，眾寶妙華以為莊嚴，",
    "T09n0278_032:0604c19": "出生甚深法界音聲，遍一切法界及虛空界，",
    "T09n0278_032:0604c20": "於一一相，普照一切諸如來海，入佛甚深",
    "T09n0278_032:0604c21": "自在，菩薩法界海，說不可盡。如來有大人",
    "T09n0278_032:0604c22": "相，名示現莊嚴雲，清淨閻浮檀金色眾寶莊",
    "T09n0278_032:0604c23": "嚴，普放種種妙色光明，遍照一切莊嚴佛",
    "T09n0278_032:0604c24": "剎，佛雲充滿無量世界，莊嚴菩薩自在法",
    "T09n0278_032:0604c25": "海，普照一切諸佛功德及諸菩薩解脫之藏，",
    "T09n0278_032:0604c26": "莊嚴法界。「如來有大人相，名諸佛自在普",
    "T09n0278_032:0604c27": "示現雲，轉諸寶輪，眾寶莊嚴，放不思議如",
    "T09n0278_032:0604c28": "來光明，妙香普聞一切世界無量佛海，演出",
    "T09n0278_032:0604c29": "一切佛音聲海，於諸世界，現菩薩門佛自在",
    "T09n0278_032:0605a01": "雲。佛子！於佛身中，有如是等十蓮華藏世",
    "T09n0278_032:0605a02": "界海微塵數佛大人相，於諸肢節，種種妙",
    "T09n0278_032:0605a03": "寶以為莊嚴。」",
    "T09n0278_032:0605a04": "30 佛小相光明功德品大方廣佛華嚴經佛小相光明功德品",
    "T09n0278_032:0605a05": "第三十",
    "T09n0278_032:0605a06": "爾時佛告寶手菩薩言：「如來、應供、等正覺",
    "T09n0278_032:0605a07": "有隨形好，名曰海王，彼出光明，名曰明淨，",
    "T09n0278_032:0605a08": "七百萬阿僧祇光以為眷屬；又菩薩摩訶薩",
    "T09n0278_032:0605a09": "於兜率天，放大光明，名曰幢王，普照十世",
    "T09n0278_032:0605a10": "界微塵數剎，遍照彼處地獄眾生，滅除苦",
    "T09n0278_032:0605a11": "痛，令彼眾生十種眼、耳、鼻、舌、身、意，諸根行業",
    "T09n0278_032:0605a12": "皆悉清淨，彼諸眾生見光明已，皆大歡喜，",
    "T09n0278_032:0605a13": "命終皆生兜率天上。生天上已，聞天妙音，",
    "T09n0278_032:0605a14": "名不可樂，此音聲語諸天子言：『以不放",
    "T09n0278_032:0605a15": "逸故，於諸佛所種善根故，遇善知識故，",
    "T09n0278_032:0605a16": "盧舍那佛威神力故，於地獄命終生此天",
    "T09n0278_032:0605a17": "上。』如來足下千輻輪中有妙光明，名普照",
    "T09n0278_032:0605a18": "王，於彼海王隨形好處，悉放四十廣大光",
    "T09n0278_032:0605a19": "明，一名清淨功德，普照六十億那由他佛剎",
    "T09n0278_032:0605a20": "微塵數世界，隨眾生境界，隨種善根，隨眾",
    "T09n0278_032:0605a21": "生意，乃至普照阿鼻地獄，其中眾生，命終皆",
    "T09n0278_032:0605a22": "生兜率天上。生天上已，聞天妙音，作如",
    "T09n0278_032:0605a23": "是言：『善哉！善哉！諸天子！盧舍那菩薩今住",
    "T09n0278_032:0605a24": "離垢三昧，應當敬念。』爾時，諸天子聞天勸",
    "T09n0278_032:0605a25": "化微妙之音，便作是念：『奇哉！奇哉！何由出",
    "T09n0278_032:0605a26": "此微妙音聲？』爾時，音聲語諸天子言：『我此",
    "T09n0278_032:0605a27": "天音，諸善功德之所成就。諸天子！如我說",
    "T09n0278_032:0605a28": "我，而不著我、不著我所，一切諸佛亦復如",
    "T09n0278_032:0605a29": "是，自說是佛，而不著我、不著我所。諸天",
    "T09n0278_032:0605b01": "子！如我音聲，不從東方，南、西、北方，四維，上、",
    "T09n0278_032:0605b02": "下來，諸天子！業報成佛亦復如是，非十",
    "T09n0278_032:0605b03": "方來。諸天子！猶如汝等昔在地獄，不從十",
    "T09n0278_032:0605b04": "方來，但以顛倒愚癡纏故，得地獄身，本無",
    "T09n0278_032:0605b05": "來處，如普照王光明，不從十方來，我天音",
    "T09n0278_032:0605b06": "聲亦復如是，非十方來，但以三昧善根力",
    "T09n0278_032:0605b07": "故出生如是微妙音聲，般若波羅蜜力故",
    "T09n0278_032:0605b08": "示現如是自在神力。諸天子！譬如須彌山",
    "T09n0278_032:0605b09": "王有三十三天淨妙宮殿種種樂具，不從",
    "T09n0278_032:0605b10": "十方來，我天音聲亦復如是。諸天子！譬如",
    "T09n0278_032:0605b11": "億那由他佛剎微塵數世界末為微塵，如是",
    "T09n0278_032:0605b12": "微塵數眾生，我為說法，隨彼所應，令大歡",
    "T09n0278_032:0605b13": "喜，然我於彼，不生厭惡心、不生疲倦心、不",
    "T09n0278_032:0605b14": "生放逸心、不生憍慢心。諸天子！盧舍那",
    "T09n0278_032:0605b15": "菩薩住離垢三昧亦復如是，於右手掌隨",
    "T09n0278_032:0605b16": "形好中，放一光明，出生無量自在神力，一切",
    "T09n0278_032:0605b17": "眾生、聲聞、緣覺所不能知。汝等應當往詣",
    "T09n0278_032:0605b18": "盧舍那菩薩，恭敬禮拜，莫著五欲障諸善",
    "T09n0278_032:0605b19": "根。諸天子！譬如劫盡燒須彌山，悉令消滅。",
    "T09n0278_032:0605b20": "諸天子！五欲纏心，修念佛三昧，皆悉除滅，",
    "T09n0278_032:0605b21": "是故諸天子當知報恩，一向敬念盧舍那",
    "T09n0278_032:0605b22": "菩薩。諸天子！其有眾生不知報恩，捨是身",
    "T09n0278_032:0605b23": "已，入三惡道。諸天子！汝昔在地獄，蒙光明",
    "T09n0278_032:0605b24": "恩，捨地獄已，來生此天，應當長養彼諸善",
    "T09n0278_032:0605b25": "根。諸天子！譬如我天，非男非女，而能出生",
    "T09n0278_032:0605b26": "百千萬億不思議法。諸天子！如天子、天女、五",
    "T09n0278_032:0605b27": "欲樂具、宮殿園林，皆悉如我，不生不滅，色、受、",
    "T09n0278_032:0605b28": "想、行、識亦復如是，若如是知，是名能入無",
    "T09n0278_032:0605b29": "著甚深三昧海。』「時，諸天子聞是音聲，歡喜無",
    "T09n0278_032:0605c01": "量，皆悉化作一萬華雲、一萬香雲、一萬樂",
    "T09n0278_032:0605c02": "雲、一萬幢雲、一萬蓋雲、一萬讚歎雲，作是",
    "T09n0278_032:0605c03": "化已，往詣盧舍那菩薩所住宮殿，恭敬供養，",
    "T09n0278_032:0605c04": "於一面住，而不見盧舍那菩薩。時有天子，",
    "T09n0278_032:0605c05": "作如是言：『此菩薩者，今已命終，生淨飯王",
    "T09n0278_032:0605c06": "家，乘栴檀樓閣，處摩耶夫人胎。』爾時，諸天",
    "T09n0278_032:0605c07": "子以天眼觀盧舍那菩薩摩訶薩，見梵身",
    "T09n0278_032:0605c08": "天、欲界諸天恭敬供養。時，諸天子作如是言：",
    "T09n0278_032:0605c09": "『我等若不先往恭敬供養盧舍那菩薩，乃至",
    "T09n0278_032:0605c10": "一念頃，住兜率天起樂著心者，我則不可。』",
    "T09n0278_032:0605c11": "「爾時，一一天子與十那由他天子眷屬，欲從",
    "T09n0278_032:0605c12": "天下至閻浮提詣菩薩所。時，天妙音語天",
    "T09n0278_032:0605c13": "子言：『菩薩摩訶薩亦不命終生於彼間，隨",
    "T09n0278_032:0605c14": "所應化，悉令彼見。諸天子！譬如我今非眼",
    "T09n0278_032:0605c15": "所見，能出音聲，菩薩摩訶薩住離垢三昧，",
    "T09n0278_032:0605c16": "亦復如是，非眼所見，而處處示現命終受",
    "T09n0278_032:0605c17": "生，捨離虛妄，滅除憍慢，無所染著。是故，",
    "T09n0278_032:0605c18": "諸天子！應當速發阿耨多羅三藐三菩提心，",
    "T09n0278_032:0605c19": "令意清淨，住威儀戒，悔過一切業障、煩惱",
    "T09n0278_032:0605c20": "障、報障、邪見障，以法界、虛空界、眾生界等善",
    "T09n0278_032:0605c21": "身、口、意業，以眾生界等身，眾生界等頭，眾生",
    "T09n0278_032:0605c22": "界等舌，悔過四障。』「時，諸天子聞是聲已，皆",
    "T09n0278_032:0605c23": "大歡喜，心意柔軟，問天聲曰：『菩薩摩訶薩",
    "T09n0278_032:0605c24": "云何悔過？』爾時，天聲以菩薩摩訶薩三昧力",
    "T09n0278_032:0605c25": "故、天善根力故，答諸天子言：『業障等罪，不",
    "T09n0278_032:0605c26": "從東方，南、西、北方，四維，上、下來，積聚於心。菩",
    "T09n0278_032:0605c27": "薩摩訶薩知此業等，因顛倒起，不生疑惑。",
    "T09n0278_032:0605c28": "諸天子！如我天聲，說隨業報行、隨戒、隨喜、",
    "T09n0278_032:0605c29": "隨定、寂滅，諸佛菩薩說我眾生貪恚癡業，而",
    "T09n0278_032:0606a01": "實無我、無有我所，亦復如是。所作諸業，於",
    "T09n0278_032:0606a02": "十方求，悉不可得。諸天子！如我天聲，少福",
    "T09n0278_032:0606a03": "眾生所不能聞，除地獄眾生應受化者。諸",
    "T09n0278_032:0606a04": "天子！聲非生滅，一切諸業亦復如是，非生",
    "T09n0278_032:0606a05": "非滅，但隨業行而受果報。諸天子！如",
    "T09n0278_032:0606a06": "我所出音聲，於無量劫不可窮盡。諸天子！",
    "T09n0278_032:0606a07": "若謂音聲有來去者，即墮邊見，一切諸佛",
    "T09n0278_032:0606a08": "不說斷常，除為眾生方便說法。諸天子！如",
    "T09n0278_032:0606a09": "我天聲，十方世界隨所應化皆悉得聞，一",
    "T09n0278_032:0606a10": "切諸佛亦復如是，隨應度者皆悉得見。諸",
    "T09n0278_032:0606a11": "天子！譬如明淨錠光金玻瓈鏡，與十世界",
    "T09n0278_032:0606a12": "等，於彼鏡中，見無量剎，一切山川、一切眾",
    "T09n0278_032:0606a13": "生、地獄、餓鬼，若好、若醜，形類若干悉於中現。",
    "T09n0278_032:0606a14": "諸天子！於意云何，彼諸影像來入鏡不？』答",
    "T09n0278_032:0606a15": "言：『不也。』『諸天子！一切業報亦復如是，無來",
    "T09n0278_032:0606a16": "去處而能出生善根果報。譬如幻師，能幻",
    "T09n0278_032:0606a17": "人目，當知諸業亦復如是。若如是知，是",
    "T09n0278_032:0606a18": "名清淨真實悔過。』說是法時，百千萬億那",
    "T09n0278_032:0606a19": "由他佛剎微塵數諸世界中，兜率天子皆得",
    "T09n0278_032:0606a20": "無生法忍，無量無邊不可思議阿僧祇欲界",
    "T09n0278_032:0606a21": "諸天子，皆發阿耨多羅三藐三菩提心；六欲",
    "T09n0278_032:0606a22": "天中，一切天女皆捨女身，悉為男子，得不",
    "T09n0278_032:0606a23": "退轉菩提之心。爾時，諸天子廣聞普賢迴",
    "T09n0278_032:0606a24": "向善根，悉得十地，諸力莊嚴，具足三昧，皆",
    "T09n0278_032:0606a25": "悉成就眾生界等善身、口、意業，滅一切障，皆",
    "T09n0278_032:0606a26": "得清淨，見百千萬億那由他佛剎微塵數七",
    "T09n0278_032:0606a27": "寶蓮華，一一華上皆見菩薩結跏趺坐，放",
    "T09n0278_032:0606a28": "大光明，彼諸菩薩一一隨形好中，放眾生界",
    "T09n0278_032:0606a29": "等光明，彼光明中，見眾生界等諸佛，結跏趺",
    "T09n0278_032:0606b01": "坐，隨所應度而為說法，猶未能見離垢",
    "T09n0278_032:0606b02": "三昧之少分也。「爾時，諸天子於一一毛孔，",
    "T09n0278_032:0606b03": "化作眾生界等妙香華雲，供養盧舍那佛，",
    "T09n0278_032:0606b04": "散香華已，一一華中見諸如來，時彼香雲，",
    "T09n0278_032:0606b05": "普熏無量佛剎微塵數世界眾生，其蒙香",
    "T09n0278_032:0606b06": "者，身心快樂，譬如比丘入第四禪；若有眾",
    "T09n0278_032:0606b07": "生得聞此香，諸罪業障皆悉除滅，於色、聲、",
    "T09n0278_032:0606b08": "香、味、觸內，有五百煩惱，其外亦有五百煩",
    "T09n0278_032:0606b09": "惱、二萬一千欲行煩惱、二萬一千恚行煩惱、",
    "T09n0278_032:0606b10": "二萬一千癡行煩惱、二萬一千等行煩惱，此",
    "T09n0278_032:0606b11": "諸煩惱皆悉除滅，彼諸眾生具足種種淨香",
    "T09n0278_032:0606b12": "自在光明善根；若有眾生見此蓋雲者，彼",
    "T09n0278_032:0606b13": "諸眾生種一恒沙轉輪聖王所植善根，所",
    "T09n0278_032:0606b14": "謂：白淨寶網轉輪王等。菩薩摩訶薩安住如",
    "T09n0278_032:0606b15": "是轉輪王處，於百千億那由他佛剎微塵數",
    "T09n0278_032:0606b16": "諸世界中，教化眾生，譬如明鏡世界月王如",
    "T09n0278_032:0606b17": "來，十方無量剎中，比丘、比丘尼、優婆塞、優婆",
    "T09n0278_032:0606b18": "夷，無有乃至一念不作化身來詣佛所而",
    "T09n0278_032:0606b19": "聽法者，彼佛常為廣說經法，乃至廣為說",
    "T09n0278_032:0606b20": "本生經，聞彼佛名，命終之後皆生其國。菩",
    "T09n0278_032:0606b21": "薩摩訶薩安住白淨寶網轉輪王處，亦復如",
    "T09n0278_032:0606b22": "是，放曼陀羅自在光明，若有眾生遇斯光",
    "T09n0278_032:0606b23": "者，皆得菩薩十地，當知此等眾生，悉是先",
    "T09n0278_032:0606b24": "世修善根力，如得初禪，雖未命終見梵",
    "T09n0278_032:0606b25": "天處得梵天樂，如是次第得諸禪者，雖",
    "T09n0278_032:0606b26": "未命終而得彼樂。如是菩薩摩訶薩安住",
    "T09n0278_032:0606b27": "白淨寶網轉輪王處，放大光明，名周羅摩",
    "T09n0278_032:0606b28": "尼，若有眾生遇斯光者，皆得菩薩十地，",
    "T09n0278_032:0606b29": "悉得無量智慧光明，得十種眼清淨行業，乃",
    "T09n0278_032:0606c01": "至十種意清淨業，具足成就淨力三昧，如",
    "T09n0278_032:0606c02": "是成就清淨肉眼。譬如菩薩摩訶薩以左",
    "T09n0278_032:0606c03": "手持億那由他佛剎微塵，東行過億那由他",
    "T09n0278_032:0606c04": "佛剎微塵數世界，乃下一塵，如是東行盡",
    "T09n0278_032:0606c05": "此微塵，如是菩薩摩訶薩悉能了知彼微塵",
    "T09n0278_032:0606c06": "數，亦識諸塵本剎來處及下塵之剎，乃至十",
    "T09n0278_032:0606c07": "方，亦復如是；菩薩摩訶薩復能還集此諸微",
    "T09n0278_032:0606c08": "塵作一佛剎，於此佛剎亦分別知。」佛告寶",
    "T09n0278_032:0606c09": "手菩薩言：「於意云何？如是佛剎廣大可思",
    "T09n0278_032:0606c10": "議不？」寶手菩薩白佛言：「世尊！如是佛剎無",
    "T09n0278_032:0606c11": "量無邊不可思議。世尊！奇哉！奇哉！若聞是",
    "T09n0278_032:0606c12": "諭，此人難得，聞而信者，亦復難得。」佛告寶",
    "T09n0278_032:0606c13": "手菩薩言：「如是如是，若有善男子、善女人，",
    "T09n0278_032:0606c14": "聞而信者，我授彼記，速成阿耨多羅三藐三",
    "T09n0278_032:0606c15": "菩提，得一切種智。」佛告寶手菩薩言：「譬如",
    "T09n0278_032:0606c16": "千億佛剎微塵數世界，如上諭說，此一切",
    "T09n0278_032:0606c17": "剎末為微塵，彼諸世界一一微塵，悉與一切",
    "T09n0278_032:0606c18": "佛剎微塵數等。菩薩摩訶薩取此微塵展轉",
    "T09n0278_032:0606c19": "更種，乃至八十，彼一一微塵生果，悉與一",
    "T09n0278_032:0606c20": "切世界微塵數等。菩薩摩訶薩業報清淨，肉",
    "T09n0278_032:0606c21": "眼悉分別見，亦於念念中，見百千萬億那由",
    "T09n0278_032:0606c22": "他佛剎微塵等如來。」佛告寶手菩薩言：「譬",
    "T09n0278_032:0606c23": "如錠光玻瓈珠，照十佛剎微塵等世界，此",
    "T09n0278_032:0606c24": "珠白淨寶網轉輪聖王善根所成。」",
    "T09n0278_032:0606c25": "大方廣佛華嚴經卷第三十二"
}