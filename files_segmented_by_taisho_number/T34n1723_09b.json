{
    "T34n1723_09b:0825c25": "folio_9b 妙法蓮華經玄贊卷第九末",
    "T34n1723_09b:0825c26": "沙門基撰",
    "T34n1723_09b:0825c27": "從地涌出品從地涌出品",
    "T34n1723_09b:0825c28": "三門分別：一來意，二釋名，三解妨。來意有",
    "T34n1723_09b:0825c29": "三：一者七品明學行流通中，前之一品明",
    "T34n1723_09b:0826a01": "所學行，下之六品明能行人。能行人中分",
    "T34n1723_09b:0826a02": "四，此之一品正明現在具安樂行流通之",
    "T34n1723_09b:0826a03": "人。〈壽量〉及〈分別功德品〉因釋此疑展轉生",
    "T34n1723_09b:0826a04": "起；〈隨喜〉及〈法師功德品〉明助正依安樂行",
    "T34n1723_09b:0826a05": "流通之人所得功德。〈常不輕品〉明佛自身往",
    "T34n1723_09b:0826a06": "居因位行安樂行、行忍辱等流通此經，今",
    "T34n1723_09b:0826a07": "得佛果，勸諸眾生應勤脩學，故此品來。二",
    "T34n1723_09b:0826a08": "者兩品明一乘行中，前品明所行行，此品",
    "T34n1723_09b:0826a09": "明能行人，故此品來。三者論云「七者示現教",
    "T34n1723_09b:0826a10": "化眾生無上故，地中涌出無量菩薩摩訶薩。",
    "T34n1723_09b:0826a11": "此中明佛已曾教化無量菩薩行此四行，",
    "T34n1723_09b:0826a12": "涌出持經，勸諸眾生云何不學」，故此品來。",
    "T34n1723_09b:0826a13": "釋名者，「涌」謂上昇，「出」謂顯現，從地上昇而顯",
    "T34n1723_09b:0826a14": "現，名從地涌出品。《玉篇》「涌，騰也」。涌如水上",
    "T34n1723_09b:0826a15": "騰，故應作「涌」。「踴」跣也，非騰義。解妨者，何故",
    "T34n1723_09b:0826a16": "不言從傍來，乃言從地踴出？答：明依四",
    "T34n1723_09b:0826a17": "行以持經，踴出生死之地故。又明不離",
    "T34n1723_09b:0826a18": "此界佛曾所化，已超生死之地故。不言從",
    "T34n1723_09b:0826a19": "傍來，但說從地踴出。",
    "T34n1723_09b:0826a20": "經「爾時他方至而廣說之」。贊曰：此品之中大",
    "T34n1723_09b:0826a21": "文分四：一他土請持，二如來不許，三此方",
    "T34n1723_09b:0826a22": "踊出，四菩薩疑生。此初也。",
    "T34n1723_09b:0826a23": "經「爾時佛告至廣說此經」。贊曰：如來不許。",
    "T34n1723_09b:0826a24": "有二：初止、後顯。且說極多，故言六萬，實非",
    "T34n1723_09b:0826a25": "唯爾。顯佛化功止他不許，縱令他護亦",
    "T34n1723_09b:0826a26": "有何愆。",
    "T34n1723_09b:0826a27": "經「佛說是時至同時踊出」。贊曰：此方涌出",
    "T34n1723_09b:0826a28": "有八：一從地踴出，二昇空讚禮，三神力",
    "T34n1723_09b:0826a29": "促時，四眾人共見，五導師省問，六世尊慰答，",
    "T34n1723_09b:0826a30": "七四人隨喜，八如來讚之。初文分五：一地",
    "T34n1723_09b:0826b01": "裂，二聖踴，三相好，四住處，五群輩。此初二",
    "T34n1723_09b:0826b02": "也。表破生死故地裂，顯趣菩提故踊出。",
    "T34n1723_09b:0826b03": "經「是諸菩薩至虛空中住」。贊曰：此相好及住",
    "T34n1723_09b:0826b04": "處，行安樂行所得果故。相好證真性，而得",
    "T34n1723_09b:0826b05": "一乘故住空。",
    "T34n1723_09b:0826b06": "經「是諸菩薩至所不能知」。贊曰：此群輩。有",
    "T34n1723_09b:0826b07": "三：一來由，二列數，三結之。列數有八輩：",
    "T34n1723_09b:0826b08": "一恒河沙，二分恒沙，三那由他，四萬，五千，",
    "T34n1723_09b:0826b09": "六百，七十，八單。",
    "T34n1723_09b:0826b10": "經「是諸菩薩至於二世尊」。贊曰：第二昇空",
    "T34n1723_09b:0826b11": "讚禮。有三：一詣塔，二禮足，三敬讚。",
    "T34n1723_09b:0826b12": "經「是諸菩薩至謂如半日」。贊曰：第三神力。",
    "T34n1723_09b:0826b13": "促時有三：一讚長時，二受亦久，三促時。本",
    "T34n1723_09b:0826b14": "論說此經所說劫、晝夜、月時年，此以晝夜",
    "T34n1723_09b:0826b15": "合數，不廢二十五日成五十小劫，或復五十",
    "T34n1723_09b:0826b16": "日、五十月及時年，讚德逾深時長可悉，受",
    "T34n1723_09b:0826b17": "讚神力亦等。讚時神力變其本心，聖通延",
    "T34n1723_09b:0826b18": "促光景，眾生愛法已是忘疲，況聖冥加輒",
    "T34n1723_09b:0826b19": "生勞厭，故諸四眾謂如食頃。法食資持、神",
    "T34n1723_09b:0826b20": "通制御，故經多劫年命不虧。",
    "T34n1723_09b:0826b21": "經「爾時四眾至國土虛空」。贊曰：第四眾人共",
    "T34n1723_09b:0826b22": "見。",
    "T34n1723_09b:0826b23": "經「是菩薩眾中至唱導之師」。贊曰：下第五導",
    "T34n1723_09b:0826b24": "師省問。有四：一列名，二德行，三直省，四偈",
    "T34n1723_09b:0826b25": "問。此初二也。行高勝廣、離惡進善，故名四",
    "T34n1723_09b:0826b26": "種。",
    "T34n1723_09b:0826b27": "經「在大眾前至生疲勞耶」。贊曰：三直省，四",
    "T34n1723_09b:0826b28": "偈問。《玉篇》「訊，問也辭也言也」，執問、通問",
    "T34n1723_09b:0826b29": "曰訊。",
    "T34n1723_09b:0826b30": "經「爾時世尊至入於佛慧」。贊曰：第六世尊慰",
    "T34n1723_09b:0826c01": "答。有二：初標、後釋。釋中有三：一見佛樹",
    "T34n1723_09b:0826c02": "善，二即便受化，三迂會亦從。初雖不從，後",
    "T34n1723_09b:0826c03": "亦從也。初二讚菩薩，後一說聲聞。或初二",
    "T34n1723_09b:0826c04": "說迂會，後一說趣寂。「不愚法」者，入解佛慧，",
    "T34n1723_09b:0826c05": "非入證也。",
    "T34n1723_09b:0826c06": "經「爾時諸大菩薩至我等隨喜」。贊曰：第七四",
    "T34n1723_09b:0826c07": "人隨喜。",
    "T34n1723_09b:0826c08": "經「於時世尊至發隨喜心」。贊曰：第八如來讚",
    "T34n1723_09b:0826c09": "之。",
    "T34n1723_09b:0826c10": "經「爾時彌勒至問訊如來」。贊曰：下品第四大",
    "T34n1723_09b:0826c11": "段菩薩疑生。分八：一心念，二語演，三他問，",
    "T34n1723_09b:0826c12": "四傍答，五讚許，六正答，七眾念，八申請。此",
    "T34n1723_09b:0826c13": "初也。",
    "T34n1723_09b:0826c14": "經「時彌勒菩薩至願兩足尊說」。贊曰：下語演。",
    "T34n1723_09b:0826c15": "有十九頌半。分三：初一頌總申疑請，次十",
    "T34n1723_09b:0826c16": "六頌半請所疑事，後二頌申眾疑意。此初也。",
    "T34n1723_09b:0826c17": "經「是從何處來至為從何所來」。贊曰：下請",
    "T34n1723_09b:0826c18": "所疑事。分五：二頌來處，九頌來數，二頌化",
    "T34n1723_09b:0826c19": "行，二頌半國名，一頌不識。此初。有三：一來",
    "T34n1723_09b:0826c20": "由，二讚德，三來處。",
    "T34n1723_09b:0826c21": "經「一一諸菩薩至猶不能盡知」。贊曰：來數。有",
    "T34n1723_09b:0826c22": "三：一頌總，七頌別，一頌結。",
    "T34n1723_09b:0826c23": "經「是諸大威德至脩習何佛道」。贊曰：此化",
    "T34n1723_09b:0826c24": "行。有五問。",
    "T34n1723_09b:0826c25": "經「如是諸菩薩至未曾見是事」。贊曰：此國名。",
    "T34n1723_09b:0826c26": "經「我於此眾中至願說其因緣」。贊曰：此不",
    "T34n1723_09b:0826c27": "識也。",
    "T34n1723_09b:0826c28": "經「今此之大會至唯願決眾疑」。贊曰：第三段",
    "T34n1723_09b:0826c29": "申眾疑意。",
    "T34n1723_09b:0826c30": "經「爾時釋迦牟尼佛至從何所來」。贊曰：第三",
    "T34n1723_09b:0827a01": "他問。",
    "T34n1723_09b:0827a02": "經「爾時諸佛至因是得聞」。贊曰：第四傍答。",
    "T34n1723_09b:0827a03": "經「爾時釋迦至如是大事」。贊曰：下第五讚",
    "T34n1723_09b:0827a04": "許。有二：初讚、後許。此初也。阿氏多，云無能",
    "T34n1723_09b:0827a05": "勝，彌勒名也。「阿逸多」訛也。",
    "T34n1723_09b:0827a06": "經「汝等當共至大勢之力」。贊曰：下許。有二，",
    "T34n1723_09b:0827a07": "此長行。「被精進鎧」，鎧謂兵甲兜䥐，令心",
    "T34n1723_09b:0827a08": "勇銳欣樂聞法。心不退轉，名堅固意。以義",
    "T34n1723_09b:0827a09": "深遠，恐其疑退。此說四力：一者慧力，即〈壽",
    "T34n1723_09b:0827a10": "量品〉如來祕密法、報二身，智性、相故。二神通",
    "T34n1723_09b:0827a11": "力，即彼神通，佛化身也。三奮迅力，決定所作",
    "T34n1723_09b:0827a12": "也。「奮」音俯問反，揚也。「迅」音息晉反，又松閏",
    "T34n1723_09b:0827a13": "反，疾也。今從後反。師子將欲決定所作，必",
    "T34n1723_09b:0827a14": "先奮迅頓巽身毛，疾揚其身後方定作；明",
    "T34n1723_09b:0827a15": "我今決定說自所作三身妙事。四威猛力，正",
    "T34n1723_09b:0827a16": "作所作，示所有威制伏摧破，摧破自餘不",
    "T34n1723_09b:0827a17": "信者故。或由智慧故奮迅，由神通故威猛。",
    "T34n1723_09b:0827a18": "或智慧者法、報二身，下三化身，神變、記心、教",
    "T34n1723_09b:0827a19": "誡三輪，如次之功用也。",
    "T34n1723_09b:0827a20": "經「爾時世尊至汝等一心聽」。贊曰：初二頌勸",
    "T34n1723_09b:0827a21": "勿生疑、許可為說，後二頌顯佛實語、誡一",
    "T34n1723_09b:0827a22": "心聽。",
    "T34n1723_09b:0827a23": "經「爾時世尊至令發道意」。贊曰：下第六正",
    "T34n1723_09b:0827a24": "答。有三：初告我化，次明住行，後末後一頌",
    "T34n1723_09b:0827a25": "結勸生信。此初也。",
    "T34n1723_09b:0827a26": "經「此諸菩薩至正憶念」。贊曰：下明住行。有",
    "T34n1723_09b:0827a27": "六，此有二：一住處，二解經。「通利」聞慧，「思惟」",
    "T34n1723_09b:0827a28": "思慧，「憶念」脩慧。",
    "T34n1723_09b:0827a29": "經「阿逸多至求無上慧」。贊曰：此有四：一樂",
    "T34n1723_09b:0827b01": "靜，二精進，三樂深智，四求無上慧。",
    "T34n1723_09b:0827b02": "經「爾時世尊至令發大道心」。贊曰：七頌半頌",
    "T34n1723_09b:0827b03": "前。中分五，此一半頌標佛化。",
    "T34n1723_09b:0827b04": "經「此等是我子至為求佛道故」。贊曰：初一半",
    "T34n1723_09b:0827b05": "頌樂靜，後一頌精進。「憒」音古對反，心亂也。",
    "T34n1723_09b:0827b06": "「鬧」音奴効反。不靜為鬧，亦為「鬧」字。",
    "T34n1723_09b:0827b07": "經「在娑婆世界至悉當得成佛」。贊曰：初一頌",
    "T34n1723_09b:0827b08": "半住處、深智，後二頌結成我化。於此伽耶",
    "T34n1723_09b:0827b09": "處所，昔來所化，非今現在伽耶。如言常在",
    "T34n1723_09b:0827b10": "靈山，非山常在，在山處故。此城亦爾。",
    "T34n1723_09b:0827b11": "經「我今說實語至教化是等眾」。贊曰：結勸",
    "T34n1723_09b:0827b12": "生信。",
    "T34n1723_09b:0827b13": "經「爾時彌勒至三菩提」。贊曰：第七眾念。",
    "T34n1723_09b:0827b14": "經「即白佛言至四十餘年」。贊曰：第八申請。",
    "T34n1723_09b:0827b15": "有二：初長行，有三：初舉事難，次舉喻難，後",
    "T34n1723_09b:0827b16": "正申難。初文有二：初舉成道處所、年歲，",
    "T34n1723_09b:0827b17": "後正申難。此初也。「伽耶城」者，極險固，少居",
    "T34n1723_09b:0827b18": "人，唯婆羅門減有千家，此並仙人之族胤",
    "T34n1723_09b:0827b19": "也。不事公王貴庶宗仰，城居勝強舉國",
    "T34n1723_09b:0827b20": "咸悉。即在摩竭提國之內境，佛菩提樹次",
    "T34n1723_09b:0827b21": "南極近，故言不遠。又言伽耶是佛生處，是",
    "T34n1723_09b:0827b22": "迦維羅國之都城。佛於摩揭陀國菩提樹下",
    "T34n1723_09b:0827b23": "成道，俱中天竺，相去極近，故言不遠。「得大",
    "T34n1723_09b:0827b24": "菩提從是已來始過四十餘年」者，於此義",
    "T34n1723_09b:0827b25": "中略有二說：一者有諸部說，十九出家、三十",
    "T34n1723_09b:0827b26": "成道。《本起因果經》說十九出家。《思惟無相",
    "T34n1723_09b:0827b27": "三昧經》說三十成道。《智度論》說「佛臨涅槃",
    "T34n1723_09b:0827b28": "告須跋陀羅，我年十九出家已求佛道，出家",
    "T34n1723_09b:0827b29": "已來過五十歲。」不說成道之時。佛實年八",
    "T34n1723_09b:0827c01": "十矣。此有解云，十九出家，後五年事仙人行",
    "T34n1723_09b:0827c02": "樂行，六年行苦行，三十成道，故告須跋陀",
    "T34n1723_09b:0827c03": "羅過五十歲。《智度論》中用於此義，即依此",
    "T34n1723_09b:0827c04": "說。今言成道四十年者，纔年七十矣。二者",
    "T34n1723_09b:0827c05": "亦有諸部及大乘中說，二十九出家，三十五",
    "T34n1723_09b:0827c06": "成道。《增一阿含》、《中阿含》、《雜阿含》、《出曜經》、《和",
    "T34n1723_09b:0827c07": "須密論》並說二十九出家，《悲華經》、《善見論》並",
    "T34n1723_09b:0827c08": "說三十五成道。《本起經》云：「佛欲出家，指耶",
    "T34n1723_09b:0827c09": "輸腹云：却後六年汝當生男。遂懷羅睺。」佛",
    "T34n1723_09b:0827c10": "六年苦行，成道之夜羅睺始生。但言羅睺六",
    "T34n1723_09b:0827c11": "歲在胎，不說十一年在母腹，故知二十九",
    "T34n1723_09b:0827c12": "出家、三十五成道，六年之內兼脩樂行，阿藍",
    "T34n1723_09b:0827c13": "迦藍處坐得無所有處定，欝頭藍子處學得",
    "T34n1723_09b:0827c14": "非想處定。菩提留支法師引經偈云：「八年",
    "T34n1723_09b:0827c15": "作嬰孩，　七年作童子，　四年學五明，",
    "T34n1723_09b:0827c16": "　十年受五欲，　六年行苦行，　三十五成道，",
    "T34n1723_09b:0827c17": "　四十五年中，　教化諸眾生。」真諦三藏",
    "T34n1723_09b:0827c18": "及和上《西域記》等，並說二十九出家、三十五",
    "T34n1723_09b:0827c19": "成道。《金光明經》說佛壽八十。今言成道過",
    "T34n1723_09b:0827c20": "四十餘年，即年七十有五。並初成道年合",
    "T34n1723_09b:0827c21": "四十一年，名過四十。",
    "T34n1723_09b:0827c22": "經「世尊云何至三菩提」。贊曰：下正申難。有",
    "T34n1723_09b:0827c23": "二：初申三事，後結難信。申三事者：一時",
    "T34n1723_09b:0827c24": "小事大，二時促眾多，三時短德勝。此初也。已",
    "T34n1723_09b:0827c25": "至上位當成菩提，名事大也。",
    "T34n1723_09b:0827c26": "經「世尊至不得其邊」。贊曰：時促眾多也。前",
    "T34n1723_09b:0827c27": "言「於此少時」，貫下兩文。",
    "T34n1723_09b:0827c28": "經「斯等久遠至常脩梵行」。贊曰：時短德勝。",
    "T34n1723_09b:0827c29": "觀其久來逢緣樹善，非少時脩。",
    "T34n1723_09b:0827c30": "經「世尊至世所難信」。贊曰：結成難信。由此",
    "T34n1723_09b:0828a01": "三事難信佛化。",
    "T34n1723_09b:0828a02": "經「譬如有人至是事難信」。贊曰：下第二舉喻",
    "T34n1723_09b:0828a03": "難。「色美」喻佛相好莊嚴，「髮黑」表佛設年八十",
    "T34n1723_09b:0828a04": "而無老相。於一切時好，巡舊處故。《大般若》",
    "T34n1723_09b:0828a05": "說八十種好中云：「常小不老，好巡舊處」。「年",
    "T34n1723_09b:0828a06": "二十五」，表佛雖出生死，示居二十五有。以",
    "T34n1723_09b:0828a07": "上表佛成道極近。設年八十但如二十五",
    "T34n1723_09b:0828a08": "指百歲人，表所化菩薩德高位遠、百福莊嚴。",
    "T34n1723_09b:0828a09": "云我生育令其道長，是事難信。",
    "T34n1723_09b:0828a10": "經「佛亦如是至甚為希有」。贊曰：下第三正申",
    "T34n1723_09b:0828a11": "疑。有三：初牒所疑事，次「今日」下正申疑意，",
    "T34n1723_09b:0828a12": "後「我等雖復」下申疑所由。此初。有二：初牒",
    "T34n1723_09b:0828a13": "佛成道時促，後牒菩薩七德甚大。菩薩七",
    "T34n1723_09b:0828a14": "德者：一脩時長，二勤精進，三定自在，四得",
    "T34n1723_09b:0828a15": "神通，五久脩梵行，六能習法，七巧問答；故",
    "T34n1723_09b:0828a16": "為人寶。",
    "T34n1723_09b:0828a17": "經「今日世尊至大功德事」。贊曰：正申疑意。",
    "T34n1723_09b:0828a18": "經「我等雖復至亦不生疑」。贊曰：申疑所由。",
    "T34n1723_09b:0828a19": "有三：初明自能通，次申他惑起，後正請除",
    "T34n1723_09b:0828a20": "決。雖自無疑，示相不了，請決我疑。信隨",
    "T34n1723_09b:0828a21": "宜說，信成就故。達佛所知，證成就故。佛言",
    "T34n1723_09b:0828a22": "不虛，四無謬故。",
    "T34n1723_09b:0828a23": "經「爾時彌勒至如實分別說」。贊曰：下十四頌，",
    "T34n1723_09b:0828a24": "分三：初五頌頌舉事難，次二頌頌喻為難，",
    "T34n1723_09b:0828a25": "後七頌頌申疑請。此初。有三：一頌出家時",
    "T34n1723_09b:0828a26": "近，三頌菩薩德高難信，一頌眾大請決。",
    "T34n1723_09b:0828a27": "經「譬如少壯人至舉世所不信」。贊曰：此頌喻",
    "T34n1723_09b:0828a28": "也。「髮白面皺」者，此與長行互相影顯。父言",
    "T34n1723_09b:0828a29": "色美髮黑，具相巡舊之徵；子稱髮白面皺，",
    "T34n1723_09b:0828a30": "久脩猶缺之狀。髮白有聖道久脩之徵，面皺",
    "T34n1723_09b:0828b01": "帶相好未圓之兆故也。「皺」音側救反。",
    "T34n1723_09b:0828b02": "經「世尊亦如是至於下空中住」。贊曰：下七頌",
    "T34n1723_09b:0828b03": "頌申疑請。分二：初四頌牒所疑事，後三頌",
    "T34n1723_09b:0828b04": "正申疑請。此初。有三：初半頌佛成道近，次",
    "T34n1723_09b:0828b05": "三頌讚菩薩有十德，後半頌明住處。",
    "T34n1723_09b:0828b06": "經「我等從佛聞至而住不退地」。贊曰：正申",
    "T34n1723_09b:0828b07": "疑請。為四：初半頌自無疑，次半頌他有惑，",
    "T34n1723_09b:0828b08": "次一頌疑者失，後一頌正申請。",
    "T34n1723_09b:0828b09": "壽量品壽量品",
    "T34n1723_09b:0828b10": "三門分別：一來意，二釋名，三解妨。來意有",
    "T34n1723_09b:0828b11": "五：一者七品學行流通中，〈踴出〉下六品能學",
    "T34n1723_09b:0828b12": "行人中分四，第二段〈壽量〉及〈分別功德〉，因",
    "T34n1723_09b:0828b13": "釋前疑展轉生起。前明踴出皆言佛化，位",
    "T34n1723_09b:0828b14": "高眾大時會生疑；今辨法身本無起滅，化",
    "T34n1723_09b:0828b15": "佛近成、報身久證，化於此眾何所疑哉。故",
    "T34n1723_09b:0828b16": "從〈踴出〉後明〈壽量品〉。二者十九品為正宗",
    "T34n1723_09b:0828b17": "中，下之五品明一乘果。中分二：初二品明",
    "T34n1723_09b:0828b18": "已滿果，後三品明未滿果。初中又二：初正",
    "T34n1723_09b:0828b19": "明已滿果，後辨時眾因此證獲不同。故此",
    "T34n1723_09b:0828b20": "品來。三者論說對治七慢之中第七無功德",
    "T34n1723_09b:0828b21": "人，於第一乘不集善根而不取，為第一",
    "T34n1723_09b:0828b22": "增上慢。為對治此，說醫師喻。論又云第七",
    "T34n1723_09b:0828b23": "人者根未熟，為令熟故示現涅槃量。現在",
    "T34n1723_09b:0828b24": "未集善根者名根未熟，令集諸善根希",
    "T34n1723_09b:0828b25": "取第一乘，示現佛入涅槃分限名量，令",
    "T34n1723_09b:0828b26": "集善根後方調化。醫師既在此品，故此品",
    "T34n1723_09b:0828b27": "來。四者論云八者示現成大菩提無上故，",
    "T34n1723_09b:0828b28": "示現三種佛菩提。三身在此，故此品來。此",
    "T34n1723_09b:0828b29": "為文殘，七喻之中唯說後文醫師，不說初",
    "T34n1723_09b:0828b30": "文三佛故。五者第九示現涅槃無上故，說",
    "T34n1723_09b:0828c01": "醫師喻。除七慢中說醫師者，化根未熟",
    "T34n1723_09b:0828c02": "示現入滅令其根熟；今說醫師現佛入涅",
    "T34n1723_09b:0828c03": "槃，化滅實不滅，非如二乘滅而為滅，故名",
    "T34n1723_09b:0828c04": "無上，此乃七喻之中義殘也。釋名者，「如來」",
    "T34n1723_09b:0828c05": "者，法、報、化身之通名。「壽」者所受之命。「量」謂齊",
    "T34n1723_09b:0828c06": "限。此品明三種佛身命體齊限，任法性、隨",
    "T34n1723_09b:0828c07": "願緣、應群機、受自體。今明此三佛命之齊",
    "T34n1723_09b:0828c08": "限，故名如來壽量品。「壽」音植酉反。「量」音呂張",
    "T34n1723_09b:0828c09": "反，謂貶量校量佛壽量，褒貶計校籌度三佛",
    "T34n1723_09b:0828c10": "之壽命。或力讓反，義如前釋，故名壽量品。",
    "T34n1723_09b:0828c11": "解妨者，何故不以醫師為品名，以壽量",
    "T34n1723_09b:0828c12": "為品號？答：因三身之壽命，方假喻於醫師，",
    "T34n1723_09b:0828c13": "故從本壽量為名，不以醫師為品號。又",
    "T34n1723_09b:0828c14": "難，初科品云，先陳壽量，除根未熟不集功",
    "T34n1723_09b:0828c15": "德之人增上慢。何故非是法華正宗乃是流",
    "T34n1723_09b:0828c16": "通分攝？答：當機應時即熟一乘，正逗聲聞",
    "T34n1723_09b:0828c17": "故為正宗；示滅後化初根未熟，故非正說。",
    "T34n1723_09b:0828c18": "故雖說於壽量，不授記於聲聞；故雖說於",
    "T34n1723_09b:0828c19": "醫師，亦無聲聞授記。以此智積前者請歸，",
    "T34n1723_09b:0828c20": "不爾中途請還何速？由斯此品但是流通，",
    "T34n1723_09b:0828c21": "說為正宗便無是妨。",
    "T34n1723_09b:0828c22": "經「爾時佛告至誠諦之語」。贊曰：此品有三：",
    "T34n1723_09b:0828c23": "初釋迦三勅，次彌勒四請，後如來正告。此初",
    "T34n1723_09b:0828c24": "也。三身妙體位在果窮，上智猶不能測，下",
    "T34n1723_09b:0828c25": "愚何因可解？恐彼心疑口謗，因法而有毀",
    "T34n1723_09b:0828c26": "傷，故勅丁寧方申正說。亦恐耳不專於法",
    "T34n1723_09b:0828c27": "教，意不矚於玄宗。又眾生性鈍聞不能解，",
    "T34n1723_09b:0828c28": "令法入心故，再三告示說三身，故為三告。",
    "T34n1723_09b:0828c29": "經「是時菩薩至信受佛語」。贊曰：此彌勒四請。",
    "T34n1723_09b:0828c30": "佛既慈悲三告，大眾何得虛然，故加四請",
    "T34n1723_09b:0829a01": "表悕法心重。三告示說三身，四請三身各",
    "T34n1723_09b:0829a02": "四，祈四德、悕四智、濟四生，是此意也。",
    "T34n1723_09b:0829a03": "經「爾時世尊至神通之力。」贊曰：下如來正告。",
    "T34n1723_09b:0829a04": "初長行，中分二：初勅聽標示，後正說壽",
    "T34n1723_09b:0829a05": "量。此初也。「三請」者從初也。「祕密」者，法、報二",
    "T34n1723_09b:0829a06": "身深妙體故。「神通」者化身應物現故。佛所藏",
    "T34n1723_09b:0829a07": "護名祕，義深難解名密，妙用無方曰神，",
    "T34n1723_09b:0829a08": "體無障擁名通。此之二體威勢難屈，故名",
    "T34n1723_09b:0829a09": "為力。又《對法》等說有四祕密，於方廣中佛",
    "T34n1723_09b:0829a10": "之祕密皆應決了：一令入祕密，謂為聲聞",
    "T34n1723_09b:0829a11": "說色等有，為令無怖漸入聖教，非一切",
    "T34n1723_09b:0829a12": "有。二相祕密，謂依三自性說一切法皆無",
    "T34n1723_09b:0829a13": "自性、無生滅等，破所執有相說之為無，非",
    "T34n1723_09b:0829a14": "一切無。三對除祕密，佛為對除諸過失故",
    "T34n1723_09b:0829a15": "說種種教，且除八障說最上乘：一除輕",
    "T34n1723_09b:0829a16": "佛；二除輕法，故說我曾名勝觀如來法身",
    "T34n1723_09b:0829a17": "無別故；三除懈怠，如說願生極樂世界",
    "T34n1723_09b:0829a18": "皆得往生等；四除小善生喜足，於一善根",
    "T34n1723_09b:0829a19": "或讚或毀；五除貪行，稱讚佛土富樂莊嚴；",
    "T34n1723_09b:0829a20": "六除慢行，稱讚諸佛或有增勝；七除惡作",
    "T34n1723_09b:0829a21": "悔脩善障，說於佛等雖行輕毀然彼有",
    "T34n1723_09b:0829a22": "情亦生天趣；八除不定性障，令捨聲聞下",
    "T34n1723_09b:0829a23": "劣意樂，記大聲聞當得作佛，又說一乘更",
    "T34n1723_09b:0829a24": "無第二。四轉變祕密，如說覺不堅為堅，善",
    "T34n1723_09b:0829a25": "住於顛倒極煩惱所惱，得最上菩提。如是",
    "T34n1723_09b:0829a26": "等隱密名言解之令異。此中祕密即是第三",
    "T34n1723_09b:0829a27": "對除祕密，由輕佛德及貪慢行者說他佛",
    "T34n1723_09b:0829a28": "身以為自體，稱讚佛故。如下經言「於此中",
    "T34n1723_09b:0829a29": "間說燃燈佛」等，如是皆以方便分別。言",
    "T34n1723_09b:0829a30": "神通者，所化多眾，神力化之令生發意。",
    "T34n1723_09b:0829b01": "經「一切世間至三菩提」。贊曰：下正說壽量。准",
    "T34n1723_09b:0829b02": "論為二段：初明菩提無上，後諸善男子。「我",
    "T34n1723_09b:0829b03": "本行菩薩道所成壽命」下，重顯報化二身",
    "T34n1723_09b:0829b04": "差別之相、涅槃無上。初文之中論分三段，示",
    "T34n1723_09b:0829b05": "現三佛菩提故。一應化菩提，隨所應見而",
    "T34n1723_09b:0829b06": "為示現故。如經皆謂如來出釋氏宮去伽",
    "T34n1723_09b:0829b07": "耶城不遠，坐於道場得阿耨多羅三藐三",
    "T34n1723_09b:0829b08": "菩提。故即此文是。二者報佛菩提，十地行滿",
    "T34n1723_09b:0829b09": "足得常涅槃。如經善男子我實成佛已來，",
    "T34n1723_09b:0829b10": "無量無邊百千萬億那由他劫故。次下文是。",
    "T34n1723_09b:0829b11": "三者法佛菩提，謂如來藏性淨涅槃，常恒清",
    "T34n1723_09b:0829b12": "淨不變故。如經如來如實知見三界之相，",
    "T34n1723_09b:0829b13": "乃至不如三界見於三界故。「所以者何」下",
    "T34n1723_09b:0829b14": "文是。此依初無上，具有三身以為三義。佛",
    "T34n1723_09b:0829b15": "身增減諸教不同，或總名一佛寶，或分別",
    "T34n1723_09b:0829b16": "為二。《佛地論》說：一生身，二法身。法身、實報",
    "T34n1723_09b:0829b17": "皆名法身，實功德故；他報、化身俱名生身。",
    "T34n1723_09b:0829b18": "又《般若論》說二：一真佛，二非真佛。初是法身，",
    "T34n1723_09b:0829b19": "後餘二身或分為三，即此所說三佛菩提。",
    "T34n1723_09b:0829b20": "或說四種，《楞伽經》說：一應化佛，二功德佛，",
    "T34n1723_09b:0829b21": "三智慧佛，四如如佛。初是化身，中二是報身，",
    "T34n1723_09b:0829b22": "後一是法身。《金光明經》又說四種：一化非",
    "T34n1723_09b:0829b23": "應，佛為物所現龍鬼等形，不為佛身，名",
    "T34n1723_09b:0829b24": "化非應。二應身非化，謂地前菩薩所見佛身",
    "T34n1723_09b:0829b25": "依定而現，非五趣攝，名應非化，即四善根",
    "T34n1723_09b:0829b26": "所見一大千一應身也。三亦應亦化，謂諸聲",
    "T34n1723_09b:0829b27": "聞所見佛身，現見脩成，故名為應；見人同",
    "T34n1723_09b:0829b28": "類，故名為化。四非應非化，謂佛真身，前三",
    "T34n1723_09b:0829b29": "是化、後是法報。《佛地論》亦說四：一受用非變",
    "T34n1723_09b:0829b30": "化，謂自受用身；二變化非受用，謂變化身",
    "T34n1723_09b:0829c01": "化地前類；三亦受用亦變化，謂他受用身化",
    "T34n1723_09b:0829c02": "十地菩薩；四非受用非變化，謂法身。《華嚴",
    "T34n1723_09b:0829c03": "經》說有十佛：一無著佛，安住世間成正覺",
    "T34n1723_09b:0829c04": "故。《佛地論》名現等覺佛。二願佛，願出生故。彼",
    "T34n1723_09b:0829c05": "名弘誓願佛、三業報佛，信成就故，諸行皆因",
    "T34n1723_09b:0829c06": "且說一信；彼名業異熟佛。四持佛，隨順世",
    "T34n1723_09b:0829c07": "間不斷絕故；彼名住持佛。五涅槃佛，示滅",
    "T34n1723_09b:0829c08": "度故；彼名變化佛。六法界佛，於一切處無",
    "T34n1723_09b:0829c09": "不現故。七心佛，善安住故。此上二名同彼。",
    "T34n1723_09b:0829c10": "八三昧佛，成就無量功德無所著故；彼名",
    "T34n1723_09b:0829c11": "定佛。九性佛，善決定故；彼名本性佛。十如意",
    "T34n1723_09b:0829c12": "佛，以普覆故；彼名隨樂佛。前五世俗佛，後",
    "T34n1723_09b:0829c13": "五勝義佛。隨其所應三身所攝，前五是化",
    "T34n1723_09b:0829c14": "身攝，以名世俗故。法界一種是法身攝，本",
    "T34n1723_09b:0829c15": "性一種通法及受用，餘三一向是受用故。",
    "T34n1723_09b:0829c16": "論云此五是勝義故，雖法及受用不同形",
    "T34n1723_09b:0829c17": "前變化，皆勝義也。勘《無垢稱．觀如來品》經及",
    "T34n1723_09b:0829c18": "疏。《楞伽經》言：「大慧！法佛說法離攀緣、離能",
    "T34n1723_09b:0829c19": "觀所觀、離所作相量故等。大慧！報佛說一",
    "T34n1723_09b:0829c20": "切法自相同相故，因自心現熏習相故，亦",
    "T34n1723_09b:0829c21": "說譬如幻師幻作種種形像。諸愚癡人取以",
    "T34n1723_09b:0829c22": "為實，而彼諸像實不可得，是名分別虛妄",
    "T34n1723_09b:0829c23": "法體。大慧！化佛說施、戒、忍、精進、禪定、智慧，",
    "T34n1723_09b:0829c24": "蔭、界、入等法。」《般若論》云：「應化非真佛，亦",
    "T34n1723_09b:0829c25": "非說法者」等，推功歸本唯法身故，彼經宗",
    "T34n1723_09b:0829c26": "說真法身故。乘文便故略明佛義，三身成",
    "T34n1723_09b:0829c27": "佛如《彌勒疏》，別義如《佛地》及《唯識》並《法苑》說。",
    "T34n1723_09b:0829c28": "雖說佛身增減不同，今以類論莫過二種：",
    "T34n1723_09b:0829c29": "一真、二化。地前菩薩及二乘見，名為化身；報、",
    "T34n1723_09b:0829c30": "法二身名為真身。由此理故，明三佛菩提",
    "T34n1723_09b:0830a01": "中分二：初明三乘所見其所疑身，後明三",
    "T34n1723_09b:0830a02": "乘所不知真身。此初也。",
    "T34n1723_09b:0830a03": "經「然善男子至那由他劫」。贊曰：下明三乘",
    "T34n1723_09b:0830a04": "所不知真身。分三：初標成道來久；次解成",
    "T34n1723_09b:0830a05": "道已來時節；後結成前說，「如是我成道已來",
    "T34n1723_09b:0830a06": "甚大久遠」下是。此初也。論釋唯說報身成道，",
    "T34n1723_09b:0830a07": "據實報身脩生覺滿名成，法身脩顯證圓",
    "T34n1723_09b:0830a08": "名成，亦有何失。此中雖標報身成久，後釋",
    "T34n1723_09b:0830a09": "亦顯法身體義。",
    "T34n1723_09b:0830a10": "經「譬如五百至知其數不」。贊曰：下解成道",
    "T34n1723_09b:0830a11": "已來時節。有二：初分明說報佛菩提，成道",
    "T34n1723_09b:0830a12": "來久為物說近；「後諸善男子如來所演經典」",
    "T34n1723_09b:0830a13": "下密說法身，由證此故成道實久、應物權",
    "T34n1723_09b:0830a14": "現。初是能證智，後是所證理。智，斷二德，智",
    "T34n1723_09b:0830a15": "及智處，如次明故。初文有三：初舉喻問，次",
    "T34n1723_09b:0830a16": "彌勒等答，後佛廣釋。此初也。",
    "T34n1723_09b:0830a17": "經「彌勒菩薩至無量無邊」。贊曰：此彌勒等",
    "T34n1723_09b:0830a18": "答。有三：一總陳無量，二明二乘不知，三結",
    "T34n1723_09b:0830a19": "無邊。有云「阿惟越致」，應從「阿鞞跋致」，不退",
    "T34n1723_09b:0830a20": "轉地。",
    "T34n1723_09b:0830a21": "經「爾時佛告至阿僧祇劫」。贊曰：下佛廣釋。",
    "T34n1723_09b:0830a22": "分二：初告報身成道實久，後「諸善男子於是",
    "T34n1723_09b:0830a23": "中間」下告化身釋彼疑難。初文有二：初明",
    "T34n1723_09b:0830a24": "成道來劫，後明恒所住處。此初。有二：初標",
    "T34n1723_09b:0830a25": "明告，後釋劫多。",
    "T34n1723_09b:0830a26": "經「自從是來至導利眾生」。贊曰：明恒所住",
    "T34n1723_09b:0830a27": "處也。自受用身實遍法界、相狀難見，仍隨",
    "T34n1723_09b:0830a28": "小情以釋自體，舉用顯之云別所在，有",
    "T34n1723_09b:0830a29": "起用處身即在故。亦如虛空廣遍無礙之處",
    "T34n1723_09b:0830a30": "相彰，實報、法體俱圓證之處便顯，故自報",
    "T34n1723_09b:0830b01": "身舉用別顯。又說導利十地菩薩他受用",
    "T34n1723_09b:0830b02": "身，舉他所知以明成久，非自報也。",
    "T34n1723_09b:0830b03": "經「諸善男子至方便分別」。贊曰：下告化身",
    "T34n1723_09b:0830b04": "釋彼疑難。有三：初標釋，次別釋，後「諸善男",
    "T34n1723_09b:0830b05": "子如來見諸眾生」下結釋。此初也。他眾有疑",
    "T34n1723_09b:0830b06": "云：成道既久常此教化，中間所有燃燈、毘婆",
    "T34n1723_09b:0830b07": "尸等成道入滅說法度生，復是誰耶？今標釋",
    "T34n1723_09b:0830b08": "云：於是中間說燃燈佛等成道入滅，如是",
    "T34n1723_09b:0830b09": "皆以智慧方便善巧分別說於他佛，非離",
    "T34n1723_09b:0830b10": "我身別有彼佛。",
    "T34n1723_09b:0830b11": "經「諸善男子至諸根利鈍」。贊曰：下別釋疑。",
    "T34n1723_09b:0830b12": "有二：初明所由，後「隨所應度」下顯差別。此",
    "T34n1723_09b:0830b13": "初也。由諸眾生發心脩行願見佛者，名為",
    "T34n1723_09b:0830b14": "來至我所。觀五根利鈍差別，為利根者",
    "T34n1723_09b:0830b15": "說成道久，為鈍根者現成道近；為利說成",
    "T34n1723_09b:0830b16": "正覺，為鈍現入涅槃；為利現大身，為鈍",
    "T34n1723_09b:0830b17": "現小身；為利說深法，為鈍說淺法。各隨",
    "T34n1723_09b:0830b18": "所應，感現差別。",
    "T34n1723_09b:0830b19": "經「隨所應度至發歡喜心」。贊曰：此顯差別。",
    "T34n1723_09b:0830b20": "由諸來者根性異故，世尊自說名字不同，",
    "T34n1723_09b:0830b21": "成道已來久近年歲大小身量不同，此為成",
    "T34n1723_09b:0830b22": "道並現入滅示相不同，說一二乘三四乘",
    "T34n1723_09b:0830b23": "法方便不同，應可彼心皆令歡喜。只如澄",
    "T34n1723_09b:0830b24": "空璧彩洞皎無涯，任水旋光暉華有極，水清",
    "T34n1723_09b:0830b25": "而月影便現，水濁乃月影便沈，全、破器現不",
    "T34n1723_09b:0830b26": "同，暗、明猶來有別。此乃報、化之差別也。此文",
    "T34n1723_09b:0830b27": "二釋：一者不廢釋迦實成道久、化現新成，二",
    "T34n1723_09b:0830b28": "者何廢四意趣中平等意趣、四祕密中對治",
    "T34n1723_09b:0830b29": "祕密，除輕佛法障并破慢行說他為自，",
    "T34n1723_09b:0830b30": "稱讚諸佛或有增勝，不爾燃燈佛前誰受",
    "T34n1723_09b:0830c01": "記別？此亦化現，何所相違。",
    "T34n1723_09b:0830c02": "經「諸善男子至作如是說」。贊曰：此結釋也。",
    "T34n1723_09b:0830c03": "善少故德薄，罪多故垢重。應小器而近登",
    "T34n1723_09b:0830c04": "正覺，對大根實成道已久。方便化生令入",
    "T34n1723_09b:0830c05": "道故，時時現出令渴仰故。",
    "T34n1723_09b:0830c06": "經「諸善男子至皆實不虛」。贊曰。下第二密說",
    "T34n1723_09b:0830c07": "法身由證此故，成道實久應物現權。有",
    "T34n1723_09b:0830c08": "三；初標，應物說示不同皆不虛唱。次釋，由",
    "T34n1723_09b:0830c09": "證法身故能現此，據實真理本無此事。後",
    "T34n1723_09b:0830c10": "「以諸眾生」下釋應物現權所由。此初。有三：",
    "T34n1723_09b:0830c11": "一標，二顯，三結不虛。「說」謂言說。「示」謂示現。",
    "T34n1723_09b:0830c12": "「身」即內體。「事」謂事業。說己身者，謂說我身",
    "T34n1723_09b:0830c13": "曾為薩埵王、尸毘王等。說他身者，如說彌",
    "T34n1723_09b:0830c14": "勒往為一切智光仙人，阿彌陀佛作法藏比",
    "T34n1723_09b:0830c15": "丘等。示己身者，現為釋迦身自出世，勝鬘",
    "T34n1723_09b:0830c16": "遙請佛現空等。示他身者，現為毘鉢尸",
    "T34n1723_09b:0830c17": "佛出現世間，開塔現多寶佛等。示己",
    "T34n1723_09b:0830c18": "事者，現為釋迦降魔成道說法現通等事",
    "T34n1723_09b:0830c19": "業。示他事者，示作大通智勝現通動地",
    "T34n1723_09b:0830c20": "放光成道等事業。為度眾生能現此事，皆",
    "T34n1723_09b:0830c21": "實不虛。",
    "T34n1723_09b:0830c22": "經「所以者何至無有錯謬」。贊曰：由證法身",
    "T34n1723_09b:0830c23": "故。然真理本無此事也，有何所以能為說",
    "T34n1723_09b:0830c24": "示，皆不虛也，由如實見此真理故。此有",
    "T34n1723_09b:0830c25": "五句，如實見言貫通五處。初句依妄處以",
    "T34n1723_09b:0830c26": "顯法身。論云「三界相者，說眾生界即涅槃",
    "T34n1723_09b:0830c27": "界，不離眾生界有如來藏相之性故。〈方便",
    "T34n1723_09b:0830c28": "品〉云世間相常住，即此是也。」第二句依常",
    "T34n1723_09b:0830c29": "淨以顯法身。論云「無有生死若退若出者，",
    "T34n1723_09b:0830c30": "謂常恒清淨不變故。退謂沈淪，出謂離繫，或",
    "T34n1723_09b:0830c31": "即生滅。謂生死法有退有出，真無此事。故",
    "T34n1723_09b:0831a01": "是常清淨。」第三句依不即不離以顯法身。",
    "T34n1723_09b:0831a02": "論云「亦無在世及滅度者，謂如來藏真如之",
    "T34n1723_09b:0831a03": "體，不即眾生界、不離眾生界，無在世故",
    "T34n1723_09b:0831a04": "不即眾生界，無滅度故不離眾生界。」第四",
    "T34n1723_09b:0831a05": "句依離四相以顯法身。論云「非實非虛非",
    "T34n1723_09b:0831a06": "如非異者，謂離四種相，四種相者是無常",
    "T34n1723_09b:0831a07": "故。生相實有，滅相是虛，住相為如，變相為",
    "T34n1723_09b:0831a08": "異，法身無彼故四皆非。」第五句依佛內證",
    "T34n1723_09b:0831a09": "非凡所得以顯法身。論云「不如三界見三",
    "T34n1723_09b:0831a10": "界者，如來能見能證真如法身，凡夫不",
    "T34n1723_09b:0831a11": "見。是故經言，如來明見無有錯謬。」論解此",
    "T34n1723_09b:0831a12": "唯屬第五句，乍似總結以上諸句。此句說",
    "T34n1723_09b:0831a13": "言如來正智能分明見，不如三界之妄相，",
    "T34n1723_09b:0831a14": "而能證見三界之體性真如法身，故言如來",
    "T34n1723_09b:0831a15": "明見無錯。",
    "T34n1723_09b:0831a16": "經「以諸眾生至未曾暫廢」。贊曰：下釋應物",
    "T34n1723_09b:0831a17": "現權所由。「種種性」者界也。「欲」者勝解。「行」",
    "T34n1723_09b:0831a18": "謂心行。「憶想」謂遍趣行。由此等故，佛事無",
    "T34n1723_09b:0831a19": "廢種種說示。前說報身實成道久，佛眼觀",
    "T34n1723_09b:0831a20": "其諸根利鈍故說示不同；此說法身實無",
    "T34n1723_09b:0831a21": "諸相，由隨眾生性欲等異故說示不同。",
    "T34n1723_09b:0831a22": "經「如是我成至常住不滅」。贊曰：明三乘所",
    "T34n1723_09b:0831a23": "不知真身中第三結成前說。",
    "T34n1723_09b:0831a24": "經「諸善男子至復倍上數」。贊曰：上明菩提無",
    "T34n1723_09b:0831a25": "上，下第二大段重顯報化二身差別之相、涅",
    "T34n1723_09b:0831a26": "槃無上。中分二：初法說二身常住起滅，後",
    "T34n1723_09b:0831a27": "喻說二身常住起滅。初文復二：初明二身",
    "T34n1723_09b:0831a28": "常住起滅，後「又善男子諸佛如來法皆如是」",
    "T34n1723_09b:0831a29": "下，釋成前說法爾不虛。初文復二：初明報",
    "T34n1723_09b:0831a30": "身隨眾生界及本願力皆無盡故壽命常",
    "T34n1723_09b:0831a31": "住，後明化身隨眾生身及意樂故現有起",
    "T34n1723_09b:0831b01": "滅。此初也。本行菩薩道時，願度眾生盡方",
    "T34n1723_09b:0831b02": "入無餘，以眾生界無盡期故，今得果圓願",
    "T34n1723_09b:0831b03": "行無萎，故壽不盡復倍上數。",
    "T34n1723_09b:0831b04": "經「然今非實至教化眾生」。贊曰：下明化身",
    "T34n1723_09b:0831b05": "隨眾生身及意樂故現有起滅。有三：一",
    "T34n1723_09b:0831b06": "標；二釋；三成，「是故如來以方便說」下是。此初",
    "T34n1723_09b:0831b07": "也。然今報身非實滅度，便虛唱言當取滅",
    "T34n1723_09b:0831b08": "度，此乃化相方便示現化眾生爾。",
    "T34n1723_09b:0831b09": "經「所以者何至妄見網中」。贊曰：下釋。有二：",
    "T34n1723_09b:0831b10": "初明本性惡，後明更生惡。此初也。本惡有",
    "T34n1723_09b:0831b11": "六：一薄德不能感得勝人勝法，二不種善",
    "T34n1723_09b:0831b12": "根無因可果生，三貧窮無財無法意小志",
    "T34n1723_09b:0831b13": "劣，四下賤自輕蔑身，五著欲煩惱惛醉，六",
    "T34n1723_09b:0831b14": "入於憶想妄見網中邪詐聰明錯行亂學。",
    "T34n1723_09b:0831b15": "經「若見如來至恭敬之心」。贊曰：此明更生",
    "T34n1723_09b:0831b16": "惡。有五：一憍恣放逸；二懷厭，不樂親近攝",
    "T34n1723_09b:0831b17": "受；三懷怠，懈怠所纏不能自察；四不生",
    "T34n1723_09b:0831b18": "難遭之想，見佛不生希遇之心；五不生恭",
    "T34n1723_09b:0831b19": "敬心，不起渴慕脩隨順業。此說由彼本性",
    "T34n1723_09b:0831b20": "惡故，見佛更生初三種惡故，不生難遭之",
    "T34n1723_09b:0831b21": "想、恭敬之心。",
    "T34n1723_09b:0831b22": "經「是故如來至而言滅度」。贊曰：下成。有三：",
    "T34n1723_09b:0831b23": "初標，次釋，後結。",
    "T34n1723_09b:0831b24": "經「又善男子至皆實不虛」。贊曰：釋成前說",
    "T34n1723_09b:0831b25": "法爾不虛。此意說言，報身法爾願度一切眾",
    "T34n1723_09b:0831b26": "生皆盡，常住不滅。法爾化身隨順眾生愛",
    "T34n1723_09b:0831b27": "憎欣厭，示有生死。《涅槃經》說，如來不入涅",
    "T34n1723_09b:0831b28": "槃。偈言：「假使烏、角鵄，　同共一樹栖，　猶",
    "T34n1723_09b:0831b29": "如親兄弟，　爾乃永涅槃。　假使蛇、鼠、狼，",
    "T34n1723_09b:0831b30": "　同處一穴遊，　相愛如兄弟，　爾乃永涅槃。",
    "T34n1723_09b:0831c01": "　假使一闡提，　現身成佛道，　永受第一",
    "T34n1723_09b:0831c02": "樂，　爾乃永涅槃。　如來視一切，　猶如羅",
    "T34n1723_09b:0831c03": "睺羅，　云何捨慈悲，　永入於涅槃？」對前",
    "T34n1723_09b:0831c04": "三喻一一應說此後一頌，恐厭文繁故",
    "T34n1723_09b:0831c05": "總說一。然則入大涅槃三事圓滿，二乘之",
    "T34n1723_09b:0831c06": "所未得。化相入滅，從此滅已他方復化，於",
    "T34n1723_09b:0831c07": "此復生。身智既不永無，豈同二乘入滅？由",
    "T34n1723_09b:0831c08": "此故名涅槃無上。",
    "T34n1723_09b:0831c09": "經「譬如良醫至善治眾病」。贊曰：下第二段喻",
    "T34n1723_09b:0831c10": "說二身常住、起滅。有二：初喻說常住、起滅，",
    "T34n1723_09b:0831c11": "後喻問答辨此不虛。喻有十二：一善達機宜",
    "T34n1723_09b:0831c12": "喻，二慈矜起化喻，三觀機道隱喻，四逢緣惑",
    "T34n1723_09b:0831c13": "起喻，五濟生成道喻，六見佛咸欣喻，七應",
    "T34n1723_09b:0831c14": "機說法喻，八根熟道成喻，九未熟厭法喻，",
    "T34n1723_09b:0831c15": "十令悕示滅喻，十一戀佛愛法喻，十二得聖",
    "T34n1723_09b:0831c16": "見佛喻。此初也。只如二乘練根相對，生少得",
    "T34n1723_09b:0831c17": "者為鈍、生多得者為利；勤墮相對，生少得",
    "T34n1723_09b:0831c18": "者為利、生多得者為鈍。今說後對。此初二",
    "T34n1723_09b:0831c19": "喻，合是初生見佛俱教發心。第三第四喻，",
    "T34n1723_09b:0831c20": "合是第二生根熟勤脩者，不失本心而漸",
    "T34n1723_09b:0831c21": "脩；未熟懶墮者，失本心而復退。第五第六",
    "T34n1723_09b:0831c22": "第七第八第九喻，合是第三生根熟勤修者，",
    "T34n1723_09b:0831c23": "見釋迦佛而無學滿，即發大心受變易生；",
    "T34n1723_09b:0831c24": "未熟懶墮者，雖見今佛而猶未證，住凡夫",
    "T34n1723_09b:0831c25": "位。第十第十一第十二，合是第四生昔根未",
    "T34n1723_09b:0831c26": "熟懶墮者，值彌勒佛並皆得道，亦發大心",
    "T34n1723_09b:0831c27": "先受變易生；根熟勤得道者，亦得見彼佛。",
    "T34n1723_09b:0831c28": "故言並令得見。彌勒即我，異名說故。或總說",
    "T34n1723_09b:0831c29": "三生，初四喻是。初生，佛初現涅槃，彼不見",
    "T34n1723_09b:0831c30": "佛便起煩惱。次五喻是第二生，是釋迦佛中",
    "T34n1723_09b:0832a01": "現涅槃，根熟勤修道者住有學位，漸斷煩",
    "T34n1723_09b:0832a02": "惱名為除愈，非皆斷盡成無學道；其根未",
    "T34n1723_09b:0832a03": "熟墮者，猶住凡位而猶未證。後三喻是第",
    "T34n1723_09b:0832a04": "三生，根熟勤者並得無學；未熟墮者亦得有",
    "T34n1723_09b:0832a05": "學。此二末後俱見釋迦並發大心，故授記",
    "T34n1723_09b:0832a06": "中無學、有學並皆雙有。為此等類示有涅",
    "T34n1723_09b:0832a07": "槃，是此中喻之大意也。良醫具四德：一識",
    "T34n1723_09b:0832a08": "病體，二識病因，三識病滅已不生，四識病",
    "T34n1723_09b:0832a09": "滅已更生。《涅槃經》云：「大慈愍眾生，　故今",
    "T34n1723_09b:0832a10": "我歸依，　善拔眾毒箭，　故稱大醫王。　世",
    "T34n1723_09b:0832a11": "醫所療治，　雖差還復生，　如來所治者，",
    "T34n1723_09b:0832a12": "　畢竟不復發。　世尊甘露藥，　以施諸眾生，",
    "T34n1723_09b:0832a13": "　眾生既服已，　不死亦不生。」故以良醫",
    "T34n1723_09b:0832a14": "喻之於佛。智慧者識觀生死，聰達者應機",
    "T34n1723_09b:0832a15": "垂濟，明練方藥能諳教及理，善治眾病",
    "T34n1723_09b:0832a16": "謂更無發者，同醫四德。",
    "T34n1723_09b:0832a17": "經「其人多諸至乃至百數」。贊曰：二慈矜起",
    "T34n1723_09b:0832a18": "化喻。有二乘種方稱為子，故言十二十，兼",
    "T34n1723_09b:0832a19": "菩薩性，為不定故。言至百數，脩百行故，",
    "T34n1723_09b:0832a20": "初教發心位也。",
    "T34n1723_09b:0832a21": "經「以有事緣遠至餘國」。贊曰：三觀機道隱喻。",
    "T34n1723_09b:0832a22": "眾生根機時猶未熟、他方機會，化身遂隱往",
    "T34n1723_09b:0832a23": "他方化，或往淨土、穢土行化，名為餘國。",
    "T34n1723_09b:0832a24": "經「諸子於後至宛轉于地」。贊曰：四逢緣惑起",
    "T34n1723_09b:0832a25": "喻。無佛已後，因惡知識煩惱遂起、迷醉其",
    "T34n1723_09b:0832a26": "心，名飲他毒藥宛轉生死之地。《涅槃經》言：",
    "T34n1723_09b:0832a27": "「貧窮無救護，　猶如困病人，　無醫隨自",
    "T34n1723_09b:0832a28": "心，　食所不應食。　眾生煩惱病，　常為",
    "T34n1723_09b:0832a29": "諸見害，　遠離法醫師，　服食邪毒藥。」",
    "T34n1723_09b:0832a30": "根熟未熟雖俱起惑，根不熟者惑重退流，",
    "T34n1723_09b:0832b01": "根已熟者惑輕脩行。",
    "T34n1723_09b:0832b02": "經「是時其父還來歸家」。贊曰：五濟生成道",
    "T34n1723_09b:0832b03": "喻。昔日所化示居生死之家，此緣方熟故為",
    "T34n1723_09b:0832b04": "現身；或昔化境本住名家。",
    "T34n1723_09b:0832b05": "經「諸子飲毒至更賜壽命」。贊曰：六見佛咸",
    "T34n1723_09b:0832b06": "欣喻。初喜、後請。「失本心」者，謂根未熟，失淨",
    "T34n1723_09b:0832b07": "起染。「不失心」者，得本淨心，諸根熟類。「歡喜」",
    "T34n1723_09b:0832b08": "意業、「禮拜」身業、「問訊」語業，三業歸依，請說",
    "T34n1723_09b:0832b09": "法要。「更賜壽命」，今乞慧壽。",
    "T34n1723_09b:0832b10": "經「父見子等至無復眾患」。贊曰：七應機說",
    "T34n1723_09b:0832b11": "法喻。有二：初求妙巧之方，後施善權之教。",
    "T34n1723_09b:0832b12": "依三世佛教法經方，內求好理藥，並求好",
    "T34n1723_09b:0832b13": "行草。其戒定慧學，名色香美味。或息惡務",
    "T34n1723_09b:0832b14": "善，利生三法無所闕少，名皆具足。如次",
    "T34n1723_09b:0832b15": "配之。智慧簡擇義同於「擣」，播揚麁妙義同",
    "T34n1723_09b:0832b16": "於「篩」。令前三學、三行相隨順行，名為和合。",
    "T34n1723_09b:0832b17": "學者惑滅，勸之服行。",
    "T34n1723_09b:0832b18": "經「其諸子中至病盡除愈」。贊曰：八根熟道成",
    "T34n1723_09b:0832b19": "喻。謂諸根熟得道之輩。色香二種喻福及",
    "T34n1723_09b:0832b20": "慧，得道兩釋如前已解。「愈」音以主反，差也，應",
    "T34n1723_09b:0832b21": "作「癒」。《玉篇》作「愈，益也勝也」。心憂為「惥」，病差",
    "T34n1723_09b:0832b22": "為「癒」。",
    "T34n1723_09b:0832b23": "經「餘失心者至而謂不美」。贊曰：九未熟厭法",
    "T34n1723_09b:0832b24": "喻。有二：初不肯服，後釋所由。即根未熟，雖",
    "T34n1723_09b:0832b25": "初少求法，後不肯脩行，煩惱深故而厭於",
    "T34n1723_09b:0832b26": "法。",
    "T34n1723_09b:0832b27": "經「父作是念至令服此藥」。贊曰：十令悕示",
    "T34n1723_09b:0832b28": "滅喻。有三：初念設權方，次教留遺法，後",
    "T34n1723_09b:0832b29": "示言入滅。此初也。煩惱深故妙教不遵，應",
    "T34n1723_09b:0832b30": "設權方令其脩服。",
    "T34n1723_09b:0832c01": "經「即作是言至勿憂不差」。贊曰：教留遺法",
    "T34n1723_09b:0832c02": "也。道成既久寄言衰老，入滅時近今留教",
    "T34n1723_09b:0832c03": "在。汝可依行煩惱必滅，故勿憂患。",
    "T34n1723_09b:0832c04": "經「作是教已至汝父已死」。贊曰：示言入滅",
    "T34n1723_09b:0832c05": "還隱前化名至他國，遣言教使唱言入",
    "T34n1723_09b:0832c06": "滅云汝父死，父實不滅暫息化故。",
    "T34n1723_09b:0832c07": "經「是時諸子至無復恃怙」。贊曰：十一戀佛",
    "T34n1723_09b:0832c08": "愛法喻。有二：初念佛慈哀，思己孤子；後",
    "T34n1723_09b:0832c09": "悲感依教，惑苦皆除。此初也。初是念佛，後是",
    "T34n1723_09b:0832c10": "戀法。佛在慈悲救濟救護使無惑苦，今既",
    "T34n1723_09b:0832c11": "佛滅無依無怙孤子何賚。",
    "T34n1723_09b:0832c12": "經「常懷悲感至毒病皆愈」。贊曰：此悲感依教",
    "T34n1723_09b:0832c13": "惑苦皆除。加行諦觀名為醒悟，入聖依服惑",
    "T34n1723_09b:0832c14": "苦皆除。「毒」喻煩惱，「病」喻眾苦。",
    "T34n1723_09b:0832c15": "經「其父聞子至咸使見之」。贊曰：十二得聖",
    "T34n1723_09b:0832c16": "見佛喻。若令得聖二乘無學而見佛者，入",
    "T34n1723_09b:0832c17": "變易生死，見佛化身淨土久住，義同來歸而",
    "T34n1723_09b:0832c18": "令彼見。或為地前得入十地報土見佛，",
    "T34n1723_09b:0832c19": "此雖化佛上位階降，理准亦爾。",
    "T34n1723_09b:0832c20": "經「諸善男子至虛妄過者」。贊曰：此喻問答",
    "T34n1723_09b:0832c21": "辨此不虛。一問，二答，三成。此說化身如醫",
    "T34n1723_09b:0832c22": "示死，報身如父實體常存。涅槃之義如別",
    "T34n1723_09b:0832c23": "章說。",
    "T34n1723_09b:0832c24": "經「爾時世尊至常住此說法」。贊曰：二十五頌",
    "T34n1723_09b:0832c25": "半，分二：初二十頌半菩提無上，後五頌涅槃",
    "T34n1723_09b:0832c26": "無上。初文有三：初十頌半明報化二身，次",
    "T34n1723_09b:0832c27": "八頌明報化二土，後之二頌結勸無疑。初",
    "T34n1723_09b:0832c28": "復有三：初三頌報化二身，次六頌報身佛無",
    "T34n1723_09b:0832c29": "緣不見、有緣得見，後一頌半結報身佛見",
    "T34n1723_09b:0832c30": "與不見所由。此初也。初二頌報，後一頌化。",
    "T34n1723_09b:0833a01": "經「我常住於此至雖近而不見」。贊曰：下六頌",
    "T34n1723_09b:0833a02": "明報身佛無緣不見、有緣得見。中有二：",
    "T34n1723_09b:0833a03": "初一頌無緣不見，後五頌有緣得見。此初",
    "T34n1723_09b:0833a04": "也。眾生顛倒自不見佛，況加神通隱令不",
    "T34n1723_09b:0833a05": "見，恐見生過神通蔽之。亦如日月自明，盲",
    "T34n1723_09b:0833a06": "者不覩是盲者過，非日月咎。",
    "T34n1723_09b:0833a07": "經「眾見我滅度至不自惜身命」。贊曰：下五頌",
    "T34n1723_09b:0833a08": "有緣得見。為二：初二頌待生根熟有緣，後",
    "T34n1723_09b:0833a09": "三頌現身說法。此初也。有七緣根熟：一修",
    "T34n1723_09b:0833a10": "供養行，二生渴仰心，三信伏不謗修行，四",
    "T34n1723_09b:0833a11": "質直離憍渴等，五柔軟慈悲堪耐，六一心",
    "T34n1723_09b:0833a12": "欲見專念希逢，七不惜身命輕身重道。",
    "T34n1723_09b:0833a13": "經「時我及眾僧至但謂我滅度」。贊曰：現身說",
    "T34n1723_09b:0833a14": "法。有二：初半頌現身，後二頌半說法。說",
    "T34n1723_09b:0833a15": "法有二：初一頌說身在此現有涅槃；後一",
    "T34n1723_09b:0833a16": "頌半化入涅槃他方利益，於靈山處現，或",
    "T34n1723_09b:0833a17": "現有靈山。",
    "T34n1723_09b:0833a18": "經「我見諸眾生至乃出為說法」。贊曰：結報身",
    "T34n1723_09b:0833a19": "佛見與不見所由。",
    "T34n1723_09b:0833a20": "經「神通力如是至天人常充滿」。贊曰：下八頌",
    "T34n1723_09b:0833a21": "明報化二土。有二：初五頌報化土相，後三",
    "T34n1723_09b:0833a22": "頌無緣不見、有緣得見淨土所由。初文",
    "T34n1723_09b:0833a23": "有五，此初二也。初頌住處，次頌眷屬。「劫盡」",
    "T34n1723_09b:0833a24": "者化土。「安隱」者淨土，菩薩天人常在會中。",
    "T34n1723_09b:0833a25": "經「園林諸堂閣至如是悉充滿」。贊曰：此中有",
    "T34n1723_09b:0833a26": "三：一土相，一供養，一離怖。化土憂怖苦惱",
    "T34n1723_09b:0833a27": "充滿，淨土離之。土相之中有事、有功德，如",
    "T34n1723_09b:0833a28": "《無垢稱》總持園苑、大法林樹等，皆當准說。",
    "T34n1723_09b:0833a29": "其淨土義如別章說。論云「我淨土不毀而眾",
    "T34n1723_09b:0833b01": "見燒盡者，報佛如來真實淨土，第一義諦攝",
    "T34n1723_09b:0833b02": "故，非如化土世俗諦收。」「樂」音有二：一盧各",
    "T34n1723_09b:0833b03": "反，縱賞也；二五教反，遊縱勝處可生欣樂。",
    "T34n1723_09b:0833b04": "經「是諸罪眾生至不聞三寶名」。贊曰：下三頌",
    "T34n1723_09b:0833b05": "無緣不見、有緣得見。分二：初一無緣不",
    "T34n1723_09b:0833b06": "見，後二有緣得見。此初也。有惑、業、報、法",
    "T34n1723_09b:0833b07": "四障故，不聞三寶名。有三障名罪眾生，",
    "T34n1723_09b:0833b08": "業障名惡業。",
    "T34n1723_09b:0833b09": "經「諸有修功德至為說佛難值」。贊曰：有緣得",
    "T34n1723_09b:0833b10": "見。為二：初頌修三因見佛居淨土，後頌",
    "T34n1723_09b:0833b11": "見佛壽有短長。修三因者：一功德，二柔和，",
    "T34n1723_09b:0833b12": "三質直。身語意三業修善利生，滅惡三種；",
    "T34n1723_09b:0833b13": "或戒定慧學、或施戒修，如次應知。為應恒",
    "T34n1723_09b:0833b14": "見說壽無量，為不應恒說佛難值。",
    "T34n1723_09b:0833b15": "經「我智力如是至佛語實不虛」。贊曰：結勸無",
    "T34n1723_09b:0833b16": "疑。慧光照疑，度一切故；久修業得，以此",
    "T34n1723_09b:0833b17": "悲願故壽命長。",
    "T34n1723_09b:0833b18": "經「如醫善方便至無能說虛妄」。贊曰：下五頌",
    "T34n1723_09b:0833b19": "涅槃無上。有二：初一喻，後四合。此初也。「狂",
    "T34n1723_09b:0833b20": "子」謂根未熟者。",
    "T34n1723_09b:0833b21": "經「我亦為世父至速成就佛身」。贊曰：此四頌",
    "T34n1723_09b:0833b22": "合為四：一現身異，一為惡生，一說法異，一",
    "T34n1723_09b:0833b23": "願作佛。",
    "T34n1723_09b:0833b24": "分別功德品分別功德品",
    "T34n1723_09b:0833b25": "三門分別：一來意，二釋名，三解妨。來意有",
    "T34n1723_09b:0833b26": "三：一者二品傍釋〈涌出〉疑中前說權實兩",
    "T34n1723_09b:0833b27": "佛、理智二身，總萬德之鴻基、綰三明之極",
    "T34n1723_09b:0833b28": "體，窮神盡妙，聞之者悟心、契智、符真，融",
    "T34n1723_09b:0833b29": "之者道證。今明階位，故此品來。二者果五",
    "T34n1723_09b:0833c01": "品分二中，初二品明已滿果，因前品正明",
    "T34n1723_09b:0833c02": "已滿果，此品辨時眾因此證獲不同，故此品",
    "T34n1723_09b:0833c03": "來。三者論解十無上中第十勝妙力無上，",
    "T34n1723_09b:0833c04": "餘殘脩多羅說。論復自云「自此以下示現法",
    "T34n1723_09b:0833c05": "力及修行力。法力即經之威神，修行力即能",
    "T34n1723_09b:0833c06": "所行之勝德。法力者有五門：一證，二信，三",
    "T34n1723_09b:0833c07": "供養，四聞法，五讀誦持說。」證謂諸菩薩中聞",
    "T34n1723_09b:0833c08": "〈壽量〉者有十一位證聖。信謂八世界微塵",
    "T34n1723_09b:0833c09": "數菩薩發心信解。供養謂天雨華等。此上三",
    "T34n1723_09b:0833c10": "門皆在此品初。聞法謂此品中後二長行偈，",
    "T34n1723_09b:0833c11": "並〈隨喜品〉中聞法隨喜者。讀誦持說謂〈法師",
    "T34n1723_09b:0833c12": "功德品〉明讀誦持說等人所獲功德。至文當",
    "T34n1723_09b:0833c13": "解。論自解云：「初四門〈彌勒品〉示現，皆告彌",
    "T34n1723_09b:0833c14": "勒故。後一〈常精進品〉示現，唯告常精進故。",
    "T34n1723_09b:0833c15": "由此法力唯攝三品。其修行力攝十一品：一",
    "T34n1723_09b:0833c16": "〈法師〉，二〈安樂行〉，三〈持〉，四〈神力〉，五〈藥王〉，六〈妙",
    "T34n1723_09b:0833c17": "音〉，七〈觀音〉，八〈陀羅尼〉，九〈妙莊嚴〉，十〈普賢〉，十",
    "T34n1723_09b:0833c18": "一〈囑累〉，合十四品，皆是第十勝妙力無上。」由",
    "T34n1723_09b:0833c19": "明證、信、供養三種，故〈壽量〉後有此品來。釋",
    "T34n1723_09b:0833c20": "名者，「功」謂功勞聞法力用，「德」謂道德體即福",
    "T34n1723_09b:0833c21": "慧。由聞妙法功力所得之德，故名功德。",
    "T34n1723_09b:0833c22": "「分」音府文反。「別」音方列反，或作「莂」，或作「𧧸」，",
    "T34n1723_09b:0833c23": "此辨釋義。或「分」音扶問反，「別」音憑列反，分別",
    "T34n1723_09b:0833c24": "諸功德事。此品辨釋分別彼功德事，故名",
    "T34n1723_09b:0833c25": "分別功德品。",
    "T34n1723_09b:0833c26": "解妨者，何因聲聞聞實、權而悟領，乃為授",
    "T34n1723_09b:0833c27": "記；菩薩聞真、化而解知，不為記別？答：菩薩",
    "T34n1723_09b:0833c28": "之記佛已數彰，但說證因不說當果；聲聞",
    "T34n1723_09b:0833c29": "初悟作佛事難，因證未成且記當果。問：何",
    "T34n1723_09b:0833c30": "因說乘權實，菩薩記、證雙無；說身真化，聲",
    "T34n1723_09b:0833c31": "聞記、證俱闕？答：菩薩先知權實，但聞身",
    "T34n1723_09b:0834a01": "而道證；聲聞未證化、真，唯聞乘以得記。菩",
    "T34n1723_09b:0834a02": "薩無取捨，聲聞未證故。問：初科云，何故說",
    "T34n1723_09b:0834a03": "權實以記聲聞，乃為宗旨；說真化以證菩",
    "T34n1723_09b:0834a04": "薩，乃屬流通？答：法華開誘正對權實以陳",
    "T34n1723_09b:0834a05": "宗，不說真應，豈說身以為宗旨？但是因",
    "T34n1723_09b:0834a06": "前〈涌出〉釋彼眾疑，而非開誘之標，故非",
    "T34n1723_09b:0834a07": "宗也。",
    "T34n1723_09b:0834a08": "經「爾時大會至得大饒益」。贊曰：品分為二：",
    "T34n1723_09b:0834a09": "初一長行頌明時會獲益現前階降，後諸長",
    "T34n1723_09b:0834a10": "行與頌明校量勝劣後時利益。初文有四：",
    "T34n1723_09b:0834a11": "一標時益，二佛告益，三供養益，四頌受益。",
    "T34n1723_09b:0834a12": "此初也。",
    "T34n1723_09b:0834a13": "經「於時世尊至清淨法輪」。贊曰：下佛告益。",
    "T34n1723_09b:0834a14": "有二：初明證得，後明信發。初文有二：初之",
    "T34n1723_09b:0834a15": "六門依位證得，後之五門依生證得。此初",
    "T34n1723_09b:0834a16": "也。依論，法力五中此中有三：一證，初十一",
    "T34n1723_09b:0834a17": "位是；二信，八世界發心是；三供養，雨華等",
    "T34n1723_09b:0834a18": "是。依義殊勝，論作此解，無領受故。無生法",
    "T34n1723_09b:0834a19": "忍，本論說初地，據初得位。長時在七地，相",
    "T34n1723_09b:0834a20": "續在八地，圓滿在佛地。無生是境無所執，",
    "T34n1723_09b:0834a21": "生法者是教，詮無生教。地前昔聞未能智",
    "T34n1723_09b:0834a22": "證，今智證印，名無生法忍。「忍」印證義。即三無",
    "T34n1723_09b:0834a23": "生：遍計所執名相無生，依他起性自然無生，",
    "T34n1723_09b:0834a24": "圓成實性惑苦無生。聞持在三地，《佛地》等說",
    "T34n1723_09b:0834a25": "故。《十地論》說在五地，三地離定障，五地定",
    "T34n1723_09b:0834a26": "自在故。樂說辨才在五地，解五明論辨才",
    "T34n1723_09b:0834a27": "具故。《唯識》等說在第九地，據成滿故。旋陀",
    "T34n1723_09b:0834a28": "羅尼在七地。「旋」音似泉反，還也。若如水迴",
    "T34n1723_09b:0834a29": "作「㳬」，辭選反，又似泉反。今從還旋。還旋巡",
    "T34n1723_09b:0834b01": "空及有情中，行覆蔭故，七地長時無相及",
    "T34n1723_09b:0834b02": "觀有情故。《彌勒上生》說彌勒得在第十地，",
    "T34n1723_09b:0834b03": "據成滿故。不退法輪在八地，具四不退故。",
    "T34n1723_09b:0834b04": "清淨法輪在十地，無相離障為清淨體。又",
    "T34n1723_09b:0834b05": "此是功德法，但隨義說證，不須次第配地。",
    "T34n1723_09b:0834b06": "經「復有小千至三菩提」。贊曰：此之五位依生",
    "T34n1723_09b:0834b07": "證得。論云「此得初地菩提離分段死，隨分",
    "T34n1723_09b:0834b08": "得見真如佛性，名得菩提，非得果滿佛位",
    "T34n1723_09b:0834b09": "菩提。」亦有釋言，依《涅槃經》，八生是四恒人，",
    "T34n1723_09b:0834b10": "解十六分中之一分義；四生是五恒人，解八",
    "T34n1723_09b:0834b11": "分義；三生是六恒人，解十二分義；二生是七",
    "T34n1723_09b:0834b12": "恒人，解十四分義；一生是八恒人，解十六分",
    "T34n1723_09b:0834b13": "義。雖有此釋言八恒是第十地，今依本論",
    "T34n1723_09b:0834b14": "得初地菩提，不說得佛位，故不作是釋。",
    "T34n1723_09b:0834b15": "經「復有八世界至三菩提心」。贊曰：此明信",
    "T34n1723_09b:0834b16": "發。",
    "T34n1723_09b:0834b17": "經「佛說是諸至讚歎諸佛」。贊曰：第三供養。",
    "T34n1723_09b:0834b18": "有七：一雨華，二雨香，三作樂，四雨嚴具，五",
    "T34n1723_09b:0834b19": "燒香，六菩薩上天，七歌讚佛德。末尼珠雖",
    "T34n1723_09b:0834b20": "適心而未勝，如意珠最勝。香來非下，故",
    "T34n1723_09b:0834b21": "說九方。",
    "T34n1723_09b:0834b22": "經「爾時彌勒至歡喜充遍身」。贊曰：第四領受",
    "T34n1723_09b:0834b23": "益。十九頌分三：初二頌聞法歡喜，次十五",
    "T34n1723_09b:0834b24": "頌頌益瑞，後二頌結成歡喜。此初也。",
    "T34n1723_09b:0834b25": "經「或住不退地至清淨之果報」。贊曰：下十",
    "T34n1723_09b:0834b26": "五頌益瑞。中分三：七頌證，一頌信，七頌供",
    "T34n1723_09b:0834b27": "養。此初。有三：初三頌位證，三頌生證，一頌",
    "T34n1723_09b:0834b28": "結。",
    "T34n1723_09b:0834b29": "經「復有八世界至皆發無上心」。贊曰：頌信也。",
    "T34n1723_09b:0834b30": "經「世尊說無量至歌詠諸如來」。贊曰：頌供",
    "T34n1723_09b:0834b31": "養。有二：初一標頌歎，後六供養。供養有",
    "T34n1723_09b:0834c01": "七：初半雨華。一半雨香。「繽」音敷賓反。「紛」音",
    "T34n1723_09b:0834c02": "撫云反。《玉篇》「繽紛，亂也」。半頌作樂。半頌雨",
    "T34n1723_09b:0834c03": "衣。一頌燒香。一頌半上天。半頌歌讚。",
    "T34n1723_09b:0834c04": "經「如是種種事至以助無上心」。贊曰：結成歡",
    "T34n1723_09b:0834c05": "喜。諸具善根者聞佛名故，助佛無上心、修",
    "T34n1723_09b:0834c06": "行順佛心。或令彼具善根，助彼眾生生無",
    "T34n1723_09b:0834c07": "上心，名為助也。",
    "T34n1723_09b:0834c08": "經「爾時佛告至無有限量」。贊曰：下第二段",
    "T34n1723_09b:0834c09": "校量勝劣明後時益。中分二：初長行及頌",
    "T34n1723_09b:0834c10": "聞〈壽量〉生隨喜信解益，生下於一部中隨",
    "T34n1723_09b:0834c11": "喜功德；後一長行頌聞〈壽量〉解持讀誦益，",
    "T34n1723_09b:0834c12": "生下於一部中法師功德。初解隨喜者，後",
    "T34n1723_09b:0834c13": "正修行者。初長行有三：初總明信解，次校",
    "T34n1723_09b:0834c14": "量勝劣，後顯無退。此初也。隨喜功德，後得",
    "T34n1723_09b:0834c15": "菩提，何量之有？",
    "T34n1723_09b:0834c16": "經「若有善男子至所不能知」。贊曰：此校量勝",
    "T34n1723_09b:0834c17": "劣。其一乘體即有為慧及無為智，所以除般",
    "T34n1723_09b:0834c18": "若，以最勝故。此經雖說出生一乘，體性寬",
    "T34n1723_09b:0834c19": "備。勝鬘一乘雖通攝入，唯無為慧以為一",
    "T34n1723_09b:0834c20": "乘，故彼恒河沙劫行六波羅蜜，不如有人",
    "T34n1723_09b:0834c21": "手執經卷，不說除般若。故知此經通取理、",
    "T34n1723_09b:0834c22": "智以為一乘，二乘理、智會歸一故。若唯取",
    "T34n1723_09b:0834c23": "真理，同勝鬘經以為一乘，亦應總以六度",
    "T34n1723_09b:0834c24": "校量，通出生義，何故除慧？天親《金剛般若",
    "T34n1723_09b:0834c25": "論》說「數、力、無似勝，無似因亦然」。一數勝。二",
    "T34n1723_09b:0834c26": "力勝，勝時故。三無似勝，勝喻故。四因勝，勝",
    "T34n1723_09b:0834c27": "因果故。此文有二：算數、譬喻。乃至餘二亦",
    "T34n1723_09b:0834c28": "不及之，故言乃至。",
    "T34n1723_09b:0834c29": "經「若善男子至無有是處」。贊曰：此顯無退。",
    "T34n1723_09b:0834c30": "信、位、證、行隨應無退。",
    "T34n1723_09b:0834c31": "經「爾時世尊至行五波羅蜜」。贊曰：十九頌半，",
    "T34n1723_09b:0834c32": "分二：初十四頌校量，後五頌半明能信者，不",
    "T34n1723_09b:0835a01": "頌初一。初復有二：初十二頌行五度，後二",
    "T34n1723_09b:0835a02": "頌校量一信。初中復三：一頌標，十頌五度，",
    "T34n1723_09b:0835a03": "一頌結成。此初也。",
    "T34n1723_09b:0835a04": "經「於是諸劫中至以迴向佛道」。贊曰：下十頌",
    "T34n1723_09b:0835a05": "五度。中分五，此三頌貧施。弟子者，聲聞也。",
    "T34n1723_09b:0835a06": "田有三種：一尊勝，二貧苦，三中容。父母恩",
    "T34n1723_09b:0835a07": "田，初尊勝攝。今供初田，田、恩兩勝。如是等",
    "T34n1723_09b:0835a08": "中攝醫藥故，四事便具。",
    "T34n1723_09b:0835a09": "經「若復持禁戒至一心不懈怠」。贊曰：一頌",
    "T34n1723_09b:0835a10": "戒，二頌忍，一頌勤。",
    "T34n1723_09b:0835a11": "經「又於無數劫至盡諸禪定際」。贊曰：此三頌",
    "T34n1723_09b:0835a12": "定。",
    "T34n1723_09b:0835a13": "經「是人於百千至如上之所說」。贊曰：此一頌",
    "T34n1723_09b:0835a14": "結成也。",
    "T34n1723_09b:0835a15": "經「有善男子等至其福為如此」。贊曰：此二頌",
    "T34n1723_09b:0835a16": "校量一信。",
    "T34n1723_09b:0835a17": "經「其有諸菩薩至說壽亦如是」。贊曰：下五頌",
    "T34n1723_09b:0835a18": "半明能信者，分三：一頌信者，三頌發願，一",
    "T34n1723_09b:0835a19": "半結成。發願有二：一總，二別此。初二也。",
    "T34n1723_09b:0835a20": "經「若有深心者至於此無有疑」。贊曰：結成",
    "T34n1723_09b:0835a21": "也。具有六德：一深心竭情愛法，二清淨不",
    "T34n1723_09b:0835a22": "求名利，三質直，四多聞，五總持，六解佛語。",
    "T34n1723_09b:0835a23": "方信無疑。",
    "T34n1723_09b:0835a24": "經「又阿逸多至一切種智」。贊曰：下第二段解",
    "T34n1723_09b:0835a25": "持讀誦益。長行中有七：一行者功德無邊能",
    "T34n1723_09b:0835a26": "生種智，二行者為見報身淨土，三行者即",
    "T34n1723_09b:0835a27": "為頂戴於佛，四行者即為已起佛塔僧坊",
    "T34n1723_09b:0835a28": "供養，五行者兼行六度自利疾得種智，六",
    "T34n1723_09b:0835a29": "行者兼行六度利他為趣道場，七行者所",
    "T34n1723_09b:0835b01": "在處應起塔供養。此即初文。有二：初聞〈壽",
    "T34n1723_09b:0835b02": "量〉起無上慧，後於一部起聞持等能生種",
    "T34n1723_09b:0835b03": "智，當必得故。",
    "T34n1723_09b:0835b04": "經「阿逸多至深信解相」。贊曰：二行者為見",
    "T34n1723_09b:0835b05": "報身淨土。有四：一見報佛，二見淨土，三見",
    "T34n1723_09b:0835b06": "菩薩眾，四結成。前當必見故、見解佛智",
    "T34n1723_09b:0835b07": "如報佛故，此以智見非以眼見。",
    "T34n1723_09b:0835b08": "經「又復如來至頂戴如來」。贊曰：三行者即為",
    "T34n1723_09b:0835b09": "頂戴於佛。聞經隨喜已深信解，況讀誦受",
    "T34n1723_09b:0835b10": "持。敬重佛故，名為頂戴。",
    "T34n1723_09b:0835b11": "經「阿逸多至供養眾僧」。贊曰：四行者即為已",
    "T34n1723_09b:0835b12": "起佛塔僧坊供養。有三：初標，次釋，後結。此",
    "T34n1723_09b:0835b13": "初也。",
    "T34n1723_09b:0835b14": "經「所以者何至供養眾僧」。贊曰：下釋。有二：",
    "T34n1723_09b:0835b15": "一略、二廣。此略也。「全身在此」即為起塔，「眾",
    "T34n1723_09b:0835b16": "學所歸」即為僧坊。受持讀誦真行供養，故說",
    "T34n1723_09b:0835b17": "即為此二供養。",
    "T34n1723_09b:0835b18": "經「則為以佛至作是供養已」。贊曰：下廣釋。",
    "T34n1723_09b:0835b19": "有二：初釋則為起塔供養，後釋則為造僧",
    "T34n1723_09b:0835b20": "坊供養。此初也。有三：一量，二具，三時。是人",
    "T34n1723_09b:0835b21": "定超於欲界故，且舉極小至於梵天。微能",
    "T34n1723_09b:0835b22": "行者善根小故，舉小為喻，內法供養勝外",
    "T34n1723_09b:0835b23": "財故。",
    "T34n1723_09b:0835b24": "經「阿逸多至及比丘僧」。贊曰：此釋則為造",
    "T34n1723_09b:0835b25": "僧坊供養。有二：初少指，後多指。少指有四：",
    "T34n1723_09b:0835b26": "一數，二量，三僧住，四資具。「三十二」者，安四",
    "T34n1723_09b:0835b27": "方僧、生八道故。「八多羅」者，修八解脫故。一",
    "T34n1723_09b:0835b28": "多羅樹高七仞，相傳解一仞七尺，八多羅樹",
    "T34n1723_09b:0835b29": "計可知矣。餘各有表，隨義應悉。「如是僧坊",
    "T34n1723_09b:0835c01": "堂閣」下是多指，即是造如前僧坊，顯數多",
    "T34n1723_09b:0835c02": "也。",
    "T34n1723_09b:0835c03": "經「是故我說至供養眾僧」。贊曰：第三結也。",
    "T34n1723_09b:0835c04": "經「況復有人至一切種智」。贊曰：五行者兼行",
    "T34n1723_09b:0835c05": "六度自利疾得種智。有三：初法，次喻，後",
    "T34n1723_09b:0835c06": "合疾成種智。",
    "T34n1723_09b:0835c07": "經「若人讀誦至善答問難」。贊曰：六行者兼行",
    "T34n1723_09b:0835c08": "六度利他為趣道場。「道場」謂正等覺性。前",
    "T34n1723_09b:0835c09": "是菩提，此是涅槃。有二：初明六度利他，後",
    "T34n1723_09b:0835c10": "結已趣道場。此初也。造塔僧坊供養者，財",
    "T34n1723_09b:0835c11": "施。讚三乘者，無畏施。說此《法華》者，法施。餘",
    "T34n1723_09b:0835c12": "戒、忍、安、勤、慧如次利他。忍中同止耐怨",
    "T34n1723_09b:0835c13": "害忍，忍辱無瞋安受苦忍，志念堅固諦察法",
    "T34n1723_09b:0835c14": "忍，得深定、勤攝善，皆為利他故。",
    "T34n1723_09b:0835c15": "經「阿逸多至坐道樹下」。贊曰：結已趣道場。",
    "T34n1723_09b:0835c16": "趣真及化二道場故。覺樹自榮，如生樹故。",
    "T34n1723_09b:0835c17": "經「阿逸多至如佛之塔」。贊曰：七行者在處應",
    "T34n1723_09b:0835c18": "起塔供養。",
    "T34n1723_09b:0835c19": "經「爾時世尊至如上之所說」。贊曰：十九頌半，",
    "T34n1723_09b:0835c20": "分五：初一頌標，指前三；次七頌半頌前第",
    "T34n1723_09b:0835c21": "四，即已起塔僧坊供養；次三頌頌第五，行者",
    "T34n1723_09b:0835c22": "兼行六度自利疾得種智；次三頌頌第六，",
    "T34n1723_09b:0835c23": "行者兼行六度利他為趣道場；後五頌第",
    "T34n1723_09b:0835c24": "七，行者在處應起塔供養。此初也。",
    "T34n1723_09b:0835c25": "經「是則為具足至具足諸供養」。贊曰：下七頌",
    "T34n1723_09b:0835c26": "半頌第四。中分二：初四頌半即為起塔供",
    "T34n1723_09b:0835c27": "養，後三頌即為起僧坊供養。此初。有三：二",
    "T34n1723_09b:0835c28": "頌造塔，一半供養，一頌結。",
    "T34n1723_09b:0835c29": "經「若能持此經至種種皆嚴好」。贊曰：即為",
    "T34n1723_09b:0836a01": "起僧坊供養。",
    "T34n1723_09b:0836a02": "經「若有信解心至其福亦如是」。贊曰：頌前第",
    "T34n1723_09b:0836a03": "五兼行六度自利疾得種智。但論一施，不",
    "T34n1723_09b:0836a04": "說五度。",
    "T34n1723_09b:0836a05": "經「況復持此經至功德不可量」。贊曰：頌第六",
    "T34n1723_09b:0836a06": "兼行六度利他為趣道場。恭敬於塔廟、謙下",
    "T34n1723_09b:0836a07": "諸比丘等，皆精進度。",
    "T34n1723_09b:0836a08": "經「若見此法師至經行及坐臥」。贊曰：頌第七",
    "T34n1723_09b:0836a09": "在處應起塔供養。分四：一半敬如佛，一頌",
    "T34n1723_09b:0836a10": "知道成，一半應起塔，一頌佛遊處。",
    "T34n1723_09b:0836a11": "法華玄讚卷第九末",
    "T34n1723_09b:0836a12": "保安三年六月二十一日書了。法隆寺僧",
    "T34n1723_09b:0836a13": "覺印之。",
    "T34n1723_09b:0836a14": "同年十二月二十四日以興福寺圓如房之",
    "T34n1723_09b:0836a15": "本移點已了。覺印為令法久住、往生極樂為",
    "T34n1723_09b:0836a16": "之。",
    "T34n1723_09b:0836a17": "朱本者皆點本也。左借名□有□他本也。",
    "T34n1723_09b:0836a18": "點本高名書也云云。",
    "T34n1723_09b:0836a19": "天承元年辛亥五月二十一日奉傳受藥師寺",
    "T34n1723_09b:0836a20": "善明房得業已了，攝釋并抄出，傳受已了。僧",
    "T34n1723_09b:0836a21": "覺印之。"
}