{
    "T50n2061_030:0894c18": "宋高僧傳卷第三十",
    "T50n2061_030:0894c20": "宋左街天壽寺通慧大師",
    "T50n2061_030:0894c21": "賜紫沙門贊寧等奉　勅撰",
    "T50n2061_030:0894c22": "雜科聲德篇第十之二(正傳十九人附見六人)",
    "T50n2061_030:0894c23": "唐上都大安國寺好直傳",
    "T50n2061_030:0894c24": "釋好直。俗姓丁氏。會稽諸暨人也。幼不喜",
    "T50n2061_030:0894c25": "俗事。酒肉葷茹天然不食因投杭塢山藏師",
    "T50n2061_030:0894c26": "落髮。元和初受具於杭之天竺寺。凡百經律",
    "T50n2061_030:0894c27": "論疏鈔嗜其腴潤。一旦芒屩策杖。詣洪州",
    "T50n2061_030:0894c28": "禪門洞達心要。虛往實歸。却於本郡大慶",
    "T50n2061_030:0894c29": "寺。求益者提訓凡二十餘載。為江左名僧。",
    "T50n2061_030:0895a01": "見儒士能青眼。故名輩多與之遊。往往戲",
    "T50n2061_030:0895a02": "為詩句辭皆錯愕。凡從事廉問護戎於越。",
    "T50n2061_030:0895a03": "入境籍聲實而造其戶。不獨能誘。亦善與",
    "T50n2061_030:0895a04": "人交者。大和中遊五臺。路出京邑。一夕而",
    "T50n2061_030:0895a05": "去。前護戎郄志榮宋常春二內侍。尤味其道。",
    "T50n2061_030:0895a06": "孜孜遠招。開成初再至京國。二貴人同力唱",
    "T50n2061_030:0895a07": "和。牽裓虐留致安國寺大方丈以居之。王",
    "T50n2061_030:0895a08": "畿龍象莫不欽重。無何召入為供奉大德。",
    "T50n2061_030:0895a09": "非所好也。徇俗受之。然歸歟之歎未甞少",
    "T50n2061_030:0895a10": "棄。四年十月二十五日。囑累弟子訖奄然而",
    "T50n2061_030:0895a11": "寂。春秋五十六。夏三十二。郄宋二家率財權",
    "T50n2061_030:0895a12": "瘞于滻水東。人皆悲之。門人鑑諸後歸葬",
    "T50n2061_030:0895a13": "于崇山之南華嚴寺起塔。會昌四年起居舍",
    "T50n2061_030:0895a14": "人韋絢為碑紀代焉。",
    "T50n2061_030:0895a15": "唐天台山禪林寺廣脩傳(高閑)",
    "T50n2061_030:0895a16": "釋廣脩。俗姓留氏。東陽下崑人也。淑質貞亮",
    "T50n2061_030:0895a17": "早預邃師之門。研窮教迹學者雲擁。日誦",
    "T50n2061_030:0895a18": "法華維摩金光明梵網四分戒本。六時行道",
    "T50n2061_030:0895a19": "弗休彌年更篤。每一歲行懺法七七日。則",
    "T50n2061_030:0895a20": "第四隨自意三昧也。開成三年日本國僧圓",
    "T50n2061_030:0895a21": "載來躬請法。台州刺史韋珩。謂講止觀于",
    "T50n2061_030:0895a22": "郡齋。以會昌三年癸亥歲二月十六日。終于",
    "T50n2061_030:0895a23": "禪林本寺。俗壽七十三。法臘五十二。遷神于",
    "T50n2061_030:0895a24": "金地道場。法付門人物外焉。咸通七年門人",
    "T50n2061_030:0895a25": "良汶發墳火葬。淘收舍利一千餘粒。重塔緘",
    "T50n2061_030:0895a26": "藏焉。又湖州開元寺釋高閑。本烏程人也。髫",
    "T50n2061_030:0895a27": "年卓躒范露異才。受法已還有隣堅志。苦",
    "T50n2061_030:0895a28": "學勞形未甞少惰。後入長安於薦福西明",
    "T50n2061_030:0895a29": "等寺隷習經律。克精講貫。宣宗重興佛法。",
    "T50n2061_030:0895b01": "召入對御前草聖遂賜紫衣。仍預臨洗懺",
    "T50n2061_030:0895b02": "戒壇。號十望大德。性情節操矗然難屈。老",
    "T50n2061_030:0895b03": "思歸鄉。終于本寺。弟子鑒宗勅署無上大",
    "T50n2061_030:0895b04": "師。亦得閑之筆法。閑常好將霅川白紵書",
    "T50n2061_030:0895b05": "真草之蹤。與人為學法焉。",
    "T50n2061_030:0895b06": "唐高麗國元表傳(全清)",
    "T50n2061_030:0895b07": "釋元表。本三韓人也。天寶中來遊華土。仍",
    "T50n2061_030:0895b08": "往西域瞻禮聖迹。遇心王菩薩指示支提",
    "T50n2061_030:0895b09": "山靈府。遂負華嚴經八十卷。尋訪霍童禮",
    "T50n2061_030:0895b10": "天冠菩薩。至支提石室而宅焉。先是此山",
    "T50n2061_030:0895b11": "不容人居。居之必多霆震猛獸毒蟲。不然",
    "T50n2061_030:0895b12": "鬼魅惑亂於人。曾有未得道僧。輒居一宿",
    "T50n2061_030:0895b13": "為山神驅斥。明旦止見身投山下數里間。",
    "T50n2061_030:0895b14": "表齎經棲泊澗飲木食。後不知出處之蹤",
    "T50n2061_030:0895b15": "矣。于時屬會昌搜毀。表將經。以華櫚木函",
    "T50n2061_030:0895b16": "盛深藏石室中。殆宣宗大中元年丙寅。保福",
    "T50n2061_030:0895b17": "慧評禪師素聞往事。躬率信士迎出甘露都",
    "T50n2061_030:0895b18": "尉院。其紙墨如新繕寫。今貯在福州僧寺",
    "T50n2061_030:0895b19": "焉。又會稽釋全清。越人也。耰耘戒地芬然",
    "T50n2061_030:0895b20": "杜若。於密藏禁呪法也能劾鬼神。時有市",
    "T50n2061_030:0895b21": "儈王家之婦患邪氣。言語狂倒或啼或笑。如",
    "T50n2061_030:0895b22": "是數歲。召清治之。乃縛草人長尺餘。衣以",
    "T50n2061_030:0895b23": "五綵置之於壇。呪禁之良久。婦言乞命。遂",
    "T50n2061_030:0895b24": "誌之曰。頃歲春日於禹祠前相附耳。如師",
    "T50n2061_030:0895b25": "不見殺即放之遠去。清乃取一瓿以鞭驅",
    "T50n2061_030:0895b26": "芻靈入其中。而呦呦有聲。緘器口以六乙",
    "T50n2061_030:0895b27": "泥朱書符印之瘞于桑林之下。戒家人無",
    "T50n2061_030:0895b28": "動之。婦人病差。經五載後值劉漢宏與董",
    "T50n2061_030:0895b29": "昌隔江相持越城陷人。謂此為窖藏掘",
    "T50n2061_030:0895c01": "打瓿破見一鵶闖然飛出。立於桑杪而作",
    "T50n2061_030:0895c02": "人語曰。今得日光矣。時清公已卒也。",
    "T50n2061_030:0895c03": "唐鎮州龍興寺頭陀傳",
    "T50n2061_030:0895c04": "釋頭陀。本下野磨家之子。然其器度溫潤若",
    "T50n2061_030:0895c05": "長者之規。厥父課令其守磨夜深憫驢牛",
    "T50n2061_030:0895c06": "之困憊。自己代之。放其畜嚙草飲水。歇臥",
    "T50n2061_030:0895c07": "者父母知之為其罷業。兒亦乞出家。遂落",
    "T50n2061_030:0895c08": "髮受具持無嗔怒。唯收拾糞掃物為衣。可",
    "T50n2061_030:0895c09": "重數斤。臥具三十年未嘗更易。苦節之行無",
    "T50n2061_030:0895c10": "有倫比。真定之民重之。而不受人供施。",
    "T50n2061_030:0895c11": "號抖擻上人焉。",
    "T50n2061_030:0895c12": "系曰。糞掃衣者。四聖種之一也。凡修鍊者",
    "T50n2061_030:0895c13": "必願成此行。奈何少堪任之。其勝之者。勇",
    "T50n2061_030:0895c14": "猛堪能之人也。",
    "T50n2061_030:0895c15": "唐南嶽山全玼傳",
    "T50n2061_030:0895c16": "釋全玼。本餘杭人也。入徑山禮法濟大師",
    "T50n2061_030:0895c17": "求剃染。稟質強渥且耐飢寒。諸所參尋略",
    "T50n2061_030:0895c18": "得周遍。乃隱衡嶽中立草庵木食澗飲。結",
    "T50n2061_030:0895c19": "軟草為衣。伏臘不易。有贈玼詩云。窠居",
    "T50n2061_030:0895c20": "過後更何人。傳得如來法印真。昨日祝融峯",
    "T50n2061_030:0895c21": "下見。草衣便是雪山身。此太常孫渥舊相南",
    "T50n2061_030:0895c22": "遷有作。事詳南嶽高僧傳云。",
    "T50n2061_030:0895c23": "系曰。草衣在南嶽炎方壯年。即可未知。衰",
    "T50n2061_030:0895c24": "老徙居幽朔。耐否。如能則上上根勝士也。",
    "T50n2061_030:0895c25": "唐越州明心院慧沐傳",
    "T50n2061_030:0895c26": "釋慧沐。俗姓祝氏。即世暨陽人也。代為著",
    "T50n2061_030:0895c27": "姓。沐幼沖之歲家法嚴明。訓授儒經欝成",
    "T50n2061_030:0895c28": "造秀。將隨計吏謁覺智寺契真禪師。即諡",
    "T50n2061_030:0895c29": "大觀者是也。因以微諷。沐由茲開悟。明年",
    "T50n2061_030:0896a01": "剃度。乃詣洪井。禮觀音禪師頓了心契。咸",
    "T50n2061_030:0896a02": "通七載還歸故鄉。邑宰韋公迺率信心者",
    "T50n2061_030:0896a03": "造棲真院。四方禪客無遠不屆。廉使裴延",
    "T50n2061_030:0896a04": "魯召沐。因營鑑水坊精舍成還以坊為題",
    "T50n2061_030:0896a05": "牓。既而居之安而能遷。允明州掾齊肇請",
    "T50n2061_030:0896a06": "住玉笥峯。未久而卒。壽八十八。臘四十五。",
    "T50n2061_030:0896a07": "則。乾寧五年七月三日也。",
    "T50n2061_030:0896a08": "唐幽州南瓦窰亡名傳(祝融峯禪者)",
    "T50n2061_030:0896a09": "釋亡名。履行尤峻獨居燕城南窰竈間。天祐",
    "T50n2061_030:0896a10": "中幽薊不稔道殍相望。因分衛迴聞車轍",
    "T50n2061_030:0896a11": "中呱呱之聲。憫而收歸。乃飢民所棄女子也。",
    "T50n2061_030:0896a12": "以求牛乳哺之。當七八歲引於城中。求",
    "T50n2061_030:0896a13": "色帛以衣之。及笄年也容色豓麗。殆非凡",
    "T50n2061_030:0896a14": "俗。或譏呵者僧終無渝志。適遇燕帥劉仁",
    "T50n2061_030:0896a15": "恭從禽逐兔。直入僧居窰內。一卒見女子",
    "T50n2061_030:0896a16": "侍僧之側。遂白帥劉往親見問其故。皆以實",
    "T50n2061_030:0896a17": "對。劉曰。弟子欲收之可乎。僧曰諾。早驗無",
    "T50n2061_030:0896a18": "悋意自扶上馬歸府。元真處子也。劉益哀",
    "T50n2061_030:0896a19": "之。不令伍於下位。仍重其僧謂為果位",
    "T50n2061_030:0896a20": "中人也。別造精舍以處之劉一旬兩往謁",
    "T50n2061_030:0896a21": "焉。其僧疾沒。門人入訃女方獨坐聞之。哀慟",
    "T50n2061_030:0896a22": "而死焉。劉為僧營塔標誌矣。又祝融峯禪者",
    "T50n2061_030:0896a23": "亡名。為人抗直不事威儀。每一舉揚善",
    "T50n2061_030:0896a24": "標宗要。道俗歸之若市。甞飲酒遇毒。當時",
    "T50n2061_030:0896a25": "吐下透落腐衣裂石。體中無惱。每有一蛇",
    "T50n2061_030:0896a26": "一虎為衛護狀。迨終闍維留骨一片。大如",
    "T50n2061_030:0896a27": "琵琶槽。僧眾構火重焚。焚時色同火質。火",
    "T50n2061_030:0896a28": "盡灰寒色白如雪。豈非得全身分堅固設",
    "T50n2061_030:0896a29": "利羅乎。至今嶽中傳其言句。立其浮圖號",
    "T50n2061_030:0896b01": "祝融峯道者焉。",
    "T50n2061_030:0896b02": "唐洪州開元寺棲隱傳(寶安)",
    "T50n2061_030:0896b03": "釋棲隱。字巨徵。姓徐氏。少而端厲神解天然。",
    "T50n2061_030:0896b04": "佩觽之歲酷好出塵。父母不可壞其意。削",
    "T50n2061_030:0896b05": "[髟/采]之後納法已還。其間服勤於學深入毘尼",
    "T50n2061_030:0896b06": "壼奧焉。又於風雅之情非彫刻而得成",
    "T50n2061_030:0896b07": "自天姿。廣明中避巢寇入廬山折桂峯。實",
    "T50n2061_030:0896b08": "嘉遁也。然多於華朝月夕晚照高秋練句成",
    "T50n2061_030:0896b09": "聯。合篇為集。往往酋健瀏亮散在人口。身",
    "T50n2061_030:0896b10": "擁零破麻納。不識者謂之山叟野人殊無",
    "T50n2061_030:0896b11": "能者。得歸宗禪旨。與同舉揚。且無悋法。平",
    "T50n2061_030:0896b12": "常與貫休處默脩睦為詩道之遊。沈顏曹松",
    "T50n2061_030:0896b13": "張凝陳昌符皆處士也。為唱詶之友。隱為群",
    "T50n2061_030:0896b14": "士響臻淡然若水。後寇盜稍平。入荊楚",
    "T50n2061_030:0896b15": "登祝融蹤迹嘯傲。光化三年遊番禺。受知",
    "T50n2061_030:0896b16": "於太尉徐彥若。同光二年於洪井鉅鹿魏仲",
    "T50n2061_030:0896b17": "甫邂逅。以文道相善。後唐天成中卒。詩弟",
    "T50n2061_030:0896b18": "子應之携隱之詩計百許首。投仲甫為集",
    "T50n2061_030:0896b19": "序。今所行者號桂峯集是也。次嘉禾靈光",
    "T50n2061_030:0896b20": "寺釋寶安。俗姓夏。姑蘇常熟人也。風神爽拔",
    "T50n2061_030:0896b21": "性行淑均。壯年家務所嬰。誓思脫屣。及進",
    "T50n2061_030:0896b22": "具之後。專習定門洞達真訣。而不衣絲縷",
    "T50n2061_030:0896b23": "惟專分衛。寢則芻靺。安昔遊五臺嗟南人",
    "T50n2061_030:0896b24": "之不識。遂率道俗同模築五臺之制於靈",
    "T50n2061_030:0896b25": "光寺。今且存焉。事畢無疾而終。受生一百有",
    "T50n2061_030:0896b26": "十八歲。法臘七十八。由身不壞。門徒布漆",
    "T50n2061_030:0896b27": "之別院供養。至會昌毀寺遂焚之。",
    "T50n2061_030:0896b28": "唐河東懸甕寺金和尚傳",
    "T50n2061_030:0896b29": "釋金和尚者。姓王氏。西河平遙人也。所生之",
    "T50n2061_030:0896c01": "地猪坑村。幼而魁岸為人魯質。所作詭異",
    "T50n2061_030:0896c02": "與平人不類。於嵩巖山出家。其後身裁一",
    "T50n2061_030:0896c03": "丈腰闊一圍。言事多奇差。終後如在。鄉人",
    "T50n2061_030:0896c04": "供祭之乞願。皆遂人意。西河至稽胡皆鄭",
    "T50n2061_030:0896c05": "重焉。",
    "T50n2061_030:0896c06": "梁四明山無作傳",
    "T50n2061_030:0896c07": "釋無作。字不用。姓司馬氏。姑蘇人也。父陳宛",
    "T50n2061_030:0896c08": "丘縣尉。母戴氏。始妊時夢異沙門稱姓徐",
    "T50n2061_030:0896c09": "住持流水寺欲寄此安居。言訖跏趺而坐。",
    "T50n2061_030:0896c10": "其父同夜夢於盤中書一字甚稱心。自言",
    "T50n2061_030:0896c11": "可以進上天子。至明各說所夢。母曰。意其",
    "T50n2061_030:0896c12": "腹中必沙門也。矢之曰。如生兒放於流水",
    "T50n2061_030:0896c13": "寺出家。及生果岐嶷可愛。且惡葷羶之氣。",
    "T50n2061_030:0896c14": "年迨四歲母自教誦習。利金易礪記憶無",
    "T50n2061_030:0896c15": "遺。厥父欲其應童子舉業。漸見風範和潤。",
    "T50n2061_030:0896c16": "且恒有出塵之意。俄爾父偷窺姚氏之女且",
    "T50n2061_030:0896c17": "美容儀。酷欲取之。母切忌之。因曰或捨是",
    "T50n2061_030:0896c18": "子出家寬汝所取。父乃許之。送入流水寺",
    "T50n2061_030:0896c19": "中。纔及月餘姚民仳離。時謂此女是善知",
    "T50n2061_030:0896c20": "識。為作之出家增上緣矣。年二十受具足",
    "T50n2061_030:0896c21": "法。相次講通刪補律鈔。法華上生等經百法",
    "T50n2061_030:0896c22": "論。一性五性宗教勵精尋究。孔老書篇無不",
    "T50n2061_030:0896c23": "獵涉。後參其玄學於雪峯存禪師。深入堂",
    "T50n2061_030:0896c24": "奧。至廬陵三顧山。檀越造云亭院。豫章創",
    "T50n2061_030:0896c25": "南平院請作住持。皆拂衣而去。前進士唐",
    "T50n2061_030:0896c26": "稟。作藏經碑。述作公避請之由。居洪井十",
    "T50n2061_030:0896c27": "載。且未識洪師鍾氏之面。乃遊會稽四明。",
    "T50n2061_030:0896c28": "因有終焉之志。吳越武肅王錢氏。仰重召略",
    "T50n2061_030:0896c29": "出四明。因便歸山。蓋謝病也。有詩杼意呈",
    "T50n2061_030:0897a01": "王。王亦不留。詩云。雲鶴性孤單。爭堪名利",
    "T50n2061_030:0897a02": "關。銜恩雖入國。辭病却歸山。時奉化樂安",
    "T50n2061_030:0897a03": "孫郃退居嘯傲不交緇伍。唯接作交談終",
    "T50n2061_030:0897a04": "日。進士楊弇亦慕為林下之遊。以梁開平",
    "T50n2061_030:0897a05": "中卒于四明。春秋五十六。初作善草隷筆",
    "T50n2061_030:0897a06": "迹酋健。人多摹寫成法。述諸色禮懺文數十",
    "T50n2061_030:0897a07": "本。注道安六時禮佛文一卷并詩歌。並行",
    "T50n2061_030:0897a08": "于代。作不入尼寺不謁公門。不修名刺",
    "T50n2061_030:0897a09": "不趨時利。自號逍遙子焉。",
    "T50n2061_030:0897a10": "梁成都府東禪院貫休傳(處默曇域)",
    "T50n2061_030:0897a11": "釋貫休。字德隱。俗姓姜氏。金華蘭溪登高人",
    "T50n2061_030:0897a12": "也。七歲父母雅愛之。投本縣和安寺圓貞禪",
    "T50n2061_030:0897a13": "師。出家為童侍。日誦法華經一千字。耳所",
    "T50n2061_030:0897a14": "暫聞不忘於心。與處默同削染。隣院而居。",
    "T50n2061_030:0897a15": "每隔籬論詩互吟尋偶對。僧有見之皆驚",
    "T50n2061_030:0897a16": "異焉。受具之後詩名聳動於時。乃往豫章",
    "T50n2061_030:0897a17": "傳法華經起信論。皆精奧義講訓且勤。本",
    "T50n2061_030:0897a18": "郡太守王慥彌相篤重。次太守蔣瓌開洗懺",
    "T50n2061_030:0897a19": "戒壇。命休為監壇焉。乾寧初齎志謁吳越",
    "T50n2061_030:0897a20": "武肅王錢氏。因獻詩五章。章八句。甚愜旨",
    "T50n2061_030:0897a21": "遺贈亦豐。王立去偽功。朝廷旌為功臣。乃",
    "T50n2061_030:0897a22": "別樹堂立碑記同力平越將校姓名。遂刊",
    "T50n2061_030:0897a23": "休詩于碑陰。見重如此。休善小筆得六法。",
    "T50n2061_030:0897a24": "長於水墨形似之狀可觀。受眾安橋強氏",
    "T50n2061_030:0897a25": "藥肆請。出羅漢一堂云。每畫一尊必祈夢",
    "T50n2061_030:0897a26": "得應真貌。方成之。與常體不同。自此遊",
    "T50n2061_030:0897a27": "黟歙與唐安寺蘭闍梨道合。後思登南",
    "T50n2061_030:0897a28": "嶽。北謁荊帥成汭。初甚禮焉。於龍興寺安",
    "T50n2061_030:0897a29": "置。時內翰吳融謫官相遇。往來論道論詩。",
    "T50n2061_030:0897b01": "融為休作集序則乾寧三年也。尋被誣譖",
    "T50n2061_030:0897b02": "於荊帥。黜休于功安。欝悒中題硯子曰。入",
    "T50n2061_030:0897b03": "匣始身安。弟子勸師入蜀。時王氏將圖僣",
    "T50n2061_030:0897b04": "偽。邀四方賢士。得休甚喜。盛被禮遇賜賚",
    "T50n2061_030:0897b05": "隆洽。署號禪月大師。蜀主常呼為得得來和",
    "T50n2061_030:0897b06": "尚。時韋藹舉其美號所長者。歌吟諷刺微隱",
    "T50n2061_030:0897b07": "存于教化。體調不下二李白賀也。至梁乾",
    "T50n2061_030:0897b08": "化二年終于所居。春秋八十一。蜀主慘怛一",
    "T50n2061_030:0897b09": "皆官葬。塔號白蓮。於城都北門外昇遷為",
    "T50n2061_030:0897b10": "浮圖。乃偽蜀乾德中。即梁乾化三年癸酉歲",
    "T50n2061_030:0897b11": "也。休能草聖出。弟子曇域。癸酉年集師文",
    "T50n2061_030:0897b12": "集。首安吳內翰序。域為後序。韋莊甞贈詩",
    "T50n2061_030:0897b13": "曰。豈是為窮常見隔。只應嫌酒不相過。又",
    "T50n2061_030:0897b14": "廣成先生杜光庭相善。比鄉人也。休書跡好",
    "T50n2061_030:0897b15": "事者。傳號曰姜體是也。甞覩休真相肥而",
    "T50n2061_030:0897b16": "矬。蜀宰相王鍇作讚。曇域戒學精微。篆文雄",
    "T50n2061_030:0897b17": "健。重集許慎說文。見行于蜀。有詩集。亞師",
    "T50n2061_030:0897b18": "之體也。",
    "T50n2061_030:0897b19": "梁廬山雙溪院國道者傳",
    "T50n2061_030:0897b20": "釋國道者。未知何許人也。器凝淳粹行敦",
    "T50n2061_030:0897b21": "高邁。塊然獨處翩翩在形器之上矣。參學",
    "T50n2061_030:0897b22": "收廣欲歇孤征。愛廬山秀異。誓隱淪以求",
    "T50n2061_030:0897b23": "其志。考築草舍灌園植蔬。任山中居人",
    "T50n2061_030:0897b24": "揃取。或問其故。答曰。貧道無心而種無心而",
    "T50n2061_030:0897b25": "捨也。驗此見知實達道之上流矣。修睦僧正",
    "T50n2061_030:0897b26": "恒傾意奉重。詩贈國公云。入門空寂寂。真",
    "T50n2061_030:0897b27": "箇出家兒。有行鬼不見。無心人謂癡。後終",
    "T50n2061_030:0897b28": "于院。葬于雙溪山原。有小浮圖焉。今以國",
    "T50n2061_030:0897b29": "字呼之。為名邪姓邪。未得詳焉。",
    "T50n2061_030:0897c01": "梁泉州智宣傳",
    "T50n2061_030:0897c02": "釋智宣。泉州人也。壯歲慕法。學義淨之為",
    "T50n2061_030:0897c03": "人也。輕生誓死欲遊西域禮佛八塔。并",
    "T50n2061_030:0897c04": "求此方未流經法。以唐季結侶渡流沙。所",
    "T50n2061_030:0897c05": "至國土懷古尋師好奇徇異。聚梵夾求",
    "T50n2061_030:0897c06": "舍利。開平元年五月中達今東京。進辟支佛",
    "T50n2061_030:0897c07": "骨。并梵書多羅葉夾經律。宣壯歲而往還已",
    "T50n2061_030:0897c08": "衰耄矣。梁太祖新革唐命。聞宣迴大悅宣",
    "T50n2061_030:0897c09": "賜分物。請譯將歸夾葉。于時干戈不遑此",
    "T50n2061_030:0897c10": "務也。",
    "T50n2061_030:0897c11": "梁江陵府龍興寺齊己傳",
    "T50n2061_030:0897c12": "釋齊己。姓胡。益陽人也。秉節高亮氣貌劣陋。",
    "T50n2061_030:0897c13": "幼而捐俗於大溈山寺。聰敏逸倫納圓品",
    "T50n2061_030:0897c14": "法。習學律儀而性耽吟詠。氣調清淡。有禪",
    "T50n2061_030:0897c15": "客自德山來述其理趣。己不覺神遊寥廓",
    "T50n2061_030:0897c16": "之場。乃躬往禮訊。既發解悟都亡眹迹矣。",
    "T50n2061_030:0897c17": "如是藥山鹿門護國。凡百禪林孰不參請。",
    "T50n2061_030:0897c18": "視其名利悉若浮雲矣。於石霜法會請知",
    "T50n2061_030:0897c19": "僧務。梁革唐命天下紛紜。于時高季昌稟",
    "T50n2061_030:0897c20": "梁帝之命攻逐雷滿。出渚宮已便為荊州",
    "T50n2061_030:0897c21": "留後。尋正受節度。迨乎均帝失御河東莊",
    "T50n2061_030:0897c22": "宗自魏府入洛。高氏遂割據一方。搜聚四",
    "T50n2061_030:0897c23": "遠名節之士。得齊之義豐南嶽之己。以為築",
    "T50n2061_030:0897c24": "金之始驗也。龍德元年辛巳中。禮己於龍興",
    "T50n2061_030:0897c25": "寺。淨院安置給其月俸。命作僧正。非所好",
    "T50n2061_030:0897c26": "也。其如閑辰靜夜多事篇章。乃作渚宮莫",
    "T50n2061_030:0897c27": "問篇十五章。以見意。且侚高之命耳。己頸",
    "T50n2061_030:0897c28": "有瘤贅時號詩囊。棲約自安破納擁身。枲",
    "T50n2061_030:0897c29": "麻纏膝。愛樂山水懶謁王侯。至有未曾",
    "T50n2061_030:0898a01": "將一字容易謁諸侯句。為狎華山隱士鄭",
    "T50n2061_030:0898a02": "谷詩相酬唱。卒有白蓮集行于世。自號衡",
    "T50n2061_030:0898a03": "嶽沙門焉。",
    "T50n2061_030:0898a04": "後唐靈州廣福寺無迹傳",
    "T50n2061_030:0898a05": "釋無迹。姓史氏。朔方人也。當宣宗御宇佛法",
    "T50n2061_030:0898a06": "中興。大中九年年正十三決志捨家。投白",
    "T50n2061_030:0898a07": "草院法空大師為弟子。操執密縝拂攘囂",
    "T50n2061_030:0898a08": "塵。咸通三年用賓于京室。得戒度於西明",
    "T50n2061_030:0898a09": "寺矣。凡於百藝悉願遊焉。慕定林威能畫",
    "T50n2061_030:0898a10": "戴安道能琴。我則講貫之餘兼而綜習。先是",
    "T50n2061_030:0898a11": "唐恒夫甞作鎮朔方。後於輦下相遇。以家",
    "T50n2061_030:0898a12": "僧之禮待焉。蓋知言行相高復能唱導。聞恒",
    "T50n2061_030:0898a13": "夫白兩街功德使。請隷西明寺。旋屬懿",
    "T50n2061_030:0898a14": "宗皇帝於鳳翔法門寺迎真身。右宣副使",
    "T50n2061_030:0898a15": "張思廣。奏迹充乎讚導。悅懌上心宣賚稠",
    "T50n2061_030:0898a16": "厚。光啟中傳授佛頂熾盛光降諸星宿吉祥",
    "T50n2061_030:0898a17": "道場法歸本府。府帥韓公聞其堪消分野",
    "T50n2061_030:0898a18": "之災。乃於鞠場。結壇修飾。而多感應。景福",
    "T50n2061_030:0898a19": "中太尉韓公創修廣福寺。奏迹住持。皆以",
    "T50n2061_030:0898a20": "律範繩之。塞垣閒求戒者必請為力生焉。",
    "T50n2061_030:0898a21": "梁乾化丙子歲中書令韓公洙。奏署師號曰",
    "T50n2061_030:0898a22": "鴻遠歟。後唐同光三年乙酉歲四月一日坐",
    "T50n2061_030:0898a23": "終于丈室。筋骨如生風神若在。蕃漢之人",
    "T50n2061_030:0898a24": "觀禮稱歎曰。昔至德中當府龍興寺有高士",
    "T50n2061_030:0898a25": "辯才坐亡。遂漆布之。乾寧元年府帥舉奏。",
    "T50n2061_030:0898a26": "勅諡曰能覺。今迹師可不異時而同事哉。",
    "T50n2061_030:0898a27": "中書令韓公命工布漆焉。莊宗朝軍府從事",
    "T50n2061_030:0898a28": "薛昭紀為碑頌德云。",
    "T50n2061_030:0898a29": "後唐明州國寧寺辯光傳",
    "T50n2061_030:0898b01": "釋辯光。字登封。姓吳氏。永嘉人也。唐史官左",
    "T50n2061_030:0898b02": "庶子兢之裔孫也。幼捨家於陶山寺剃度。",
    "T50n2061_030:0898b03": "居必介然不與常人交雜。好自標遇慢易",
    "T50n2061_030:0898b04": "緇流。多作古調詩。苦僻寡味。得句時有得",
    "T50n2061_030:0898b05": "色。長於草隷。聞陸希聲謫宦于豫章。光往",
    "T50n2061_030:0898b06": "謁之。陸恬靜而傲氣居于舟中。凡多迴投",
    "T50n2061_030:0898b07": "刺且不之許接。一日設方計干謁。與語數",
    "T50n2061_030:0898b08": "四。苦祈其草法。而授其五指撥鐙訣。光書",
    "T50n2061_030:0898b09": "體當見酋健。轉腕迴筆非常所知。乃西上",
    "T50n2061_030:0898b10": "昭宗詔對御榻前書。賜紫方袍。後謁華帥",
    "T50n2061_030:0898b11": "韓建。薦號曰廣利。自華下歸故鄉。謁武肅",
    "T50n2061_030:0898b12": "王錢氏。以客禮延之。而性畔岸弗愜王情。",
    "T50n2061_030:0898b13": "乃歸甬東終焉。有文集知音者所貴。出筆",
    "T50n2061_030:0898b14": "法弟子從瓌。溫州僧正智琮。皆得墨訣。有",
    "T50n2061_030:0898b15": "朝賢贈歌詩。吳內翰融羅江東隱等五十家",
    "T50n2061_030:0898b16": "僅成一集。時四明太守仰詮素重光高蹈。躬",
    "T50n2061_030:0898b17": "為喪主理命令葬。後三年准西域焚之發",
    "T50n2061_030:0898b18": "棺儼若生相。髭髮爪皆長。茶毘收舍利起",
    "T50n2061_030:0898b19": "小塔焉。則後唐長興中也。",
    "T50n2061_030:0898b20": "晉宣州自新傳",
    "T50n2061_030:0898b21": "釋自新。姓孫氏。臨淄人也。濯戒尋師曾無",
    "T50n2061_030:0898b22": "懈廢。聞膺禪師化被鍾陵。往參問焉。從雲",
    "T50n2061_030:0898b23": "居長往。迴錫嘗隱廣德山中。屬兩浙文穆",
    "T50n2061_030:0898b24": "王錢氏率吏士躬征苑陵入山寺。群僧皆",
    "T50n2061_030:0898b25": "竄。唯新晏如。問曰。何不避乎。對曰。東西俱",
    "T50n2061_030:0898b26": "是賊。令老僧去何處逃避。王驚其訐直。迴",
    "T50n2061_030:0898b27": "戈遣歸。見武肅王問之言無所屈加之高",
    "T50n2061_030:0898b28": "行。造應瑞院居之。假號曰廣現大師。初新",
    "T50n2061_030:0898b29": "甞入宣城山采藥。穿洞深去。始則闇昧。尋",
    "T50n2061_030:0898c01": "見日分明。行僅數里。洞側有別竅溪水泛",
    "T50n2061_030:0898c02": "泛。然隈一大松枝下有草庵。一僧雪眉擁",
    "T50n2061_030:0898c03": "納坐禪。旁有一磬火器。新擊磬遂開目。驚",
    "T50n2061_030:0898c04": "曰。嘻師何緣至此。乃陳行止。揖坐取石。敲",
    "T50n2061_030:0898c05": "火煎茗。香味可愛。日將夕矣僧讓庵令新",
    "T50n2061_030:0898c06": "宿。顧其僧上松巔大巢內聞念法華經。聲",
    "T50n2061_030:0898c07": "甚清亮。逡巡又咄罵云。此群畜生毛類何苦",
    "T50n2061_030:0898c08": "生人恐怖。速歸林薄不宜輒出。叱去。新",
    "T50n2061_030:0898c09": "窺之乃虎豹弭耳而去。明日謂其僧曰。願",
    "T50n2061_030:0898c10": "在此侍巾屨。僧曰。自居此地百見草枯。",
    "T50n2061_030:0898c11": "四絕人煙非師棲息處。又問。莫飢否。相引",
    "T50n2061_030:0898c12": "溪畔有稻百餘穗。收穀手挪三匊黃梁。挑",
    "T50n2061_030:0898c13": "野蔬和煮與食。後遣回去。送至洞口曰。",
    "T50n2061_030:0898c14": "相遇非偶然也。所食茶與菜糜師平生不",
    "T50n2061_030:0898c15": "乏食矣。遂遵路回本院。已月餘日。命同",
    "T50n2061_030:0898c16": "好再往尋之失洞蹤跡。後在浙中充寶塔",
    "T50n2061_030:0898c17": "寺主。以天福中卒于住寺。年八十餘。今影",
    "T50n2061_030:0898c18": "在冷水灣前小院存焉。",
    "T50n2061_030:0898c19": "漢杭州耳相院行脩傳",
    "T50n2061_030:0898c20": "釋行脩。俗姓陳。泉州人也。少投北巖院出",
    "T50n2061_030:0898c21": "家。小心受課誦念克勤。十三削髮。往長",
    "T50n2061_030:0898c22": "樂府戒壇受上品律儀。年始十八參雪峯山",
    "T50n2061_030:0898c23": "存禪師。隨眾請問。未知詮旨。辭存師言",
    "T50n2061_030:0898c24": "入浙去。存曰。與汝理定容儀。令彼二人",
    "T50n2061_030:0898c25": "睹相發心。遂指其耳曰。輪郭幸長垂璫猶",
    "T50n2061_030:0898c26": "短。吾為汝伸之。雙手平曳登即及肩。如是",
    "T50n2061_030:0898c27": "者三。自此長垂見者舉目。後唐天成二年丁",
    "T50n2061_030:0898c28": "亥歲入浙中。傾城瞻望檀施紛紛。遂構室",
    "T50n2061_030:0898c29": "于西關高峯。為其宴息。後欝成大院。脩別",
    "T50n2061_030:0899a01": "無舉唱默默而坐。人問唯笑而止。士女牽",
    "T50n2061_030:0899a02": "其耳交結於頤下。杭人號長耳和尚。以乾",
    "T50n2061_030:0899a03": "祐三年庚戌歲十一月示疾。動用如平時。",
    "T50n2061_030:0899a04": "以三月中夜坐終。檀越弟子以漆布。今亦存",
    "T50n2061_030:0899a05": "焉後寄夢睦州刺史陳榮曰。吾坐下未完。",
    "T50n2061_030:0899a06": "檢之元不漆布。重加工焉。",
    "T50n2061_030:0899a07": "宋宜陽柏閣小宗淵傳",
    "T50n2061_030:0899a08": "釋宗淵。姓宮氏。高密人也。幼通經籍察慧",
    "T50n2061_030:0899a09": "若神。忽願出家于東萊北禪院。後參學江",
    "T50n2061_030:0899a10": "表岳中祖師勝友。資神潤己往造實歸。僻",
    "T50n2061_030:0899a11": "好吟詩於荊楚間。甞師學于齊己之體。自",
    "T50n2061_030:0899a12": "言緣情在品物流形之外。覽天下山川且",
    "T50n2061_030:0899a13": "曰。步仞之丘巨獸無以隱其軀。愛宜陽",
    "T50n2061_030:0899a14": "柏閣山居之以求其志。其孤潔耿介凡俗",
    "T50n2061_030:0899a15": "不可造次而見。日別持觀音支品。蓋曾有",
    "T50n2061_030:0899a16": "善相人。言淵促齡。勉令受持普門品也。",
    "T50n2061_030:0899a17": "至太平興國五年十月。預言終期。令水土",
    "T50n2061_030:0899a18": "作坐如鹿頂形。連促木工。明日齋時要用。",
    "T50n2061_030:0899a19": "至是果坐終焉。鄉人無遠近皆來焚香",
    "T50n2061_030:0899a20": "設拜。當年遷小塔于寶雲寺之山原。年八十",
    "T50n2061_030:0899a21": "三。有洛西集著挽辭五十首。一云。舉世",
    "T50n2061_030:0899a22": "應無百歲人。百年終作塚中塵。余今八十",
    "T50n2061_030:0899a23": "有三也。自作哀歌送此身。紙衣一襲葬焉。",
    "T50n2061_030:0899a24": "後開發神色宛然。弟子淡然奉明葬之于巖",
    "T50n2061_030:0899a25": "穴之中矣。",
    "T50n2061_030:0899a26": "論曰。太極是生兩儀。兩儀生萬物。絪縕而",
    "T50n2061_030:0899a27": "出。鼓動而萌。由庶類以蚩蚩稟自然而歷",
    "T50n2061_030:0899a28": "歷。自然者道。道惟本心。心無不通。通物之",
    "T50n2061_030:0899a29": "理之謂道也。道其不一。蕃息流形。若究天",
    "T50n2061_030:0899b01": "倪物亦惟一。乾一也。坤一也。殆乎因動成",
    "T50n2061_030:0899b02": "變以變。求占則生象不一歟。至如鳥獸交",
    "T50n2061_030:0899b03": "氣草木構精。或用其牡而疎其雄。或同",
    "T50n2061_030:0899b04": "乎根。而異乎實。鰐飛似鳥橘移成枳。交玃",
    "T50n2061_030:0899b05": "為傖羽嘉生鳳。若此之倫物類糅錯之所",
    "T50n2061_030:0899b06": "致也。雜之時大矣哉。事有重貤物有紛綸。",
    "T50n2061_030:0899b07": "乃彰雜名非一。名而統盡。故曰。義雖博則",
    "T50n2061_030:0899b08": "知可以一名舉也。昔梁傳中立篇第十曰",
    "T50n2061_030:0899b09": "唱導也。蓋取諸經中此諸菩薩皆唱導之首",
    "T50n2061_030:0899b10": "之義也。唱者固必有和乎。導者固必有達",
    "T50n2061_030:0899b11": "者。終南釋氏觀覽此題。得在乎歌讚表宣。",
    "T50n2061_030:0899b12": "失在乎兼才別德也。譬若別均天分重賦",
    "T50n2061_030:0899b13": "全才虎雙翼而飛鷹四足而擊也。於是建",
    "T50n2061_030:0899b14": "立雜篇包藏眾德。何止聲表無所不容。或",
    "T50n2061_030:0899b15": "曰。續傳改作名題自何稽古。通曰。象班孟",
    "T50n2061_030:0899b16": "堅加九流中雜流也。如其立教。如其為",
    "T50n2061_030:0899b17": "人。匪獨陰陽不專刑律。或兼名墨或涉",
    "T50n2061_030:0899b18": "縱橫。則可目之為雜家流也。漢書有變拾",
    "T50n2061_030:0899b19": "太史公之遺。澄照建題正梁慧皎之僻。或",
    "T50n2061_030:0899b20": "曰。胡不聞楊子雲疾其雜乎。通曰。彼惡夫",
    "T50n2061_030:0899b21": "淮南太史公不宗孔而無純德耳。此則應",
    "T50n2061_030:0899b22": "雜而雜斷無雜咎歟。今作傳者若游夏焉。",
    "T50n2061_030:0899b23": "觀其起隱終哀。何敢措一辭也。或曰。何忽",
    "T50n2061_030:0899b24": "變唱導成聲德耶。通曰。聲之用大矣哉。良",
    "T50n2061_030:0899b25": "以諸佛剎土偏用一塵以為警悟。唯忍土最",
    "T50n2061_030:0899b26": "尚音聲。行為佛事。及觀音說圓通。世尊稱",
    "T50n2061_030:0899b27": "讚者為被聞熏。故若毘目仙人香積世界。",
    "T50n2061_030:0899b28": "樂不樂爰居之耳。圜不入方鑿之穿。是以",
    "T50n2061_030:0899b29": "影勝大王止前驅之象馬。鉢囊釋子動合會",
    "T50n2061_030:0899c01": "之人天。返魂者隨唄聲而到家。光潔者聞",
    "T50n2061_030:0899c02": "唄聲而歡喜。乃可謂宮商佛法。金石天音。",
    "T50n2061_030:0899c03": "哀而不傷。樂而不佚。引之入慈悲之域。勸",
    "T50n2061_030:0899c04": "之離繫縛之場。脫或執受不精。器能無取",
    "T50n2061_030:0899c05": "乃不可謂為聲德也。于今搜有隣之德。",
    "T50n2061_030:0899c06": "聚兼講之才。三人之師于斯見矣。四戰之國",
    "T50n2061_030:0899c07": "孰敢攻乎。得非備五彩而服章。舍八風",
    "T50n2061_030:0899c08": "而成樂。則有登天竺而作猿梵。動塔鈴。",
    "T50n2061_030:0899c09": "而貫虹霓。副天請而都講隨。占地理而",
    "T50n2061_030:0899c10": "宰臣應。觀音摩其髮頂。彌勒訴其雷神。始",
    "T50n2061_030:0899c11": "化倭民坐亡舉指。見慈顏而不怒。作詩",
    "T50n2061_030:0899c12": "式以安禪。巨蟒不驚。山魔懾伏。臨神鑑而",
    "T50n2061_030:0899c13": "懸知澄汰。禮天冠而誓隱靈蹤。破甕飛烏",
    "T50n2061_030:0899c14": "勞身代畜。衡山衣草禹寺明心。養童女",
    "T50n2061_030:0899c15": "以身全。遇毒流而命在。德符禪月軀涉磧",
    "T50n2061_030:0899c16": "沙。或辯之利通。或聲之流靡。猗嗟碩德於爍",
    "T50n2061_030:0899c17": "群公若諸根之互能。同五事之俱舉。故強名",
    "T50n2061_030:0899c18": "為雜也。薝蔔接栴檀之樹。數倍馨香。鷹鸇",
    "T50n2061_030:0899c19": "育金翅之巢。千重猛鷙。咨爾同道聽乎直",
    "T50n2061_030:0899c20": "言。為僧不應於十科。事佛徒消於百載。如",
    "T50n2061_030:0899c21": "能以高為本以德為枝以修為華萼以證",
    "T50n2061_030:0899c22": "為子實。然後婆娑挺蓋欝密成陰。周覆三",
    "T50n2061_030:0899c23": "千大千。號之曰大菩提樹也歟。",
    "T50n2061_030:0899c24": "宋高僧傳卷第三十終",
    "T50n2061_030:0899c25": "後序",
    "T50n2061_030:0899c26": "前代諸家或云僧傳僧史記錄。乃題號不一。",
    "T50n2061_030:0899c27": "亦聲迹有殊。至梁沙門慧皎。云高僧傳蓋",
    "T50n2061_030:0899c28": "取高而不名者也。則開其德業。文為十科。",
    "T50n2061_030:0899c29": "見於傳內。厥後有唐續高僧傳。倣仰梁之",
    "T50n2061_030:0900a01": "大體而以成之。洎乎皇朝有宋高僧傳之",
    "T50n2061_030:0900a02": "作也。清風載揚盛業不墜。贊寧自至道二",
    "T50n2061_030:0900a03": "年奉叡恩。掌洛京教門事。事簡心曠之日。",
    "T50n2061_030:0900a04": "遂得法照等行狀。撰已易前來之闕如。尋因",
    "T50n2061_030:0900a05": "治定其本。雖大義無相乖有不可者以修",
    "T50n2061_030:0900a06": "之。先者所謂加我數年。於僧傳則可矣已。",
    "T50n2061_030:0900a07": "斯幸復治之。豈敢以桑榆之年為辭耶。時",
    "T50n2061_030:0900a08": "方徹簡。咸平初承詔入職東京右街僧錄。尋",
    "T50n2061_030:0900a09": "遷左街。乃一日顧其本未及繕寫。命弟子",
    "T50n2061_030:0900a10": "輩緘諸篋笥。俾將來君子知我者以僧傳。",
    "T50n2061_030:0900a11": "罪我者亦以僧傳故於卷後而書之云耳。"
}