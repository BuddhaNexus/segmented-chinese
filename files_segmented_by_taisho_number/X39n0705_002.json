{
    "X39n0705_002:0241a04": "菩薩瓔珞本業經疏目次",
    "X39n0705_002:0241a06": "卷上(逸失)",
    "X39n0705_002:0241a07": "釋集眾品第一釋賢聖名字品第二",
    "X39n0705_002:0241a08": "釋賢聖學觀品第三",
    "X39n0705_002:0241a09": "卷下",
    "X39n0705_002:0241a10": "釋賢聖學觀品十觀心第九已下",
    "X39n0705_002:0241a11": "釋釋義品第四釋佛母品第五",
    "X39n0705_002:0241a12": "釋因果品第六釋大眾受學品第七",
    "X39n0705_002:0241a13": "釋集散品第八",
    "X39n0705_002:0241a15": "菩薩瓔珞本業經疏目次(終)",
    "X39n0705_002:0241a22": "本業經疏卷下",
    "X39n0705_002:0241a24": "九入法際智所謂四十辨才者。以諸辨才。巧入諸法",
    "X39n0705_002:0241b01": "差別邊際。故言入法際智。四十辨才者。四無礙智有",
    "X39n0705_002:0241b02": "十種故。如十地論云。是四無礙智十種差別。一依自",
    "X39n0705_002:0241b03": "相。二依同相。三行相。四說相。五智相。六無我慢相。七",
    "X39n0705_002:0241b04": "小乘大乘相。八菩薩地相。九如來地相。十作住地相。",
    "X39n0705_002:0241b05": "自相者有四。一生法自相。二差別自相。三想堅固自",
    "X39n0705_002:0241b06": "相。四彼想差別自相。如經。是菩薩用法無礙智。知諸",
    "X39n0705_002:0241b07": "法自相故。以義無礙智。知諸法差別相故。以辭無礙",
    "X39n0705_002:0241b08": "智。知不壞說諸法故。以樂說無礙智。知諸法次第不",
    "X39n0705_002:0241b09": "斷故。同相者有四種。一者一切法同相。二者一切有",
    "X39n0705_002:0241b10": "為同相。三者一切法假名同相。四者假名假名同相。",
    "X39n0705_002:0241b11": "如經。復次以法無礙智。知諸法無體性故。以義無礙",
    "X39n0705_002:0241b12": "智。知諸法生義相故。以辭無礙智。知諸法假名而不",
    "X39n0705_002:0241b13": "斷假名法說故。以隨說無礙智。隨假名不壞無邊法",
    "X39n0705_002:0241b14": "說故。乃至廣說。",
    "X39n0705_002:0241b15": "次言一切功德行皆成就者。此四十辨才門中。一切",
    "X39n0705_002:0241b16": "德行無不攝故。心習已滅無明亦除者。此地名為心",
    "X39n0705_002:0241b17": "自在地。著心重習已斷滅故。作得住地無明之內。迷",
    "X39n0705_002:0241b18": "心空者亦已除故。一切佛藏者。以諸多羅尼。得諸佛",
    "X39n0705_002:0241b19": "法藏。如彼經言。第九菩薩地。名為得諸佛法藏。能作",
    "X39n0705_002:0241b20": "大法師。得眾義多羅尼。眾法多羅尼。乃至滿足十阿",
    "X39n0705_002:0241b21": "僧祗百千多羅尼門故。一切變通藏者。以得法明自",
    "X39n0705_002:0241b22": "在力故。遍於十方作變作故。如彼經言。是菩薩於不",
    "X39n0705_002:0241b23": "可說不可說世界。遍滿其中。隨心隨根。隨信說法。得",
    "X39n0705_002:0241b24": "法明故。求如來力。滿足佛事。與一切眾生而作依止",
    "X39n0705_002:0241c01": "故。",
    "X39n0705_002:0241c02": "無量以下。重顯上句十無礙智觀。所謂無量法雲雨",
    "X39n0705_002:0241c03": "[澍士+上]及一切眾生者。法雲之義。略有二種。一能受諸佛",
    "X39n0705_002:0241c04": "無量法雨。二能注眾生無量法雨。今約後義以顯法",
    "X39n0705_002:0241c05": "雲。如彼經言。佛子是菩薩住此法雲地。自從願力。",
    "X39n0705_002:0241c06": "起大慈雲。震大法雷音。通明無畏以為電光。大智慧",
    "X39n0705_002:0241c07": "光以為疾風。大福德善根以為原密雲。現種種色身",
    "X39n0705_002:0241c08": "為障色雲。說正法雨。破諸魔怨。於一念間。無量無邊",
    "X39n0705_002:0241c09": "百千萬億那由他世界。皆亦遍覆。注大法甘露善根",
    "X39n0705_002:0241c10": "法雨。滅除眾生隨心所樂無明所起煩惱塵炎。是故",
    "X39n0705_002:0241c11": "此地名為法雲故。二習無明今已盡滅者。色心自在",
    "X39n0705_002:0241c12": "此地轉增。微細二習已盡故。其本無明亦得滅故。受",
    "X39n0705_002:0241c13": "大職位者。如彼經言。菩薩隨順行如是智。得入受位",
    "X39n0705_002:0241c14": "地。即得菩薩名。離垢三昧而現在前。乃至十阿僧祗",
    "X39n0705_002:0241c15": "百千三昧。最後三昧。名一切智智受勝位三昧。而現",
    "X39n0705_002:0241c16": "在前。即有大寶蓮華王出。周圓如十阿僧祗百千三",
    "X39n0705_002:0241c17": "千大千世界。乃至廣說故。神通無量不可具說現同",
    "X39n0705_002:0241c18": "如佛無相用故者。如彼經言。住此菩薩法雲地。於一",
    "X39n0705_002:0241c19": "切界中。從兜率天退。入胎住胎乃至大般涅槃。一切",
    "X39n0705_002:0241c20": "佛事。隨所度眾生。得智自在。乃至百千阿僧祗世界。",
    "X39n0705_002:0241c21": "乃至廣說故。",
    "X39n0705_002:0241c22": "如是以下第二總結。指華嚴經十地品也。無垢地中。",
    "X39n0705_002:0241c23": "文有三分。先心。次行。後即總結。初名入法界心者。入",
    "X39n0705_002:0241c24": "一法界之初門故。為究竟道之方便故。",
    "X39n0705_002:0242a01": "次明行中有二。先顯所依定。後明能依行。初中言勇",
    "X39n0705_002:0242a02": "伏定者。能伏佛地所斷障故。從此定入法光三昧。登",
    "X39n0705_002:0242a03": "法界山頂。照諸法界故。次能依行。總標別顯。若依前",
    "X39n0705_002:0242a04": "說三地相配者。此中明所依定。在百劫位。彼言住壽",
    "X39n0705_002:0242a05": "百劫脩千三昧故。別明十中。前之四法在千劫位。彼",
    "X39n0705_002:0242a06": "言住壽千劫學佛威儀乃至神通化導之法故。後之",
    "X39n0705_002:0242a07": "六法。在萬劫位。彼言住壽萬劫。化現成佛。入大寂定。",
    "X39n0705_002:0242a08": "等覺諸佛二諦界外非有非無無心無色因果二習",
    "X39n0705_002:0242a09": "無習。無有遺餘。現同古佛。但有應名。現諸色心。教化",
    "X39n0705_002:0242a10": "眾生。常行中道。大樂無為。而生滅為異故。今前四中",
    "X39n0705_002:0242a11": "第三重習先所行法門者。謂前二門。仰脩佛德。率成",
    "X39n0705_002:0242a12": "為難。所以重習。第四問訊。亦為學佛威儀所攝。五與",
    "X39n0705_002:0242a13": "無明父母別者。不生佛地故今先別。此位猶與無明",
    "X39n0705_002:0242a14": "俱故。六入重玄門者。謂空空門名為重玄。此空空門。",
    "X39n0705_002:0242a15": "唯佛所窮。今得少分。故名為入。七現同如佛現一切",
    "X39n0705_002:0242a16": "形相者。現同古佛。現諸色心故。八二種法身具足者。",
    "X39n0705_002:0242a17": "於因行中得具足故。九無有二習者。因果二習無有",
    "X39n0705_002:0242a18": "餘故。法執為因。人執為果。此二熏習皆斷故。是約最",
    "X39n0705_002:0242a19": "後一念而說。從此已前猶有餘故。十登中道第一義",
    "X39n0705_002:0242a20": "諦山頂者。謂前四門。所顯中道。於此位中得到頂故",
    "X39n0705_002:0242a21": "是故以下第二總結。於中四句。一舉先行。二顯今德。",
    "X39n0705_002:0242a22": "三示前廣說。四結今略說。初中有二。先通舉四十心。",
    "X39n0705_002:0242a23": "後別舉十地身。四十心內之第四十。此是聖位。有二",
    "X39n0705_002:0242a24": "身故。經百千劫以下。今德亦經萬劫。但略舉耳。第三",
    "X39n0705_002:0242b01": "示廣說中。第三禪者。華嚴經中。不現此會。應在彼經",
    "X39n0705_002:0242b02": "大本文也。第四略說。文相可知。",
    "X39n0705_002:0242b03": "妙覺地中亦有三分。先心。次德。第三結明。初中言寂",
    "X39n0705_002:0242b04": "滅心者。寂照慧故。妙覺地下第二顯德。略舉四德。一",
    "X39n0705_002:0242b05": "常德。二智德。三不可思議德。四獨在無二德。初中言",
    "X39n0705_002:0242b06": "妙覺地者。遠離一切雜染之麤。亦離一切無明亦眠",
    "X39n0705_002:0242b07": "故。常住一相者。離諸生滅。無前後異故。第一無極者。",
    "X39n0705_002:0242b08": "無始無終。無中無邊。若縱若橫無窮際故。即由是義。",
    "X39n0705_002:0242b09": "湛若虗空。第二中言一切種智者。總舉如來能照智",
    "X39n0705_002:0242b10": "故。下即別顯。於中有四。一二諦門。二始終門。三雜染",
    "X39n0705_002:0242b11": "因果門。四清淨因果門。初中無生者。達無諦故。有諦",
    "X39n0705_002:0242b12": "始終者。照有諦故。無始為始。無終為終。欲顯照窮。假",
    "X39n0705_002:0242b13": "說始終故。第二中言眾生根本者。謂四住地。有始者。",
    "X39n0705_002:0242b14": "以如來藏為其本故。有終者。二種生死為其末故。至",
    "X39n0705_002:0242b15": "後文處當更分別。第三第四中言一念知者。如來實",
    "X39n0705_002:0242b16": "無前後念異。但此菩薩無常之智。如彼一念頃。佛能",
    "X39n0705_002:0242b17": "遍知故。第三德中言住不可思議者。佛住無上菩提。",
    "X39n0705_002:0242b18": "有五不思議故。如無上依經言。一切如來住無上菩",
    "X39n0705_002:0242b19": "提處。有五種因緣不可思議。何等為五。一者自性。二",
    "X39n0705_002:0242b20": "者處。三者住。四者為一異。五者為利益。云何如來為",
    "X39n0705_002:0242b21": "菩提自性不可思議。即色是如來不可得。離色是如",
    "X39n0705_002:0242b22": "來不可得。受想行識亦如是。四大六根亦如是。即有",
    "X39n0705_002:0242b23": "法是如來不可得。無法亦如是。是名菩提自性不可",
    "X39n0705_002:0242b24": "思議。云何如來為菩提處不可思議。如來在欲界不",
    "X39n0705_002:0242c01": "可思議。離欲界不可思議。色無色界亦如是。六道十",
    "X39n0705_002:0242c02": "方亦如是。是名處不可思議。何者住不可思議。安樂",
    "X39n0705_002:0242c03": "住。如來住不可思議。寂靜住。如來住不可思議。如是",
    "X39n0705_002:0242c04": "有心住。無心住。梵住。如來住不可思議。云何為一異",
    "X39n0705_002:0242c05": "不可思議。三世如來在一處住。何者一處。自性清淨",
    "X39n0705_002:0242c06": "無漏法界。是諸如來。若一若異不可思議。云何為利",
    "X39n0705_002:0242c07": "益事不可思議。如來等一法界智慧神力皆悉平等。",
    "X39n0705_002:0242c08": "住於無漏清淨法界。能為眾生無量利益。是名利益",
    "X39n0705_002:0242c09": "不可思議。復次不可思議有二種。一者不可言說。過",
    "X39n0705_002:0242c10": "語言境界故。二者出一切世。於世間中無譬類故。是",
    "X39n0705_002:0242c11": "名不可思議故。第四德中。言二諦之外獨在無二者。",
    "X39n0705_002:0242c12": "人王經言。超度世諦第一義之外。為第十一地薩云",
    "X39n0705_002:0242c13": "若。覺有非無法然清淨。言世諦者。謂依他性及分別",
    "X39n0705_002:0242c14": "性。有無二諦。此中合為世諦。依他性中分別性無。所",
    "X39n0705_002:0242c15": "顯。真如名第一義諦。如來歸於一心之原。非有非無。",
    "X39n0705_002:0242c16": "非虗非實。非有為非無為。非差別非平等。故言二諦",
    "X39n0705_002:0242c17": "之外。是第三諦無比無對。名無二諦。名無盡諦。故言",
    "X39n0705_002:0242c18": "獨在無二。如華嚴言。由信解力故。知非得無盡諦智",
    "X39n0705_002:0242c19": "故。吾先以下。第三結明。先指廣說。後結略說。",
    "X39n0705_002:0242c20": "上來第一正明行德。此下第二諸門分別。於中有二。",
    "X39n0705_002:0242c21": "先問。後答。問中言後一地者。謂如來地。法性身者。以",
    "X39n0705_002:0242c22": "依法性而生實智。故從所依名為法性。下文言實智",
    "X39n0705_002:0242c23": "法身。即此身也。",
    "X39n0705_002:0242c24": "答中有六。一出世界門。二世間果門。三能治門。四所",
    "X39n0705_002:0243a01": "治門。五二生門。六二業門。初中有三。先顯二身。次顯",
    "X39n0705_002:0243a02": "二土。第三重顯身土。初中有二。總標。別解。義如前說。",
    "X39n0705_002:0243a03": "文相可知。二土中文有三。謂標釋結。釋中有二。先兼",
    "X39n0705_002:0243a04": "顯凡夫土。後正明聖人士。此中有二。先菩薩士。後如",
    "X39n0705_002:0243a05": "來土。是故以下第三結也。初地一念以下第三重顯",
    "X39n0705_002:0243a06": "甚深。於中有三。一者二身甚深。二者法身甚深。三者",
    "X39n0705_002:0243a07": "因果甚深。初中有二。先明難量。後顯假說。假說中言",
    "X39n0705_002:0243a08": "初地百身千身萬身等者。二地千身三地萬身等。有",
    "X39n0705_002:0243a09": "縛有解者。其攝報果限在百數。故言有縛。其願智果",
    "X39n0705_002:0243a10": "出數量外。故言有解。又望未斷故言有縛。望其已斷",
    "X39n0705_002:0243a11": "故言有解。其法身處以下第二法身甚深。於中有二。",
    "X39n0705_002:0243a12": "先明理智無見。後顯量智有見。亦可得言以下第三",
    "X39n0705_002:0243a13": "因果甚深。於中有三。先明假說。有因有果。三賢為因。",
    "X39n0705_002:0243a14": "妙覺為果故。次明因果絕言化道假說。汝應以下第",
    "X39n0705_002:0243a15": "三結勸。",
    "X39n0705_002:0243a16": "第二世間果中有二。謂牒釋結。第二釋中有十五",
    "X39n0705_002:0243a17": "階。前四階中皆有五句。一莊嚴。二王位。三眷屬。四受",
    "X39n0705_002:0243a18": "教處。五教化處。後十一中唯有四句。初階中銅寶瓔",
    "X39n0705_002:0243a19": "珞者。喻十住行莊嚴其身故。銅輪王者。受王位時銅",
    "X39n0705_002:0243a20": "輪來應故。有福子者。王有百子。皆有福德故。生一佛",
    "X39n0705_002:0243a21": "土受佛教行者。一時得生一佛世界故。教二天下者。",
    "X39n0705_002:0243a22": "於二天下而作王故。下下五句准此應知。第三中言",
    "X39n0705_002:0243a23": "入十方佛國中者。一時得生十佛世界故。歡喜地中",
    "X39n0705_002:0243a24": "四天王者。華嚴經說多作閻浮王者。此是佛成道處。",
    "X39n0705_002:0243b01": "為欲建立佛法故生。今此中言四天王者。上下階降",
    "X39n0705_002:0243b02": "當此處故。是故二文皆有道理。諸餘異說准此應知。",
    "X39n0705_002:0243b03": "千寶瓔珞以下二地。萬寶瓔珞以下三地。乃至等覺",
    "X39n0705_002:0243b04": "三界王者。亦化無色界眾生故。生在非想非非想處",
    "X39n0705_002:0243b05": "故。如十住斷結經言。佛言與汝說無色定。四大造色",
    "X39n0705_002:0243b06": "所謂為色。彼無此色乃謂無色。夫色有五乃成四大。",
    "X39n0705_002:0243b07": "唯無形色故謂無色。痛色行色識色非是凡夫五通",
    "X39n0705_002:0243b08": "所覩。唯有如來阿維顏菩薩乃見彼色。不退菩薩。執",
    "X39n0705_002:0243b09": "權方便。往遊有想天上。與彼微識說微妙法。妙覺中",
    "X39n0705_002:0243b10": "言法界王者。通化無邊法界眾生故。佛子以下第三",
    "X39n0705_002:0243b11": "總結。動止俱遊者。外相寶輪隨王俱行故。常隨其身",
    "X39n0705_002:0243b12": "者。內行瓔珞常隨二身故。",
    "X39n0705_002:0243b13": "第三能治門中有二。別明。總顯。言三賢菩薩伏三界",
    "X39n0705_002:0243b14": "煩惱麤業道麤者。已伏三界分別起惑。亦伏惡道不",
    "X39n0705_002:0243b15": "善業故。相續果亦起麤者。八難之果亦不起故。是見",
    "X39n0705_002:0243b16": "道喜忍伏三道業道者。斷三惡道業種子故。而未能",
    "X39n0705_002:0243b17": "離根本無明。故名為伏。上地諸伏皆作是說也。初地",
    "X39n0705_002:0243b18": "障有二無明中。第二惡道業無明也。離忍伏人中業",
    "X39n0705_002:0243b19": "道者。微細犯戒種種業行人道多起故。名人中業。第",
    "X39n0705_002:0243b20": "二地障有二之中。第二種種業行無明也。明忍伏六",
    "X39n0705_002:0243b21": "天業道者。六欲天中五欲分別。障第三地勝定行故。",
    "X39n0705_002:0243b22": "此下諸障思數相應通名業故。第三地障有二之中。",
    "X39n0705_002:0243b23": "第一欲貪愚癡也。炎忍伏諸見業道者。於諸教法如",
    "X39n0705_002:0243b24": "言取義。障第四地道品行故。第四地障有二之中。第",
    "X39n0705_002:0243c01": "二微妙淨法愛因無明也。勝忍伏疑見業道者。為入",
    "X39n0705_002:0243c02": "生死。為入涅槃。如是猶預。故名疑見。第五地障有二",
    "X39n0705_002:0243c03": "之中。第一一意欲入涅槃。一意欲入生死思惟無明",
    "X39n0705_002:0243c04": "也。現忍伏因果道者。分別十二因緣行相。第六地障",
    "X39n0705_002:0243c05": "有二之中。第一行法相續顯現無明也。無生忍伏果",
    "X39n0705_002:0243c06": "業道者。分別果法剎那三相。七地二中。第一微細諸",
    "X39n0705_002:0243c07": "相或現不現無明也。不動忍伏色因業道光忍伏心",
    "X39n0705_002:0243c08": "因業道者。著色著心現行分別。望可熏種。說名因故。",
    "X39n0705_002:0243c09": "永不現行。故名為伏。八九二地有二之中。皆取第二",
    "X39n0705_002:0243c10": "無明障也。寂滅忍伏心色二習業道無垢忍伏道果",
    "X39n0705_002:0243c11": "習者。第十地中能斷二著之熏習故。無垢地中能捨",
    "X39n0705_002:0243c12": "二著之麤重故。依彼現因及與熏習所生麤重。相續",
    "X39n0705_002:0243c13": "不斷。故說麤重名為彼果。就實而言。一一地中皆斷",
    "X39n0705_002:0243c14": "三種。但為顯其能治轉深。故說先因次習後果。又麤",
    "X39n0705_002:0243c15": "重有二種。若煩惱品麤重。種子斷時亦隨斷滅。若異",
    "X39n0705_002:0243c16": "熟品麤重。是彼種類而微薄者。種子滅後相續不絕。",
    "X39n0705_002:0243c17": "故言習先已滅而果不敗亡。今捨此故為伏習果也。",
    "X39n0705_002:0243c18": "是故以下第二總明。總作三位以明伏斷。三賢唯伏",
    "X39n0705_002:0243c19": "未能見故。十一地中。亦伏亦斷。未拔根本故。已斷種",
    "X39n0705_002:0243c20": "子。故妙覺忍中。唯斷非伏。根本無明已永盡故。法界",
    "X39n0705_002:0243c21": "中一切無明者。異熟識中所起無明。於中生得佛地",
    "X39n0705_002:0243c22": "頓斷。故言頓斷。於中委悉後文當說。",
    "X39n0705_002:0243c23": "此下第四所治愚門。在文有二。先因。後果。因愚之中",
    "X39n0705_002:0243c24": "別明總結。別中先明根本無明。不了一切法迷法界",
    "X39n0705_002:0244a01": "而起三界業果者。不了一切法即是一法界。如起信",
    "X39n0705_002:0244a02": "論云。不達一法界故。心不相應。忽然念起。名為無明",
    "X39n0705_002:0244a03": "故。次顯技末。於中言戒盜見者。即是戒取。計邪因故。",
    "X39n0705_002:0244a04": "果盜見者。即是見取。計邪果故。謂於生死計樂淨等。",
    "X39n0705_002:0244a05": "又有足上故名果見。如是二種名盜見者。邪取之義",
    "X39n0705_002:0244a06": "名為盜故。疑見者。推求道理猶預分別。是慧分別。故",
    "X39n0705_002:0244a07": "名為見。猶預之慧以為疑故。為顯是義。故言七見。見",
    "X39n0705_002:0244a08": "一切處求故見。言六著者。開貪為三。障出離道最勝",
    "X39n0705_002:0244a09": "因故。淫欲名欲。餘名貪愛。著現前境名貪。願戀過去。",
    "X39n0705_002:0244a10": "希求未來。總名為愛。又於欲界外門所起名貪。色無",
    "X39n0705_002:0244a11": "色界內門所起名愛。於法界中一切時起者。謂如說。",
    "X39n0705_002:0244a12": "十三熏習。異熟識中恒流不絕故。所以是識名法界",
    "X39n0705_002:0244a13": "者。能持三界諸法種子故。界是持義及因義故。佛子",
    "X39n0705_002:0244a14": "以下第二總結。一切煩惱以十三為本者。隨煩惱中",
    "X39n0705_002:0244a15": "大中及小。皆以十三為根本故。無明住地。與此十三",
    "X39n0705_002:0244a16": "而作本故。是以已下次明果愚。於中有三。總標。別釋。",
    "X39n0705_002:0244a17": "後明相攝。別釋中言見著二業者。見著二惑所發業",
    "X39n0705_002:0244a18": "故。如是惑業。迷異熟識之所攝持。諸色欲心所起之",
    "X39n0705_002:0244a19": "報分。為欲界。若離淫欲。但迷色心所起之報分。為色",
    "X39n0705_002:0244a20": "界。若離色愛。但迷定心所起之報。為無色界故。是故",
    "X39n0705_002:0244a21": "以下相攝分齊。於中有二。先明相攝。後顯不攝。初中",
    "X39n0705_002:0244a22": "言不出法界者。皆為異熟識所攝故。第二中言唯佛",
    "X39n0705_002:0244a23": "一人出法界外者。唯佛能離異熟識故。來入法界藏",
    "X39n0705_002:0244a24": "者。以應化身入於三界故。人王經中名三界藏。彼言",
    "X39n0705_002:0244b01": "一切眾生煩惱。不生。出三界藏。一切眾生果報二十",
    "X39n0705_002:0244b02": "二根。不出三界。諸佛應化法身。亦不出三界。三界外",
    "X39n0705_002:0244b03": "無眾生。佛何所化。是故我言三界外別有一眾生界",
    "X39n0705_002:0244b04": "藏者。外道大有經中說。非七佛之所說。此義具如一",
    "X39n0705_002:0244b05": "道章說。",
    "X39n0705_002:0244b06": "此下第五明二生門。於中有二。別明。總結。別中有二。",
    "X39n0705_002:0244b07": "先明業生。後顯變生。業生之內亦有二別。三賢位中",
    "X39n0705_002:0244b08": "伏麤無明。離於繫業。而有細愛用。不繫業故。善為緣",
    "X39n0705_002:0244b09": "子者。報因種子為增上緣故。愛為潤業者。以現行愛",
    "X39n0705_002:0244b10": "潤業種子故。故名息用而不斷愛用者。息繫業用故。",
    "X39n0705_002:0244b11": "異前凡夫。愛用潤業故。異後聖人也。次言十一人亦",
    "X39n0705_002:0244b12": "伏法界中三界業果者。總舉聖位。初地乃至七地三",
    "X39n0705_002:0244b13": "界果俱伏盡無餘八地乃盡者。明此位中理以業生。",
    "X39n0705_002:0244b14": "用願智力自在生故。故不起愛以為潤業。乃至七地",
    "X39n0705_002:0244b15": "愛。最後身復不更受。故言無餘。八地不受。故言乃盡",
    "X39n0705_002:0244b16": "也。從此以上示現作佛。此下第二顯變化生。謂從八",
    "X39n0705_002:0244b17": "地以上四地。不受三界業種子報。故言無子愛三界",
    "X39n0705_002:0244b18": "之報。以三界煩惱皆伏盡故。法執無明未能伏盡。故",
    "X39n0705_002:0244b19": "言唯有無明習在。以是法執無明力故。發無漏業。受",
    "X39n0705_002:0244b20": "變易報。而其三界熏習種子。乃至金剛。相續不絕。是",
    "X39n0705_002:0244b21": "故說為不出三界。又其淨土依止妙色。雖是無漏法",
    "X39n0705_002:0244b22": "處所攝。而皆依止於異熟識。是故不名為淨土也。以",
    "X39n0705_002:0244b23": "大願力故變化生者。謂於穢土王宮受生。及與六道",
    "X39n0705_002:0244b24": "受種種生。皆是變化不由業生故。以是故我昔以下",
    "X39n0705_002:0244c01": "總結。天中說者。第六天中說是義故。業生者。七地已",
    "X39n0705_002:0244c02": "還故。變生者。八地已上故。",
    "X39n0705_002:0244c03": "此下第六明二業門。於中有二。別明。總結。初慧業中",
    "X39n0705_002:0244c04": "言無相無生智者。忘分別相及依他生故。心心緣法",
    "X39n0705_002:0244c05": "性者。證實性故。而生無照者。以離能取所取分別故。",
    "X39n0705_002:0244c06": "伏斷等業亦是慧業。但前已顯。故今不說耳。智出",
    "X39n0705_002:0244c07": "有諦中有為無漏等者。依正體智出後得智。於中俱",
    "X39n0705_002:0244c08": "有慈悲等德。上弘佛道。下化眾生。所以通名為功德",
    "X39n0705_002:0244c09": "業。從初聖以下。重顯功德業。以變易故。畢故不造新",
    "X39n0705_002:0244c10": "者。功德轉增前變後易。故於生死有漏之業。但能畢",
    "X39n0705_002:0244c11": "故而不造新也。變化生一切者。七地以下雖有業生。",
    "X39n0705_002:0244c12": "而亦兼有變化生故。",
    "X39n0705_002:0244c13": "○釋義品",
    "X39n0705_002:0244c14": "正明六入有三分中。初列名字。次辨觀相。如是二分",
    "X39n0705_002:0244c15": "竟在於前。此第三依觀行相。釋前名義。訓釋諸名義。",
    "X39n0705_002:0244c16": "故名釋義品也。在文有四。牒問。許說。總標。別釋。初牒",
    "X39n0705_002:0244c17": "問者。學觀品初。問言云何菩薩學觀名字義相。及心",
    "X39n0705_002:0244c18": "所行法。復當云何。此二問中。後問已答前義相問。彼",
    "X39n0705_002:0244c19": "品略答而未廣釋。故今重牒言汝先言義相云何者",
    "X39n0705_002:0244c20": "也。所謂以下第二許說六位義相。佛子以下第三總",
    "X39n0705_002:0244c21": "標所釋體義。菩薩體者。謂種性體義。名功德者。依",
    "X39n0705_002:0244c22": "種性起一切功德。有大義利故。有深所以。故佛以下",
    "X39n0705_002:0244c23": "第二別釋。釋六位義。即為二分。前三後三為二分故。",
    "X39n0705_002:0244c24": "釋三賢中。別明總結。初十住內釋初有二。先明入住",
    "X39n0705_002:0245a01": "方便。後釋正入住相。初方便中。八句示現。一牒所入",
    "X39n0705_002:0245a02": "位。二舉能入人。三者發心。四者立名。五者修行。六者",
    "X39n0705_002:0245a03": "受報。七者得失。八者進退。發心住者。是牒所入。是人",
    "X39n0705_002:0245a04": "以下舉能入人。言具縛者。在外凡位。不識者不識三",
    "X39n0705_002:0245a05": "寶故。不解者不解望人故。不智者。以迷好惡因故。不",
    "X39n0705_002:0245a06": "知者。不了苦樂果故。從不識以下第三明發心。值佛",
    "X39n0705_002:0245a07": "菩薩教法者。謂或值佛。或值菩薩。或值佛及菩薩教",
    "X39n0705_002:0245a08": "法故。中起一念信者。於三境起決定信。信有佛道修",
    "X39n0705_002:0245a09": "行可得故。發是信已名入內凡。發菩提心者。於大菩",
    "X39n0705_002:0245a10": "提發決定願。願我當成無上菩提。作諸眾生一切義",
    "X39n0705_002:0245a11": "利故。此人以下第四立名。言爾時者。發心已後。言住",
    "X39n0705_002:0245a12": "前者。初住已前。是時名為信想菩薩。以能修行十信",
    "X39n0705_002:0245a13": "心故。假名菩薩者。心未堅實故。猶如輕毛故。名字菩",
    "X39n0705_002:0245a14": "薩者。行不稱名故。未得義相故。其人以下第五修行。",
    "X39n0705_002:0245a15": "於中有二。先明十信。後顯十戒。言十善者。謂遮十惡。",
    "X39n0705_002:0245a16": "五八十戒者。是攝律儀戒。六波羅蜜戒者。是攝善法",
    "X39n0705_002:0245a17": "戒也。復行以下第六受報。於中亦二。先牒十善及十",
    "X39n0705_002:0245a18": "信因。後顯天報及人王報。鐵輪王者。統領一州。如色",
    "X39n0705_002:0245a19": "薀門總攝諸色。粟散王者。別領諸國。如界門中十色",
    "X39n0705_002:0245a20": "界別等故。如粟別故曰散。若依是義。自餘諸王。各領",
    "X39n0705_002:0245a21": "別國。皆名粟散。如仁王經言。上品十善鐵輪王。中下",
    "X39n0705_002:0245a22": "品十善粟散王故。今此經中。分粟散王以別二品。其",
    "X39n0705_002:0245a23": "中品者仍受本名。下品王者。別名人王。由發大心。故",
    "X39n0705_002:0245a24": "得為王。善根差別。故有三別也。具足以下第七得失。",
    "X39n0705_002:0245b01": "雖具諸惑而集諸善根。亦退以下第八進退。先標。後",
    "X39n0705_002:0245b02": "釋。文相可知。",
    "X39n0705_002:0245b03": "佛子以下明初住相。於中有二。先牒方便。始入以下正",
    "X39n0705_002:0245b04": "明住相。依人空盡門。得顯種性。故言始入空界住空",
    "X39n0705_002:0245b05": "性位。始入空界。是發心義。依人空門初發心故。依人",
    "X39n0705_002:0245b06": "空智發有中行。依佛教法作意脩習一切功德。是為",
    "X39n0705_002:0245b07": "住義。離諸分別不自造心。任運生起一切功德。是為",
    "X39n0705_002:0245b08": "地義。而今未得。是故不名為地。但得名住。此是簡別",
    "X39n0705_002:0245b09": "住與地別也。治地中言常隨空心淨八萬四千法門者。",
    "X39n0705_002:0245b10": "依六度法淨爾許門。是義廣說如賢劫經。彼有菩薩。",
    "X39n0705_002:0245b11": "名曰喜王。晏坐七日。作是思惟。菩薩行何三昧。便速",
    "X39n0705_002:0245b12": "逮致八萬四千諸度法門陀羅尼門等。過七日已。往",
    "X39n0705_002:0245b13": "詣佛所。請前所念。佛時對曰。快問是義。有三昧門。名",
    "X39n0705_002:0245b14": "了諸法本。行是三昧。便速逮致八萬四千諸度門等。",
    "X39n0705_002:0245b15": "何者是其八萬四千。彼經中說。諸佛功德。凡有三百",
    "X39n0705_002:0245b16": "五十種門。於彼三百五十種德。各修六度以之為因。",
    "X39n0705_002:0245b17": "便有二千一百諸度。對治四大六衰之愚。便有二萬",
    "X39n0705_002:0245b18": "一千諸度。言四大者。謂內四大。言六衰者。謂外六塵。",
    "X39n0705_002:0245b19": "六塵之賊衰耗善法。故名為衰。彼前二萬一千諸度。",
    "X39n0705_002:0245b20": "各對眾生四種心患。便有八萬四千諸度。言四患者。",
    "X39n0705_002:0245b21": "多貪瞋癡及等分行。是謂八萬四千法門。次言清淨",
    "X39n0705_002:0245b22": "鮮白故名治地者。依前八萬四千法門。能治四大六",
    "X39n0705_002:0245b23": "衰四患。所以心地清白。故名治地住也。修行中言長",
    "X39n0705_002:0245b24": "養一切行者。依前所治清白心地。長養諸行。故名修",
    "X39n0705_002:0245c01": "行也。生貴中言生在佛家種子性清淨者。依所修行",
    "X39n0705_002:0245c02": "得生佛家。由佛教力空解轉增。故名生貴也。多習無",
    "X39n0705_002:0245c03": "量善根者。巧便修習眾多善根。以之故名方便具足",
    "X39n0705_002:0245c04": "也。成就第六般若者。對治邪執故。名正心也。入無生",
    "X39n0705_002:0245c05": "畢竟空界者。依般若力轉入三空。有進無退。名不退",
    "X39n0705_002:0245c06": "也。從發心不生倒者。從發心來。遠離顛倒。不起煩惱",
    "X39n0705_002:0245c07": "邪魔。可以破菩提心。以是義故名為童真。猶如年少",
    "X39n0705_002:0245c08": "沙彌生來不犯色欲。如央掘魔羅經言。爾時世尊告",
    "X39n0705_002:0245c09": "央掘魔。汝當受持童真。淨戒子注中言。童真是沙彌",
    "X39n0705_002:0245c10": "別名。胡本云式叉。宋言學。亦言隨順無違。今此位中",
    "X39n0705_002:0245c11": "名童真者。從發心來隨順理教。而無違義也。當紹佛",
    "X39n0705_002:0245c12": "位者。由前童真隨順力故。從教生解。名法王子也。得",
    "X39n0705_002:0245c13": "無生心最上者。生空解中此最勝故。故名灌頂也。",
    "X39n0705_002:0245c14": "十行中先總明。進入五陰法性空者。前十住中得內",
    "X39n0705_002:0245c15": "人空。此十行位得內法空。依法空解。亦行八萬四千",
    "X39n0705_002:0245c16": "法門。是故通名為中十行。次別明中始入法空者。前",
    "X39n0705_002:0245c17": "得人空。而猶存法。今得法空。於內無遺。是故始生歡",
    "X39n0705_002:0245c18": "喜心也。第二中言常化眾生者。內持戒行。外導眾生",
    "X39n0705_002:0245c19": "故。名饒益也。於實得法忍心者。於法實性得法忍心。",
    "X39n0705_002:0245c20": "依法忍故得眾生忍。無我我所。名無瞋恨也。常住功",
    "X39n0705_002:0245c21": "德者。精進無息。所以常住。常住不廢。故名無盡也。不",
    "X39n0705_002:0245c22": "失正念者。依禪定力。深伏癡亂。所以臨終不濁。是故",
    "X39n0705_002:0245c23": "名為離癡亂也。生生常在者。由般若力隨順覺者。所",
    "X39n0705_002:0245c24": "以常在佛土現生。故名善現也。於我無我者。依方便",
    "X39n0705_002:0246a01": "力。巧離二邊。乃至諸法無所染著。故名無著也。常順",
    "X39n0705_002:0246a02": "敬者。依願度力。常能隨順三世佛法。故名尊重也。說",
    "X39n0705_002:0246a03": "法度人者。依力度動成物軌。離惡行善。故名善法也。",
    "X39n0705_002:0246a04": "二諦非如者。非二言下如言有二。故曰非如。所以然",
    "X39n0705_002:0246a05": "者。以非相非非相故。以非相故。非如有諦之言。非非",
    "X39n0705_002:0246a06": "相故。非如無諦之稱。作如是解。離虗妄言。以是義故",
    "X39n0705_002:0246a07": "名真實行。是依智度以立其名。與前慧度有何異者。",
    "X39n0705_002:0246a08": "彼明遣相入空以順佛法身義。此顯亦遣非相涉俗",
    "X39n0705_002:0246a09": "離虗妄義。由是道理。二度差別也。",
    "X39n0705_002:0246a10": "十迴向中亦先總明。眾生空者。假名人空。無我空者。",
    "X39n0705_002:0246a11": "五陰法空。無我之法亦性空故。二空平等。無別者。其",
    "X39n0705_002:0246a12": "人空觀通遣自他親疎之性。故言平等。其法空觀遍",
    "X39n0705_002:0246a13": "遣內外差別之相。故言無別。一觀相者平等觀故。一",
    "X39n0705_002:0246a14": "合相者無別見故。上言入者。一時頓入內外人法二",
    "X39n0705_002:0246a15": "空觀故。是名第三平等空觀。即為見道三心方便。謂",
    "X39n0705_002:0246a16": "內遣有情假緣智者。十住人空為方便故。內遣諸法",
    "X39n0705_002:0246a17": "假緣智者。十行法空為方便故。遍遣一切有情諸法",
    "X39n0705_002:0246a18": "假緣智者。以十迴向平等空觀為方便故。從此方便。",
    "X39n0705_002:0246a19": "立彼三心故。學習百萬億乃至空觀故。迴易前後者。",
    "X39n0705_002:0246a20": "增前八萬四千法門。以至百萬億諸法門故。迴前空觀。",
    "X39n0705_002:0246a21": "易後空觀。展轉增進不相離故。心心觀唯者。前心觀",
    "X39n0705_002:0246a22": "其諸境唯心。後心亦觀諸境唯心故。明明寂滅者。前",
    "X39n0705_002:0246a23": "明不取生起之相。後明亦遣暄動相故。如是心明長",
    "X39n0705_002:0246a24": "養地上真明觀法。故言長養。上地明觀法故。迴因向",
    "X39n0705_002:0246b01": "果。此中因者地前方便。果者即指地上正觀。乃至佛",
    "X39n0705_002:0246b02": "地一切功德。即以是義名為迴向。復以無量心者。以",
    "X39n0705_002:0246b03": "四無量心。受生三界。故言不捨。而無取著。故言不受。",
    "X39n0705_002:0246b04": "故十向法如是者。是總結也。",
    "X39n0705_002:0246b05": "常以已下第二別明。常以無相心者。離眾生相義。常",
    "X39n0705_002:0246b06": "行六道者。救護眾生義也。觀一切法但有受等者。釋",
    "X39n0705_002:0246b07": "不壞義。不增假名而不住故。但有受者。是觀受假。但",
    "X39n0705_002:0246b08": "有用者。是觀法假。但有名是觀名假。是三假義。後文",
    "X39n0705_002:0246b09": "當說也。三世諸佛法一切時行者。依教遍趣。故言等",
    "X39n0705_002:0246b10": "行。是釋等一切佛義也。入一切佛國土者。即是至一",
    "X39n0705_002:0246b11": "切處義也。以常住三寶授與前人者。於一心內蘊三",
    "X39n0705_002:0246b12": "寶德。恒授與人而無窮盡。即是無盡功德藏義也。言",
    "X39n0705_002:0246b13": "相善者。涉事化物之行。無漏善者。忘相觀空之解。解",
    "X39n0705_002:0246b14": "時不壞假名。行時不失空解。如是習行不相違背。故",
    "X39n0705_002:0246b15": "言隨順平等善根也。一切法者。有諦差別。一合相者。",
    "X39n0705_002:0246b16": "無相平等。平等是如。故曰如相也。諸法無二者。不著",
    "X39n0705_002:0246b17": "所取之境。般若無生者。不著能取之智。不著能所。是",
    "X39n0705_002:0246b18": "無縛義。有無平等三世一合。是解脫義也。覺一切法",
    "X39n0705_002:0246b19": "第一義諦者。是釋法界義。中道無相。一切法皆一照",
    "X39n0705_002:0246b20": "相者。釋無量義。是三十心以下。第二總結三賢位也。",
    "X39n0705_002:0246b21": "此下第二釋十二地。於中有二。總明。別釋。初中言汝",
    "X39n0705_002:0246b22": "先言云何名地者。先總問名字義相。今於其中別牒",
    "X39n0705_002:0246b23": "地耳。持一切功德者。謂法界體周遍攝持一切功德。",
    "X39n0705_002:0246b24": "猶如大地持山海等。生成一切因果者。能生一切善",
    "X39n0705_002:0246c01": "因。成熟一切善果。猶如大地能生牙等。成花菓等。以",
    "X39n0705_002:0246c02": "是二義名為地故。",
    "X39n0705_002:0246c03": "此下別明初地中。言捨凡夫行者。得聖法故。捨凡夫",
    "X39n0705_002:0246c04": "性。捨者即是過凡夫義。下以十句顯是過義。一者家",
    "X39n0705_002:0246c05": "過。如經生在佛家故。清淨法界為佛家故。二者位過。",
    "X39n0705_002:0246c06": "如經紹菩薩位故。無所得心為菩薩位故。三者聖眾",
    "X39n0705_002:0246c07": "過。如經入聖眾中故。已入諸大菩薩數故。四者離邪",
    "X39n0705_002:0246c08": "過。如經四魔不到故。諸魔邪障不能壞故。五者正觀",
    "X39n0705_002:0246c09": "過。如經無二邊平等雙照故。俱融有無而雙照故。六",
    "X39n0705_002:0246c10": "者勝進過。如經大信始滿習學無生中道第一義諦",
    "X39n0705_002:0246c11": "觀故。信學佛地中道觀故。七者兼照過。如經常至二",
    "X39n0705_002:0246c12": "地三地乃至十一地故。兼照最勝等餘門法界故。八",
    "X39n0705_002:0246c13": "者當分過。如經心心寂滅法流水中一相無相故。遍",
    "X39n0705_002:0246c14": "滿法中界心心恒流故。九者法身過。如經二身無方",
    "X39n0705_002:0246c15": "故。十者佛土過。如經通同佛土故。依十種殊勝功德。",
    "X39n0705_002:0246c16": "無不歡喜。故名歡喜地也。",
    "X39n0705_002:0246c17": "以正無相者。具足正戒。遠離邪非。而不取戒及持犯",
    "X39n0705_002:0246c18": "相故。善入眾生界現萬佛世界者。隨順眾生性。現諸",
    "X39n0705_002:0246c19": "佛土故。六通變化空同無為者。雖無所為而無所為",
    "X39n0705_002:0246c20": "故。內捨三輪之濁。外離二邊之垢。以是義故。名離垢",
    "X39n0705_002:0246c21": "地也。",
    "X39n0705_002:0246c22": "光慧信忍者。此第三地忍度增上。信忍三中居上品",
    "X39n0705_002:0246c23": "故。仰依如來十二部光。照諸眾生十二支根。光光變",
    "X39n0705_002:0246c24": "通。故名明地也。",
    "X39n0705_002:0247a01": "大順無生起忍者。順忍三中始入下品故。觀一切法",
    "X39n0705_002:0247a02": "二諦相者。雖復大順無生起忍。而恒觀察有無相故。",
    "X39n0705_002:0247a03": "上觀者上弘佛道。下觀者下化眾生故。是第三觀慈",
    "X39n0705_002:0247a04": "悲喜捨。加三為七。七觀照耀。故名炎地也。",
    "X39n0705_002:0247a05": "順忍脩道者。順忍三中修中品故。三界無明疑見一",
    "X39n0705_002:0247a06": "切無不皆空者。依諸諦觀能勝煩惱故。八辨功德入",
    "X39n0705_002:0247a07": "五明論者。以是八五術勝諸世間故。所謂四辨因果",
    "X39n0705_002:0247a08": "內道外道辨者。是顯八辨。於因於果各有四故。以是",
    "X39n0705_002:0247a09": "八辨勝內外故。因中四者。依菩薩地有四辨故。果中",
    "X39n0705_002:0247a10": "四者。依如來地亦有四故。如十地經言。復次法無碍",
    "X39n0705_002:0247a11": "智。知一切菩薩行法行智行隨順入。以義無碍智。知",
    "X39n0705_002:0247a12": "分別說十地義差別入。以辭無碍智。不壞說與隨順",
    "X39n0705_002:0247a13": "諸地道。以樂說無碍智。說一一地無量相。論曰是中",
    "X39n0705_002:0247a14": "菩薩地相者有四種。一智相。二說相。三與方便相。四",
    "X39n0705_002:0247a15": "入無量門相是中故。一切菩薩行者。法行智行。示現",
    "X39n0705_002:0247a16": "觀智說故。十地差別者謂心說者。口言應知。不壞說",
    "X39n0705_002:0247a17": "與隨順諸地道者。不顛倒教授故。云何如來地相。經",
    "X39n0705_002:0247a18": "曰復次以法無碍智。知一切佛於一念間得正覺。",
    "X39n0705_002:0247a19": "以義無碍智。知種種時事相差別。以辭無碍智。隨正",
    "X39n0705_002:0247a20": "覺差別說。以樂說無碍智。於一一句法無量劫說。而",
    "X39n0705_002:0247a21": "不窮盡。論曰是中如來地相者有四種。一法身相。",
    "X39n0705_002:0247a22": "二色身相。三正覺相。四者說相。是中時者。隨何劫中",
    "X39n0705_002:0247a23": "成何等佛。事者以何等佛土隨何等佛身。相者隨名",
    "X39n0705_002:0247a24": "所記可得見聞故。隨正覺者。依十種佛如正覺說應",
    "X39n0705_002:0247b01": "知故。如是二門各有四辨。是故名為八辨功德。內外",
    "X39n0705_002:0247b02": "者內明外明也。方道者醫方也。因果者因明論也。宗",
    "X39n0705_002:0247b03": "名果故。鬼師者種種呪咀。是聲明論。由是能勝世間",
    "X39n0705_002:0247b04": "諸道。總而言之。內即勝諸煩惱。外即勝諸世間。非彼",
    "X39n0705_002:0247b05": "所勝。故名難勝也。",
    "X39n0705_002:0247b06": "上順諸法觀者。順忍上品故。三世一合寂照無二。是",
    "X39n0705_002:0247b07": "觀現行。故名現前地也。",
    "X39n0705_002:0247b08": "無生忍諸法觀者。無生三忍中。始入下品故。非有煩",
    "X39n0705_002:0247b09": "惱非無煩惱者。十地經言。住此菩薩遠行地中。不名",
    "X39n0705_002:0247b10": "有煩惱者。不名無煩惱者。何以故。一切煩惱不現行",
    "X39n0705_002:0247b11": "故。貪求如來智慧。未滿足故。一生一滅一果三界最",
    "X39n0705_002:0247b12": "後一身者。是明遠至分段後邊故。一入一出集無量",
    "X39n0705_002:0247b13": "功德乃至寂滅者。是明長時入觀脩行。以是二義。故",
    "X39n0705_002:0247b14": "名遠行也。",
    "X39n0705_002:0247b15": "言是故者。是前已受最後身故。此第八地捨三界報。",
    "X39n0705_002:0247b16": "既捨分段三界。故言變易果用。此是三種意生身中。",
    "X39n0705_002:0247b17": "大力菩薩意生身也。入中忍無相慧者。無生忍三中。",
    "X39n0705_002:0247b18": "始居中品故。出有入無化現無常者。恒出有諦常入",
    "X39n0705_002:0247b19": "無諦。任運並觀化現自在。皆非常故。是依出入無異",
    "X39n0705_002:0247b20": "之義以釋不動。如人王經八地中言。在有常脩空。處",
    "X39n0705_002:0247b21": "空常萬化故。自見己身當果諸佛摩頂說法者。己身",
    "X39n0705_002:0247b22": "相續所成當果。有二法身之中。果極法身無二無別。",
    "X39n0705_002:0247b23": "應化法身隨緣眾多。菩薩自見應化法身。故言諸佛。",
    "X39n0705_002:0247b24": "今此菩薩以眾多身現諸佛會。故彼諸佛各為說法。",
    "X39n0705_002:0247c01": "此菩薩心遍彼諸身。隨聞說法各別脩行。故言身心",
    "X39n0705_002:0247c02": "別行。如是道理非思量境。故言不可思議。是依當果",
    "X39n0705_002:0247c03": "決定之義以釋不動。以是二義。名不動地也。",
    "X39n0705_002:0247c04": "復入上觀光光佛化者。無生三忍中。復入上品。觀智",
    "X39n0705_002:0247c05": "光色光無不妙故。以是二義名妙慧地。",
    "X39n0705_002:0247c06": "菩薩爾時入中道第一義諦觀者。是明能入第十法",
    "X39n0705_002:0247c07": "界。此是總句。下出別義。十句示現。一者行入。如經大",
    "X39n0705_002:0247c08": "寂忍下品中行。行佛行處故。二者受入。如經坐千寶",
    "X39n0705_002:0247c09": "相蓮華。受佛記位故。三者學入。如經學佛化功故。四",
    "X39n0705_002:0247c10": "者斷入。如經二習伏斷故。五者信入。仰信佛智。如經",
    "X39n0705_002:0247c11": "大信成故。六者證入。通達自境。如經同真際等法性",
    "X39n0705_002:0247c12": "故。同者以離能所二分別故。等者其三世平等性故。",
    "X39n0705_002:0247c13": "如仁王經言。智慧雖起滅。以能無生無滅故。七者平",
    "X39n0705_002:0247c14": "等入。依內證智。成一味德。如經二諦一相。一切功德",
    "X39n0705_002:0247c15": "故。八者差別入。以外化智。善達機根。如經入眾生根",
    "X39n0705_002:0247c16": "故。九者內教入。如經無量瓔珞功德故。十者外形入。",
    "X39n0705_002:0247c17": "如經一時等示一切形相故。依此十種功德之法。潤",
    "X39n0705_002:0247c18": "彼六道眾生善根。故名法雲地也。",
    "X39n0705_002:0247c19": "無垢地中。在文有三。一者顯德。二立人稱。三釋地名。",
    "X39n0705_002:0247c20": "初中言住大寂門中品忍觀者。第五大寂忍有三品",
    "X39n0705_002:0247c21": "之中。今此位中住中品故。此是總句。此住有十種。一",
    "X39n0705_002:0247c22": "者滿住。因行圓滿。如經功行滿足故。二者登住。登中",
    "X39n0705_002:0247c23": "道頂。如經登大山臺故。三者心住。如經入百千三昧",
    "X39n0705_002:0247c24": "故。四者身住。如經集佛儀用故。五者有為住。有異熟識",
    "X39n0705_002:0248a01": "苦諦生滅。如經唯有累果無常生滅故。六者無為住。",
    "X39n0705_002:0248a02": "遠離一切分別造作。如經心心無為故。七者過下住。",
    "X39n0705_002:0248a03": "下十地中因行未滿。如經行過十地故。八者同上住。",
    "X39n0705_002:0248a04": "照中道頂。佛智不過。如經解與佛同故。九坐處住。恒",
    "X39n0705_002:0248a05": "坐如來座。為眾生說法。如經坐佛座處故。十境界住。",
    "X39n0705_002:0248a06": "二諦一切法。二智無不見。如經其智見二常無常一",
    "X39n0705_002:0248a07": "切法境故。言見二者。今猶未出二諦外故。當知以下",
    "X39n0705_002:0248a08": "相形立名。於中有二。先立。後釋。所以已下是第二釋。",
    "X39n0705_002:0248a09": "大變力者。神通力故。百劫萬劫者。略千劫故。八法輪",
    "X39n0705_002:0248a10": "者。為二乘轉有作四諦法輪。為菩薩轉無作四諦法",
    "X39n0705_002:0248a11": "輪故。乃至進止一切法同者。以是義故名為學佛也。",
    "X39n0705_002:0248a12": "住是以下正釋地名。所言是者指前說故。入金剛三",
    "X39n0705_002:0248a13": "昧者。依前所住百千三昧乘。入最後金剛三昧。此時",
    "X39n0705_002:0248a14": "不為諸相所壞。故言一相無相。亦復不為諸垢所礙。",
    "X39n0705_002:0248a15": "故言寂滅無為。以是義故名無垢地。",
    "X39n0705_002:0248a16": "妙覺地中。亦有三分。總標。別釋。第三總結。初總標言",
    "X39n0705_002:0248a17": "妙覺上忍大寂無相觀者。大寂忍三品中。妙覺在上",
    "X39n0705_002:0248a18": "品故。別釋之中有其二句。初句顯德。後句釋名。顯德",
    "X39n0705_002:0248a19": "之內有二子句。初顯利他功德周遍。後顯自利功德",
    "X39n0705_002:0248a20": "圓滿。唯以一切眾生緣生善法者。如來圓智無功用",
    "X39n0705_002:0248a21": "心。但由一切眾生機緣。任運遍生一切善法。是為利",
    "X39n0705_002:0248a22": "他功德周遍。亦自持一切功德者。雖恒與他一切善",
    "X39n0705_002:0248a23": "法。而常不失自內圓德。是為自利功德圓滿。以是二",
    "X39n0705_002:0248a24": "義故名佛藏。此下第二釋妙覺名。於中二句。正釋。簡",
    "X39n0705_002:0248b01": "別。而寂照一切法者。雖無功用。而有遍照。寂者妙義。",
    "X39n0705_002:0248b02": "遠離生滅起動之亂故。照者覺義。永斷無明闇昧之",
    "X39n0705_002:0248b03": "眠故。以是二義故名妙覺。下簡別言。自佛以下一切",
    "X39n0705_002:0248b04": "菩薩照寂者。但照本來寂滅之理。故名照寂。而其內",
    "X39n0705_002:0248b05": "心未離生滅。其能照智不離無明。是故未能寂照。不名",
    "X39n0705_002:0248b06": "妙覺者也。第三總結之中有二。先指廣說。後結略說。",
    "X39n0705_002:0248b07": "○佛母品",
    "X39n0705_002:0248b08": "依廣開門顯經宗內。科其四品為二分中。正明六入",
    "X39n0705_002:0248b09": "竟在於前。此下一品顯六入境。言佛母者。母是生長",
    "X39n0705_002:0248b10": "之義。三世諸佛一切種智。皆依二諦中道而生。此處",
    "X39n0705_002:0248b11": "顯是義。故名佛母品。",
    "X39n0705_002:0248b12": "爾時以下在文有二。一者正明佛母。二者諸門分別。",
    "X39n0705_002:0248b13": "初中亦二。先問。後答。問中有二。先舉智問。後就境問。",
    "X39n0705_002:0248b14": "初中言二。初照智者。謂佛初智。菩薩初智。為問生義。",
    "X39n0705_002:0248b15": "故舉初智。寂照照寂之義復云何者。寂照慧依何起。",
    "X39n0705_002:0248b16": "此是通問初後二智。就境問中亦有二句。先問二諦",
    "X39n0705_002:0248b17": "法性。後問第一義諦。答中次第答前二問。前問中。正",
    "X39n0705_002:0248b18": "答重釋。正答二句。先明三諦為母。後顯諸門為母。言",
    "X39n0705_002:0248b19": "乃至者。十六諦中。先舉三諦。後顯十三諦門。乃至一",
    "X39n0705_002:0248b20": "切法門無有不為智之母故。二諦以下是答後問。在",
    "X39n0705_002:0248b21": "文有三。謂牒釋結。釋中有二。別釋。總明。別釋二諦即",
    "X39n0705_002:0248b22": "有四門。一有無有門。二二無二門。三因緣門。四假名",
    "X39n0705_002:0248b23": "門。有無有門者。謂分別性有理有事。道理假有假有",
    "X39n0705_002:0248b24": "非空。名為有諦。事法實無實無是空。名為無諦。如經",
    "X39n0705_002:0248c01": "世諦有故不空。無諦空故不有故。如是二諦常非不",
    "X39n0705_002:0248c02": "爾故不一。而實非然故不二。如經二諦常爾故不一。",
    "X39n0705_002:0248c03": "聖照空故不二故。此中二諦常爾者。假有不成假無。",
    "X39n0705_002:0248c04": "實無不成實有故。此是如量智所分別。聖照空者。假",
    "X39n0705_002:0248c05": "有不成假有。實無不成實無故。此是如理智所通達。",
    "X39n0705_002:0248c06": "所以假有不成假有者。依名假立。是為假有。所依名",
    "X39n0705_002:0248c07": "言不可得故。能依假有不得成立。所以實無不成實",
    "X39n0705_002:0248c08": "無者。遣所計有。以立實無。所遣實有不可得故。能遣",
    "X39n0705_002:0248c09": "實無不得成立。其如理智如是通達。故言聖照空故",
    "X39n0705_002:0248c10": "不二。是為初門二諦道理。此中不二正顯真如。即是",
    "X39n0705_002:0248c11": "中道第一義諦也。第二二與不二門者。前說一諦有",
    "X39n0705_002:0248c12": "無差別常爾不變。名為世諦。有無俱空平等一味。是",
    "X39n0705_002:0248c13": "故名為第一義諦。如經有佛無佛法界不變故不空。第",
    "X39n0705_002:0248c14": "一無二故不有故。此中法界者。假有實無分齊不亂。",
    "X39n0705_002:0248c15": "故名法界。佛出世時。說是有無分界。佛滅度後有無",
    "X39n0705_002:0248c16": "分界不變。是故先言有佛。後言無佛也。第一無二者。",
    "X39n0705_002:0248c17": "是第一義無二相故。如是世諦有無差別。故與第一",
    "X39n0705_002:0248c18": "義諦不一。有無不成。故與第一義諦不二。如經無佛",
    "X39n0705_002:0248c19": "有佛法界二相故不一。諸法常清淨故不二故。佛不",
    "X39n0705_002:0248c20": "出世之時。有無分齊不亂。若佛出世之時。有無如本",
    "X39n0705_002:0248c21": "無亂。不由佛出照無二故。有無分界生其差別。是故",
    "X39n0705_002:0248c22": "先言無佛。然後言有佛也。言諸法常清淨者。謂隨言",
    "X39n0705_002:0248c23": "相皆不成就。故與無相而不二也。第三因緣二諦門",
    "X39n0705_002:0248c24": "者。諸佛已出三界諸行。而赴機緣。還入六道。如是感",
    "X39n0705_002:0249a01": "應因緣集會。以知不無名為有諦。雖不是無。而不得",
    "X39n0705_002:0249a02": "有。不得有故且謂之無。雖謂之無。而不存無。有無俱",
    "X39n0705_002:0249a03": "無。名為無諦。如經諸佛還為凡夫故不空。無無故不",
    "X39n0705_002:0249a04": "有故。如上文言。因緣集故謂之有。非曰有是有。因緣",
    "X39n0705_002:0249a05": "散故謂之無。非曰有是無者。正謂此門之二諦也。人",
    "X39n0705_002:0249a06": "王經言。無無諦實無。寂滅第一空。諸法因緣有。有無",
    "X39n0705_002:0249a07": "義如是故。此中無諦之空是真實故。不與有諦為一。",
    "X39n0705_002:0249a08": "有諦之法本不生故。不與無諦為二。故言空實故不",
    "X39n0705_002:0249a09": "一。本際不生故不二。此門二諦即是中道第一義。所",
    "X39n0705_002:0249a10": "以然者。有不生故即為無諦。無亦空故即為有諦。所",
    "X39n0705_002:0249a11": "以二諦即為中道。如上文言二諦一諦一合相故。第",
    "X39n0705_002:0249a12": "四假名二諦門者。三假集有名為世諦。實相名為一",
    "X39n0705_002:0249a13": "義諦。如經不壞假名諸法相故不空。諸法即非諸法",
    "X39n0705_002:0249a14": "故不有故。人王經言。法性本無性。第一義空如。諸有",
    "X39n0705_002:0249a15": "本有法。三假集假有。正謂此門之二諦相。言三假者。",
    "X39n0705_002:0249a16": "所謂法假受假名假。此中名假是分別性。依名假立",
    "X39n0705_002:0249a17": "諸法相故。受法二假是依他性。似人似法皆非實故。",
    "X39n0705_002:0249a18": "此三假法。非是法故。不與第一義諦為二。雖非是法。",
    "X39n0705_002:0249a19": "非非法故。不與第一義為一。故言法非法故不二。非",
    "X39n0705_002:0249a20": "非法故不一。別明二諦竟在於前。",
    "X39n0705_002:0249a21": "此下第二總明八不。釋此文意。略有二門。一者通門。",
    "X39n0705_002:0249a22": "二者別門。言通門者。謂如前說二諦四門。各有此中",
    "X39n0705_002:0249a23": "四雙八不。是義云何。此初一雙不一不二。總釋四門",
    "X39n0705_002:0249a24": "不一不二。言之與義不異前故。其第二雙不常不斷。",
    "X39n0705_002:0249b01": "通釋四門不空不有。有即為常。無便斷故。第三不來",
    "X39n0705_002:0249b02": "亦不去者。重顯初雙不一不二。有空不一故。有不從",
    "X39n0705_002:0249b03": "空來。空有不二故。空不遣有去也。第四不生亦不滅",
    "X39n0705_002:0249b04": "者。重顯第二不常不斷。不生故不有。不滅故不無。無",
    "X39n0705_002:0249b05": "是斷義。有即是常邊故。是故八不通於四門也。若就",
    "X39n0705_002:0249b06": "別義。釋此四雙次第示現。彼前四門。是義云何。此中",
    "X39n0705_002:0249b07": "不一亦不二者。顯彼初雙二諦離邊。以有無常爾故不",
    "X39n0705_002:0249b08": "一。聖智照空故不二故。第二不常亦不斷者。顯第二",
    "X39n0705_002:0249b09": "門二諦離邊。以法界不變故不斷。第一無二故不常",
    "X39n0705_002:0249b10": "故。第三不來亦不去者。顯第三門二諦中道。以因緣",
    "X39n0705_002:0249b11": "和合而無從來。因緣破散而無所去故。第四不生亦",
    "X39n0705_002:0249b12": "不滅者。顯第四門二諦中道。以不壞假名而非有生。",
    "X39n0705_002:0249b13": "用顯實相。而非有滅故。是謂別門八不義也。而二相",
    "X39n0705_002:0249b14": "即聖智無二者。前說四雙皆不相離。故離諸邊而不",
    "X39n0705_002:0249b15": "隨中。謂如不一即是不二。乃至不滅即是不生。如是",
    "X39n0705_002:0249b16": "相即遠離諸邊。如是二諦相即不離。所以二智隨境",
    "X39n0705_002:0249b17": "無二。是故無二之二諦境。能為無二之二智母。以之故",
    "X39n0705_002:0249b18": "言無二故。是諸佛菩薩智母。然智母之義。略有三種。",
    "X39n0705_002:0249b19": "一者一切眾生本覺之性。始覺所依。故名智母。能與",
    "X39n0705_002:0249b20": "始覺而作本體。二者一切菩薩當來佛果現智所依。",
    "X39n0705_002:0249b21": "故名智母。未得之時彼名佛性。已得之時名薩婆若。如",
    "X39n0705_002:0249b22": "人王經言。一切眾生性根本智母。即為薩婆若體。諸",
    "X39n0705_002:0249b23": "佛未來以當佛為智母。未得為性。已得薩婆若。三乘",
    "X39n0705_002:0249b24": "般若不生不滅。自性常住。一切眾生以此為覺性故。",
    "X39n0705_002:0249c01": "案云三乘以下。重顯第一本覺之性。故言常住。亦名",
    "X39n0705_002:0249c02": "覺性也。三者二諦中道非本非當。能生聖智。故名智",
    "X39n0705_002:0249c03": "母。今此文中顯第三義也。十方以下第三總結。正明",
    "X39n0705_002:0249c04": "智母竟在於前。",
    "X39n0705_002:0249c05": "此下第二諸門分別。於中有二。先問。後答。初問之中",
    "X39n0705_002:0249c06": "即發三問。先問能覺之頓漸。次問所斷之一異。後問",
    "X39n0705_002:0249c07": "脩時劫數久近。答中有二。一者讚問許說。二者對問",
    "X39n0705_002:0249c08": "正答。此中次第答前三問。先答初問。於中有二。正答。",
    "X39n0705_002:0249c09": "結答。初中正明是頓非漸。然此漸頓有二義。一者依",
    "X39n0705_002:0249c10": "人漸頓。二者對境漸頓。依人漸頓者。若依一人相續",
    "X39n0705_002:0249c11": "始終。即漸淨諸漏。其智漸增。若依諸人眾多相續。即",
    "X39n0705_002:0249c12": "頓淨諸漏。頓成正覺。如楞伽經言。譬如奄摩羅菓。漸",
    "X39n0705_002:0249c13": "次成就。非為一時。大慧。眾生清淨自心現流亦復如",
    "X39n0705_002:0249c14": "是。漸次清淨非為一時。又言大慧。譬如阿梨耶識分",
    "X39n0705_002:0249c15": "別現境。自身資生器世間等。一時而知。非是前後。報",
    "X39n0705_002:0249c16": "佛如來亦復如是。一時成就諸眾生界。置竟天淨妙",
    "X39n0705_002:0249c17": "宮殿脩行清淨之處。乃至廣說故。第二對境明漸頓",
    "X39n0705_002:0249c18": "者。若對十重法界。伏除十種鄣等。即須漸除。其智漸",
    "X39n0705_002:0249c19": "增。若對一法界門。永斷生得無明。直是頓覺。亦為頓",
    "X39n0705_002:0249c20": "斷。以金剛以還唯是仰信未能見故。如仁王經言。從",
    "X39n0705_002:0249c21": "習忍至頂三昧。皆名為伏一切煩惱。而無相信滅一",
    "X39n0705_002:0249c22": "切煩惱生解脫智。照第一義諦。不名為見。所謂見者。",
    "X39n0705_002:0249c23": "是薩婆若。是故我昔以來常說唯佛所知見覺頂三",
    "X39n0705_002:0249c24": "昧。以下至於信忍。所不知不見不覺。唯佛頓解。不名為",
    "X39n0705_002:0250a01": "信。漸漸伏者。慧雖滅以能無生無滅。此心若滅即累",
    "X39n0705_002:0250a02": "無不滅。無生無滅。乃至廣說故。今此文中。通就二門",
    "X39n0705_002:0250a03": "以顯頓義。初言一億八千無垢大士即坐達法性原",
    "X39n0705_002:0250a04": "者。是依諸人顯一時。達一心原而成妙覺也。次言頓",
    "X39n0705_002:0250a05": "覺無二一切法一合相者。是對境界以明頓覺。一合",
    "X39n0705_002:0250a06": "相者一法界故。是前二句明自覺義。從法會下顯覺",
    "X39n0705_002:0250a07": "他義。是故以下第二就答。於中有二。結頓結同。先結",
    "X39n0705_002:0250a08": "頓中即有二句。無漸覺世尊者。是結眾人一時達義。",
    "X39n0705_002:0250a09": "唯有頓覺如來者。是結頓覺一合相義。三世以下結",
    "X39n0705_002:0250a10": "同說也。",
    "X39n0705_002:0250a11": "此下第二答一異問。於中有二。先遮其義一。後許其",
    "X39n0705_002:0250a12": "義異。初中有三。一者總遮。二者別釋。一過三者。舉人",
    "X39n0705_002:0250a13": "結過。初中言無明者。謂無明藏。即是無始無明住地。",
    "X39n0705_002:0250a14": "所言心者。謂自相心神解為性。於中委悉後文當說。",
    "X39n0705_002:0250a15": "自相心神終至佛地。其無明者是所斷法。是故不可",
    "X39n0705_002:0250a16": "以為一也。別顯過中。即顯四過。一凡聖非二過。二大",
    "X39n0705_002:0250a17": "味不異過。三者舉正顯邪。四者以近況遠。初中有二。",
    "X39n0705_002:0250a18": "正顯。重釋。正顯中言解者。身相神解。乃至證理慧解。",
    "X39n0705_002:0250a19": "言無明者。根本無明。言諸見者。七種見等。若使神解",
    "X39n0705_002:0250a20": "與無明一。即其慧解與諸見一。故無縛解。凡聖為一",
    "X39n0705_002:0250a21": "也。釋中有二。直釋。轉釋。中言而共一心者。無明諸見",
    "X39n0705_002:0250a22": "共一解心故。生滅一時者。非前後共是一剎那故。不",
    "X39n0705_002:0250a23": "別者。結前一心。不異者。結前一時。大味不異過相可",
    "X39n0705_002:0250a24": "知。一切菩薩已下。第三舉正顯邪。復以已下。第四以",
    "X39n0705_002:0250b01": "近況遠。無相心中有無明者。彼師執言。凡一切法是",
    "X39n0705_002:0250b02": "非無定。有所善者必有不善。有所知者必有不知。如",
    "X39n0705_002:0250b03": "一聖智。望下為知名為智慧。望上不知即是無明。作",
    "X39n0705_002:0250b04": "如是執。故成大過。而言以下第三結過也。",
    "X39n0705_002:0250b05": "我法以下第二許異。於中有二。一者略簡是非。二者",
    "X39n0705_002:0250b06": "廣顯異相。簡是非中即有四句。初句許其同一行者。",
    "X39n0705_002:0250b07": "行者即是假名眾生。眾生之用總御諸法。眾生之義",
    "X39n0705_002:0250b08": "處處受生。縱即逕於三世。橫即攬於五陰。攬五陰故。",
    "X39n0705_002:0250b09": "善惡皆屬一人。逕三世故。前後相續百劫。是為佛法",
    "X39n0705_002:0250b10": "之正義也。第二句遮同一心義。心是陰法。法是差別。",
    "X39n0705_002:0250b11": "善惡不同。前後不一。是故不得同一心也。第三句者。",
    "X39n0705_002:0250b12": "引佛證別。第四句者。舉果責一。略簡是非竟在於",
    "X39n0705_002:0250b13": "前。",
    "X39n0705_002:0250b14": "是故以下廣顯異相。於中有四。一者簡別善惡因果。",
    "X39n0705_002:0250b15": "二者重顯善因善果。三者會通教理不違。四者精釋",
    "X39n0705_002:0250b16": "果因無差。初中言一切善受佛果者。謂生得善及作",
    "X39n0705_002:0250b17": "得善。皆為正因。受佛果故。無明受有為生滅之果者。",
    "X39n0705_002:0250b18": "生得無明作得無明。皆為正因。受生滅果故。是故以",
    "X39n0705_002:0250b19": "下舉果結因。順理因果通名為善。違理因果通名惡故",
    "X39n0705_002:0250b20": "也。故名以下第二重顯善因善果。於中二句。初句直",
    "X39n0705_002:0250b21": "明。後句重釋。初中言善不受生滅之果者。善非無明。",
    "X39n0705_002:0250b22": "亦寂靜故。唯受常佛之果者。善是隨順寂靜性故。重",
    "X39n0705_002:0250b23": "釋中言凡聖一切善皆名無漏者。是釋唯受常果之",
    "X39n0705_002:0250b24": "由。由其隨順寂靜之性。違逆諸漏。故名無漏。所以然",
    "X39n0705_002:0250c01": "者。由因緣故。言由因者。謂生得善隨順本覺。正從性",
    "X39n0705_002:0250c02": "淨本覺而來。從是轉成諸作得善。所以凡夫一切善",
    "X39n0705_002:0250c03": "法。皆順本覺寂靜之性。違返諸漏。故名無漏。是義分",
    "X39n0705_002:0250c04": "明出受學。覺品也。言由緣者。凡諸世間所有善根。皆",
    "X39n0705_002:0250c05": "依諸佛無緣大悲平等福田而生長。所以隨順如來",
    "X39n0705_002:0250c06": "福田。違逆諸漏。故名無漏。由是二緣性是無漏。故不",
    "X39n0705_002:0250c07": "得已還歸寂靜。歸寂靜故受常住果。如大悲經言。佛",
    "X39n0705_002:0250c08": "言阿難。若人樂著三有果報。於佛福田若行布施諸",
    "X39n0705_002:0250c09": "餘善根。願我世世莫入涅槃。以此善根不入涅槃無",
    "X39n0705_002:0250c10": "有是處。是人雖不樂求涅槃。然於佛所。種諸善根。我",
    "X39n0705_002:0250c11": "說是人必入涅槃。案云此中入涅槃者。謂入如來大般",
    "X39n0705_002:0250c12": "涅槃。由佛福田之所引故。還同此經常佛之果。而餘",
    "X39n0705_002:0250c13": "處說有漏善者。望傍緣說。故不相違也。而言以下第",
    "X39n0705_002:0250c14": "三會通。於中先會權教。後通實理。初中而言受漏果者。",
    "X39n0705_002:0250c15": "謂經。說五戒十善受人天果。如來為化下劣眾生。畏",
    "X39n0705_002:0250c16": "三途苦求人天樂。背三業惡行諸善法。故約緣因作",
    "X39n0705_002:0250c17": "如是說。言緣因者。謂十善等若望佛果即為正因。望",
    "X39n0705_002:0250c18": "人天報但為緣因。報因直是增上緣故。此是會教。次",
    "X39n0705_002:0250c19": "通道理。言非為漏因者無明業受果故者。前說諸善",
    "X39n0705_002:0250c20": "不受漏果。世間所有生滅漏果。正是無明業所受故。所",
    "X39n0705_002:0250c21": "以不為善業正果。此中無明業受果者。由無明力不",
    "X39n0705_002:0250c22": "覺心動。心動之相名為業識。無明與業以為正因。遍",
    "X39n0705_002:0250c23": "生一切生死之果。是謂如實因果道理也。會通教理",
    "X39n0705_002:0250c24": "竟在於前。此下第四精釋果因。於中有二。先果。後因。",
    "X39n0705_002:0251a01": "果中言是名三受三苦者。謂無明業之所受果即是",
    "X39n0705_002:0251a02": "三受。亦名三苦。苦受在於惡趣。二在於善道。於中樂",
    "X39n0705_002:0251a03": "受三禪以下。其捨受者四禪已上。苦受說名苦苦。樂",
    "X39n0705_002:0251a04": "受說名壞苦。第三捨受名為行苦。通即三受皆是行",
    "X39n0705_002:0251a05": "苦。此是顯果差別。下即對因分別二受。善緣因果者。",
    "X39n0705_002:0251a06": "樂捨二受善業增上緣因之果。苦苦惡因果者。三途",
    "X39n0705_002:0251a07": "苦苦惡業因緣所生之果。一切皆苦無明為本者。一",
    "X39n0705_002:0251a08": "切三受皆是行苦。齊由無明為本因故。良惡有輕重",
    "X39n0705_002:0251a09": "三品故。果有三途苦別。善有粗精二別故。果有樂捨",
    "X39n0705_002:0251a10": "不同。粗善有散有定故。樂通欲色二界。精善愛心故。",
    "X39n0705_002:0251a11": "捨貫色無色界。如是善惡輕重。三界精粗。齊以無明",
    "X39n0705_002:0251a12": "業識為本。是故三途諸苦。三界諸受等。以剎那行苦",
    "X39n0705_002:0251a13": "為體。以其因中無明無厚薄。業相無麤細。是故其果",
    "X39n0705_002:0251a14": "行苦無輕重。剎那無奢促。故言一切皆苦無明為本。",
    "X39n0705_002:0251a15": "當知因果道理。毫釐無差違耶。",
    "X39n0705_002:0251a16": "此下第三答第三問。於中有二。牒問。答問。答問之中",
    "X39n0705_002:0251a17": "亦有其二。先明劫數多少。後顯行道久近。初中亦二。",
    "X39n0705_002:0251a18": "先判三品劫量。後別眾多劫名。初中言三銖者。六銖",
    "X39n0705_002:0251a19": "為一分。三銖即分半也。一切賢聖以下。次明行道久",
    "X39n0705_002:0251a20": "近。於中有二。先明行時久近。後顯行法多少。初中亦",
    "X39n0705_002:0251a21": "二。正明。別顯。正明中言一切賢聖入數量者。謂三賢",
    "X39n0705_002:0251a22": "初始入量理。乃至等覺為其後邊。於其中間逕於百",
    "X39n0705_002:0251a23": "劫者。謂如前說萬里之劫以為一數。至於百劫。故名",
    "X39n0705_002:0251a24": "百萬阿僧祇劫。次簡別言。若入是數得佛不久者。雖",
    "X39n0705_002:0251b01": "逕百萬不以為久故。又初發心時便成正覺故。已知",
    "X39n0705_002:0251b02": "百萬即入一念故。若不入者不名菩薩者。未得不退。",
    "X39n0705_002:0251b03": "非實菩薩故。法門者以下明行法多少。於中有二。先",
    "X39n0705_002:0251b04": "明轉增。後結總攝。",
    "X39n0705_002:0251b05": "○因果品",
    "X39n0705_002:0251b06": "因果品者。如來為說有二分中。初廣開門竟在於前。",
    "X39n0705_002:0251b07": "此下第二就略攝門以辨經宗。此中略立因果二門。",
    "X39n0705_002:0251b08": "總攝六位行德。四十二賢聖故。所由為因。所起為果。",
    "X39n0705_002:0251b09": "由起相待通為因果。此中顯是義。故名因果品也。在",
    "X39n0705_002:0251b10": "文有二。先問。後答。問中二句。領前。問後。答中亦二。別",
    "X39n0705_002:0251b11": "答。結答。別中亦二。先因。後果。因中有二。先明能生根",
    "X39n0705_002:0251b12": "本。後顯所出德行。初中亦二。總明。別釋。總明之中有",
    "X39n0705_002:0251b13": "其三句。一者舉人標行。言十般若者。十度皆以慧為",
    "X39n0705_002:0251b14": "首故。離慧不能忘三輪故。二者釋本。三者結本也。別",
    "X39n0705_002:0251b15": "釋之中。先牒。後釋。華嚴經說。十度之中各有十種。今",
    "X39n0705_002:0251b16": "此經中略立三三。攝彼十十。於中前七文顯可知。方",
    "X39n0705_002:0251b17": "便三中巧會有無者。因緣合故謂之有。非曰有是有。",
    "X39n0705_002:0251b18": "因緣散故謂之無。非曰有是無。若如是一一切難問",
    "X39n0705_002:0251b19": "無不會通。故曰巧會。不捨不受者。謂於生死涅槃諸",
    "X39n0705_002:0251b20": "法達如夢。非有非無。故不捨。非有故不受。故於一切",
    "X39n0705_002:0251b21": "無所障礙也。通力中言報通者。依無分別智力。任運",
    "X39n0705_002:0251b22": "自在故。脩定通者。依脩邊際定力。作意自在故。變化",
    "X39n0705_002:0251b23": "通者。依通慧力十四變化故。不同其前二力也。第十",
    "X39n0705_002:0251b24": "中言無相智者。以分別智。觀無相理故。第六慧度是",
    "X39n0705_002:0251c01": "無分別故。",
    "X39n0705_002:0251c02": "此下明其所出德行。於中有三。謂標釋結。標中言十",
    "X39n0705_002:0251c03": "智者。即是前說十波羅蜜。十皆名智。如前釋故。此舉能",
    "X39n0705_002:0251c04": "生根本。總標所出德行。七財以下別釋所生。於中有",
    "X39n0705_002:0251c05": "三。一者正明所生德行。二者示彼所照之境。三者顯",
    "X39n0705_002:0251c06": "其所除之障。初中有二。別明。總舉。別明之內略顯八門",
    "X39n0705_002:0251c07": "第一明七聖財。一切賢聖。用此七德。長養法身。資益",
    "X39n0705_002:0251c08": "慧命。用之成佛。終無窮盡。以是義故名為聖財。故言",
    "X39n0705_002:0251c09": "賢用成佛故說財。賢聖所用德行眾多。所以取七為",
    "X39n0705_002:0251c10": "聖財者。良由信為眾德之基。施為出信之利。戒能除",
    "X39n0705_002:0251c11": "劫財難。聞能採集諸珍。慚崇善而增長。愧拒惡而遠",
    "X39n0705_002:0251c12": "離。慧能將導六財令其增進。六入賢聖豐饒。此七為",
    "X39n0705_002:0251c13": "要。是故說此名為七財。總說雖然。於中分別者。此中",
    "X39n0705_002:0251c14": "七財十度所生。所以但取殊勝信等。如是七中皆有",
    "X39n0705_002:0251c15": "十種。如十無盡藏品廣說。彼言何等為菩薩信藏。此",
    "X39n0705_002:0251c16": "菩薩信一切法空無真實。信一切法無相。信一切法",
    "X39n0705_002:0251c17": "無願。信一切法無作者。信一切法不實。信一切法無",
    "X39n0705_002:0251c18": "堅固。信一切法無量。信一切法無上。信一切法不可",
    "X39n0705_002:0251c19": "度。信一切法不生。乃至廣說。案云是明深信其深法",
    "X39n0705_002:0251c20": "空。一信空無真實者。諸佛如來真實功德無所有故。",
    "X39n0705_002:0251c21": "二無相者。諸佛相好不可得故。三無願者。大願所度",
    "X39n0705_002:0251c22": "眾生空故。四無作者者。法性緣起無能作故。五不實",
    "X39n0705_002:0251c23": "者。虗空無為不成實故。六無堅固者。涅槃常住無堅",
    "X39n0705_002:0251c24": "實故。七無量者。過去世空無可進求思量法故。八無",
    "X39n0705_002:0252a01": "上者。未來世空。無應當得增上法故。九不可度者。現",
    "X39n0705_002:0252a02": "在十方世界亦空。不可圖度遠近等故。十不生者。三",
    "X39n0705_002:0252a03": "世劫空。曾今當生不可得故。能信十種皆不可得。而",
    "X39n0705_002:0252a04": "不撥無一切諸法。如彼下文。言皆諸佛法不可思議。",
    "X39n0705_002:0252a05": "心不驚怖。乃至皆入一切劫不可思議。心不驚怖故。",
    "X39n0705_002:0252a06": "如說信財有十如是。後六亦爾。",
    "X39n0705_002:0252a07": "第二明四攝者。瑜伽論菩薩地。云何菩薩方便所攝",
    "X39n0705_002:0252a08": "身語意業。謂四攝事。復何因緣唯四攝事說名方便。",
    "X39n0705_002:0252a09": "謂諸菩薩由是四種。於諸眾生。普能攝受。調伏成熟。",
    "X39n0705_002:0252a10": "除此無有若過若增。何等名為四種方便。一隨順方",
    "X39n0705_002:0252a11": "便。二能攝方便。三令入方便。四隨轉方便。何以故。先",
    "X39n0705_002:0252a12": "以種種財物布施。饒益有情。為欲令彼聽受所說奉",
    "X39n0705_002:0252a13": "教行故。次行愛語。於彼彼處有愚癡者。為欲除彼所",
    "X39n0705_002:0252a14": "有愚癡令無餘故。令其攝受瞻察正理。如是名為能",
    "X39n0705_002:0252a15": "攝方便。若諸菩薩知彼有情受。瞻察正道理已。次行",
    "X39n0705_002:0252a16": "利行。拔彼有情。出不善處。於其善處。勸導調伏安處",
    "X39n0705_002:0252a17": "建立。如是利行。名令入方便。若諸菩薩如是方便。令",
    "X39n0705_002:0252a18": "諸有情得趣入已。最後與其於正事業同共脩行。令",
    "X39n0705_002:0252a19": "彼隨轉。由是因緣。令所化者不作是念。汝自無有圓",
    "X39n0705_002:0252a20": "滿淨信尸羅施惠。何賴於善。勸導於他。諫悔呵擯。與",
    "X39n0705_002:0252a21": "作憶念。是故菩薩同事攝事。當知是名隨轉方便。論",
    "X39n0705_002:0252a22": "說如是。今此經言利益濡語施法同事。次第雖異。行",
    "X39n0705_002:0252a23": "實應同也。",
    "X39n0705_002:0252a24": "第三明四辨者。是四無礙。義如上說。",
    "X39n0705_002:0252b01": "第四明四依者。初捨世間眾生所依行。次捨世間飾",
    "X39n0705_002:0252b02": "詞文句。三捨佛教不了義經。四捨了經聞慧分別。如",
    "X39n0705_002:0252b03": "其次第漸趣入故。如顯揚論云。所依者謂四種依。廣",
    "X39n0705_002:0252b04": "說如經。一依法不依眾生。謂若法是如來所說。或弟",
    "X39n0705_002:0252b05": "子說。十二分教。隨學隨聽。不眾生所行行學。亦不隨",
    "X39n0705_002:0252b06": "轉。二依義不依文。謂若法非餘詞者。所造綺文字句",
    "X39n0705_002:0252b07": "唯能顯了。獨法清淨。鮮白梵行。於此法中。恭敬信解。",
    "X39n0705_002:0252b08": "非於能顯顛倒梵行。及不顯了梵行。但飾詞者。所造",
    "X39n0705_002:0252b09": "綺文字句。三依了義經不依不了義經。謂於如來所",
    "X39n0705_002:0252b10": "說相似甚深空性相應隨順諸緣緣起法中。不妄執",
    "X39n0705_002:0252b11": "著。如言淺義亦不住自內見取心。唯勸尋究顯了義",
    "X39n0705_002:0252b12": "經。四依智不依識。謂不唯聽聞而生知足。便不進脩",
    "X39n0705_002:0252b13": "法隨法行。然為盡諸漏。勸求自內證真諦智故。",
    "X39n0705_002:0252b14": "第五十力。第六四無畏。第七六通。第八三明。如是四",
    "X39n0705_002:0252b15": "門。後文當說。此是別明。次言百萬億阿僧祗功德者。",
    "X39n0705_002:0252b16": "第二總舉。",
    "X39n0705_002:0252b17": "上來第一正明所生一切德行。此下第二示所緣境。",
    "X39n0705_002:0252b18": "於中有三。謂標釋結。初言次第生智能緣八世諦一",
    "X39n0705_002:0252b19": "切法者。舉能照智標所緣境。第一義諦無相易照。故",
    "X39n0705_002:0252b20": "今但顯世諦差別。第二別顯八世諦法。一者四諦。染",
    "X39n0705_002:0252b21": "淨二法各有果因故。二者二諦。初門二諦皆是世諦",
    "X39n0705_002:0252b22": "故。三者十二緣。義如前說故。四者緣成假。如陰緣成",
    "X39n0705_002:0252b23": "一假人。又四塵緣成一假柱等。如經緣成假法無我",
    "X39n0705_002:0252b24": "有法故。五者相待假。相待有三。一相集相待。如長短",
    "X39n0705_002:0252c01": "等。二相避相待。如青黃等。三相對相待。如有無。如經",
    "X39n0705_002:0252c02": "相待一切相虗故。六者相續假。依前後念以成一假。",
    "X39n0705_002:0252c03": "從前至後不斷絕故。如經相續名一空不可得故。七",
    "X39n0705_002:0252c04": "者法假。一剎那頃心心所法。及諸四塵極微等法。從",
    "X39n0705_002:0252c05": "因而生。相集而起。離緣非法。即法非緣。名因生假。亦",
    "X39n0705_002:0252c06": "名法假。如經因生集起。即法非緣。實實集有。名生成",
    "X39n0705_002:0252c07": "法故。實實集有者。如一極微是緣成假之實。又剎那",
    "X39n0705_002:0252c08": "是相續假之實。如是諸實相聚。故言實實集有。即諸",
    "X39n0705_002:0252c09": "極微名為法假。八者受假。如極微觸。以成麤觸受本",
    "X39n0705_002:0252c10": "觸名。起觸對用。如說觸塵同類相成。餘色香味當亦",
    "X39n0705_002:0252c11": "爾。不同前說緣成假法攬異類緣名緣成假。如經法",
    "X39n0705_002:0252c12": "假造法受名。起用名聚法故。同法相集故名聚法。以",
    "X39n0705_002:0252c13": "微成麤故言造法。三假門內第三名假。已顯於故不",
    "X39n0705_002:0252c14": "重說諸前第二二諦之有。中諦正是名假義故。是故",
    "X39n0705_002:0252c15": "以下第三總結。如是八門。皆有有為。故言八有為法。",
    "X39n0705_002:0252c16": "然四諦之中滅諦。二諦之內無諦。相待假中無為。此",
    "X39n0705_002:0252c17": "三雖非有為。從多通名有為。言本智者。謂入觀時。雙",
    "X39n0705_002:0252c18": "照之智。對出觀智名為本智。雙照之內量智邊照。是",
    "X39n0705_002:0252c19": "八皆名世諦法故。其出觀智亦照此八。但為乘顯能",
    "X39n0705_002:0252c20": "治障故說其本智。以出觀智不斷障故。",
    "X39n0705_002:0252c21": "此下第三顯所除障。於中有三。謂標釋結。初言復從",
    "X39n0705_002:0252c22": "是智能除者。謂前本智除障故。五葢以下別顯諸障",
    "X39n0705_002:0252c23": "因果諸患通為所除。此中略舉十八種法。言八倒者。",
    "X39n0705_002:0252c24": "有為四倒無為四倒故。九惱者謂九惱處。九惱處者。",
    "X39n0705_002:0253a01": "三三為九。一愛我怨家。二憎我親愛。三正來惱我。此",
    "X39n0705_002:0253a02": "通三世故成九惱。其餘諸門如常所說。言四結者。即",
    "X39n0705_002:0253a03": "是四繫。如對法說。惱結中言皆名不善者。皆違涅槃",
    "X39n0705_002:0253a04": "真實善故。上來三分合為第二別明所生。十智以下",
    "X39n0705_002:0253a05": "第三結勸。言十智境所除者。謂十智之境。八世諦法",
    "X39n0705_002:0253a06": "十智所除。十八不善。是舉非因。此餘所有一切功德。",
    "X39n0705_002:0253a07": "皆名佛因。故應受行。八世諦法不名因者。彼境界門",
    "X39n0705_002:0253a08": "非因義故。",
    "X39n0705_002:0253a09": "汝先以下第二顯果。在文有三。牒問釋結。第二釋中",
    "X39n0705_002:0253a10": "亦有三分。初顯體果。次釋義果。三者重明體義二果。",
    "X39n0705_002:0253a11": "初中有二。先明一體之相。後顯二身之門。初中亦二。",
    "X39n0705_002:0253a12": "一者舉因標果。二者正明果體。初中言為性體者。是",
    "X39n0705_002:0253a13": "一法界故。其體者以下正顯無二相。於中亦二。別顯。",
    "X39n0705_002:0253a14": "總明。初別顯中有二七對。非有非無者。非有一果體。",
    "X39n0705_002:0253a15": "非無一果體故。非大非小者。入一極微而無遺。包十",
    "X39n0705_002:0253a16": "方界而餘故。非身非心者。離長短等形質。離有無等",
    "X39n0705_002:0253a17": "緣慮故。非相非三世者。離此彼處相。離前後時謝故。",
    "X39n0705_002:0253a18": "非天非人者。不在高空。不在下地故。非名字非常樂",
    "X39n0705_002:0253a19": "我淨者。非芳名之可讚。非妙德之可歸故。非六道非",
    "X39n0705_002:0253a20": "六識入者。非善惡之所生。非名色之可取故。非數量",
    "X39n0705_002:0253a21": "法過一切法相者。總結前七對也。非福田非鬼神者。",
    "X39n0705_002:0253a22": "無福無罪故。非動非靜者。無散無定故。非生滅非第",
    "X39n0705_002:0253a23": "一者。非俗非真故。非五色非六大非土田者。非別非",
    "X39n0705_002:0253a24": "總故。非法界非三界者。非本非末故。非縛解者。不染",
    "X39n0705_002:0253b01": "不淨故。非明闇者。不智不愚故。非得法寂然無為者。",
    "X39n0705_002:0253b02": "總結前七對也。言寂然者。遠離七對二邊相故。言無",
    "X39n0705_002:0253b03": "為者。雖離二邊不為中故。由是道理故非得法也。一",
    "X39n0705_002:0253b04": "切以下第二總明。於中有二。正明。遣疑。初中言一切",
    "X39n0705_002:0253b05": "法外者。出離如前二重七對一切法故。心行處滅者。",
    "X39n0705_002:0253b06": "出離諸法亦離其離無所據故。其處難量者。雖非有",
    "X39n0705_002:0253b07": "得而非無得故。次遣疑者。有眾疑云。若果如是心言",
    "X39n0705_002:0253b08": "絕者。何故如來記菩薩言。於爾許劫行種種行。於某",
    "X39n0705_002:0253b09": "世界當得作佛。如是如是示當果耶。為遣是疑。故言",
    "X39n0705_002:0253b10": "就有諦中脩劫量行而有果報。果報者淨土色身相",
    "X39n0705_002:0253b11": "好果報。此等皆就有諦中說。今此中說二諦之外。由",
    "X39n0705_002:0253b12": "是道理不相違也。",
    "X39n0705_002:0253b13": "此下第二明二身門。於中有二。一者正明如來二身。",
    "X39n0705_002:0253b14": "二者乘顯下地二身。初中四句。一者總。二者別顯。三",
    "X39n0705_002:0253b15": "明二身常住。四結諸佛道同。第三中言如影隨形者。",
    "X39n0705_002:0253b16": "是明果身常住。離生滅故。應身亦常離生滅。不同菩",
    "X39n0705_002:0253b17": "薩二身無常也。次明下地皆有二身。於中有二。正明。",
    "X39n0705_002:0253b18": "總結。初中亦二。先明菩薩二身無常。後顯凡夫二身",
    "X39n0705_002:0253b19": "不同。佛子以下第二總結。",
    "X39n0705_002:0253b20": "佛子以下次明義果。於中有三。總標。別釋。第三總結。",
    "X39n0705_002:0253b21": "初中言義功德者。體果妙絕離相性。無為無作。但無",
    "X39n0705_002:0253b22": "所為故無所不為。為諸眾生作諸義利。故於一體出",
    "X39n0705_002:0253b23": "無量義無量功德。德義積聚故名為身。即是應化。法",
    "X39n0705_002:0253b24": "身之身如下文言。住是妙覺地中。唯現作可名。有無",
    "X39n0705_002:0253c01": "量義。有無量名。其出一體。所謂妙果常住清淨。至若",
    "X39n0705_002:0253c02": "虗空。不可思議。不可說。不可名數。不可名入。界分可",
    "X39n0705_002:0253c03": "得故。諸佛道同果法不異者。十號等德諸佛同故。所",
    "X39n0705_002:0253c04": "謂以下第二別明。於中略顯八十八德。",
    "X39n0705_002:0253c05": "先明十號。然此十號經論不同。或有處說佛為第十。",
    "X39n0705_002:0253c06": "或有處說佛為第九。今此經中依前門說。一如來者。",
    "X39n0705_002:0253c07": "十號經言。我即他曰如。他即我曰來。涅槃經言。諸佛",
    "X39n0705_002:0253c08": "世尊。從六波羅蜜三十七品十一空來。至大涅槃。如",
    "X39n0705_002:0253c09": "來亦爾。是故號佛為如來也。瑜伽論云。言無虗妄故",
    "X39n0705_002:0253c10": "名如來。佛性論云。從自性住來至至得。故名如來也。",
    "X39n0705_002:0253c11": "二應供者。瑜伽論云。已得一切所應得義。應作世間",
    "X39n0705_002:0253c12": "無上福田。應為一切恭敬法養。是故名應。三正遍知",
    "X39n0705_002:0253c13": "者。論云如其勝義覺諸供故名正等覺。四明行足者。",
    "X39n0705_002:0253c14": "論云明謂三明。行如經說。止觀二品極善圓滿。是故",
    "X39n0705_002:0253c15": "說名明行圓滿。五善逝者。論云上升最極永不退還。",
    "X39n0705_002:0253c16": "故名善逝。六世間解者。論云善知世界及有情界一",
    "X39n0705_002:0253c17": "切品染淨相故。名世間解。七無上士者。涅槃經言。上",
    "X39n0705_002:0253c18": "士者名之為斷。無所斷者。名無上士。諸佛世尊無有",
    "X39n0705_002:0253c19": "煩惱。故無所斷。是故號佛為無上士。又上士者名為",
    "X39n0705_002:0253c20": "諍訟。無上士者無有諍訟。如來無諍。是故號佛為無",
    "X39n0705_002:0253c21": "上士。乃至廣說。八調御丈夫者。涅槃經言。自既丈夫。",
    "X39n0705_002:0253c22": "復調丈夫。復善男子。言如來者實非丈夫。非不丈夫。",
    "X39n0705_002:0253c23": "因調丈夫。故如來為丈夫也。善男子。一切男女。若具",
    "X39n0705_002:0253c24": "四法。即名丈夫。何等為四。一善知識。二能聽法。三思",
    "X39n0705_002:0254a01": "惟義。四如說脩行。若男若女。具足四法。即名丈夫。若",
    "X39n0705_002:0254a02": "有男子。無此四法。即不得名為丈夫也。何以故。身雖",
    "X39n0705_002:0254a03": "丈夫。行同畜生。如來調伏若男若女。是故號佛調御",
    "X39n0705_002:0254a04": "丈夫。乃至廣說。瑜伽論中。合此二號以為一言。一切",
    "X39n0705_002:0254a05": "世間唯一丈夫。善知最勝調心方便。故名無上丈夫",
    "X39n0705_002:0254a06": "調御士。九天人師者。論云為實眼故。為實智故。為實",
    "X39n0705_002:0254a07": "義故。為實法故。與顯了義為開導故。與一切義為所",
    "X39n0705_002:0254a08": "依故。與不了義為能了故。與所生疑為能斷故。與甚",
    "X39n0705_002:0254a09": "深處為能顯故。令明淨故。與一切法為根本故。為開",
    "X39n0705_002:0254a10": "導故。為所依故。能正教誡教授天人。令其出離一切",
    "X39n0705_002:0254a11": "眾苦。是故說佛名天人師。案云為實眼者。有證道慧",
    "X39n0705_002:0254a12": "現見義故。為實智者。有教道智能決斷故。為實義者。",
    "X39n0705_002:0254a13": "開示諸法離言義故。為實法者。安立無倒言教法故。",
    "X39n0705_002:0254a14": "下之六句反之可知。具此十法。名之為師。十佛陀者。",
    "X39n0705_002:0254a15": "論云於能引攝義利法聚。於能引攝非義利法聚。於",
    "X39n0705_002:0254a16": "能引攝非義利非非義利法聚。遍一切種現前等覺。",
    "X39n0705_002:0254a17": "故名為佛。案云是顯具一切智。以是三聚。一一通於",
    "X39n0705_002:0254a18": "善惡無記。於中委悉唯佛覺故。下總結言。具向十德",
    "X39n0705_002:0254a19": "故為一切眾生所供養者。此是總名為世尊義。若以",
    "X39n0705_002:0254a20": "此名為第十者。如瑜伽說。能破諸魔大力軍眾。具足",
    "X39n0705_002:0254a21": "功德名薄伽梵。",
    "X39n0705_002:0254a22": "次明十八不共法者。此三六法。不與阿羅漢人共同。",
    "X39n0705_002:0254a23": "故名不共。初六無失不共同者。謂阿羅漢諸漏永盡。",
    "X39n0705_002:0254a24": "方入聚落遊行乞食。或於一時。與諸惡象及惡狗等",
    "X39n0705_002:0254b01": "共。路而行。或阿練若棄捨正路行邪惡徑。如是等類",
    "X39n0705_002:0254b02": "羅漢誤失。如來於此一向永無。是故言身無失也。又",
    "X39n0705_002:0254b03": "阿羅漢。或於一時由忘念故。於所作事而有喪失。如",
    "X39n0705_002:0254b04": "是忘念如來永無。是故言念無失也。又阿羅漢。或於",
    "X39n0705_002:0254b05": "一切時阿練若迷失道路。或入空揚聲大叫呼噪遠",
    "X39n0705_002:0254b06": "聞。或因習氣。無染汙心。騫脣露齒逌爾而咲。如是等",
    "X39n0705_002:0254b07": "類所有暴音。如來於此永無所有。是故言口無失也。",
    "X39n0705_002:0254b08": "無異想者。如阿羅漢。於有餘依生死界中。一向發起",
    "X39n0705_002:0254b09": "猒背之心。於無餘依涅槃界中。一向發起寂靜之想。",
    "X39n0705_002:0254b10": "如來於彼無差別想。安住第一平等捨故。無不定心",
    "X39n0705_002:0254b11": "者。如阿羅漢。若入等至即名為定。若出等至即不名",
    "X39n0705_002:0254b12": "定。如來遍於一切位中無不定心故。無不知已捨心",
    "X39n0705_002:0254b13": "者。如阿羅漢不善思擇。而便棄捨利眾生。事如來於",
    "X39n0705_002:0254b14": "此永無所有故。",
    "X39n0705_002:0254b15": "次六無減者。如阿羅漢依所知障淨。由未得退。退失",
    "X39n0705_002:0254b16": "念欲。乃至知見。如是退法。如來永無。故言念無減等。",
    "X39n0705_002:0254b17": "此中前四取所知鄣能對治道。後二無減彼所得果。",
    "X39n0705_002:0254b18": "如來於此因滿果圓故無減也。",
    "X39n0705_002:0254b19": "後六法者。如阿羅漢或於一時善身業轉。或無記轉。",
    "X39n0705_002:0254b20": "語業意業當知亦爾。如來三業智前行故。智隨轉故。",
    "X39n0705_002:0254b21": "無無記也。又阿羅漢遍於三世所知事中。不能率爾",
    "X39n0705_002:0254b22": "作意便解。是故知見說名有著。不能一切無餘正解。",
    "X39n0705_002:0254b23": "故名有礙。如來遍於三世境界率爾作意。便能正解",
    "X39n0705_002:0254b24": "一切所知境事差別。今此經言身業隨智慧行等者。",
    "X39n0705_002:0254c01": "隨前行智慧及俱行智慧故。知三世中言有礙者。離",
    "X39n0705_002:0254c02": "彼不能無餘正解之礙故。無障者。離彼不能率爾便",
    "X39n0705_002:0254c03": "解之著。此等具如瑜伽論說。彼云此中初四是無忘",
    "X39n0705_002:0254c04": "失法。及拔習氣所攝。次一是大悲所攝。所餘當知是",
    "X39n0705_002:0254c05": "一切種妙智所攝。",
    "X39n0705_002:0254c06": "次明十力。依此十智有十種事。能伏邪說。故名為力。",
    "X39n0705_002:0254c07": "是處非處力者。如理通達一切因果是處非處。若沙",
    "X39n0705_002:0254c08": "門婆羅門。說無因果及不平等因果之法。即能制伏令",
    "X39n0705_002:0254c09": "墮負處。此事因彼初力得成也。業力者。如來知見自",
    "X39n0705_002:0254c10": "業自受。無有自作他受果者。若沙門婆羅門邪說邪",
    "X39n0705_002:0254c11": "教。度業度受。便能制伏令隨負處。此事因業智力得",
    "X39n0705_002:0254c12": "成也。定力者。如來教化顯三種輪。一神通輪。二記心",
    "X39n0705_002:0254c13": "輪。三示教輪。訓導弟子以成聖眾。若沙門婆羅門有",
    "X39n0705_002:0254c14": "勝負心。說違逆法。對治正典。便能制伏令墮負處。此",
    "X39n0705_002:0254c15": "事因定智力得成也。根力者。如來了達上中下根。如",
    "X39n0705_002:0254c16": "來為說令其下種成熟解脫。此事因根智力得成也。",
    "X39n0705_002:0254c17": "欲力者。如來知見三品眾生。邪正欲樂如實見已。拔",
    "X39n0705_002:0254c18": "斷惡欲。增長善欲。此事因欲智力得成也。性力者。如",
    "X39n0705_002:0254c19": "來觀知眾生種性。有麤中妙。令此三人如理得入種",
    "X39n0705_002:0254c20": "種法門。此事因性智力得成也。果力者。餘處名至處",
    "X39n0705_002:0254c21": "道力。如來明見出離道法得解脫果。障礙道法得生",
    "X39n0705_002:0254c22": "死果。令滅障道脩出離道。此是果力所成事也。天眼",
    "X39n0705_002:0254c23": "力者。餘處亦名生死智力。如來明見一切眾生死此",
    "X39n0705_002:0254c24": "生彼。如理授記。若執斷見沙門婆羅門。便能制伏令",
    "X39n0705_002:0255a01": "墮負處。此是天眼智力所成也。宿命力者。如來明了",
    "X39n0705_002:0255a02": "見宿命事。說過去事。為令眾生起猒畏心。若執常見",
    "X39n0705_002:0255a03": "沙門婆羅門。便能制伏令墮負處。此是宿命智力所",
    "X39n0705_002:0255a04": "成也。結盡力者。如來自知解脫通達無礙。若增上慢",
    "X39n0705_002:0255a05": "沙門婆羅門。未得羅漢。謂言已得。即能制伏令墮負",
    "X39n0705_002:0255a06": "處。此是漏盡力所成事也。具如無上依經說也。",
    "X39n0705_002:0255a07": "次明四無量。謂慈悲喜捨。義如上說也。",
    "X39n0705_002:0255a08": "次四無畏。言我是一切智人者是一切智無畏。我漏",
    "X39n0705_002:0255a09": "已盡者。是漏盡無畏。無漏出煩惱道者。是說盡苦道。",
    "X39n0705_002:0255a10": "無畏。煩惱障道者。是能說障道無畏。此中前二自具",
    "X39n0705_002:0255a11": "智斷。後二令他智斷具足。如論說言。師及弟子智斷",
    "X39n0705_002:0255a12": "具足。此之謂也。",
    "X39n0705_002:0255a13": "次明六通。亦如前說。次明五眼。五分法身義如常說",
    "X39n0705_002:0255a14": "次明無罪三業者。所謂如來三種清淨。故言無罪。如",
    "X39n0705_002:0255a15": "華嚴經言。如來正覺成菩提時。住佛方便。得一切眾",
    "X39n0705_002:0255a16": "生等身。得一切法等身。得一切剎等身。得一切三世",
    "X39n0705_002:0255a17": "等身。得一切如來等身。得一切諸佛等身。一切語言",
    "X39n0705_002:0255a18": "等身。得一切法界等身。得虗空界等身。得無閡法界",
    "X39n0705_002:0255a19": "等身。得出生無量等身。得一切行界等身。得寂靜涅",
    "X39n0705_002:0255a20": "槃界等身。佛子隨如來所得身。當知音聲及無礙心。",
    "X39n0705_002:0255a21": "亦復如是。如來具足如是等三種清淨無量。案云。此",
    "X39n0705_002:0255a22": "中十三等身即是無罪身業。十三等音即是無罪口",
    "X39n0705_002:0255a23": "業。十三等心即是無罪意業。以無罪故無障礙。無障",
    "X39n0705_002:0255a24": "礙故無邊際也。",
    "X39n0705_002:0255b01": "也明三寶。隨所示現無不玄則故。遍涉六道恒與和",
    "X39n0705_002:0255b02": "合故。如前菩薩三寶義同。但彼未圓滿。亦非常住。今",
    "X39n0705_002:0255b03": "是圓極常住三寶。方廣經言。於一佛寶即有法僧。此",
    "X39n0705_002:0255b04": "之謂也。",
    "X39n0705_002:0255b05": "次滅諦者。無仰四諦門中滅諦。無明住地斷滅所顯。",
    "X39n0705_002:0255b06": "即是大淨波羅蜜也。",
    "X39n0705_002:0255b07": "次解脫者。無礙解脫。此有十種。如大經言。一切諸佛",
    "X39n0705_002:0255b08": "有十種無閡解脫。何等為十。一於一微塵中。悉能普",
    "X39n0705_002:0255b09": "現不可說不可說諸佛出世。二於一微塵中。悉能普",
    "X39n0705_002:0255b10": "現不可說不可說諸佛轉淨法輪。三於一微塵中。教",
    "X39n0705_002:0255b11": "化調伏不可說不可說眾生。四於一微塵中。普現不",
    "X39n0705_002:0255b12": "可說不可說佛剎。五於一微塵中。授不可說不可說",
    "X39n0705_002:0255b13": "化菩薩記。六於一微塵中。普現三世諸佛出世。七於",
    "X39n0705_002:0255b14": "一微塵中。普現三世一切佛剎。八於一微塵中。普現",
    "X39n0705_002:0255b15": "三世諸佛自在神力。九於一微塵中。普現三世一切",
    "X39n0705_002:0255b16": "眾生。十於一微塵中。普現三世一切諸佛佛事。是為",
    "X39n0705_002:0255b17": "一切諸佛十種無閡解脫也。",
    "X39n0705_002:0255b18": "次靈智者。深玄難測是靈智義。出生無窮是靈智義。",
    "X39n0705_002:0255b19": "此有十種。如大經言。一切諸佛。有十種出生住持智",
    "X39n0705_002:0255b20": "慧。何等為十。一一切說法無所趣向。而能出生清淨",
    "X39n0705_002:0255b21": "願智。二一切法無身。而能出生法身智慧。三一切諸",
    "X39n0705_002:0255b22": "佛悉無有二。而生正覺悟一切法。四一切諸法悉無",
    "X39n0705_002:0255b23": "有我無有眾生。而能出生化眾生智。五一切諸法悉",
    "X39n0705_002:0255b24": "無有相。而能出生種種相智。六一切世界悉無成敗。",
    "X39n0705_002:0255c01": "而能出生世成敗智。七一切諸法無有造者。而能出",
    "X39n0705_002:0255c02": "生業報智慧。八一切諸法無可言說。而能出生說法",
    "X39n0705_002:0255c03": "界智。九一切諸法無有垢淨。而能出生垢淨智慧。十",
    "X39n0705_002:0255c04": "一切諸法無有生滅。而能出生緣起智慧。是為十種",
    "X39n0705_002:0255c05": "出生智慧也。",
    "X39n0705_002:0255c06": "次一乘者。謂於佛所種善根者。皆無異趣。莫不同到",
    "X39n0705_002:0255c07": "大涅槃果。故說佛德名為一乘。為顯是義。而說三喻。",
    "X39n0705_002:0255c08": "如大經言。譬如丈夫食少金剛。終竟不消。要從身過",
    "X39n0705_002:0255c09": "至金剛輪然後乃住。所以者何。以彼金剛不可消故。",
    "X39n0705_002:0255c10": "如是佛子。於如來所少殖善根。能壞一切有為煩惱。",
    "X39n0705_002:0255c11": "乃至究竟如來涅槃智慧。然後乃住。所以者何。於如",
    "X39n0705_002:0255c12": "來所種諸善根不可盡故。佛子譬如須彌山等大乾",
    "X39n0705_002:0255c13": "草聚。若有人持如芥子火悉能燒盡。何以故。火性悉",
    "X39n0705_002:0255c14": "能燒故。於如來所種少善根亦復如是。悉能燒滅一",
    "X39n0705_002:0255c15": "切煩惱無有遺餘。究竟涅槃。何以故。於如來所種諸",
    "X39n0705_002:0255c16": "善根性究竟故。佛子譬如雪山有大藥王。名曰善現。",
    "X39n0705_002:0255c17": "若有見者眼得清淨。若有聞者耳得清淨。若聞香者",
    "X39n0705_002:0255c18": "鼻得清淨。若嘗味者舌得清淨。若有觸者身得清淨。",
    "X39n0705_002:0255c19": "若取彼地土。悉能除滅無量眾病。安隱快樂。如來正",
    "X39n0705_002:0255c20": "覺無上藥王亦復如是。常以一切諸方便行饒益眾",
    "X39n0705_002:0255c21": "生。若有得見如來色身。眼得清淨。若有得聞如來名",
    "X39n0705_002:0255c22": "號。耳得清淨。若有得聞如來戒香。鼻得清淨。若有得",
    "X39n0705_002:0255c23": "味如來法味。舌得清淨。得金剛廣長清淨舌根。悉能",
    "X39n0705_002:0255c24": "演說一切言音。若有得觸如來光者。彼人即得清淨",
    "X39n0705_002:0256a01": "色身。究竟逮得無上法身。若有念如來者。得念佛三",
    "X39n0705_002:0256a02": "昧正念不亂。若有得經卷地如來塔廟禮拜供養。彼",
    "X39n0705_002:0256a03": "眾生等具足善根。滅煩惱患。得賢聖果。佛子乃至不",
    "X39n0705_002:0256a04": "信邪見眾生。見聞佛者。於見聞中所種善根。果報不",
    "X39n0705_002:0256a05": "虗。乃至究竟涅槃。斷一切惡。具足善根。乃至廣說。是",
    "X39n0705_002:0256a06": "名如來一乘功德也。",
    "X39n0705_002:0256a07": "次金剛寶藏者。佛有十種堅固法寶。積集名藏。如大",
    "X39n0705_002:0256a08": "經言。一切諸佛有十種堅固士法。何等為十。一諸願",
    "X39n0705_002:0256a09": "堅固不可沮壞。如說脩行言行相應。二盡未來劫脩",
    "X39n0705_002:0256a10": "菩薩行功德莊嚴未曾恐怖。三為化一切眾生故。悉",
    "X39n0705_002:0256a11": "詣不可說不可說世界。教化眾生無有留難。四於信",
    "X39n0705_002:0256a12": "不信眾生。大悲等觀而無有異。五從初發心乃至正",
    "X39n0705_002:0256a13": "覺。於其中間。未曾退失菩提之心。六脩諸功德。皆悉",
    "X39n0705_002:0256a14": "迴向一切種智。不求世行。七於諸佛隨順脩學身口",
    "X39n0705_002:0256a15": "意業。永離聲聞獨覺之心。八平等普照無量無邊諸",
    "X39n0705_002:0256a16": "佛正法。淨得菩薩心。究竟具足一切種智。九悉能捨",
    "X39n0705_002:0256a17": "離一切世間。令諸眾生悉滅諸苦。逮得寂滅平等快",
    "X39n0705_002:0256a18": "樂。十為諸眾生受無量苦。皆欲建立諸佛種姓。超出",
    "X39n0705_002:0256a19": "生死。得十力地。是為一切諸佛十種堅固士法。如是",
    "X39n0705_002:0256a20": "名為金剛寶藏也。",
    "X39n0705_002:0256a21": "次法身藏者。應化法身眾德積集名法身藏。一云次",
    "X39n0705_002:0256a22": "法身藏者。五相五德積集名藏。如無上依經言。第一",
    "X39n0705_002:0256a23": "身者。與五種相五種功德相應。何者五種相。一者無",
    "X39n0705_002:0256a24": "為。二者不相離。三者離二邊。四者脫一切障。五者自",
    "X39n0705_002:0256b01": "性清淨。何者五種功德。一者不可量。二者不可數。三",
    "X39n0705_002:0256b02": "者難思。四者不共。五者究竟清淨。如是十法相應不",
    "X39n0705_002:0256b03": "離。故名法身藏也。",
    "X39n0705_002:0256b04": "次自性清淨妙藏者謂諸如來無邊功德無所不通。",
    "X39n0705_002:0256b05": "通於染淨。在於惑地不染曰清。在於淨地不淨曰妙。",
    "X39n0705_002:0256b06": "故名自性清妙之藏。如無上依經言。云何如來為功",
    "X39n0705_002:0256b07": "德不可思議。一切如來恒河沙劫無邊功德。在於惑",
    "X39n0705_002:0256b08": "地及於淨地。相攝相應。未曾相離。無垢無淨。不可思",
    "X39n0705_002:0256b09": "議故。",
    "X39n0705_002:0256b10": "次三達者。謂無始過去通達無餘。無邊未來通達無",
    "X39n0705_002:0256b11": "餘。現在無邊十方法界究竟通達。故名三達。又復通",
    "X39n0705_002:0256b12": "達一一念法。無不具有三種三世。故名三達。如大經",
    "X39n0705_002:0256b13": "中九世中說也。",
    "X39n0705_002:0256b14": "次三無為者。仁王經言。於第一義諦而不二。為法性",
    "X39n0705_002:0256b15": "無為。緣理而滅一切相故。為智緣滅無相無為。住初",
    "X39n0705_002:0256b16": "忍時。未來無量生死。不由智緣而滅故。非智緣滅無",
    "X39n0705_002:0256b17": "相無為。案云彼經約初地。說即是少分三無為德。今",
    "X39n0705_002:0256b18": "此經中。說於佛德。即是圓滿三無為也。",
    "X39n0705_002:0256b19": "次三明者。如涅槃經言。菩薩明者諸般若波羅蜜。諸",
    "X39n0705_002:0256b20": "佛明者所謂佛眼。無明明者謂畢竟空。案云若論位",
    "X39n0705_002:0256b21": "別。初明在因地。第二在果地。第三明者通於因果。就",
    "X39n0705_002:0256b22": "其通門。皆在佛地。何者。大圓鏡智照一法界佛性之",
    "X39n0705_002:0256b23": "門。名為佛眼。是諸佛明。妙觀察智照遍滿等。是菩薩",
    "X39n0705_002:0256b24": "明。所達空理無明無闇。是無明明。如是名為如來三",
    "X39n0705_002:0256c01": "明也。",
    "X39n0705_002:0256c02": "次一諦一道者。無作四諦門中。道諦金剛心時。與苦",
    "X39n0705_002:0256c03": "集俱。故有三諦。今至佛地離二唯一。一謂一道。如是",
    "X39n0705_002:0256c04": "一諦通泰無閡。諸佛道同故名一道。如經頌言。文殊",
    "X39n0705_002:0256c05": "法常爾。法王唯一法。一切無礙人。一道出生死也。",
    "X39n0705_002:0256c06": "次獨法者。是大我德無與二故。言大淨德。但從義類。",
    "X39n0705_002:0256c07": "前說淨德。滅諦淨類義相近故。今從一道方說獨法。",
    "X39n0705_002:0256c08": "一之與獨義相類故。滅除四障。顯此四德。如無上依",
    "X39n0705_002:0256c09": "經言。一切阿羅漢辟支佛大地菩薩。為四種障。不得",
    "X39n0705_002:0256c10": "如來法身四德。何者為四。一者生緣惑。二者生因惑。",
    "X39n0705_002:0256c11": "三者有有。四者無有。何者生緣惑。即是無明住地。生",
    "X39n0705_002:0256c12": "一切行。如無明生業。何者生因惑。是無明住地所生",
    "X39n0705_002:0256c13": "諸行。譬如無明所生諸業。何者有有。緣無明住地。因",
    "X39n0705_002:0256c14": "無明住地所起無漏。行三種意生身。譬如四取為緣。",
    "X39n0705_002:0256c15": "三有漏業為因。起三種有。何者無有。緣三種意生身。",
    "X39n0705_002:0256c16": "不可覺知微細隨滅眠。譬如緣三有中。生念念老死。",
    "X39n0705_002:0256c17": "無明住地。一切煩惱是其依處。未斷除故。諸阿羅漢",
    "X39n0705_002:0256c18": "及辟支佛自在菩薩。不得至見大淨波羅蜜。因無明",
    "X39n0705_002:0256c19": "住地。起輕相惑。有虗妄行未滅除故。不得至見大我",
    "X39n0705_002:0256c20": "波羅蜜。緣無明住地。因微細虗妄。起無漏業。意生諸",
    "X39n0705_002:0256c21": "陰未除盡故。不得至見大樂波羅蜜。若未能得一切",
    "X39n0705_002:0256c22": "煩惱諸業生難永盡無餘。是諸如來為甘露界。即變",
    "X39n0705_002:0256c23": "易死斷流滅無量。不得不至見極無變異大常波羅",
    "X39n0705_002:0256c24": "蜜。乃至廣說故。且止乘論。還釋本文。釋義果內有三",
    "X39n0705_002:0257a01": "分中。第二別釋竟在於前。",
    "X39n0705_002:0257a02": "一切以下第三總結。於中二句。先舉義果。後結道同",
    "X39n0705_002:0257a03": "別釋果內有三分中。初釋體果。次釋義果。如是二分",
    "X39n0705_002:0257a04": "竟在於前。果體以下第三重顯體義二果。於中有二。",
    "X39n0705_002:0257a05": "別顯。總結。初別顯中。先明體果。此中十句。先五正明。",
    "X39n0705_002:0257a06": "後五結成。初中言果體圓滿無德不脩理無不周者。",
    "X39n0705_002:0257a07": "是舉果極法身之門。第二句言居中道第一義諦清",
    "X39n0705_002:0257a08": "淨國土者。是舉自受用土之門。第三句言無極無名",
    "X39n0705_002:0257a09": "無相者。法身淨土唯一法界。互相融通。無有邊際。故",
    "X39n0705_002:0257a10": "言無極。言語路絕故言無名。心行處滅故言無相。第",
    "X39n0705_002:0257a11": "四句言非一切法可得者。一切功德無所不備。而諸",
    "X39n0705_002:0257a12": "功德皆不可得故。第五句言非有體非無體者。雖非",
    "X39n0705_002:0257a13": "有一果體。而非無一果體故。其法界離有無性。一切",
    "X39n0705_002:0257a14": "功德皆相稱故。如無上依經言。一切佛土更無所礙。",
    "X39n0705_002:0257a15": "一切如來隨順平等。過作竟境。無分別相。猶如虗空",
    "X39n0705_002:0257a16": "無有分別。與法界相稱故。其一以下第三結前。於中",
    "X39n0705_002:0257a17": "五句。作三分結。初二順結前之二句。次二逆結後之",
    "X39n0705_002:0257a18": "二句。第三一句結中間句。一照相者。是結無德不備",
    "X39n0705_002:0257a19": "理無不周之句。以一功德無不一照。理與智冥。亦為",
    "X39n0705_002:0257a20": "一照故。一合相者。結居中道第一諦清淨國土之句。",
    "X39n0705_002:0257a21": "佛與淨土相會無二。乃名為居中道國土故。一體相",
    "X39n0705_002:0257a22": "者。結第五句。以非有體不墮無體。其非無體不當有",
    "X39n0705_002:0257a23": "體。所以直是一體相故。一覺相者。結第四句。覺一切",
    "X39n0705_002:0257a24": "法同無所得。是一覺相故。淨明無二者。是結中間無",
    "X39n0705_002:0257b01": "極無名無相之句。淨土佛明同一無極。又離名相為",
    "X39n0705_002:0257b02": "無二故。",
    "X39n0705_002:0257b03": "是果以下次顯義果。於中有四。一舉體果以標義果。",
    "X39n0705_002:0257b04": "二就義果顯其差別。三明建立義果之意。四示能解",
    "X39n0705_002:0257b05": "義果之利。初中言是果獨法圓明常住者。重舉體果",
    "X39n0705_002:0257b06": "也。一果體相有無量義者。依體立義也。義有無量德。",
    "X39n0705_002:0257b07": "德有無量名者。一一義中有無量德。德中亦有無量",
    "X39n0705_002:0257b08": "名也。義果者以下第二顯差別。滅諦者是舉淨德。樂",
    "X39n0705_002:0257b09": "者大樂。常者無為。我法者前獨法。是舉八十八中。最",
    "X39n0705_002:0257b10": "後十八不共。一切功德。通舉前說八十四門。言果果",
    "X39n0705_002:0257b11": "者。以從體果出義果故。義德名以下第三建立意。皆",
    "X39n0705_002:0257b12": "教化故有者。皆約應化法身之義教化眾生門。以立",
    "X39n0705_002:0257b13": "如是義德名也。若賢人下第四示勝利。賢人者諸三",
    "X39n0705_002:0257b14": "賢也。一切眾生者。住前凡夫也。若能解是三句之意。",
    "X39n0705_002:0257b15": "教化門說。非如言有者。已得成佛之初萌兆故。為三",
    "X39n0705_002:0257b16": "世諸佛所記也。",
    "X39n0705_002:0257b17": "重顯二果有二分中。第一別顯竟在於前。其果以下",
    "X39n0705_002:0257b18": "第二總結。其果不可說不可知者。體果義果皆絕名",
    "X39n0705_002:0257b19": "言。故不可說。隨言之智亦不能知。但隨眾生名相之",
    "X39n0705_002:0257b20": "法。寄言假說體義之相。故言而就名相法中說名相",
    "X39n0705_002:0257b21": "法。下顯假說二果差別。",
    "X39n0705_002:0257b22": "佛答之內有二分。第一別答因果義竟。吾說以下第",
    "X39n0705_002:0257b23": "二結答。",
    "X39n0705_002:0257b24": "○大眾受學品",
    "X39n0705_002:0257c01": "正說分內有二分中。第一如來為說分竟。此下第二",
    "X39n0705_002:0257c02": "大眾受學。受者受戒。學者學行。不起一坐而受十戒。",
    "X39n0705_002:0257c03": "仍學六入。從始至終。此中顯是義。故言受學品。在文",
    "X39n0705_002:0257c04": "有二。先問。後答。問中亦二。先序儀意。次正發問。發問",
    "X39n0705_002:0257c05": "之中。領前問後。",
    "X39n0705_002:0257c06": "答中有四。一者放光集眾。為欲證明一坐受學故。二",
    "X39n0705_002:0257c07": "者歎問勸學。此中告七菩薩者。華嚴會中七會主故。",
    "X39n0705_002:0257c08": "能問三觀者。是示問中言受學脩道。脩道之言顯三",
    "X39n0705_002:0257c09": "觀脩故。次言法界諸佛自性清淨道者。是示問中從",
    "X39n0705_002:0257c10": "始至終一一具行之句。次言一切菩薩所脩明觀法",
    "X39n0705_002:0257c11": "門者。是示問次第入菩薩位者之句。又此三句。初總。",
    "X39n0705_002:0257c12": "後別。言初總者。所謂三觀。總舉受學脩道之言。言後",
    "X39n0705_002:0257c13": "別者。第二句別顯道言。第三句別顯脩言。汝等以下",
    "X39n0705_002:0257c14": "勸學可知。佛子我今更重說以下第三許說。若一切",
    "X39n0705_002:0257c15": "眾生以下第四正答。此中有二。別答。總答。初中亦二。",
    "X39n0705_002:0257c16": "先受。後學。受中有三。謂標釋結。標者舉信標戒。要先",
    "X39n0705_002:0257c17": "起信方受戒故。始行以下第二廣釋。於中有四。一者",
    "X39n0705_002:0257c18": "受戒法用。二者佛告以下受戒方便。此中有三。先三",
    "X39n0705_002:0257c19": "禮三寶。次敬受四依。後即悔過。若准小乘受戒羯磨。此",
    "X39n0705_002:0257c20": "中敬受四歸。應是正為授戒。但尋此中經文之勢。此",
    "X39n0705_002:0257c21": "敬受文。非正授戒。以先受後悔不應理故。故判此文",
    "X39n0705_002:0257c22": "為方便也。如是以下第三明正授戒。於中有三。一者",
    "X39n0705_002:0257c23": "牒前悔過標正與受。二者正授十戒。三者結歎戒德。",
    "X39n0705_002:0257c24": "此三合為第三明正授戒文意。若過去未來以下第",
    "X39n0705_002:0258a01": "四諸門分別。言有受法而無捨法有犯不失盡未來",
    "X39n0705_002:0258a02": "際者。如菩薩地決擇中言。若有不捨如是律儀。當知",
    "X39n0705_002:0258a03": "餘生亦得隨轉。非彼捨者。又捨因緣略有四種。一者",
    "X39n0705_002:0258a04": "決定發起受心。不同分心。二者若於有識別大丈夫",
    "X39n0705_002:0258a05": "前。故意發起棄捨語言。三者總別毀犯四種他所勝",
    "X39n0705_002:0258a06": "法。四者若以增上品纏總別毀犯。隨順四種他所勝",
    "X39n0705_002:0258a07": "法。由此因緣。當知棄捨菩薩律儀。若有還得清淨受",
    "X39n0705_002:0258a08": "心。後應還受。如是論文與此經違。如何和會。解云彼",
    "X39n0705_002:0258a09": "論述於三乘教意。故有捨法犯戒有失。依三乘教發",
    "X39n0705_002:0258a10": "心菩薩心不全故。不堅固故。今此經者是一乘教。故",
    "X39n0705_002:0258a11": "無捨法犯而不失。依是發心與前返持。且止乘論。還",
    "X39n0705_002:0258a12": "釋本文。爾時眾中以下。第三總結受戒。即從坐起受",
    "X39n0705_002:0258a13": "持佛戒者。此一坐始起受戒。不起此坐入六入故。",
    "X39n0705_002:0258a14": "其名以下第二明學。於中有二。別明。總明。別明之中",
    "X39n0705_002:0258a15": "即明六入。六入文中皆有二句。先明入位。後顯學行。",
    "X39n0705_002:0258a16": "初中言脩十戒滿足入初住位者。是明入位。復從以",
    "X39n0705_002:0258a17": "下次顯脩行。言十信者。如大經言。菩薩有十種不壞",
    "X39n0705_002:0258a18": "信。何等為十。所謂於一切佛不壞信。於一切佛法不",
    "X39n0705_002:0258a19": "壞信。於一切聖僧不壞信。於一切菩薩不壞信。於一",
    "X39n0705_002:0258a20": "切善知識不壞信。於一切眾生不壞信。於一切菩薩",
    "X39n0705_002:0258a21": "大願不壞信。於一切菩薩行不壞信。於恭敬供養一",
    "X39n0705_002:0258a22": "切諸佛不壞信。於教化一切眾生成就菩薩巧妙方",
    "X39n0705_002:0258a23": "便不壞信。是為十種。言十進者。菩薩有十種精進。所",
    "X39n0705_002:0258a24": "謂淨身業精進。恭敬供養諸佛不退轉故。口業精進。",
    "X39n0705_002:0258b01": "隨所聞法廣為人說無疲倦故。意業精進。巧方便入",
    "X39n0705_002:0258b02": "慈悲喜捨禪定解脫三昧。相續無退轉故。直心精進。",
    "X39n0705_002:0258b03": "遠離諂曲正直一切方便。究意無退轉故。深心精進。",
    "X39n0705_002:0258b04": "常趣勝趣積集無上智慧白法故。行不虗妄精進。攝",
    "X39n0705_002:0258b05": "取施戒忍多聞等及不放逸。乃至道場。不中息故。除",
    "X39n0705_002:0258b06": "伏一切魔怨精進。悉能除滅三毒煩惱邪見諸纏障",
    "X39n0705_002:0258b07": "葢故。滿足慧光精進。有所施作悉善思惟。心不中悔。",
    "X39n0705_002:0258b08": "究竟眾事故。無所染著精進。離心境界。身口意相非",
    "X39n0705_002:0258b09": "相。甚深法門故。具足成就法明精進。次第進入一切諸",
    "X39n0705_002:0258b10": "地。乃至現捨天壽。降神世間。出家成道。轉法輪。入涅",
    "X39n0705_002:0258b11": "槃故。是為十種。十發趣者所謂十念。念佛法等進趣",
    "X39n0705_002:0258b12": "彼故。言十乘者所謂十慧。除障運出。慧為勝故。十金",
    "X39n0705_002:0258b13": "剛者所謂十禪。守境寂定不有壞故。十隨喜者所謂",
    "X39n0705_002:0258b14": "十施。隨喜受者得利益故。言十護者。所謂十種捨離",
    "X39n0705_002:0258b15": "魔業。以離魔業為護佛法故。此十十中。十念十願出",
    "X39n0705_002:0258b16": "十地品。餘八門出離世間品。欲具行者。於彼尋之。如",
    "X39n0705_002:0258b17": "是次第入行入向入地可知。無垢地中。言一切眾生",
    "X39n0705_002:0258b18": "識始起一相住於緣者。麤相而言。識有三品。最麤末",
    "X39n0705_002:0258b19": "者所謂六識。其中品者名為末那。細品識者是本識。",
    "X39n0705_002:0258b20": "為諸識元故名始起。始識內有三細相。所謂業相轉相",
    "X39n0705_002:0258b21": "現相。是三種相出起信論。今言始起一相者。正是業",
    "X39n0705_002:0258b22": "相。以性清淨心。因無明風動。是初業相。故言一相。一",
    "X39n0705_002:0258b23": "相既動。必依因緣。為之故言住於緣也。此一相。即有",
    "X39n0705_002:0258b24": "二用。一清解之用。二昏迷之用。如大海水起波之時",
    "X39n0705_002:0258c01": "不失清性。是順本清。識中解用當知亦爾。動時不失",
    "X39n0705_002:0258c02": "本覺之性。即是隨染本覺之義。如經順第一義諦起",
    "X39n0705_002:0258c03": "名善故。又水動時有渾濁用。識中迷用當知亦爾。如",
    "X39n0705_002:0258c04": "經背第一義諦起名惑故。此二為本故名生得。其所",
    "X39n0705_002:0258c05": "起者。皆作得依生得。或起三有心。於生得上更有迷",
    "X39n0705_002:0258c06": "用。不了所起三有心空。此三迷用猶在本識。故說此",
    "X39n0705_002:0258c07": "為作得住地。彼生得一。此作得三。是四為本起諸煩",
    "X39n0705_002:0258c08": "惱。如經以此四住地起一切煩惱故。為始起四住地。",
    "X39n0705_002:0258c09": "此四住地。不了為用。而無麤細行相差別。總名無始",
    "X39n0705_002:0258c10": "無明住地。如經其四住前使無法起。故名無始無明",
    "X39n0705_002:0258c11": "住地故。此四住地一心為本。二種生死以為其末。金",
    "X39n0705_002:0258c12": "剛心時。知其末終。未達其本一心道理。故言知此始",
    "X39n0705_002:0258c13": "起一相有終。而不知其始。前有法無法。乃至唯佛知",
    "X39n0705_002:0258c14": "始終故。此餘諸文准之可得。",
    "X39n0705_002:0258c15": "佛子我說以下第二總結六入。於中有四。一者總結",
    "X39n0705_002:0258c16": "六入無不入者。二者別結不起此坐入者。我本以下",
    "X39n0705_002:0258c17": "第三總結華嚴七處入者。今復以下第四還結此會",
    "X39n0705_002:0258c18": "入者。一部之經有三分內。第二正說竟在於前。",
    "X39n0705_002:0258c19": "○集散品",
    "X39n0705_002:0258c20": "此下第三流通分。在文有二。先明勸持流通。後示流",
    "X39n0705_002:0258c21": "通方法。初中亦二。一者勸持受教流通。二者現光重",
    "X39n0705_002:0258c22": "勸流通。第二中言始行賢者入九觀定者。從第三果",
    "X39n0705_002:0258c23": "及無學來。始入大故。言七淨者。瑜伽論云。云何名為",
    "X39n0705_002:0258c24": "七種清淨。一戒清淨。二心。三見。四度疑。五道非道知",
    "X39n0705_002:0259a01": "見。六行知見。七行斷知見。此中道非道者。正見前行",
    "X39n0705_002:0259a02": "之道。邪見前行非道。如實了知行及行斷者。四種行",
    "X39n0705_002:0259a03": "迹如實了知。何等為四。一苦遲通行。二若速通行。三",
    "X39n0705_002:0259a04": "樂遲通行。四樂速通行。於此了知最初中迹。一切應",
    "X39n0705_002:0259a05": "斷超越義故。非由煩惱離繫義故。如實了知。第二第",
    "X39n0705_002:0259a06": "三一分應斷。如是了知。初全及二一分。應當斷已。依",
    "X39n0705_002:0259a07": "樂速通。正勤脩集。從此無間永盡諸漏故。今此文言",
    "X39n0705_002:0259a08": "十戒者是第一淨也。心入定者第二淨也。見道者第",
    "X39n0705_002:0259a09": "三淨也。度疑者第四淨也。正道者第五淨也。行知見",
    "X39n0705_002:0259a10": "者第六淨也。行斷知見者第七淨也。以此七淨得入",
    "X39n0705_002:0259a11": "大乘。故言得入法也。",
    "X39n0705_002:0259a12": "爾時以下第二流通方法。於中有四。一問。二答。三者",
    "X39n0705_002:0259a13": "歎悲。四者奉行。文相可知。",
    "X39n0705_002:0259a15": "本業經疏卷下　　　　　　　　釋元曉撰"
}