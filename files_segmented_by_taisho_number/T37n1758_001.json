{
    "T37n1758_001:0329a10": "阿彌陀經通贊疏序",
    "T37n1758_001:0329a12": "大慈恩寺沙門窺基撰",
    "T37n1758_001:0329a13": "詳夫理絕眾詮豈三乘之可攝、智圓萬德非",
    "T37n1758_001:0329a14": "十地以能觀，布慈雲而廕四生、洒法雨而濕",
    "T37n1758_001:0329a15": "九有，由是降神兜率、誕跡迦維，厭欲樂於王",
    "T37n1758_001:0329a16": "宮、獲真常於覺樹，良以群生業惑、魔黨增強，",
    "T37n1758_001:0329a17": "騰苦海以闢三途、溺慈舟而吞萬善，是以高",
    "T37n1758_001:0329a18": "張教網直指淨方，是入聖之玄門、乃超凡之",
    "T37n1758_001:0329a19": "妙躅，十重淨土約地位以等差、九品蓮臺契",
    "T37n1758_001:0329a20": "根宜之次第，大哉逈拋空有之門、獨頴斷常之",
    "T37n1758_001:0329a21": "表。佛者覺道已圓，說者悲心演法，阿彌",
    "T37n1758_001:0329a22": "陀者無量壽也，經者常法攝貫也。常則百",
    "T37n1758_001:0329a23": "王不易，法則千代同規，攝則包括眾詮，貫則",
    "T37n1758_001:0329a24": "通連妙理，故云佛說阿彌陀經也。經：「如是",
    "T37n1758_001:0329a25": "我聞」等。贊曰：將釋此經，略以六門料簡：第一",
    "T37n1758_001:0329a26": "總敘源由；第二別明宗旨；第三彰經體用；第",
    "T37n1758_001:0329a27": "四翻譯時人；第五論於頓漸；第六正釋經文。",
    "T37n1758_001:0329a28": "且初第一總敘源由者，佛從因地發弘誓願",
    "T37n1758_001:0329a29": "願渡眾生，今赴宿因故說諸法。故《法華經．方",
    "T37n1758_001:0329b01": "便品》云：舍利弗當知我本立誓願，欲令一切",
    "T37n1758_001:0329b02": "眾如我等無異。又〈壽量品〉云：每自作是念：「以",
    "T37n1758_001:0329b03": "何令眾生得入無上道速成就佛身？若昔因",
    "T37n1758_001:0329b04": "中若今果位，每皆發願願令眾生猶如我身",
    "T37n1758_001:0329b05": "得入佛道。」故酬本願而說諸經。又如論說：菩",
    "T37n1758_001:0329b06": "薩初生時放大光明普遍十方，行至七步觀",
    "T37n1758_001:0329b07": "視四方作師子吼，而說偈言：「我生胎分盡，是",
    "T37n1758_001:0329b08": "最末後身，我已得解脫，當復度眾生。」為酬此",
    "T37n1758_001:0329b09": "願故說諸經。問：「世尊說法處會頗多，何故祇",
    "T37n1758_001:0329b10": "園又談慈典？」答：「餘處說法意趣不同，《維摩經》",
    "T37n1758_001:0329b11": "即折其偏執，《法華經》即引入一乘。此經起由",
    "T37n1758_001:0329b12": "為破三輪故。三種輪者：一為破無常輪，有情",
    "T37n1758_001:0329b13": "無情皆是無常，令生覺悟捨無常故；二為破",
    "T37n1758_001:0329b14": "不淨輪，有情無情皆是不淨故，生歸淨土蓮",
    "T37n1758_001:0329b15": "華化生，捨胎胞血肉之身，破有情不淨也；所",
    "T37n1758_001:0329b16": "居淨土無諸穢惡，破器世間不淨也，為破不",
    "T37n1758_001:0329b17": "淨輪故；三為破苦輪，諸眾生為苦逼迫故，令",
    "T37n1758_001:0329b18": "歸淨土除此苦故。為破此等三種輪故，故說",
    "T37n1758_001:0329b19": "此經。又為接引二種眾生故：一為接引懈怠",
    "T37n1758_001:0329b20": "眾生，怯修大行多諸退屈，故說此經，因微果",
    "T37n1758_001:0329b21": "著令身不退，故經云：若一日乃至七日便得",
    "T37n1758_001:0329b22": "往生等；二為散亂眾生馳流諸境沈淪惡道",
    "T37n1758_001:0329b23": "故說此經，指示西方令心專注故。」問：「處處",
    "T37n1758_001:0329b24": "說法皆破三輪，何故此經獨彰慈意？」答：「別",
    "T37n1758_001:0329b25": "經之內雖破三輪，斷捨時長，不同此典，故說",
    "T37n1758_001:0329b26": "為破三輪。」第二別明宗旨者，此方先德總",
    "T37n1758_001:0329b27": "判經論有其四宗：一、立性宗，《雜心》等是，立五",
    "T37n1758_001:0329b28": "聚法有體性故；二、破性宗，《成實》等是，破法體",
    "T37n1758_001:0329b29": "有性，唯有相故；三、破相宗，《般若》等是，破法相",
    "T37n1758_001:0329c01": "狀亦成空故；四、顯實宗，《涅槃》、《華嚴》、《法華》等是，",
    "T37n1758_001:0329c02": "顯於真實中道義故、捨化城而歸寶所等故。此",
    "T37n1758_001:0329c03": "經乃是第四宗也。依文判教，教但有三，以類",
    "T37n1758_001:0329c04": "准宗，宗乃有八。教但三者：一、多說有宗，說《阿",
    "T37n1758_001:0329c05": "含》等小乘教是；二、多說空宗，《中》、《百》、《十二門》、《般",
    "T37n1758_001:0329c06": "若》等是；三、非有宗，《華嚴》、《深密》、《法華》及此經等",
    "T37n1758_001:0329c07": "是，有為無為名之為有，我及我所名之為空，",
    "T37n1758_001:0329c08": "此等三教處所廣明。宗有八者：一、我法空有",
    "T37n1758_001:0329c09": "宗，犢子部等是；二、有法無我宗，薩婆多等是；",
    "T37n1758_001:0329c10": "三、法無去來宗，大眾部等是；四、現通假實宗，",
    "T37n1758_001:0329c11": "說假部等是；五、俗妄真實宗，說出世部等是；",
    "T37n1758_001:0329c12": "六、諸法但名宗，一說部等是；七、勝義皆空宗，",
    "T37n1758_001:0329c13": "《般若》等經、龍樹等說《中》、《百論》等是；八、應理圓實",
    "T37n1758_001:0329c14": "宗，《華嚴》、《法華》等及無著等說中道教是。此經",
    "T37n1758_001:0329c15": "乃是應理圓實宗收，即淨土為宗。更有二宗：",
    "T37n1758_001:0329c16": "一、不說法宗；二、說法宗。且不說法宗，龍軍等",
    "T37n1758_001:0329c17": "言：佛唯有三法，謂大定智悲久離戲論曾不",
    "T37n1758_001:0329c18": "說法，由佛慈悲本願緣力，眾生識上文義相",
    "T37n1758_001:0329c19": "生。雖親依自善根力起，而就強緣名為佛說。",
    "T37n1758_001:0329c20": "故無性云：隨墮八時，聞者識上真非真說聚集",
    "T37n1758_001:0329c21": "顯現，以為教體。故經云：始從成道終至涅槃，",
    "T37n1758_001:0329c22": "於其中間不說一字，如母嚙指子生喚解。二",
    "T37n1758_001:0329c23": "者親光等言：佛身具有蘊處界等，由離分別",
    "T37n1758_001:0329c24": "名無戲論，豈不說法名無戲論，謂宜聞者善",
    "T37n1758_001:0329c25": "根本願緣力，如來識上文義相生。此文義相",
    "T37n1758_001:0329c26": "是佛利他善根所起，名為佛說；聞者識上雖",
    "T37n1758_001:0329c27": "不親得，然似彼相分明顯現，故名我聞等。世",
    "T37n1758_001:0329c28": "親說言：謂餘相續識差別故，令餘相續差別",
    "T37n1758_001:0329c29": "識生，彼此互為增上緣故。由此護法等隨機",
    "T37n1758_001:0330a01": "就事教說三乘。此經即是大乘所攝，三藏之",
    "T37n1758_001:0330a02": "中菩薩藏收，十二分中無問自說教。問：「白蓮",
    "T37n1758_001:0330a03": "華教待請方宣，淨土經文因何自說？」答：「說《法",
    "T37n1758_001:0330a04": "華》而待請，恐生輕慢之情；談淨土以自宣，為",
    "T37n1758_001:0330a05": "顯慈悲之意。旨者旨趣，令捨穢土趣向淨方",
    "T37n1758_001:0330a06": "之旨也。」第三彰經體用者，且體即教體，以",
    "T37n1758_001:0330a07": "五門分別：一、攝相歸性，皆以真如為體；二、攝",
    "T37n1758_001:0330a08": "境從心，一切唯識；三、攝假從實，即不相應攝",
    "T37n1758_001:0330a09": "歸色心心所；四、體用別論門，即能緣四蘊收",
    "T37n1758_001:0330a10": "本質相分，各別攝自他有差別故；五、聚集顯",
    "T37n1758_001:0330a11": "現門，如聞諸行無常四字，聚集顯現以為教",
    "T37n1758_001:0330a12": "體，唯取佛本質聲名句文四法為體。若取影",
    "T37n1758_001:0330a13": "像教體，便成有漏。若唯取有漏影像為體者，",
    "T37n1758_001:0330a14": "即應真實三寶應唯有漏無記。若不爾者，如",
    "T37n1758_001:0330a15": "何影像教體？故知但取無漏聲名句文為體，",
    "T37n1758_001:0330a16": "聲是實，名句文等是假。更有諸師出教體如",
    "T37n1758_001:0330a17": "別處說。用者彰穢顯淨為用，又顯實證真之",
    "T37n1758_001:0330a18": "用也。第四翻譯時人者，此經前後有其四",
    "T37n1758_001:0330a19": "譯：一、秦弘始四年二月八日羅什譯，名「小無",
    "T37n1758_001:0330a20": "量壽經」；二、宋元嘉年中求那跋陀羅譯，四紙；",
    "T37n1758_001:0330a21": "三、永徽六年大唐三藏於慈恩寺譯，名「稱讚",
    "T37n1758_001:0330a22": "淨土佛攝受經」，十紙；四、後秦又譯出《阿彌陀",
    "T37n1758_001:0330a23": "經偈頌》一紙，而失譯主。今此所解者即是秦",
    "T37n1758_001:0330a24": "羅什法師所譯。問：「三時之中，此經是何時所",
    "T37n1758_001:0330a25": "攝？」「因此問故略明諸師判教：初明此土判教；",
    "T37n1758_001:0330a26": "二明西天判教。此土判教而有五人：一、魏時",
    "T37n1758_001:0330a27": "三藏菩提流支，此云覺受，以佛一代時教總",
    "T37n1758_001:0330a28": "判為一時。有二義不同，教似有多：一、教同根",
    "T37n1758_001:0330a29": "異。如天雨是一、所潤三草二木不同等；教法",
    "T37n1758_001:0330b01": "是一，眾生悟解不同，如聲聞緣覺作四諦十",
    "T37n1758_001:0330b02": "二因緣解，菩薩作六度解，約根教似有異。二、",
    "T37n1758_001:0330b03": "理同證異。三乘證理不同，如三獸之度河淺",
    "T37n1758_001:0330b04": "深別，故判教一時。二、宋朝三藏曇無讖，判如",
    "T37n1758_001:0330b05": "來一代時教為頓、漸二時。頓教者，佛一代時",
    "T37n1758_001:0330b06": "有說二空、三性、三無性、八識、二無我等教，皆",
    "T37n1758_001:0330b07": "是頓教，所以《華嚴》聲聞對目不聞等是。漸教",
    "T37n1758_001:0330b08": "者，佛一代時有說四諦、緣生、五八戒等，總名",
    "T37n1758_001:0330b09": "漸教。三、梁朝真諦三藏，判如來一代時教為",
    "T37n1758_001:0330b10": "三時：一有教、二空教、三非空非有教。且有教",
    "T37n1758_001:0330b11": "者，佛初成道七年已後說有教，五年度五俱",
    "T37n1758_001:0330b12": "輪，第六年化舍利弗，第七年度三迦葉，總名",
    "T37n1758_001:0330b13": "有教。二空教，從第八年至三十八年已來總",
    "T37n1758_001:0330b14": "說八部《般若》等是。三非空非有教，從三十九",
    "T37n1758_001:0330b15": "年至臨涅槃時說非空非有教，《法華》、《楞伽》、《思",
    "T37n1758_001:0330b16": "益》等是。四、隋朝崛多、笈多二三藏，判如來教",
    "T37n1758_001:0330b17": "為四時：一生空教、二法空教、三法相教、四觀",
    "T37n1758_001:0330b18": "行教。一生空教，即十二年前說《阿含經》等是；",
    "T37n1758_001:0330b19": "二法空教，即三十八年前說八部《般若》；三法",
    "T37n1758_001:0330b20": "相教者，即三十八年後四十九已來說《楞伽》、《思",
    "T37n1758_001:0330b21": "益》、《法華》經等，廣說百法、三性、三無性、八識、二",
    "T37n1758_001:0330b22": "無我等是；四觀行教者，即說《華嚴》法界觀等",
    "T37n1758_001:0330b23": "是。五、晉朝劉居士，山中隱逸自述意懷，判教",
    "T37n1758_001:0330b24": "為五時：一人天教、二生空教、三法空教、四俱",
    "T37n1758_001:0330b25": "空教、五非空非有教。人天教者，即佛成道後",
    "T37n1758_001:0330b26": "三七日內為提謂長者說三歸五戒十善等，",
    "T37n1758_001:0330b27": "是未有出世善根器故。覺受難云：《提謂經》說",
    "T37n1758_001:0330b28": "五百賈人將受五戒，先懺悔五逆十惡謗法等",
    "T37n1758_001:0330b29": "罪。世尊言四大本淨吾我本淨，提謂得不起",
    "T37n1758_001:0330c01": "法忍即無生法忍，五百賈人得柔順忍等，皆",
    "T37n1758_001:0330c02": "是證聖，豈是人天教耶？二生空教者，即十二",
    "T37n1758_001:0330c03": "年前說二乘之教是；三法空教，即三十年前",
    "T37n1758_001:0330c04": "說者是；四俱空教者，即三十八年前說八部",
    "T37n1758_001:0330c05": "《般若》是；五非空非有教者，即四十年已來說",
    "T37n1758_001:0330c06": "《法華》、《楞伽》等經是。「二、西天判教者：一、勝義俱",
    "T37n1758_001:0330c07": "空宗判教、二、應理圓實宗判教。且初那爛",
    "T37n1758_001:0330c08": "陀寺師子覺智光等，依文殊為宗主，判教為三",
    "T37n1758_001:0330c09": "時：一、生空；二、非空非有；三俱空。且生空者，即",
    "T37n1758_001:0330c10": "廣說二乘等教是；二、非空非有教者，即《法華》",
    "T37n1758_001:0330c11": "等是；三、俱空，即八部《般若》是。第二應理圓實",
    "T37n1758_001:0330c12": "宗判教者，即那爛陀寺有論師名戒賢，依彌",
    "T37n1758_001:0330c13": "勒菩薩為宗主，判教為三時：一、有教，一代時",
    "T37n1758_001:0330c14": "教說有處是；二、空教，但說空處是；三、非空",
    "T37n1758_001:0330c15": "非有教，但說非空非有處是，依、圓是有，遍計",
    "T37n1758_001:0330c16": "等無，是真諦，但以將教就時，此非也；戒賢論",
    "T37n1758_001:0330c17": "師將時就教為正。難真諦云：佛成道後第二",
    "T37n1758_001:0330c18": "七日說《華嚴經》，豈是第一時教？又言四十年",
    "T37n1758_001:0330c19": "後非空非有是第二時教者，即佛臨涅槃說",
    "T37n1758_001:0330c20": "《遺教經》，豈是第三時？戒賢將時就教判為正。",
    "T37n1758_001:0330c21": "此經詮淨土，依、圓是有，遍計等無，即是非空",
    "T37n1758_001:0330c22": "非有教也。」第五論頓漸者，曾得二乘果、發",
    "T37n1758_001:0330c23": "心向大者，名為漸悟，由生數少或全無故；若",
    "T37n1758_001:0330c24": "從二凡而歸大，者即頓悟攝，未曾證悟二乘",
    "T37n1758_001:0330c25": "理故，生數猶多不名漸悟。《涅槃經》云：但說初",
    "T37n1758_001:0330c26": "果迴心八萬劫，乃至辟支迦十千劫。既不說",
    "T37n1758_001:0330c27": "資、加二位劫數多少，明知五果迴心方名漸",
    "T37n1758_001:0330c28": "悟；若七方便迴心但是頓悟收。曾發二乘心、",
    "T37n1758_001:0330c29": "曾修二乘行，求歸大者皆名漸悟，具彼性故、",
    "T37n1758_001:0331a01": "修彼行故，聞思悟解亦名為悟，何必證悟。況",
    "T37n1758_001:0331a02": "復亦有生數少者，謂已定生，即此生及一坐",
    "T37n1758_001:0331a03": "順決擇分等，《涅槃經》且說五果迴心而論劫",
    "T37n1758_001:0331a04": "數，亦不遮七方便迴心亦名漸悟也。故知資、",
    "T37n1758_001:0331a05": "加二位既亦有生數少，明知迴心皆是漸悟",
    "T37n1758_001:0331a06": "攝。此之二師：第一師有教有理、第二師無教",
    "T37n1758_001:0331a07": "有理。此經者，一心不亂十念專精，便往淨土",
    "T37n1758_001:0331a08": "頓拋濁世，即頓教所收，故經云：若一日乃至",
    "T37n1758_001:0331a09": "七日一心不亂等。",
    "T37n1758_001:0331a11": "阿彌陀經通贊疏卷上",
    "T37n1758_001:0331a13": "大慈恩寺沙門窺基撰",
    "T37n1758_001:0331a14": "經云：「佛說阿彌陀經」。贊曰：下第六正釋本文。",
    "T37n1758_001:0331a15": "分二：初解題目、二釋經文，此初也。佛說者，即",
    "T37n1758_001:0331a16": "能化教主。阿彌陀者，唐言無量壽等也。經者，",
    "T37n1758_001:0331a17": "攝貫等四義也。以勝顯劣，依主釋也；或以別",
    "T37n1758_001:0331a18": "簡總，亦依主釋也，依人得名也。正釋經文者。",
    "T37n1758_001:0331a19": "經：「如是我聞」。贊曰：此經之中總有三段：初",
    "T37n1758_001:0331a20": "「如是我聞」下乃至「及釋提桓因等無量諸天大",
    "T37n1758_001:0331a21": "眾俱」，名為序分；二從「爾時佛告長老舍利弗",
    "T37n1758_001:0331a22": "從是西方」乃至「是為甚難」已來，為正宗分；三",
    "T37n1758_001:0331a23": "從「佛說此經」下是流通分。序者，由也始也，陳",
    "T37n1758_001:0331a24": "教起之因由，作法興之漸始，故名序分。金僊",
    "T37n1758_001:0331a25": "演法各有所宗，陳淨域以境殊，勸令生而忻",
    "T37n1758_001:0331a26": "慕，故云正宗分也。陳事既終，時眾獲益，欲顯",
    "T37n1758_001:0331a27": "教門不墜，冀其遠代流通，故名流通分也。若",
    "T37n1758_001:0331a28": "依古師，序分有六，今依《佛地論》序分有五：一、",
    "T37n1758_001:0331a29": "為令生信，總顯已聞，言如是我聞；二、說者聽",
    "T37n1758_001:0331b01": "者共相會遇，時分無別，故名一時；三、說必有",
    "T37n1758_001:0331b02": "主，欲顯主尊法必殊勝，故總稱佛；四、說必依",
    "T37n1758_001:0331b03": "處，在舍衛國祇樹給孤獨園，化身所居，非報",
    "T37n1758_001:0331b04": "土也；五、所被機，舍利弗等。如是我聞即為初",
    "T37n1758_001:0331b05": "也，為令生信總顯已聞，故以三門分別：一、說",
    "T37n1758_001:0331b06": "之所由；二、立之所以；三、正釋其本文。說之所",
    "T37n1758_001:0331b07": "由者，如《大術經》等說其本緣。佛臨涅槃時，佛",
    "T37n1758_001:0331b08": "令有疑當問，時優婆離、阿[(而/而)*(少/((色-巴)+兄))]樓馱教阿難問四",
    "T37n1758_001:0331b09": "事：一、佛滅度後諸比丘等以誰為師；二、依何",
    "T37n1758_001:0331b10": "處而住；三、惡性比丘如何治罰；四、一切經首",
    "T37n1758_001:0331b11": "當置何言？佛言：我滅度後，以波羅提木叉為",
    "T37n1758_001:0331b12": "汝大師，依四念處安止其心，惡性比丘梵檀",
    "T37n1758_001:0331b13": "治之，此云默然，故不應打罵但默擯故，四一",
    "T37n1758_001:0331b14": "切經首當置如是我聞等言。後阿難結集，還",
    "T37n1758_001:0331b15": "依佛教故也。二、立之所以者，為令眾生生信",
    "T37n1758_001:0331b16": "順故。智度論云：如是我聞，生信也；信受奉行，",
    "T37n1758_001:0331b17": "生智也。信為能入、智為能度。信為入法之所",
    "T37n1758_001:0331b18": "基、智為究竟之玄術，信則所言之理順，順則",
    "T37n1758_001:0331b19": "師資之道成。由信故所說之法皆可順從，由",
    "T37n1758_001:0331b20": "順故說聽二徒師資建立。於此信中略為十",
    "T37n1758_001:0331b21": "釋：一、趣極果之初因。依《仁王經》等，趣聖位之",
    "T37n1758_001:0331b22": "初因，證諦理之頓漸，故四十心以信為首。最",
    "T37n1758_001:0331b23": "初發起大菩提心，須具十德起三妙觀，大菩",
    "T37n1758_001:0331b24": "提心以善根為自體，以善友為良緣，以不退",
    "T37n1758_001:0331b25": "屈而為策發。《攝大乘》之清淨增上力、堅固心",
    "T37n1758_001:0331b26": "勝進，名菩薩初修無數三大劫。二、入諦理之",
    "T37n1758_001:0331b27": "基漸。諸論皆說，將入聖位有信根信力，有信",
    "T37n1758_001:0331b28": "根故萬善因此而生，有信力故四魔不能屈",
    "T37n1758_001:0331b29": "伏。由此經初創令生信。三、通妙真之證淨。能",
    "T37n1758_001:0331c01": "越惡道離貧賤因，故入聖已證四不壞信，信",
    "T37n1758_001:0331c02": "三寶故能越惡道，由信戒故離貧賤因，故論",
    "T37n1758_001:0331c03": "亦說有信現觀。四、荷至德之嘉依。《毘婆沙論》：",
    "T37n1758_001:0331c04": "信者食法味之嘉手，學佛法者如大龍象，以",
    "T37n1758_001:0331c05": "信為手，以捨為牙，以念為[至*頁]，以慧為頭，於",
    "T37n1758_001:0331c06": "其兩肩擔集善法。象所飲噉以鼻為手，故學",
    "T37n1758_001:0331c07": "佛法者最初生信，五聖七財之元胎法財初",
    "T37n1758_001:0331c08": "故，學者大賣無規法寶教獲聖財，故初生信。",
    "T37n1758_001:0331c09": "《顯揚論》云：七聖財者，謂信、戒、聞、捨、慧、慚、愧。信",
    "T37n1758_001:0331c10": "即一焉，六善八因之俶落，善法本故。《瑜伽論》",
    "T37n1758_001:0331c11": "云：入諸善法，欲為根本、作意所生、觸所集起、",
    "T37n1758_001:0331c12": "受所引攝、定為增上、慧為最勝、解脫為堅固、",
    "T37n1758_001:0331c13": "出離為後邊。欲為根本者，起希望故；作意所",
    "T37n1758_001:0331c14": "生者，數警覺故；觸所集起者，和心心所對勝",
    "T37n1758_001:0331c15": "緣故；受所引攝者，領在心故，定為增上者，心",
    "T37n1758_001:0331c16": "澄寂故；慧為最勝者，擇善惡故；解脫為堅固",
    "T37n1758_001:0331c17": "者，息纏縛故；出離為後邊者，覺道滿故。信既",
    "T37n1758_001:0331c18": "為欲依，故最初令起。七、啟機門之勝手。攝教，",
    "T37n1758_001:0331c19": "手也。《俱舍論》云：拔眾生出生死泥，陳正宗為",
    "T37n1758_001:0331c20": "佛教手。序令生信為眾生手，兩手相攝出淤",
    "T37n1758_001:0331c21": "泥故。《智度論》又云：如人有手，至於寶山隨意",
    "T37n1758_001:0331c22": "所取，若其無手空無所得。有信心者，入佛寶",
    "T37n1758_001:0331c23": "山得諸道果；若無信心，雖解文義空無所得。",
    "T37n1758_001:0331c24": "亦此所攝。八、湛心水之清珠，令心淨故。《成唯",
    "T37n1758_001:0331c25": "識》云：信如水精珠能清濁水，能治不信性渾",
    "T37n1758_001:0331c26": "濁故。九、建名道之良資。宣尼云：兵食信三不",
    "T37n1758_001:0331c27": "可棄，自古皆有死，人無信不立，如大車無輗",
    "T37n1758_001:0331c28": "小車無軌，其可以行乎！故先令生信。十、欵哀",
    "T37n1758_001:0331c29": "誠之佳待。《春秋》云：苟有明信，澗嵠沼沚之毛、",
    "T37n1758_001:0332a01": "蘋蘩蘊藻之菜，可薦鬼神，可羞王公，而況君",
    "T37n1758_001:0332a02": "子結二國之信。此中十義，初八依真、後二依",
    "T37n1758_001:0332a03": "俗。是故經首置如是我聞，如是經義親從佛",
    "T37n1758_001:0332a04": "聞，離增減失，為令眾生起信樂心順修學故。",
    "T37n1758_001:0332a05": "正釋其文者，《佛地論》說，如是言依四義轉：一、",
    "T37n1758_001:0332a06": "依譬喻，如有說言：如是富貴如毘沙門。如是",
    "T37n1758_001:0332a07": "所傳所聞之法如佛所說，定無有異，定為利",
    "T37n1758_001:0332a08": "樂方便之因，或當所說如是文句如我昔聞。",
    "T37n1758_001:0332a09": "二、依教誨，如有說言：汝當如是讀誦經論等。",
    "T37n1758_001:0332a10": "此中如是，遠則佛之教誨，近則傳法之者教",
    "T37n1758_001:0332a11": "誨。三、依問答，謂有問言：汝當所說昔定聞耶！",
    "T37n1758_001:0332a12": "於此答言：如是我聞。四、依許可，如有說言：我",
    "T37n1758_001:0332a13": "當為汝如是而思、如是而作、如是而說。謂結",
    "T37n1758_001:0332a14": "集時諸菩薩咸共請，如汝所聞當如是而說；",
    "T37n1758_001:0332a15": "傳法菩薩便許可言：如是當說、如我所聞，或",
    "T37n1758_001:0332a16": "信可言：是事如是，謂如是法我昔所聞，此事",
    "T37n1758_001:0332a17": "如是，則此當說，定無有異。由四義故經所皆",
    "T37n1758_001:0332a18": "置如是我聞。真諦三藏云：微細律明阿難昇",
    "T37n1758_001:0332a19": "座集法藏時，身如真佛具諸好，下座之時還",
    "T37n1758_001:0332a20": "復本形，勘集藏傳亦作是說。眾有三疑：一、疑",
    "T37n1758_001:0332a21": "佛大悲從涅槃起更說妙法；二、疑更有佛從",
    "T37n1758_001:0332a22": "他方來住此說法；三、疑是阿難轉身成佛為",
    "T37n1758_001:0332a23": "眾說法。今顯如是所說之法，我昔侍佛親所",
    "T37n1758_001:0332a24": "曾聞，非佛更起、他方佛至、轉身成佛。為除此",
    "T37n1758_001:0332a25": "疑，故經初言如是我聞。結集之緣如藏章記，",
    "T37n1758_001:0332a26": "已上數解。言我聞者，傳法菩薩自指己身言，",
    "T37n1758_001:0332a27": "如是法親從佛聞，故名我聞，非謂我者定屬",
    "T37n1758_001:0332a28": "一人。我謂諸蘊世俗假者，然我有三：一、妄所",
    "T37n1758_001:0332a29": "執我，謂外道等所橫計我；二、假施設我，謂大",
    "T37n1758_001:0332b01": "涅槃常樂我淨，除二乘倒強施設故；三、世流布",
    "T37n1758_001:0332b02": "我，謂世共傳天授祠授等。今傳法者隨順世",
    "T37n1758_001:0332b03": "間自指稱我。問：「諸佛說法本除我執，何故不",
    "T37n1758_001:0332b04": "稱無我乃稱我聞？」答：「有四義：一者、言說易故，",
    "T37n1758_001:0332b05": "若說無我通蘊處界，知此經誰；二者、順世間",
    "T37n1758_001:0332b06": "故；三者、除無我怖故，言無我者為誰修學；四",
    "T37n1758_001:0332b07": "者、有自他染淨因果事業等故，所以稱我聞。」",
    "T37n1758_001:0332b08": "問：「若爾，何故不稱名字但稱我聞？」答：「有三義：",
    "T37n1758_001:0332b09": "一、示不乖俗宗，雖顯真宗不乖俗理，雖顯妙",
    "T37n1758_001:0332b10": "言不乖麁欲，雖顯真諦不離俗故。二、我者主",
    "T37n1758_001:0332b11": "宰自在之義，《集藏傳》云：有三阿難：一、阿難陀，",
    "T37n1758_001:0332b12": "云慶喜，持聲聞藏；二、阿難跋陀，云喜賢，持獨",
    "T37n1758_001:0332b13": "覺藏；三、阿難伽羅，云喜海，持菩薩藏，但是一",
    "T37n1758_001:0332b14": "人，隨德各別，由此阿難多聞聞持，其聞積集",
    "T37n1758_001:0332b15": "三慧齊備，文義並持，於三藏教總持自在。若",
    "T37n1758_001:0332b16": "稱名字，雖順正理，無於諸法得自在義，由斯",
    "T37n1758_001:0332b17": "稱我不噵阿難。三、我者親義，世間共言我見",
    "T37n1758_001:0332b18": "聞，此將為親證。若言阿難聞，或非親聞從他",
    "T37n1758_001:0332b19": "傳受，今顯親聞世尊所說，非是傳聞，破他疑",
    "T37n1758_001:0332b20": "網，故不稱字但言我聞。聞謂耳根發識聽受",
    "T37n1758_001:0332b21": "所說，今癈耳別就我總稱，故名我聞。雖依大",
    "T37n1758_001:0332b22": "乘根識心所對境和合方名為聞，然根五義",
    "T37n1758_001:0332b23": "勝於識等故根名聞，若但聞聲可唯在耳，既",
    "T37n1758_001:0332b24": "緣名義便在意中。故《瑜伽》言：聞謂比量，耳名",
    "T37n1758_001:0332b25": "聞者，親聞於聲，與意為門，意方聞故。以二為",
    "T37n1758_001:0332b26": "聞，熏習在總，因聞所成總名為聞，癈別耳意",
    "T37n1758_001:0332b27": "總名我聞。」問：「慶喜于時親亦見覺知佛所說，",
    "T37n1758_001:0332b28": "何故但言我聞，不言我見乎？」答：「有三義：一、欲",
    "T37n1758_001:0332b29": "證深理要先聞法，名等詮義非色等故；二、此",
    "T37n1758_001:0332c01": "界以聲為佛事，事為所依，名等有故；三、希證",
    "T37n1758_001:0332c02": "菩提要聞熏習，由聞熏習成出世故，由斯經",
    "T37n1758_001:0332c03": "首不說見覺知，唯說我聞，據實于時亦見佛",
    "T37n1758_001:0332c04": "說諸餘佛土以光明等而為佛事，可言見等。」",
    "T37n1758_001:0332c05": "經云：「一時」。贊曰：第二說教時分也。此有二",
    "T37n1758_001:0332c06": "義：一者道理時，說聽二徒雖唯現在五蘊諸",
    "T37n1758_001:0332c07": "行剎那生滅，即此現法有酬於前引後之義，",
    "T37n1758_001:0332c08": "即以所酬假名過去，即以所引假名未來，對",
    "T37n1758_001:0332c09": "此二種說為現在，此過未世並於現在法上假",
    "T37n1758_001:0332c10": "立，即說聽者五蘊諸法剎那生滅，前後相續",
    "T37n1758_001:0332c11": "事緒究竟假立三世總名一時，即一生滅之",
    "T37n1758_001:0332c12": "一時也；二者唯識時，說聽二徒識心之上變",
    "T37n1758_001:0332c13": "作三時相狀而起，實是現在，隨心分限變作",
    "T37n1758_001:0332c14": "短長事緒終訖總名一時，如夢所見謂有多",
    "T37n1758_001:0332c15": "生，覺位唯心都無實境，聽者心變三世亦爾，",
    "T37n1758_001:0332c16": "唯意所緣是不相應行蘊法處法界所攝，不",
    "T37n1758_001:0332c17": "別約四時八時，但聽者根熟感佛為說，說者",
    "T37n1758_001:0332c18": "慈悲應機為言，說聽事訖總名時。",
    "T37n1758_001:0332c19": "經云：「佛」。贊曰：第三說教主也。梵云佛陀，此",
    "T37n1758_001:0332c20": "略云佛，有慧之主，唐言覺者。覺有三義：一、自",
    "T37n1758_001:0332c21": "覺勝凡夫，凡夫不自覺故；二、覺他勝二乘，彼",
    "T37n1758_001:0332c22": "不覺他故；三、覺行圓滿勝諸菩薩，菩薩雖復",
    "T37n1758_001:0332c23": "修於二覺行，未圓滿故。佛地論云：具一切智、",
    "T37n1758_001:0332c24": "一切種智，能自開覺亦能開覺一切有情，如",
    "T37n1758_001:0332c25": "睡夢覺、如蓮華開，故名為佛。准諸經梵本皆",
    "T37n1758_001:0332c26": "稱本師名薄伽梵，佛教安置以此一言含眾",
    "T37n1758_001:0332c27": "德故，飜譯之主意存省略，隨方生善故稱佛",
    "T37n1758_001:0332c28": "名。問：「此三身中何身所攝？」答：「准處准機，應聲",
    "T37n1758_001:0332c29": "聞而為化佛；准文准理，教菩薩而即報身。感",
    "T37n1758_001:0333a01": "者根器不同，應現故通報化。王城鷲嶺劫盡",
    "T37n1758_001:0333a02": "火燒，鶖子聞經即化佛也。我土安穩壽量長",
    "T37n1758_001:0333a03": "遠，文殊在中即報身。劬師羅長者覩三尺以",
    "T37n1758_001:0333a04": "發心；五百婆羅門見灰身而起信；無邊之菩",
    "T37n1758_001:0333a05": "薩窮上界而有餘；住小聖之凡夫觀丈六而",
    "T37n1758_001:0333a06": "無無盡。今顯主尊教隨定勝，初標教主令生",
    "T37n1758_001:0333a07": "喜心。」",
    "T37n1758_001:0333a08": "經云：「在舍衛國祇樹給孤獨園」。贊曰：第四",
    "T37n1758_001:0333a09": "所化處也。梵云室利羅筏悉底，言舍衛者音",
    "T37n1758_001:0333a10": "訛略也，此中印度境憍薩羅國之都城名，為",
    "T37n1758_001:0333a11": "別布憍薩羅故，以都城為國之稱。《金剛般若經》",
    "T37n1758_001:0333a12": "云：在舍婆提城兄弟二人，於此習僊而後得",
    "T37n1758_001:0333a13": "果，城遂因此號為舍婆提。今新解云，應云豐",
    "T37n1758_001:0333a14": "德城：一、具財物；二、好欲境；三、饒多聞；四、豐解",
    "T37n1758_001:0333a15": "脫，國豐四德故以為名焉。祇樹者，應云誓多",
    "T37n1758_001:0333a16": "林，言祇樹者訛也。誓多云戰勝，此即太子之",
    "T37n1758_001:0333a17": "名，太子生時隣國怨至，戰而得勝遂以為名。",
    "T37n1758_001:0333a18": "給孤獨者是蘇達多長者，此云善施，善施仁",
    "T37n1758_001:0333a19": "而且[(止/脊)*殳]，積而能散，極濟貧乏哀恤孤老，時人",
    "T37n1758_001:0333a20": "美其德號為給孤獨。是鉢刺犀那恃恃王，舊",
    "T37n1758_001:0333a21": "云波斯匿王是也，此名勝軍，蘇達多是彼王",
    "T37n1758_001:0333a22": "之大臣也。佛在摩竭陀未遊舍衛，給孤獨長",
    "T37n1758_001:0333a23": "者為兒娶妻遂詣王舍城。時有長者將筵請",
    "T37n1758_001:0333a24": "佛家修供養善施，問其所由，長者具陳請佛。",
    "T37n1758_001:0333a25": "彼聞佛德，深心歡喜。佛在靈鷲山相去五十",
    "T37n1758_001:0333a26": "餘里，遙施光照善施。善施尋光遙見世尊，悲",
    "T37n1758_001:0333a27": "感喜哽如子見父，尋光詣佛路逢天祠，善施",
    "T37n1758_001:0333a28": "禮拜佛光遂滅，善施慚愧光明還照。尋光至",
    "T37n1758_001:0333a29": "佛，請佛：「諸佛國普化有緣，何獨此土？」佛時許",
    "T37n1758_001:0333b01": "可，令舍利子先瞻處所。佛言：「出家當須寂靜，",
    "T37n1758_001:0333b02": "豐德人閙城中小隘，唯城南五六里餘有太",
    "T37n1758_001:0333b03": "子誓多之園，地幽境媚林密華繁壁方十里，",
    "T37n1758_001:0333b04": "可置伽藍。」善施請買，太子不許，因戲言曰：「側",
    "T37n1758_001:0333b05": "布金滿地高敷五寸，時即賣之。」善施許諾，太",
    "T37n1758_001:0333b06": "子辭以戲言固陳不與，善施請為對理。時淨",
    "T37n1758_001:0333b07": "居天恐人遮曲，乃化為斷事者斷與善施，善",
    "T37n1758_001:0333b08": "施得之布金取地。時少五百步未滿十里，一",
    "T37n1758_001:0333b09": "庫金盡使者來報，善施思惟：「當取何藏中金？」",
    "T37n1758_001:0333b10": "太子疑其情悋，悔地而還金。善施具陳：「心非",
    "T37n1758_001:0333b11": "悔悋。」太子知其情懇，自發勝心：「人所貴重莫",
    "T37n1758_001:0333b12": "過金寶，而彼尚能傾庫買地以造僧園，我何",
    "T37n1758_001:0333b13": "所乏而無修建？」請悔先地，長者不從。太子云：",
    "T37n1758_001:0333b14": "「許地取金，未論林樹。地隨汝主，林屬我身，共",
    "T37n1758_001:0333b15": "助成功俱陳供養。」外道心嫉奏王聞勝，六種",
    "T37n1758_001:0333b16": "皆虧，闔國重其釋教。佛後遊此告阿難曰：「園",
    "T37n1758_001:0333b17": "地善施所買，樹林祇陀所施，二人同心崇福，",
    "T37n1758_001:0333b18": "自今已往應謂此地為誓多林給孤獨園。」布",
    "T37n1758_001:0333b19": "金之地自此興焉。",
    "T37n1758_001:0333b20": "經云：「與大比丘眾千二百五十人俱」。贊曰：",
    "T37n1758_001:0333b21": "第五所被機。以四門分別：一、顯來意；二、彰權",
    "T37n1758_001:0333b22": "實；三、定多少；四、明次第。來意有二：一、為證信",
    "T37n1758_001:0333b23": "標聽眾者，助成慶喜聞法可信，眾有三疑今",
    "T37n1758_001:0333b24": "顯同聞；二、證經德，如天帝釋諸天圍繞、大梵",
    "T37n1758_001:0333b25": "天王梵眾圍繞等，今顯法王諸聖圍繞。二、彰",
    "T37n1758_001:0333b26": "權實。如《佛地論》云：化佛穢土中，聲聞等實、菩",
    "T37n1758_001:0333b27": "薩是權；報佛淨土中，菩薩是實、聲聞等為權。",
    "T37n1758_001:0333b28": "既是穢土，即菩薩是權也。三、定多少，初有五",
    "T37n1758_001:0333b29": "眾：一、道行尊高眾；二、悲心廣大眾；三、樂法諸",
    "T37n1758_001:0333c01": "天眾；四、欲界人趣眾；五、非天修羅眾。三眾此",
    "T37n1758_001:0333c02": "列，二眾後陳。問：「何故餘經兼有諸眾八部等，",
    "T37n1758_001:0333c03": "此經唯獨五眾？」答：「勸歸淨土，境勝地殊，莫非",
    "T37n1758_001:0333c04": "上德上賢，餘即不能信受，所以獨標五眾不",
    "T37n1758_001:0333c05": "列餘也。」四明次第者，先列聲聞菩薩二眾，是",
    "T37n1758_001:0333c06": "內護眾。次列帝釋，是外護眾。且內護眾先列",
    "T37n1758_001:0333c07": "聲聞、後明菩薩。《佛地論》有四解：一、形相不同，",
    "T37n1758_001:0333c08": "聲聞出家形同諸佛，菩薩不爾；二、處有近遠，",
    "T37n1758_001:0333c09": "聲聞近佛，菩薩遠之；三、戒德有殊，聲聞出家",
    "T37n1758_001:0333c10": "持出家戒，菩薩不爾，隨類化生故；四、欲令菩",
    "T37n1758_001:0333c11": "薩於聲聞所捨憍慢故。且初道行尊高眾，分",
    "T37n1758_001:0333c12": "三：初標類舉數、二歎德、三列名。此即初也。",
    "T37n1758_001:0333c13": "與者，兼并共及之義。龍樹釋大而有五義：一、",
    "T37n1758_001:0333c14": "數大，千二百五十人故；二、離大，大障斷故；三、",
    "T37n1758_001:0333c15": "位大，大阿羅漢故；四、名大，名稱遠聞故；五、識",
    "T37n1758_001:0333c16": "大，大人大眾所知識故。梵云苾芻，訛云比丘，",
    "T37n1758_001:0333c17": "由具五義所以不翻：一曰怖魔，初出家時魔",
    "T37n1758_001:0333c18": "宮振動故；二云乞士，既出家已乞食自濟故；",
    "T37n1758_001:0333c19": "三名淨持戒，漸入僧數應持戒故；四云淨命，",
    "T37n1758_001:0333c20": "既受得戒，所起三業以無貪發，不依於貪邪",
    "T37n1758_001:0333c21": "活命故；五曰破惡，漸依聖道滅煩惱邪故。又",
    "T37n1758_001:0333c22": "依草立名，喻五德草故云比丘。眾者僧也。理",
    "T37n1758_001:0333c23": "事二和得眾名也，三人已上得僧名故。千二",
    "T37n1758_001:0333c24": "百五十人俱，俱至祇園故。",
    "T37n1758_001:0333c25": "經云：「皆是大阿羅漢眾所知識」。贊曰：第二",
    "T37n1758_001:0333c26": "歎德也。新翻《大般若》及舊論中有十六句，皆",
    "T37n1758_001:0333c27": "是阿羅漢，諸漏已盡，無復煩惱，得真自在等。",
    "T37n1758_001:0333c28": "此經之中是初一句。阿羅漢者，《唯識論》中此",
    "T37n1758_001:0333c29": "翻為應，而具三義：一、應永害煩惱賊故；二、應受",
    "T37n1758_001:0334a01": "人天廣大供養故；三、應不受分段生死故。眾",
    "T37n1758_001:0334a02": "所知識者，名高德重眾所知識故。",
    "T37n1758_001:0334a03": "經云：「長老舍利弗、摩訶目揵連」。贊曰：第三列",
    "T37n1758_001:0334a04": "名，分二：初列名、二總結，如是等諸大弟子，是",
    "T37n1758_001:0334a05": "總結。且初列名分成八對：第一、內智外通對；",
    "T37n1758_001:0334a06": "第二、苦行辨才對；第三、悟空知幻對；第四、捨",
    "T37n1758_001:0334a07": "愚離欲對；第五、多聞密行對；第六、流泉應供",
    "T37n1758_001:0334a08": "對；第七、化貪除慢對；第八、施藥筵僧對。今且",
    "T37n1758_001:0334a09": "初也。具二義故名為長老：一、年高臘長故；二、",
    "T37n1758_001:0334a10": "學廣解深故。梵云奢利弗呾羅，此云春鸎，亦",
    "T37n1758_001:0334a11": "云鶖鳥，弗呾羅云子，訛略故云舍利弗。母未",
    "T37n1758_001:0334a12": "懷此子言詞謇訥，與兄俱悕羅論義常劣於",
    "T37n1758_001:0334a13": "兄，自懷子後言詞辨捷論勝兄，母多辨故故",
    "T37n1758_001:0334a14": "曰春鸎。春鸎即今百舌鳥也，是彼所生故復",
    "T37n1758_001:0334a15": "稱子，亦云鶖子也。尊者大婆羅門種，其父豪",
    "T37n1758_001:0334a16": "才博識深鑒精微，凡是經籍無不究習，其妻感",
    "T37n1758_001:0334a17": "夢，具告夫曰：「吾昨宵夢感見一異人，身被甲",
    "T37n1758_001:0334a18": "冑手執金剛，摧破諸山追立一山下。」夫曰：「汝夢",
    "T37n1758_001:0334a19": "甚善，汝當生男，慧學貫世，摧諸論師破其宗",
    "T37n1758_001:0334a20": "致，唯不如一人，為佛弟子。」果然有娠，母忽聰",
    "T37n1758_001:0334a21": "明高德，劇談言語無滯礙。尊者年始八歲振",
    "T37n1758_001:0334a22": "四方，志性淳質其心慈悲，早壞纏結成就智",
    "T37n1758_001:0334a23": "慧，故云內智也。問：「千餘羅漢盡到祇園，總證",
    "T37n1758_001:0334a24": "三明、皆登四果，列名之處鶖子何先？」答：「只如",
    "T37n1758_001:0334a25": "鶖子辨過小聖、智頴常倫，靈山為發請之先、",
    "T37n1758_001:0334a26": "舍衛作聞經之首，最初標列於理何違。」梵云",
    "T37n1758_001:0334a27": "摩訶沒特伽羅，言大目揵連者訛也。摩訶沒",
    "T37n1758_001:0334a28": "特伽羅，此云大採菽氏，上古有仙居山寂處，",
    "T37n1758_001:0334a29": "常採菉荳而食，因以為姓。尊者之母是彼之族",
    "T37n1758_001:0334b01": "也，取母氏姓而與立名，得大神通，揀餘卑姓",
    "T37n1758_001:0334b02": "故復云大採菽氏。與鶖子少為親友，深厭俗",
    "T37n1758_001:0334b03": "塵未有歸，二人同事刪闍耶外道學法，乃相",
    "T37n1758_001:0334b04": "謂曰：「此非究竟之理，各於諸處訪求勝法。」時",
    "T37n1758_001:0334b05": "遇馬勝尊者入城化導，鶖子見其威儀閑雅，尋",
    "T37n1758_001:0334b06": "而問曰：「尊者師是誰耶？」答曰：「釋迦世尊是我",
    "T37n1758_001:0334b07": "師也。」鶖子曰：「所說何法，可得聞乎？」馬勝尊者",
    "T37n1758_001:0334b08": "隨宜演說云：「諸法從緣生，諸法從緣滅，我佛",
    "T37n1758_001:0334b09": "釋迦師，長作如是說。」鶖子聞已即證初果，乃",
    "T37n1758_001:0334b10": "逢目連，轉為說法亦得初果，遂與同黨二百五",
    "T37n1758_001:0334b11": "十人俱往詣佛所。至已頂禮，願從佛法。世尊",
    "T37n1758_001:0334b12": "告云：「善來苾芻。」聞是語已，戒品具足，漸漸進",
    "T37n1758_001:0334b13": "修已成羅漢。此尊者神通第一孝養無雙，救",
    "T37n1758_001:0334b14": "危苦於冥間，薦慈親於天界，故云外通也。",
    "T37n1758_001:0334b15": "經云：「摩訶迦葉、摩訶迦旃延」。贊曰：第二苦行",
    "T37n1758_001:0334b16": "辨才對。摩訶如前解。迦葉者，梵云迦葉波，姓",
    "T37n1758_001:0334b17": "也，此略云迦葉，此婆羅門姓飲光仙人種。昔",
    "T37n1758_001:0334b18": "有婆羅門獲證仙果，身體金色飲蔽日月之",
    "T37n1758_001:0334b19": "光，尊者是彼之種，以姓標名；又迦葉身飲蔽",
    "T37n1758_001:0334b20": "日月光，故以為號。《付法藏傳》云：往昔過九十",
    "T37n1758_001:0334b21": "一劫毘婆尸佛入涅槃後，四部弟子起七寶",
    "T37n1758_001:0334b22": "塔。時彼塔中有佛形像，佛面金色少處缺壞，",
    "T37n1758_001:0334b23": "有一貧女遊行乞匃得一金珠，見像面壞欲薄",
    "T37n1758_001:0334b24": "像面。迦葉爾時作鍛金師，女即持往詣令修",
    "T37n1758_001:0334b25": "薄，匠師聞於福事，歡喜為令作發願。女云：「願",
    "T37n1758_001:0334b26": "生生世世常為夫婦，身真金色恒受勝樂，常",
    "T37n1758_001:0334b27": "修梵行。」從是已來九十一劫身金色，生天人",
    "T37n1758_001:0334b28": "中快樂無極，最後詑生第七梵天。時摩竭陀",
    "T37n1758_001:0334b29": "國有婆羅門名尼[牛*句]律陀，過去修福，聰明多",
    "T37n1758_001:0334c01": "智巨福無量，金銀七寶牛羊田宅奴婢車乘，比",
    "T37n1758_001:0334c02": "瓶沙王千倍為勝。王有金犁千具，彼婆羅門",
    "T37n1758_001:0334c03": "恐與王齊畏招罪咎，其家但作九百九十九具",
    "T37n1758_001:0334c04": "金犁，唯少一具。其家有金[疊*毛]千張，最下之者",
    "T37n1758_001:0334c05": "價直百千兩金。有六十圌金栗，每圌有三百",
    "T37n1758_001:0334c06": "四十斛。其家雖富而無子息。於其舍側有一",
    "T37n1758_001:0334c07": "樹神，頗有靈祇，夫婦累求子息，數年無應。怒",
    "T37n1758_001:0334c08": "曰：「今七日盡心奉事，若復無驗必相燒煎。」樹",
    "T37n1758_001:0334c09": "神愁怖告四天王，四天王告帝釋，帝釋遍觀",
    "T37n1758_001:0334c10": "閻浮，無堪與彼而為子者，即詣梵王廣宣上",
    "T37n1758_001:0334c11": "事。梵王即以天眼遍觀，一梵天臨當命終，即",
    "T37n1758_001:0334c12": "往勸之勸其生往。梵天受教即來詑生，滿足",
    "T37n1758_001:0334c13": "十月生男兒，顏端正身真金色，光明赫[亦/火]照",
    "T37n1758_001:0334c14": "四十里。相師占云：「此兒宿福必定出家。」父母",
    "T37n1758_001:0334c15": "聞之皆懷愁惱，本為求子繼紹，若也出家必",
    "T37n1758_001:0334c16": "當絕嗣。夫婦議曰：「當說何計斷絕其意？」復自",
    "T37n1758_001:0334c17": "思惟：「世所耽著唯有美色，當為嫂取。」迦葉至",
    "T37n1758_001:0334c18": "年十五，欲為取妻，語父母言：「我意志清淨，不",
    "T37n1758_001:0334c19": "須婚姻。」父母不許。兒知難免，便設權計語父",
    "T37n1758_001:0334c20": "母言：「能為我得紫金色女端正超世，我當取",
    "T37n1758_001:0334c21": "之。」父母即召諸婆羅門遍行求嫂。諸婆羅門",
    "T37n1758_001:0334c22": "鑄一金神，端正奇特，寽持舁行聚落，高聲",
    "T37n1758_001:0334c23": "唱言：「若有在室得見金神禮拜之者，後出嫁",
    "T37n1758_001:0334c24": "時必得好夫。」有一女人身真金色端正無比，",
    "T37n1758_001:0334c25": "聞此語已出往禮拜金神。長者見之歡喜，即",
    "T37n1758_001:0334c26": "為取作兒妻。夫婦相見皆無染情，共立要契",
    "T37n1758_001:0334c27": "各住一房。父母聞已，毀除一室令共一房。迦",
    "T37n1758_001:0334c28": "葉語妻曰：「我若眠息汝當行道，汝若睡息我",
    "T37n1758_001:0334c29": "當行道。」妻因睡次申手床前，毒蛇入房欲螫",
    "T37n1758_001:0335a01": "妻手，迦葉見已以衣掌手舉於舊床，妻便驚",
    "T37n1758_001:0335a02": "窹而責之曰：「本立要誓各修梵行，今何觸手？」",
    "T37n1758_001:0335a03": "迦葉具陳。妻曰：「毒蛇螫我手，令我半身枯；今",
    "T37n1758_001:0335a04": "君觸我手令墮三塗。」夫妻節操深厭世間，啟",
    "T37n1758_001:0335a05": "辭父母求欲出家，父母見志不移便即聽許。",
    "T37n1758_001:0335a06": "夫婦俱共出家來詣佛所，佛即攝受，漸得果",
    "T37n1758_001:0335a07": "滿。此尊者心堅白玉、體瑩黃金，杜多之行難",
    "T37n1758_001:0335a08": "齊，少欲知足情莫，並不歸寂滅，賴且留身入",
    "T37n1758_001:0335a09": "三昧於鷄足山中，獻袈裟於龍華會上，故云",
    "T37n1758_001:0335a10": "苦行也。迦旃延者，梵云摩訶迦多衍那，云迦",
    "T37n1758_001:0335a11": "旃延亦訛也。《大般若》云大迦多衍那，此云大",
    "T37n1758_001:0335a12": "剪剃種男，剪剃種是婆羅門姓。上古有仙，山",
    "T37n1758_001:0335a13": "中靜處年歲既久，鬢髮稍長無人為剃，婆羅",
    "T37n1758_001:0335a14": "門法斥剃髮。一仙有子，兄弟二人俱來覲父。",
    "T37n1758_001:0335a15": "小者乃為諸仙剃髮，諸仙願護，後成仙道，爾",
    "T37n1758_001:0335a16": "來此種皆稱剪剃種。尊者身是男子，威德特",
    "T37n1758_001:0335a17": "尊，揀餘卑姓故云大剪剃種男。又西方亦有",
    "T37n1758_001:0335a18": "取母姓者，今顯是父姓，故置男名。古云扇繩，",
    "T37n1758_001:0335a19": "母戀此子如繩繫扇。又往昔曾為五戒掃地，",
    "T37n1758_001:0335a20": "果招端正無比，遊行化導遇鉢戍多王，怪其",
    "T37n1758_001:0335a21": "端正因問世尊。世尊具答王：「曾助五戒，除穢",
    "T37n1758_001:0335a22": "亦得端正。」王即歡喜更發勝心。辨捷無雙，論",
    "T37n1758_001:0335a23": "義第一也。此尊者辯潟波濤，貌揚氷玉，能將",
    "T37n1758_001:0335a24": "慧炬破長夜之昏朦，迫淬詞鋒挫六師之宗",
    "T37n1758_001:0335a25": "黨，故云辨才也。",
    "T37n1758_001:0335a26": "經云：「摩訶俱絺羅、離婆多」。贊曰：第三悟空",
    "T37n1758_001:0335a27": "知幻對。摩訶俱瑟恥羅，此云大膝，膝蓋大故，",
    "T37n1758_001:0335a28": "俱絺羅訛也。此舍利弗舅氏，曾與妹論義數",
    "T37n1758_001:0335a29": "見墮負，發憤遠遊博學道藝。業就歸國，妹已",
    "T37n1758_001:0335b01": "顏衰、甥已披剃，辭妹入寺覓佛論談，頂戴火",
    "T37n1758_001:0335b02": "盆身被鐵葉，髮毛至地甲長尺餘，嘯月呼風",
    "T37n1758_001:0335b03": "來入佛會，心懷憍慢傍若無人，乃見世尊，語",
    "T37n1758_001:0335b04": "世尊曰：「攝我[外*男]甥何法教導？」便索論義。世尊",
    "T37n1758_001:0335b05": "曰：「汝以何法為宗？」彼答曰：「我以不受一切法",
    "T37n1758_001:0335b06": "為宗。」世尊曰：「不受一切法之言，已是受也。」雖",
    "T37n1758_001:0335b07": "乃墮負，慢心未息。世尊乃現神力，令其鐵",
    "T37n1758_001:0335b08": "葉束身火盆燒頂，悶絕乃伏。投心懺謝，投佛",
    "T37n1758_001:0335b09": "出家，呼之善來，僧儀閑雅已證羅漢。因悟",
    "T37n1758_001:0335b10": "空理得於道果，名曰悟空。此尊者博通道術",
    "T37n1758_001:0335b11": "遍攬經書，辯若傾江詞同貫玉，一言悟道五",
    "T37n1758_001:0335b12": "蘊知空，忻淨土以受生，詣祇園而聽法，故云",
    "T37n1758_001:0335b13": "悟空也。離婆多者，梵云頡麗代多，此云室星，",
    "T37n1758_001:0335b14": "北方星也，祀之得子因以為名。或云彗星，彗",
    "T37n1758_001:0335b15": "星妖星也，此星出時生故因以為名。離婆多",
    "T37n1758_001:0335b16": "訛也。或云假和合，《智度論》說：一人值雨止宿",
    "T37n1758_001:0335b17": "神祠，深夜見鬼携屍欲食。須臾大鬼來爭屍",
    "T37n1758_001:0335b18": "食，各云：「我自將來。」大鬼力強乃奪屍食，小者",
    "T37n1758_001:0335b19": "云：「梁上之人具見縱由。」異常驚怖，具實曰：「小",
    "T37n1758_001:0335b20": "鬼將來。」大鬼聞語發怒，乃擒彼人取一脚食",
    "T37n1758_001:0335b21": "之而去。小鬼感其明證，乃取死屍一足連綴。",
    "T37n1758_001:0335b22": "證人儼若舊質，即自思惟：「此身虛幻。」因詣於",
    "T37n1758_001:0335b23": "佛所，問世尊曰：「生死路別，彼此體殊，假合身",
    "T37n1758_001:0335b24": "軀一何如故？」世尊告曰：「四大假合，五蘊靈華，",
    "T37n1758_001:0335b25": "悟何曉矣？」彼人因悟，投佛出家，漸成聖果。此",
    "T37n1758_001:0335b26": "尊者心無苟絇、口不虛詞，神祠傷一足之因，",
    "T37n1758_001:0335b27": "佛會了百年之幻也，故云知幻也。",
    "T37n1758_001:0335b28": "經云：「周利盤陀、伽難陀」。贊曰：第四捨愚離",
    "T37n1758_001:0335b29": "欲對。周利盤陀伽者，此云路邊生。有長者有",
    "T37n1758_001:0335c01": "女，出適他人懷孕乃歸，路邊誕子，名路邊生",
    "T37n1758_001:0335c02": "也。兄弟二人：兄名盤陀伽、弟名周利盤陀伽",
    "T37n1758_001:0335c03": "也。《增一》云：此尊者父母併亡，兄先入道已成",
    "T37n1758_001:0335c04": "聖果，彼弟後亦出家，以愚闇時久都無所解。",
    "T37n1758_001:0335c05": "兄怪曰：「徒淹歲久全無知會，違歸俗舍不聽",
    "T37n1758_001:0335c06": "出家。」弟倚寺門嗟歎流淚。世尊見已，令付箒",
    "T37n1758_001:0335c07": "掃每日習誦，記一忘一，後乃豁然省悟曰：「箒",
    "T37n1758_001:0335c08": "掃者，除穢令淨為義，應是世尊令我斷除身中",
    "T37n1758_001:0335c09": "煩惱垢也。」因茲證果。又《五百弟子本起經》云：",
    "T37n1758_001:0335c10": "此尊者往昔驅豕度河，以繩繫口，喘息不通",
    "T37n1758_001:0335c11": "中流而死，因茲暗昧，捨愚得慧故也。此尊者",
    "T37n1758_001:0335c12": "前生惡業現世方除，知箒掃有淨室之功，悟",
    "T37n1758_001:0335c13": "身因起斷愚之慧，故云捨惡也。梵云孫達羅",
    "T37n1758_001:0335c14": "難陀，此云艶喜，孫陀羅訛也。艶是妻號，色美",
    "T37n1758_001:0335c15": "端嚴無比名艶；喜是自名，擇牧牛難陀，故言",
    "T37n1758_001:0335c16": "艶喜，艶之喜故。是佛親弟，身長一丈五尺二",
    "T37n1758_001:0335c17": "寸。佛化難陀令求出離，慕戀妻美，種種方便",
    "T37n1758_001:0335c18": "示之苦樂等，方肯出家已成聖果。此尊者，世",
    "T37n1758_001:0335c19": "尊華萼慶喜雁行戀美色於王宮，示惡因於地",
    "T37n1758_001:0335c20": "獄，從茲惶怖方肯迴心，知貪欲是招苦之源，",
    "T37n1758_001:0335c21": "悟好色是受殃之本，捨榮棄俗剃髮披緇，故",
    "T37n1758_001:0335c22": "云離欲也。",
    "T37n1758_001:0335c23": "經云：「阿難陀、羅睺羅」。贊曰：第五多聞密行",
    "T37n1758_001:0335c24": "對。梵云阿難陀，此云慶喜，但言阿難，翻為歡",
    "T37n1758_001:0335c25": "喜亦訛也。世尊成道內外咸慶，當喜時生故",
    "T37n1758_001:0335c26": "云歡喜，已成聖果。又論云：尊者往昔曾為大",
    "T37n1758_001:0335c27": "富長者，因施誦經沙彌飲，遂發願言：「願小師",
    "T37n1758_001:0335c28": "成佛，願我為多聞弟子，所說教法悉能記持。」",
    "T37n1758_001:0335c29": "今符往願博學多聞。此尊者貌瑩秋蟾心明",
    "T37n1758_001:0336a01": "皎日，巖間結集誦三藏之教微言，水上分身",
    "T37n1758_001:0336a02": "應四王之請命，故云多聞也。梵云羅怙羅，此",
    "T37n1758_001:0336a03": "云執日，羅睺羅不正，執日者障蔽也。往昔曾",
    "T37n1758_001:0336a04": "為國王太子，兄弟二人，大者名日、小者名月。",
    "T37n1758_001:0336a05": "父王崩後兄紹國位，後厭榮貴付位與弟月",
    "T37n1758_001:0336a06": "太子，乃投佛出家，精持禁戒無有少犯。後因",
    "T37n1758_001:0336a07": "夜暗誤用他人瓶水，鳴鐘作相集僧懺除，眾",
    "T37n1758_001:0336a08": "僧知罪輕微，不與作法懺謝。憂愁轉甚，乃自",
    "T37n1758_001:0336a09": "入宮告月王求懺盜罪。月王不違兄意，尋遣",
    "T37n1758_001:0336a10": "左右收兄拘繫一房，貪遂歡娛六日忌治，今",
    "T37n1758_001:0336a11": "招惡報腹內六年。又云：昔填鼠穴六日，今招",
    "T37n1758_001:0336a12": "斯報六載腹中。此皆不然。太子逾城之日，馬",
    "T37n1758_001:0336a13": "鞭指耶輸之腹令有此孕，表異凡眾特現異",
    "T37n1758_001:0336a14": "靈，六載胎中方誕殊質。國王疑謗母子俱焚，",
    "T37n1758_001:0336a15": "火變蓮池都無傷損，群臣國王頓息疑心，知",
    "T37n1758_001:0336a16": "釋迦之久離染情，顯羅睺之不同餘眾。又乃",
    "T37n1758_001:0336a17": "將珠奉佛，雪恥耶輸，鶖子將歸便令度脫，少",
    "T37n1758_001:0336a18": "欲知足大行密修已證四果。此尊者聖凡莫",
    "T37n1758_001:0336a19": "測因果難知，內修菩薩之心、外現聲聞之相，",
    "T37n1758_001:0336a20": "故云密行也。",
    "T37n1758_001:0336a21": "經云：「憍梵波提、賓頭盧波羅墮」。贊曰：第六",
    "T37n1758_001:0336a22": "流泉應供對。梵云笈房鉢底，此云牛相，憍梵",
    "T37n1758_001:0336a23": "波提訛也。過去因摘一莖禾，數顆墮地，五百",
    "T37n1758_001:0336a24": "生中作牛償他，今雖人身尚作牛呞之相，因",
    "T37n1758_001:0336a25": "號為牛相比丘。恐人謗毀反墮眾苦，佛勅令",
    "T37n1758_001:0336a26": "往忉利天宮尸利沙園修習禪定。佛入滅時",
    "T37n1758_001:0336a27": "結集法藏，令人往喚。問曰：「世尊安樂否？」語曰：",
    "T37n1758_001:0336a28": "「已滅度。」又問：「我師在無？」報曰：「舍利弗不忍見",
    "T37n1758_001:0336a29": "世尊滅度、三界無依，先已入滅。」尊者聞語嗟",
    "T37n1758_001:0336b01": "嘆再三，乃化水流至下界，水中說偈。偈云：「憍",
    "T37n1758_001:0336b02": "梵波提頭面禮，妙眾端嚴第一像，象王既去象",
    "T37n1758_001:0336b03": "子隨，大師入滅我亦滅。」因茲化火焚身入於",
    "T37n1758_001:0336b04": "寂滅。此尊者辟嫌疑於妙高頂上習禪觀，於",
    "T37n1758_001:0336b05": "沙利園中忽聞我佛世尊示歸寂滅，又知本",
    "T37n1758_001:0336b06": "師鶖子現跡沈空，水流偈於巖間、火焚身於",
    "T37n1758_001:0336b07": "天上，故云流泉也。賓頭盧頗羅墮者，案《請賓",
    "T37n1758_001:0336b08": "頭盧經》云：賓頭盧者是字，未詳其義。頗羅墮",
    "T37n1758_001:0336b09": "者是姓，此云利根。故毘奈耶律云：樹提長者",
    "T37n1758_001:0336b10": "以栴檀鉢置於剎上，告云：「若有神通能取之",
    "T37n1758_001:0336b11": "便與。」尊者在山納衣之次，天眼遙見，削針山",
    "T37n1758_001:0336b12": "崖騁通便往，線連山埵帶入王城，蔽日翳空，",
    "T37n1758_001:0336b13": "城中士庶莫不驚惶。孕婦墮胎乃往白佛，佛",
    "T37n1758_001:0336b14": "呵責已云：「汝自今後不得隨吾、不得入滅，留",
    "T37n1758_001:0336b15": "身久住，與人增福受請應供。」現在南天竺摩",
    "T37n1758_001:0336b16": "利支山居住受請，垂赴往往現身，請命儀軌",
    "T37n1758_001:0336b17": "具在《請賓頭盧經》內，此不繁敘。此尊者受佛",
    "T37n1758_001:0336b18": "勅命不入涅槃，恒駐錫於摩利支山，每應供",
    "T37n1758_001:0336b19": "於閻浮世界，故云應供也。",
    "T37n1758_001:0336b20": "經云：「迦留陀夷、摩訶劫賓那」。贊曰：第七化",
    "T37n1758_001:0336b21": "貪除慢對。迦留陀夷，《正法念經》云：翻為黑曜，",
    "T37n1758_001:0336b22": "身有黑光，能照曜故。《增一》云：迦留陀夷夜行",
    "T37n1758_001:0336b23": "乞食，值天陰暗，閃電照見，孕婦驚怖將為神",
    "T37n1758_001:0336b24": "鬼，時乃墮胎，遂詣白佛。佛呵責已，便立禁戒",
    "T37n1758_001:0336b25": "不得夜行乞食。又化慳女令捨慳貪，具如別",
    "T37n1758_001:0336b26": "處。此尊者驚孕婦傷子，化慳女捨貪，損正",
    "T37n1758_001:0336b27": "教於一時，立規繩於千古，故云化貪也。",
    "T37n1758_001:0336b28": "摩訶劫賓那，此云房宿，佛與同房宿，化作老",
    "T37n1758_001:0336b29": "比丘為之說法，因而得道，故云房宿。因佛化",
    "T37n1758_001:0336c01": "導慢心乃除，此尊者，世尊以韜藏聖相變現",
    "T37n1758_001:0336c02": "僧儀，持金錫以同行，處茅堂而共宿，乃知根",
    "T37n1758_001:0336c03": "熟；却復本形，覩相好而發心，聽微言而息慢，",
    "T37n1758_001:0336c04": "故云除慢也。",
    "T37n1758_001:0336c05": "經云：「薄拘羅、阿[(而/而)*(少/((色-巴)+兄))]樓馱」。贊曰：第八施藥莚",
    "T37n1758_001:0336c06": "僧對也。梵云薄矩羅，此云善容，言薄拘羅訛",
    "T37n1758_001:0336c07": "也。毘婆尸佛入涅槃後，有一比丘甚患頭痛，",
    "T37n1758_001:0336c08": "善容時作貧士，持一呵梨勒施病比丘，比丘",
    "T37n1758_001:0336c09": "服已病即除愈，因施藥故九十一劫天上人間",
    "T37n1758_001:0336c10": "受福快樂。又因往昔曾作比丘，發願不視女",
    "T37n1758_001:0336c11": "子面，不受女子所施衣，不受女子手中飯，尊",
    "T37n1758_001:0336c12": "者母苦憶子情切乃入寺看子，善容不樂，尋",
    "T37n1758_001:0336c13": "時遣母便出房門。母懷小憤，為兒五逆乃發惡",
    "T37n1758_001:0336c14": "願：「願我來世作伊後母種種[夌*欠]治。」果應前願，",
    "T37n1758_001:0336c15": "五殺不死。投佛出家遂成聖果，少欲知足塔",
    "T37n1758_001:0336c16": "涌一錢。故此尊者心唯少欲身不重衣，施良",
    "T37n1758_001:0336c17": "藥之微因，獲無病之殊報，故云施藥也。阿[(而/而)*(少/((色-巴)+兄))]",
    "T37n1758_001:0336c18": "樓馱者，梵云阿泥律陀，此云無滅，佛之堂弟。",
    "T37n1758_001:0336c19": "云阿[少/兔]馱者訛也，應作[(而/而)*(少/((色-巴)+兄))]字。於過去世曾施",
    "T37n1758_001:0336c20": "緣覺一食，五十劫中福不滅故。又過去世曾",
    "T37n1758_001:0336c21": "作獵人欲盜毫珠，以箭挑燈，覩佛相好乃發",
    "T37n1758_001:0336c22": "勝心，捨棄弓矢誓不害命。善因力故今得出",
    "T37n1758_001:0336c23": "家，多諸睡眠障習禪定。佛乃呵責，恥見大眾，",
    "T37n1758_001:0336c24": "更不寢息，乃得天眼。此尊者挑燈少善根，獲",
    "T37n1758_001:0336c25": "天眼之殊功，施食微因緣，感福田而無盡，故",
    "T37n1758_001:0336c26": "云筵僧也。",
    "T37n1758_001:0336c27": "經云：「如是等諸大弟子」。贊曰：第二結也。標",
    "T37n1758_001:0336c28": "千餘人列名十六，不能具載，故云等也。諸大",
    "T37n1758_001:0336c29": "弟子者，學在我後故名為弟，解從我生名為",
    "T37n1758_001:0337a01": "子也。上來道行尊高眾訖。",
    "T37n1758_001:0337a02": "經云：「并諸菩薩摩訶薩」。贊曰：第二悲心廣大",
    "T37n1758_001:0337a03": "眾也。又分為三：初標類、二列名、三結之。此即",
    "T37n1758_001:0337a04": "初也。梵云菩提薩埵摩訶薩埵，略云菩薩摩",
    "T37n1758_001:0337a05": "訶薩。菩薩修行略有二門：一、自利，大智為首；",
    "T37n1758_001:0337a06": "二、利他，大悲為先。菩提，覺義，智所求果；薩埵，",
    "T37n1758_001:0337a07": "有情義，悲所度生，依弘誓語故名菩薩；以二",
    "T37n1758_001:0337a08": "為境名為菩薩，有財釋也。又覺是所求果，有",
    "T37n1758_001:0337a09": "情是自身，求三菩提之有情故名菩薩，依主",
    "T37n1758_001:0337a10": "釋也。云摩訶薩者，今此等菩薩名振十方、位",
    "T37n1758_001:0337a11": "居八地，揀小菩薩、表異二乘，故云摩訶薩也。",
    "T37n1758_001:0337a12": "經云：「文殊師利法王子、阿逸多菩薩」。贊曰：",
    "T37n1758_001:0337a13": "第二列名也。分之為二：一、十祥三會對；二、愍",
    "T37n1758_001:0337a14": "物策勤對。此即初也。梵云曼殊師利，此云妙",
    "T37n1758_001:0337a15": "吉祥，生時有十種吉祥事故：一、光明滿室；二、",
    "T37n1758_001:0337a16": "甘露盈庭；三、地涌七珍；四、神開伏藏；五、鷄生",
    "T37n1758_001:0337a17": "鳳子；六、猪孩龍肫；七、馬產騏驎；八、牛生白驛；",
    "T37n1758_001:0337a18": "九、倉變金粟；十、象具六牙。故云妙吉祥也。是",
    "T37n1758_001:0337a19": "北方常喜世界歡喜藏摩尼寶積佛，聞名能",
    "T37n1758_001:0337a20": "滅四重等罪。又云過去為龍種上尊王佛，《華",
    "T37n1758_001:0337a21": "嚴經》說：在此清涼五臺山，與一萬菩薩俱。法",
    "T37n1758_001:0337a22": "王子者，《佛地論》云：從世尊口正法所生，紹繼",
    "T37n1758_001:0337a23": "佛身不斷絕故，名法王子。問：「文殊已三祇行滿",
    "T37n1758_001:0337a24": "十號身圓，何得息國之化揚、於他方而示跡？」",
    "T37n1758_001:0337a25": "答：「此尊者慈悲廣大利物弘深，顯淨名之悟",
    "T37n1758_001:0337a26": "理已言，助釋迦而投機演法，或因或果何必",
    "T37n1758_001:0337a27": "生疑。」阿逸多，此云慈氏，依梵本應云梅呾利",
    "T37n1758_001:0337a28": "曳那，此翻為慈，古云彌帝隷或言彌勒者皆",
    "T37n1758_001:0337a29": "訛。當來下生之時，纔生便具三十二相，身紫",
    "T37n1758_001:0337b01": "金色姿容揵特。母性不調，懷子已來悲心濟",
    "T37n1758_001:0337b02": "物慈心救厄。相師曰：「此師子兒之德也。」因為",
    "T37n1758_001:0337b03": "立號稱梅呾利曳那。若釋此名，應云梅呾利",
    "T37n1758_001:0337b04": "曳尼，尼是女聲，母姓慈故因名慈氏。因成現",
    "T37n1758_001:0337b05": "在、果熟當生，忻慕淨方亦來至會。",
    "T37n1758_001:0337b06": "經云：「乾陀訶提菩薩、常精進菩薩」。贊曰：第",
    "T37n1758_001:0337b07": "二愍物策勤對也。乾陀訶提菩薩者，未詳所",
    "T37n1758_001:0337b08": "譯，《稱讚淨土經》第三菩薩名不休息，即化利",
    "T37n1758_001:0337b09": "有情更無止息也。常精進者，念念勝前進",
    "T37n1758_001:0337b10": "後，更無懈怠故也。",
    "T37n1758_001:0337b11": "經云：「與如是等諸大菩薩」。贊曰：第三結之",
    "T37n1758_001:0337b12": "也。已上菩薩眾也，即悲心廣大眾訖。",
    "T37n1758_001:0337b13": "經云：「及釋提桓因等無量諸天大眾俱」。贊曰：",
    "T37n1758_001:0337b14": "第三明樂法諸天眾。梵云釋迦提婆因達羅，",
    "T37n1758_001:0337b15": "釋迦姓也，此釋翻為能，提婆者天也，因達羅",
    "T37n1758_001:0337b16": "帝也，云釋提桓因、言天帝釋，俱訛倒也。此在",
    "T37n1758_001:0337b17": "妙高山頂而住三十三天之帝王，過去字憍",
    "T37n1758_001:0337b18": "尸迦，此云繭兒，名阿摩竭陀，此云無毒害，即",
    "T37n1758_001:0337b19": "摩竭陀國過去帝釋修因之處，用國為名，修",
    "T37n1758_001:0337b20": "行因緣如《宗輪疏》。如帝釋等等者，餘諸天大",
    "T37n1758_001:0337b21": "眾俱至祇薗也。上來三眾不同，總是第五所",
    "T37n1758_001:0337b22": "被機訖。五段不同，總是序分已竟(已下正宗分也)。",
    "T37n1758_001:0337b23": "佛說阿彌陀經通贊疏卷上"
}