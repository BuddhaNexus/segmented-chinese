{
    "X18n0332_004:0030a18": "楞伽阿跋多羅寶經參訂疏卷第四",
    "X18n0332_004:0030a19": "劉宋天竺沙門求那跋陀羅　譯",
    "X18n0332_004:0030a20": "皇明吳興後學沙門廣莫　參訂",
    "X18n0332_004:0030a21": "夏官大夫攜李袁黃　閱正",
    "X18n0332_004:0030a22": "　　一切佛語心品第一之二",
    "X18n0332_004:0030a23": "復次大慧。非幻無有相似。見一切法如幻。(唐譯云。復次大慧。見",
    "X18n0332_004:0030a24": "諸法非幻。無有相似。故說一切法如幻。○此承前惑亂如幻意。以明非幻。不可以喻其妄也。古注云。言諸妄法",
    "X18n0332_004:0030b01": "離幻。更無相似。故說一切法如幻)。大慧白佛言。世尊。為種種幻相計",
    "X18n0332_004:0030b02": "著。言一切法如幻。為異相計著。(魏譯云。大慧言。世尊。為執著諸法如幻相",
    "X18n0332_004:0030b03": "故。言諸法如幻。為執著諸法顛倒相故。言諸法如幻也。○按魏譯可解。大意為以種種惑亂。作幻相計著。言一",
    "X18n0332_004:0030b04": "切法如幻耶。為以種種差別異相計著。言一切法如幻耶。此躡上意為問。蓋以幻相觀察諸法。則不見種種異",
    "X18n0332_004:0030b05": "相。若以惑亂諸異觀察。則不離顛倒見矣。然以幻相觀者。亦未離過故。下文獨難幻相見者)。若種",
    "X18n0332_004:0030b06": "種幻相計著。言一切性如幻者。世尊。有性不如幻者。",
    "X18n0332_004:0030b07": "所以者何。謂色種種相非因。世尊。無有因色。種種相",
    "X18n0332_004:0030b08": "現如幻。世尊。是故無種種幻相計著相似性如幻。(魏譯",
    "X18n0332_004:0030b09": "云。若執著諸法如幻相者。世尊不得言一切法。皆如幻相。若執著諸法顛倒相故。言如幻者。不得言一切法如",
    "X18n0332_004:0030b10": "幻。何以故。世尊。色有種種因相見故。世尊。無有異因色。有諸相可見如幻。是故世尊。不得說言執著諸法一切",
    "X18n0332_004:0030b11": "如幻。○若種下。牒前幻意。世尊下。辨色非幻。謂本質色。實有其體。不如幻者。所以下。徵明非幻之意。謂色有種",
    "X18n0332_004:0030b12": "種相。實在不滅。非幻因故。若無因之色。可說如幻。本質色性。豈說如幻。是故計著種種幻相。言一切法如幻者",
    "X18n0332_004:0030b13": "過矣。今文太簡。取魏譯參看詳審。會意可解)。佛告大慧。非種種幻相計著",
    "X18n0332_004:0030b14": "相似。一切法如幻。大慧。然不實一切法。速滅如電。是",
    "X18n0332_004:0030b15": "則如幻。(佛告下。牒非所難。然不下。佛出正意。佛意謂如幻者非例幻相。但因諸法。速滅不實。故言",
    "X18n0332_004:0030b16": "如幻也)。大慧。譬如電光。剎那頃現。現已即滅。非愚夫現。",
    "X18n0332_004:0030b17": "(非愚夫現。魏譯作凡夫不見。○非愚夫現者。按魏譯意。謂諸法剎那起滅。如電之速。智者能了。凡夫不見。言其",
    "X18n0332_004:0030b18": "不悟也。今文蓋謂如電不實。非如愚夫妄計現體實故)。如是一切性。自妄想自",
    "X18n0332_004:0030b19": "共相。觀察無性。非現色相計著。(唐譯云。一切諸法。依自分別。自共相現。亦",
    "X18n0332_004:0030b20": "復如是。以不能觀察無所有故。而妄計著種種色相。○此合電光之喻也。如是二字。是法合語。與唐譯亦復如",
    "X18n0332_004:0030b21": "是句同。謂一切性。雖剎那現。現即非現。由自心妄想分別自共相故。而有現也。若觀察性即無性。則非現矣。故",
    "X18n0332_004:0030b22": "云非現色相計著)。爾時世尊。欲重宣此義。而說偈言。",
    "X18n0332_004:0030b23": "非幻無有譬。說法性如幻。不實速如電。是故說如",
    "X18n0332_004:0030b24": "幻。(重頌可解)。",
    "X18n0332_004:0030c01": "大慧復白佛言。如世尊所說。一切性無生。及如幻。將",
    "X18n0332_004:0030c02": "無世尊前後所說自相違耶。說無生性如幻。(如世下。唐譯云。",
    "X18n0332_004:0030c03": "如佛先說一切諸法。皆悉無生。又言如幻。將非所說前後相違。○集註云。大慧以如來前後說法性。說無生。說",
    "X18n0332_004:0030c04": "如幻。意謂幻與無生是無。諸法之性是有。故曰自相違耶)。佛告大慧。非我說無生",
    "X18n0332_004:0030c05": "性如幻。前後相違過。所以者何。謂生無生。覺自心現",
    "X18n0332_004:0030c06": "量有非有。外性非性無生現。(唐譯云。佛言大慧。無有相違。何以故。我了於生",
    "X18n0332_004:0030c07": "即是無生。唯是自心之所見故。若有若無一切外法。見其無性。本不生故)。大慧。非我前後",
    "X18n0332_004:0030c08": "相違過。然壞外道因生。故我說一切性無生。大慧。外",
    "X18n0332_004:0030c09": "道癡聚。欲令有無有生。非自妄想種種計著緣。大慧。",
    "X18n0332_004:0030c10": "我非有無有生。是故我以無生說而說。(外道癡聚。欲令諸法之有。",
    "X18n0332_004:0030c11": "從無而生。非如世尊說一切法。從自妄想種種計著因緣生。故破彼邪計生因。故說無生。若執無生。猶未離妄)。",
    "X18n0332_004:0030c12": "大慧。說性者。為攝受生死故。壞無見斷見故。為我弟",
    "X18n0332_004:0030c13": "子攝受種種業受生處故。以聲性說。攝受生死。(集註云。聲",
    "X18n0332_004:0030c14": "者。法也。前說一切諸法之性者。為攝受生死。破外道空見斷見故。又欲令諸弟子離此二見。以法性之說。攝受",
    "X18n0332_004:0030c15": "生死)。大慧。說幻性自性相。為離性自性相故。墮愚夫惡",
    "X18n0332_004:0030c16": "見相希望。不知自心現量。壞因所作生緣自性相計",
    "X18n0332_004:0030c17": "著。說幻夢自性相一切法。不令愚夫惡見希望。計著",
    "X18n0332_004:0030c18": "自及他一切法。如實處作不正論。(魏譯云。我說一切法如幻者。為令一",
    "X18n0332_004:0030c19": "切愚癡凡夫畢竟能離自相同相故。以諸凡夫癡心執著。墮於邪見。以不能知但是自心虗妄見故。令離執著",
    "X18n0332_004:0030c20": "因緣生法。是故我說一切諸法。如幻如夢。無有實體。何以故。若不如是說者。愚癡凡夫執邪見心。欺誑自身及",
    "X18n0332_004:0030c21": "於他身。離如實見一切法故。○說如幻性者。為令愚夫離性相執故。愚夫墮於惡見希望。是故不知自心現量。",
    "X18n0332_004:0030c22": "今欲壞彼因所作生緣計著。故說一切法如幻如夢。不令愚夫墮於惡見。墮惡見故計著自他諸法。乃以如實",
    "X18n0332_004:0030c23": "處亦作不正之論)。大慧。如實處見一切法者。謂超自心現量。",
    "X18n0332_004:0030c24": "(超。魏譯作入。唐譯作了達。○此承明如實處義。謂如實處見一切法皆是性上無作功德。故超自心現量)。爾",
    "X18n0332_004:0031a01": "時世尊。欲重宣此義。而說偈言。",
    "X18n0332_004:0031a02": "無生作非性。有性攝生死。觀察如幻等。於相不妄",
    "X18n0332_004:0031a03": "想。(觀察二字。通上二句。謂能觀察無生法性如幻等故。於諸性相。不生妄想)。",
    "X18n0332_004:0031a04": "復次大慧。當說名句形身相。善觀名句形身菩薩摩",
    "X18n0332_004:0031a05": "訶薩。隨入義句形身。疾得阿耨多羅三藐三菩提。如",
    "X18n0332_004:0031a06": "是覺已。覺一切眾生。(善觀下。顯名句形身之益也。謂諸菩薩。因名句形身。證得本覺。",
    "X18n0332_004:0031a07": "自覺覺他故。新說云。因上如來為眾生故。慈悲方便。作種種異說。欲令眾生了名句中實義。莫著言說。故說名",
    "X18n0332_004:0031a08": "句文身)。大慧。名身者。謂若依事立名。是名名身。句身者。",
    "X18n0332_004:0031a09": "謂句有義身。自性決定究竟。是名句身。形身者。謂顯",
    "X18n0332_004:0031a10": "示名句。是名形身。(形。唐譯作文。○句有義身者。謂句中無義。尚屬於名。如云徑跡。此但",
    "X18n0332_004:0031a11": "是名。未得為句。在跡辨義。方顯其句。如云象跡馬跡人跡等。象跡。非人馬等跡。人馬跡。非象跡。決定究竟。自性",
    "X18n0332_004:0031a12": "無所移易。方得為句。故云句有義身。自性決定究竟也。故成唯識論云。名詮自性。句詮差別。義意同此。形身者。",
    "X18n0332_004:0031a13": "形即文也。謂顯示名句曰文身。論云。文即是字。為二所依。謂非字不能顯名句故。故云為二所依也。而言身者。",
    "X18n0332_004:0031a14": "約名句文當體得名。名句形三。各有自體性故)。又形身者。謂長短高下。(魏譯云。復",
    "X18n0332_004:0031a15": "次字身者。謂聲長短。音韻高下。○此重顯形身之相也。按魏譯意。取聲為實體。以名句文三。是假相故。瑜伽論",
    "X18n0332_004:0031a16": "云。此三離聲無別體故。今云長短高下者。即聲上音韻屈曲。聯布合聚。為形身也)。又句身者。",
    "X18n0332_004:0031a17": "謂逕跡。如象馬人獸等所行逕跡。得句身名。(此引事重明句",
    "X18n0332_004:0031a18": "身之相也。逕跡是名。自性雖具。義意未彰。不為句身也。若云象跡馬跡等。差別義顯。得為句身。大論云。天竺語",
    "X18n0332_004:0031a19": "法。眾字和合成語。眾語和合成句。作例云。如菩為一字。提為一字。是二不合。則無語。若和合。名為菩提。是名句",
    "X18n0332_004:0031a20": "身)。大慧。名及形者。謂以名說。無色四陰故說名。自相",
    "X18n0332_004:0031a21": "現故說形。(唐譯云。名謂非色四蘊。以名說故。文謂名之自相。由文顯故。○集註云。謂受想行識",
    "X18n0332_004:0031a22": "四陰。但有名言。相所現處。色陰乃彰)。是名名句形身。(總結可知)。說名句形身",
    "X18n0332_004:0031a23": "相分齊。應當修學。(以名句文身之相。勉諸當學)。爾時世尊。欲重宣",
    "X18n0332_004:0031a24": "此義。而說偈言。",
    "X18n0332_004:0031b01": "名身與句身。及形身差別。凡夫愚計著。如象溺深",
    "X18n0332_004:0031b02": "泥。(集註云。如來假名句文身。方便說法。若凡愚猶著言說。不悟實義。如象溺深泥。何由而出離)。",
    "X18n0332_004:0031b03": "復次大慧。未來世智者。以離一異俱不俱見相我所",
    "X18n0332_004:0031b04": "通義。問無智者。彼即答言。此非正問。(謂未來世。有智者。以離一異等",
    "X18n0332_004:0031b05": "見。如來常所通義。問彼外道無智之人。彼以邪執覆心。不解正義。故疑非正。此世尊懸見未來。正道不行。邪法",
    "X18n0332_004:0031b06": "增熾之獘。故下文示以置答之教)。謂色等常無常。為異不異。如是涅",
    "X18n0332_004:0031b07": "槃諸行。相所相。求那所求那。(求那句。唐譯作依所依。譯語見前註)。造所",
    "X18n0332_004:0031b08": "造。見所見。塵及微塵。(塵句。唐譯作地及微塵)。修與修者。如是比",
    "X18n0332_004:0031b09": "展轉相。如是等問。而言佛說無記止論。(無記止論者。謂彼如上所",
    "X18n0332_004:0031b10": "問諸法相義。應以無記。止其論也。無記。猶言忘之也)。非彼癡人之所能知。謂聞",
    "X18n0332_004:0031b11": "慧不具故。(此出無記所以。謂無記豈實然耶。蓋為外道癡人。聞慧不具。不能知佛正義。若以正",
    "X18n0332_004:0031b12": "義答之。彼必以邪執相訾。令墮惡道。佛慈憐之。故作無記方便。止其非也)。如來應供等正",
    "X18n0332_004:0031b13": "覺。令彼離恐怖句故。說言無記。不為記說。(彼計諸相為實。若以",
    "X18n0332_004:0031b14": "非相遣之。彼則驚怖其言。故說無記。令彼離此怖也)。又止外道見論故。而不為",
    "X18n0332_004:0031b15": "說。(設此無記。非唯遮其誹謗。抑亦止其見論)。大慧。外道作如是說。謂命即",
    "X18n0332_004:0031b16": "是身。如是等無記論。(魏唐二譯。命即是身下。加身異命異一句。○命即是身者。涅槃",
    "X18n0332_004:0031b17": "三十九。迦葉梵志問佛云。身即是命。身異命異。謂人死時。此身既捨。後身未生。於其中間。豈可不名身異命異。",
    "X18n0332_004:0031b18": "佛答曰。有因緣故。身即是命。命即是身。有因緣故。身異命異。智者不應一向而說身異命異。蓋佛正意。謂以因",
    "X18n0332_004:0031b19": "緣合故。身即是命。因緣離故。身異命異。外道則別計生因。不藉緣起。世尊破意在此。然今此問。亦作無記止之)。",
    "X18n0332_004:0031b20": "大慧。彼諸外道愚癡。於因。作無記論。非我所說。(魏譯云。外",
    "X18n0332_004:0031b21": "道迷於因果義故。是故無記。非我法中。名無記也。○謂外道愚癡。別計生因。故作無記。非如來法中。有此無記)。",
    "X18n0332_004:0031b22": "大慧。我所說者離攝所攝。妄想不生。云何止彼。(謂佛法中",
    "X18n0332_004:0031b23": "人。離於根塵能所一切異見。則妄想不生。然有正問。隨義即答。云何止彼之問)。大慧。若攝所",
    "X18n0332_004:0031b24": "攝計著者。不知自心現量。故止彼。(凡夫外道。若於根塵。攝受而不忘者。",
    "X18n0332_004:0031c01": "則不知自心現量。故應止彼)。大慧。如來應供等正覺。以四種記論。",
    "X18n0332_004:0031c02": "為眾生說法。大慧。止記論者。我時時說。為根未熟。不",
    "X18n0332_004:0031c03": "為熟者。(為根未熟眾生。於深法中。且止勿說。已熟者。云何止彼。四種論。引見後偈)。復次大",
    "X18n0332_004:0031c04": "慧。一切法。離所作。因緣不生。無作者故。一切法不生。",
    "X18n0332_004:0031c05": "(魏譯云。一切法。離作者及因。是故不生。以無作者故。是故我說一切法不生)。大慧。何故一",
    "X18n0332_004:0031c06": "切性。離自性。以自覺觀時。自共性相不可得。故說一",
    "X18n0332_004:0031c07": "切法不生。(此徵釋不生所以。何故下。徵意。以自下。釋成。說一下結。謂以自覺聖智。觀察一切自",
    "X18n0332_004:0031c08": "共性相。不可得故。故說一切法不生也)。何故一切法不可持來。不可持",
    "X18n0332_004:0031c09": "去。以自共相欲持來。無所來。欲持去。無所去。是故說",
    "X18n0332_004:0031c10": "一切法離持來去。(謂一切法。本性空寂。何有來去。徵意釋結同前。下皆倣此)。大慧。",
    "X18n0332_004:0031c11": "何故一切諸法不滅。謂性自性相無故。一切法不可",
    "X18n0332_004:0031c12": "得故。一切法不滅。(謂一切法。性相本無。云何有生。亦何有滅)。大慧。何故一切",
    "X18n0332_004:0031c13": "法無常。謂相起無常性。是故說一切法無常。(謂一切相。從緣",
    "X18n0332_004:0031c14": "所起。倐滅如電。故無常也)。大慧。何故一切法常。謂相起無生。性無",
    "X18n0332_004:0031c15": "常常。故說一切法常。(唐譯云。何故一切法常。謂諸相起。即是不起。無所有故。無常性",
    "X18n0332_004:0031c16": "常。是故我說一切法常。○謂起即不起。生即無生。不壞本質。全體是常。故云一切法常。又性無常常者。謂無常",
    "X18n0332_004:0031c17": "性常。故云無常常)。爾時世尊。欲重宣此義。而說偈言。",
    "X18n0332_004:0031c18": "記論有四種。一向反詰問。分別及止論。以制諸外",
    "X18n0332_004:0031c19": "道。(四種論者。大論三十五云。一必定論。二分別論。三反問論。四置論。一必定論者。如眾生中。世尊",
    "X18n0332_004:0031c20": "為第一一切法中。無我為第一。世間不可樂。涅槃安隱等。名為必定論。二分別論者。如無畏太子問佛。佛",
    "X18n0332_004:0031c21": "能說是語。令他人瞋否。佛言。是事當分別。答太子言。佛或時憐憫心故。出眾生於罪中。而眾生瞋。然眾生",
    "X18n0332_004:0031c22": "後當得利。爾時無畏之子。坐其膝上。佛問無畏。汝子或時吞諸瓦石草木。汝聽咽否。答言不聽。先教令吐。",
    "X18n0332_004:0031c23": "若不肯吐。左手捉耳。右手擿口。縱令血出。亦不置之。佛言。汝不愍之耶。答曰。愍之深故。為出瓦石。雖當時",
    "X18n0332_004:0031c24": "痛。後得安隱。佛言。我亦如是。若眾生欲作重罪。善教不從。以苦言諫之。雖起瞋恚。後得安隱。是等名為分",
    "X18n0332_004:0032a01": "別論。三反問論者。還以所問答之。如佛告比丘。於意云何。是色常耶。無常耶。比丘言無常。若無常。是苦否。",
    "X18n0332_004:0032a02": "答言苦。若法是無常苦。聞法聖弟子。著是法言。是法是我。是我所否。答曰不也。世尊。佛告比丘。從今已後。",
    "X18n0332_004:0032a03": "所有色。若過去。若未來。若現在。若內若外。若好若醜。是色非我所。我非色所。如是應以正實智慧知。受想",
    "X18n0332_004:0032a04": "行識。亦如是。是等名為反問論。四置論者。如十四難。世間有常。世間無常。世間有邊。世間無邊。是等默而",
    "X18n0332_004:0032a05": "置之。是為置論。已上並是論文。彼文猶廣。今略取其要也。論言十四難為置論者。如今經前云。色等常無",
    "X18n0332_004:0032a06": "常等。佛作無記止論意同。其云必定。即今一向義。置即止義)。有及非有生。僧佉",
    "X18n0332_004:0032a07": "毗舍師。一切悉無記。彼如是顯示。(僧佉句。唐譯作數論與勝論。○",
    "X18n0332_004:0032a08": "輔行第十云。迦毘羅經十萬偈。名僧佉論。梵語僧佉。譯云數論。用二十五諦。明因中有果。計一為宗。毗舍。",
    "X18n0332_004:0032a09": "亦云毗世。譯云勝異論。立六句義。以計極微。常住不滅。今偈第四句。應作第三。謂彼如是顯示。一切悉無",
    "X18n0332_004:0032a10": "記。義始順)。正覺所分別。自性不可得。以離於言說。故說",
    "X18n0332_004:0032a11": "離自性。(此頌佛正義)。",
    "X18n0332_004:0032a12": "爾時大慧菩薩摩訶薩復白佛言。世尊。惟願為說諸",
    "X18n0332_004:0032a13": "須陀洹。須陀洹趣。差別通相。(趣。猶向也。差別通相者。下文有三種三結之別。",
    "X18n0332_004:0032a14": "名差別相。同證涅槃。名通相也。須陀洹者。涅槃三十六云。須。名無漏。陀洹。名修習。修習無漏。故名須陀洹。又須",
    "X18n0332_004:0032a15": "者。名流。流有二種。一順流。二逆流。以逆流故。名須陀洹。古註云。大慧因上愚夫觀惑亂法。起聲聞乘種性。然聲",
    "X18n0332_004:0032a16": "聞法中。有四果差別。故舉四果差別為問)。若菩薩摩訶薩。善解須陀洹趣",
    "X18n0332_004:0032a17": "差別通相。及斯陀含。阿那含。阿羅漢方便相。分別知",
    "X18n0332_004:0032a18": "已。如是如是。為眾生說法。謂二無我相。及二障淨。度",
    "X18n0332_004:0032a19": "諸地相。究竟通達。得諸如來不思議究竟境界。如眾",
    "X18n0332_004:0032a20": "色摩尼。善能饒益一切眾生。以一切法境界。無盡身",
    "X18n0332_004:0032a21": "財。攝養一切。(此敘所問之益也。謂若聞四果之相。乃能為諸眾生。差別說法。令其隨聞獲證。",
    "X18n0332_004:0032a22": "得至如來不思議究竟境界也。如眾色摩尼者。喻能說之人。謂能隨機演說。如摩尼珠。隨色變現故。無盡身財",
    "X18n0332_004:0032a23": "等者。謂以功德法財。無盡之藏。攝養一切眾生之慧命也。今文但敘利他。不言自利者。由前重重勉離二乘行",
    "X18n0332_004:0032a24": "相。大慧豈不聞命而知其非。故此但備隨宜樂說。以被三根之化。是以所敘。獨利他也。斯陀含。譯云一徃來。阿",
    "X18n0332_004:0032b01": "那含。譯云不來。阿羅漢。譯語見前)。佛告大慧。諦聽諦聽。善思念之。今",
    "X18n0332_004:0032b02": "為汝說。大慧白佛言。善哉世尊。唯然聽受。佛告大慧。",
    "X18n0332_004:0032b03": "有三種須陀洹。須陀洹果差別。云何為三。謂下中上。",
    "X18n0332_004:0032b04": "(集註云。上問諸須陀洹須陀洹趣。今答云有三種須陀洹須陀洹果差別。言互顯故。利鈍不同故有三耳)。下",
    "X18n0332_004:0032b05": "者極七有生。(極七有生。瑜伽論云。極七返。謂或於天上。或於人間。或於天上人間。受七有生",
    "X18n0332_004:0032b06": "已。得盡苦際。蓋下下機。極於七生也)。中者三五有生。而般涅槃。(須陀洹中者。或",
    "X18n0332_004:0032b07": "三五生。而得涅槃)。上者即彼生。而般涅槃。(其上機者。即此一生而得涅槃。名現",
    "X18n0332_004:0032b08": "滅須陀洹)。此三種有三結。下中上。(斷結廣狹利鈍。詳如瑜珈論說。古註云。三種皆",
    "X18n0332_004:0032b09": "有下中上。謂上上。上中。上下。中上。中中。中下。下上。下中。下下。故諸結。通有九品)。云何三結。謂",
    "X18n0332_004:0032b10": "身見。疑。戒取。是三結差別。上上昇進。得阿羅漢。(是三下。明",
    "X18n0332_004:0032b11": "其結惑廣狹差別。上上。即九品中上上。以上上昇進。得第四果也)。大慧。身見有二種。",
    "X18n0332_004:0032b12": "謂俱生及妄想。如緣起妄想。自性妄想。(謂俱下。先標二種身見。如",
    "X18n0332_004:0032b13": "緣下。次引例明。俱生者。謂無始種習。俱滅俱生故。妄想者。現行分別故)。譬如依緣起自",
    "X18n0332_004:0032b14": "性。種種妄想計著生。(上文直引二性以例。今譬如下。重以所例。明其依生之相。例妄",
    "X18n0332_004:0032b15": "想身見。依俱生身見而生也)。以彼非有非無。非有無。無實妄想相",
    "X18n0332_004:0032b16": "故。愚夫妄想種種妄想自性相計著。(唐譯云。彼法但是妄分別相。非",
    "X18n0332_004:0032b17": "有非無。非亦有亦無。凡夫愚癡。而橫計著。○謂彼二種身見。非有非無。非非有。非非無。非有無句中。闕一非字。",
    "X18n0332_004:0032b18": "唐譯兼顯亦有亦無。合今義。明非四句耳。然此身見。是無實妄想相。凡夫痴故。以妄想心。計著種種妄想身見",
    "X18n0332_004:0032b19": "相也)。如熱時燄。鹿渴水想。是須陀洹妄想身見。(此舉喻顯身見",
    "X18n0332_004:0032b20": "虗妄。是須下。結妄想身見)。彼以人無我。攝受無性。斷除久遠無知",
    "X18n0332_004:0032b21": "計著。(攝受無性者。謂攝受空寂之性也。此明須陀洹人。修得人無我故。攝受空性。乃斷無始一切見惑。無",
    "X18n0332_004:0032b22": "知謂見惑。即知解故。上釋妄想身見竟。下釋俱生身見)。大慧。俱生者。須陀洹身。",
    "X18n0332_004:0032b23": "見自他身等四陰。無色相故。色生造及所造故。展轉",
    "X18n0332_004:0032b24": "相因想故。大種及色不集故。(唐譯云。俱生身見。以普觀察自他之身。受等四",
    "X18n0332_004:0032c01": "蘊。無色相故。色由大種而得生故。是諸大種。互相因故。色不集故。○今文見自他身下。應加一受字。謂觀察自",
    "X18n0332_004:0032c02": "他身。受等四陰也。色生下。謂色陰依於造所造而得生故。造所造者。謂四大能造所造。能造。即色香味觸。名四",
    "X18n0332_004:0032c03": "微。所造。即地水火風。名四大。凡一切色質。由能所八法所成故。展轉相因相者。上相字。以平聲呼之。言自他之",
    "X18n0332_004:0032c04": "身。由能造所造。展轉相因成故。色不集者。謂能所造色。剎那不住。以不住故。不集也。新說云。言能普觀自身與",
    "X18n0332_004:0032c05": "他身齊等。受想行識諸陰。與色陰俱。有名無體。無自性相。觀色陰。從四大種所造。展轉相因而生。四大中。既無",
    "X18n0332_004:0032c06": "主宰。誰能合集以成色乎。色陰有質尚空。況受等四陰。無色相故。豈非空耶)。須陀洹觀有",
    "X18n0332_004:0032c07": "無品不現。身見則斷。如是身見斷。貪則不生。是名身",
    "X18n0332_004:0032c08": "見相。(集註云。有者。色陰也。無者。四陰也。言觀此五陰無體。身見則斷。凡貪愛者。為有身見。捨身見故。貪從",
    "X18n0332_004:0032c09": "何生。故法華經云。諸苦所因。貪欲為本。貪不生故。是名身見斷相)。大慧。疑相者。謂得",
    "X18n0332_004:0032c10": "法善見相故。及先二種身見妄想斷故。疑法不生。(此約",
    "X18n0332_004:0032c11": "能斷邊。顯疑相也。然疑自性。曾未之顯。故今略引釋之。百法論注云。疑者。于諸諦理猶豫為性。能障不疑善品",
    "X18n0332_004:0032c12": "為業。障善品者。以猶豫故。善不生也。是為疑之自性。今文於須陀洹所見所斷處。顯疑不生耳)。不於餘",
    "X18n0332_004:0032c13": "處。起大師見。為淨不淨。是名疑相須陀洹斷。(餘處者。謂諸天",
    "X18n0332_004:0032c14": "魔梵婆羅門等是也。彼等自謂得道。各有所授。行者或於彼處。起大師想。亦復不知何者為淨為不淨。是名疑",
    "X18n0332_004:0032c15": "相。今須陀洹。善見正法。於彼等處。不起師想。能知淨不淨故。疑結則斷)。大慧。戒取者。云",
    "X18n0332_004:0032c16": "何須陀洹不取戒。謂善見受生處苦相故。是故不取。",
    "X18n0332_004:0032c17": "(集註云。言須陀洹。不取未來受生戒。觀有生處即有諸苦。不求受生處樂故)。大慧。取者。謂",
    "X18n0332_004:0032c18": "愚夫決定受習苦行。為眾具樂。故求受生。(謂諸凡夫。欲取未來",
    "X18n0332_004:0032c19": "受生樂處。故習戒善。是名戒取結惑之相)。彼則不取。除迴向自覺勝離妄",
    "X18n0332_004:0032c20": "想無漏法相。行方便受持戒支。是名須陀洹取戒相",
    "X18n0332_004:0032c21": "斷。(謂聲聞人。雖不取有漏戒善。而其無漏戒支。善自受持。除無漏戒外。皆不取也)。須陀洹斷",
    "X18n0332_004:0032c22": "三結。貪癡不生。(貪癡。魏唐二譯作貪瞋癡。○因斷三結。故三毒不生)。若須陀洹",
    "X18n0332_004:0032c23": "作是念。此諸結。我不成就者。應有二過。墮身見。及諸",
    "X18n0332_004:0032c24": "結不斷。(集註云。謂存能斷之心。則墮身見。反不能斷諸結。故魏譯云。彼若如是。不離三結)。大",
    "X18n0332_004:0033a01": "慧白佛言。世尊。世尊說眾多貪欲。彼何者貪斷。(問貪相眾",
    "X18n0332_004:0033a02": "多。須陀洹斷者。為是何等)。佛告大慧。愛樂女人。纏綿貪著。種種方",
    "X18n0332_004:0033a03": "便身口惡業。受現在樂。種未來苦。彼則不生。所以者",
    "X18n0332_004:0033a04": "何。得三昧正受樂故。是故彼斷。非趣涅槃貪斷。(種種方便。",
    "X18n0332_004:0033a05": "謂造身口惡業之方便也。如梵網經說。婬殺盜等。各有因。緣。法。業。前方便。後方便等。如云殺因。殺緣。殺法。殺業",
    "X18n0332_004:0033a06": "等是也。今謂須陀洹得三昧樂。故世間愛欲之貪。不復生矣。然其趨寂之貪。誠未之斷也)。大慧。云",
    "X18n0332_004:0033a07": "何斯陀含相。謂頓照色相妄想生相。見相不生。善見",
    "X18n0332_004:0033a08": "禪趣相故。頓來此世。盡苦際。得涅槃。是故名斯陀含。",
    "X18n0332_004:0033a09": "(頓照者。謂二果之利智也。能斷下地思惑。秪一往來。得涅槃樂。故云頓照也。色相妄想生相者。色相。是自共相。",
    "X18n0332_004:0033a10": "妄想。是思惑。以智照明自共生相不實故。見相不生也。善見禪趣相者。謂其善解四禪離生喜樂等次第行相",
    "X18n0332_004:0033a11": "故。頓來下。謂其秪此往來。斷下界思。盡苦邊際。得涅槃故)。大慧。云何阿那含。謂過",
    "X18n0332_004:0033a12": "去未來現在色相性非性生。見過患使。妄想不生故。",
    "X18n0332_004:0033a13": "及結斷故。名阿那含。(集註云。阿那含者。已出欲界。皆生色界。觀三世色性無實。見凡",
    "X18n0332_004:0033a14": "有生處。即有諸苦過患。起空無漏智。斷諸結使。未來妄想生相不生。名阿那含)。大慧。阿羅漢",
    "X18n0332_004:0033a15": "者。謂諸禪三昧解脫力明。煩惱苦妄想非性故。名阿",
    "X18n0332_004:0033a16": "羅漢。(新說云。言阿羅漢。修行四禪及三三昧。了八解脫。分證十力。三明六通。皆已成就。煩惱發業所招諸",
    "X18n0332_004:0033a17": "苦。妄想永滅。是故名阿羅漢)。大慧白佛言。世尊。世尊說三種阿羅",
    "X18n0332_004:0033a18": "漢。此說何等阿羅漢。為得寂靜一乘道。為菩薩摩訶",
    "X18n0332_004:0033a19": "薩方便示現阿羅漢。為佛化化。(佛化化。唐譯作佛變化)。佛告大",
    "X18n0332_004:0033a20": "慧。得寂靜一乘道聲聞。非餘。餘者行菩薩行。及佛化",
    "X18n0332_004:0033a21": "化。巧方便本願故。於大眾中。示現受生。為莊嚴佛眷",
    "X18n0332_004:0033a22": "屬故。(大慧以三種阿羅漢問佛。佛答是得寂實行羅漢。非餘二種權示現者。餘者下。謂彼二種。乘本願力。",
    "X18n0332_004:0033a23": "內秘大行。外現小乘。於聲聞眾中。示現受生。為莊嚴佛眷屬故。此是實行。彼是權施。故非餘也)。大慧。於",
    "X18n0332_004:0033a24": "妄想處。種種說法。謂得果。得禪。禪者。入禪。悉遠離故。",
    "X18n0332_004:0033b01": "示現得自心現量。得果相。說名得果。(此承權現者。以明內秘外現之",
    "X18n0332_004:0033b02": "義也。於妄下。明內秘義。妄想處者。謂四果諸禪三昧解脫等處也。以小乘所修所證。未離妄想故。果。涅槃也。禪。",
    "X18n0332_004:0033b03": "所修定境也。禪者。魏譯作能思惟。入禪。作所思惟。蓋謂能修之人。所修之定也。權現羅漢。以此小果小行。自悉",
    "X18n0332_004:0033b04": "遠離。則內心不住小乘。而自秘也。復於此處。說果說禪化他。迴小而向於大。是為權現者方便本願。故云於妄",
    "X18n0332_004:0033b05": "想處種種說法也。示現下。明外現義。謂內懷大志。外現小乘。雖得自心現量。而未云超也。得果相者。現小乘之",
    "X18n0332_004:0033b06": "迹也。此說名為權現得果之義)。復次大慧。欲超禪無量無色界者。當",
    "X18n0332_004:0033b07": "離自心現量相。(禪無量者。即四禪四無量心也。無色界可知。以彼四禪四無色界。未離自",
    "X18n0332_004:0033b08": "心現量。故勉行者。當超而離也。集註云。即遣前得自心現量果相)。大慧。受想正受。超",
    "X18n0332_004:0033b09": "自心現量者。不然。何以故。有心量故。(滅受想定。是色無色諸定之頂。",
    "X18n0332_004:0033b10": "雖極證此定。亦未能超有頂心量。故云此定超者不然)。爾時世尊。欲重宣此義。",
    "X18n0332_004:0033b11": "而說偈言。",
    "X18n0332_004:0033b12": "諸禪四無量。無色三摩提。一切受想滅。心量彼無",
    "X18n0332_004:0033b13": "有。(此頌四禪四無色滅受想也。此諸心量。以實相觀之。悉不可得。故無有也)。須陀槃那",
    "X18n0332_004:0033b14": "果。往來及不還。及與阿羅漢。斯等心惑亂。(此頌四果所證。",
    "X18n0332_004:0033b15": "由心惑亂。妄見涅槃。真諦理中。一無所有)。禪者禪及緣。斷知見真諦。此",
    "X18n0332_004:0033b16": "則妄想量。若覺得解脫。(及字。唐譯作所。知字。作惑。○斷知者。謂知苦斷集也。",
    "X18n0332_004:0033b17": "集註云。初四句。明所修行法。次四句。明能證之人。今四句。能所合明。皆是妄想心量。若覺此妄想心量不",
    "X18n0332_004:0033b18": "實。即得究竟解脫)。",
    "X18n0332_004:0033b19": "復次大慧。有二種覺。謂觀察覺。及妄想相攝受計著",
    "X18n0332_004:0033b20": "建立覺。(此標。下釋。蓋觀察為真。計著為妄。下先釋觀察)。大慧。觀察覺者。謂若",
    "X18n0332_004:0033b21": "覺性自性相。選擇離四句不可得。是名觀察覺。(覺。魏唐二",
    "X18n0332_004:0033b22": "譯作智。○集註云。若覺性自性相。本來空寂。於一切法。選而擇之。未有一法為真實者。離一異等四句。則一切",
    "X18n0332_004:0033b23": "法了不可得)。大慧。彼四句者。謂離一異。俱不俱。有無。非有",
    "X18n0332_004:0033b24": "非無。常無常。是名四句。大慧此四句離。是名一切法。",
    "X18n0332_004:0033c01": "(此四句離下。唐譯作我以諸法。離此四句。是故說言一切法離。○此四句離。是名一切法者。謂一切法。離此四",
    "X18n0332_004:0033c02": "句。則一切法。當體真如。所謂離一切相。即一切法也)。大慧。此四句觀察一切法。",
    "X18n0332_004:0033c03": "應當修學。(此勉菩薩。觀一切法。離四句過也)。大慧。云何妄想相攝受",
    "X18n0332_004:0033c04": "計著建立覺。謂妄想相攝受。計著堅濕煖動不實妄",
    "X18n0332_004:0033c05": "想相。四大種宗因相譬喻。計著不實建立而建立。是",
    "X18n0332_004:0033c06": "名妄想相攝受計著建立覺。(謂妄下。唐譯云。謂於堅濕煖動諸大種性。取相",
    "X18n0332_004:0033c07": "執著。虗妄分別。以宗因喻而妄建立。是名取相分別執著建立智。○此釋邪智妄計。以明建立之不實也。堅濕",
    "X18n0332_004:0033c08": "煖動。是地水火風之性也。凡計不實大種為實為常者。皆邪智耳。宗因喻者。天竺凡建立法義。悉由宗因喻。為",
    "X18n0332_004:0033c09": "之衡準。若於三支無過則正。有過則邪。詳如因明論說)。是名二種覺相。若菩薩",
    "X18n0332_004:0033c10": "摩訶薩。成就此二覺相。人法無我相。究竟善知方便",
    "X18n0332_004:0033c11": "無所有覺。觀察行地。得初地。入百三昧。得差別三昧。",
    "X18n0332_004:0033c12": "見百佛。及百菩薩。知前後際各百劫事。光照百剎土。",
    "X18n0332_004:0033c13": "(是名下。總結二覺也。若菩薩下。顯二覺之功也。此二覺中。真者。選而從之。妄者。抑而遠之。一取一舍。通名成就。",
    "X18n0332_004:0033c14": "究竟下。顯初地之相也。無所有覺。天台四教儀。登初地中。即名無功用位。今無所有。即無功用也。集註云。若菩",
    "X18n0332_004:0033c15": "薩摩訶薩。融通真妄。成就此二覺之相。了人法空。我不可得。以無所有覺。於解行地。善巧觀察。即得初地。入大",
    "X18n0332_004:0033c16": "乘光明。照燭百佛剎土。故攝論云。菩薩入初地時。證十百明門。一於一剎那頃。證百三摩地。二以淨天眼。見百",
    "X18n0332_004:0033c17": "佛國。三以神通力。能動百佛世界。四能往百佛世界。教化眾生。五能以一身。化百類身形。令有情見。六能成就",
    "X18n0332_004:0033c18": "百類所化有情。七若為利益。能留身住世百劫。八能知前後際百劫事。九能以智慧。入百法明門。洞達曉了。十",
    "X18n0332_004:0033c19": "能以身現百類眷屬。餘地倍倍增勝)。知上上地相。大願殊勝。神力自在。",
    "X18n0332_004:0033c20": "法雲灌頂。當得如來自覺地。善繫心十無盡句。成熟",
    "X18n0332_004:0033c21": "眾生種種變化。光明莊嚴。得自覺聖樂三昧正受。(從前",
    "X18n0332_004:0033c22": "初地至第十地。乃至如來自覺地。上上增勝。具足種種神通自在。三昧正受。皆由成就二覺相故。究竟顯其功",
    "X18n0332_004:0033c23": "德若是也。十無盡句者。華嚴十地品經云。初歡喜地菩薩。發廣大如法界之願。以此十句無盡故。我之大願。亦",
    "X18n0332_004:0033c24": "無有盡。一眾生界無盡。二世界無盡。三虗空界無盡。四法界無盡。五涅槃界無盡。六佛出現界無盡。七如來智",
    "X18n0332_004:0034a01": "界無盡。八心所緣界無盡。九佛智所入境界無盡。十世間轉。法轉。智轉無盡)。復次大慧。菩",
    "X18n0332_004:0034a02": "薩摩訶薩。當善四大造色。云何菩薩善四大造色。大",
    "X18n0332_004:0034a03": "慧。菩薩摩訶薩。作是覺。彼真諦者。四大不生。於彼四",
    "X18n0332_004:0034a04": "大不生。作如是觀察。觀察已。覺名相妄想分齊。自心",
    "X18n0332_004:0034a05": "現分齊。外性非性。是名心現妄想分齊。謂三界觀彼",
    "X18n0332_004:0034a06": "四大造色性。離四句通淨。離我我所。如實相自相分",
    "X18n0332_004:0034a07": "段住。無生自相成。(云何下。唐譯云。云何了知。大慧。菩薩摩訶薩。應如是觀彼諸大種。真",
    "X18n0332_004:0034a08": "實不生。以諸三界但是分別。唯心所見。無有外物。如是觀時。大種所造。悉皆性離。超過四句。無我我所。住如實",
    "X18n0332_004:0034a09": "處。成無生相。○集註云真諦常寂。故四大不生。觀察四大不生已。則知名相分齊。是自心現分齊。以外性無性",
    "X18n0332_004:0034a10": "故。善觀四大造色之性。本無所有。離四句。則無不淨。無不淨。則我我所離。了知自相分段法。住如實相處。成自",
    "X18n0332_004:0034a11": "相無生也)。大慧。彼四大種。云何生造色。謂津潤妄想大種。",
    "X18n0332_004:0034a12": "生內外水界。(津潤是能造。內外水界是所造。言妄想生者。由自心現故。內外者。內謂身中。外",
    "X18n0332_004:0034a13": "謂器界。下倣此)。堪能妄想大種。生內外火界。(堪能。唐譯作炎盛。若以堪能對",
    "X18n0332_004:0034a14": "上津潤。譯炎盛者為是。宗鏡第六十九云。堪能妄想者。即計火大。堪能成熟萬物之性故)。飄動妄",
    "X18n0332_004:0034a15": "想大種。生內外風界。斷截色妄想大種。生內外地界。",
    "X18n0332_004:0034a16": "(斷截色。唐譯作色分段。○斷截。分段義。楞嚴第四經云。覺明空昧。相待成搖。故有風輪。堅覺寶成。搖明風出。風",
    "X18n0332_004:0034a17": "金相摩。故有火輪。寶明生潤。火光上蒸。故有水輪。火騰水降。交妄立堅。故有金輪。金輪即地大。皆由妄明而成。",
    "X18n0332_004:0034a18": "彼此同義。但彼詳此略耳)。色及虗空俱。計著邪諦。五陰集聚。四大",
    "X18n0332_004:0034a19": "造色生。(色。色陰也。虗空。受等四陰也。俱者。謂五陰集聚也。由五陰集。色身始生。故云五陰集聚。四大造",
    "X18n0332_004:0034a20": "色生。造色。指色身故。外道於此五陰。計立二十五諦。蓋邪諦也。詳如華嚴鈔說。上通約內外。此單言內身。以明",
    "X18n0332_004:0034a21": "眾生生起之由耳)。大慧。識者。因樂種種跡境界故。餘趣相續。",
    "X18n0332_004:0034a22": "(集註云。言識者。即上五陰中妄識也。由迷真心。而成五陰。六入。十二處。十八界。皆識之跡境也。妄識樂著種種",
    "X18n0332_004:0034a23": "跡境界故。作業受生。於餘趣中。相續不斷)。地等四大。及造色等。有四大緣。",
    "X18n0332_004:0034a24": "非彼四大緣。(魏譯云。大慧。四大有因。謂色香味觸。大慧。四大無因。○此承上文內外大等。以",
    "X18n0332_004:0034b01": "明真俗之義也。地等四大。外器界也。造色等。內根身也。有四大緣者。約能造四微。色香味觸。為四大之生緣。即",
    "X18n0332_004:0034b02": "俗諦義也。非彼四大緣者。明真諦之義也。謂四大種。性相本空。能所不實。故非彼緣)。所以者何。",
    "X18n0332_004:0034b03": "謂性形相處。所作方便無性。大種不生。大慧。性形相",
    "X18n0332_004:0034b04": "處所作方便。和合生。非無形。(此徵釋上文真俗二義也。謂真諦寂然。離能所",
    "X18n0332_004:0034b05": "因緣相故。故其長短大小形相。及和合方便。悉皆無性無性。則大種不生矣。大慧下。明俗諦義也。謂諸形相。由",
    "X18n0332_004:0034b06": "能所八法和合方便而生。非真諦之無。是世俗之有。故非無形)。是故四大造色相。外",
    "X18n0332_004:0034b07": "道妄想。非我。(魏譯云。是故大慧。外道虗妄分別四大及四塵。非我法中。如此分別。○此結明",
    "X18n0332_004:0034b08": "上文四大造色。是外道妄想。非如來所說。我者。世尊自稱)。復次大慧。當說諸陰自",
    "X18n0332_004:0034b09": "性相。(前令菩薩。當善四大造色。今造色既明。復當善於五陰自相。蓋前明共相。此明自相。是故如來。無問",
    "X18n0332_004:0034b10": "自說也)。云何諸陰自性相。謂五陰。云何五。謂色受想行",
    "X18n0332_004:0034b11": "識。彼四陰非色。謂受想行識。大慧。色者。四大及造色。",
    "X18n0332_004:0034b12": "各各異相。大慧。非無色有四數。如虗空。譬如虗空。過",
    "X18n0332_004:0034b13": "數相。離於數。而妄想言一虗空。(云何下。徵標語。謂五下。列五數。大慧下。正",
    "X18n0332_004:0034b14": "釋義。四大。是器界。造色。是根身。有依正性相堅濕煖動之不同。故云各各異相。此釋色陰也。非無色有四數者。",
    "X18n0332_004:0034b15": "謂受想行識。是無色。既是無色。豈有四數。故遣云非也。四陰非色。則如虗空。離諸數矣。故云過數相也。既離於",
    "X18n0332_004:0034b16": "數。而又妄想言一虗空。虗空云何言一言多。一多皆妄也)。大慧。如是陰。過數相。離",
    "X18n0332_004:0034b17": "於數。離性非性。離四句。數相者。愚夫言說所說。非聖",
    "X18n0332_004:0034b18": "贒也。(此明陰無自性。愚夫妄計諸數也。謂陰本無體。數相徒施。有無一異四句皆離。愚夫妄說。聖賢何有)。",
    "X18n0332_004:0034b19": "大慧。聖者如幻種種色像。離異不異施設。又如夢影",
    "X18n0332_004:0034b20": "士夫身。離異不異故。大慧。聖智趣。同陰妄想現。(唐譯云。諸",
    "X18n0332_004:0034b21": "聖但說如幻所作。唯假施設。離異不異。如夢如像。無別所有。不了聖智所行境故。見有諸蘊。分別現前。○此明",
    "X18n0332_004:0034b22": "聖賢所見。異於愚夫也。謂聖者見彼諸陰色像。如幻如影。如夢所現。離異不異。假施設故。然知陰相本空。一何",
    "X18n0332_004:0034b23": "所異。假名現前。何謂不異。異不異相。俱不可得。故云離異不異也。聖智下。謂趣聖智者。亦同凡夫現見五陰。但",
    "X18n0332_004:0034b24": "迷悟有異。如前文云惑亂法。諸聖亦現。而非顛倒。與今義同)。是名諸陰自性相。汝",
    "X18n0332_004:0034c01": "當除滅。滅已。說寂靜法。斷一切佛剎諸外道見。(此結陰相",
    "X18n0332_004:0034c02": "虗妄。勉令除滅。當證其真也。滅已下。謂諸陰既滅。則說真心寂靜。令斷一切世間諸外道見也)。大慧。說",
    "X18n0332_004:0034c03": "寂靜時。法無我見淨。及入不動地。入不動地已。無量",
    "X18n0332_004:0034c04": "三昧自在。及得意生身。得如幻三昧。通達究竟力明",
    "X18n0332_004:0034c05": "自在。救攝饒益一切眾生。猶如大地。載育眾生。菩薩",
    "X18n0332_004:0034c06": "摩訶薩。普濟眾生。亦復如是。(此顯寂靜之功。極於果德也。力。謂十力。明。謂三",
    "X18n0332_004:0034c07": "明。餘文可解)。復次大慧。諸外道有四種涅槃。(新說云。上明覺智。以顯生",
    "X18n0332_004:0034c08": "德優劣。此明涅槃。辨其顯德邪正。是謂菩提涅槃二轉依果德也)。云何為四。謂性自",
    "X18n0332_004:0034c09": "性非性涅槃。種種相性非性涅槃。自相自性非性覺",
    "X18n0332_004:0034c10": "涅槃。諸陰自共相相續流注斷涅槃。是名諸外道四",
    "X18n0332_004:0034c11": "種涅槃。非我所說法。(唐譯云。復次大慧。涅槃有四種。何等為四。謂諸法自性無性涅",
    "X18n0332_004:0034c12": "槃。種種相性無性涅槃。覺自相性無性涅槃。斷諸陰自共相流注涅槃。大慧。此四涅槃。是外道義。非我所說。○",
    "X18n0332_004:0034c13": "此四涅槃。第一謂諸法自性非性為涅槃。第二謂諸法自相之性非性為涅槃。一約性顯二約相顯。此二了所",
    "X18n0332_004:0034c14": "觀諸法性相非性處。為涅槃也。第三復了能觀之覺。亦非有性。名為涅槃。但文中語倒。不甚明顯。應以覺字。置",
    "X18n0332_004:0034c15": "非性二字之上。則明矣。第四觀諸陰自共相流注斷處。名涅槃者。此與二乘見處相似。然是外道。非二乘也。以",
    "X18n0332_004:0034c16": "邪正異故。新說乃以第四。為二乘涅槃非今文意。何者。經文明言外道有四種涅槃。何謂二乘。則邪正不分矣。",
    "X18n0332_004:0034c17": "集註引楞嚴五現涅槃證者。其意頗近。但所引未切。何者。楞嚴五現者以欲界及四禪五處安隱勝淨依處。名",
    "X18n0332_004:0034c18": "五現涅槃。彼文不及諸陰自共相故。若取楞嚴第八外道約五陰起顛倒論者。是今經意。彼文云。色受想中。見",
    "X18n0332_004:0034c19": "有非有。行遷流內。觀無不無。如是循環。窮盡陰界。八俱非相。隨得一緣。皆言死後有相無相。今經相續流注。即",
    "X18n0332_004:0034c20": "彼遷流之義也。彼文又云。又計諸行。性遷訛故。心發通悟。有無俱非。虗實失措。由此計度死後俱非。今經云斷。",
    "X18n0332_004:0034c21": "即彼俱非之義也。以此觀之。今四種。皆是外道涅槃。不必約二乘解也)。大慧。我所說者。",
    "X18n0332_004:0034c22": "妄想識滅。名為涅槃。(此顯如來正說涅槃之相也。謂轉八識妄想。成無漏寂滅。名大",
    "X18n0332_004:0034c23": "涅槃)。大慧白佛言。世尊。不建立八識耶。佛言建立。大慧",
    "X18n0332_004:0034c24": "白佛言。若建立者。云何離意識。非七識。佛告大慧。彼",
    "X18n0332_004:0035a01": "因及彼攀緣故。七識不生。(魏譯云。大慧白佛言。世尊。世尊可不說八種識耶。佛",
    "X18n0332_004:0035a02": "告大慧。我說八種識。大慧言。若世尊說八種識者。何故但言意識轉滅。不言七識轉滅。佛告大慧。以依彼念觀",
    "X18n0332_004:0035a03": "有故。轉識滅。七識亦滅。○此躡上文妄想識滅之意為問也。按下經偈云。如水大流盡。波浪則不起。如是意識",
    "X18n0332_004:0035a04": "滅。種種識不生。魏唐二譯同此。則知今文離意識非七識者。謂離第六意識。則無餘轉識也。若據彼因彼緣之",
    "X18n0332_004:0035a05": "語。則又似第七識依彼緣彼之義。似是實非也。何者。按魏譯云。以依彼念觀有故者。蓋餘識依第六念觀而有",
    "X18n0332_004:0035a06": "故也。此約意識麤顯邊說。意識於餘識中。行相最勝。餘識所無。念觀。即意識行相耳。是知今文彼因彼緣。即意",
    "X18n0332_004:0035a07": "識行相因緣。以意識因緣滅故。餘轉不生。言麤相滅也。如水大流已盡。餘波不生矣。或以第七識解者。則違後",
    "X18n0332_004:0035a08": "偈。及魏唐譯義。明經者幸校焉)。意識者。境界分段計著生。習氣長養。",
    "X18n0332_004:0035a09": "藏識意俱。我我所計著思惟因緣生。不壞身相藏識。",
    "X18n0332_004:0035a10": "因攀緣自心現境界計著心聚生。展轉相因。(此承上文以明",
    "X18n0332_004:0035a11": "心意識。相因生相也。謂第六意識。由計著境界分段而生。此為意識自體。義含前五識。皆以隨根了境故習氣",
    "X18n0332_004:0035a12": "長養。藏識意俱者。習氣。第六識能熏種子也。由其能熏藏識。而藏識為其所熏。故云習氣長養藏識。意與之俱。",
    "X18n0332_004:0035a13": "意俱之意。即第七識也。成唯識云。第六意識。俱有所依。唯有二種。謂七八識。隨闕一種。必不轉故。故云長養藏",
    "X18n0332_004:0035a14": "識意俱也。我我所思惟因緣生者。明第七生因也。謂第七識。隨緣執我。貪瞋戒慢四惑相隨。恒審思惟內我因",
    "X18n0332_004:0035a15": "緣。始得生故。不壞下。明第八識生因也。謂此藏識。恒與雜染。互為因緣。恒取自相分境。為境界故。作意受想思。",
    "X18n0332_004:0035a16": "恒共相應。故云計著心聚生。以藏識常住。故云不壞身相也。須知文中三生句。各顯心意識之生相耳。展轉相",
    "X18n0332_004:0035a17": "因者。成唯識云。第六意識。俱有所依。唯有二種。謂七八識。第七末那。俱有所依。但有一種。謂第八識。阿賴耶識。",
    "X18n0332_004:0035a18": "俱有所依。亦但一種。謂第七識。彼識若無。定不轉故。是為展轉因緣。相生不斷也)。譬如海浪。",
    "X18n0332_004:0035a19": "自心現境界風吹。若生若滅亦如是。是故意識滅。七",
    "X18n0332_004:0035a20": "識亦滅。(海喻藏識。浪喻轉識也。自心現境界風吹者。謂外之器界。內之根身。唯識所現。故云自心現境",
    "X18n0332_004:0035a21": "界也。而言風吹者。謂自心之境如風。反擊藏海。轉識波浪。因之而生。亦因之而滅。以法合喻。故云亦如是。是故",
    "X18n0332_004:0035a22": "下。結問意也)。爾時世尊。欲重宣此義。而說偈言。",
    "X18n0332_004:0035a23": "我不涅槃性。所作及與相。妄想爾燄識。此滅我涅",
    "X18n0332_004:0035a24": "槃。(初句云我不者。謂我不取也。涅槃二字。通第二句。性之一字。即長行性自性非性涅槃。所作。即因緣",
    "X18n0332_004:0035b01": "和合之義。相者。和合所生之相。即長行種種相性非性涅槃。前二句偈意。世尊謂我不取性相二種涅槃。",
    "X18n0332_004:0035b02": "影顯後二涅槃。皆不取也。後二句。頌長行妄想識滅。為如來正涅槃義)。彼因彼攀緣。",
    "X18n0332_004:0035b03": "意趣等成身。與因者是心。為識之所依。(彼。指第六意識也。意",
    "X18n0332_004:0035b04": "趣。即意識行相。等。指餘轉識。謂由彼意識因緣故。始成八種識體。心。指第八識謂與轉識為因者。是第八",
    "X18n0332_004:0035b05": "識也。以第八識。為七轉識所依故。須知其因。存展轉義。來者無觀今偈。便作第七依彼緣彼義解。當准長",
    "X18n0332_004:0035b06": "行為是)。如水大流盡。波浪則不起。如是意識滅。種種",
    "X18n0332_004:0035b07": "識不生。(大流。唐譯作瀑流。○水喻藏識。即長行海喻。大流。喻第六識。波浪。喻餘轉識。此明七",
    "X18n0332_004:0035b08": "轉識中。第六意識。行相麤動。勝餘識故。意識若不行。餘轉識皆滅。故喻大流盡。則餘波不生也。然其海水",
    "X18n0332_004:0035b09": "不動。以喻藏識常住故)。",
    "X18n0332_004:0035b10": "復次大慧。今當說妄想自性分別通相。若妄想自性",
    "X18n0332_004:0035b11": "分別通相善分別。汝及餘菩薩摩訶薩離妄想。到自",
    "X18n0332_004:0035b12": "覺聖。外道通趣善見。覺攝所攝妄想。斷緣起種種相。",
    "X18n0332_004:0035b13": "妄想性自性行。不復妄想。(通相。魏唐二譯作差別相。○此文來意。由前妄想識",
    "X18n0332_004:0035b14": "滅名涅槃處發起。蓋前文通言妄想。未明妄想通相有十二差別。故今分別。令諸菩薩善自滅之。言通相者。以",
    "X18n0332_004:0035b15": "妄想通十二故。外道通趣通字。意亦類此。謂諸外道。所計不同。而能計者。亦唯妄想之所趨逐。故云通趣。以離",
    "X18n0332_004:0035b16": "妄想故。善見外道通趣也。緣起種種相。是緣起自性。屬所。妄想自性行。是徧計自性。屬能。行者。念念計度之謂。",
    "X18n0332_004:0035b17": "即前經所云行顯現者是也。此文例置。讀者善以意會可解)。大慧。云何妄想自性",
    "X18n0332_004:0035b18": "分別通相。謂言說妄想。所說事妄想。相妄想。利妄想。",
    "X18n0332_004:0035b19": "自性妄想。因妄想。見妄想。成妄想。生妄想。不生妄想。",
    "X18n0332_004:0035b20": "相續妄想。縛不縛妄想。是名妄想自性分別通相。(此總",
    "X18n0332_004:0035b21": "列。下別釋)。大慧。云何言說妄想。謂種種玅音歌詠之聲。美",
    "X18n0332_004:0035b22": "樂計著。是名言說妄想。大慧。云何所說事妄想。謂有",
    "X18n0332_004:0035b23": "所說事。自覺聖智所知。依彼而生言說妄想。是名所",
    "X18n0332_004:0035b24": "說事妄想。(言說約能。所說事約所。言說由事顯。故云依彼而生也。所說事約世出世論。上通佛",
    "X18n0332_004:0035c01": "果。下及異類。種種事業。種種心行。非凡小思議可了。故云聖智所知)。大慧。云何相妄想。",
    "X18n0332_004:0035c02": "謂即彼所說事。如鹿渴想。種種計著而計著。謂堅濕",
    "X18n0332_004:0035c03": "煖動相一切性妄想。是名相妄想。(即彼所說事而稱相者。謂事有種種。",
    "X18n0332_004:0035c04": "相亦種種。然彼諸相。虗妄不實。眾生無知。計著堅濕等。一切性相。如渴鹿之想陽燄。是名相妄想)。大慧。",
    "X18n0332_004:0035c05": "云何利妄想。謂樂種種金銀珍寶。是名利妄想。大慧。",
    "X18n0332_004:0035c06": "云何自性妄想。謂自性持此。如是不異。惡見妄想。是",
    "X18n0332_004:0035c07": "名自性妄想。(自性。指固執之性也。謂封執不移。堅持己見。此法如是。決定不異。名自性妄想)。",
    "X18n0332_004:0035c08": "大慧。云何因妄想。謂若因若緣。有無分別。因相生。是",
    "X18n0332_004:0035c09": "名因妄想。(自種為因。他助為緣。分別於有。則因緣相生。分別於無。則自然相生。因緣自然。各有",
    "X18n0332_004:0035c10": "其因。名因妄想)。大慧。云何見妄想。謂有無一異俱不俱惡見。",
    "X18n0332_004:0035c11": "外道妄想。計著妄想。是名見妄想。(此總攝外道諸見。不出四句。邪",
    "X18n0332_004:0035c12": "解所執。皆名惡見)。大慧。云何成妄想。謂我我所想。成決定論。",
    "X18n0332_004:0035c13": "是名成妄想。(成。魏譯作建立。唐譯作理。○謂於我我所法中。建立自他。如云色是我。我有色。",
    "X18n0332_004:0035c14": "色屬我。我在色。如是循環有十六相。以此計度。成決定論。名成妄想。依理分別。故唐譯名理)。大慧。云",
    "X18n0332_004:0035c15": "何生妄想。謂緣有無性。生計著。是名生妄想。大慧。云",
    "X18n0332_004:0035c16": "何不生妄想。謂一切性本無生。無種因緣。生無因身。",
    "X18n0332_004:0035c17": "是名不生妄想。(不生。對上生者而言。生計是有。不生計是無。謂無因。能生一切法。如云無",
    "X18n0332_004:0035c18": "極而太極者是也。故云無種因緣生無因身)。大慧。云何相續妄想。謂彼俱",
    "X18n0332_004:0035c19": "相續。如金縷。是名相續妄想。(唐譯云。謂此與彼。遞相繫屬。如金與線。○言彼",
    "X18n0332_004:0035c20": "俱者。即彼此繫屬之義。金者。鈎鎻屬。縷者。線屬。謂無始妄想。如金與縷繫屬不斷故)。大慧。云何",
    "X18n0332_004:0035c21": "縛不縛妄想。謂縛不縛因緣計著。如士夫方便。若縛",
    "X18n0332_004:0035c22": "若解。是名縛不縛妄想。(縛。名縛。不縛名解。謂妄想纏綿。難出離故。名縛不縛妄想。",
    "X18n0332_004:0035c23": "如士夫者。喻也。如宰官以人罪。而繫之以杻械枷鎻方便。名縛。又以校勘審鞠而出之。名解。解亦妄想。此以喻",
    "X18n0332_004:0035c24": "釋名也。然而外道凡夫。若解若縛。皆名為縛。未離煩惱故。二乘聲聞解脫世網。乃名為解。解非真解。亦名妄想。",
    "X18n0332_004:0036a01": "故法華云。但盡生滅。名為解脫。其實未得一切解脫)。於此妄想自性分別通相。",
    "X18n0332_004:0036a02": "一切愚夫。計著有無。大慧。計著緣起。而計著者。種種",
    "X18n0332_004:0036a03": "妄想計著。自性如幻。示現種種之身。凡夫妄想。見種",
    "X18n0332_004:0036a04": "種異幻。(於此下。承前十二妄想。以明愚夫計著之過也。計著緣起等者。謂依緣起自性而生計著。則有",
    "X18n0332_004:0036a05": "種種妄想計著。自性如幻下。舉喻明能所妄想非實。幻。幻術也。種種。所幻之相也。謂如幻術自性。幻出種種之",
    "X18n0332_004:0036a06": "身。諸凡夫人。妄見種種異幻。然其不知幻無自性。種種非真也。幻者。喻緣起性。妄見種種異者。喻妄想性)。大",
    "X18n0332_004:0036a07": "慧。幻與種種。非異非不異。若異者。幻非種種因。若不",
    "X18n0332_004:0036a08": "異者。幻與種種無差別。而見差別。是故非異非不異。",
    "X18n0332_004:0036a09": "(此顯幻與種種。非異不異。以明能所妄想非實也。謂幻所現法。雖有種種。總一幻自性耳。能所妄想亦爾。故云",
    "X18n0332_004:0036a10": "如幻。然以妄故。異不異皆非也)。是故大慧。汝及餘菩薩摩訶薩。如幻",
    "X18n0332_004:0036a11": "緣起妄想自性。異不異有無莫計著。(結前能所二性。以勉行者莫著",
    "X18n0332_004:0036a12": "此二。起諸有無一異等見也)。爾時世尊。欲重宣此義。而說偈言。",
    "X18n0332_004:0036a13": "心縛於境界。覺想智隨轉。(新說云。言愚夫妄心。為生死境界所縛。妄想智",
    "X18n0332_004:0036a14": "隨境界轉也。覺。謂妄覺也)。無所有及勝。平等智慧生。(此重頌離妄想到自",
    "X18n0332_004:0036a15": "覺聖處之義也。又對前妄智。顯今真智耳。集註云。無所有最勝處。無自他相。故平等。真性圓明。故智慧生)。",
    "X18n0332_004:0036a16": "妄想自性有。於緣起則無。妄想或攝受。緣起非妄",
    "X18n0332_004:0036a17": "想。(此重頌二性。以明無而妄有也。妄想有。緣起無者。緣起是一故無。妄見種種故有。又妄想或攝受。如",
    "X18n0332_004:0036a18": "依藤計蛇。緣起非妄想。如藤非蛇相。故云妄想有緣起無。此舉緣起破妄想也)。種種支分",
    "X18n0332_004:0036a19": "生。如幻則不成。彼相有種種。妄想則不成。(集註云。謂種種",
    "X18n0332_004:0036a20": "緣生支分。雖有所生。然皆如幻。故支分不成。彼緣生之相雖種種。總屬妄想。故彼相不成。此舉妄想破緣",
    "X18n0332_004:0036a21": "起也)。彼相則是過。皆從心縛生。妄想無所知。於緣起",
    "X18n0332_004:0036a22": "妄想。(唐譯云。彼相則是過。皆從心縛生。妄計者不了。分別緣起法。○此明二性之過也。彼相。指上文",
    "X18n0332_004:0036a23": "二相也。謂彼二相。從心縛生。凡愚無知。於緣起中。生種種妄想)。此諸妄想性。即是",
    "X18n0332_004:0036a24": "彼緣起。妄想有種種。於緣起妄想。(唐譯云。此諸妄計性。皆即是緣",
    "X18n0332_004:0036b01": "起。妄計有種種。緣起中分別。○謂妄想無實。全是緣起。緣起本無。妄見種種於緣起法中)。世諦第",
    "X18n0332_004:0036b02": "一義。第三無因生。妄想說世諦。斷則聖境界。(自此至偈",
    "X18n0332_004:0036b03": "末。重頌與孤起間出。殊非重說偈意。然因長行文略。語義不備。偈中互補而發明之。亦不違重頌之意也。",
    "X18n0332_004:0036b04": "世諦第一義者。世諦。即世間法也。謂諦審是苦是集。是生滅因果等法。然而世相非真。陰心非假。非是非",
    "X18n0332_004:0036b05": "非。是非是是。無然非然。無是非是。寂然平等。則世諦即名第一義矣。第三無因生者。承上句而言。謂世諦",
    "X18n0332_004:0036b06": "第一義是二。無因遂為第三。此三皆屬法數。故應斷之。蓋不斷其法。但斷其情。凡情既斷。聖境斯現矣)。",
    "X18n0332_004:0036b07": "譬如修行事。於一種種現。於彼無種種。妄想相如",
    "X18n0332_004:0036b08": "是。(此重頌一幻種種身喻。以小乘觀法。類彼幻事也。一者。指行者觀想。種種現者。指觀想所見青黃等",
    "X18n0332_004:0036b09": "色現也。然於觀處無種種。由想相故。如是現耳。集註云。此一喻。破妄想徧計性也。如二乘人。脩諸觀行。若",
    "X18n0332_004:0036b10": "作青想觀時。天地萬物。莫不皆青。以無青處見青。由心變故。於一色境。現種種相。黃赤白等。亦復如是。而",
    "X18n0332_004:0036b11": "如實體性。初無彼種種之相。其所現者。是妄想耳。故曰妄想性如是)。譬如種種翳。妄",
    "X18n0332_004:0036b12": "想眾色現。翳無色非色。緣起不覺然。(集註云。此一喻。破因緣依",
    "X18n0332_004:0036b13": "他起性也。如目有種種翳。以妄想分別故。見有青黃赤白等色顯現。然翳本無色。亦無非色。緣起如之。以",
    "X18n0332_004:0036b14": "計著故。故曰不覺)。譬如鍊真金。遠離諸垢穢。虗空無雲翳。",
    "X18n0332_004:0036b15": "妄想淨亦然。(此中有二喻。發明圓成實性。謂妄想如垢穢雲翳。圓成實如真金虗空。然",
    "X18n0332_004:0036b16": "此喻。於圓成實中。又當分會其義可也。蓋虗空喻圓。真金喻成實耳。集註云。此一喻。以斷彼妄想虗偽。及",
    "X18n0332_004:0036b17": "緣起過患。則圓成之性。如真金離垢穢。如虗空無雲翳也)。無有妄想性。及有彼",
    "X18n0332_004:0036b18": "緣起。建立及誹謗。悉由妄想壞。(集註云。謂妄想與緣起之性。本自無",
    "X18n0332_004:0036b19": "有。若於非有計有。非無計無。是為建立誹謗。悉由妄想。自壞如實之見)。妄想若無性。",
    "X18n0332_004:0036b20": "而有緣起性。無性而有性。有性無性生。依因於妄",
    "X18n0332_004:0036b21": "想。而得彼緣起。相名常相隨。而生諸妄想。究竟不",
    "X18n0332_004:0036b22": "成就。則度諸妄想。(此承上偈。委辨妄想緣起二必無性也。妄想下。謂妄想無性中。",
    "X18n0332_004:0036b23": "而有緣起性者。則無能生有矣。若無性能生有性。則有性從無性生也。依因於妄想而得彼緣起者。承上",
    "X18n0332_004:0036b24": "無性生義。謂緣起依妄想生。始得緣起相也。緣起之相。妄想之名。常相隨轉。而生諸想。果能究竟其實。則",
    "X18n0332_004:0036c01": "緣起妄想。二不成就。二既不成。則度諸想矣)。然後智清淨。是名第一義。",
    "X18n0332_004:0036c02": "妄想有十二。緣起有六種。自覺知爾燄。彼無有差",
    "X18n0332_004:0036c03": "別。(集註云。既度諸妄想。成清淨智。了知十二妄想。六種緣起。但有其名。而無所實。復於自覺聖境界中。",
    "X18n0332_004:0036c04": "了知爾燄智障。與彼妄想緣起。悉空無相。無有差別。故下文以五法等為真實也。緣起有六者。即前緣因",
    "X18n0332_004:0036c05": "中。六種因是)。五法為真實。自性有三種。修行分別此。不",
    "X18n0332_004:0036c06": "越於如如。(宗鏡云。迷如理以成名相。妄想即生。悟名。相之本如。妄便稱智。則無名相妄想。",
    "X18n0332_004:0036c07": "唯如智矣。智因如立。智體亦空。如假智明。本來常寂。故並空矣。今言修行者。雖能分別五法三性之真妄。",
    "X18n0332_004:0036c08": "未能空其智體。故曰不越於如如)。眾相及緣起。彼名起妄想。彼諸",
    "X18n0332_004:0036c09": "妄想相。從彼緣起生。(眾相。是緣起蔓生之相。彼名。是妄想建立之名。緣起與妄",
    "X18n0332_004:0036c10": "想。名相互融。然皆起於妄想。而諸妄想。復從緣生。故前文云。相名常相隨。而生諸妄想。即此意也)。覺",
    "X18n0332_004:0036c11": "慧善觀察。無緣無妄想。成已無有性。云何妄想覺。",
    "X18n0332_004:0036c12": "(覺慧。乃本覺之慧也。以本覺之慧。善觀緣起妄想。二性皆無。二性既無。則圓實之性成矣。然雖已成。不作",
    "X18n0332_004:0036c13": "成想。故遣云成已無有性。成且不立。云何復有妄想之覺)。彼妄想自性。建立二",
    "X18n0332_004:0036c14": "自性。妄想種種現。清淨聖境界。(以妄想中。建立緣起妄想二性也。妄",
    "X18n0332_004:0036c15": "想不除。則於緣起中。見種種現。然非真現。由妄想見。若諸妄想清淨。即為聖境界也)。妄想如",
    "X18n0332_004:0036c16": "畫色。緣起計妄想。(集註云。妄想如畫。種種色像。雖有分別。而無實體。眾生計著緣",
    "X18n0332_004:0036c17": "起。而生妄想。亦復如是)。若異妄想者。則依外道論。(新說云。此明佛法。知",
    "X18n0332_004:0036c18": "生死緣起法。從自妄想心中生。若計生死有無諸法。異於妄想。從微塵冥諦自在等生者。即外道論)。妄",
    "X18n0332_004:0036c19": "想說所想。因見和合生。(魏譯云。妄想說妄想。因見和合生。○以能想說所想。",
    "X18n0332_004:0036c20": "皆因知見和合而生也)。離二妄想者。如是則為成。(離二妄想者。承上能",
    "X18n0332_004:0036c21": "所二想也。離二想已。則為圓成實性。蓋能所二想。即緣起徧計二性故)。",
    "X18n0332_004:0036c22": "大慧菩薩摩訶薩復白佛言。世尊。惟願為說自覺聖",
    "X18n0332_004:0036c23": "智相及一乘。若自覺聖智相及一乘我及餘菩薩。善",
    "X18n0332_004:0036c24": "自覺聖智相及一乘。不由於他。通達佛法。(此大慧問意。由前十",
    "X18n0332_004:0037a01": "二妄想章中。有離妄想。到自覺聖義。未蒙委釋。故今重請開示自覺聖義。自覺聖義是理。一乘是教。蓋能所兼",
    "X18n0332_004:0037a02": "請也。若自下。大慧自述重請之益。言不由於他通達佛法者。所謂佛法者。即自覺也。因善自覺。即通佛法。離覺",
    "X18n0332_004:0037a03": "無佛。離心無法。故云不由於他。通達佛法)。佛告大慧。諦聽諦聽。善思念之。",
    "X18n0332_004:0037a04": "當為汝說。大慧白佛言。唯然受教。佛告大慧。前聖所",
    "X18n0332_004:0037a05": "知。轉相傳授。妄想無性。菩薩摩訶薩。獨一靜處。自覺",
    "X18n0332_004:0037a06": "觀察。不由於他。離見妄想。上上昇進。入如來地。是名",
    "X18n0332_004:0037a07": "自覺聖智相。(次佛告下。魏譯云。佛告大慧。菩薩摩訶薩。離阿含名字法諸論師所說分別法",
    "X18n0332_004:0037a08": "相。在寂靜處。獨坐思惟自內智慧。觀察諸法。不隨他教。離種種見虗妄之相。當勤修行。入如來地。上上證智。大",
    "X18n0332_004:0037a09": "慧。是名自身內證聖智修行之相。○前大慧所問自覺。自覺無他。即妄想無性。是故諸佛以自所知。傳授妄想",
    "X18n0332_004:0037a10": "無性菩薩。令其緣自覺了。非外尋也。然而前聖所知。亦唯自覺耳。若諸菩薩欲知自覺。當設方便。方便者何謂",
    "X18n0332_004:0037a11": "遠離闠閙。獨處靜室。依自心觀察。離諸妄想。了一分妄情。證一分自覺。上上昇進。直入如來之地。自覺聖智。圓",
    "X18n0332_004:0037a12": "滿究竟。是為菩薩善知自覺聖智之相。此先答自覺相也)。大慧。云何一乘相。謂得",
    "X18n0332_004:0037a13": "一乘道覺。我說一乘。云何得一乘道覺。謂攝所攝妄",
    "X18n0332_004:0037a14": "想。如實處。不生妄想。是名一乘覺。(上文自覺明矣次說一乘。自覺。謂本",
    "X18n0332_004:0037a15": "覺也。一乘覺者。謂一乘中。分斷分證。以至究竟。謂始覺也。蓋一乘道中。覺彼能攝所攝妄想實際。則始本不二。",
    "X18n0332_004:0037a16": "能所皆空。是以不生妄想。原始要終。不離一乘。故云一乘道覺。此次答一乘相也)。大慧。一乘",
    "X18n0332_004:0037a17": "覺者。非餘外道聲聞緣覺梵天王等之所能得。唯除",
    "X18n0332_004:0037a18": "如來。以是故。說名一乘。(一乘覺者。不與諸乘所共。一乘能兼諸乘。諸乘不攝一乘。",
    "X18n0332_004:0037a19": "以故二乘外道等。不能得也。夫道不遠人。而人自遠。苟能志在一乘。孰不了證。此世尊策進二乘及諸外道天",
    "X18n0332_004:0037a20": "等。故作此言。以顯一乘之殊勝也)。大慧白佛言。世尊。何故說二乘。而",
    "X18n0332_004:0037a21": "不說一乘。佛告大慧。不自般涅槃法故。不說一切聲",
    "X18n0332_004:0037a22": "聞緣覺一乘。(不自般涅槃法故者。謂如來以一乘道。普度有情。皆以如來滅度而滅度之。於",
    "X18n0332_004:0037a23": "一乘中。無自入涅槃法故。以二乘獨取涅槃。不度眾生。是故世尊。於聲聞緣覺中。不說一乘也)。以一切",
    "X18n0332_004:0037a24": "聲聞緣覺。如來調伏。授寂靜方便。而得解脫。非自己",
    "X18n0332_004:0037b01": "力。是故不說一乘。(以二乘人。厭有著空。慕三怖一。如來則以寂靜方便。調伏令熟。然後",
    "X18n0332_004:0037b02": "引歸寶所。今以寂靜得解脫者。是如來方便。非己智力。是故不即為說一乘)。復次大慧。煩",
    "X18n0332_004:0037b03": "惱障業習氣不斷故。不說一切聲聞緣覺一乘。(前文以彼",
    "X18n0332_004:0037b04": "所修。明不說意。今復以彼所障。明不說意也。業習不斷者。謂諸聲聞。但斷正使。緣覺雖侵習氣。猶為三昧所醉。",
    "X18n0332_004:0037b05": "是故不即為說一乘)。不覺法無我。不離分段死。故說三乘。(此顯淺證",
    "X18n0332_004:0037b06": "之過。以明說三之由也。謂彼二乘。雖得人無我。不覺法無我。未離變易死。由是權說三乘。不談一義也。分段死。",
    "X18n0332_004:0037b07": "魏唐二譯作變易死。蓋二乘人。但覺人無我。唯離分段死。今云不離分段死者。譯場之訛也)。大慧。彼",
    "X18n0332_004:0037b08": "諸一切起煩惱過習氣斷。及覺法無我。彼一切起煩",
    "X18n0332_004:0037b09": "惱過習氣斷。三昧樂味著。非性無漏界覺。覺已復入",
    "X18n0332_004:0037b10": "出世間上上無漏界。滿足眾具。當得如來不思議自",
    "X18n0332_004:0037b11": "在法身。(煩惱言起者。起即動義。又生滅義。屬見思二惑。令心生滅流動。故云起也。彼一下。謂彼聲聞斷",
    "X18n0332_004:0037b12": "見思煩惱習氣已。乃得三昧樂住。已發非性偏真界中無漏覺智。得是覺已。復能上上昇進。入彼一乘無漏覺",
    "X18n0332_004:0037b13": "道。滿足十力四無所畏三十七品助道之具。當得如來不思議法身也)。爾時世尊。欲重",
    "X18n0332_004:0037b14": "宣此義。而說偈言。",
    "X18n0332_004:0037b15": "諸天及梵乘。聲聞緣覺乘。諸佛如來乘。我說此諸",
    "X18n0332_004:0037b16": "乘。乃至有心轉。諸乘非究竟。若彼心滅盡。無乘及",
    "X18n0332_004:0037b17": "乘者。無有乘建立。我說為一乘。(此重頌一乘諸乘之義也。長行云唯",
    "X18n0332_004:0037b18": "除如來。餘非究竟。今偈復言。即此佛乘。若有心轉。亦非究竟。蓋遣三一之迹耳。若彼三一之心忘。能所之",
    "X18n0332_004:0037b19": "乘息。無乘可建。無待可忘。非對三而言一者。是真一乘。乘謂所乘法。乘者。謂能乘人)。引導眾",
    "X18n0332_004:0037b20": "生故。分別說諸乘。解脫有三種。及與法無我。煩惱",
    "X18n0332_004:0037b21": "智慧等。解脫則遠離。(此重頌說三之由也。初二句可知。解脫三種者。謂空。無相。",
    "X18n0332_004:0037b22": "無願也。法無我句。應攝人空。煩惱智慧。言二障也。等之一字。該五法八識三自性耳。末句承上三句。謂證",
    "X18n0332_004:0037b23": "得解脫。則諸相自離)。譬如海浮木。常隨波浪轉。聲聞愚亦然。",
    "X18n0332_004:0037b24": "相風所漂蕩。彼起煩惱滅。餘習煩惱愚。(浮木。喻聲聞之愚也。",
    "X18n0332_004:0037c01": "波浪。喻諸識也。相風。喻諸法相也。相是法。風是喻。謂愚法聲聞。所知未斷。識浪未平。法相之風漂蕩。雖煩",
    "X18n0332_004:0037c02": "惱滅。餘習之愚未斷。此顯界內煩惱雖斷。界外無明猶未伏。故古註云。聲聞斷四住煩惱。故言起煩惱滅",
    "X18n0332_004:0037c03": "也。未斷無明。故言餘習煩惱愚)。味著三昧樂。安住無漏界。無有究",
    "X18n0332_004:0037c04": "竟趣。亦復不退還。得諸三昧身。乃至劫不覺。(此頌三昧",
    "X18n0332_004:0037c05": "樂住之過也。謂二乘人。安住三昧偏真無漏界中。故無進趣究竟之志。然亦不還有界。躭此三昧之身。如",
    "X18n0332_004:0037c06": "氷夾魚。乃至百千劫。猶不覺知樂小之過。此世尊極言滯寂之愚。以警其進趣大乘也)。譬如昏",
    "X18n0332_004:0037c07": "醉人。酒消然後覺。彼覺法亦然。得佛無上身。(此頌覺彼",
    "X18n0332_004:0037c08": "著已。復入上上無漏。得佛法身之義也。酒。喻偏真三昧。昏醉人。喻二乘躭三昧樂而不覺者。覺彼所醉。故",
    "X18n0332_004:0037c09": "云酒消。迴心向大。進得法身)。",
    "X18n0332_004:0037c11": "楞伽阿跋"
}