{
    "T34n1719_001:0151a02": "No. 1719 [cf. Nos. 262, 1718]",
    "T34n1719_01a:0151a03": "folio_1a 法華文句記卷第一上",
    "T34n1719_01a:0151a05": "唐天台沙門湛然述",
    "T34n1719_01a:0151a06": "釋序品1釋序品初",
    "T34n1719_01a:0151a07": "言「文句」者，文謂文字，一部始終，故云文即",
    "T34n1719_01a:0151a08": "是字，為二所依；句謂句讀，義通長短，故云",
    "T34n1719_01a:0151a09": "名詮自性、句詮差別。此亦不論色行等體，",
    "T34n1719_01a:0151a10": "今但以句而分其文，故云文句。古之章疏，",
    "T34n1719_01a:0151a11": "或單題疏，或單題章。章謂章藻，《詩》云：「彼都",
    "T34n1719_01a:0151a12": "人士出言成章」；亦云章段，分段解釋成若",
    "T34n1719_01a:0151a13": "干章。疏者，通意之辭，亦記也。又疎音即疏",
    "T34n1719_01a:0151a14": "通、疏條、疎鏤也。今並不云者，意如向說。題",
    "T34n1719_01a:0151a15": "下注中六難意者，此用下文法說歎法希有",
    "T34n1719_01a:0151a16": "中「諸佛興出世，懸遠值遇難，正使出于世，",
    "T34n1719_01a:0151a17": "說是法復難，無量無數劫，聞是法亦難，能",
    "T34n1719_01a:0151a18": "聽是法者，斯人亦復難」。章安於經聞法能聽",
    "T34n1719_01a:0151a19": "二難之中，義開為四，謂傳譯等，合成六難。",
    "T34n1719_01a:0151a20": "然聞法中正在時會，及以阿難義通像末，故",
    "T34n1719_01a:0151a21": "藉傳譯則可得聞。佛出已難，出仍不值，故",
    "T34n1719_01a:0151a22": "經多劫聞者尚難，況修行開悟、說記流通？於",
    "T34n1719_01a:0151a23": "中初二約主約味，三四歎教歎行，五六自",
    "T34n1719_01a:0151a24": "幸省己。故初二在佛，三四屬師，五六斥己。",
    "T34n1719_01a:0151a25": "故三雙中，一一皆悉先通次別，且初二中出",
    "T34n1719_01a:0151a26": "世猶通，通一代故，次說則別，別在今經；次",
    "T34n1719_01a:0151a27": "三四中，初傳譯師通一切教，次教詔師別我",
    "T34n1719_01a:0151a28": "所承；次五六中，聞講仍通與他共故，一遍記",
    "T34n1719_01a:0151a29": "別唯屬己故。故三雙中從寬向狹，是故後",
    "T34n1719_01a:0151b01": "後狹於前前。故自佛出來，乃至聞於自悟",
    "T34n1719_01a:0151b02": "者說一遍記故，故記佛乘最為甚難。言主、",
    "T34n1719_01a:0151b03": "味者，主興不易，復經四味方演此經，故知",
    "T34n1719_01a:0151b04": "初二誠為不易。言歎教者，傳譯不易，經涉",
    "T34n1719_01a:0151b05": "山海，雖至此土，民主道合、國無諸難，方可",
    "T34n1719_01a:0151b06": "傳故。言歎行者，稟承南岳證不由他，宿",
    "T34n1719_01a:0151b07": "植所資妙悟斯發。言自省者，自幸得聞，謙",
    "T34n1719_01a:0151b08": "已輒記。故《玄．序》云：「江陵稟受玄旨，建業方",
    "T34n1719_01a:0151b09": "聽經文，補接纔成一遍而已」，況二十七聽、",
    "T34n1719_01a:0151b10": "六十九治，始末四十餘年，乃成第七修補復",
    "T34n1719_01a:0151b11": "難。於傳譯前加結集難，合為八難，以結",
    "T34n1719_01a:0151b12": "集時亦假王臣大眾和合，若魔若外令不得",
    "T34n1719_01a:0151b13": "便。添謂添破古師及引經論，謂斥非以顯",
    "T34n1719_01a:0151b14": "是；削謂削其繁長及成文體，使文約而義",
    "T34n1719_01a:0151b15": "豐。破古不全我已，加彼異見故但云添；",
    "T34n1719_01a:0151b16": "削乃唯在於已，初記繁芿故須云削。故《玄．",
    "T34n1719_01a:0151b17": "序》云：「或以經論誠言符此深妙，或標諸師",
    "T34n1719_01a:0151b18": "異解驗彼非圓」。「留贈後賢」者，《玄》文〈序〉云：「斯",
    "T34n1719_01a:0151b19": "文若墜，將來可悲」；《涅槃》云「若樹若石」，斯經",
    "T34n1719_01a:0151b20": "稱「若田若里」，後代行者知甘露門之在茲。「共",
    "T34n1719_01a:0151b21": "期佛慧」者，自非靈岳親承、道場契悟，搜一",
    "T34n1719_01a:0151b22": "代教旨、顯五味宗極，將何以為後賢佛慧之",
    "T34n1719_01a:0151b23": "基址耶？故佛慧之言，須開三教果頭之權",
    "T34n1719_01a:0151b24": "實，發四味兼帶之大小，則人理教行之有",
    "T34n1719_01a:0151b25": "歸，開示悟入之無異，方是今經之佛慧耳。",
    "T34n1719_01a:0151b26": "問：諸經中圓，與此何別，而必須云開方是佛",
    "T34n1719_01a:0151b27": "慧？答：圓實不異，但未開顯。初心之人謂圓",
    "T34n1719_01a:0151b28": "隔偏，須聞開顯諸法實相。若已入實但論",
    "T34n1719_01a:0151b29": "增進，權人至此一向須開。「委釋」等者，別解",
    "T34n1719_01a:0151c01": "題名方七八卷，以初名中總三法故，三法",
    "T34n1719_01a:0151c02": "始末亘一部故。何者？一部之中莫過本迹，",
    "T34n1719_01a:0151c03": "本地總別超過諸說，迹中三一功高一期，故",
    "T34n1719_01a:0151c04": "一中之三永殊前教，即三之一不與他同，",
    "T34n1719_01a:0151c05": "即迹而本壽量方譚，即本之迹具在今說。且",
    "T34n1719_01a:0151c06": "如迹中體非因果，依之以辨因果，因果取",
    "T34n1719_01a:0151c07": "體方有勝用，如是三法並由開顯。若不先",
    "T34n1719_01a:0151c08": "了能開之妙，將何以明所開之麁？故對迹",
    "T34n1719_01a:0151c09": "辨本理須分判，所以釋題不可率爾。題下",
    "T34n1719_01a:0151c10": "別釋理非容易，以由釋題大義委悉，故至",
    "T34n1719_01a:0151c11": "經文但粗分章段。題名「文句」良由於此。故",
    "T34n1719_01a:0151c12": "但分文句則大理不彰，唯譚玄旨則迷於",
    "T34n1719_01a:0151c13": "起盡，若相帶以說則彼此無歸，故使消釋",
    "T34n1719_01a:0151c14": "凡至大義，並指《玄》文名體宗用、三一總別、",
    "T34n1719_01a:0151c15": "寄行約教。故知全迷《玄》文大旨，而欲以文",
    "T34n1719_01a:0151c16": "句消經，固蔽理觀深微而但以事相釋義，",
    "T34n1719_01a:0151c17": "言弘斯典者遠矣！今問弘經者，為名利壅",
    "T34n1719_01a:0151c18": "己、為大悲益他？自行暗於妙宗，何殊無目",
    "T34n1719_01a:0151c19": "而導，彼此俱迷、自他咸沒。又妙法之唱非唯",
    "T34n1719_01a:0151c20": "正宗，二十八品俱名妙故，故品品之內咸具",
    "T34n1719_01a:0151c21": "體等，句句之下通結妙名，教行人理彼此相",
    "T34n1719_01a:0151c22": "攝，使妙旨不失稍似弘通，衣座室誡思之自",
    "T34n1719_01a:0151c23": "克。然遍列事難不可恒爾，今隨義便廣略",
    "T34n1719_01a:0151c24": "適時。故〈方便〉、〈安樂〉、〈壽量〉、〈普門〉並是本迹之根",
    "T34n1719_01a:0151c25": "源，斯經之樞楗，必須委簡，餘則隨宜。「序者」",
    "T34n1719_01a:0151c26": "下，一部大名已指前釋，一品別號此下略申。",
    "T34n1719_01a:0151c27": "叡公亦有二十八品生起次第，今家隨釋準",
    "T34n1719_01a:0151c28": "意可知。然品品初通有四意，謂釋名、來意、釋",
    "T34n1719_01a:0151c29": "妨、釋文。釋名必須因緣等四；來意、釋妨或有",
    "T34n1719_01a:0152a01": "或無。或釋名中即帶來意，有妨須釋何例",
    "T34n1719_01a:0152a02": "然耶？又釋名與義更互有無，故釋名一種，或",
    "T34n1719_01a:0152a03": "於義前別釋，或帶名以釋義，縱於義前別",
    "T34n1719_01a:0152a04": "釋，還將別以貫義。名義若顯則一品可從，",
    "T34n1719_01a:0152a05": "故使品品全同部旨，如是釋者，方鏡於迷",
    "T34n1719_01a:0152a06": "途；徒自云云，此彼淆混。若得此意，至下",
    "T34n1719_01a:0152a07": "易知。今初釋名。云「訓庠序」等者，先釋字訓，",
    "T34n1719_01a:0152a08": "次釋字義。然釋訓中復似從義。庠謂安庠，",
    "T34n1719_01a:0152a09": "學舍養宮並非今意。《爾雅》云：「東西牆謂之",
    "T34n1719_01a:0152a10": "序，別內外也。」此可借用以釋別序。如",
    "T34n1719_01a:0152a11": "由別序方異諸經，通序異外亦可兼用，",
    "T34n1719_01a:0152a12": "所以初用字訓正從別序，故云階位等也；",
    "T34n1719_01a:0152a13": "兼用安庠，即非忽卒越次意也。亦二序共",
    "T34n1719_01a:0152a14": "有。若對辨者，必先證信後發起故，必先發起",
    "T34n1719_01a:0152a15": "後證信故，必先二序後方正故，二序各有，",
    "T34n1719_01a:0152a16": "前後亦爾。故光宅生起，非全失理，但闕",
    "T34n1719_01a:0152a17": "表報，是故斥之。故階位之言義兼通別，問",
    "T34n1719_01a:0152a18": "答之語不關於通，先瑞後問次第故爾。彌",
    "T34n1719_01a:0152a19": "勒、文殊即賓主也，若問若答皆庠序故，伏疑",
    "T34n1719_01a:0152a20": "伏難賓主存焉。「經家」下，從字義釋。三義分",
    "T34n1719_01a:0152a21": "二，次通二別。二序之中通復冠別，二序俱",
    "T34n1719_01a:0152a22": "首通最得名以冠於下，冠即是首，故云冠",
    "T34n1719_01a:0152a23": "首。是則二十七品方名為經，以序從正通",
    "T34n1719_01a:0152a24": "名經也，故云妙法蓮華經序品。言「由述」者，",
    "T34n1719_01a:0152a25": "瑞疑由也，問答述也。文中不以疑念對由",
    "T34n1719_01a:0152a26": "述者，亦可兩兼，謂發語宣疑亦可云述；",
    "T34n1719_01a:0152a27": "集眾亦可以為遠由，疎故且置。言「哢引」者，",
    "T34n1719_01a:0152a28": "以譬顯也。講哢家之引故名哢引。亦可正",
    "T34n1719_01a:0152a29": "哢亦得名引，如歌引舞序義可知。故正說",
    "T34n1719_01a:0152b01": "如哢、二序如引，故引亦歌也。謂譚述也，亦",
    "T34n1719_01a:0152b02": "引發義。古人章疏以胤音之，便作胤釋。又",
    "T34n1719_01a:0152b03": "迷章草以哢為呼，以胤為徹，魚魯之謬自",
    "T34n1719_01a:0152b04": "古有之，徹字則成兩重之誤。「具此三義」者，",
    "T34n1719_01a:0152b05": "品兼通別故須具三。「品者」，序名在別，品",
    "T34n1719_01a:0152b06": "義則通下去諸品，以通從別不復更釋，故",
    "T34n1719_01a:0152b07": "但釋別以置於通。此中先翻名、次釋義、後",
    "T34n1719_01a:0152b08": "明立品所以。所言義者，釋品字義，非品",
    "T34n1719_01a:0152b09": "題義，故字義則通、題名從別。言「義類同者」，",
    "T34n1719_01a:0152b10": "諸品咸然。聚者是誰，故出其人。初汎指他",
    "T34n1719_01a:0152b11": "經，如〈心地品〉佛自唱也。如《大論》者，即論",
    "T34n1719_01a:0152b12": "所述《大品》一部。結集之家本唯三品：一序，二",
    "T34n1719_01a:0152b13": "魔事，三囑累。言「譯人」者，亦指《大品》本唯三",
    "T34n1719_01a:0152b14": "品，什公偽秦弘始五年四月二十三日譯訖，",
    "T34n1719_01a:0152b15": "乃依四意以類加之，成九十品，謂人義法",
    "T34n1719_01a:0152b16": "事。人如樓那，義如觀空，法如三假，事如",
    "T34n1719_01a:0152b17": "魔事，亦如《大經》純陀哀歎等。又非譯者但",
    "T34n1719_01a:0152b18": "補助譯人，即謝公加也。準知諸經非佛自",
    "T34n1719_01a:0152b19": "唱，及以集者並譯人添也。次正出今經。如",
    "T34n1719_01a:0152b20": "〈藥王品〉云：「佛告宿王華，若有人聞是藥王",
    "T34n1719_01a:0152b21": "菩薩本事品，能隨喜讚善者」等。又云：「宿王華！",
    "T34n1719_01a:0152b22": "以此藥王菩薩本事品，囑累於汝。」乃至云：「若",
    "T34n1719_01a:0152b23": "有女人持是品者，盡是女身後不復受。」",
    "T34n1719_01a:0152b24": "〈妙音品〉末集經家云：「說是妙音來往品時，四",
    "T34n1719_01a:0152b25": "萬二千天子得無生法忍。」〈普門品〉末經家亦",
    "T34n1719_01a:0152b26": "云：「佛說是普門品時，八萬四千眾生，皆發",
    "T34n1719_01a:0152b27": "無等等阿耨菩提。」乃至〈陀羅尼〉、〈嚴王勸發品〉",
    "T34n1719_01a:0152b28": "末皆然，故云等。「譯人未聞」者，今經所無，若",
    "T34n1719_01a:0152b29": "無集家之言，及無佛自唱語，似屬譯人以",
    "T34n1719_01a:0152c01": "文中諸品先足，當知並是集者所置，信無",
    "T34n1719_01a:0152c02": "譯人明矣。故今經自餘諸品，多是結集者所",
    "T34n1719_01a:0152c03": "置，以無聞品益故，故品後無結耳。以通",
    "T34n1719_01a:0152c04": "從別應具四釋，以通序中句句皆存因緣",
    "T34n1719_01a:0152c05": "等四，別序時或闕於一兩，故釋序字闕於",
    "T34n1719_01a:0152c06": "四義。若二序相對，義立亦可，二序不同世界",
    "T34n1719_01a:0152c07": "也。別序發起欣慕，即為人也；通序證信除疑，",
    "T34n1719_01a:0152c08": "對治也。二序序正，第一義也。約教等三，具如",
    "T34n1719_01a:0152c09": "釋三段中是也。若別約通序者，五義不同",
    "T34n1719_01a:0152c10": "世界也。通皆除疑對治也，通皆生信為人",
    "T34n1719_01a:0152c11": "也，通皆序正第一義也。餘三及別序，準此可",
    "T34n1719_01a:0152c12": "知。「佛赴緣」下，欲分節經文，先辨分文有無",
    "T34n1719_01a:0152c13": "得失。於中四：先、汎引諸經論，次、古講者之",
    "T34n1719_01a:0152c14": "失，三、明品非章段，四、汎示分節。初文者，全",
    "T34n1719_01a:0152c15": "非分文。次、古失者，古來講者多無分節，至",
    "T34n1719_01a:0152c16": "安公來，經無大小始分三段，謂序、正、流通。",
    "T34n1719_01a:0152c17": "「殆」者危也。非今正意，亦幾也幾，巨依切，近也，《西京賦》",
    "T34n1719_01a:0152c18": "云「人生幾亡」。言「起盡」者，章之始末也。若分",
    "T34n1719_01a:0152c19": "節已，大小各有總別起盡。三、「又佛說」下，意明",
    "T34n1719_01a:0152c20": "立品但從義類不從文相，故貫散二相不",
    "T34n1719_01a:0152c21": "可立品，亦非分節。四、「增一」下，經論亦有分",
    "T34n1719_01a:0152c22": "節之例，況末代弘經須識賓主，故小乘三藏",
    "T34n1719_01a:0152c23": "各有所開。《增一．序》云：「阿難說經無量數，今",
    "T34n1719_01a:0152c24": "且總略為一聚，我今分之為三分，契經一",
    "T34n1719_01a:0152c25": "分，律二分，阿毘曇經為三分。契經今當為",
    "T34n1719_01a:0152c26": "四段，初名增一，二名中，三名曰長多，《瓔珞》",
    "T34n1719_01a:0152c27": "雜經在後為四分，乃以四含名為四段」，故",
    "T34n1719_01a:0152c28": "今承此借為分節。「律開五部」者，佛滅度後",
    "T34n1719_01a:0152c29": "一百年間毱多持法，所化眾生不相是非，但",
    "T34n1719_01a:0153a01": "為一部不毘尼藏，即八十誦。一百年後毱多",
    "T34n1719_01a:0153a02": "有五弟子，各執一見不能均融齊一，遂分",
    "T34n1719_01a:0153a03": "一藏以為五異，如析金杖不失金用。今",
    "T34n1719_01a:0153a04": "分文亦爾，雖分為多段，知大旨本一，以所",
    "T34n1719_01a:0153a05": "分對本，故云及也。「阿毘曇開六足」者，文中",
    "T34n1719_01a:0153a06": "自引《阿含》六度，非《六足論》，如《增一》云：「菩薩",
    "T34n1719_01a:0153a07": "發起大乘法，如來說此種種法，人尊說六",
    "T34n1719_01a:0153a08": "度無極，布施、持戒、忍、精進、禪、智慧力如月初，",
    "T34n1719_01a:0153a09": "逮度無極覩諸法」，佛說種種不出此六，",
    "T34n1719_01a:0153a10": "亦似分章意也。若《六足論》，全非今意。如云：",
    "T34n1719_01a:0153a11": "一、《集異門足》，一萬八千偈，舍利弗造；二、《法蘊",
    "T34n1719_01a:0153a12": "足》，有六千偈，大目連造此二論唐三藏譯；三、《施設足》、一",
    "T34n1719_01a:0153a13": "萬八千偈，迦多演尼子造。唐三藏將來未譯，",
    "T34n1719_01a:0153a14": "此三論佛在世造。四、《識身足》，有七千偈，提婆",
    "T34n1719_01a:0153a15": "設摩造，即佛滅後百年。五、《品類足》，佛滅後三",
    "T34n1719_01a:0153a16": "百年，世友造。六、《界身足》，有六千偈，三百年末",
    "T34n1719_01a:0153a17": "亦世友造。迦多演尼子造《發智論》，以前六義",
    "T34n1719_01a:0153a18": "少如足、《發智》義多如身，則足前而身後分義",
    "T34n1719_01a:0153a19": "不便，況此六論並唐三藏將來，隋時未有，",
    "T34n1719_01a:0153a20": "不合指之。況無分節之相中破云：前之三",
    "T34n1719_01a:0153a21": "論既在佛世，如何却與佛滅後論為足？未",
    "T34n1719_01a:0153a22": "必全然以身攝足耳。又《成論》云：「如六足阿",
    "T34n1719_01a:0153a23": "毘曇說」者，指六足阿毘曇論，故不對《發智》",
    "T34n1719_01a:0153a24": "為身，謂根性等者略列揵度，揵度西音此",
    "T34n1719_01a:0153a25": "云法聚。以分一部為八聚故，謂業、使、智、",
    "T34n1719_01a:0153a26": "定、根、大、見、雜。文云根性道定者，根性是根，",
    "T34n1719_01a:0153a27": "道即是智，但略舉三，餘如向列。《大論》「問：八",
    "T34n1719_01a:0153a28": "揵度誰造？六分阿毘曇從何處出？答：佛在無",
    "T34n1719_01a:0153a29": "失。滅後百年，阿輸柯王會諸論師，因生別",
    "T34n1719_01a:0153b01": "部，有利根者盡讀三藏，欲解佛經作八揵",
    "T34n1719_01a:0153b02": "度，後諸弟子為後代人，不能全解作略阿",
    "T34n1719_01a:0153b03": "毘曇，其初造者即迦旃延。」「天親」下，次引今論",
    "T34n1719_01a:0153b04": "有七功德、五示現等，以例分章。七功德者，論",
    "T34n1719_01a:0153b05": "云：「此法門初第一品明七種功德成就：一者",
    "T34n1719_01a:0153b06": "序成就。二者眾成就。三者從為諸菩薩說大",
    "T34n1719_01a:0153b07": "乘經去，欲說時至成就。若說《無量義經》，即",
    "T34n1719_01a:0153b08": "欲說《法華》時至也。四從說是經去，名所說",
    "T34n1719_01a:0153b09": "法隨順威儀住成就，以入定故名威儀住。五",
    "T34n1719_01a:0153b10": "從放光去，名依止說因成就，由放光故見",
    "T34n1719_01a:0153b11": "他土說。六從彌勒疑念去，名大眾欲聞法",
    "T34n1719_01a:0153b12": "現前成就，由問故答，故云欲聞。七從文殊",
    "T34n1719_01a:0153b13": "答問去，名答問成就。」論云：「於序成就，又有",
    "T34n1719_01a:0153b14": "二種，一者、一切法門中勝，謂如是等」，驗知論",
    "T34n1719_01a:0153b15": "主全許一部為法門中勝，方指如是等為",
    "T34n1719_01a:0153b16": "一切法門中勝，一切法門即一代教，不然如",
    "T34n1719_01a:0153b17": "何消釋一切之言？既一代教中最為其上，具",
    "T34n1719_01a:0153b18": "如〈藥王品〉中歎教文也。下六成就各有分節。",
    "T34n1719_01a:0153b19": "五示現者，論亦云五分：一歎法勝妙分。二從",
    "T34n1719_01a:0153b20": "吾從成佛去，歎法師功德分。三從爾時眾中",
    "T34n1719_01a:0153b21": "去，智眾定疑分。四從佛告舍利弗去，定記",
    "T34n1719_01a:0153b22": "分。五從舍利弗諸佛出五濁去，斷疑分。「河西」",
    "T34n1719_01a:0153b23": "下，正明分節。河西如本傳，江東瑤即吳興小",
    "T34n1719_01a:0153b24": "山寺具如別傳。「光宅轉細」者，如東安法師唐東陽永安寺曠法師",
    "T34n1719_01a:0153b25": "講三論及《法華》等諸經，並著章疏。貞觀十三",
    "T34n1719_01a:0153b26": "年正月十五日入滅，反屈三指，即第三果人",
    "T34n1719_01a:0153b27": "也。著《法華疏》四卷。初云：自梁陳已來解釋",
    "T34n1719_01a:0153b28": "《法華》，唯以光宅獨擅其美，後諸學者一概雷",
    "T34n1719_01a:0153b29": "同。雲師雖往文藉仍存，吾鑽仰積年，唯見",
    "T34n1719_01a:0153c01": "文句紛繁、章段重疊，尋其文義未詳旨趣。",
    "T34n1719_01a:0153c02": "今對雲義以研法實，大師專破，良有以也。",
    "T34n1719_01a:0153c03": "故知雲公望前轉繁，今家處中無彼二失，但",
    "T34n1719_01a:0153c04": "存大旨不事繁碎。「重雰」下，章安斥古。雰者，",
    "T34n1719_01a:0153c05": "猛雪重霧也，能翳太虛之清氣，使三光隱而",
    "T34n1719_01a:0153c06": "失曜。故碎亂分文，失經之大道，三軌隱而靡",
    "T34n1719_01a:0153c07": "用。津者，濟渡處也。若細分碎段，非求經旨",
    "T34n1719_01a:0153c08": "者所宜，如在歧道有問路者，不答問者",
    "T34n1719_01a:0153c09": "所之，而廣譚逵經，故非問者之要。曇鸞，北",
    "T34n1719_01a:0153c10": "齊人，斥云：細科經文如煙雲等為疾風所",
    "T34n1719_01a:0153c11": "颺。颺者，風飛也。隱翳太虛雜礪等者，準彼",
    "T34n1719_01a:0153c12": "應作條例字，謂科條如塵，或是轉其言借",
    "T34n1719_01a:0153c13": "勢用語，非全同彼故。砂石精者曰砥音止、麁",
    "T34n1719_01a:0153c14": "者曰礪，雜塵隨颺同其煙翳。言「若過」等者，",
    "T34n1719_01a:0153c15": "以此望古進退俱失，是則曇鸞亦未全許",
    "T34n1719_01a:0153c16": "碎擘經文。廬山龍兩解，前云身方便等者，",
    "T34n1719_01a:0153c17": "意云，自〈寶塔〉已前說權說實，亦以《法華》前",
    "T34n1719_01a:0153c18": "權為言方便，至《法華》為言真實也。從〈寶",
    "T34n1719_01a:0153c19": "塔〉下，古佛現全身、今佛集分身，古身命今",
    "T34n1719_01a:0153c20": "身、今身詣古身，二身俱處塔，表法今古同，",
    "T34n1719_01a:0153c21": "身方便也。壽量久成塵點尚倍，中間被拂伽",
    "T34n1719_01a:0153c22": "耶非真，身真實也。道理必然，偏立成失，前",
    "T34n1719_01a:0153c23": "可無身後豈無說，但依權實本迹，任運俱",
    "T34n1719_01a:0153c24": "收身說，若但語身說則本迹事昏，但譚本",
    "T34n1719_01a:0153c25": "迹乃身說自顯。故〈壽量〉中云「或說己身，或",
    "T34n1719_01a:0153c26": "說他身」，故身說具足。方便已下說必有身，",
    "T34n1719_01a:0153c27": "何須致惑？第二釋中《玄》文廣破，以今二門",
    "T34n1719_01a:0153c28": "各有因果故也。「齊中興印」者，中興，寺名具如別傳。",
    "T34n1719_01a:0153c29": "玄暢以迹門流通中〈達多〉、〈持品〉，及將本門〈壽",
    "T34n1719_01a:0154a01": "量〉後流通中〈神力〉等，共為果分，果在本門。",
    "T34n1719_01a:0154a02": "又分護持，護持即是流通異名，故不可也。「又",
    "T34n1719_01a:0154a03": "有師」去，此師意以正宗為體，但在迹正，不",
    "T34n1719_01a:0154a04": "知却以本門之正反為流通，而云受持功",
    "T34n1719_01a:0154a05": "德，迹與昔教容可有同，本與前經一向永",
    "T34n1719_01a:0154a06": "異，翻將永異混亂流通，故不可用。有師四",
    "T34n1719_01a:0154a07": "段，但合二三為正，甚符經文；但闕立本",
    "T34n1719_01a:0154a08": "迹二門，各有三段意耳。其名既闕，義恐不",
    "T34n1719_01a:0154a09": "周。光宅二十四段者，具在彼疏云云者，象",
    "T34n1719_01a:0154a10": "氣之分散，如雲在天非可卒量也。意言下",
    "T34n1719_01a:0154a11": "未說者尚多如雲，下去皆爾。已下有列光",
    "T34n1719_01a:0154a12": "宅分文者，多分與今大同小異。「蘭菊」者，章",
    "T34n1719_01a:0154a13": "安破計也。佛赴機說當時稱會，後代分節",
    "T34n1719_01a:0154a14": "寄茲顯理，固執成諍進退俱非，縱有異同",
    "T34n1719_01a:0154a15": "彼彼蘭菊，仍許得意者為言，縱不全違聖",
    "T34n1719_01a:0154a16": "心，終是人之情見，若粗得通用，不須苦諍，",
    "T34n1719_01a:0154a17": "恐失四益。《易》云「其臭如蘭」者，古人一向以",
    "T34n1719_01a:0154a18": "氣為臭。「天台」者，章安對古，故別云也。天台",
    "T34n1719_01a:0154a19": "之名具如《止觀》記、今記等者，雖復兩存，且",
    "T34n1719_01a:0154a20": "用初意，故云從前。「問一經云何」等者？問意",
    "T34n1719_01a:0154a21": "既存兩釋，問後何妨？所以二釋之中不專",
    "T34n1719_01a:0154a22": "後釋者，以本正前立流通故，且一往耳。「答",
    "T34n1719_01a:0154a23": "中云華嚴處處集眾」等者，處會具如《釋籤》",
    "T34n1719_01a:0154a24": "所引，每一會處皆先序次正，以住處莊嚴",
    "T34n1719_01a:0154a25": "義當於序。言「集眾」者，如〈妙嚴品〉、〈名號品〉、〈光",
    "T34n1719_01a:0154a26": "明覺品〉及一一會，皆先集眾，意明一經具",
    "T34n1719_01a:0154a27": "多別序。「阿含篇篇如是」者，此明一經多通",
    "T34n1719_01a:0154a28": "序也。彼四《阿含》各合多小經以為一部，每",
    "T34n1719_01a:0154a29": "一小經不出一紙半紙，唯《長阿含．遊行經》文",
    "T34n1719_01a:0154b01": "獨有兩卷。又有大本經自為一卷，一一經",
    "T34n1719_01a:0154b02": "首皆安五義。既以阿含而為通號，故以部",
    "T34n1719_01a:0154b03": "內小經為篇。「大品前後付囑」者，明一經內",
    "T34n1719_01a:0154b04": "有多流通，故第二卷中有〈累教品〉，為前付",
    "T34n1719_01a:0154b05": "囑；第二十七有〈囑累品〉，為後付囑。準彼三",
    "T34n1719_01a:0154b06": "經，二序何妨？言「不安五義」者，釋伏難。難云：",
    "T34n1719_01a:0154b07": "若爾，何不同彼《阿含》？今本門亦安如是等",
    "T34n1719_01a:0154b08": "耶？釋意者，雖申今經本門非首，然須更釋",
    "T34n1719_01a:0154b09": "《阿含》之妨，《阿含》多通序，本門亦應然，然《阿",
    "T34n1719_01a:0154b10": "含》兼別經是故非次首，亦得安五事。今經",
    "T34n1719_01a:0154b11": "同一經故但別無通，是故但以《華嚴》為例。",
    "T34n1719_01a:0154b12": "故《阿含》緣起各別，今經緣起不殊，是故本門",
    "T34n1719_01a:0154b13": "不安五義。「迹門但單流通」者，以迹望本、以",
    "T34n1719_01a:0154b14": "本例迹，本門非首但安別序，迹門非後但",
    "T34n1719_01a:0154b15": "單流通，故但有勸持、無囑累也。故從〈法師〉",
    "T34n1719_01a:0154b16": "至〈安樂行〉，凡有五品，明弘經福深以勸流",
    "T34n1719_01a:0154b17": "通。若本門中先以滅後五品去三品半為",
    "T34n1719_01a:0154b18": "勸持流通，從〈神力〉去凡有八品，明囑累流",
    "T34n1719_01a:0154b19": "通，迹門之後經既未竟，非流通、次未須付",
    "T34n1719_01a:0154b20": "囑。言「云爾」者，如後消文。言帖釋者，但今",
    "T34n1719_01a:0154b21": "通途消經尚異諸見，況法華部又異諸經，",
    "T34n1719_01a:0154b22": "故一一句四意消釋，仍恐後來不達四意，",
    "T34n1719_01a:0154b23": "預為四重消釋四意。言「得意」者，至消文",
    "T34n1719_01a:0154b24": "時，或四釋不備但存一二，餘者比知。次釋",
    "T34n1719_01a:0154b25": "四意所以中初問意者，若略但一廣應無",
    "T34n1719_01a:0154b26": "量，既非廣略二途不成。匪者非也。何故唯",
    "T34n1719_01a:0154b27": "作此四釋耶？答中一文具有二意，一者總",
    "T34n1719_01a:0154b28": "明四義所以，二明四中一一所以，兩義咸",
    "T34n1719_01a:0154b29": "得以為處中，一者唯四不多不少。次「因緣」",
    "T34n1719_01a:0154c01": "下，明一一不失不差，故一雖處中仍須至",
    "T34n1719_01a:0154c02": "四，四攝義足故不須過；假使過此攝在四",
    "T34n1719_01a:0154c03": "義，故四及一並名處中。如十妙等，一一妙中",
    "T34n1719_01a:0154c04": "亦具四意，十亦入四猶名處中，今秖須此",
    "T34n1719_01a:0154c05": "四，故得名中，故初意云廣則等也。若無初",
    "T34n1719_01a:0154c06": "意尚不殊外計，況因緣語通通於一化，始",
    "T34n1719_01a:0154c07": "自地獄終乎佛界，中間頓漸若教若味，故",
    "T34n1719_01a:0154c08": "須知今大事四悉非餘感應，開顯四悉一道",
    "T34n1719_01a:0154c09": "無外，久遠四悉諸經所無，觀心四悉一觀遍",
    "T34n1719_01a:0154c10": "收，人理等四準說可見。以此四悉通於始",
    "T34n1719_01a:0154c11": "末，約教等三亦須遍述，意則可知。若無次",
    "T34n1719_01a:0154c12": "意不辨偏小，故以四八簡開廢等，望昔",
    "T34n1719_01a:0154c13": "部教今方真實，一切能詮無復異稱，故須明",
    "T34n1719_01a:0154c14": "之以彰妙典，無第三意誰知逈出。一期教",
    "T34n1719_01a:0154c15": "中所譚身土，中間今日無非迹施，指彼大",
    "T34n1719_01a:0154c16": "通猶如信宿，先愚密教復迷迹身，至此方",
    "T34n1719_01a:0154c17": "袪守株尚昧，無第四意將何以辨能詮教",
    "T34n1719_01a:0154c18": "功？將何以為久成行本？故一一句入心成",
    "T34n1719_01a:0154c19": "觀。故云「觀與經合非數他寶」。方知《止觀》一",
    "T34n1719_01a:0154c20": "部是法華三昧之筌罤。若得此意方會經",
    "T34n1719_01a:0154c21": "旨，總斯四義方可略顯一部旨歸。故云「略",
    "T34n1719_01a:0154c22": "則意不周」，當知二三尚略，一何能逮？處中至",
    "T34n1719_01a:0154c23": "四令義易了，故一一句得斯四義，則使句",
    "T34n1719_01a:0154c24": "句咸異諸教，則《法華》之義誠為不難，故云",
    "T34n1719_01a:0154c25": "易了。次「因緣」下，明一一別釋，於中初是因",
    "T34n1719_01a:0154c26": "緣；次「若十方」下，是約教；次「若應機」下，是本迹；",
    "T34n1719_01a:0154c27": "次「若尋」下，是觀心。初因緣者，初文正釋，始從",
    "T34n1719_01a:0154c28": "如是終至而去，無非真實感應道交，故知",
    "T34n1719_01a:0154c29": "今經感應妙也。《法華》已前小及鈍根一向無",
    "T34n1719_01a:0155a01": "機，理是而迷故名雖近，機生未契故云不",
    "T34n1719_01a:0155a02": "見。慈亘始末名善根力，事理不同故名為",
    "T34n1719_01a:0155a03": "遠。無謀而會故云自通。故爾前感應妙道未",
    "T34n1719_01a:0155a04": "交，諸部異同教主優劣、被物漸頓施設不同，",
    "T34n1719_01a:0155a05": "一一無非感應意也。雖通名感應，顯益未",
    "T34n1719_01a:0155a06": "周；雖通名四悉，淺深差別。若兼若獨盈縮",
    "T34n1719_01a:0155a07": "不馴，來至《法華》方成一味。言無機者，反",
    "T34n1719_01a:0155a08": "以昔無而釋今有。「慈善根」下，正明今感故",
    "T34n1719_01a:0155a09": "有，今應舉遠而通明時不差，無緣慈遍何",
    "T34n1719_01a:0155a10": "擇遠近？但無機謂遠、有感必通，諸佛不來、",
    "T34n1719_01a:0155a11": "眾生不往，機應相稱故曰道交。慈善根力者，",
    "T34n1719_01a:0155a12": "相通事別，其事略如《止觀》第六記引《大經》十",
    "T34n1719_01a:0155a13": "四〈梵行品〉，諸佛神變皆慈為本，故一切法皆",
    "T34n1719_01a:0155a14": "由慈立。故經云「若有人問誰是一切法之",
    "T34n1719_01a:0155a15": "根本，當言慈是」。故以感應攝一切法。次「夫",
    "T34n1719_01a:0155a16": "眾生」下，疑問意者，既云四義乃曰處中，秖",
    "T34n1719_01a:0155a17": "因緣一義尚機眾應眾，其義更廣，何名處中？",
    "T34n1719_01a:0155a18": "義似過四，故云更也。所言眾者，即五乘九",
    "T34n1719_01a:0155a19": "界等也。次「大經」下，答意者，四尚處中，一廣何",
    "T34n1719_01a:0155a20": "爽？故事廣義中亦名處中，故引《大經》，門雖",
    "T34n1719_01a:0155a21": "無量神通攝盡，神通即是應之異名，對感即",
    "T34n1719_01a:0155a22": "名，感應故也。然神通之名義兼大小，感應",
    "T34n1719_01a:0155a23": "之稱唯局在大，大中通於地住已上，今此正",
    "T34n1719_01a:0155a24": "當極果用也。故神通之稱一名攝諸，尚得",
    "T34n1719_01a:0155a25": "名略，義非廣略豈不處中？能應既然，所應",
    "T34n1719_01a:0155a26": "準此，故設應雖眾不過於慈，求脫雖多詎",
    "T34n1719_01a:0155a27": "出於感，故感應二字處中明矣。次「若十方」下，",
    "T34n1719_01a:0155a28": "約教中先舉廣出妨；次「今論」下，釋出處中。",
    "T34n1719_01a:0155a29": "初出妨者，感應二名雖即處中，通論化事，",
    "T34n1719_01a:0155b01": "十方六塵教法彌廣，是則約教處中不成。次",
    "T34n1719_01a:0155b02": "釋者，今論娑婆唯稟聲教，雖有顯密若開",
    "T34n1719_01a:0155b03": "若廢，望彼諸土亦名處中，是則令前聲教",
    "T34n1719_01a:0155b04": "感應處中更明。「則甘露門開」者，則言乃表唯",
    "T34n1719_01a:0155b05": "聲益故，實相為甘露，諸教為其門，門無開",
    "T34n1719_01a:0155b06": "閉、理非通塞，此土入者不假餘塵，由之通",
    "T34n1719_01a:0155b07": "理故曰門開。言「依教」者，應云聲教，但是",
    "T34n1719_01a:0155b08": "言略，雖有滅後色經，乃至名句行蘊所攝，",
    "T34n1719_01a:0155b09": "淨名香飯及以法行思惟悟等，並以金口聲",
    "T34n1719_01a:0155b10": "教為本，不少不多故云明矣。約本迹者，",
    "T34n1719_01a:0155b11": "亦先舉廣辨妨；次「從須置指」下，釋出處中；",
    "T34n1719_01a:0155b12": "次「故肇」下，引肇證成。初文者，應機舉前因",
    "T34n1719_01a:0155b13": "緣，設教舉前約教，機多教異其迹必廣，當",
    "T34n1719_01a:0155b14": "知本迹不名處中。若準門開之言，則唯圓",
    "T34n1719_01a:0155b15": "處中，已如前說，今將本望迹中間今日，聲",
    "T34n1719_01a:0155b16": "教感應開已復施，廢竟還設故云權實。一代",
    "T34n1719_01a:0155b17": "尚廣況實成後，中間施化對機差別。言「淺",
    "T34n1719_01a:0155b18": "深」者，權實理定、淺深義通，故重言之。次明",
    "T34n1719_01a:0155b19": "處中者，前以聲教望於感應，故將娑婆而",
    "T34n1719_01a:0155b20": "對十方，則娑婆聲教處中義足。今欲論一",
    "T34n1719_01a:0155b21": "本故却對多迹，迹多雖廣如指一月眾影",
    "T34n1719_01a:0155b22": "自歸，豈以能指四指有四，令所指一月非",
    "T34n1719_01a:0155b23": "一？故置迹尋本處中明矣。次引肇者，但借",
    "T34n1719_01a:0155b24": "其言不用其事。肇用融公九轍，九轍未當，",
    "T34n1719_01a:0155b25": "引者如何？故彼本迹無生轍云「多寶不滅、釋",
    "T34n1719_01a:0155b26": "迦不生，多寶本也、釋迦迹也。本不滅、迹不",
    "T34n1719_01a:0155b27": "生，不生不滅本迹雖殊不思議一。」豈得以",
    "T34n1719_01a:0155b28": "多寶之本，垂於釋迦之迹？若借彼顯今，以",
    "T34n1719_01a:0155b29": "久為本、望今為迹，本迹雖殊不思議一也。",
    "T34n1719_01a:0155c01": "次明觀心者，亦先舉廣辨失；次但觀下，正",
    "T34n1719_01a:0155c02": "明處中。初尋迹等言語前三意，有解無行",
    "T34n1719_01a:0155c03": "何益自他？迹遍十方故名為廣，本指最初",
    "T34n1719_01a:0155c04": "故名為高，徒尋他果之高廣，何益己因之",
    "T34n1719_01a:0155c05": "該深？若以信行為乘，及知常住遠壽，尋他",
    "T34n1719_01a:0155c06": "高廣有何不可？但設教顯本本令契理，故",
    "T34n1719_01a:0155c07": "不契理名數他寶。《華嚴》經偈具如《止觀》記及",
    "T34n1719_01a:0155c08": "《釋籤》，但觀心故，達己心之高深，見己本也；",
    "T34n1719_01a:0155c09": "以理攝故，達己心之該廣，見己迹也。一念",
    "T34n1719_01a:0155c10": "心起徹實相底故名為高，具足諸法故名",
    "T34n1719_01a:0155c11": "為廣。又即權而實故名為高，即實而權故",
    "T34n1719_01a:0155c12": "名為廣。若非此觀但感前三應，則教下須",
    "T34n1719_01a:0155c13": "開、果權須廢，故教被會名為有窮，權觀須",
    "T34n1719_01a:0155c14": "改機非妙感，是故機成親能有感，觀成入",
    "T34n1719_01a:0155c15": "位己利非他，是故觀心具上三意，況入位",
    "T34n1719_01a:0155c16": "有本、垂迹設教，三義具足何得不用？故觀",
    "T34n1719_01a:0155c17": "心處中，雖則四意展轉相生，以前前為廣、",
    "T34n1719_01a:0155c18": "後後為中，但存當分皆名中故。故此四意",
    "T34n1719_01a:0155c19": "從事名殊，應以後後轉入前前，總而論之",
    "T34n1719_01a:0155c20": "不逾感應。但初名感應者，且捨通從別，",
    "T34n1719_01a:0155c21": "以無下三麁妙莫辨，是故四悉淺深未分，",
    "T34n1719_01a:0155c22": "故得聲教方辨感應權實不等，會歸圓極",
    "T34n1719_01a:0155c23": "教之功也。雖知圓極並在今經，猶覆久成",
    "T34n1719_01a:0155c24": "而迷其本，若拂迹應咸由本垂，開迹中感",
    "T34n1719_01a:0155c25": "應，即本地感應，本迹秖是一妙高廣，雖知高",
    "T34n1719_01a:0155c26": "廣機成由觀，觀成有感真感應也。故知感應",
    "T34n1719_01a:0155c27": "通貫下三，況復一一展轉相攝，理雖相攝事",
    "T34n1719_01a:0155c28": "必甄分。「三引證」者，初證感應；「又云」下，證教相；",
    "T34n1719_01a:0155c29": "「壽量」下，證本迹；「譬喻」下，證觀心。初文先引，",
    "T34n1719_01a:0156a01": "「若人天」下，釋。初言因緣者，即感應之別名，名",
    "T34n1719_01a:0156a02": "異義同故得為證，但因緣名通不局能所，",
    "T34n1719_01a:0156a03": "故《止觀》第一云：「或因於聖、緣於凡，或因於",
    "T34n1719_01a:0156a04": "凡、緣於聖，縱無強弱亦可互為。何者？從機",
    "T34n1719_01a:0156a05": "則機親而應疎，從應則應親而機疎，故使",
    "T34n1719_01a:0156a06": "更互受名不同。」但感應之名不可互立，大",
    "T34n1719_01a:0156a07": "事因緣雖在迹門，據理應須雙指本迹，",
    "T34n1719_01a:0156a08": "但佛出世正為顯實，故且從迹。又復讓下",
    "T34n1719_01a:0156a09": "本迹故也。釋中先舉非；次「實相」下，顯是。",
    "T34n1719_01a:0156a10": "初舉非中所以不簡三教菩薩，唯斥人天",
    "T34n1719_01a:0156a11": "小乘者，具如《玄》文。從難從要，下去例然。言",
    "T34n1719_01a:0156a12": "「不成機感」者，非今經之廣博實相因緣",
    "T34n1719_01a:0156a13": "故也。次顯是中，既以實相一大對簡小",
    "T34n1719_01a:0156a14": "理，其義即足，故不暇開等兼等簡之，既",
    "T34n1719_01a:0156a15": "得云大亦應云深。言「佛指此為事」者，理",
    "T34n1719_01a:0156a16": "不名事，但佛欲以此理化人，故名為",
    "T34n1719_01a:0156a17": "事，能化所化故云因緣。次證教中，初正引；",
    "T34n1719_01a:0156a18": "次「當知」下，結教意；三「大經」下，重引。初正引",
    "T34n1719_01a:0156a19": "者，種種之言義兼一代，若在他部意未",
    "T34n1719_01a:0156a20": "必然。「佛道」者，別指今教，故自此已前意歸",
    "T34n1719_01a:0156a21": "於此。次結意者，微謂諸教初心人天小善，",
    "T34n1719_01a:0156a22": "著謂諸教果德，權實微著皆為獨顯，故云",
    "T34n1719_01a:0156a23": "筌蹄。種種之言及以微著，必須八教方顯四",
    "T34n1719_01a:0156a24": "味為醍醐，筌蹄是；故筌蹄並譬能通，權教",
    "T34n1719_01a:0156a25": "權部並為一實魚免而施設也。或作蹏。《蒼",
    "T34n1719_01a:0156a26": "頡篇》云：「取免具也」。《莊子》云：「得免忘蹄」。作此",
    "T34n1719_01a:0156a27": "「蹄」字，今時俗依之，《說文》作「罤」。若言蹄是足",
    "T34n1719_01a:0156a28": "者，能詮不成。若言蹄是迹者，其義亦疎。尋",
    "T34n1719_01a:0156a29": "迹得免，義豈爾耶？今須從義以罤為正。次",
    "T34n1719_01a:0156a30": "引《大經》者，引彼《大經》重證今部，則以一",
    "T34n1719_01a:0156b01": "實為第一義，麁軟須指四味權實。引證本",
    "T34n1719_01a:0156b02": "迹中三：初約師，次約弟子，三結。初文又二：",
    "T34n1719_01a:0156b03": "初正引本文；次「方便」下，引迹文。以迹中此",
    "T34n1719_01a:0156b04": "文密示本意故也。若顯露說即迹中本迹，下",
    "T34n1719_01a:0156b05": "文顯已通得引用。「弟子」者，亦是舉資密顯",
    "T34n1719_01a:0156b06": "於師，弟子尚非實小，驗知師非近成，利根",
    "T34n1719_01a:0156b07": "縱其已知，須待彌勒扣發，見本眷屬聞說",
    "T34n1719_01a:0156b08": "不疑。言「云云」者，廣在下文，兼斥古今諸",
    "T34n1719_01a:0156b09": "師，尚不知師之本迹因果特出諸教，況弟",
    "T34n1719_01a:0156b10": "子耶？又弟子之本諸經容有，如文殊、觀音等",
    "T34n1719_01a:0156b11": "也。師之久本出自今經，證觀心中先引。次",
    "T34n1719_01a:0156b12": "「當知」下，結意。初文者，事論秖是信身子說，",
    "T34n1719_01a:0156b13": "義當見佛。汝所說者必從佛聞，能聞之人",
    "T34n1719_01a:0156b14": "必是聲聞菩薩故也。故聞汝說即是見佛",
    "T34n1719_01a:0156b15": "等也。次結意者，所聞是法，於能觀心即名",
    "T34n1719_01a:0156b16": "為佛，義當見佛，心所即是弟子等也。即於",
    "T34n1719_01a:0156b17": "己心識三寶一體其理宛足，具如聞說已下",
    "T34n1719_01a:0156b18": "文是。注「云云」者，將向觀義，對聞說已下",
    "T34n1719_01a:0156b19": "文唯在一念。又若具足，應約因緣、約教本",
    "T34n1719_01a:0156b20": "迹以明觀心，則有三觀對境因緣，諸教理",
    "T34n1719_01a:0156b21": "觀三寶境本觀迹，及施開等思之可見。「示",
    "T34n1719_01a:0156b22": "相」者，唯約今經示四種相，雖始自如是",
    "T34n1719_01a:0156b23": "終乎而去皆用四意，但文勢起盡用與不",
    "T34n1719_01a:0156b24": "同，如釋通序則句句須四，通貫正宗及流",
    "T34n1719_01a:0156b25": "通故；若釋正宗則本迹各三，義通四種；若",
    "T34n1719_01a:0156b26": "釋流通還須具四，通收正宗。又正宗中迹",
    "T34n1719_01a:0156b27": "門既闕久遠本迹，所以借用體用本迹，則四",
    "T34n1719_01a:0156b28": "名不闕。又序中約教須觀文勢，或須以五",
    "T34n1719_01a:0156b29": "時分別，則教在其中；或須以諸教分別，則",
    "T34n1719_01a:0156c01": "將時以判。正中約教則一向明開，本中約教",
    "T34n1719_01a:0156c02": "則不從教判，但點遠本遠妙自彰。若解斯",
    "T34n1719_01a:0156c03": "文則一部經心如觀指掌，四意消釋無勞",
    "T34n1719_01a:0156c04": "再思，故今且寄三段大文通示其相，既了",
    "T34n1719_01a:0156c05": "通已還將此意委悉別消。初因緣中未暇",
    "T34n1719_01a:0156c06": "歷品，且示三段即種、熟、脫。然種等三亦須",
    "T34n1719_01a:0156c07": "約於序等三法以辨因緣。若唯序等則無",
    "T34n1719_01a:0156c08": "階降過未因果，若唯種等聞無所從，以種等",
    "T34n1719_01a:0156c09": "三於序等三，所從得益不同故也。且如序",
    "T34n1719_01a:0156c10": "中通序在滅後，別序通過現，若佛在世別",
    "T34n1719_01a:0156c11": "序五中節節益異，如說《無量義》密得種等",
    "T34n1719_01a:0156c12": "三益不同，故覩定見光覺動蒙華，乃至問",
    "T34n1719_01a:0156c13": "答亦有種等三益可知。正中本迹諸品不",
    "T34n1719_01a:0156c14": "同，故通別序至佛滅後，被流通人勸持誦",
    "T34n1719_01a:0156c15": "說，亦有種等，況正宗耶？故寄此兩三方曉",
    "T34n1719_01a:0156c16": "因緣。初約種等者，須寄教相方分有無，",
    "T34n1719_01a:0156c17": "故諸教因緣長短不等。如三藏人三祇百劫，",
    "T34n1719_01a:0156c18": "秖云自修六度肥功德身相好莊嚴，與物",
    "T34n1719_01a:0156c19": "結緣為種熟脫。通教初心自行，近從七地留",
    "T34n1719_01a:0156c20": "惑潤生，與物結緣云初下種。兩教入滅無",
    "T34n1719_01a:0156c21": "未來化，但成佛時而熟脫之。教權理權非今",
    "T34n1719_01a:0156c22": "經意，別教初地尚能具之，何況果滿？別教雖",
    "T34n1719_01a:0156c23": "具教終是權，況復能有本因遠種，今經本迹",
    "T34n1719_01a:0156c24": "二門施化並異他經，此文四節良有以也。故",
    "T34n1719_01a:0156c25": "四節中唯初二節，名本眷屬。初第一節，雖",
    "T34n1719_01a:0156c26": "脫在現，具騰本種故名本眷屬。今不云是",
    "T34n1719_01a:0156c27": "本者，以同在今始脫故也。本種近脫者，以",
    "T34n1719_01a:0156c28": "彌勒不識發疑故來偏得本名，然現脫者若",
    "T34n1719_01a:0156c29": "未得佛智，猶未能知種，今出其意耳。於",
    "T34n1719_01a:0157a01": "中為二：初明種等三，次明序等三。初文四：",
    "T34n1719_01a:0157a02": "初正明因緣；次「雖未」下，釋疑；三「其間」下，約",
    "T34n1719_01a:0157a03": "三世九世以釋因緣；四「何以故」下，引證三",
    "T34n1719_01a:0157a04": "世九世因緣。初文即是四節示相，初之一節",
    "T34n1719_01a:0157a05": "本因果種，果後方熟王城乃脫。次「復次」下，本",
    "T34n1719_01a:0157a06": "因果種，果後近熟，適過世脫。指地踊者，故知",
    "T34n1719_01a:0157a07": "地踊云本眷屬者，乃是本種近世始脫；既彌",
    "T34n1719_01a:0157a08": "勒不識，非極近也。次中間種，昔教熟今日",
    "T34n1719_01a:0157a09": "脫。次「復次」下，今日種未來熟未來脫。此四節",
    "T34n1719_01a:0157a10": "者且取大概，本因本果訖至中間近世今日，",
    "T34n1719_01a:0157a11": "竪深橫廣何但四節，乃至未來永永不絕。若",
    "T34n1719_01a:0157a12": "不爾者，現果無因現因無果，還同灰斷化",
    "T34n1719_01a:0157a13": "無始終，故知節節重重無極，而終以佛乘",
    "T34n1719_01a:0157a14": "三段為本，而以人天三教助顯。「雖未」下，釋",
    "T34n1719_01a:0157a15": "疑也。今明因緣，準文次第且合在迹。探",
    "T34n1719_01a:0157a16": "約本地中間者，正兼本迹示一部相，取",
    "T34n1719_01a:0157a17": "後文意、取化儀意。次約「三世九世」者，具",
    "T34n1719_01a:0157a18": "如《止觀》第一記引《華嚴》、《瓔珞》，故知盡未來際",
    "T34n1719_01a:0157a19": "三世九世種熟脫三，是則念念三密、念念三",
    "T34n1719_01a:0157a20": "九、念念三段、念念逆順、念念身土，一一不",
    "T34n1719_01a:0157a21": "同一一入實。四引本文證者，證三世",
    "T34n1719_01a:0157a22": "也。若有三世即有九世，九秖是三故且通",
    "T34n1719_01a:0157a23": "證大體三世，念念三世準例可知。神通屬",
    "T34n1719_01a:0157a24": "過去，通義其實通於三世，對餘二別故。師",
    "T34n1719_01a:0157a25": "子是現、威猛是未，為令知佛化緣遠故，",
    "T34n1719_01a:0157a26": "還引本文舉遠攝近以證四節。「以如是」下，",
    "T34n1719_01a:0157a27": "約序等三。初文先通指二序，故云序分通",
    "T34n1719_01a:0157a28": "無可表故。「眾見」下，別指別序，為生正之由，",
    "T34n1719_01a:0157a29": "故云眾見希有。「顒顒」者，仰也。「佛乘機」下，正宗。",
    "T34n1719_01a:0157b01": "三「非但」下，正明正宗為流通之本。三段既其",
    "T34n1719_01a:0157b02": "俱生種等，則知字字句句會會味味，世世念",
    "T34n1719_01a:0157b03": "念常為眾生，作一佛乘種熟脫也。此文且",
    "T34n1719_01a:0157b04": "從今部大判，如今釋迦說此經時，通五別",
    "T34n1719_01a:0157b05": "五無非因緣，即證信之因緣，發起之因緣。又",
    "T34n1719_01a:0157b06": "通五和合之因緣，別五次第之因緣。故從序",
    "T34n1719_01a:0157b07": "至正於得脫者，故云開示悟入。降此之外",
    "T34n1719_01a:0157b08": "餘皆種熟，故未脫者益在流通，故云遠霑妙",
    "T34n1719_01a:0157b09": "道，並是此經之感應。言「後五百歲」者，若準",
    "T34n1719_01a:0157b10": "《毘尼母論》，直列五百，云：第一百年解脫堅固，",
    "T34n1719_01a:0157b11": "第二百年禪定堅固，第三百年持戒堅固，第",
    "T34n1719_01a:0157b12": "四百年多聞堅固，第五百年布施堅固。言後",
    "T34n1719_01a:0157b13": "五百最後百耳。有人云：準《大集》有五五百，",
    "T34n1719_01a:0157b14": "第一乃至第四同前，唯第五五百云鬪諍堅",
    "T34n1719_01a:0157b15": "固。言後五百者，最後五百也。若單論五百，",
    "T34n1719_01a:0157b16": "猶在正法。雖出論文其理稍壅，然五五百",
    "T34n1719_01a:0157b17": "且從一往，末法之初冥利不無，且據大教",
    "T34n1719_01a:0157b18": "可流行時，故云五百。故序等三莫非感應。",
    "T34n1719_01a:0157b19": "「又示教相者」，教家之相故云教相，五味分",
    "T34n1719_01a:0157b20": "別為顯醍醐，通論聖言被下，俱名為教。今",
    "T34n1719_01a:0157b21": "教別有顯實之功，故名為相。又別約三段",
    "T34n1719_01a:0157b22": "示醍醐相，故名為相。故於三段各簡偏小，",
    "T34n1719_01a:0157b23": "此且通作一種三段，讓下本迹，是故未分",
    "T34n1719_01a:0157b24": "二種三段。問：若爾，與向因緣三段何別？答：",
    "T34n1719_01a:0157b25": "前直寄三時對感應人，以明種等；今委辨",
    "T34n1719_01a:0157b26": "所說用淺深法，故略約四教以簡三段，究",
    "T34n1719_01a:0157b27": "而言之，還是因緣妙三段耳。況觀心本迹咸",
    "T34n1719_01a:0157b28": "屬因緣，委簡教相具如《玄》文，先約相待以",
    "T34n1719_01a:0157b29": "判麁，次約絕待以辨妙。問：通序五義、別序",
    "T34n1719_01a:0157c01": "華地，此等是事，何得三段俱名示教？答：通論",
    "T34n1719_01a:0157c02": "皆是正說前相，別論唯問答是教，且從通說",
    "T34n1719_01a:0157c03": "無不表教，故文簡云非為人天作序等",
    "T34n1719_01a:0157c04": "也。「二乘」，三藏也。「即空」，通也。「獨菩薩」，別也。「正",
    "T34n1719_01a:0157c05": "直」等者，開權教也。正及流通準此可見。「螢",
    "T34n1719_01a:0157c06": "光」者，《大品》云：「菩薩一日行般若，如日照世",
    "T34n1719_01a:0157c07": "勝螢火蟲」。此斥三藏，故指燈炬以譬通教。",
    "T34n1719_01a:0157c08": "燈如二乘，炬如菩薩，雖同般若不無明",
    "T34n1719_01a:0157c09": "晦。道種智是別。如星月者，地前如星、登地",
    "T34n1719_01a:0157c10": "如月。故星雖有明光不及遠，令遠見故；",
    "T34n1719_01a:0157c11": "凡智雖照不及聖明，其心遠故；月不及日",
    "T34n1719_01a:0157c12": "帶教道故。亦應更明三智三諦次不次等，",
    "T34n1719_01a:0157c13": "以顯教相，於此非急。「楊葉」等者，《大經．嬰兒",
    "T34n1719_01a:0157c14": "行品》意也。今文略出人天者，然嬰兒在小",
    "T34n1719_01a:0157c15": "義通諸教，且從極小故指人天。但彼經喻",
    "T34n1719_01a:0157c16": "從頓向漸，初云不能起住來去語言，圓嬰",
    "T34n1719_01a:0157c17": "兒也。大字者，藏也。不知苦樂等，通也。下作",
    "T34n1719_01a:0157c18": "大小等別也。啼哭等，人天也。經既通以小",
    "T34n1719_01a:0157c19": "善為嬰兒，故圓因位亦名嬰兒。經云：「半字",
    "T34n1719_01a:0157c20": "者，謂九部。滿字者，謂《毘伽羅論》」，此云字本。",
    "T34n1719_01a:0157c21": "河西云：「世間文字之根本，雖是外論而無",
    "T34n1719_01a:0157c22": "邪法，將非菩薩之所造作，故譬衍門十二",
    "T34n1719_01a:0157c23": "部經。」古人唯知衍門一大，今則不然，簡共",
    "T34n1719_01a:0157c24": "別後唯以圓門而為滿也。依義不依語，斯",
    "T34n1719_01a:0157c25": "之謂矣。",
    "T34n1719_01a:0157c26": "法華文句記卷第一上"
}