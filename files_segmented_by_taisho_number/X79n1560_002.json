{
    "X79n1560_002:0494b17": "禪林僧寶傳卷第二",
    "X79n1560_002:0494b19": "宋明白庵居沙門　惠洪　撰",
    "X79n1560_002:0494b20": "韶州雲門大慈雲弘明禪師",
    "X79n1560_002:0494b21": "禪師名文偃。姑蘇嘉興人也。少依兜率院得度。性豪",
    "X79n1560_002:0494b22": "爽。骨面豐頰。精銳絕倫。目纖長。瞳子如點漆。眉秀近",
    "X79n1560_002:0494b23": "睫。視物凝遠。愽通大小乘。棄之游方。初至睦州。聞有",
    "X79n1560_002:0494b24": "老宿飽參。古寺掩門。織蒲屨養母。往謁之。方扣門。老",
    "X79n1560_002:0494c01": "宿揕之曰。道道。偃驚不暇答。乃推出曰。秦時[車*度]轢鑽。",
    "X79n1560_002:0494c02": "隨掩其扉。損偃右足。老宿名道蹤。嗣黃蘗斷際禪師。",
    "X79n1560_002:0494c03": "住高安米山寺。以母老東歸。叢林號陳尊宿。偃得旨",
    "X79n1560_002:0494c04": "辭去。謁雪峯存。存方堆桅坐。為眾說法。偃犯眾出。熟",
    "X79n1560_002:0494c05": "視曰。項上三百斤鐵枷。何不脫却。存曰因甚到與麼。",
    "X79n1560_002:0494c06": "偃以手自拭其目趨去。存心異之。明日陞座曰。南山",
    "X79n1560_002:0494c07": "有鼈鼻蛇。諸人出入好看。偃以拄杖攛出。又自驚慄。",
    "X79n1560_002:0494c08": "自是輩流改觀。又訪乾峯。峯示眾曰。法身有三種病。",
    "X79n1560_002:0494c09": "二種光。須是一一透得。更有照用同時。向上一竅。偃",
    "X79n1560_002:0494c10": "乃出眾曰。庵內人為什麼不見庵外事。於是乾峯大",
    "X79n1560_002:0494c11": "笑曰。猶是學人疑處在。乾峯曰。子是什麼心行。曰也",
    "X79n1560_002:0494c12": "要和尚相委。乾峯曰。直須恁麼。始得穩坐。偃應喏喏。",
    "X79n1560_002:0494c13": "又訪曹山章公問。如何是沙門行。章曰。喫常住苗稼",
    "X79n1560_002:0494c14": "者。曰便與麼去時如何。章曰汝還畜得麼。曰學人畜",
    "X79n1560_002:0494c15": "得。章曰汝作麼畜。曰著衣喫飯。有什麼難。章曰何不",
    "X79n1560_002:0494c16": "道。披毛戴角。偃即禮謝。又訪疎山仁。仁問。得力處道",
    "X79n1560_002:0494c17": "將一句來。曰請高聲問。仁即高聲問。偃笑曰。今早喫",
    "X79n1560_002:0494c18": "粥麼。仁曰喫粥。曰亂叫喚作麼。仁公駭之。又過九江。",
    "X79n1560_002:0494c19": "有陳尚書。飯偃而問曰。儒書即不問。三乘十二分教。",
    "X79n1560_002:0494c20": "自有講師。如何是衲僧行脚事。曰曾問幾人來。曰即",
    "X79n1560_002:0494c21": "今問上座。偃曰即今且置。作麼生是教意。曰黃卷赤",
    "X79n1560_002:0494c22": "軸。偃曰此是文字語言。作麼生是教意。曰口欲談而",
    "X79n1560_002:0494c23": "辭喪。心欲緣而慮忘。偃曰。口欲談而辭喪。為對有言。",
    "X79n1560_002:0494c24": "心欲緣而慮忘。為對妄想。作麼生是教意。尚書無以",
    "X79n1560_002:0495a01": "詶之。偃曰。聞公常看法華經。是否。曰不敢。曰經曰。治",
    "X79n1560_002:0495a02": "生產業。皆與實相不相違背。且道非非想天。有幾人",
    "X79n1560_002:0495a03": "退位。又無以詶之。偃呵譏之而去。造曹溪禮塔。訪靈",
    "X79n1560_002:0495a04": "樹敏公。為第一座。先是敏不請第一座。有勸請者。敏",
    "X79n1560_002:0495a05": "曰。吾首座已出家久之。又請。敏曰。吾首座已行脚。悟",
    "X79n1560_002:0495a06": "道久之。又請。敏曰。吾首座已度嶺矣。姑待之。少日偃",
    "X79n1560_002:0495a07": "至。敏迎笑曰。奉遲甚久。何來暮耶。即命之。偃不辭而",
    "X79n1560_002:0495a08": "就職。俄廣王劉王。將興兵。就敏決可否。敏前知之。手",
    "X79n1560_002:0495a09": "封奩子。語侍者曰。王來。出以似之。於是怡然坐而歿。",
    "X79n1560_002:0495a10": "王果至。聞敏已化。大驚問。何時有疾。而遽亡如是耶。",
    "X79n1560_002:0495a11": "侍者乃出奩子。如敏所誡呈之。王發奩得簡曰。人天",
    "X79n1560_002:0495a12": "眼目。堂中上座。劉王命州牧何承範。請偃繼其法席。",
    "X79n1560_002:0495a13": "又迎至府開法。俄遷止雲門光泰寺。天下學者。望風",
    "X79n1560_002:0495a14": "而至。示眾曰。江西即說君臣父子。湖南即說他不與",
    "X79n1560_002:0495a15": "麼。我此間即不如此。良久曰。汝還見壁麼。又曰。後上",
    "X79n1560_002:0495a16": "來且是箇什麼事。如今抑不得已。且向諸人道。盡大",
    "X79n1560_002:0495a17": "地有什麼物。與汝為緣為對。若有針鋒許。與汝為隔",
    "X79n1560_002:0495a18": "為礙。與我拈將來。喚什麼作佛。喚什麼作祖。喚什麼",
    "X79n1560_002:0495a19": "作山河大地。日月星辰。將什麼為四大五蘊。我與麼",
    "X79n1560_002:0495a20": "道。喚作三家村裏老婆說話。忽然遇著本色行脚漢。",
    "X79n1560_002:0495a21": "聞與麼道。把脚拽向階下。有什麼罪過。雖然如是。據",
    "X79n1560_002:0495a22": "箇什麼道理。便與麼。莫趂口快。向這裏亂道。須是箇",
    "X79n1560_002:0495a23": "漢始得。忽然被老漢脚跟下尋著。沒去處。打脚折。有",
    "X79n1560_002:0495a24": "什麼罪過。即與麼。如今還有問宗乘中話者麼。待老",
    "X79n1560_002:0495b01": "漢答一轉了。東行西行。又曰。盡乾坤一時將來。著汝",
    "X79n1560_002:0495b02": "眼睫上。汝諸人聞恁麼道。不敢望汝出來。性燥把老",
    "X79n1560_002:0495b03": "僧打一摑。且緩緩。子細看。是有是無。是箇什麼道理。",
    "X79n1560_002:0495b04": "直饒汝向這裏明得。若遇衲僧門下。好槌脚折。又曰。",
    "X79n1560_002:0495b05": "三乘十二分教。橫說竪說。天下老和尚。縱橫十字說。",
    "X79n1560_002:0495b06": "與我拈鍼鋒許。說底道理來看。與麼道。早是作死馬",
    "X79n1560_002:0495b07": "醫。雖然如此。且有幾箇到此境界。不敢望汝言中有",
    "X79n1560_002:0495b08": "響。句裏藏鋒。瞬目千差。風恬浪靜。又曰。我事不獲已。",
    "X79n1560_002:0495b09": "向汝道。直下無事。早是相埋沒也。更欲踏步向前。尋",
    "X79n1560_002:0495b10": "言逐句。求覔解會。千差萬別。廣設問難。嬴得一場口",
    "X79n1560_002:0495b11": "滑。去道轉遠。有什麼歇時。此箇事。若在言語上。三乘",
    "X79n1560_002:0495b12": "十二分教。豈是無言。因什麼道。教外別傳。若從學解",
    "X79n1560_002:0495b13": "機智得。只如十地聖人。說法如雲如雨。猶被佛呵。謂",
    "X79n1560_002:0495b14": "見性如隔羅縠。以此故知。一切有心。天地懸殊。雖然",
    "X79n1560_002:0495b15": "如是。若是得底人。道火何曾燒口。終日說事。何曾掛",
    "X79n1560_002:0495b16": "著牙齒。何曾道著一字。終日著衣喫飯。何曾觸一粒",
    "X79n1560_002:0495b17": "米。掛一縷絲。然猶是門庭之說。須是實得與麼。始得。",
    "X79n1560_002:0495b18": "若約衲僧門下。句裏呈機。徒勞竚思。直饒一句下。承",
    "X79n1560_002:0495b19": "當得。猶是瞌睡漢。偃以足跛。甞把拄杖行見眾。方普",
    "X79n1560_002:0495b20": "請舉拄杖曰。看看北鬱單越人。見汝般柴不易。在中",
    "X79n1560_002:0495b21": "庭裏。相撲供養汝。更為汝念般若經曰。一切智智清",
    "X79n1560_002:0495b22": "淨。無二無二分。無別無斷故。眾環擁之。久不散。乃曰。",
    "X79n1560_002:0495b23": "汝諸人。無端走來。這裏覔什麼。老僧只管喫飯屙屎。",
    "X79n1560_002:0495b24": "別解作什麼。汝諸方行脚。參禪問道。我且問汝。諸方",
    "X79n1560_002:0495c01": "參得底事。作麼生。試舉看。於是不得已。自誦三平偈",
    "X79n1560_002:0495c02": "曰。即此見聞非見聞。回視僧曰。喚什麼作見聞。又曰。",
    "X79n1560_002:0495c03": "無餘聲色可呈君。謂僧曰。有什麼口頭聲色。又曰。箇",
    "X79n1560_002:0495c04": "中若了全無事。謂僧曰。有什麼事。又曰。體用無妨分",
    "X79n1560_002:0495c05": "不分。乃曰。語是體。體是語。舉拄杖曰。拄杖是體。燈籠",
    "X79n1560_002:0495c06": "是用。是分不分。不見道。一切智智清淨。又至僧堂中。",
    "X79n1560_002:0495c07": "僧爭起迎。偃立而語曰。石頭道。回互不回互。僧便問。",
    "X79n1560_002:0495c08": "作麼生是不回互。偃以手指曰。這箇是板頭。又問作",
    "X79n1560_002:0495c09": "麼生是回互。曰汝喚什麼作板頭。永嘉云。如我身空",
    "X79n1560_002:0495c10": "法亦空。千品萬類悉皆同。汝立不見立。行不見行。四",
    "X79n1560_002:0495c11": "大五蘊。不可得。何處見有山河大地來。是汝每日把",
    "X79n1560_002:0495c12": "鉢盂噇飯。喚什麼作飯。何處更有粒米來。僧問。生法",
    "X79n1560_002:0495c13": "師曰。敲空作響。擊木無聲如何。偃以拄杖空中敲曰。",
    "X79n1560_002:0495c14": "阿耶阿耶。又擊板頭曰。作聲麼。僧曰。作聲。曰這俗漢。",
    "X79n1560_002:0495c15": "又擊板頭曰。喚什麼作聲。偃以乾祐元年七月十五",
    "X79n1560_002:0495c16": "日。赴廣主詔。至府留止供養。九月甲子。乃還山。謂眾",
    "X79n1560_002:0495c17": "曰。我離山得六十七日。且問汝。六十七日事作麼生。",
    "X79n1560_002:0495c18": "眾莫能對。偃曰。何不道。和尚京中喫麵多。聞擊齋皷",
    "X79n1560_002:0495c19": "曰。皷聲咬破我七條。乃指僧曰。抱取猫兒來。良久曰。",
    "X79n1560_002:0495c20": "且道皷因甚置得。眾無對者。乃曰。因皮置得。我尋常",
    "X79n1560_002:0495c21": "道。一切聲是佛聲。一切色是佛色。盡大地是箇法身。",
    "X79n1560_002:0495c22": "枉作箇佛法知見。如今拄杖。但喚作拄杖。見屋但喚",
    "X79n1560_002:0495c23": "作屋。又曰。諸法不異者。不可續鳧截鶴。夷嶽盈壑。然",
    "X79n1560_002:0495c24": "後為無異者哉。但長者長法身。短者短法身。是法住",
    "X79n1560_002:0496a01": "法位。世間相常住。舉拄杖曰。拄杖子不是常住。忽起",
    "X79n1560_002:0496a02": "立。以拄杖繫繩床曰。適來許多葛藤。貶向什麼處去",
    "X79n1560_002:0496a03": "也。靈利底見。不靈利底著我熱謾。偃契悟廣大。其游",
    "X79n1560_002:0496a04": "戲三昧。乃如此。而作為偈句。尤不能測。如其綱宗偈",
    "X79n1560_002:0496a05": "曰。康氏圓形滯不明。魔深虗喪擊寒冰。鳳羽展時超",
    "X79n1560_002:0496a06": "碧漢。晉鋒八愽擬何憑。又曰。是機是對對機迷。闢機",
    "X79n1560_002:0496a07": "塵遠遠塵棲。久日日中誰有掛。因底底事隔塵迷。又",
    "X79n1560_002:0496a08": "曰。喪時光。藤林荒。徒人意。滯肌尫。又曰。咄咄咄。力[囗@力]",
    "X79n1560_002:0496a09": "希。禪子訝。中眉垂。又曰。上不見天。下不見地。塞却咽",
    "X79n1560_002:0496a10": "喉。何處出氣。笑我者多。哂我者少。每[(厂@((既旡)日+口))*頁]見僧即曰。鑒",
    "X79n1560_002:0496a11": "咦。而錄之者。曰[(厂@((既旡)日+口))*頁]鑒咦。德山密禪師。刪去[(厂@((既旡)日+口))*頁]字。但曰",
    "X79n1560_002:0496a12": "鑒咦。叢林目以為抽[(厂@((既旡)日+口))*頁]頌。北塔祚禪師作偈曰。雲門",
    "X79n1560_002:0496a13": "[(厂@((既旡)日+口))*頁]鑑笑嘻嘻。擬議遭渠[(厂@((既旡)日+口))*頁]鑒咦。任是張良多智巧。到",
    "X79n1560_002:0496a14": "頭於是也難施。偃以南漢乾和七年四月十日。坐化",
    "X79n1560_002:0496a15": "而示。即大漢乾祐二年也。以全體葬之　本朝太祖",
    "X79n1560_002:0496a16": "乾德元年。雄武軍節度推官阮紹莊。夢偃以拂子招",
    "X79n1560_002:0496a17": "曰。寄語秀華宮使特進李托。我在塔久。可開塔乎。托",
    "X79n1560_002:0496a18": "時奉使韶州。監修營諸寺院。因得紹莊之語。奏聞奉",
    "X79n1560_002:0496a19": "聖旨。同韶州牧梁延鄂至雲門山。啟塔見偃顏貌如",
    "X79n1560_002:0496a20": "昔。髭髮猶生。具表以聞。有　旨李托迎至京師。供養",
    "X79n1560_002:0496a21": "月餘。送還山。仍改為大覺禪寺。諡大慈雲匡真弘明",
    "X79n1560_002:0496a22": "大師。",
    "X79n1560_002:0496a23": "贊曰。余讀雲門語句。驚其辯慧渦旋波險。如河漢之",
    "X79n1560_002:0496a24": "無極也。想見其人。奇偉傑茂。如慈恩大達輩。及見其",
    "X79n1560_002:0496b01": "像。頹然傴坐胡牀。廣顙平頂。類宣律師。奇智盛德。果",
    "X79n1560_002:0496b02": "不可以相貌得耶。公之全機大用。如月臨眾水。波波",
    "X79n1560_002:0496b03": "頓見。而月不分。如春行萬國。處處同至。而春無迹。蓋",
    "X79n1560_002:0496b04": "其妙處。不可得而名狀。所可知而言者。春容月影耳。",
    "X79n1560_002:0496b05": "嗚呼。豈所謂命世亞聖大人者乎。",
    "X79n1560_002:0496b07": "禪林僧寶傳卷第二"
}