{
    "T40n1815_02b:0708b25": "folio_2b 梵網經古迹記卷下末",
    "T40n1815_02b:0708b27": "經。佛告諸菩薩至四十八輕今當說。述曰。",
    "T40n1815_02b:0708b28": "此下別誦輕戒。此中有三。初結前生後。次次",
    "T40n1815_02b:0708b29": "第誦出。後結勸奉行。此初也。此諸輕戒隨其",
    "T40n1815_02b:0708c01": "意樂。有犯無犯是染非染耎中上品。應當了",
    "T40n1815_02b:0708c02": "知。如菩薩地。就中染犯。謂惡意樂。不爾。設",
    "T40n1815_02b:0708c03": "有煩惱相應名不染犯。隨心境等三品差別。",
    "T40n1815_02b:0708c04": "如六十八言。由六差別所犯成重。一教制為",
    "T40n1815_02b:0708c05": "重。二事重。三數犯。四煩惱猛。五智力劣。六",
    "T40n1815_02b:0708c06": "不速悔。如此諸戒一一皆具三聚戒義。隨要",
    "T40n1815_02b:0708c07": "開合諸教不定。",
    "T40n1815_02b:0708c08": "四十八輕戒1 十戒1 不敬師長戒不敬師長戒第一",
    "T40n1815_02b:0708c09": "經。若佛子欲受國王位至若不爾者犯輕垢罪。",
    "T40n1815_02b:0708c10": "述曰。自下別誦。初十有四門。初二護自心",
    "T40n1815_02b:0708c11": "念門。於憍逸處制輕慢故。於放逸處斷酒過",
    "T40n1815_02b:0708c12": "故。次三護他心行門。次三仰修佛法門。後二",
    "T40n1815_02b:0708c13": "救護眾生門。受王等位。先受戒者。傳說有二。",
    "T40n1815_02b:0708c14": "有說。菩薩雖曾有戒。爾時更受。為調心故。表",
    "T40n1815_02b:0708c15": "等緣具雖引無表。前戒類故說非新得。如對",
    "T40n1815_02b:0708c16": "法說。已依涅槃先起善根者不復新起。豈彼",
    "T40n1815_02b:0708c17": "後時不熏生種。此亦應爾。若曾無戒。何名佛",
    "T40n1815_02b:0708c18": "子。犯何輕罪。有說。別解脫戒軌則之法如比",
    "T40n1815_02b:0708c19": "丘戒無再受法。設雖重受唯增舊戒。由此菩",
    "T40n1815_02b:0708c20": "薩入初地已捨有漏戒受無滿戒。為欲長養",
    "T40n1815_02b:0708c21": "成佛德故。先有戒故。見道不得。不同聲聞先",
    "T40n1815_02b:0708c22": "無戒故見道得戒。故瑜伽云重受不新得。不",
    "T40n1815_02b:0708c23": "同餘法重熏種子。彼非作法制軌則故。雖未",
    "T40n1815_02b:0708c24": "受戒佛子無失。已發無上菩提願故。犯輕罪",
    "T40n1815_02b:0708c25": "者。結生憍慢。不必重受方無犯耶。若曾調心。",
    "T40n1815_02b:0708c26": "應無用故。言上座者。眾中上首。和上者即親",
    "T40n1815_02b:0708c27": "教師。授戒和上也。阿闍梨者即軌範師。授戒",
    "T40n1815_02b:0708c28": "羯磨威儀教受受業等師也。同學同見同行",
    "T40n1815_02b:0708c29": "如次同師同宗同乘者也。言七寶者。所重。猶",
    "T40n1815_02b:0709a01": "可施。何況所餘輕。此中意也。言若不爾者。恭",
    "T40n1815_02b:0709a02": "敬供養不如法也。瑜伽論云。慢心嫌心恚心",
    "T40n1815_02b:0709a03": "染犯。懈怠忘念是犯非染。無違犯者。或病或",
    "T40n1815_02b:0709a04": "狂或睡。或自說法或與他語或自聽法。或欲",
    "T40n1815_02b:0709a05": "將護說法者心。或為將護多有情心。或為調",
    "T40n1815_02b:0709a06": "伏或護僧制。皆無違犯。",
    "T40n1815_02b:0709a07": "2 飲酒戒飲酒戒第二",
    "T40n1815_02b:0709a08": "經。若佛子故飲酒至教人飲者犯輕垢罪。述",
    "T40n1815_02b:0709a09": "曰。酒者迷亂起罪之本。昔是伏龍之勢。而今",
    "T40n1815_02b:0709a10": "不禁蝦蟆。乃至四逆從此而生。唯除破僧。故",
    "T40n1815_02b:0709a11": "今制也。言過失無量者。醉生過失方犯罪故。",
    "T40n1815_02b:0709a12": "如俱舍云。治病限量無性罪相。故知遮罪。持",
    "T40n1815_02b:0709a13": "律者云。性罪。鄔波離云。吾如何供養病者。世",
    "T40n1815_02b:0709a14": "尊言。除性罪皆可供給。然有染病。釋種須酒。",
    "T40n1815_02b:0709a15": "世尊無許彼飲酒故。又經生聖者亦無犯故。",
    "T40n1815_02b:0709a16": "諸對法師言。非性罪。然為病者總開遮戒。後",
    "T40n1815_02b:0709a17": "於異時遮飲酒者。為防用此犯性罪故。又一",
    "T40n1815_02b:0709a18": "切聖不飲酒者。以諸聖者具慚愧故。飲令失",
    "T40n1815_02b:0709a19": "正念故。乃至小分亦不飲者。以如毒藥量不",
    "T40n1815_02b:0709a20": "定故。言五百世無手者。以極增上惡心過",
    "T40n1815_02b:0709a21": "故。非善心等。若善心施。瑜伽論許施度攝故。",
    "T40n1815_02b:0709a22": "如十住云。在家菩薩施酒無罪。應生是念。施",
    "T40n1815_02b:0709a23": "度之法悉滿人願。後當方便教化離酒故。言",
    "T40n1815_02b:0709a24": "不得教至況自飲酒者。先以過器況自飲已。",
    "T40n1815_02b:0709a25": "此即第二以教他飲況自飲也。若故自飲教",
    "T40n1815_02b:0709a26": "人飲者。總結違犯。然文殊問經云。不得飲酒。",
    "T40n1815_02b:0709a27": "若合藥醫師所說多藥相和少酒多藥得用。",
    "T40n1815_02b:0709a28": "不得服油及塗身等。若有因緣得用。得用乳",
    "T40n1815_02b:0709a29": "酪生蘇醍醐。我先噉乳糜為風淡冷故。未曾",
    "T40n1815_02b:0709b01": "有經制五戒云。若有飲酒悅心生善。飲不犯",
    "T40n1815_02b:0709b02": "戒。廣如彼說。況菩薩戒有利無犯。如維摩詰",
    "T40n1815_02b:0709b03": "入諸酒肆能立其志。",
    "T40n1815_02b:0709b04": "3 食肉戒食肉戒第三",
    "T40n1815_02b:0709b05": "經。若佛子故食肉至若故食者犯輕垢罪。述",
    "T40n1815_02b:0709b06": "曰。菩薩理應捨自身肉而救物命。而反食他",
    "T40n1815_02b:0709b07": "必至於殺。故今制也。文殊問經制菩薩言。若",
    "T40n1815_02b:0709b08": "為己殺不得噉。若肉如林木已自腐爛。欲",
    "T40n1815_02b:0709b09": "食得食。若欲噉肉三說此呪。多咥他此云如是阿𭵾",
    "T40n1815_02b:0709b10": "摩阿𭵾摩此云無我無我阿視婆多阿視婆多此云無壽命無壽命",
    "T40n1815_02b:0709b11": "那舍那舍此云失失陀呵陀呵此云燒燒婆弗婆弗此云破破僧",
    "T40n1815_02b:0709b12": "柯慓多弭此云有為莎呵此云除殺生文殊白言。若得食肉",
    "T40n1815_02b:0709b13": "者。寫龜經大雲經指鬘經楞伽經等諸經何",
    "T40n1815_02b:0709b14": "故悉斷。佛告文殊。以眾生無慈悲力懷殺害",
    "T40n1815_02b:0709b15": "意。為此因緣故斷食肉。文殊師利有眾生樂",
    "T40n1815_02b:0709b16": "糞掃衣。我說糞掃衣如是。乞食亦爾。為教化",
    "T40n1815_02b:0709b17": "彼我說頭陀如是。文殊若眾生有殺害心故",
    "T40n1815_02b:0709b18": "我說斷肉。若能不懷害心。大慈悲心為教化",
    "T40n1815_02b:0709b19": "一切眾生故。無有罪過。言斷大慈悲性種子",
    "T40n1815_02b:0709b20": "者。由食至殺故。言見而捨去者。鷹逐之鴿於",
    "T40n1815_02b:0709b21": "鶖子影未解其惶。況乎在食之位。言食肉得",
    "T40n1815_02b:0709b22": "無量罪者。如一切智光明仙人不食肉因緣",
    "T40n1815_02b:0709b23": "經中廣顯食之失。彼仙人即是彌勒。當成佛",
    "T40n1815_02b:0709b24": "時制食肉犯重。具如彼說。",
    "T40n1815_02b:0709b25": "4 食五辛戒食五辛戒第四",
    "T40n1815_02b:0709b26": "經。若佛子不得食五辛至若故食者犯輕垢罪。",
    "T40n1815_02b:0709b27": "述曰。五辛雖草。臭穢難親賢良所避。所",
    "T40n1815_02b:0709b28": "以制之。法藏師云。今此五中大蒜家蒜也。有",
    "T40n1815_02b:0709b29": "人說。韮䓗是胡䓗。蘭䓗是家䓗。上三是人間",
    "T40n1815_02b:0709c01": "常食。革䓗。爾雅云山䓗也。莖細葉大。應為",
    "T40n1815_02b:0709c02": "茖字。革者非也。北地有江南無。其興渠。有說",
    "T40n1815_02b:0709c03": "芸臺。然未見文。有說。江南葉似野蒜。根莖似",
    "T40n1815_02b:0709c04": "韮。北地所無。又釋。阿魏藥梵語名興渠。傳說",
    "T40n1815_02b:0709c05": "如是。如是五辛除自重病及有利益餘不得",
    "T40n1815_02b:0709c06": "食。如文殊問經云。不得噉蒜。若有因緣得噉。",
    "T40n1815_02b:0709c07": "若合藥治病得用。又華嚴云。我身中有八萬",
    "T40n1815_02b:0709c08": "戶虫正法念經云一戶九億。我身安樂彼亦安樂。我身飢",
    "T40n1815_02b:0709c09": "苦彼亦飢苦。是故菩薩有所服食。皆為諸蠱",
    "T40n1815_02b:0709c10": "欲令安樂。不貪其味。",
    "T40n1815_02b:0709c11": "5 不舉教懺戒不舉教懺戒第五",
    "T40n1815_02b:0709c12": "經。若佛子見一切眾生至令悔過者犯輕垢罪。",
    "T40n1815_02b:0709c13": "述曰。如瑜伽說。菩薩憐愍淨戒有情。不如",
    "T40n1815_02b:0709c14": "犯戒於苦因轉。若由嫌恨方便棄捨不作饒",
    "T40n1815_02b:0709c15": "益。是染違犯。維摩經云。眾生煩惱病即為菩",
    "T40n1815_02b:0709c16": "薩病。是即菩薩不救苦因違利樂深。故今制",
    "T40n1815_02b:0709c17": "也。此八戒等皆通聲聞菩薩戒也。瑜伽論云",
    "T40n1815_02b:0709c18": "攝律儀戒七眾戒故。涅槃經云為無上道受",
    "T40n1815_02b:0709c19": "八戒故。言毀禁者。比丘大戒及以菩薩攝律",
    "T40n1815_02b:0709c20": "儀戒。七逆如下。八難者。有說八無暇也。謂三",
    "T40n1815_02b:0709c21": "惡趣北洲長壽天生盲生聾世智辨聰佛前佛",
    "T40n1815_02b:0709c22": "後。彼無修道故名無暇亦名為難。彼是報障。",
    "T40n1815_02b:0709c23": "雖非舉懺。然彼因中說果名也。此中十惡招",
    "T40n1815_02b:0709c24": "惡趣難。世善生北洲。邪定感長壽。謗法生盲",
    "T40n1815_02b:0709c25": "聾。邪智得聰辨。不敬三寶佛前後生。有說。十",
    "T40n1815_02b:0709c26": "三難中除五逆罪。以彼五入七逆中故。雖舉",
    "T40n1815_02b:0709c27": "大數取污尼等。傳說如此。言犯輕垢罪者。除",
    "T40n1815_02b:0709c28": "無五德或反生過。彼雖不舉。無違犯故。瑜伽",
    "T40n1815_02b:0709c29": "論云。無違犯者。若了知彼不可療治不可與",
    "T40n1815_02b:0710a01": "語。若觀待時。若觀因此鬪訟亂眾。知彼猛利",
    "T40n1815_02b:0710a02": "慚愧還淨。而不呵責治罰驅擯。皆無違犯。",
    "T40n1815_02b:0710a03": "6 住不請法戒住不請法戒第六",
    "T40n1815_02b:0710a04": "經。若佛子見大乘法師至若不爾者犯輕垢",
    "T40n1815_02b:0710a05": "罪。述曰。諸佛所師所謂法也。以能生智",
    "T40n1815_02b:0710a06": "證涅槃故。遺教云。智慧者度生死海牢船。無",
    "T40n1815_02b:0710a07": "明闇夜明燈。一切病者良藥。伐煩惱樹利斧。",
    "T40n1815_02b:0710a08": "是故汝等以聞思修慧而自增益。菩薩理應",
    "T40n1815_02b:0710a09": "滅身尚求。而反輕慢違犯乃深。故今制也。言",
    "T40n1815_02b:0710a10": "僧坊者制出家也。舍宅在家也。城邑國王等",
    "T40n1815_02b:0710a11": "也。日日三時者。晨旦齋時非時藥等。日食",
    "T40n1815_02b:0710a12": "三兩金者。所重之寶亦勿惜之。何者。施非聖",
    "T40n1815_02b:0710a13": "財得聖財故。二財差別廣如瑜伽。常請法師",
    "T40n1815_02b:0710a14": "三時說法者。若彼法師慧行勝己。日初中後",
    "T40n1815_02b:0710a15": "應請說法。以請說故語業善。三時禮故身業",
    "T40n1815_02b:0710a16": "善。不生瞋等意業善。言為法滅身請法者。如",
    "T40n1815_02b:0710a17": "求半偈魂沈雪山。其事非一。有病等難彼劣",
    "T40n1815_02b:0710a18": "我勝。不請無違。",
    "T40n1815_02b:0710a19": "7 不能遊學戒不能遊學戒第七",
    "T40n1815_02b:0710a20": "經。若佛子見一切處至不至彼聽受者犯輕垢",
    "T40n1815_02b:0710a21": "罪。述曰。萬行一門。所謂得意。得意而行無",
    "T40n1815_02b:0710a22": "非是。故新學菩薩觸事無知理。應遊學以成",
    "T40n1815_02b:0710a23": "聖行。如契經言。設滿世界火。必過要聞法。會",
    "T40n1815_02b:0710a24": "當成佛道。廣濟生死流。所以然者。如七十",
    "T40n1815_02b:0710a25": "九云。無上菩提以慧為體。慧能引發所餘一",
    "T40n1815_02b:0710a26": "切波羅蜜多。是以於慧起邪行時。當知菩薩",
    "T40n1815_02b:0710a27": "於彼菩提及能引法皆起邪行。是故菩薩輕",
    "T40n1815_02b:0710a28": "身重法。何者。頌曰。慧於諸善行。如船檝所",
    "T40n1815_02b:0710a29": "持。百千盲失路。由一眼得存。問若爾。何故華",
    "T40n1815_02b:0710b01": "嚴頌曰。譬如貧窮人。日夜數他寶。自無半錢",
    "T40n1815_02b:0710b02": "分。多聞亦如是。答彼但為遮聞為究竟。不",
    "T40n1815_02b:0710b03": "遮多聞聖慧本故。如瑜伽頌言。多聞能知法。",
    "T40n1815_02b:0710b04": "多聞能遠惡。多聞捨無義。多聞得涅槃。言毘",
    "T40n1815_02b:0710b05": "尼者。此云調伏。能止三業惡熾然故。聽受諮",
    "T40n1815_02b:0710b06": "問者。瑜伽三十云。始修業者為證義利。先",
    "T40n1815_02b:0710b07": "應四處安住正念然後請問。何等四處。略攝",
    "T40n1815_02b:0710b08": "頌曰。不嫉無憍慢。非為顯自能。安立自他善。",
    "T40n1815_02b:0710b09": "爾乃請法師。菩薩地云。慢心嫌心恚心不往",
    "T40n1815_02b:0710b10": "聽受。是染違犯。懶惰不染。無違犯者。有病無",
    "T40n1815_02b:0710b11": "力。若知倒說。及彼所說數已所聞。若護說者",
    "T40n1815_02b:0710b12": "心。若勤修餘善。",
    "T40n1815_02b:0710b13": "8 背正向邪戒背正向邪戒第八",
    "T40n1815_02b:0710b14": "經。若佛子心背至經律者犯輕垢罪。述曰。",
    "T40n1815_02b:0710b15": "涅槃經云。菩薩怖二乘道。如惜命者怖畏捨",
    "T40n1815_02b:0710b16": "身。棄大向小逆菩薩道。故須制也。問心背大",
    "T40n1815_02b:0710b17": "乘失戒。何輕。答此謗別教。非總背故。即菩薩",
    "T40n1815_02b:0710b18": "地若不誹謗仰推如來。雖無信解。而無違犯",
    "T40n1815_02b:0710b19": "也。言常住經律者。常住所詮。經律能詮。又三",
    "T40n1815_02b:0710b20": "世佛同說同行無改易故。若其二乘謗法空",
    "T40n1815_02b:0710b21": "等名為邪見。",
    "T40n1815_02b:0710b22": "9 不瞻病苦戒不瞻病苦戒第九",
    "T40n1815_02b:0710b23": "經。若佛子見一切疾病人至不救濟者犯輕垢",
    "T40n1815_02b:0710b24": "罪。述曰。菩薩大悲拔苦為義。病而無救難",
    "T40n1815_02b:0710b25": "莫過斯焉。是以不救制之為罪。以其看病即",
    "T40n1815_02b:0710b26": "施命故。言供養如佛無異者。佛為可敬之極。",
    "T40n1815_02b:0710b27": "病是可愍之至。敬悲雖異邊際義同。故無異",
    "T40n1815_02b:0710b28": "也。八福田者。有人言。一造曠野美井。二水路",
    "T40n1815_02b:0710b29": "橋梁。三平治嶮路。四孝事父母。五供養沙",
    "T40n1815_02b:0710c01": "門。六供養病人。七救濟厄難。八設無遮會",
    "T40n1815_02b:0710c02": "法藏師云。未見聖教。今解。一佛二聖人三和上四闍梨五",
    "T40n1815_02b:0710c03": "眾僧六父七母八病人。以何知然。即下文云",
    "T40n1815_02b:0710c04": "八福田諸佛聖人一一師僧父母病人故。言",
    "T40n1815_02b:0710c05": "犯輕垢罪者。瑜伽論云。若嫌恚心是染違犯。",
    "T40n1815_02b:0710c06": "若由懈怠非染違犯。無違犯者。若自有病。若",
    "T40n1815_02b:0710c07": "無氣力。若傳請他。若知病者有依有怙。若知",
    "T40n1815_02b:0710c08": "病者自能供事。若了知彼長病所觸堪自支",
    "T40n1815_02b:0710c09": "持。若修勝善令無間缺。若自知鈍難修定慧。",
    "T40n1815_02b:0710c10": "若先許餘為作供事。如於病者。於有苦等為",
    "T40n1815_02b:0710c11": "作助伴欲除其苦。當知亦爾。",
    "T40n1815_02b:0710c12": "10 畜殺生具戒畜殺生具戒第十",
    "T40n1815_02b:0710c13": "經。若佛子不得畜至畜刀杖者犯輕垢罪。述",
    "T40n1815_02b:0710c14": "曰。菩薩應聚利有情物。而畜殺具深違愍",
    "T40n1815_02b:0710c15": "濟。故須制也。乃至殺父母尚不加報者。以彼",
    "T40n1815_02b:0710c16": "還受自宿業果因果法爾。不應瞋故。若瞋自",
    "T40n1815_02b:0710c17": "害。無所益故。言犯輕垢罪者。若護正法即無",
    "T40n1815_02b:0710c18": "違犯。涅槃經中在家護法聽持伏故。",
    "T40n1815_02b:0710c19": "經。如是十戒至六品中當廣明　自下十戒分",
    "T40n1815_02b:0710c20": "為二門。初四護自善門。後六護攝他門。如文",
    "T40n1815_02b:0710c21": "可解。",
    "T40n1815_02b:0710c22": "2 十戒1 通國使命戒通國使命戒第一",
    "T40n1815_02b:0710c23": "經。佛言佛子不得為利養至若故作者犯輕垢",
    "T40n1815_02b:0710c24": "罪。述曰。菩薩理應和諸違諍。而通國使命",
    "T40n1815_02b:0710c25": "相殺害違菩薩道。故今制也。若為調伏止長",
    "T40n1815_02b:0710c26": "相殺入國。理應無犯。興者起也。師者眾也。",
    "T40n1815_02b:0710c27": "2 惱他販賣戒惱他販賣戒第二",
    "T40n1815_02b:0710c28": "經。若佛子故販賣至教人作者犯輕垢罪。述",
    "T40n1815_02b:0710c29": "曰。販賣有情他別為樂。市易棺材必求人死。",
    "T40n1815_02b:0711a01": "下賤活命無過此焉。無罪命緣世間多有。故",
    "T40n1815_02b:0711a02": "制菩薩犯即為罪。言六畜者。周禮云。牛馬犬",
    "T40n1815_02b:0711a03": "羊豕雞為六。理實通於一切畜生。況教人作",
    "T40n1815_02b:0711a04": "者。以利他為最故舉自況他。除下賤業餘正",
    "T40n1815_02b:0711a05": "販賣。制道開俗。如優婆塞戒經云。在家人得",
    "T40n1815_02b:0711a06": "財應作四分。一分供養父母妻子。二分如法",
    "T40n1815_02b:0711a07": "販賣。餘一分藏積。",
    "T40n1815_02b:0711a08": "3 無根謗毀戒無根謗毀戒第三",
    "T40n1815_02b:0711a09": "經。若佛子以惡心至墮不如意處者犯輕垢罪。",
    "T40n1815_02b:0711a10": "述曰。輕拒賢善即是無愧。一切惡法從此",
    "T40n1815_02b:0711a11": "而生。紹隆佛種之所不宜。故須制也。無利益",
    "T40n1815_02b:0711a12": "心故言惡心。離三根故亦言無事。此無根謗",
    "T40n1815_02b:0711a13": "不能陷沒。故於利他制為輕罪。其聲聞戒無",
    "T40n1815_02b:0711a14": "根謗重。謗實為輕。於彼自行通輕重故。俗",
    "T40n1815_02b:0711a15": "云。士為知己者用。其知己者良人也。施我之",
    "T40n1815_02b:0711a16": "善其師也。護身財者王之教也。蒙覆養者親",
    "T40n1815_02b:0711a17": "之恩也。言六親者。父母伯叔兄弟為六。知恩",
    "T40n1815_02b:0711a18": "報恩菩薩本行。死尚不辭。而生反害。如說。世",
    "T40n1815_02b:0711a19": "尊為雁王時。將五百雁向南飛之。爾時雁王",
    "T40n1815_02b:0711a20": "墮獵師網。時有一雁悲鳴吐血徘徊不去。爾",
    "T40n1815_02b:0711a21": "時獵師彎弓欲射。不避弓矢目不暫捨。即鼓",
    "T40n1815_02b:0711a22": "兩翅來投雁王。五百群雁徘徊虛空亦復不",
    "T40n1815_02b:0711a23": "去。爾時獵師見此一雁即生慚愧。尋時放捨。",
    "T40n1815_02b:0711a24": "其一雁者即阿難是。阿闍世王雖放醉象。心",
    "T40n1815_02b:0711a25": "生顧戀不離世尊。五百羅漢登空如本。既重",
    "T40n1815_02b:0711a26": "其恩至人所讚。菩薩若背制之為罪。",
    "T40n1815_02b:0711a27": "4 放火損生戒放火損生戒第四",
    "T40n1815_02b:0711a28": "經。若佛子以惡心至若故燒者犯輕垢罪。述",
    "T40n1815_02b:0711a29": "曰。無擇殺生無過放火。雉尚潤翅救燒之難。",
    "T40n1815_02b:0711b01": "菩薩放火逆道之甚。所以制之。若欲放火害",
    "T40n1815_02b:0711b02": "命損物。別得殺盜。瑜伽說燒是盜之重。此中",
    "T40n1815_02b:0711b03": "山等多分無主。但無慈悲言以惡心。定有主",
    "T40n1815_02b:0711b04": "物略標有六。一他室宅。二城邑。三僧坊。四田",
    "T40n1815_02b:0711b05": "木。五鬼神物。六官物。",
    "T40n1815_02b:0711b06": "5 法化違宗戒法化違宗戒第五",
    "T40n1815_02b:0711b07": "經。若佛子自佛弟子至邪見論等犯輕垢罪。",
    "T40n1815_02b:0711b08": "述曰。菩薩應以大法化生。如維摩經。入講",
    "T40n1815_02b:0711b09": "論處導以大乘。以小障大逆菩薩道。所以制",
    "T40n1815_02b:0711b10": "之。問若爾。何故瑜伽論云。若有求法先問",
    "T40n1815_02b:0711b11": "種姓。若彼黠慧說其根性。即隨所應授彼乘",
    "T40n1815_02b:0711b12": "法。若彼不知自種姓者。應為歷說三乘之法。",
    "T40n1815_02b:0711b13": "隨其種姓聞之發心。然後如應說其乘法。答",
    "T40n1815_02b:0711b14": "今制惡心不違彼論。准妄語業。雖不信犯。今",
    "T40n1815_02b:0711b15": "此文中眾略有四。一入正法。二未入正法。三",
    "T40n1815_02b:0711b16": "同氣連枝。四同乘親厚。所授有三。一者教法。",
    "T40n1815_02b:0711b17": "即教大乘經律也。二者理法。謂教義理也。三",
    "T40n1815_02b:0711b18": "者行法。謂發心等。依教生解。依解發行。其次",
    "T40n1815_02b:0711b19": "第也。此中發菩提心十信也。十發心者十住",
    "T40n1815_02b:0711b20": "也。長養心者十行也。金剛心者十迴向也。不",
    "T40n1815_02b:0711b21": "說十地自證解故。或有經本無長養心。應知",
    "T40n1815_02b:0711b22": "少也。言橫教者。如大集云。勸學小乘是魔業",
    "T40n1815_02b:0711b23": "也。況乎外道邪論。犯罪應知。",
    "T40n1815_02b:0711b24": "6 貪財惜法戒貪財惜法戒第六",
    "T40n1815_02b:0711b25": "經。若佛子應以好心至說者犯輕垢罪。述",
    "T40n1815_02b:0711b26": "曰。先應自學後必教他。貪財惜法即斷佛種",
    "T40n1815_02b:0711b27": "違菩薩道。故今制也。此中意言。先說苦行誡",
    "T40n1815_02b:0711b28": "心令固。然後為說真實正法。應答不答者。謂",
    "T40n1815_02b:0711b29": "不說也。然但為利不由慳法。所以輕攝。如瑜",
    "T40n1815_02b:0711c01": "伽說。現有財法。慳財法而不施他勝處故。謗",
    "T40n1815_02b:0711c02": "三寶說者。如文取義。如涅槃經。若說眾生定",
    "T40n1815_02b:0711c03": "有佛性定無佛性。皆為謗佛法僧寶也。犯輕",
    "T40n1815_02b:0711c04": "垢罪者。瑜伽云。他來求法。嫌心恚心嫉妬不",
    "T40n1815_02b:0711c05": "施。是染違犯。懈怠忘念無記之心非染違犯。",
    "T40n1815_02b:0711c06": "無違犯者。外道伺過。或病或狂。或欲調伏。或",
    "T40n1815_02b:0711c07": "於此法未善通利。或復見彼不敬不愧惡威",
    "T40n1815_02b:0711c08": "儀來。或知彼鈍反生邪見。或復知彼轉布非",
    "T40n1815_02b:0711c09": "人而不施與。皆無違犯。",
    "T40n1815_02b:0711c10": "7 依勢惡求戒依勢惡求戒第七",
    "T40n1815_02b:0711c11": "經。若佛子自為飲食至無孝順心犯輕垢罪",
    "T40n1815_02b:0711c12": "述曰。非但惱他自亦勞倦。深障二利。所以",
    "T40n1815_02b:0711c13": "制之。如遺教云。多欲之人多求利故苦惱亦",
    "T40n1815_02b:0711c14": "多。行少欲者心即坦然。無所憂畏。不知足者",
    "T40n1815_02b:0711c15": "雖富而貧。恒乏短故。知足之人雖貧而富。常",
    "T40n1815_02b:0711c16": "安樂故。言惡求多求者。為簡非染有義利求。",
    "T40n1815_02b:0711c17": "如瑜伽云。若諸菩薩如佛戒經。為令聲聞少",
    "T40n1815_02b:0711c18": "事少業少希望住。建立遮罪令不造作。不應",
    "T40n1815_02b:0711c19": "等學。何以故。彼修自利。於利他中少事為妙。",
    "T40n1815_02b:0711c20": "非諸菩薩利他為勝不顧自利。於利他中少",
    "T40n1815_02b:0711c21": "事少業少希望住得名為妙。如是菩薩為利",
    "T40n1815_02b:0711c22": "他故。從非親里長者等邊。應求百千衣鉢等",
    "T40n1815_02b:0711c23": "物畜種種寶。",
    "T40n1815_02b:0711c24": "8 虛偽作師戒虛偽作師戒第八",
    "T40n1815_02b:0711c25": "經。若佛子學誦戒至授戒者犯輕垢罪。述",
    "T40n1815_02b:0711c26": "曰。日日誦持明解為師。懈怠不明此戒所制。",
    "T40n1815_02b:0711c27": "言即為自欺誑亦欺他人者。自作後法大衰",
    "T40n1815_02b:0711c28": "損故言自欺誑。授虛妄教無利勤苦言亦欺",
    "T40n1815_02b:0711c29": "他。菩薩地云。詐現威儀菩薩相似功德攝故。",
    "T40n1815_02b:0712a01": "此雖妄語。詐作師義犯輕垢罪。",
    "T40n1815_02b:0712a02": "9 鬪諍兩頭戒鬪諍兩頭戒第九",
    "T40n1815_02b:0712a03": "經。若佛子以惡心至無惡不造者犯輕垢罪",
    "T40n1815_02b:0712a04": "述曰。理應讚美菩薩行人。能令此彼和合生",
    "T40n1815_02b:0712a05": "善。而反鬪遘兩頭逆道。故制斯戒。見持戒比",
    "T40n1815_02b:0712a06": "丘者。此是所鬪賢良之眾。手捉香爐等是行",
    "T40n1815_02b:0712a07": "道威儀也。言而鬪遘兩頭等者。謂遘兩頭令",
    "T40n1815_02b:0712a08": "鬪諍故。遘者遇也。謗欺此彼眾惡起也。菩薩",
    "T40n1815_02b:0712a09": "地云。若見惡友之所攝受行離間語。反生功",
    "T40n1815_02b:0712a10": "德。",
    "T40n1815_02b:0712a11": "10 不救存亡戒不救存亡戒第十",
    "T40n1815_02b:0712a12": "經。若佛子以慈心至若不爾者犯輕垢罪。述",
    "T40n1815_02b:0712a13": "曰。經文二意。初放生以救死難。後齋講以",
    "T40n1815_02b:0712a14": "資亡靈。皆我父母者。起普親觀。如世尊云。我",
    "T40n1815_02b:0712a15": "不能見一切有情長夜不曾為汝父母故。言",
    "T40n1815_02b:0712a16": "亦殺我故身者。四大五常無曾不稟。皆是舊",
    "T40n1815_02b:0712a17": "我二親之孫。無不與我分受氣故。如俗間有",
    "T40n1815_02b:0712a18": "語。丈夫意氣寸心之中自有風雲。烈士交遊",
    "T40n1815_02b:0712a19": "四海之內皆為兄弟。言一切地水是我先身",
    "T40n1815_02b:0712a20": "一切火風是我本體者。此於萬物作同體想。",
    "T40n1815_02b:0712a21": "大地無曾不捨身處故。火風存為身。散即歸",
    "T40n1815_02b:0712a22": "本故。常行放生。及以方便除能所殺現當苦",
    "T40n1815_02b:0712a23": "也。死亡之日講戒經者。良由此戒有二德故。",
    "T40n1815_02b:0712a24": "一能遮惡故不墮三途。二諸善本故見佛生",
    "T40n1815_02b:0712a25": "天。戒中之戒謂菩薩戒。廣度眾生。以理本故。",
    "T40n1815_02b:0712a26": "是故偏說菩薩戒經。",
    "T40n1815_02b:0712a27": "經。如是十戒至明一一戒相。自下十戒成六",
    "T40n1815_02b:0712a28": "和敬。謂十如次三一四二攝彼業見利戒同",
    "T40n1815_02b:0712a29": "故。初三各攝三業同故成六和敬。",
    "T40n1815_02b:0712b01": "3 十戒1 不忍違犯戒不忍違犯戒第一",
    "T40n1815_02b:0712b02": "經。佛言佛子以瞋報瞋至報者犯輕垢罪。述",
    "T40n1815_02b:0712b03": "曰。以怨報怨即違忍行。若失忍行可謂退乘。",
    "T40n1815_02b:0712b04": "故今制也。言以瞋報瞋等者。如長壽王經云。",
    "T40n1815_02b:0712b05": "以怨報怨怨終不滅。以德報怨怨乃盡耳。是",
    "T40n1815_02b:0712b06": "故菩薩不瞋為勇。言若殺父母至不順孝道",
    "T40n1815_02b:0712b07": "者。問俗禮之中君父之怨不報非孝。何故今",
    "T40n1815_02b:0712b08": "言於害王親報之違孝。答孝有二種。世間之",
    "T40n1815_02b:0712b09": "孝以怨報怨。如草滅火。勝義之孝以慈報怨。",
    "T40n1815_02b:0712b10": "如水滅火。既信六道皆我父母。豈為一親更",
    "T40n1815_02b:0712b11": "害一親。彼殺今親後墮地獄。但可悲愍。更無",
    "T40n1815_02b:0712b12": "可報。故以慈心平等解怨速令斷絕。孝中之",
    "T40n1815_02b:0712b13": "孝。言而出家菩薩無慈報讎者。出家有二。一",
    "T40n1815_02b:0712b14": "心出家。二身出家。故通二眾不忍為非。如戒",
    "T40n1815_02b:0712b15": "經云。忍辱第一道。佛說無為最。出家惱他人。",
    "T40n1815_02b:0712b16": "不名為沙門。",
    "T40n1815_02b:0712b17": "2 慢人輕法戒慢人輕法戒第二",
    "T40n1815_02b:0712b18": "經。若佛子初始出家至第一義諦者犯輕垢罪",
    "T40n1815_02b:0712b19": "述曰。昔人求法投身火坑。欲聞半偈懸命",
    "T40n1815_02b:0712b20": "雪山。王身亦為羅剎之床。天衣復作野干之",
    "T40n1815_02b:0712b21": "座。天頂雖尊戴畜生足。良由重法為先者乎。",
    "T40n1815_02b:0712b22": "是故輕慢制之為罪。此中有智及大解者世",
    "T40n1815_02b:0712b23": "俗事。",
    "T40n1815_02b:0712b24": "3 輕蔑新學戒輕蔑新學戒第三",
    "T40n1815_02b:0712b25": "經。若佛子佛滅度後至不好答問者犯輕垢罪",
    "T40n1815_02b:0712b26": "述曰。菩薩理應讚勵新學。而蔑不攝制之",
    "T40n1815_02b:0712b27": "為罪。如瓔珞經云。若化一人令發心受菩薩",
    "T40n1815_02b:0712b28": "戒者。勝造大千界滿中佛塔。言佛前懺悔者。",
    "T40n1815_02b:0712b29": "謂懺悔時憶念斯義。略攝頌曰。佛誓度群生。",
    "T40n1815_02b:0712c01": "我入一生數。遍知助我善。一切罪滅除。自受",
    "T40n1815_02b:0712c02": "羯磨如菩薩地四十一說。若千里內等者。若",
    "T40n1815_02b:0712c03": "爾自受功德劣耶。不爾。雖無現緣。心猛利故。",
    "T40n1815_02b:0712c04": "如五十三云。自受從他若等心受亦如是持。",
    "T40n1815_02b:0712c05": "福德無別。問五十三云。若復有人作如是思。",
    "T40n1815_02b:0712c06": "我處居家難可活命。要當出家方易存濟。如",
    "T40n1815_02b:0712c07": "諸苾芻所修梵行。我亦如是。乃至命終當修",
    "T40n1815_02b:0712c08": "梵行。如是出家戒不名意樂損害。雖非純淨。",
    "T40n1815_02b:0712c09": "非不說名出家受具。既爾亦可不求菩提亦",
    "T40n1815_02b:0712c10": "有受得菩薩淨戒。答聲聞之行身語為先。雖",
    "T40n1815_02b:0712c11": "心不純梵行容成。菩薩不爾。存意地故。或",
    "T40n1815_02b:0712c12": "說。彼文顯此心雜。非說都無涅槃意樂。",
    "T40n1815_02b:0712c13": "4 怖勝順劣戒怖勝順劣戒第四",
    "T40n1815_02b:0712c14": "經。若佛子有佛經律至若故作者犯輕垢罪",
    "T40n1815_02b:0712c15": "述曰。難遇大乘。如經廣說。言菩薩者大乘學",
    "T40n1815_02b:0712c16": "也。抱己無知隨惡友轉。為防此失故制斯戒。",
    "T40n1815_02b:0712c17": "言有佛經律大乘法者教法也。簡外道故言",
    "T40n1815_02b:0712c18": "佛經律。異二乘故言大乘法。言正見者行法。",
    "T40n1815_02b:0712c19": "正性者理法。法身者果法。言而捨七寶者。大",
    "T40n1815_02b:0712c20": "法可珍。從喻為名。如捨七寶反取瓦礫也。或",
    "T40n1815_02b:0712c21": "有經本不捨七寶。即世珍也。此中增減名為",
    "T40n1815_02b:0712c22": "邪見。小乘論等名阿毘曇。言書記者世間飾",
    "T40n1815_02b:0712c23": "文。瑜伽云。宣似正法及預世間文章明數。即",
    "T40n1815_02b:0712c24": "菩薩相似功德故。是斷佛種障道因緣者。退",
    "T40n1815_02b:0712c25": "大進餘名斷佛性。重邪闕正名障道因緣。如",
    "T40n1815_02b:0712c26": "契經云。大乘法流行名佛種子不斷。法華經",
    "T40n1815_02b:0712c27": "云。學小乘者不應共住。如瑜伽云。於菩薩藏",
    "T40n1815_02b:0712c28": "未精研究。專學聲聞及外論等。是染違犯。若",
    "T40n1815_02b:0712c29": "上聰敏速受不忘。若於其義能思能達。若於",
    "T40n1815_02b:0713a01": "佛教無動覺者。於日日中常以二分修學佛",
    "T40n1815_02b:0713a02": "語。一分學外。即無違犯。又云。若說菩薩何用",
    "T40n1815_02b:0713a03": "受持聲聞藏法。是染違犯。尚學外道。況於佛",
    "T40n1815_02b:0713a04": "語。無違犯者。為令一向習小乘者捨彼欲故。",
    "T40n1815_02b:0713a05": "作如是說。",
    "T40n1815_02b:0713a06": "5 為主失儀戒為主失儀戒第五",
    "T40n1815_02b:0713a07": "若佛子佛滅度後至用三寶物犯輕垢罪。述",
    "T40n1815_02b:0713a08": "曰。說法主者即說法者。為行法主者守經藏",
    "T40n1815_02b:0713a09": "等。僧坊主者綱維知事。教化主者化俗護法。",
    "T40n1815_02b:0713a10": "坐禪主者教授止觀。行來主者領眾遊方。汎",
    "T40n1815_02b:0713a11": "為他主仁義為尊。師子拔脇救獼猴子。鹿苑",
    "T40n1815_02b:0713a12": "鹿王代孕就死。即其事也。如自己有者謂有",
    "T40n1815_02b:0713a13": "二義。一勿如己有任意用也。二勿應用處如",
    "T40n1815_02b:0713a14": "己悋惜。今此戒中不守護邊得輕垢罪。約所",
    "T40n1815_02b:0713a15": "損物犯波羅夷。",
    "T40n1815_02b:0713a16": "6 領賓違式戒領賓違式戒第六",
    "T40n1815_02b:0713a17": "經。若佛子先在僧房中至非釋種姓犯輕垢罪",
    "T40n1815_02b:0713a18": "述曰。預在佛種法利應同。而不平用故制",
    "T40n1815_02b:0713a19": "為罪。夏坐安居處者。北并洲疏云。昔來經",
    "T40n1815_02b:0713a20": "論或名坐夏。或名坐臘或名夏臘。皆由不善",
    "T40n1815_02b:0713a21": "方言也。今依大唐三藏譯。云雨安居。謂雨時",
    "T40n1815_02b:0713a22": "安居故。然西方立時不同。或立四時。謂從正",
    "T40n1815_02b:0713a23": "月十六日室四月十五日為春時。從四月十",
    "T40n1815_02b:0713a24": "六日至七月十五日為夏時。如此秋冬並各",
    "T40n1815_02b:0713a25": "三月。至正月十五日總為一歲。或總一年分",
    "T40n1815_02b:0713a26": "為三時。謂即佛法依此為定。謂從正月十六",
    "T40n1815_02b:0713a27": "日至五月十五日以為熱際。從五月十六日",
    "T40n1815_02b:0713a28": "至九月十五日立為雨際。從九月十六日至",
    "T40n1815_02b:0713a29": "正月十五日即為寒際。雨際虫多令人譏謗。",
    "T40n1815_02b:0713b01": "故制安居。然初安居即從五月十六日至八",
    "T40n1815_02b:0713b02": "月十五日。良以雨時將畢。恐至寒時不濟。故",
    "T40n1815_02b:0713b03": "開一月為償勞月。若後安居從六月十六日",
    "T40n1815_02b:0713b04": "至九月十五日。即無償勞。三月雨時盡故。今",
    "T40n1815_02b:0713b05": "此四月十六日至七月十五日實為疎謬。既",
    "T40n1815_02b:0713b06": "非夏時。言雨安居。言客僧有利養分者。信施",
    "T40n1815_02b:0713b07": "該十方。佛制僧次故。言得無量罪者。以盜十",
    "T40n1815_02b:0713b08": "方現前僧物。利縱微小。僧無邊故。",
    "T40n1815_02b:0713b09": "7 受他別請戒受他別請戒第七",
    "T40n1815_02b:0713b10": "經。若佛子一切至自己用者犯輕垢罪。述",
    "T40n1815_02b:0713b11": "曰。以損施主無限之福亦失眾僧平等之利",
    "T40n1815_02b:0713b12": "故須制也。言一切不得受者。為簡聲聞若非",
    "T40n1815_02b:0713b13": "頭陀許受別請。言而此利養屬十方僧者。若",
    "T40n1815_02b:0713b14": "次第受理屬十方僧及八福田故。言即取十",
    "T40n1815_02b:0713b15": "方僧物入己者。既受他施。非第二重。八福田",
    "T40n1815_02b:0713b16": "者如文佛等。前已說也。若爾何故菩薩地云。",
    "T40n1815_02b:0713b17": "他來延請嫌恚不受。是染違犯。乃至廣說。有",
    "T40n1815_02b:0713b18": "說。彼亦次第請。有說。欲說法等別有所化。不",
    "T40n1815_02b:0713b19": "關僧次得受別請。如此不受如論所制。以後",
    "T40n1815_02b:0713b20": "為勝。前說供養說法者故。",
    "T40n1815_02b:0713b21": "8 自別請僧戒自別請僧戒第八",
    "T40n1815_02b:0713b22": "經。若佛子有出家菩薩至別請僧者犯輕垢罪",
    "T40n1815_02b:0713b23": "述曰。二眾菩薩正所制也。一切檀越兼所",
    "T40n1815_02b:0713b24": "制也。言即得十方賢聖僧者。於一味僧廣心",
    "T40n1815_02b:0713b25": "供故。如飲海水即飲諸河。言不如僧次一凡",
    "T40n1815_02b:0713b26": "夫僧者。問以廣心故得福如此。亦可無擇逢",
    "T40n1815_02b:0713b27": "一定殺得殺一切有情界罪。答不爾。諸佛本",
    "T40n1815_02b:0713b28": "願遍許受故。然無普願害一遍餘。不爾彼受",
    "T40n1815_02b:0713b29": "苦應無盡期故。言犯輕垢罪者。除有希望別",
    "T40n1815_02b:0713c01": "道德也。",
    "T40n1815_02b:0713c02": "9 邪命養身戒邪命養身戒第九",
    "T40n1815_02b:0713c03": "經。若佛子以惡心至無慈心犯輕垢罪。述",
    "T40n1815_02b:0713c04": "曰。販賣男女色者。以開婬肆而求利也。此販",
    "T40n1815_02b:0713c05": "賣邊犯輕垢罪。自手作食者。即是惡觸壞生",
    "T40n1815_02b:0713c06": "等罪。反作世間之所嫌也。此一不制在家菩",
    "T40n1815_02b:0713c07": "薩。占相男女者。占婚嫁宜又相手文等。解夢",
    "T40n1815_02b:0713c08": "吉凶者可解。是男女者占卜胎也。呪者呪咀。",
    "T40n1815_02b:0713c09": "術即眩惑。工巧為匠也。蛇毒者。如五月五",
    "T40n1815_02b:0713c10": "日毒蛇合毒藥。又以毒藥避蛇等也。生金",
    "T40n1815_02b:0713c11": "銀者。造假金銀以誑惑人。蟲毒者使鬼等",
    "T40n1815_02b:0713c12": "也。",
    "T40n1815_02b:0713c13": "10 詐親害生戒詐親害生戒第十",
    "T40n1815_02b:0713c14": "經。若佛子以惡心至犯戒者犯輕垢罪。述",
    "T40n1815_02b:0713c15": "曰。此謗三寶第十重攝。詐覓利邊并得此罪。",
    "T40n1815_02b:0713c16": "媒嫁令婬第三重攝。然就媒邊結此罪耳。其",
    "T40n1815_02b:0713c17": "殺生等隨應亦爾。不敬齋邊制為輕罪。言六",
    "T40n1815_02b:0713c18": "齋者。黑白各三。謂第八日十四十五。此日鬼",
    "T40n1815_02b:0713c19": "神得勢傷人。為令免害故須制也。年三長齋",
    "T40n1815_02b:0713c20": "者。提謂經云。正月本齋十五日。五月本齋十",
    "T40n1815_02b:0713c21": "五日。九月本齋十五日。三齋因緣如經廣說。",
    "T40n1815_02b:0713c22": "經。如是十戒至制戒品中廣解　自下九戒。",
    "T40n1815_02b:0713c23": "開正施故。遮橫取故。避邪緣故。趣正乘故。發",
    "T40n1815_02b:0713c24": "願求故。立誓厭故。離難故。無亂故。利樂故。",
    "T40n1815_02b:0713c25": "所為應知。",
    "T40n1815_02b:0713c26": "4 九戒1 不救尊厄戒不救尊厄戒第一",
    "T40n1815_02b:0713c27": "經。佛言佛子至若不贖者犯輕垢罪。述曰。",
    "T40n1815_02b:0713c28": "菩薩既以護法度生為心。不贖不救違敬違",
    "T40n1815_02b:0713c29": "慈。故不贖救制為罪也。父母形像者。法藏師",
    "T40n1815_02b:0714a01": "云。己父母形像為他所賣。或佛即名父母。",
    "T40n1815_02b:0714a02": "2 橫取他財戒橫取他財戒第二",
    "T40n1815_02b:0714a03": "經。若佛子不得至養者犯輕垢罪。述曰。菩",
    "T40n1815_02b:0714a04": "薩地云。物主迷物賤價而賣。菩薩教悟如價",
    "T40n1815_02b:0714a05": "賈之。然此偽器少與多取違犯乃深。故今制",
    "T40n1815_02b:0714a06": "也。今為護財畜刀杖。故與前愛殺而畜者",
    "T40n1815_02b:0714a07": "別。此是在家雖許販賣。但不得以偽秤斗",
    "T40n1815_02b:0714a08": "也。此自身官破他成功領非功物。異前憑",
    "T40n1815_02b:0714a09": "他。既取他與非盜戒攝。養猫狸等覓財具",
    "T40n1815_02b:0714a10": "也。",
    "T40n1815_02b:0714a11": "3 虛作無義戒虛作無義戒第三",
    "T40n1815_02b:0714a12": "經。若佛子以惡心至若故作者犯輕垢罪。述",
    "T40n1815_02b:0714a13": "曰。菩薩為道應惜寸陰。虛度時節制為罪也。",
    "T40n1815_02b:0714a14": "貝者螺也。涅槃云。吹貝知時也。角亦所吹。西",
    "T40n1815_02b:0714a15": "方樂器。波羅塞戲者。法藏師云。是西國兵戲",
    "T40n1815_02b:0714a16": "法。謂兩人各執二十餘小玉。乘象或馬。於局",
    "T40n1815_02b:0714a17": "道所爭得要道以為勝也。彈碁者。以指彈碁",
    "T40n1815_02b:0714a18": "子。得遠為勝。世說彈碁始自魏宮。六博者雙",
    "T40n1815_02b:0714a19": "六。投壺者。投杖於壺中。八道行成此無譯者。抓",
    "T40n1815_02b:0714a20": "鏡者。法藏師云。承聞西方術師以藥塗爪甲。",
    "T40n1815_02b:0714a21": "呪之即於中見吉凶等事。此等卜筮皆妖術",
    "T40n1815_02b:0714a22": "也。又用芝草作術。或呪楊枝。或呪鉢盂。或人",
    "T40n1815_02b:0714a23": "髑髏並用作筮卜知吉凶。",
    "T40n1815_02b:0714a24": "4 退菩提心戒退菩提心戒第四",
    "T40n1815_02b:0714a25": "經。若佛子護持禁戒至外道心者犯輕垢罪",
    "T40n1815_02b:0714a26": "述曰。大菩提心萬行之本。菩薩淨戒三德之",
    "T40n1815_02b:0714a27": "原。故制堅持不應暫失。言行住坐臥者。勸勢",
    "T40n1815_02b:0714a28": "相接。如華嚴頌言。譬如人攢火。未出數休息。",
    "T40n1815_02b:0714a29": "火勢隨止滅。懈怠者亦然。言猶如金剛者。意",
    "T40n1815_02b:0714b01": "堅固不可壞也。如帶持浮囊者。見微小罪生",
    "T40n1815_02b:0714b02": "大怖畏。微有缺漏易沈流故。如涅槃云。菩",
    "T40n1815_02b:0714b03": "薩護戒如護浮囊。譬如有人帶持浮囊欲度",
    "T40n1815_02b:0714b04": "大海。路逢羅剎乞索浮囊不可分與。生死大",
    "T40n1815_02b:0714b05": "海護戒浮囊。煩惱鬼索不可小缺。畏沒死故。",
    "T40n1815_02b:0714b06": "廣說如彼。如草繫比丘者。既生怖已終無犯",
    "T40n1815_02b:0714b07": "也。如莊嚴論說。有諸比丘。為賊所剝裸形伏",
    "T40n1815_02b:0714b08": "地。以連根草縛之。經宿不轉。國王因獵見",
    "T40n1815_02b:0714b09": "草中裸形。謂是外道。傍人答云。是佛弟子。何",
    "T40n1815_02b:0714b10": "以得知。其右膊全黑。是偏袒之相。王即以偈",
    "T40n1815_02b:0714b11": "問云。看時似無病。肥壯有多力。如何為草繫。",
    "T40n1815_02b:0714b12": "日夜不轉側。爾時比丘以偈答曰。此草甚危",
    "T40n1815_02b:0714b13": "脆。斷時豈有難。但為佛世尊。金剛戒所制。王",
    "T40n1815_02b:0714b14": "發信心解放。與衣將至宮中。為造新衣種種",
    "T40n1815_02b:0714b15": "供養。況菩薩戒。言若起一念二乘等心輕垢",
    "T40n1815_02b:0714b16": "罪者。退乘本故。如大般若戒品云。若菩薩設",
    "T40n1815_02b:0714b17": "殑伽沙劫受妙五欲。於菩薩戒猶不名犯。若",
    "T40n1815_02b:0714b18": "起一念二乘之心。即名為犯。",
    "T40n1815_02b:0714b19": "5 不發願戒不發願戒第五",
    "T40n1815_02b:0714b20": "經。若佛子常應發至不發是願者犯輕垢罪",
    "T40n1815_02b:0714b21": "述曰。邪正是非莫不由願。或有小善招無量",
    "T40n1815_02b:0714b22": "果。或有多善感狹小果。引行趣果願為最要。",
    "T40n1815_02b:0714b23": "今此文意應發大願孝順二恩。一覆育生身",
    "T40n1815_02b:0714b24": "恩。即父母也。二長養法身恩。即師眾也。孝順",
    "T40n1815_02b:0714b25": "為因大願為緣所願成就。此中意也。願有四",
    "T40n1815_02b:0714b26": "種。得好師等者親近善士願。常教我等者聽",
    "T40n1815_02b:0714b27": "聞正法願。使我開解者如理作意願。如法修",
    "T40n1815_02b:0714b28": "行者法隨法行願。如是四願盡攝諸善。是故",
    "T40n1815_02b:0714b29": "上言發一切願。",
    "T40n1815_02b:0714c01": "6 不生自要戒不生自要戒第六",
    "T40n1815_02b:0714c02": "經。若佛子發十大願至若不發是願者犯輕垢",
    "T40n1815_02b:0714c03": "罪。述曰。雖發大願。若不要心。串習中惡難",
    "T40n1815_02b:0714c04": "可棄之。傾貝酌海潤羽灑林獲珠感帝之至",
    "T40n1815_02b:0714c05": "莫不由於誓願。是故制立要契之戒。云何名",
    "T40n1815_02b:0714c06": "為十大願耶。謂發菩提心經云。初始發心大",
    "T40n1815_02b:0714c07": "悲為首。皆發轉勝十大正願。一願曾今所有",
    "T40n1815_02b:0714c08": "善根施與眾生共我佛道。二願由此善不生",
    "T40n1815_02b:0714c09": "無佛國。三願生已常不離佛如影隨身。四願",
    "T40n1815_02b:0714c10": "如應為我說法成菩薩五通。五願由此即達",
    "T40n1815_02b:0714c11": "二諦得正法智。六願得智為眾生說恒令開",
    "T40n1815_02b:0714c12": "解。七願佛力遍生十方奉佛聽法廣攝眾生。",
    "T40n1815_02b:0714c13": "八願聞已隨轉法輪聽我名者發菩提心。九",
    "T40n1815_02b:0714c14": "願令發菩提心已常隨利樂荷正法擔。十願",
    "T40n1815_02b:0714c15": "荷已雖行正法心無所行。是名十大願。總誓",
    "T40n1815_02b:0714c16": "此願。如真法界無所不至。如眾生界終無盡",
    "T40n1815_02b:0714c17": "期。發此願已立十三誓。此中初十二護戒誓",
    "T40n1815_02b:0714c18": "願。後一證果誓願。初中前七護戒律儀。後五",
    "T40n1815_02b:0714c19": "護根律儀。二種律儀如瑜伽說。此中寧以此",
    "T40n1815_02b:0714c20": "身投火坑等。人間火等害一肉身。犯戒之罪",
    "T40n1815_02b:0714c21": "害法身。故挍量應知。",
    "T40n1815_02b:0714c22": "7 故入難處戒故入難處戒第七",
    "T40n1815_02b:0714c23": "經。若佛子常應二時至入者犯輕垢罪。述",
    "T40n1815_02b:0714c24": "曰。身心道器。不敢毀傷。逐靜遊行亦避嶮",
    "T40n1815_02b:0714c25": "難也。言頭陀者。新音杜多。此云抖擻。抖擻煩",
    "T40n1815_02b:0714c26": "惱生死染故。如善意天子經云。頭陀者抖擻",
    "T40n1815_02b:0714c27": "貪瞋癡三界六入等。依瑜伽等。或十二或十",
    "T40n1815_02b:0714c28": "三。謂依食四。依衣有三。敷具有六。依食四",
    "T40n1815_02b:0714c29": "者。一常期乞食。隨往還家隨得受故。二次第",
    "T40n1815_02b:0715a01": "乞食。巡家乞故。三但一坐食。四先止後食。瑜",
    "T40n1815_02b:0715a02": "伽論云。初二對治美食貪。後二對治多食貪。",
    "T40n1815_02b:0715a03": "若依乞食無差別性。十二杜多。若開十三。大",
    "T40n1815_02b:0715a04": "智論云。受請食者若得起慢。不得懊惱。受",
    "T40n1815_02b:0715a05": "僧食者隨眾事多心散妨道。受常乞食。尚求",
    "T40n1815_02b:0715a06": "一食多有所妨。況小食等。故一坐食。有雖",
    "T40n1815_02b:0715a07": "一食極飽妨道。故節量食。謂隨所食三分留",
    "T40n1815_02b:0715a08": "一。即身輕安易消無患。衣中有三者。一但持",
    "T40n1815_02b:0715a09": "三衣。二但持毳衣。三持糞掃衣。如次對治多",
    "T40n1815_02b:0715a10": "衣耎觸上妙三貪。大智論云。衣輒蓋身。不多",
    "T40n1815_02b:0715a11": "不少。少欲知足。故受三衣。好衣難覓亦招賊",
    "T40n1815_02b:0715a12": "難。故受納衣等法。敷具六者。一住阿練若。除",
    "T40n1815_02b:0715a13": "誼雜貪。近遠去一拘盧捨。西域記云。名一牛",
    "T40n1815_02b:0715a14": "吼。謂大牛吼聲可聞也。大智論云。雖出居家。",
    "T40n1815_02b:0715a15": "還屬師徒心復嬈亂。故受練若。二樹下坐。瑜",
    "T40n1815_02b:0715a16": "伽論云。除屋宇貪。三露地坐。智論云。除好樹",
    "T40n1815_02b:0715a17": "貪。月光遍照空中明淨。心易入空三昧故。四",
    "T40n1815_02b:0715a18": "塚間坐。除婬泆貪。易得離欲故。五常期端坐。",
    "T40n1815_02b:0715a19": "除倚臥貪。智論云。身四威儀中坐為第一。食",
    "T40n1815_02b:0715a20": "易消化。離沈掉故。六處如常坐。除敷具貪。一",
    "T40n1815_02b:0715a21": "敷設後終不數數。翻修理故。瑜伽論云。由食",
    "T40n1815_02b:0715a22": "等貪不順梵行。如未彈毛不任作氈。今此杜",
    "T40n1815_02b:0715a23": "多淨修令純。有所堪任。不增不減。智論云。佛",
    "T40n1815_02b:0715a24": "法唯以智慧為本。不以苦為先。是法皆助道。",
    "T40n1815_02b:0715a25": "諸佛常讚歎。言二時頭陀者。春秋二時宜皆",
    "T40n1815_02b:0715a26": "遊方。冬夏坐禪者。以極寒熱宜攝迹故。七十",
    "T40n1815_02b:0715a27": "三云。菩薩雖行十二杜多。不貴阿練若等法。",
    "T40n1815_02b:0715a28": "解云。以順聲聞少事行故。此中楊枝口香除",
    "T40n1815_02b:0715a29": "熱故晨嚼之。楊枝有德如阿含說。澡豆落垢",
    "T40n1815_02b:0715b01": "去膩洗身。三衣者。三世諸佛福田之相。大悲",
    "T40n1815_02b:0715b02": "經說。若佛子於我滅後有戒無戒但有被著",
    "T40n1815_02b:0715b03": "如來三衣。從慈氏佛終至樓至佛皆得涅槃",
    "T40n1815_02b:0715b04": "無有遺餘。瓶持水器。鉢欲乞食。梵云鉢多羅。",
    "T40n1815_02b:0715b05": "此云應量器。大者即容斗半。小即可受五舛。",
    "T40n1815_02b:0715b06": "律制鐵瓦。餘不得畜。坐具護衣之觸。錫杖",
    "T40n1815_02b:0715b07": "止毒虫獸。香爐感佛。漉水救生。手巾拭手。刀",
    "T40n1815_02b:0715b08": "子割甲。火燧求火。鑷子拔莿。繩床安身。經律",
    "T40n1815_02b:0715b09": "生解。尊像起信。是故道具必須具也。十八種",
    "T40n1815_02b:0715b10": "物者。義寂師云。除楊枝澡豆取三衣等。別開",
    "T40n1815_02b:0715b11": "經律佛菩薩故。然唐國說。三衣為三。經律為",
    "T40n1815_02b:0715b12": "一。佛菩薩為一。故十八。常隨其身如鳥二翼",
    "T40n1815_02b:0715b13": "者。道具已足。離多事故。如大集云。初業菩薩",
    "T40n1815_02b:0715b14": "常樂寂靜不樂多事。於多事人莫起嫌心。若",
    "T40n1815_02b:0715b15": "優婆塞戒經云。優婆塞應畜僧伽梨衣鉢錫",
    "T40n1815_02b:0715b16": "杖。此何所用。和上云。菩薩亦有心出家故。如",
    "T40n1815_02b:0715b17": "無垢稱經讚維摩詰云不離三衣鉢等。餘文",
    "T40n1815_02b:0715b18": "可解。於難處中有其二文。一制初入。如經若",
    "T40n1815_02b:0715b19": "頭陀時莫入難處。所謂國難等一切難處中",
    "T40n1815_02b:0715b20": "也。二制住中。如經悉不得入一切難處故。言",
    "T40n1815_02b:0715b21": "頭陀乃至夏坐安居。自下如次牒前結犯。是",
    "T40n1815_02b:0715b22": "諸難處亦不得入者。牒初制也。此諸難處況",
    "T40n1815_02b:0715b23": "行頭陀者。牒後制也。見難處已下舉違結罪。",
    "T40n1815_02b:0715b24": "8 坐無次第戒坐無次第戒第八",
    "T40n1815_02b:0715b25": "經。若佛子應如法至不次第坐者犯輕垢罪",
    "T40n1815_02b:0715b26": "述曰。佛法中者戒為上首。不同世間年歲為",
    "T40n1815_02b:0715b27": "尊。尊卑若亂即無軌則。故今制也。不問老少",
    "T40n1815_02b:0715b28": "等者。法藏師云。有釋。令四眾雜合通坐。非",
    "T40n1815_02b:0715b29": "也。此文意者通舉別制。實隨自宗各依次坐。",
    "T40n1815_02b:0715c01": "義寂師云。諸師釋不同。一云。但受菩薩戒為",
    "T40n1815_02b:0715c02": "次第。一云。百歲比丘未受菩薩戒。坐於十歲",
    "T40n1815_02b:0715c03": "菩薩已下。若受即依舊夏數坐。戒亦反成菩",
    "T40n1815_02b:0715c04": "薩戒故。如此在家奴主亦爾。尊卑異故。如比",
    "T40n1815_02b:0715c05": "丘後受在百歲尼上。一云。不問聲聞菩薩差",
    "T40n1815_02b:0715c06": "別。但先受戒即在前坐。如智論說。文殊彌勒",
    "T40n1815_02b:0715c07": "入聲聞眾次第坐故。在家亦應先受聲聞五戒",
    "T40n1815_02b:0715c08": "為上。雖主後受。於奴為上。類不雜故。猶如僧",
    "T40n1815_02b:0715c09": "尼尊卑不雜。問若爾出家貴勝為上。答如已",
    "T40n1815_02b:0715c10": "放奴受戒為次。此中不問老少即不同律云。",
    "T40n1815_02b:0715c11": "沙彌生年為次。若生年等受戒為次。和上云。",
    "T40n1815_02b:0715c12": "據實菩薩雖是在家。坐於聲聞大僧之上。如",
    "T40n1815_02b:0715c13": "阿闍世王經云。文殊云。迦葉坐上。以耆年故。",
    "T40n1815_02b:0715c14": "迦葉讓言。我等在後。菩薩尊故。舍利弗云。我",
    "T40n1815_02b:0715c15": "等亦尊。已發無上心故。迦葉云。菩薩年尊。久",
    "T40n1815_02b:0715c16": "發心故。故文殊所將二千在家在前而住。迦",
    "T40n1815_02b:0715c17": "葉等五百聲聞在後而坐。雖然若彼聲聞不",
    "T40n1815_02b:0715c18": "和。即依次坐。如智論云。釋迦法中無別菩薩",
    "T40n1815_02b:0715c19": "僧。是故文殊彌勒等入聲聞眾次第而坐。此",
    "T40n1815_02b:0715c20": "明現身出家為初。爾時現相餘眾許故。若依",
    "T40n1815_02b:0715c21": "文殊實戒次第。已經三大劫。不應雜坐故。亦",
    "T40n1815_02b:0715c22": "非遍學入聲聞眾。若受聲聞如富樓那。是聲",
    "T40n1815_02b:0715c23": "聞眾非菩薩故。總而言之。若純聲聞不受菩",
    "T40n1815_02b:0715c24": "薩戒依次第坐。後受菩薩戒聲聞夏雖多。依",
    "T40n1815_02b:0715c25": "菩薩戒次第而坐。設先所受成菩薩戒。後轉",
    "T40n1815_02b:0715c26": "乘時方反成故。菩薩乘中女人先受於男為",
    "T40n1815_02b:0715c27": "上。但不雜坐。王臣奴主若就俗坐如其尊卑。",
    "T40n1815_02b:0715c28": "若就法坐悉受為次。由此經云一切不問先",
    "T40n1815_02b:0715c29": "者先坐。問菩薩幾眾。答智論四眾。謂彼論意",
    "T40n1815_02b:0716a01": "等受三聚。出家在家男女別故。若遍學者如",
    "T40n1815_02b:0716a02": "聲聞也。",
    "T40n1815_02b:0716a03": "9 不行利樂戒不行利樂戒第九",
    "T40n1815_02b:0716a04": "經。若佛子常應教化至若不爾者犯輕垢罪",
    "T40n1815_02b:0716a05": "述曰。福慧二善如二翼輪。隨闕一種勝果難",
    "T40n1815_02b:0716a06": "成。是以教化立行道處即福行也。講經生解",
    "T40n1815_02b:0716a07": "即智行也。修福生慧名利。法力救難名樂。如",
    "T40n1815_02b:0716a08": "其次第文相可解。疾病下即救難也。言行來",
    "T40n1815_02b:0716a09": "治生者。南人經營產業為治生。治生不利亦",
    "T40n1815_02b:0716a10": "講大乘也。救罪報中。報者三時報罪也。救獄",
    "T40n1815_02b:0716a11": "難中。在手曰杻。在足曰械。在頸名枷。在腰名",
    "T40n1815_02b:0716a12": "鎖。皆由業報致斯罪網。多疾病者。性多病等。",
    "T40n1815_02b:0716a13": "前天行等。故有差別。何以皆制講大乘者。大",
    "T40n1815_02b:0716a14": "乘利生以為本故。",
    "T40n1815_02b:0716a15": "經。如是九戒至梵壇品中當說　言梵壇者此",
    "T40n1815_02b:0716a16": "翻默擯。不受調伏故以治也。自下九戒初五",
    "T40n1815_02b:0716a17": "以戒攝受。後四以悲教化。初五如次。攝器",
    "T40n1815_02b:0716a18": "故。簡非故。外護故。內護故。恭敬故。後四如",
    "T40n1815_02b:0716a19": "次。唱導故。說化故。遮惡故。護正故。所為應",
    "T40n1815_02b:0716a20": "知。",
    "T40n1815_02b:0716a21": "5 九戒1 攝化漏失戒攝化漏失戒第一",
    "T40n1815_02b:0716a22": "經。佛言佛子與人受戒至一切眾生戒者犯輕",
    "T40n1815_02b:0716a23": "垢罪。述曰。有堪受器。不擇而捨則成攝化",
    "T40n1815_02b:0716a24": "漏失之過。所以制之。身所著衣皆使壞色者。",
    "T40n1815_02b:0716a25": "別制出家。袈裟此云不正色。謂青等五成不",
    "T40n1815_02b:0716a26": "正色故名壞色。雖言青等非正青等。如文殊",
    "T40n1815_02b:0716a27": "問經。文殊白言。有幾色衣。佛告文殊。不太赤",
    "T40n1815_02b:0716a28": "色。不太黃。不太黑。不太白。清淨如法三法",
    "T40n1815_02b:0716a29": "服。及以餘衣皆如是色。若自染若令他染。如",
    "T40n1815_02b:0716b01": "法擣成隨時浣濯常使清潔。如是臣具得用",
    "T40n1815_02b:0716b02": "青黃雜色。言一切染衣已下制餘衣色。與俗",
    "T40n1815_02b:0716b03": "服有異者。樣亦須別。所以然者。如遺教云。汝",
    "T40n1815_02b:0716b04": "等比丘當自摩頭。已捨飾妙著壞色衣。執持",
    "T40n1815_02b:0716b05": "應器以乞自活。自見如是。若起憍慢當疾滅",
    "T40n1815_02b:0716b06": "之。增長憍慢尚非世俗白衣所宜。何況出家",
    "T40n1815_02b:0716b07": "入道之人。言不得與七逆人現身受戒者。有",
    "T40n1815_02b:0716b08": "說。未懺七逆猶罪現存。故言現身不得戒。若",
    "T40n1815_02b:0716b09": "依教懺罪滅應得。如集法悅經辦誦陀羅尼",
    "T40n1815_02b:0716b10": "滅五逆罪。有說。不然。無文懺已得受破故。言",
    "T40n1815_02b:0716b11": "若具七遮者。以一一罪具緣成故。非謂要具",
    "T40n1815_02b:0716b12": "七數方爾。破法輪僧時不破羯磨僧。然謗羯",
    "T40n1815_02b:0716b13": "磨法。是故唯言破羯磨不言僧也。唯破羯磨",
    "T40n1815_02b:0716b14": "僧不為遮難。唯取破輪立為一逆。善生經云。",
    "T40n1815_02b:0716b15": "殺發菩提心眾生。不得受菩薩戒。此中何攝。",
    "T40n1815_02b:0716b16": "謂即和上闍梨類也。彼先入故。言不向國王",
    "T40n1815_02b:0716b17": "禮拜等者。謂國王等有戒無戒一切不如出",
    "T40n1815_02b:0716b18": "家功德。是即出家若禮在家。在家即得無量",
    "T40n1815_02b:0716b19": "罪故。",
    "T40n1815_02b:0716b20": "2 惡求弟子戒惡求弟子戒第二",
    "T40n1815_02b:0716b21": "經。若佛子教化人至與人受戒者犯輕垢罪",
    "T40n1815_02b:0716b22": "述曰。應教請二師者。和上是得戒之本。阿闍",
    "T40n1815_02b:0716b23": "梨耶得戒因緣故。普賢觀經請三師者。生慇",
    "T40n1815_02b:0716b24": "重故。喻伽唯請一師者。一人能作多事義故。",
    "T40n1815_02b:0716b25": "善戒經云。師有二種。一是不可見。謂諸佛菩",
    "T40n1815_02b:0716b26": "薩。二是可見。謂授戒師。又云。若不於佛菩薩",
    "T40n1815_02b:0716b27": "受者不名菩薩戒。當知通說相對所師。問七",
    "T40n1815_02b:0716b28": "遮者障此戒故。若善戒經約具德故。問十種",
    "T40n1815_02b:0716b29": "事具方得受。謂先受聲聞戒等。問優婆塞戒",
    "T40n1815_02b:0716c01": "經說。受優婆塞戒有十五遮難。何故通俗唯",
    "T40n1815_02b:0716c02": "問七遮。答彼依近事性故不相違。言教懺者。",
    "T40n1815_02b:0716c03": "如涅槃經云。世間有兩種健人。一欲不作惡。",
    "T40n1815_02b:0716c04": "二作已能悔。是則誰人無過。改莫大焉。如瑜",
    "T40n1815_02b:0716c05": "伽云。懺在至心。如世尊言。於所犯罪由意",
    "T40n1815_02b:0716c06": "樂故我說能出。非治罰故。謂慚愧藥殺罪毒",
    "T40n1815_02b:0716c07": "也。依善戒經。菩薩覆罪重於本罪。但覆僧殘",
    "T40n1815_02b:0716c08": "即波羅夷。此等隨品。若聲聞覆但突吉羅。言",
    "T40n1815_02b:0716c09": "三世千佛者。法藏師云。過去莊嚴劫華光佛",
    "T40n1815_02b:0716c10": "等一千佛。現在賢劫俱留孫等一千佛。未來",
    "T40n1815_02b:0716c11": "星宿劫日光佛等一千佛。此隨顯說。理通",
    "T40n1815_02b:0716c12": "一切。言若無好相雖懺無益者。此約上纏犯",
    "T40n1815_02b:0716c13": "失者說。非中下纏。如瑜伽云。又此菩薩一切",
    "T40n1815_02b:0716c14": "違犯當知皆是惡作所攝。應向有力於語表",
    "T40n1815_02b:0716c15": "義能覺能受小乘大乘補特伽羅發露悔滅。",
    "T40n1815_02b:0716c16": "若諸菩薩以上品纏犯他勝處失戒律儀。應",
    "T40n1815_02b:0716c17": "當更受。若中品纏應對三人或過此數陳所",
    "T40n1815_02b:0716c18": "犯悔。若下品纏犯他勝處及餘違犯輕罪名餘。應",
    "T40n1815_02b:0716c19": "對一人。若無隨順補特伽羅可對發露悔除",
    "T40n1815_02b:0716c20": "所犯。以淨意樂起自誓心。我當決定防護當",
    "T40n1815_02b:0716c21": "來終不重犯。今此中言雖懺無益者。藏師及",
    "T40n1815_02b:0716c22": "寂師云。上纏失戒。若得好相。舊戒還生。更不",
    "T40n1815_02b:0716c23": "須受。若不得相。舊戒已失。故言現身不得戒。",
    "T40n1815_02b:0716c24": "既非七遮更受。故言而得增受戒。言不同七",
    "T40n1815_02b:0716c25": "遮者結。顯犯重及輕垢罪不同七遮永不得",
    "T40n1815_02b:0716c26": "受。言一一好解者。如瑜伽云。唯從有德。如",
    "T40n1815_02b:0716c27": "彼廣說。經許夫婦互為師者。亦有德故。言若",
    "T40n1815_02b:0716c28": "不解大乘等。不了教法也。言不解第一義諦。",
    "T40n1815_02b:0716c29": "不了理法也。習種姓等行果法也。習種姓即",
    "T40n1815_02b:0717a01": "十發趣。初熏習故。長養性即十長養性。漸增",
    "T40n1815_02b:0717a02": "長故。不可壞性十迴向也。已堅固故。道種姓",
    "T40n1815_02b:0717a03": "順決擇分。引聖道故。雖迴向攝。別說如常。由",
    "T40n1815_02b:0717a04": "此仁王十迴向位皆名道種。正法性者即聖種",
    "T40n1815_02b:0717a05": "姓。通攝佛地。已了真性名正法性。言十禪支。",
    "T40n1815_02b:0717a06": "總束十八為十支也。喜樂定等隨地雖別。名",
    "T40n1815_02b:0717a07": "義同故。何等為十。謂尋伺喜樂定內等淨捨",
    "T40n1815_02b:0717a08": "念正知及以捨受。雖知內等淨即捨念正智。",
    "T40n1815_02b:0717a09": "總別異故別立為數。傳說如此。言惡求等者。",
    "T40n1815_02b:0717a10": "非法求利故曰惡求。耽無厭足故名為貪。矯",
    "T40n1815_02b:0717a11": "現異儀故名為詐。網冐他人言之欺也。此戒",
    "T40n1815_02b:0717a12": "何異第十八戒。彼制懈怠而不明了。此制貪",
    "T40n1815_02b:0717a13": "利惡求弟子。",
    "T40n1815_02b:0717a14": "3 非處說戒非處說戒第三",
    "T40n1815_02b:0717a15": "經。若佛子不得至七佛教戒者犯輕垢罪。述",
    "T40n1815_02b:0717a16": "曰。瑜伽四十云。於謗大乘及無信者。終不率",
    "T40n1815_02b:0717a17": "爾宣示開悟。所以者何。為其聞已不能信解。",
    "T40n1815_02b:0717a18": "大無知障之所覆蔽便生誹謗。由誹謗故。如",
    "T40n1815_02b:0717a19": "住菩薩淨戒律儀成就無量大功德藏。彼誹",
    "T40n1815_02b:0717a20": "謗者亦為無量大罪業藏之所隨逐。有此大",
    "T40n1815_02b:0717a21": "過故今制也。此中未受戒者遮不發心。如瑜",
    "T40n1815_02b:0717a22": "伽四十云。欲授菩薩戒時。先應為說菩薩法",
    "T40n1815_02b:0717a23": "藏摩怛履迦菩薩學處及犯處相。令其聽受",
    "T40n1815_02b:0717a24": "以慧觀察自所意樂堪能思擇。言外道者。求",
    "T40n1815_02b:0717a25": "正法過。言惡人者。聞已謗也。大邪見者。總撥",
    "T40n1815_02b:0717a26": "內外。恐增彼惡故不為說。如善戒經云。不應",
    "T40n1815_02b:0717a27": "向彼不信者說。乃至不向謗大乘者說。何以",
    "T40n1815_02b:0717a28": "故。若不信者以是因緣墮地獄故。除國王者。",
    "T40n1815_02b:0717a29": "佛法付屬兩人。一佛弟子以為內護。二諸國",
    "T40n1815_02b:0717b01": "王以為外護。故為說之。又王有力。當依戒律",
    "T40n1815_02b:0717b02": "儀策勵行人。故須知也。言不受佛戒名為畜",
    "T40n1815_02b:0717b03": "生者。此身雖人。無生因故得當果名。",
    "T40n1815_02b:0717b04": "4 故違聖禁戒故違聖禁戒第四",
    "T40n1815_02b:0717b05": "經。若佛子信心出家至毀正戒者犯輕垢罪",
    "T40n1815_02b:0717b06": "述曰。心尚不應竊懷犯戒。何況菩薩亦行毀",
    "T40n1815_02b:0717b07": "犯。若重若輕故違教邊得此罪也。言不受一",
    "T40n1815_02b:0717b08": "切檀越供養者。非但自增罪。於他損福故。不",
    "T40n1815_02b:0717b09": "得飲國王水者。出家避役而非福田。於其國",
    "T40n1815_02b:0717b10": "王無恩分故無所用故言大賊。有罪同畜生。",
    "T40n1815_02b:0717b11": "無善同木頭也。",
    "T40n1815_02b:0717b12": "5 不重經律戒不重經律戒第五",
    "T40n1815_02b:0717b13": "經。若佛子常應一心至不如法供養者犯輕垢",
    "T40n1815_02b:0717b14": "罪。述曰。此中以難況易。如文可解。各隨其",
    "T40n1815_02b:0717b15": "力以寶供養。此中意也。瑜伽中邊等所說書",
    "T40n1815_02b:0717b16": "寫等十種法行此中應具。此當瑜伽供養三",
    "T40n1815_02b:0717b17": "寶第一輕戒。善生經云。若作衣服鉢器。先奉",
    "T40n1815_02b:0717b18": "上佛父母師長。先一受用然後自服。若上佛",
    "T40n1815_02b:0717b19": "者當以香華贖之。",
    "T40n1815_02b:0717b20": "6 不化有情戒不化有情戒第六",
    "T40n1815_02b:0717b21": "經。若佛子常起大悲心至教化眾生心者犯輕",
    "T40n1815_02b:0717b22": "垢罪。述曰。一切聖道他音為本。雖有其性",
    "T40n1815_02b:0717b23": "無教不成。故制教化。下劣有情設無領解。聲",
    "T40n1815_02b:0717b24": "入毛孔遠作菩提之因緣故。此中文相可解。",
    "T40n1815_02b:0717b25": "然瑜伽云。教化眾生善巧方便略有六種。一",
    "T40n1815_02b:0717b26": "能令有情以少善根感無量果。謂勸有情捨",
    "T40n1815_02b:0717b27": "微少物乃至最下唯一󰉓團。施鄙穢田乃至",
    "T40n1815_02b:0717b28": "蠢動傍生之類。迴求無上正等菩提。如是善",
    "T40n1815_02b:0717b29": "根物田雖下。由迴向力感無量果。二能令有",
    "T40n1815_02b:0717c01": "情小用功力引攝廣大無量善根。以要言之。",
    "T40n1815_02b:0717c02": "若依邪法為說正法。又於世間作福受樂因",
    "T40n1815_02b:0717c03": "緣。隨喜勸他亦爾。又緣十方受苦有情願自",
    "T40n1815_02b:0717c04": "代受。又以意樂禮佛法僧。乃至命終時無虛",
    "T40n1815_02b:0717c05": "度。又於過現一切違犯。以淨意樂想對諸佛。",
    "T40n1815_02b:0717c06": "至誠發露誨往修來。如是數數小用功力。一",
    "T40n1815_02b:0717c07": "切業障皆得解脫。廣說如彼。三憎背聖教除",
    "T40n1815_02b:0717c08": "具恚惱。四處中有情令其趣入。五已入令熟。",
    "T40n1815_02b:0717c09": "六已熟解脫。辨次前四復有六種方便善巧。",
    "T40n1815_02b:0717c10": "一者隨順會通方便善巧。謂順行彼欲後以",
    "T40n1815_02b:0717c11": "法化。又於深教會通而說。二共立要契方便",
    "T40n1815_02b:0717c12": "善巧。謂見有情有所求來。即要契言汝若修",
    "T40n1815_02b:0717c13": "善隨汝欲施。又救有苦亦如是等。三異分意",
    "T40n1815_02b:0717c14": "樂方便善巧。謂要契已若彼不行如要契事。",
    "T40n1815_02b:0717c15": "但為利益示現憤責而不施彼。權時棄捨終",
    "T40n1815_02b:0717c16": "歸安處。四逼迫所生方便善巧。謂或家主或",
    "T40n1815_02b:0717c17": "作國王得增上力。強逼令修善。五施恩報恩",
    "T40n1815_02b:0717c18": "方便善巧。謂於有情隨力少多施作恩惠。或",
    "T40n1815_02b:0717c19": "濟厄難。彼欲報恩。菩薩爾時勸令修善以受",
    "T40n1815_02b:0717c20": "報恩。告言莫以世財相酬。六究竟清淨方便",
    "T40n1815_02b:0717c21": "善巧。謂到究竟從都支天八相成道。如是方",
    "T40n1815_02b:0717c22": "便應當學之。",
    "T40n1815_02b:0717c23": "7 說法乖儀戒說法乖儀戒第七",
    "T40n1815_02b:0717c24": "經。若佛子常行教化至不如法說者犯輕垢罪",
    "T40n1815_02b:0717c25": "述曰。敬人重法勝善方生。不爾便生翻彼",
    "T40n1815_02b:0717c26": "惡法。此中貴人多慢故偏舉之。言聽者下",
    "T40n1815_02b:0717c27": "坐等。生渴仰故。如攝論云。若人戒足雖羸",
    "T40n1815_02b:0717c28": "劣。而能說法利多人。如佛世尊應供養。受彼",
    "T40n1815_02b:0717c29": "善說相似故。又涅槃云。有知法者。若老若少",
    "T40n1815_02b:0718a01": "如第二天奉事帝釋。",
    "T40n1815_02b:0718a02": "8 非法立制戒非法立制戒第八",
    "T40n1815_02b:0718a03": "經。若佛子皆以信心至作破法者犯輕垢罪",
    "T40n1815_02b:0718a04": "述曰。若於惡人不令出家。不須造像而市賣",
    "T40n1815_02b:0718a05": "等。理應無犯。餘皆結犯。",
    "T40n1815_02b:0718a06": "9 自破內法戒自破內法戒第九",
    "T40n1815_02b:0718a07": "經。若佛子以好心至若故作者犯輕垢罪。述",
    "T40n1815_02b:0718a08": "曰。說是非而破唯在內家。非外道等之所能",
    "T40n1815_02b:0718a09": "也。如蓮華面經云。佛告阿難。譬如師子命",
    "T40n1815_02b:0718a10": "終。若空若地若水若陸。所有眾生不敢食師",
    "T40n1815_02b:0718a11": "子身肉。唯師子自生諸虫自食師子虫之肉。",
    "T40n1815_02b:0718a12": "阿難我之佛法非餘能壞。是我法中諸比丘",
    "T40n1815_02b:0718a13": "破我三大阿僧祇劫積行勤苦所集佛法。",
    "T40n1815_02b:0718a14": "經。如是九戒至心心頂戴喜躍受持。述曰。",
    "T40n1815_02b:0718a15": "輕戒三門。自下第三結勸奉行門。",
    "T40n1815_02b:0718a16": "經。爾時釋迦牟尼佛至七行品中說。述曰。",
    "T40n1815_02b:0718a17": "始終卷初分為三段。此即第三流通分也。此",
    "T40n1815_02b:0718a18": "文意言。此一釋迦行作意時。其餘釋迦亦爾。",
    "T40n1815_02b:0718a19": "應知。從摩醯首羅等者。說十世界海等。處如",
    "T40n1815_02b:0718a20": "卷初說。言心藏等者。傳說。心藏即三賢也。地",
    "T40n1815_02b:0718a21": "藏者十聖之地。戒藏即十重四十八輕戒也。",
    "T40n1815_02b:0718a22": "無量行願藏者即上三賢十聖所有行願也。",
    "T40n1815_02b:0718a23": "因謂三劫。果即四智。佛性常住清淨法界也。",
    "T40n1815_02b:0718a24": "自下總結如文可解。",
    "T40n1815_02b:0718a25": "經。明人忍慧強至疾得成佛道。",
    "T40n1815_02b:0718a26": "梵網經古迹記卷下末終"
}