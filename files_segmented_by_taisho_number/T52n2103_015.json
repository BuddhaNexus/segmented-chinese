{
    "T52n2103_015:0195a18": "廣弘明集卷第十五",
    "T52n2103_015:0195a20": "大唐西明寺沙門釋道宣撰",
    "T52n2103_015:0195a21": "佛德篇第三",
    "T52n2103_015:0195a22": "序曰。夫以。蒙俗作梗。妙籍舟師。師之大者。",
    "T52n2103_015:0195a23": "所謂王也。故王者往也。若海之朝宗百川焉。",
    "T52n2103_015:0195a24": "王之取號況於此也。然則統言王者。約緣乃",
    "T52n2103_015:0195a25": "多。事理兩分舉要惟二。初謂詳事。二謂明",
    "T52n2103_015:0195a26": "理。故詳事之王。則人王天王是也。行化在事。",
    "T52n2103_015:0195a27": "事止於身。身存而化行。身滅而化息。此則外",
    "T52n2103_015:0195a28": "計其身。而莫思其內識。故目其化。為外教也。",
    "T52n2103_015:0195a29": "二謂明理。則法王佛覺是也。行化在理。理在",
    "T52n2103_015:0195b01": "於心。心存而化行。想滅而境絕。此則內撿其",
    "T52n2103_015:0195b02": "心。而不緣於外境。故目其化。為內教也。所以",
    "T52n2103_015:0195b03": "厚身而存生。生生而不窮。捐生而去情。情亡",
    "T52n2103_015:0195b04": "而照寂。致使存形之教萬國同儀。練心之術",
    "T52n2103_015:0195b05": "千聖齊一。是則道俗兩教出入升沈。俗則入",
    "T52n2103_015:0195b06": "有而沈形。六道以之而綿亘。道則出空而升",
    "T52n2103_015:0195b07": "位。三聖自此而昌明焉。自正道東流。六百餘",
    "T52n2103_015:0195b08": "載。釋蒙從信。其徒不一。獨夫振虐。而坑僧",
    "T52n2103_015:0195b09": "擊像者二三。明后重道。寺塔崇樹者亦眾",
    "T52n2103_015:0195b10": "矣。至如吳王之詳佛聖。曉天人之所歸。宋君",
    "T52n2103_015:0195b11": "之敘佛德。明朝賢之宗奉。諸餘蒙昧。無足勝",
    "T52n2103_015:0195b12": "言。故序現迹之祥瑞。又述頌作之盛德。隨類",
    "T52n2103_015:0195b13": "覽歷。豈不昭彰心性乎。",
    "T52n2103_015:0195b14": "初序梁弘明集序佛德目",
    "T52n2103_015:0195b15": "晉宗炳明佛論",
    "T52n2103_015:0195b16": "大唐廣弘明集佛德篇總目　卷十五",
    "T52n2103_015:0195b17": "晉沙門支道林佛菩薩像讚",
    "T52n2103_015:0195b18": "晉沙門釋慧遠佛影銘",
    "T52n2103_015:0195b19": "宋侍中謝靈運佛法銘讚",
    "T52n2103_015:0195b20": "梁沈約佛記序(并勅答)",
    "T52n2103_015:0195b21": "晉代已來佛像感應相",
    "T52n2103_015:0195b22": "梁高祖出育王舍利詔",
    "T52n2103_015:0195b23": "梁晉安菩提樹頌(并表)",
    "T52n2103_015:0195b24": "梁簡文唱導佛德文(十首)",
    "T52n2103_015:0195b25": "梁簡文謝佛事啟(十首)",
    "T52n2103_015:0195b26": "梁沈約佛剎塔像諸銘(十首)",
    "T52n2103_015:0195b27": "梁王僧孺唱導佛文",
    "T52n2103_015:0195b28": "隋高祖於國內立舍利塔詔(并瑞應表謝)",
    "T52n2103_015:0195b29": "廣弘明集佛德篇第三之初",
    "T52n2103_015:0195c01": "佛釋迦文菩薩等像讚　晉沙門支道",
    "T52n2103_015:0195c02": "林",
    "T52n2103_015:0195c03": "佛影銘　晉沙門釋慧遠",
    "T52n2103_015:0195c04": "佛法銘讚　宋侍中謝靈運",
    "T52n2103_015:0195c05": "佛記序　梁沈約",
    "T52n2103_015:0195c06": "佛像瑞集　唐終南山釋氏",
    "T52n2103_015:0195c07": "出育王舍利詔　梁高祖武皇帝",
    "T52n2103_015:0195c08": "菩提樹頌　梁晉安王蕭綱",
    "T52n2103_015:0195c09": "梁唱導文　蕭綱在蕃作",
    "T52n2103_015:0195c10": "歸佛發願誓文　梁王僧孺",
    "T52n2103_015:0195c11": "釋迦文佛像讚(并序)晉支道林",
    "T52n2103_015:0195c12": "夫立人之道。曰仁與義。然則仁義有本。道德",
    "T52n2103_015:0195c13": "之謂也。昔姬周之末有大聖號佛。天竺釋王",
    "T52n2103_015:0195c14": "白淨之太子也。俗氏母族。厥姓裘曇焉。仰靈",
    "T52n2103_015:0195c15": "胄以丕承。藉乃哲之遺芳。吸中和之誕化。稟",
    "T52n2103_015:0195c16": "白淨之浩然。生自右脇。弱而能言。諒天爵",
    "T52n2103_015:0195c17": "以不加為貴。誠逸祿以靡須為足。故常夕惕",
    "T52n2103_015:0195c18": "上位逆旅紫庭。紆軫儲宮擬翮區外。俄而高",
    "T52n2103_015:0195c19": "逝周覽郊野。四闢皇扉。三鑒疾苦。風人勵",
    "T52n2103_015:0195c20": "辭以激興。乃甘心受而莫逆。訊大猷於有道。",
    "T52n2103_015:0195c21": "慨在茲之致淹。遂乃明發遐征栖遲幽閑。脫",
    "T52n2103_015:0195c22": "皇儲之重寶。希無待以輕舉。褫龍草之盛",
    "T52n2103_015:0195c23": "飾。貿窮巖之蓰褐。資送之儔自崖而反矣。",
    "T52n2103_015:0195c24": "爾乃抗志匪石。安仁以山。斑卉匡居。摧心",
    "T52n2103_015:0195c25": "立盟。釐安般之氣緒。運十算以質心。偋運",
    "T52n2103_015:0195c26": "四籌之八記。從二隨而簡巡。絕送迎之兩",
    "T52n2103_015:0195c27": "際。緣妙一於鼻端。發三止之矇秀。洞四觀而",
    "T52n2103_015:0195c28": "合泯。五陰遷於還府。六情虛於靜林。涼五內",
    "T52n2103_015:0195c29": "之欲火。廓太素之浩心。濯般若以進德。潛七",
    "T52n2103_015:0196a01": "住而挹玄。搜冥魚於六絕。齒既立而廢筌。",
    "T52n2103_015:0196a02": "豁萬劫之積習。同生知於當年。掩五濁以擅",
    "T52n2103_015:0196a03": "曜。嗣六佛而微傳。偉准丈六。體佩圓光。",
    "T52n2103_015:0196a04": "啟度黃中。色艶紫金。運動凌虛。悠往鯈",
    "T52n2103_015:0196a05": "忽。八音流芳。逸預揚采。妙覽未兆。則卓絕",
    "T52n2103_015:0196a06": "六位。曲成已著。則化隆三五。沖量弘乎太虛。",
    "T52n2103_015:0196a07": "神蓋宏於兩儀。易簡待以成體。大和擬而稱",
    "T52n2103_015:0196a08": "劭。員蓍者象其神寂。方卦者法其智周。照",
    "T52n2103_015:0196a09": "積祐之留祥。元宿命以制作。或綢之以德",
    "T52n2103_015:0196a10": "義。或疎之以冲風。亮形搖於日新。期妙主",
    "T52n2103_015:0196a11": "於不盡。美既青而青藍。逞百練以就粹。導庶",
    "T52n2103_015:0196a12": "物以歸宗。拔堯孔之外揵。屬八億以語極。",
    "T52n2103_015:0196a13": "罩墳素以興典。掇道行之三無。絡聃周以曾",
    "T52n2103_015:0196a14": "玄。神化著於西域。若朝暉昇于暘谷。民望景",
    "T52n2103_015:0196a15": "而興行。猶曲調諧於宮商。當是時也。希夷緬",
    "T52n2103_015:0196a16": "邈於羲風。神奇卓絕於皇軒。蔚采冲漠於",
    "T52n2103_015:0196a17": "周唐。頌味有餘於鄒魯。信可謂神化之都領。",
    "T52n2103_015:0196a18": "皇王之宗謨也。年逾從心泯迹泥洹。夫至",
    "T52n2103_015:0196a19": "人時行而時止。或隱此而顯彼。迹絕於忍土。",
    "T52n2103_015:0196a20": "冥歸於維衛。俗徇常以駭奇。固以存亡而充",
    "T52n2103_015:0196a21": "之。至於靈覺之性。三果殄悴。豁若川傾。頹",
    "T52n2103_015:0196a22": "如乾墜。黔首與永夜同幽。冥流與涸津並",
    "T52n2103_015:0196a23": "遺。六度與崩岑俱褫。三乘與絕軸解轡。門",
    "T52n2103_015:0196a24": "徒泣血而心喪。百靈銜哀而情悸。夫道高者",
    "T52n2103_015:0196a25": "應卑。因巡者親譽。故不祈哭而哭。豈非兼忘",
    "T52n2103_015:0196a26": "天下易使天下兼忘。雖靈几播越環周六",
    "T52n2103_015:0196a27": "合。曆數終於赤縣。後死所以與聞。景仰神儀。",
    "T52n2103_015:0196a28": "而事絕於千載。祇洹既已漂落。玉樹卒亦荒",
    "T52n2103_015:0196a29": "蕪。道喪人亡時亦已矣。遁以不才仰遵大猷。",
    "T52n2103_015:0196b01": "追朝陽而弗暨。附桑榆而未升。神馳在昔願",
    "T52n2103_015:0196b02": "言再欽。遂援筆興古述厥遐思。其詞曰。",
    "T52n2103_015:0196b03": "太上邈矣。有唐統天。孔亦因周。籧廬三傳。明",
    "T52n2103_015:0196b04": "明釋迦。寔惟帝先。應期叡作。化融竺乾。交",
    "T52n2103_015:0196b05": "養恬和。濯粹冲源。邁軌世王。領宗中玄。堂堂",
    "T52n2103_015:0196b06": "洪摸。揭秀員靈。峻誕崑岳。量裒太清。",
    "T52n2103_015:0196b07": "大象罕窺。乃員其明。玄音希扣。文以八",
    "T52n2103_015:0196b08": "聲。煌煌慧炬。燭我宵征。人欽其哲。孰識其",
    "T52n2103_015:0196b09": "冥。望之霞舉。即亦雲津。威揚夏烈。溫柔晞",
    "T52n2103_015:0196b10": "春。比器以形。卓機以神。卷即煙滅。騰亦龍",
    "T52n2103_015:0196b11": "伸。鼓舞舟壑。靈氣惟新。誰與茲作。獨運陶",
    "T52n2103_015:0196b12": "鈞。三無衷玄。八億致遠。二部既弘。雙翰惟",
    "T52n2103_015:0196b13": "典。充以瓌奇。恬以易簡。藏諸韞匵。寔之令",
    "T52n2103_015:0196b14": "善。令善善因。乃讚乃演。致存言往。豈伊弘",
    "T52n2103_015:0196b15": "闡。日月真朗。顯晦周遍。生如紛霧。曖來已",
    "T52n2103_015:0196b16": "晞。至人全化。跡隨世微。假云泥洹。言告言",
    "T52n2103_015:0196b17": "歸。遺風六合。佇芳赤畿。象罔不存。誰與悟",
    "T52n2103_015:0196b18": "機。鏡心垂翰。庶覿冥暉。",
    "T52n2103_015:0196b19": "阿彌陀佛像讚(并序)",
    "T52n2103_015:0196b20": "夫六合之外。非典籍所摸。神道詭世。豈意者",
    "T52n2103_015:0196b21": "所測。故曰。人之所知。不若其所不知。每在",
    "T52n2103_015:0196b22": "常輒。欲以所不能見。而斷所未能了。故令",
    "T52n2103_015:0196b23": "井蛙有坎宅之矜。憑夷有秋水之伐。故其宜",
    "T52n2103_015:0196b24": "矣。余遊大方。心倦無垠。因以靜暇。復申諸",
    "T52n2103_015:0196b25": "奇麗。佛經紀西方有國。國名安養。逈遼逈",
    "T52n2103_015:0196b26": "邈。路踰恒沙。非無待者。不能遊其疆。非不疾",
    "T52n2103_015:0196b27": "者。焉能致其速。其佛號阿彌陀。晉言無量壽。",
    "T52n2103_015:0196b28": "國無王制斑爵之序。以佛為君。三乘為教。",
    "T52n2103_015:0196b29": "男女各化育於蓮花之中。無有胎孕之穢也。",
    "T52n2103_015:0196c01": "館宇宮殿。悉以七寶。皆自然懸搆。制非人匠。",
    "T52n2103_015:0196c02": "苑囿池沼。蔚有奇榮。飛沈天逸於淵藪。逝",
    "T52n2103_015:0196c03": "寓群獸而率真。閶闔無扇於瓊林。玉響自",
    "T52n2103_015:0196c04": "喈於簫管。冥霄霣華。以闔境神風。拂故而",
    "T52n2103_015:0196c05": "納新。甘露徵化。以醴被蕙風。導德而芳流。",
    "T52n2103_015:0196c06": "聖音應感而雷響。慧澤雲垂而霈清。覺",
    "T52n2103_015:0196c07": "父噏予而貴言。真人冥宗而廢翫。五度憑虛",
    "T52n2103_015:0196c08": "以入無。般若遷知而出玄。眾妙於茲大啟。神",
    "T52n2103_015:0196c09": "化所以永傳。別有經記。以錄其懿云。此晉邦",
    "T52n2103_015:0196c10": "五末之世。有奉佛正戒。諷誦阿彌陀經。誓",
    "T52n2103_015:0196c11": "生彼國。不替誠心者。命終靈逝化往之彼。見",
    "T52n2103_015:0196c12": "佛神悟即得道矣。遁生末蹤。忝廁殘跡。馳心",
    "T52n2103_015:0196c13": "神國。非所敢望。乃因匠人。圖立神表。仰瞻高",
    "T52n2103_015:0196c14": "儀。以質所天。詠言不足。遂復係以微頌。其詞",
    "T52n2103_015:0196c15": "曰。",
    "T52n2103_015:0196c16": "王猷外釐。神道內綏。皇矣正覺。寔兼宗師。",
    "T52n2103_015:0196c17": "泰定軫曜。黃中秀姿。恬智交泯。三達玄夷。",
    "T52n2103_015:0196c18": "啟境金方。緬路悠遲。迂彼神化。悟感應機。",
    "T52n2103_015:0196c19": "五度砥操。六慧研微。空有同狀。玄門洞闉。",
    "T52n2103_015:0196c20": "詠歌濟濟。精義順神。玄肆洋洋。三乘詵詵。藏",
    "T52n2103_015:0196c21": "往摹故。知來惟新。二才孰降。朗滯由人。造",
    "T52n2103_015:0196c22": "化營域。雲搆峨峨。紫館辰峙。華宇星羅。玉闈",
    "T52n2103_015:0196c23": "通方。金墉啟阿。景傾朝日。艶蔚晨霞。神堤",
    "T52n2103_015:0196c24": "迴互。九源曾深。浪無筌忘。鱗罕餌淫。澤不司",
    "T52n2103_015:0197a01": "虞。駭翼懷林。有客驅徒。兩埋機心。甘露敦",
    "T52n2103_015:0197a02": "洽。蘭蕙助聲。化隨雲濃。俗與風清。葳蘂",
    "T52n2103_015:0197a03": "霄散。靈颷掃英。瓊林喈響。八音文成。珉瑤",
    "T52n2103_015:0197a04": "沈粲。芙蕖晞陽。流澄其潔。蘂播其香。潛爽",
    "T52n2103_015:0197a05": "冥華。載揚來翔。孕景中葩。結靈幽芳。類諸",
    "T52n2103_015:0197a06": "風化。妙兼于長。萬軌一變。同規坐忘。",
    "T52n2103_015:0197a07": "諸菩薩讚十一首",
    "T52n2103_015:0197a08": "文殊師利讚",
    "T52n2103_015:0197a09": "童真領玄致。靈化實悠長。昔為龍種覺。今則",
    "T52n2103_015:0197a10": "夢遊方。忽怳乘神浪。高步維耶鄉。擢此希",
    "T52n2103_015:0197a11": "夷質。映彼虛閑堂。觸類興清遘。目擊洞兼忘。",
    "T52n2103_015:0197a12": "梵釋欽嘉會。閑邪納流芳。",
    "T52n2103_015:0197a13": "彌勒讚",
    "T52n2103_015:0197a14": "大人軌玄度。弱喪升虛遷。師通資自廢。釋迦",
    "T52n2103_015:0197a15": "登幽閑。彌勒承神第。聖錄載靈篇。乘乾因九",
    "T52n2103_015:0197a16": "五。龍飛兜率天。法鼓振玄宮。逸響亮三千。",
    "T52n2103_015:0197a17": "晃晃凝素姿。結跏曜芳蓮。寥朗高懷興。八",
    "T52n2103_015:0197a18": "音暢自然。恬智冥徼妙。縹眇詠重玄。磐",
    "T52n2103_015:0197a19": "紆七七紀。應運莅中璠。挺此四八姿。映蔚",
    "T52n2103_015:0197a20": "花林園。亹亹玄輪奏。三攄在昔緣。",
    "T52n2103_015:0197a21": "維摩詰讚",
    "T52n2103_015:0197a22": "維摩體神性。陵化昭機庭。無可無不可。流浪",
    "T52n2103_015:0197a23": "入形名。民動則我疾。人恬我氣平。恬動豈形",
    "T52n2103_015:0197a24": "影。形影應機情。玄韻乘十哲。頡頏傲四英。忘",
    "T52n2103_015:0197a25": "期遇濡首亹亹讚死生。",
    "T52n2103_015:0197a26": "善思菩薩讚",
    "T52n2103_015:0197a27": "玄和吐清氣。挺茲命世童。登臺發春詠。高興",
    "T52n2103_015:0197a28": "希遐蹤。乘虛感靈覺。振網發童蒙。外見憑",
    "T52n2103_015:0197a29": "寥廓。有無自冥同。忘高故不下。蕭條數仞中。",
    "T52n2103_015:0197b01": "因花請無著。陵虛散芙蓉。能仁暢玄句。即色",
    "T52n2103_015:0197b02": "自然空。空有交映迹。冥知無照功。神期發",
    "T52n2103_015:0197b03": "筌悟。豁爾自靈通。",
    "T52n2103_015:0197b04": "不二入菩薩讚",
    "T52n2103_015:0197b05": "法作菩薩讚",
    "T52n2103_015:0197b06": "乃昔有嘉會。茲日多神靈。維摩發淵響。請定",
    "T52n2103_015:0197b07": "不二名。玄音將誰和。法作率所情。亹亹玄",
    "T52n2103_015:0197b08": "心運。寥寥音氣清。麁二標起分。妙一寄無生。",
    "T52n2103_015:0197b09": "首閈菩薩讚",
    "T52n2103_015:0197b10": "首閈齊吾我。造理因兩虛。虛兩似得妙。",
    "T52n2103_015:0197b11": "罔象反入麁。何以絕塵迹。忘一歸本無。空",
    "T52n2103_015:0197b12": "同何所貴。無貴乃恬愉。",
    "T52n2103_015:0197b13": "不眴菩薩讚",
    "T52n2103_015:0197b14": "有受生四淵。淵況世路永。未若觀無得。德",
    "T52n2103_015:0197b15": "物物自靜。何以虛靜間。恬智翳神穎。絕迹",
    "T52n2103_015:0197b16": "遷靈梯。有無無所騁。不眴冥玄和。栖神不二",
    "T52n2103_015:0197b17": "境。",
    "T52n2103_015:0197b18": "善宿菩薩讚",
    "T52n2103_015:0197b19": "體神在忘覺。有慮非理盡。色來投虛空。響朗",
    "T52n2103_015:0197b20": "生應軫。託蔭遊重冥。冥亡影迹隕。三果",
    "T52n2103_015:0197b21": "皆勤求。善宿獨玄泯。",
    "T52n2103_015:0197b22": "善多菩薩讚",
    "T52n2103_015:0197b23": "自大以跨小。小者亦駭大。所謂大道者。遺心",
    "T52n2103_015:0197b24": "形名外。都忘絕鄙當。冥默自玄會。善多體冲",
    "T52n2103_015:0197b25": "姿。豁豁高懷泰。",
    "T52n2103_015:0197b26": "首立菩薩讚",
    "T52n2103_015:0197b27": "為勞由無勞。應感無所思。悠然不知樂。物通",
    "T52n2103_015:0197b28": "非我持。渾形同色欲。思也誰及之。嘉會言玄",
    "T52n2103_015:0197b29": "志。首立必體茲。",
    "T52n2103_015:0197c01": "月光童子讚",
    "T52n2103_015:0197c02": "靈童綏神理。恬和自交忘。弘規愍昏俗。統體",
    "T52n2103_015:0197c03": "稱月光。心為兩儀蘊。迹為流溺梁。英姿秀乾",
    "T52n2103_015:0197c04": "竺。名播赤縣鄉。神化詭俗網。玄羅摯遊方。丘",
    "T52n2103_015:0197c05": "巖積陳痾。長驅幸玉堂。汲引興有待。冥歸無",
    "T52n2103_015:0197c06": "盡場。戢翼栖高嵎。凌風振奇芳。",
    "T52n2103_015:0197c07": "佛影銘晉沙門釋慧遠",
    "T52n2103_015:0197c08": "佛影今在西那伽訶羅國南山古仙石室",
    "T52n2103_015:0197c09": "中。度流沙從徑道。去此一萬五千八百",
    "T52n2103_015:0197c10": "五十里。感世之應。詳於前記。",
    "T52n2103_015:0197c11": "夫滯於近習。不達希世之聞。撫常永日。罕",
    "T52n2103_015:0197c12": "懷事外之感。是使塵想制於玄襟天羅網其",
    "T52n2103_015:0197c13": "神慮。若以之窮齡則此生豈過。以之希心則",
    "T52n2103_015:0197c14": "開徹靡期。於是發憤忘寢。情百其慨。靜慮",
    "T52n2103_015:0197c15": "閑夜。理契其心。爾乃思沾九澤之惠。三復",
    "T52n2103_015:0197c16": "無緣之慈。妙尋法身之應。以神不言之化。化",
    "T52n2103_015:0197c17": "不以其所感。慈不以其所緣。宴懷自得。",
    "T52n2103_015:0197c18": "譬日月麗天光影彌暉。群品熙榮。有情同",
    "T52n2103_015:0197c19": "順。咸欣懸映之在己。罔識曲成之攸寄。妙",
    "T52n2103_015:0197c20": "物之談功盡於此。將欲擬夫幽極。以言其道",
    "T52n2103_015:0197c21": "髣髴存焉。而不可論。何以明之。法身之運物",
    "T52n2103_015:0197c22": "也。不物物而兆其端。不圖終而會其成。理玄",
    "T52n2103_015:0197c23": "於萬化之表。數絕乎無名者也。若乃語其筌",
    "T52n2103_015:0197c24": "寄則道無不在。是故如來或晦先跡以崇基。",
    "T52n2103_015:0198a01": "或顯生塗而定體。或獨發於莫尋之境。或相",
    "T52n2103_015:0198a02": "待於既有之場。獨發類乎形。相待類乎影。推",
    "T52n2103_015:0198a03": "夫冥寄為有待耶。為無待耶。自我而觀則有",
    "T52n2103_015:0198a04": "間於無間矣。求之法身原無二統。形影之分",
    "T52n2103_015:0198a05": "孰際之哉。而今之聞道者。咸摹聖體於曠代",
    "T52n2103_015:0198a06": "之外。不悟靈應之在茲。徒知圓化之非形。而",
    "T52n2103_015:0198a07": "動止方其跡。豈不誣哉。遠昔尋先師奉侍歷",
    "T52n2103_015:0198a08": "載。雖啟蒙慈訓。託志玄籍。每想奇聞以篤其",
    "T52n2103_015:0198a09": "誠。遇西域沙門輒餐遊方之說。故知有佛影",
    "T52n2103_015:0198a10": "而傳者尚未曉然。及在此山值罽賓禪師南",
    "T52n2103_015:0198a11": "國律學道士。與昔聞既同。並是其人遊歷所",
    "T52n2103_015:0198a12": "經。因其詳問乃多先徵。然後驗神道無方觸",
    "T52n2103_015:0198a13": "像而寄。百慮所會非一時之感。於是悟徹其",
    "T52n2103_015:0198a14": "誠應深其位。將援同契發其真趣。故與夫隨",
    "T52n2103_015:0198a15": "喜之賢。圖而銘焉。",
    "T52n2103_015:0198a16": "廓矣大象理玄無名。體神入化。落影離形。",
    "T52n2103_015:0198a17": "迴暉層巖。凝映虛亭。在陰不昧。處暗逾明。",
    "T52n2103_015:0198a18": "婉步蟬蛻。朝宗百靈。應不同方。跡絕而冥",
    "T52n2103_015:0198a19": "(其一)。茫茫荒宇。靡勸靡獎。淡虛寫容。拂空傳",
    "T52n2103_015:0198a20": "像。相具體微。中姿自朗。白毫吐曜。昏夜中",
    "T52n2103_015:0198a21": "爽。感徹乃應。扣誠發響。留音停岫。津悟冥",
    "T52n2103_015:0198a22": "賞。撫之有會。功弗由曩(其二)。旋踵忘敬。罔慮罔",
    "T52n2103_015:0198a23": "識。三光掩暉。萬象一色。庭宇幽藹。歸塗莫",
    "T52n2103_015:0198a24": "測。悟之以靜。挹之以力。惠風雖遐。維塵攸",
    "T52n2103_015:0198a25": "息。匪伊玄覽。孰扇其極(其三)。希音遠流。乃眷東",
    "T52n2103_015:0198a26": "顧。欣風慕道。仰規玄度。妙盡毫端。運微輕",
    "T52n2103_015:0198a27": "素。託采虛凝。殆映宵霧。迹以像告。理深",
    "T52n2103_015:0198a28": "其趣。奇興開襟。祥風引路。清氣迴於軒宇。昏",
    "T52n2103_015:0198a29": "明交而未曙。髣髴鏡神儀。依俙若真遇(其四)。銘",
    "T52n2103_015:0198b01": "之圖之。曷營曷求。神之聽之。鑒爾所修。庶",
    "T52n2103_015:0198b02": "茲塵軌。映彼玄流。漱情靈沼。飲和至柔。照",
    "T52n2103_015:0198b03": "虛應簡。智落乃周。深懷冥託。宵想神遊。畢",
    "T52n2103_015:0198b04": "命一對。長謝百憂(其五)。",
    "T52n2103_015:0198b05": "晉義熙八年歲在壬子五月一日。共立此臺",
    "T52n2103_015:0198b06": "擬像本山。因即以寄誠。雖成由人匠而功無",
    "T52n2103_015:0198b07": "所加。至於歲次星紀。赤奮若貞于太陰之墟。",
    "T52n2103_015:0198b08": "九月三日乃詳撿別記。銘之於石。爰自經始",
    "T52n2103_015:0198b09": "人百其誠。道俗欣之感遺跡以悅心。於是情",
    "T52n2103_015:0198b10": "以本應事忘其勞。于時揮翰之賓。僉焉同詠。",
    "T52n2103_015:0198b11": "咸思好遠猷。託相異聞。庶來賢之重軌。故備",
    "T52n2103_015:0198b12": "時人於影集大通之會。誠悲現所期。至於佇",
    "T52n2103_015:0198b13": "襟遐慨固已超夫神境矣。",
    "T52n2103_015:0198b14": "晉襄陽丈六金像讚序",
    "T52n2103_015:0198b15": "　因釋和上立丈六像作",
    "T52n2103_015:0198b16": "昔眾祐降靈出自天竺。託化生宮興于上國。",
    "T52n2103_015:0198b17": "顯迹重冥開闢神路。明暉宇宙光宅大千。萬",
    "T52n2103_015:0198b18": "流澄源圓映無主。覺已虛凝湛焉遺照。於是",
    "T52n2103_015:0198b19": "乘變化以動物而眾邪革心。躇神步以感時",
    "T52n2103_015:0198b20": "而群疑同釋。法輪玄運三乘並轍。道世交興",
    "T52n2103_015:0198b21": "天人攸夢。淨音既暢逸響遠流。密風遐扇遠",
    "T52n2103_015:0198b22": "生善教。末年垂千祀徒欣大化。而運乖其會。",
    "T52n2103_015:0198b23": "弗獲叩津妙門。發明淵極。罔兩神影餐服",
    "T52n2103_015:0198b24": "至言。雖欣味餘塵道風遂邁。擬足逸步玄迹",
    "T52n2103_015:0198b25": "已邈。每希想光晷。髣髴容儀寤寐興懷。若形",
    "T52n2103_015:0198b26": "心目。冥應有期幽情莫發。慨焉自悼悲憤靡",
    "T52n2103_015:0198b27": "寄。乃遠契百念慎敬慕之思。追述八王同志",
    "T52n2103_015:0198b28": "之感。魂交寢夢而情悟於中。遂命門人鑄而",
    "T52n2103_015:0198b29": "像焉。夫形理雖殊階塗有漸。精麁誠異悟亦",
    "T52n2103_015:0198c01": "有因。是故擬狀靈範啟殊津之心。儀形神摸",
    "T52n2103_015:0198c02": "闢百慮之會。使懷遠者兆玄根於來葉。存近",
    "T52n2103_015:0198c03": "者遘重劫之厚緣。乃道福兼弘真迹可踐。三",
    "T52n2103_015:0198c04": "原反流九神同淵。于時四輩悅情道俗高",
    "T52n2103_015:0198c05": "趣。迹嚮和應者如林。鑄均有虛室之供。而",
    "T52n2103_015:0198c06": "進助者不以纖毫為挫。勸佐有彌劫之勤。",
    "T52n2103_015:0198c07": "操務者不以昏疲告勞。因物任能不日而成。",
    "T52n2103_015:0198c08": "功自人事猶天匠焉。夫明志莫如詞。宣德莫",
    "T52n2103_015:0198c09": "如頌。故志以詞顯而功業可存。德以頌宣而",
    "T52n2103_015:0198c10": "形容可像。匪詞匪頌將何美焉。乃作頌曰。",
    "T52n2103_015:0198c11": "堂堂天師。明明遠度。邁群挺萃。超然先悟。",
    "T52n2103_015:0198c12": "惠在恬虛。妙不以數。感時而興。應世成務。金",
    "T52n2103_015:0198c13": "顏映發。奇相暉布。肅肅靈儀。依依神步。茫",
    "T52n2103_015:0198c14": "茫造物。玄運冥馳。偉哉釋迦。與化推移。靜也",
    "T52n2103_015:0198c15": "淵默。動也天隨。綿綿遠御。亹亹長縻。反宗無",
    "T52n2103_015:0198c16": "像。光潛影離。仰慕千載。是擬是儀。",
    "T52n2103_015:0198c17": "文殊像讚殷晉安",
    "T52n2103_015:0198c18": "文殊淵睿。式昭厥聲。探玄發暉。登道懷英。琅",
    "T52n2103_015:0198c19": "琅三達。如日之明。亹亹神通。在變伊形。將廓",
    "T52n2103_015:0198c20": "恒沙。陶鑄群生。真風幽曖。千祀彌靈。思媚哲",
    "T52n2103_015:0198c21": "宗。寤言祗誠。絕塵孤栖。祝想太冥。",
    "T52n2103_015:0198c22": "文殊像讚(并序)",
    "T52n2103_015:0198c23": "文殊師利者是遊方菩薩。因離垢之言而有",
    "T52n2103_015:0198c24": "斯目。非厥號所先也。原夫稱謂之生蓋至道",
    "T52n2103_015:0198c25": "與其貌。何者虛引之性彰於五德。軌世之",
    "T52n2103_015:0198c26": "表聞於童真。廉俗之風移則感時之訓興。故",
    "T52n2103_015:0198c27": "云濡首。又以法王子為名焉。夫欲窮其淵致",
    "T52n2103_015:0198c28": "者。必先存其深大。終古邈矣。豈言象之所",
    "T52n2103_015:0198c29": "極。難算之劫功高積塵。悠悠遐曠焉可為言。",
    "T52n2103_015:0199a01": "請略敘其統。若人之始出也。爰自帝胄尊號",
    "T52n2103_015:0199a02": "法王。無上之心兆於獨悟。發中之感無不由",
    "T52n2103_015:0199a03": "也。近壹遇正覺而靈珠內映。玄景未移遂超",
    "T52n2103_015:0199a04": "登道位。於是深根永搆於冲壤條翼神柯而",
    "T52n2103_015:0199a05": "月茂。慈悲之氣與惠風俱扇。三達之明與日",
    "T52n2103_015:0199a06": "月並耀。具體而微。固已功侔法身矣。若乃",
    "T52n2103_015:0199a07": "天機將運即神通為館宇。圓應密會。以不疾",
    "T52n2103_015:0199a08": "為影跡。斯其所以動不離寂而彌綸宇宙。倏",
    "T52n2103_015:0199a09": "忽無常境而名冠遊方者也。世尊興出乃授",
    "T52n2103_015:0199a10": "躍進之明。顯潛德于香林。因慶雲而西徂。",
    "T52n2103_015:0199a11": "復龍見於茲剎。法輪既轉則玄音屢唱。對明",
    "T52n2103_015:0199a12": "淵極輒暢發深言。道映開士。故諸佛美其稱。",
    "T52n2103_015:0199a13": "體絕塵俗。故濯纓者高其跡。非夫合天和以",
    "T52n2103_015:0199a14": "挺作。吸冲氣而為靈。舒重宵以迴蔭。吐德",
    "T52n2103_015:0199a15": "音而流聲。亦孰能與於此哉。將欲搖蕩群生",
    "T52n2103_015:0199a16": "之性宅至宗而至。開宏基於一簣。廓恒沙",
    "T52n2103_015:0199a17": "而為宇。若然而不悅文殊之風。則未達無窮",
    "T52n2103_015:0199a18": "之量。長笑於大方之寂矣。自世尊泥曰幾將",
    "T52n2103_015:0199a19": "千祀。流光福蔭復與時而昇降。由是冥懷",
    "T52n2103_015:0199a20": "宗極者。感悲長津之喪源。懼風日之潛損。遂",
    "T52n2103_015:0199a21": "共表容金石繼以文頌。人思自盡。庶雲露以",
    "T52n2103_015:0199a22": "增潤。今之所遇。蓋是數減百年。有轉輪王",
    "T52n2103_015:0199a23": "王閻浮提。號曰阿育。仰規逸軌擬而像焉。雖",
    "T52n2103_015:0199a24": "真宰不存於形。而靈位若有主。雖幽司不以",
    "T52n2103_015:0199a25": "情求而感至斯應。神變之異屢革民聽。因險",
    "T52n2103_015:0199a26": "悟時信有自來矣。意以為接頹薄之運。寔由",
    "T52n2103_015:0199a27": "冥維之功。通夫昏否之俗。固非一理所弘。是",
    "T52n2103_015:0199a28": "以託想之賢。祗誠攸寄。思紐將絕之緒。引",
    "T52n2103_015:0199a29": "豪心以摽位。乃遠摸元匠像夫所像。感來",
    "T52n2103_015:0199b01": "自衷不覺欣然同詠。",
    "T52n2103_015:0199b02": "眇眇童真。弱齡啟蒙。含英吐秀。登玄履峯。神",
    "T52n2103_015:0199b03": "以道王。體以冲通。浪化遊方。乃軌高蹤。流光",
    "T52n2103_015:0199b04": "掩映。爰暨茲邦。思對淵匠。靖壹惟恭。虛襟",
    "T52n2103_015:0199b05": "絕代。庶落塵封。",
    "T52n2103_015:0199b06": "佛影銘(并序)謝靈運",
    "T52n2103_015:0199b07": "夫大慈弘物。因感而接。接物之緣。端緒不一。",
    "T52n2103_015:0199b08": "難以形撿易以理測。故已備載經傳。具著記",
    "T52n2103_015:0199b09": "論矣。雖舟壑緬謝像法猶在。感運欽風日月",
    "T52n2103_015:0199b10": "彌深。法顯道人至自祇洹。具說佛影偏為靈",
    "T52n2103_015:0199b11": "奇。幽巖嵁壁若有存形。容儀端莊相好具",
    "T52n2103_015:0199b12": "足。莫知始終常自湛然。廬山法師聞風而悅。",
    "T52n2103_015:0199b13": "於是隨喜幽室即考空巖。北枕峻嶺南映彪",
    "T52n2103_015:0199b14": "澗。摹擬遺量寄託青采。豈唯象形也篤。故",
    "T52n2103_015:0199b15": "亦傳心者極矣。道秉道人遠宣意旨命余制",
    "T52n2103_015:0199b16": "銘。以充刊刻。古銘所始寔由功被。未有道",
    "T52n2103_015:0199b17": "宗崇大。若此之比豈淺思膚學所能宣述。事",
    "T52n2103_015:0199b18": "經徂謝永眷罔已。輒磬竭劣薄以諾心許。徽",
    "T52n2103_015:0199b19": "猷祕奧萬不寫一。庶推誠心頗感群物。飛鴞",
    "T52n2103_015:0199b20": "有革音之期。闡提獲自拔之路。當相尋於淨",
    "T52n2103_015:0199b21": "土解顏於道場。聖不我欺致果必報。援筆興",
    "T52n2103_015:0199b22": "言情百其慨。",
    "T52n2103_015:0199b23": "群生因染。六趣牽纏。七識迭用。九居屢遷。劇",
    "T52n2103_015:0199b24": "哉五陰。倦矣四緣。遍使輪轉。苦根迍邅。迍",
    "T52n2103_015:0199b25": "邅未已。輪轉在己。四緣雲薄。五陰火起。亹",
    "T52n2103_015:0199b26": "亹正覺。是極是理。動不傷寂。行不乖止。曉爾",
    "T52n2103_015:0199b27": "長夢。貞爾沈詖。以我神明。成爾靈智。我無自",
    "T52n2103_015:0199b28": "我。實承其義。爾無自爾。必祛其偽。偽既殊",
    "T52n2103_015:0199b29": "塗。義故多端。因聲成韻。即色開顏。望影知",
    "T52n2103_015:0199c01": "易。尋響非難。形聲之外。復有可觀。觀遠表",
    "T52n2103_015:0199c02": "相。就近曖景。匪質匪空。莫測莫領。倚巖輝",
    "T52n2103_015:0199c03": "林。傍潭鑒井。借空傳翠。激光發冏。金好冥",
    "T52n2103_015:0199c04": "漠。白毫幽暖。日月居諸。胡寧斯慨。曾是望",
    "T52n2103_015:0199c05": "僧。擁誠俟對。承風遺則。曠若有概。敬圖遺",
    "T52n2103_015:0199c06": "蹤。疏鑿峻峯。周流步櫩。窈窕房櫳。激波映",
    "T52n2103_015:0199c07": "墀。引月入窓。雲往拂山。風來過松。地勢既",
    "T52n2103_015:0199c08": "美。像形亦篤。采淡浮色。詳視沈覺。若滅若",
    "T52n2103_015:0199c09": "無。在摹在學。由其潔精。能感靈獨。誠之云",
    "T52n2103_015:0199c10": "孚。惠亦孔續。嗟爾懷道。慎勿中惕。弱喪之",
    "T52n2103_015:0199c11": "推。闡提之役。反路今覩。發蒙茲覿。式厲厥",
    "T52n2103_015:0199c12": "心。時逝流易。敢銘靈宇。敬告振錫。",
    "T52n2103_015:0199c13": "佛讚范光祿命作",
    "T52n2103_015:0199c14": "精粗事阻。始末理通。捨事就理。即朗祛蒙。惟",
    "T52n2103_015:0199c15": "此靈覺。因心則崇。四等拯物。六度在躬。明",
    "T52n2103_015:0199c16": "發儲寢。孰是化初。夕滅雙樹。豈還本無。眇眇",
    "T52n2103_015:0199c17": "遠神。遙遙安如。願言來期。免茲淪湑。",
    "T52n2103_015:0199c18": "范特進書",
    "T52n2103_015:0199c19": "卿常何如。歷觀高士。類多有情。吾亦許卿。以",
    "T52n2103_015:0199c20": "同何緬邈之過。便是末孤了幽關也。吾猶存",
    "T52n2103_015:0199c21": "舊情東望慨然。便是有不馳處也。見熾公阡",
    "T52n2103_015:0199c22": "陌。如卿問栖僧於山。誠是美事。屢改驟遷。未",
    "T52n2103_015:0199c23": "為快也。杖策之郡斯則善也。祇洹中轉有奇",
    "T52n2103_015:0199c24": "趣。福業深緣森兮滿目。見形者所不能傳。聞",
    "T52n2103_015:0199c25": "言而悟亦難其人。辭煩而已。於此絕筆。范泰",
    "T52n2103_015:0199c26": "敬謂。",
    "T52n2103_015:0199c27": "祇洹塔內讚。因熾公相示。可少留意省之。并",
    "T52n2103_015:0199c28": "同子與人歌而善。",
    "T52n2103_015:0199c29": "答范特進書送佛讚",
    "T52n2103_015:0200a01": "辱告慰企。晚寒體中勝常。靈運脚諸疹。此",
    "T52n2103_015:0200a02": "春更甚憂。慮古人有情。信如來告。企詠之",
    "T52n2103_015:0200a03": "結實過飢渴。山間幽阻音塵闊絕。忽見諸讚",
    "T52n2103_015:0200a04": "歡慰良多。可謂俗外之詠。尋覽三復味翫增",
    "T52n2103_015:0200a05": "懷。輒奉和如別。雖辭不足覩然意寄盡此。從",
    "T52n2103_015:0200a06": "弟惠連後進文悟衰宗之美亦有一首。并以",
    "T52n2103_015:0200a07": "遠呈。承祇洹法業日茂。隨喜何極。六梁微",
    "T52n2103_015:0200a08": "緣。竊望不絕。即時經始招題在所住山南。",
    "T52n2103_015:0200a09": "南檐臨澗北戶背巖。以此息心當無所忝耶。",
    "T52n2103_015:0200a10": "平生緬然臨紙累歎。敬惜為先繼以音告。儻",
    "T52n2103_015:0200a11": "值行李輒復承問。二月一日謝靈運白答。",
    "T52n2103_015:0200a12": "和范特進祇洹像讚",
    "T52n2103_015:0200a13": "范侯遠送像讚命余同作。神道希微願言所",
    "T52n2103_015:0200a14": "屬。輒總三首期之道場。",
    "T52n2103_015:0200a15": "佛讚",
    "T52n2103_015:0200a16": "惟此大覺。因心則靈。垢盡智照。數極慧明。三",
    "T52n2103_015:0200a17": "達非我。一援群生。理阻心行。道絕形聲。",
    "T52n2103_015:0200a18": "菩薩讚",
    "T52n2103_015:0200a19": "若人仰宗。發性遺慮。以定養慧。和理斯附。爰",
    "T52n2103_015:0200a20": "初四等。終然十住。涉求至矣。在外皆去。",
    "T52n2103_015:0200a21": "緣覺聲聞合讚",
    "T52n2103_015:0200a22": "厭苦情多。兼物志少。如彼化城。權可得寶。誘",
    "T52n2103_015:0200a23": "以涅槃。救爾生老。肇允三車。翻乘一道。",
    "T52n2103_015:0200a24": "無量壽頌和從弟惠連",
    "T52n2103_015:0200a25": "法藏長王宮。懷道出國城。願言四十八。弘誓",
    "T52n2103_015:0200a26": "拯群生。淨土一何妙。來者皆清英。頹年欲安",
    "T52n2103_015:0200a27": "寄。乘化必晨征。",
    "T52n2103_015:0200a28": "維摩詰經中十譬讚八首",
    "T52n2103_015:0200a29": "聚沫泡合",
    "T52n2103_015:0200b01": "水性本無泡。激流遂聚沫。即異成貌狀。消散",
    "T52n2103_015:0200b02": "歸虛豁。君子識根本。安事勞與奪。愚俗駭",
    "T52n2103_015:0200b03": "變化。橫復生欣怛。",
    "T52n2103_015:0200b04": "焰",
    "T52n2103_015:0200b05": "性內相表狀。非焰安知火。新新相推移。熒熒",
    "T52n2103_015:0200b06": "非向我。如何滯著人。終歲迷因果。",
    "T52n2103_015:0200b07": "芭蕉",
    "T52n2103_015:0200b08": "生分本多端。芭蕉知不一。合萼不結核。敷",
    "T52n2103_015:0200b09": "花何由實。至人善取譬。無宰誰能律。莫昵",
    "T52n2103_015:0200b10": "緣合時。當視分散日。",
    "T52n2103_015:0200b11": "幻",
    "T52n2103_015:0200b12": "幻工作同異。誰復謂非真。一從逝物過。既往",
    "T52n2103_015:0200b13": "亦何陳。謬者疑久近。達者皆自賓。勿起離合",
    "T52n2103_015:0200b14": "情。會無百代人。",
    "T52n2103_015:0200b15": "夢",
    "T52n2103_015:0200b16": "覺謂寢無知。寐中非無見。意狀盈明前。好",
    "T52n2103_015:0200b17": "惡迭萬變。既悟眇已往。惜為浮物戀。孰視娑",
    "T52n2103_015:0200b18": "婆盡。寧當非赤縣。",
    "T52n2103_015:0200b19": "影響合",
    "T52n2103_015:0200b20": "影響順形聲。資物故生理。一旦揮霍去。何因",
    "T52n2103_015:0200b21": "得像似。群有靡不然。昧漠呼自己。四色尚無",
    "T52n2103_015:0200b22": "本。八微欲安恃。",
    "T52n2103_015:0200b23": "浮雲",
    "T52n2103_015:0200b24": "泛濫明月陰。薈蔚南山雨。能為變動用。在我",
    "T52n2103_015:0200b25": "竟無取。俄已就飛散。豈復得攢聚。諸法既無",
    "T52n2103_015:0200b26": "我。何由有我所。",
    "T52n2103_015:0200b27": "電",
    "T52n2103_015:0200b28": "鯈爍驚電過。可見不可逐。恒物生滅後。誰",
    "T52n2103_015:0200b29": "復覈遲速。慎勿留空念。橫使神理恧。廢己",
    "T52n2103_015:0200c01": "道易孚。忘情長之福。",
    "T52n2103_015:0200c02": "佛記序沈約奉梁高祖勅撰并勅啟",
    "T52n2103_015:0200c03": "序合三首",
    "T52n2103_015:0200c04": "勅云。去歲令虞闡等撰佛記。并作序。序體",
    "T52n2103_015:0200c05": "不稱。頻治改猶未盡致。尋佛教因三假以寄",
    "T52n2103_015:0200c06": "法。籍二諦以明理。達相求宗不著會道。論其",
    "T52n2103_015:0200c07": "指歸似未至極。乃不應以此相煩。亦是一途",
    "T52n2103_015:0200c08": "善事。可得為厝筆。以不故指勅。闡等結序",
    "T52n2103_015:0200c09": "末體又似小異。臣約言。佛記序今謹以上呈。",
    "T52n2103_015:0200c10": "詞義無取。伏懷自恧。謹啟。",
    "T52n2103_015:0200c11": "勅云記序始得看今勅繕寫流布。",
    "T52n2103_015:0200c12": "序曰。含靈萬品。既非記諜所窮。物物稟生。豈",
    "T52n2103_015:0200c13": "伊積塵能計。莫不起乎無理而至乎無生者",
    "T52n2103_015:0200c14": "也。雖要終有地而原始莫聞。自非靈照特達",
    "T52n2103_015:0200c15": "宗極斯在。則理閉機初鑽叩事絕。非惟四果",
    "T52n2103_015:0200c16": "不議。固亦十地罔窺。邈乎悠敻。有之而莫知",
    "T52n2103_015:0200c17": "所從者也。如來覆簣爰始言登永路起滅回",
    "T52n2103_015:0200c18": "環馳驟不息。去來五道。大千比之毫端。往",
    "T52n2103_015:0200c19": "復三界。祇劫未足稱遠。積明累照念念不休。",
    "T52n2103_015:0200c20": "離此生滅證成妙果。固已空有兼謝。豈徒齊",
    "T52n2103_015:0200c21": "遷魯變而已哉。昊昊區區。猶秉何言之",
    "T52n2103_015:0200c22": "稱。至人無己。寧以詞義為珍。蓋由萬惑相扇",
    "T52n2103_015:0200c23": "昧明代起。業假緣開事須曉達。一音所吐無",
    "T52n2103_015:0200c24": "思不服。義在徇物動非為己。法吼振灑於無",
    "T52n2103_015:0200c25": "外。甘露炳煥於龍宮。開宗闡教致之有漸。摽",
    "T52n2103_015:0200c26": "四諦於鹿園。辨百非於雙樹。廓不二之法",
    "T52n2103_015:0200c27": "門。廣一乘之長陌。行迷復路弱喪知歸。而自",
    "T52n2103_015:0200c28": "應回舛厥塗不一。白毫所照。遍剎土於恒沙。",
    "T52n2103_015:0200c29": "七步降踐。壅龍堆而攸被。推極神道原本心",
    "T52n2103_015:0201a01": "靈。感之所召跨無邊而咫尺。緣之所乖面法",
    "T52n2103_015:0201a02": "城而不覩。及像教云末經記東流。熱坂艱長",
    "T52n2103_015:0201a03": "寒山峻阻。橫書左字累萬方通。翦葉成文重",
    "T52n2103_015:0201a04": "譯未曉。自此迄今千祀過半。靈迹稍啟名僧",
    "T52n2103_015:0201a05": "間出。律藏方等行來漸至。蘊乎西國未至者",
    "T52n2103_015:0201a06": "多。雖法身常住之奧遠。二諦三假之淵曠。悟",
    "T52n2103_015:0201a07": "道求宗於斯可足。而能仁禮茲大聖寔為本",
    "T52n2103_015:0201a08": "師。悠悠群品精靈所係。迄于前因往業多所",
    "T52n2103_015:0201a09": "昧略。然神化應感參差互見。又世胄名氏本",
    "T52n2103_015:0201a10": "國俗緣散析。眾部卒難討究。神功妙力同出",
    "T52n2103_015:0201a11": "異名。降胎求道寧止一相。託生迦維本由權",
    "T52n2103_015:0201a12": "迹。出自北門非悟法之始。遍照東方豈通化",
    "T52n2103_015:0201a13": "之極。適道已來。四十九載妙應事多。宜加總",
    "T52n2103_015:0201a14": "緝共成區畛。至於經像舊錄境剎遺記。開勸",
    "T52n2103_015:0201a15": "之功於斯自遠。大權弘曠亡身以濟物。應真",
    "T52n2103_015:0201a16": "耿介摽心非為己。分蹤或異適未必同。神塗",
    "T52n2103_015:0201a17": "詭互難以臆辯。靈怪倜儻言語斯絕。圖澄之",
    "T52n2103_015:0201a18": "龍見趙魏。羅什之鳳集關輔。揵陀近遊京洛。",
    "T52n2103_015:0201a19": "單開遠適羅浮。雖迹與俗同而意無可察。塗",
    "T52n2103_015:0201a20": "出玉門法座不遠。七處八會峨然在目。靈應",
    "T52n2103_015:0201a21": "盻蠁偏富延澤以西。光景葳[卄/(麩-夫+壬)]多見天山",
    "T52n2103_015:0201a22": "之表。有志奇僧每經遊歷。神迹昭然咸有文",
    "T52n2103_015:0201a23": "注。繁蕪舛雜實須裁整。分五道於人天。設重",
    "T52n2103_015:0201a24": "牢於厚地。各隨業力的焉不差。此皆卷舒真",
    "T52n2103_015:0201a25": "俗終始名相。其聖塗玄遠大。則直至道場。",
    "T52n2103_015:0201a26": "其徵證切近小。則開勸晚學。斯寔兼濟之方",
    "T52n2103_015:0201a27": "舟。大悲之廣路。雖復智昏視內形窮尺捶。",
    "T52n2103_015:0201a28": "緣動必應。又況進於此者乎。是以至聖慇懃",
    "T52n2103_015:0201a29": "每存汲引。垂文見意貽厥將來。皇帝行成無",
    "T52n2103_015:0201b01": "始道承曠劫。十號在躬三達靡礙。屈茲妙有",
    "T52n2103_015:0201b02": "同此轉輪。傷昏愍惑久迷正路。悱發之徒空",
    "T52n2103_015:0201b03": "懷鑽仰。條流緬曠事難總一。志淺業勞迄用",
    "T52n2103_015:0201b04": "無就。非所以闢彼四衢出之火宅者也。乃詔",
    "T52n2103_015:0201b05": "中書侍郎虞闡太子洗馬到溉後軍記室周",
    "T52n2103_015:0201b06": "捨。博尋經藏搜採注說。條別派分各以類",
    "T52n2103_015:0201b07": "附。日少功多。可用辨此。名曰佛記。凡三十",
    "T52n2103_015:0201b08": "篇。其有感應之流事類相似。止取其一餘悉",
    "T52n2103_015:0201b09": "不書。或復死而更生陳說經見。事涉杳冥取",
    "T52n2103_015:0201b10": "驗無所。亦皆靡載同之闕疑。或憑人以言託",
    "T52n2103_015:0201b11": "想成夢。尤難信曉一無所錄。若夫欲遐適者。",
    "T52n2103_015:0201b12": "必遠記所從。欲悟道者。必妙識所宗。然後能",
    "T52n2103_015:0201b13": "允得其門親承音旨。未有不知厥路莫辨伊",
    "T52n2103_015:0201b14": "人膠目闇踐自與理合。所以引彼眾流歸之",
    "T52n2103_015:0201b15": "一源。可令莘莘含識望塗知往案。砥矢而言",
    "T52n2103_015:0201b16": "歸。不迴遑於岐路。俾厥清信之士亦有取於",
    "T52n2103_015:0201b17": "此云。◎",
    "T52n2103_015:0201b18": "◎余以佛化隄封三千圍內近對小識。且局",
    "T52n2103_015:0201b19": "南洲。斯則通計神州咸蒙聲教神蹤遺跡閉",
    "T52n2103_015:0201b20": "在姬初。前漢已來相從間出。劉向挍書天",
    "T52n2103_015:0201b21": "閣。往往見有佛經。赤縣山裂水開。時時瑞像",
    "T52n2103_015:0201b22": "來現。或塔由地踊。或佛降因空。事緒繁委略",
    "T52n2103_015:0201b23": "標十數。有未見者須顯其相云。",
    "T52n2103_015:0201b24": "略列大唐育王古塔歷(并佛像經法神瑞迹)。",
    "T52n2103_015:0201b25": "越州東三百七十里鄮縣塔者。西晉太康二",
    "T52n2103_015:0201b26": "年沙門慧達感從地出。高一尺四寸。廣七",
    "T52n2103_015:0201b27": "寸。露盤五層。色青似石而非。四外彫鏤異相",
    "T52n2103_015:0201b28": "百千。梁武帝造木塔籠之。八王曰輿巡州",
    "T52n2103_015:0201b29": "里。今見神瑞光聲聖僧。備如別傳。",
    "T52n2103_015:0201c01": "鄭州超化寺塔。在州南百餘里。基墌適今。",
    "T52n2103_015:0201c02": "寺院並古時石砌合縫甚密。鐵為細要。其石",
    "T52n2103_015:0201c03": "長八尺。四面細要長一尺五寸。深五寸。石下",
    "T52n2103_015:0201c04": "並泥。塔南基出泉十餘所。徑三尺。涌而無",
    "T52n2103_015:0201c05": "聲。永徽中有昆侖。入泉向下窮之。但有石",
    "T52n2103_015:0201c06": "柱羅列。竟不測其際。中有石塔在空。水凝",
    "T52n2103_015:0201c07": "而不及。",
    "T52n2103_015:0201c08": "冀州(舊魏州者)臨黃縣西北三十里有育王舍利",
    "T52n2103_015:0201c09": "寺。近為尼住寺。有古塔。編石為基。從水底出",
    "T52n2103_015:0201c10": "塔。三面水極深。惟西面通行。往足有蓮藕。人",
    "T52n2103_015:0201c11": "畏之無敢採捕。",
    "T52n2103_015:0201c12": "岐州岐山南岐山縣北二十里法門寺塔在平",
    "T52n2103_015:0201c13": "原上古來三十年一度開。開必感應。顯慶五",
    "T52n2103_015:0201c14": "年勅令僧智琮。往請有瑞令開蒙。光明照燭",
    "T52n2103_015:0201c15": "道俗通見。乃掘出進內。龍朔二年還返故塔。",
    "T52n2103_015:0201c16": "其舍利如大人指節骨。長二寸許。其內孔方。",
    "T52n2103_015:0201c17": "色白光明。如別圖狀。",
    "T52n2103_015:0201c18": "益州成都郭下福感寺塔。本名大石寺。隋",
    "T52n2103_015:0201c19": "初詵律師尋其古迹。欲尋其舍利掘至泉源。",
    "T52n2103_015:0201c20": "惟是一石。見於其上架九級木浮圖。備有靈",
    "T52n2103_015:0201c21": "相。隋蜀王秀又掘之至泉。風雨至不可及際。",
    "T52n2103_015:0201c22": "於傍破得一片石出。乃是瑿玉。今見存益州",
    "T52n2103_015:0201c23": "北百里雒縣城北郭下寶興寺塔。其寺本名",
    "T52n2103_015:0201c24": "大石。其事大同福感。益州西南百餘里。晉原",
    "T52n2103_015:0201c25": "縣等眾寺塔。略同於上。",
    "T52n2103_015:0201c26": "閏州江寧縣故都朱雀門東南古越城東。",
    "T52n2103_015:0201c27": "廢長干寺內。昔西晉僧慧達感光。掘之一丈",
    "T52n2103_015:0201c28": "得三石匣。中有金函盛三舍利并髮爪。其髮",
    "T52n2103_015:0201c29": "引可三尺。放則螺旋。今有塼塔三層并剎佛",
    "T52n2103_015:0202a01": "殿。餘但榛木大蟲登基穢污者被打號叫驚",
    "T52n2103_015:0202a02": "人。或有死者。",
    "T52n2103_015:0202a03": "懷州東武陟縣西七里妙樂寺塔。方基十五",
    "T52n2103_015:0202a04": "步并以石編之。石長五尺闊三寸。以下極細",
    "T52n2103_015:0202a05": "密。古老傳云。其塔基從泉上涌出。云云。",
    "T52n2103_015:0202a06": "瓜州城東三里有土塔。周朝育王寺。今廢。",
    "T52n2103_015:0202a07": "惟有遺基。上以舍覆四廊牆匝。時見光明。",
    "T52n2103_015:0202a08": "公私士女往來乞福。",
    "T52n2103_015:0202a09": "青州臨淄城中有阿育王寺。其形像露盤在",
    "T52n2103_015:0202a10": "深林巨樹下。昔石趙時。佛圖澄知之令往取。",
    "T52n2103_015:0202a11": "入地二十餘丈獲之。",
    "T52n2103_015:0202a12": "河東蒲坂有育王寺。時出光明。姚秦時掘得",
    "T52n2103_015:0202a13": "佛骨於石函銀匣中。照耀殊常。",
    "T52n2103_015:0202a14": "并州子城東育王寺者。今見尼住為淨明寺。",
    "T52n2103_015:0202a15": "失基所在。",
    "T52n2103_015:0202a16": "并州榆社縣郭下育王寺小塔。見有僧住。",
    "T52n2103_015:0202a17": "代州城東育王塔。",
    "T52n2103_015:0202a18": "洛州故都西白馬寺東一里育王塔。",
    "T52n2103_015:0202a19": "甘州東百二十里刪丹縣城東弱水北土堆。",
    "T52n2103_015:0202a20": "古老云育王古塔。",
    "T52n2103_015:0202a21": "沙州城內廢大乘寺塔基。云是育王塔。",
    "T52n2103_015:0202a22": "晉州北霍山南士堆。古老云是育王寺塔。",
    "T52n2103_015:0202a23": "已前諸塔。並是姬周初。有大輪王。名為阿",
    "T52n2103_015:0202a24": "育。此曰無憂。統臨此洲。萬有餘國。役使鬼",
    "T52n2103_015:0202a25": "神一日而造八萬四千塔。此土有之。每發",
    "T52n2103_015:0202a26": "神瑞。廣如感應傳。",
    "T52n2103_015:0202a27": "揚州育王金瑞像者。吳孫皓時後園所獲。皓",
    "T52n2103_015:0202a28": "初蔑而穢之。腫痛遍身。太史占曰。犯大神也。",
    "T52n2103_015:0202a29": "皓謝之。有間因爾開信。",
    "T52n2103_015:0202b01": "吳郡松江浮水石像二軀。昔西晉建興中像",
    "T52n2103_015:0202b02": "浮松江。有居士朱應。接而出之舉高七尺。於",
    "T52n2103_015:0202b03": "通玄寺視背有銘。一名惟衛二名迦葉。",
    "T52n2103_015:0202b04": "荊州長沙寺瑞像者。東晉太元初見於州城",
    "T52n2103_015:0202b05": "北。行人異之試以刀擊。乃金像也。長沙寺",
    "T52n2103_015:0202b06": "僧迎至寺。光上有梵書。云育王所造。梁武聞",
    "T52n2103_015:0202b07": "迎至都。大放光明。及梁滅迎上荊州。至今見",
    "T52n2103_015:0202b08": "在。歷代光瑞不可備載。如別所顯。",
    "T52n2103_015:0202b09": "荊州大明寺檀優填王像者。梁武帝以天監",
    "T52n2103_015:0202b10": "元年夢見檀像入國。乃詔募得八十人。往天",
    "T52n2103_015:0202b11": "竺。至天監十年方還。及帝崩元帝於江陵即",
    "T52n2103_015:0202b12": "位。遣迎至荊都。後靜陵側立寺。因以安之。",
    "T52n2103_015:0202b13": "楊州長干寺阿育王像者。東晉咸和中。丹陽",
    "T52n2103_015:0202b14": "尹高悝見張侯浦有光。使人尋之得一金像",
    "T52n2103_015:0202b15": "無光趺。載順至長干巷口。牛不復行。因縱",
    "T52n2103_015:0202b16": "之乃徑趣長干寺。後數年東海人於海獲銅",
    "T52n2103_015:0202b17": "趺浮水上。因送像所果同。後四十年南海獲",
    "T52n2103_015:0202b18": "銅光於海下。乃送像所。宛然符合。自晉宋齊",
    "T52n2103_015:0202b19": "梁陳隋唐七代。無不入內供養。光瑞如別。今",
    "T52n2103_015:0202b20": "在京師大興善寺。摸寫殷矣。",
    "T52n2103_015:0202b21": "涼州南百里崖中泥塑行像者。昔沮渠蒙遜",
    "T52n2103_015:0202b22": "王有涼土專弘福事。於此崖中大造形像。千",
    "T52n2103_015:0202b23": "變萬化驚人眩目。有土聖僧。可如人等。常自",
    "T52n2103_015:0202b24": "經行。無時暫捨。遙見便行。人至便止。觀其面",
    "T52n2103_015:0202b25": "貌。如行之狀。有羅土於地者。後看足跡納",
    "T52n2103_015:0202b26": "納。今見如此。",
    "T52n2103_015:0202b27": "襄州檀溪寺金像行者。東晉寧康中。沙門釋",
    "T52n2103_015:0202b28": "道安之所造也。及成就已乃行至萬山。明迎",
    "T52n2103_015:0202b29": "返寺。其夕又出至寺門。至山蹋石現一足相。",
    "T52n2103_015:0202c01": "周武滅法。鎮副長孫哲。志性兇麁先欲除毀。",
    "T52n2103_015:0202c02": "令百人以索繫頸挽之不動。哲大怒。乃至加",
    "T52n2103_015:0202c03": "五百人方倒。振地。哲喜落馬尋卒。當毀像",
    "T52n2103_015:0202c04": "時。於腋下倒垂衣內銘云。此像三周甲午當",
    "T52n2103_015:0202c05": "滅。勘以長曆。大略符焉。其所蹈石在本寺。今",
    "T52n2103_015:0202c06": "名啟法是也。",
    "T52n2103_015:0202c07": "涼州西番禾縣瑞石像者。元魏太延中。沙門",
    "T52n2103_015:0202c08": "劉薩河行至番禾東北。望神御谷而禮曰。",
    "T52n2103_015:0202c09": "此山中有佛像出。若相不具國亂人苦。經八",
    "T52n2103_015:0202c10": "十七載。正光年初風雨震山。像出長三丈",
    "T52n2103_015:0202c11": "許。惟無其首。登即命造隨安隨落。魏道陵",
    "T52n2103_015:0202c12": "遲分東西矣。後四十年。州東七里澗內獲石",
    "T52n2103_015:0202c13": "佛首。即以安之。恰然符合。周保定中。像首又",
    "T52n2103_015:0202c14": "落。隋初還復立瑞像寺。煬常西征過之。改為",
    "T52n2103_015:0202c15": "感通寺。今圖寫多依量莫准。",
    "T52n2103_015:0202c16": "京師崇義寺石影像者。形長八寸徑五寸八",
    "T52n2103_015:0202c17": "楞紫石英色。梁武太清中。有僧從外國將來。",
    "T52n2103_015:0202c18": "遇亂安廬山像頂上。隋煬在蕃鎮江陽。見別",
    "T52n2103_015:0202c19": "記往求得之。及登儲貳送於曲池日嚴寺。寺",
    "T52n2103_015:0202c20": "廢入崇義寺。京師道俗咸就見之。往往不同。",
    "T52n2103_015:0202c21": "見佛見神。山林幢蓋者前後異等。貞觀七年",
    "T52n2103_015:0202c22": "勅迎入內。",
    "T52n2103_015:0202c23": "坊州玉華宮鐵礦瑞像者。周武滅法有姜明",
    "T52n2103_015:0202c24": "者。督事夜行。每見山上光明。旦往尋之。有臥",
    "T52n2103_015:0202c25": "石狀如像。便斵掘四邊。乃是鐵礦不可傷",
    "T52n2103_015:0202c26": "損。舉身三丈谷中有趺。乃共村人拗舉。忽然",
    "T52n2103_015:0202c27": "下流。逕趣趺孔。卓然特立。以狀聞奏。時天",
    "T52n2103_015:0202c28": "元嗣。曆改元大象。勅其處為大像寺。因開",
    "T52n2103_015:0202c29": "佛法。隋初改為顯濟寺。",
    "T52n2103_015:0203a01": "太宗在宮時往禮謁莊嚴修飾。在宮東三十",
    "T52n2103_015:0203a02": "里大苑內。永徽中改宮立寺。陰闇之夕每放",
    "T52n2103_015:0203a03": "光明。",
    "T52n2103_015:0203a04": "襄州峴山華嚴寺盧舍那瑞像者。本是周朝",
    "T52n2103_015:0203a05": "古像。法滅藏之得存。每有凶相以涕出為期。",
    "T52n2103_015:0203a06": "隋文將崩。一鼻涕出。沾污于懷金薄剝起。",
    "T52n2103_015:0203a07": "雖後修飾望還如涕。貞觀末年四月內連涕",
    "T52n2103_015:0203a08": "不止。塗污胸懷方可尺許。",
    "T52n2103_015:0203a09": "太宗升遐方驗先兆。至六月內涕又流出。合",
    "T52n2103_015:0203a10": "境同懼。至七月漢水汎溢入城郭。深丈餘。",
    "T52n2103_015:0203a11": "今見在。",
    "T52n2103_015:0203a12": "陳朝重雲殿飛入海者。此殿梁武所立。中安",
    "T52n2103_015:0203a13": "像設並是珍寶。梁謝陳登武帝既崩。須葬",
    "T52n2103_015:0203a14": "具欲取殿中珠帳。人力既豐四面齊至。忽見",
    "T52n2103_015:0203a15": "雲氣圍繞。大雨滂注雷電震擊。百工奔走。",
    "T52n2103_015:0203a16": "又見火列空中布焰相屬。重雲大殿其中佛",
    "T52n2103_015:0203a17": "像。一切上騰煙火相映欻然東逝。傾國上",
    "T52n2103_015:0203a18": "望。絕目方止。雨晴即日惟礎在焉。月餘有人",
    "T52n2103_015:0203a19": "東州來。是日見殿乘空入海。今望海者時往",
    "T52n2103_015:0203a20": "見之。元魏洛京永寧寺塔天震東海。其事略",
    "T52n2103_015:0203a21": "同。",
    "T52n2103_015:0203a22": "江州廬山文殊師利瑞像者。昔晉名臣陶侃",
    "T52n2103_015:0203a23": "建。旟南海有漁人見海濱有光。白侃令尋之。",
    "T52n2103_015:0203a24": "俄見金像凌波趣船。接銘乃育王所造文殊",
    "T52n2103_015:0203a25": "也。送往武昌寒溪寺。後遷荊州迎像上船。船",
    "T52n2103_015:0203a26": "即沒水。遠法師迎入廬山。一無有礙。今在山",
    "T52n2103_015:0203a27": "東林重閣。",
    "T52n2103_015:0203a28": "渝州西百里相思寺北。石山上有佛跡十二",
    "T52n2103_015:0203a29": "枚。皆長三尺闊一尺一寸深九寸。中有魚文。",
    "T52n2103_015:0203b01": "在佛堂北十五步。見有僧住。",
    "T52n2103_015:0203b02": "循州東北興寧縣靈龕寺北石上佛跡三十",
    "T52n2103_015:0203b03": "餘。大者長五尺已下。",
    "T52n2103_015:0203b04": "京師大興善寺。大有靈瑞佛像佛骨佛齒等。",
    "T52n2103_015:0203b05": "撫州顯慶年中有潭州行像。自移來州東二",
    "T52n2103_015:0203b06": "十里。山中道現兩跡。長三尺相去五百餘",
    "T52n2103_015:0203b07": "里。初不知其來。有人尋山見怪。遍告遠近",
    "T52n2103_015:0203b08": "將移就寺不動。刺史以下官人酷旱。步至像",
    "T52n2103_015:0203b09": "所請還州寺。三人捧之至州。隨行雲布當夜",
    "T52n2103_015:0203b10": "大澍。遂以有年。今在撫州。",
    "T52n2103_015:0203b11": "隋時蔣州興皇寺佛殿被焚。中丈六銅像正",
    "T52n2103_015:0203b12": "當棟下。及火發棟墜。像自移南五六尺許。形",
    "T52n2103_015:0203b13": "得安全。四面瓦土灰炭。去像五六尺。曾不塵",
    "T52n2103_015:0203b14": "玷。今在白馬寺鳥雀所不侵凌。",
    "T52n2103_015:0203b15": "簡州三學山寺有佛跡。每夜神燈在空。遠見",
    "T52n2103_015:0203b16": "近滅。至六齋夜其燈則多。",
    "T52n2103_015:0203b17": "坊州玉華寺東北慈烏川。武德年中居人郝",
    "T52n2103_015:0203b18": "辯者。素有信向。見鹿群常居山側異之。遂",
    "T52n2103_015:0203b19": "掘其處得石像一軀。高丈四五。乃移出在川",
    "T52n2103_015:0203b20": "中家內。其相大同玉華寺東者。古老傳云。迦",
    "T52n2103_015:0203b21": "葉佛時。此山所藏者四十餘軀。今有二現。餘",
    "T52n2103_015:0203b22": "猶未出(凉州山現亦同)。",
    "T52n2103_015:0203b23": "邢州沙河縣四面銅佛者。長四尺許。隋初有",
    "T52n2103_015:0203b24": "人入山。見僧守護此像。因請供養。失僧所在。",
    "T52n2103_015:0203b25": "其人欲負將出而不動。諸處人聞助曳亦然。",
    "T52n2103_015:0203b26": "沙河寺僧聞之。試引輒行至寺。後人於寺側",
    "T52n2103_015:0203b27": "獲金一塊。上有二烏形。銘云。擬鍍四面",
    "T52n2103_015:0203b28": "佛因鍍之。佛形上遍是烏影。隋後主聞有",
    "T52n2103_015:0203b29": "瑞迹。遣工冶鑄倣之。鑄卒不成。終有缺少。",
    "T52n2103_015:0203c01": "經二百日乃止。今在寺中。",
    "T52n2103_015:0203c02": "已前神塔瑞像開俗引凡。未深明者由茲",
    "T52n2103_015:0203c03": "發信。既信殊相方能攝心。披經討論資啟",
    "T52n2103_015:0203c04": "神解。方知四魔常擾六賊恒凌。覺而且怖",
    "T52n2103_015:0203c05": "超方有日。不爾沈淪還同無始。弘明之道",
    "T52n2103_015:0203c06": "豈其然哉。至於經卷不灰。乃符火浣之布。",
    "T52n2103_015:0203c07": "書空不濕便同天蓋之靈。聖寺屢陳。鍾聲",
    "T52n2103_015:0203c08": "流於遠近。神僧數現。受供通於道俗。斯途",
    "T52n2103_015:0203c09": "眾矣。備於感通記中。",
    "T52n2103_015:0203c10": "出古育王塔下佛舍利詔(又牙像詔)",
    "T52n2103_015:0203c11": "梁高祖",
    "T52n2103_015:0203c12": "大同四年八月。月犯五車。老人星見。改造長",
    "T52n2103_015:0203c13": "干寺阿育王塔。出舍利佛髮爪。阿育鐵輪王",
    "T52n2103_015:0203c14": "也。王閻浮一天下。一日夜役鬼神造八萬四",
    "T52n2103_015:0203c15": "千塔。此其一焉。乘輿幸長干寺。設無礙法喜",
    "T52n2103_015:0203c16": "食。詔曰。天地盈虛與時消息。萬物不得齊其",
    "T52n2103_015:0203c17": "蠢生。二儀不得恒其覆載。故勞逸異年歡慘",
    "T52n2103_015:0203c18": "殊日。去歲失稔斗粟貴騰。民有困窮遂臻斯",
    "T52n2103_015:0203c19": "濫。原情察咎或有可矜。下車問罪。聞諸往",
    "T52n2103_015:0203c20": "誥。責歸元首寔在朕躬。若皆以法繩則自新",
    "T52n2103_015:0203c21": "無路。書不云乎。與殺不辜寧失不經。易曰。隨",
    "T52n2103_015:0203c22": "時之義大矣哉。今真形舍利復現於世。逢希",
    "T52n2103_015:0203c23": "有之事。起難遭之想。今出阿育王寺說無礙",
    "T52n2103_015:0203c24": "會。耆年童齒莫不欣悅。如積飢得食。如久別",
    "T52n2103_015:0203c25": "見親。幽顯歸心遠近馳仰。士女霞布冠蓋雲",
    "T52n2103_015:0203c26": "集。因時布德允叶人靈。凡天下罪無輕重皆",
    "T52n2103_015:0203c27": "赦除之。",
    "T52n2103_015:0203c28": "大同四年七月。詔曰。天慈普覆義無不攝。",
    "T52n2103_015:0203c29": "方便利物豈有方所。上虞縣民李胤之掘地",
    "T52n2103_015:0204a01": "得一牙像。方減二寸。兩邊雙合俱成獸形。其",
    "T52n2103_015:0204a02": "內一邊佛像一十二軀。一邊一十五體。刻畫",
    "T52n2103_015:0204a03": "明淨巧迹妙絕。將神靈所成非人功也。中有",
    "T52n2103_015:0204a04": "真形舍利六焉。東州昔經奏。上未以為意。而",
    "T52n2103_015:0204a05": "胤之銜愆縲紲束治。真形舍利降在中署。光",
    "T52n2103_015:0204a06": "明顯發示希有相。大悲救苦良有以乎。宜承",
    "T52n2103_015:0204a07": "佛力弘茲寬大。凡天下罪無輕重。在今月十",
    "T52n2103_015:0204a08": "六日昧爽以前。皆赦除之。即日散出。奉迎",
    "T52n2103_015:0204a09": "法身還臺供養。",
    "T52n2103_015:0204a10": "上菩提樹頌啟梁晉安王綱",
    "T52n2103_015:0204a11": "臣綱言。臣聞擊轅小唱有慕風雅。巴人淺曲",
    "T52n2103_015:0204a12": "實仰陽春。是以葑葵細葉猶傾朝景。爝火微",
    "T52n2103_015:0204a13": "光不能自息。伏惟陛下。至德欽明玄猷廣運。",
    "T52n2103_015:0204a14": "乃神乃聖道跨軒媯。正覺正真功符圓極。常",
    "T52n2103_015:0204a15": "住為樂法喜為甘。慈雨被於無垠。睿化覃於",
    "T52n2103_015:0204a16": "幽顯。故八風調四氣正。天下定海外安。弘龍",
    "T52n2103_015:0204a17": "窟之威。紹鷲山之法。無為不住實愍蒼生。無",
    "T52n2103_015:0204a18": "相乃宣引歸真域。製茲道樹顯此金容。使誓",
    "T52n2103_015:0204a19": "願者結因。頂禮者增福。會途已一古今誰二。",
    "T52n2103_015:0204a20": "伏以器表承露東阿薦銘。瑞啟黃龍中山興",
    "T52n2103_015:0204a21": "頌。臣雖不敏實有愚心。謹上菩提樹頌一首。",
    "T52n2103_015:0204a22": "學謝稽古思非沈鬱。不足以光揚盛德髣髴",
    "T52n2103_015:0204a23": "一隅。顧恧芻言伏紙慚震。謹啟。",
    "T52n2103_015:0204a24": "手勅省啟。覽所上菩提樹頌。捃採致佳辭味",
    "T52n2103_015:0204a25": "清淨。仰讚法王稱歎道樹。意思口說乃至手",
    "T52n2103_015:0204a26": "書。極得三業之善。但所言國美皆非事。實不",
    "T52n2103_015:0204a27": "無綺語過也。越勅。",
    "T52n2103_015:0204a28": "菩提樹頌(并序)",
    "T52n2103_015:0204a29": "竊以。因緣假有。眾生之滯根。法本不然。至人",
    "T52n2103_015:0204b01": "之妙理。是以三界六趣遶業障而自迷。八解",
    "T52n2103_015:0204b02": "十智導歸宗而虛豁。是以能仁大師隨緣布",
    "T52n2103_015:0204b03": "道。愍焰宅之既焚。傷欲流之永騖。託白淨之",
    "T52n2103_015:0204b04": "宮。照黃金之色。居茲三惑示畫篋之非真。出",
    "T52n2103_015:0204b05": "彼四門驚浮雲之易滅。於是佛日啟。法雷震。",
    "T52n2103_015:0204b06": "設漸教。降權跡。三寶現世一道知歸。大接群",
    "T52n2103_015:0204b07": "蒼救茲未度。法雲法水之潤。等世界於無",
    "T52n2103_015:0204b08": "邊。智燈智炬之光。同虛空於莫限。物因難量",
    "T52n2103_015:0204b09": "化緣將息。林開白日樹映青枝。悲哉六識沈",
    "T52n2103_015:0204b10": "淪八苦。不有大聖誰拯慧橋。皇帝體乾元之",
    "T52n2103_015:0204b11": "叡德。含天地之純誠。照玉鏡之神。握太平之",
    "T52n2103_015:0204b12": "運。吞虞孕夏罩漢籠周。御六氣而子蒼生。扇",
    "T52n2103_015:0204b13": "二儀而布亭毒。緯樂經禮偃武修文。秋荼不",
    "T52n2103_015:0204b14": "設廢九律之嚴科。春雨愛生解三驅之密網。",
    "T52n2103_015:0204b15": "固以咸池之靈自失。汾水之德知慚。少陽懋",
    "T52n2103_015:0204b16": "善於元貞。蕃臣變味於槐袞。八凱三座九",
    "T52n2103_015:0204b17": "棘四科之士。內宣王事運策橫行。專城推轂",
    "T52n2103_015:0204b18": "之將。外守封彊一同文軌。萬方共貫。穿胸",
    "T52n2103_015:0204b19": "鏤臆之酋。短身長臂之帥。南越鑠石北極",
    "T52n2103_015:0204b20": "天沙。東邁日枝西踰月紀。莫不梯峯。挂逈越",
    "T52n2103_015:0204b21": "繩度之山。航海跨深。汎浮毛之浪。奉方入貢。",
    "T52n2103_015:0204b22": "進忠請職。獻同心之鳥。貢比肩之獸。爾乃嘉",
    "T52n2103_015:0204b23": "祥競發寶瑞咸委。靈芝潏露月萃郊園。義鳳",
    "T52n2103_015:0204b24": "仁虎日聞郡國。如珠如璧。既照燭於中畿。",
    "T52n2103_015:0204b25": "若雲非雲。亦徘徊於宮雉。於是驅黎氓於仁",
    "T52n2103_015:0204b26": "壽。濟動植於幽隍。歲樂民殷家給戶足。斑",
    "T52n2103_015:0204b27": "白不提挈。童稚有謳歌。從善如流應風猶草。",
    "T52n2103_015:0204b28": "開農務本鑄刃銷鋒。紅粒盆箱青鳧委貫。上",
    "T52n2103_015:0204b29": "照天下漏泉。天既成矣地既平矣。天子乃均",
    "T52n2103_015:0204c01": "一子愍四生。示正行之因。標出要之路。廣",
    "T52n2103_015:0204c02": "設道場大弘妙法。涅槃寶棹。接惑眾於背流。",
    "T52n2103_015:0204c03": "慈悲光明。照群迷於未曉。法輪遍乎大千。清",
    "T52n2103_015:0204c04": "涼被於小葉。故天人舞鳳去照園而讚善。菩",
    "T52n2103_015:0204c05": "薩飛象越香土而來儀。五百寶蓋騰光自合。",
    "T52n2103_015:0204c06": "十千瓔珞懸空下墜。龕室莊嚴國界殊特。製",
    "T52n2103_015:0204c07": "三時之殿。聳四柱之臺。雖漢后望神之宮軒",
    "T52n2103_015:0204c08": "轅待仙之觀。曾何足髣髴寶雲儀形等覺。",
    "T52n2103_015:0204c09": "於是想成道之初。建菩提之樹。四海呈珍百",
    "T52n2103_015:0204c10": "工薦巧。雕金鏤碧綴鏡懸珠。製似雪山形同",
    "T52n2103_015:0204c11": "飛蓋。四布垂陰五面蓋物。名高滿月恩踰",
    "T52n2103_015:0204c12": "普覆。並艶千光之樹。連英五色之花。璧日垂",
    "T52n2103_015:0204c13": "采玉帶生烟。微風徐動寶枝成樂。儼然妙",
    "T52n2103_015:0204c14": "色蔭此曲枝。顯若金山尊如聚月。信女百味",
    "T52n2103_015:0204c15": "之初。諸天四鉢之狀。散漫祥草連翩青雀。伏",
    "T52n2103_015:0204c16": "吐電之魔。却擔山之鬼。奇姿瓌質不可勝言。",
    "T52n2103_015:0204c17": "此實生善之妙緣進行之深福。當今盛美曩",
    "T52n2103_015:0204c18": "代未聞。方應照悳不窮。懸諸日月。巍巍永",
    "T52n2103_015:0204c19": "樂萬萬斯年敢作頌曰。",
    "T52n2103_015:0204c20": "綿史載觀。靈篇眇鏡。寶冊葳[卄/(麩-夫+壬)]。帝圖掩映。鳥",
    "T52n2103_015:0204c21": "紀稱祥。龍書表慶。九州布惠。五弦作詠。蒸",
    "T52n2103_015:0204c22": "哉至矣。大梁啟聖。功覆眾古。業高受命。金",
    "T52n2103_015:0204c23": "輪降道。玉衡齊政。無思不服。有意斯盛。一",
    "T52n2103_015:0204c24": "乘運出。五眼清淨。稟識康歌。昆蟲得性。舜厨",
    "T52n2103_015:0204c25": "靈扇。堯庭神莢。豈如道樹。覆潤弘浹。靡密",
    "T52n2103_015:0204c26": "垂光。芬芳委疊。時動百花。乍開千葉。現彼法",
    "T52n2103_015:0204c27": "身。圖茲瑞牒。海度六舟。城安四攝。惠澤既",
    "T52n2103_015:0204c28": "播。淳風普叶。休明智境。清朗法泉。百神嗟",
    "T52n2103_015:0204c29": "仰。千佛稱傳。榮光動照。玉燭調年。菩提永",
    "T52n2103_015:0205a01": "立。波若長宣。穆穆明后。萬壽如天。",
    "T52n2103_015:0205a02": "唱導文梁簡文",
    "T52n2103_015:0205a03": "夫十惡緣巨易惑心塗。萬善力微難感靈性。",
    "T52n2103_015:0205a04": "是以摩鉗赴火立志道場。薩埵投身必之妙",
    "T52n2103_015:0205a05": "覺。眾生積染流浪不歸。苦海易沈慈波空蕩。",
    "T52n2103_015:0205a06": "渴愛與生死共門。無明與結網同路。各趣百",
    "T52n2103_015:0205a07": "非纏茲四苦。人思勠力昭彼三明。是以如來",
    "T52n2103_015:0205a08": "因機致化。如大醫王隨病施藥。當今皇化之",
    "T52n2103_015:0205a09": "基。格天網地。扇仁風於萬古。改世季於百王。",
    "T52n2103_015:0205a10": "覆載蒼生慈育黎首。天涯海外奉義飡風。抱",
    "T52n2103_015:0205a11": "嗉吹脣含仁飲德。民無賢肖愛均一子。眾等",
    "T52n2103_015:0205a12": "宜各克己丹誠澄心慊到。奉為至尊敬禮娑",
    "T52n2103_015:0205a13": "婆世界釋迦文佛。歡喜世界栴檀德尊。水精",
    "T52n2103_015:0205a14": "剎土月電如來。寶明世界山海慧佛。奉願聖",
    "T52n2103_015:0205a15": "御與天地比隆。慈明與日月齊照。九有被康",
    "T52n2103_015:0205a16": "哉之澤。八方延仁壽之恩。玉燭之美日著",
    "T52n2103_015:0205a17": "遐方。擊壤之歌遍聞天下。敬由心起。五體所",
    "T52n2103_015:0205a18": "以外恭。情發於中。六識所以遍到。故一善",
    "T52n2103_015:0205a19": "染心萬劫不朽。百燈曠照千里通明。憑法致",
    "T52n2103_015:0205a20": "安積善延慶。今日幸遇茲訓誘。豈得不罄竭",
    "T52n2103_015:0205a21": "心途奉為皇太子敬禮東方寶海。南方燈明",
    "T52n2103_015:0205a22": "西方無量北方相德。奉願離明內映合璧",
    "T52n2103_015:0205a23": "外和。玉振雲浮金聲海鏡。日朝顏色四善流",
    "T52n2103_015:0205a24": "風。既擅溫文之德。實著監國之重。蒼生飲德",
    "T52n2103_015:0205a25": "有識飡仁。爕和內化事炳周經。讚德含章訓",
    "T52n2103_015:0205a26": "高惇史。故以配正奉天。表七教於仁德。宣風",
    "T52n2103_015:0205a27": "緝惠闡六服於溫慈。各宜攝心奉為貴嬪歸",
    "T52n2103_015:0205a28": "命敬禮五十三佛三十五尊當來賢劫千現",
    "T52n2103_015:0205a29": "在百七十。奉願月相與萬善同休。金聲與四",
    "T52n2103_015:0205b01": "時並祐。興七覺以炳照。因十智於常樂。閨",
    "T52n2103_015:0205b02": "守奉仁宮儲欽德。暉同疊璧煥若崑瓊。",
    "T52n2103_015:0205b03": "蓋聞嵩高惟嶽作屏皇家。宗子維城克固盤",
    "T52n2103_015:0205b04": "石。所以戚均魯衛任等蕭曹。三台正席坐而",
    "T52n2103_015:0205b05": "論道。九棘勤王恪居連事。宜各運心奉為",
    "T52n2103_015:0205b06": "臨川安城建安鄱陽始興豫章又南康廬陵湘",
    "T52n2103_015:0205b07": "東武陵諸王家國戚屬六司鼎貴歸命敬禮舍",
    "T52n2103_015:0205b08": "利形像菩提妙塔多寶踊現釋迦碎身。奉",
    "T52n2103_015:0205b09": "願鏡凝深情岳峙洪福。克隆帝社永茂",
    "T52n2103_015:0205b10": "皇枝。眾各一心歸命三寶。三界異術五道分",
    "T52n2103_015:0205b11": "逕。天人植業各歸一果。鬼神牽報事炳冥途。",
    "T52n2103_015:0205b12": "十善花果既乖正力。五濁煩心彌多惱累。雖",
    "T52n2103_015:0205b13": "復聰明正直。三牲之祀未虧。陰陽不測。六根",
    "T52n2103_015:0205b14": "之滯猶染。眾等宜各露誠逮為天龍八部護",
    "T52n2103_015:0205b15": "塔善王乃至脩羅八臂摩醯三目。盡為敬禮",
    "T52n2103_015:0205b16": "尊經正典清淨波若究竟涅槃法花會一之",
    "T52n2103_015:0205b17": "文。淨名不二之說。願一切善神。永斷無明長",
    "T52n2103_015:0205b18": "遵正本。臥處寶宮坐甘香積。帝釋淵廣。泛",
    "T52n2103_015:0205b19": "波若之舟。淨居深沈。駕牛車之美。澤及三",
    "T52n2103_015:0205b20": "界明照四天。大悲拔苦事炳前經。弘慈與樂",
    "T52n2103_015:0205b21": "義高名訓。是以靈權降迹。出沒不同。菩薩位",
    "T52n2103_015:0205b22": "懷。顯晦多術。無邊劇惱。扇八苦於修途。有縛",
    "T52n2103_015:0205b23": "纏情。繞六趣於危道。金瑣玉床猶念解脫。彫",
    "T52n2103_015:0205b24": "珠飾綺不及塗中。至如飄颻熱風滄浪氷水。",
    "T52n2103_015:0205b25": "暗室千重黑城百仞。鐵輪碎骨銅柱焦腸。傍",
    "T52n2103_015:0205b26": "出刀峯撗抽劍鍔。如斯眾苦尤為險脆。一息",
    "T52n2103_015:0205b27": "不追則萬劫永別。剎那暫斷則千代長離。相",
    "T52n2103_015:0205b28": "與共託閻浮泡生幻處。危脆之質有險蜉蝣。",
    "T52n2103_015:0205b29": "風電之馳誠難可駐。況復三相併蹙二鼠攢",
    "T52n2103_015:0205c01": "危。毒箭惡蛇尤為可畏。庶憑正法拔茲累染。",
    "T52n2103_015:0205c02": "長享百福永斷六塵。對至無強惟佛可恃。今",
    "T52n2103_015:0205c03": "為六道四生三途八難慈悲懇到。一心遍禮",
    "T52n2103_015:0205c04": "十住菩薩三行聲聞禮救世觀音獻蓋寶積西",
    "T52n2103_015:0205c05": "方大勢東國妙音四辯淨名二土螺髻珠頸",
    "T52n2103_015:0205c06": "善宿彌勒文殊金剛藏解脫月棄蔭蓋常舉",
    "T52n2103_015:0205c07": "手十大弟子五百羅漢。願囹圄空虛疾惱消",
    "T52n2103_015:0205c08": "息。域中百縣方外千城。凡在幽縶一同寬",
    "T52n2103_015:0205c09": "蕩。人協覆蛇俗化匡蟻。類服鴆之不死。同拔",
    "T52n2103_015:0205c10": "劍之無傷。含生不縷轉死自溫。渭橋日飽翳",
    "T52n2103_015:0205c11": "桑無餓。打塞三途填碎地獄。破魔兵眾壞",
    "T52n2103_015:0205c12": "生死軍。閻羅發十善之心。牛傍啟五戒之業。",
    "T52n2103_015:0205c13": "如魚少水若鳥窮林。一聽法音即捨穢質。人",
    "T52n2103_015:0205c14": "運五體歸命三尊。",
    "T52n2103_015:0205c15": "禮佛發願文(十餘首)",
    "T52n2103_015:0205c16": "夫至覺玄湛本絕聲言。妙慮虛通固略筌象。",
    "T52n2103_015:0205c17": "雖事絕百非而有來斯應。理亡四句故無感",
    "T52n2103_015:0205c18": "不燭。皇上道照機前思超繫表。凝神汾水則",
    "T52n2103_015:0205c19": "心謝寰中。屈道軒丘則形勞宇內。斯乃法忍",
    "T52n2103_015:0205c20": "降迹。示現閻浮之境。大權住地俯應娑婆之",
    "T52n2103_015:0205c21": "域。故欲洗拔萬有度脫群生。濯淨水於寶池。",
    "T52n2103_015:0205c22": "蔭高枝於道樹。折伏攝受之仁遇緣而咸極。",
    "T52n2103_015:0205c23": "苦言軟語之德有感而斯唱。日用不知利益",
    "T52n2103_015:0205c24": "莫限。眾等相與增到。奉逮至尊五體歸命。",
    "T52n2103_015:0205c25": "云云。",
    "T52n2103_015:0205c26": "仰願皇帝陛下至道與四游並運。玄風與八",
    "T52n2103_015:0205c27": "埏共廣。反淳源於三古。捨澆波於九代。至治",
    "T52n2103_015:0205c28": "已覩於今日。大道復屬於此時。虎豹尾而不",
    "T52n2103_015:0205c29": "驚。虺蛇蹍而莫噬。埋金抵玉毀契焚文。嘉",
    "T52n2103_015:0206a01": "禾生醴泉出。金車玉馬自相暉曜。玄鶴丹鳳",
    "T52n2103_015:0206a02": "飛鳴來往。光景之所照燭。舟車之所驅汎。",
    "T52n2103_015:0206a03": "莫不屈膝係頸迴首革音。入侍[葶-丁+呆]街迎拜渭",
    "T52n2103_015:0206a04": "水。與天地而長久。等金石而愈固。中岳可",
    "T52n2103_015:0206a05": "轉長河有清。而我聖皇愈溫愈睟。不言而化",
    "T52n2103_015:0206a06": "行。無為而教肅。",
    "T52n2103_015:0206a07": "夫道備監撫望表元良。察遠知微貫宗包極。",
    "T52n2103_015:0206a08": "不勞斧藻無待審諭。況復靜悟空有同觀真",
    "T52n2103_015:0206a09": "俗。能行能說既信既持。眾等齊誠奉逮儲君",
    "T52n2103_015:0206a10": "殿下。歸命敬禮。云云。",
    "T52n2103_015:0206a11": "仰願皇太子殿下厚德體於蒼蒼。廣載侔於磻",
    "T52n2103_015:0206a12": "礴。前星照曜東離煥炳。淑問自遠和氣熏天。",
    "T52n2103_015:0206a13": "異才爭入端人並至。玉體怡清金聲妙越。",
    "T52n2103_015:0206a14": "夫茂實英聲道周德廣。秉珪襲袞之貴。坐槐",
    "T52n2103_015:0206a15": "憩棠之尊。猶應共惜東暾俱吝西崦。悟蕉蘆",
    "T52n2103_015:0206a16": "之非實。知鏡月之虛衒。信秉電之不留。驗畫",
    "T52n2103_015:0206a17": "水之隨合。唯宜照之智炬濯以寶瀾。增此叡",
    "T52n2103_015:0206a18": "根成斯妙植。又各增到奉逮太尉等諸王殿",
    "T52n2103_015:0206a19": "下禮。云云。",
    "T52n2103_015:0206a20": "仰願諸王。既明且哲。聲跨於河楚。令問令",
    "T52n2103_015:0206a21": "望。道均於旦奭。德貫右戚義藹周親。作鉉則",
    "T52n2103_015:0206a22": "與二曜相終。臨岳則與四維等固。若彭涓之",
    "T52n2103_015:0206a23": "遐永譬松筠之貞悅。",
    "T52n2103_015:0206a24": "觀夫天枝峻密常葉英芬。莫不玉振蘭搖",
    "T52n2103_015:0206a25": "金鏘桂縟。覩寸文而驗錦。觀一毛而測鳳。並",
    "T52n2103_015:0206a26": "能才高銅殿辭富雲臺。彬彬亹亹超超灼灼。",
    "T52n2103_015:0206a27": "以斯勝善奉逮諸王殿下。敬禮。云云。",
    "T52n2103_015:0206a28": "仰願諸王殿下穆穆與清風並扇。英英將白",
    "T52n2103_015:0206a29": "雲共朗。永鍾清祉長享元吉。出牧則聲高民",
    "T52n2103_015:0206b01": "上。入朝則譽先物右。德重山王智超海藏。",
    "T52n2103_015:0206b02": "鏗鏘麗於珠樹。皎鏡光於玉田。",
    "T52n2103_015:0206b03": "夫道流雲屋德感椒闈。必以前籍勝因宿",
    "T52n2103_015:0206b04": "稟嘉數。況重霑法雨更披慧日。雖異姜后解",
    "T52n2103_015:0206b05": "珥請罪於周王。不待樊姬捨肉有激於荊后。",
    "T52n2103_015:0206b06": "而遵恭儉去嗜欲。棄彫璣徹靡麗。了心不滯",
    "T52n2103_015:0206b07": "正見無疑。眾等齊誠奉為六宮眷屬。歸命敬",
    "T52n2103_015:0206b08": "禮。云云。",
    "T52n2103_015:0206b09": "願六宮眷屬。業華姬日聲麗媯辰。振采鐫",
    "T52n2103_015:0206b10": "圖傳芳詩史。位齊寶印行等月光。具六神通",
    "T52n2103_015:0206b11": "得四無礙。",
    "T52n2103_015:0206b12": "夫稟閑明之德懷深妙之心。豈非修習有木。",
    "T52n2103_015:0206b13": "故能依止無倦。義興等諸公主。忘斯華重甘",
    "T52n2103_015:0206b14": "此翹到并宿世之所記莂。故現前所以信了。",
    "T52n2103_015:0206b15": "影響至真寤寐玄極。人各增到。仰為諸公主",
    "T52n2103_015:0206b16": "歸命敬禮。云云。",
    "T52n2103_015:0206b17": "願諸公主。日增智性彌長慧根。四攝四依已",
    "T52n2103_015:0206b18": "尊已蹈。七善七定靡退靡輟。盛此王姬光茲",
    "T52n2103_015:0206b19": "帝女。長享湯沐與河山而同固。永服緹綺貫",
    "T52n2103_015:0206b20": "寒暑而無窮。",
    "T52n2103_015:0206b21": "夫三相雷奔八苦電激。或方火宅乍擬駛河。",
    "T52n2103_015:0206b22": "故以尺波寸景大力所不能駐。月御日車雄",
    "T52n2103_015:0206b23": "才莫之能遏。其間飲苦飡毒抱痛銜悲。身口",
    "T52n2103_015:0206b24": "為十使所由。意思乃八疵之主。眾等相與彼",
    "T52n2103_015:0206b25": "我齊到。懺悔業纏。無始以來至于今日。所",
    "T52n2103_015:0206b26": "為十惡自作教他。見善不贊聞惡隨喜。焚林",
    "T52n2103_015:0206b27": "涸澤走犬揚鷹。窮鄭衛之響。極甘旨之味。戲",
    "T52n2103_015:0206b28": "笑為惡倏忽成非。侮慢形像凌踐塔寺。不敬",
    "T52n2103_015:0206b29": "方等毀離和合。自定權衡棄他計用。愧心負",
    "T52n2103_015:0206c01": "理昧主欺親。雖七尺非他方寸。在我而能任",
    "T52n2103_015:0206c02": "其情。在人未易恣此心口。眾罪所集各運丹",
    "T52n2103_015:0206c03": "懇。五體自投歸命敬禮。云云。",
    "T52n2103_015:0206c04": "願現前眾等。身口清淨行願具足。消三障業",
    "T52n2103_015:0206c05": "朗三達智。五眼六通得意自在。",
    "T52n2103_015:0206c06": "懺悔禮佛文王氏(同前)",
    "T52n2103_015:0206c07": "夫有非自有。有取所以有。無非自無。無著所",
    "T52n2103_015:0206c08": "以無。故有取之惑興倏成萬累。無著之念起",
    "T52n2103_015:0206c09": "一超九劫。是知道之所貴。空有兼忘。行之所",
    "T52n2103_015:0206c10": "重。真假雙照。稟氣含靈莫聞斯本。宵形賦影",
    "T52n2103_015:0206c11": "靡測由來。故發茲識窟猶綿蒙。其莫辯導此",
    "T52n2103_015:0206c12": "愚根。尚窈冥而未悟。茫茫有同暗海。幽幽",
    "T52n2103_015:0206c13": "實在危城。業風縈薄三有長騖。惑水邅迴二",
    "T52n2103_015:0206c14": "死相屬。以苦捨苦從暗入暗。尋本不離色",
    "T52n2103_015:0206c15": "心。即事莫非生滅。是用抱此纏蓋淪迴生",
    "T52n2103_015:0206c16": "死。恣其六愛興其八邪。或狙詐而克昌。乍仁",
    "T52n2103_015:0206c17": "義而溘死。或才均智等。此賤彼豪。或共日並",
    "T52n2103_015:0206c18": "時。人升我墜。唯言報施寂寥。不知因對皎徹。",
    "T52n2103_015:0206c19": "曩緣今果過現殖成。有如符契不謬毫髮。而",
    "T52n2103_015:0206c20": "欲以促生運其長術浮命迴其冥數。當知剎",
    "T52n2103_015:0206c21": "那交謝瞬息不留。東扶裁吐西崦已仄。譬閱",
    "T52n2103_015:0206c22": "川之駛流。若栖葉之輕露。偽城易弛毒樹自",
    "T52n2103_015:0206c23": "攻。若非假實兩明真俗俱辯。豈能寫誠迴向",
    "T52n2103_015:0206c24": "刻意修習不退不沒愈堅愈固。南平大王殿",
    "T52n2103_015:0206c25": "下。含辰象之正氣。畜海岳之淳靈。宿侍八恒",
    "T52n2103_015:0206c26": "早遊七覺。藉妙因於永劫招勝果於茲地。若",
    "T52n2103_015:0206c27": "真金之愈鎣。美玉之載琢。是用未積已散。不",
    "T52n2103_015:0206c28": "藏而捨。故今式招靈指仰屈神儀。建此齋肅",
    "T52n2103_015:0206c29": "譬茲關揵。盛來緇素濟濟洋洋。名香遍室寶",
    "T52n2103_015:0207a01": "花覆地高梵宛轉。寧止震木遏雲。清桴遙奕",
    "T52n2103_015:0207a02": "非直騰魚仰馬。仰願四部至誠五體歸命東",
    "T52n2103_015:0207a03": "方。云云。",
    "T52n2103_015:0207a04": "願大王殿下。五畏內遣十力外扶。百福莊嚴",
    "T52n2103_015:0207a05": "萬祉周集。愕夢無干其慮。甘寢有恬其神。",
    "T52n2103_015:0207a06": "更闢寶衢愈興慧業。",
    "T52n2103_015:0207a07": "夫玄極凝淡非學者所窺。妙本難思豈行人",
    "T52n2103_015:0207a08": "能測。是以十地云覩有羅縠之疑。三乘稱見",
    "T52n2103_015:0207a09": "懷兕羊之惑。自非鑒窮機覺照極冥虛窮理",
    "T52n2103_015:0207a10": "盡性體元含一。安能濟世仁壽拯物阽危。道",
    "T52n2103_015:0207a11": "包碧海聲高赤縣。昔堯曜唯在即世。舜黑不",
    "T52n2103_015:0207a12": "兼來果。四巡疲於禹迹。六事倦於湯身。並域",
    "T52n2103_015:0207a13": "中之勤勞。方內之成益。豈有度元元於苦海。",
    "T52n2103_015:0207a14": "拔冗冗於畏塗。運神力震法吼。究香城之妙",
    "T52n2103_015:0207a15": "理。窮金河之奧說。慧高龍樹智出馬鳴。必欲",
    "T52n2103_015:0207a16": "洗濯臣民獎導緇白。天覆地養水產陸生。咸",
    "T52n2103_015:0207a17": "降慈悲悉蒙平等。奉為皇帝陛下儲君太子",
    "T52n2103_015:0207a18": "敬禮。云云。",
    "T52n2103_015:0207a19": "仰願皇帝陛下。景祚與七政相齊。皇基與二",
    "T52n2103_015:0207a20": "曜均永。地平天成樂和禮洽。玉燭道正氛氳",
    "T52n2103_015:0207a21": "無爽。條風祥雨膏潤相屬。却馬偃伯鑄戟銷",
    "T52n2103_015:0207a22": "戈。南洎北臨西被東漸。灑甘雨布惠雲。唯",
    "T52n2103_015:0207a23": "繩可結在冠已畫。康哉皇哉。為導為首。又",
    "T52n2103_015:0207a24": "願皇太子殿下。叡業清暉。與貞明而並燭。粹",
    "T52n2103_015:0207a25": "範溫儀。從嵩霍而俱峻。聲出姬誦道越漢莊。",
    "T52n2103_015:0207a26": "永沐智水長照慧日。上妙居身至仁在己。自",
    "T52n2103_015:0207a27": "雙樹八枝潛光匿曜。寶城不闢慧扉方掩。而",
    "T52n2103_015:0207a28": "聖后騖法輪於長路。棹寶舟於遙壑。道浹人",
    "T52n2103_015:0207a29": "祇福隆祧墠。肅事園寢虔奉宗祐。藉斯妙果",
    "T52n2103_015:0207b01": "奉逮七廟聖靈。歸命敬禮。云云。",
    "T52n2103_015:0207b02": "仰願重明累聖。僾然如在。騰神淨國總駕天",
    "T52n2103_015:0207b03": "宮。託化金蕖遨遊寶殿。",
    "T52n2103_015:0207b04": "夫誠心內惻則至覺如在。形力外殫則法身",
    "T52n2103_015:0207b05": "咫步。眾等相與增到。為諸王兄弟妃主戚屬。",
    "T52n2103_015:0207b06": "歸命敬禮。云云。",
    "T52n2103_015:0207b07": "願諸王殿下。裂壤盛於諸姬。磐石過於隆漢。",
    "T52n2103_015:0207b08": "德高魯衛義重間平。論道則百辟依風。作翰",
    "T52n2103_015:0207b09": "則群黎仰化。弘闡至教紹隆季象。弟內少長",
    "T52n2103_015:0207b10": "並膺此多福。若百華之春麗。譬萬實之秋",
    "T52n2103_015:0207b11": "成。信解堅深翹向無怠。",
    "T52n2103_015:0207b12": "夫小乘志劣事唯一己。大士意均乃包六趣。",
    "T52n2103_015:0207b13": "今日檀主。信等明珠。無勞傍鏡。質同珽玉。",
    "T52n2103_015:0207b14": "不待外光。常欲物我均心怨親等觀。眾等各",
    "T52n2103_015:0207b15": "歸誠。為二十八天四王釋梵人間貧病地獄",
    "T52n2103_015:0207b16": "辛楚。敬禮尊儀靈像菩提寶塔。云云。",
    "T52n2103_015:0207b17": "大乘奧藏妙法深經。大身無邊身。大力無量",
    "T52n2103_015:0207b18": "力。四向四果八賢八聖。願六氣氛氳四序熙",
    "T52n2103_015:0207b19": "穆。至治光萬宇玄化洞九幽。襲介披鱗濕生",
    "T52n2103_015:0207b20": "卵化。八苦六窮三塗五道。俱蒙惠利竝識遵",
    "T52n2103_015:0207b21": "依。刀林輟刃劍樹摧鋒。迷城開道直指四",
    "T52n2103_015:0207b22": "衢。闇室生明大啟三曜。俱向道場同登種",
    "T52n2103_015:0207b23": "覺。",
    "T52n2103_015:0207b24": "初夜文",
    "T52n2103_015:0207b25": "夫遠自無始至於有身。生死輪騖。塵轢莫之",
    "T52n2103_015:0207b26": "比。明暗遞來。薪火不能譬。逝水非駛。千月難",
    "T52n2103_015:0207b27": "保。蓼虫習苦。桂蠧喜甘。大睡劇於據梧。長昏",
    "T52n2103_015:0207b28": "甚於枕麴。義非他召事實己招。曾不知稟此",
    "T52n2103_015:0207b29": "形骸所由而至。將斯心識竟欲何歸。唯以勢",
    "T52n2103_015:0207c01": "位相高。爭嬌華於一旦。車徒自盛。競馳騖",
    "T52n2103_015:0207c02": "於當年。莫不恃其雄心壯齒紅顏緇髮。口恣",
    "T52n2103_015:0207c03": "肥醲身安輕靡。繁絃促柱。極滔漂而不厭。",
    "T52n2103_015:0207c04": "玉床象席。窮靡曼而無已。謂濛泉若木出",
    "T52n2103_015:0207c05": "沒。曾不關人。蹲烏顧兔升落。常自在彼。殊不",
    "T52n2103_015:0207c06": "知命均脆草身為苦器。何異犬羊之趣屠肆。",
    "T52n2103_015:0207c07": "麋鹿之入膳厨。秋蛾拂焰而不疑。春蠶縈絲",
    "T52n2103_015:0207c08": "而靡悟。未辨先對不識因習。及其一觸畏途。",
    "T52n2103_015:0207c09": "孟門非險。轘裂支解方斯不臻其痛。斷趾鑿",
    "T52n2103_015:0207c10": "肩比茲未極其苦。輪迴起伏杳杳悠悠。是以",
    "T52n2103_015:0207c11": "天中之天降悲提引。壅夏河之長瀉。撲秋原",
    "T52n2103_015:0207c12": "之猛燎。或同商主乍等醫王。形遍三千教傳",
    "T52n2103_015:0207c13": "百億。或恣其神力。或寂諸梵境。言則三塗離",
    "T52n2103_015:0207c14": "苦。笑則四生受樂。乃應病投機解紛說理。制",
    "T52n2103_015:0207c15": "之日夜稱為八關。以八正籥為法關揵。斯",
    "T52n2103_015:0207c16": "實出世之妙津。在家之雄行。眾等相與運誠。",
    "T52n2103_015:0207c17": "奉逮南平王殿下禮。云云。",
    "T52n2103_015:0207c18": "願大王殿下。叡業清暉與南岳而相固。貞心",
    "T52n2103_015:0207c19": "峻節等東溟而共廣。萬累烟消百災霧滅。巧",
    "T52n2103_015:0207c20": "幻所不惑。強魔莫能嬈。逐慘舒而適體。隨",
    "T52n2103_015:0207c21": "暄涼而得性。自稟儀天之氣。永固繕衛之",
    "T52n2103_015:0207c22": "道。得六神通力。具四無礙智。",
    "T52n2103_015:0207c23": "夫日在昆吾則慮繁事擾。景落濛氾則神靜",
    "T52n2103_015:0207c24": "志恬。璧月珠星合華相照。輕雲薄霧朗然",
    "T52n2103_015:0207c25": "自戢。鳴鍾浮響光燈吐輝。法幢卷舒。拂高軒",
    "T52n2103_015:0207c26": "而徐薄。名香郁馥。出重擔而輕轉。金表含映",
    "T52n2103_015:0207c27": "珠柱洞色。況復天尊端嶷威光四照。煥發青",
    "T52n2103_015:0207c28": "蓮容與珂雪。覺祇衛之咫尺。若林園之斯在。",
    "T52n2103_015:0207c29": "大招離垢之賓。廣集應真之侶。清梵含吐一",
    "T52n2103_015:0208a01": "唱三歎。密義抑揚連環不輟。南平王。體得機",
    "T52n2103_015:0208a02": "之敏。資入神之微。抱德含和經仁緯義。善無",
    "T52n2103_015:0208a03": "細而不窮。累有輕而必捨。受同虛籥照如懸",
    "T52n2103_015:0208a04": "鏡。忘魯衛之尊高。略棣蕚之華重。建希有",
    "T52n2103_015:0208a05": "之勝席。臨難遇之法場。相與五體歸命敬禮。",
    "T52n2103_015:0208a06": "云云。",
    "T52n2103_015:0208a07": "願大王殿下。入不二門登一相道。德階不動",
    "T52n2103_015:0208a08": "智超遠行。洋溢惠聲與八風而共遠。優遊玉",
    "T52n2103_015:0208a09": "體等六律而相調。餐雪山之良藥。挹露城之",
    "T52n2103_015:0208a10": "甘味。袞服桓珪與四時而永久。朱輪緹幟貫",
    "T52n2103_015:0208a11": "千祀而常然。",
    "T52n2103_015:0208a12": "廣弘明集卷第十五"
}