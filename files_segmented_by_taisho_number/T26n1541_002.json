{
    "T26n1541_002:0631c02": "眾事分阿毘曇論卷第二",
    "T26n1541_002:0631c04": "尊者世友造",
    "T26n1541_002:0631c05": "宋天竺三藏求那跋陀羅",
    "T26n1541_002:0631c06": "共菩提耶舍譯",
    "T26n1541_002:0631c07": "3 分別諸入品分別諸入品第三",
    "T26n1541_002:0631c08": "如世尊為闍諦輸盧那婆羅門說一切，婆羅",
    "T26n1541_002:0631c09": "門當知，一切者謂十二入。云何十二？謂眼",
    "T26n1541_002:0631c10": "入、色入、耳入、聲入、鼻入、香入、舌入、味入、身入、觸",
    "T26n1541_002:0631c11": "入、意入、法入。問：此十二入，幾色、幾非色。答：十",
    "T26n1541_002:0631c12": "是色，一非色，一分別。法入，或色、或非色。云",
    "T26n1541_002:0631c13": "何色？謂法入所攝身口業是色，餘非色。此十",
    "T26n1541_002:0631c14": "二入，幾可見、幾不可見？謂一可見，十一不可",
    "T26n1541_002:0631c15": "見。",
    "T26n1541_002:0631c16": "此十二入，幾有對、幾無對？謂十有對，二無",
    "T26n1541_002:0631c17": "對。此十二入，幾有漏、幾無漏？謂十有漏，二",
    "T26n1541_002:0631c18": "分別。意入，或有漏、或無漏。云何有漏？謂有",
    "T26n1541_002:0631c19": "漏意行相應意入。云何無漏？謂無漏意行相",
    "T26n1541_002:0631c20": "應意入。法入，或有漏、或無漏。云何有漏？謂",
    "T26n1541_002:0631c21": "法入所攝有漏身口業、有漏受陰想陰行陰。",
    "T26n1541_002:0631c22": "云何無漏？謂無漏身口業、無漏受陰想陰行",
    "T26n1541_002:0631c23": "陰及無為法。",
    "T26n1541_002:0631c24": "此十二入，幾有為、幾無為？謂十一有為，一分",
    "T26n1541_002:0631c25": "別。法入，或有為、或無為。云何有為？謂法入所",
    "T26n1541_002:0631c26": "攝身口業、受陰想陰行陰。云何無為？謂虛空、",
    "T26n1541_002:0631c27": "數滅、非數滅。此十二入，幾有諍、幾無諍？謂十",
    "T26n1541_002:0631c28": "有諍，二分別，二若有漏有諍、二若無漏無",
    "T26n1541_002:0631c29": "諍。如有諍，無諍如是。世間出世間、有過無過、",
    "T26n1541_002:0632a01": "依家依出要、使非使、受非受、纏非纏，亦如",
    "T26n1541_002:0632a02": "是。",
    "T26n1541_002:0632a03": "此十二入，幾有記、幾無記？謂八無記，四分別。",
    "T26n1541_002:0632a04": "色入，或有記、或無記。云何有記？謂善、不善色",
    "T26n1541_002:0632a05": "入。云何無記？謂除善、不善色入，諸餘色入。如",
    "T26n1541_002:0632a06": "色入，聲入、意入、法入亦如是。",
    "T26n1541_002:0632a07": "此十二入，幾隱沒、幾不隱沒？謂八不隱沒，四",
    "T26n1541_002:0632a08": "分別。色入，或隱沒、或不隱沒。云何隱沒？謂",
    "T26n1541_002:0632a09": "穢污。云何不隱沒？謂不穢污。如色入，聲入、意",
    "T26n1541_002:0632a10": "入、法入亦如是。",
    "T26n1541_002:0632a11": "此十二入，幾應修、幾不應修？謂八不應修，四",
    "T26n1541_002:0632a12": "分別。色入，或應修、或不應修。云何應修？謂",
    "T26n1541_002:0632a13": "善色入。云何不應修？謂不善、無記色入。如色",
    "T26n1541_002:0632a14": "入，聲入、意入亦如是。法入，或應修、或不應",
    "T26n1541_002:0632a15": "修。云何應修？謂善有為法入。云何不應修？謂",
    "T26n1541_002:0632a16": "不善、無記法入及數滅。",
    "T26n1541_002:0632a17": "此十二入，幾穢污、幾不穢污？謂八不穢污，四",
    "T26n1541_002:0632a18": "分別。色入，或穢污、或不穢污。云何穢污？謂",
    "T26n1541_002:0632a19": "隱沒。云何不穢污？謂不隱沒。如色入，聲入、",
    "T26n1541_002:0632a20": "意入、法入亦如是。此十二入，幾有罪、幾無罪？",
    "T26n1541_002:0632a21": "謂八無罪，四分別。色入，或有罪、或無罪。云",
    "T26n1541_002:0632a22": "何有罪？謂不善色入及隱沒無記。云何無罪？",
    "T26n1541_002:0632a23": "謂善色入及不隱沒無記。如色入，聲入、意入、",
    "T26n1541_002:0632a24": "法入亦如是。",
    "T26n1541_002:0632a25": "此十二入，幾有報、幾無報？謂八無報，四分",
    "T26n1541_002:0632a26": "別。色入，或有報、或無報。云何有報？謂善、不",
    "T26n1541_002:0632a27": "善色入。云何無報？謂無記色入。如色入，聲入",
    "T26n1541_002:0632a28": "亦如是。意入，或有報、或無報。云何有報？謂不",
    "T26n1541_002:0632a29": "善、善有漏意入。云何無報？謂無記無漏意入。",
    "T26n1541_002:0632b01": "如意入，法入亦如是。",
    "T26n1541_002:0632b02": "此十二入，幾見、幾非見？謂一是見，十非見，",
    "T26n1541_002:0632b03": "一分別。法入，或見、或非見。云何見？謂八見",
    "T26n1541_002:0632b04": "名見，謂五邪見、世俗正見、學見、無學見，餘",
    "T26n1541_002:0632b05": "非見。此十二入，幾內、幾外？謂六內，六外。",
    "T26n1541_002:0632b06": "此十二入，幾受、幾不受？謂三不受，九分別。",
    "T26n1541_002:0632b07": "眼入，或受、或不受。云何受？謂自性受。云何不",
    "T26n1541_002:0632b08": "受？謂非自性受。如眼入，色入、耳入、鼻入、香入、",
    "T26n1541_002:0632b09": "舌入、味入、身入、觸入亦如是。",
    "T26n1541_002:0632b10": "此十二入，幾心、幾非心？謂一是心，十一非",
    "T26n1541_002:0632b11": "心。",
    "T26n1541_002:0632b12": "此十二入，幾有緣、幾無緣？謂一有緣，十無",
    "T26n1541_002:0632b13": "緣，一分別。法入，或有緣、或無緣。云何有緣？",
    "T26n1541_002:0632b14": "謂心法。云何無緣？謂非心法。此十二入，幾心",
    "T26n1541_002:0632b15": "法、幾非心法？謂十一非心法，一分別。法入，",
    "T26n1541_002:0632b16": "或心法、或非心法。云何心法？謂有緣。云何非",
    "T26n1541_002:0632b17": "心法？謂無緣。",
    "T26n1541_002:0632b18": "此十二入，幾業、幾非業？謂九非業，三分別。色",
    "T26n1541_002:0632b19": "入，或業、或非業。云何業？謂身作是業，餘非",
    "T26n1541_002:0632b20": "業。聲入，或業、或非業。云何業？謂口作是業，",
    "T26n1541_002:0632b21": "餘非業。法入，或業、或非業。云何業？謂法入",
    "T26n1541_002:0632b22": "所攝身口業及思是業，餘非業。",
    "T26n1541_002:0632b23": "此十二入，幾善、不善、無記？謂八無記，四分別。",
    "T26n1541_002:0632b24": "色入，或善、不善、無記。云何善？謂善身作。云何",
    "T26n1541_002:0632b25": "不善？謂不善身作。云何無記？謂除善、不善身",
    "T26n1541_002:0632b26": "作色，餘身作色。聲入，或善、不善、無記。云何",
    "T26n1541_002:0632b27": "善？謂善口聲。云何不善？謂不善口聲。云何無",
    "T26n1541_002:0632b28": "記？謂除善、不善口聲，諸餘口聲。意入，或善、不",
    "T26n1541_002:0632b29": "善、無記。云何善？謂善意思惟相應意入。云何",
    "T26n1541_002:0632c01": "不善？謂不善意思惟相應意入。云何無記？謂",
    "T26n1541_002:0632c02": "無記意思惟相應意入。法入，或善、不善、無記。",
    "T26n1541_002:0632c03": "云何善？謂法入所攝善身口業、善受陰想陰",
    "T26n1541_002:0632c04": "行陰及數滅。云何不善？謂法入所攝不善身",
    "T26n1541_002:0632c05": "口業、不善受陰想陰行陰。云何無記？謂法入",
    "T26n1541_002:0632c06": "所攝無記受陰想陰行陰及虛空、非數滅。",
    "T26n1541_002:0632c07": "此十二入，幾見斷、幾修斷、幾不斷？謂十",
    "T26n1541_002:0632c08": "修斷，二分別。意入，或見斷、或修斷、或不",
    "T26n1541_002:0632c09": "斷。云何見斷？若意入隨信行、隨法行人無間",
    "T26n1541_002:0632c10": "忍等斷。彼云何斷？謂見斷八十八使相應意",
    "T26n1541_002:0632c11": "入。云何修斷？若意入學見迹修斷。彼云何斷？",
    "T26n1541_002:0632c12": "謂修斷十使相應意入及不穢污有漏意入。",
    "T26n1541_002:0632c13": "云何不斷？謂無漏意入。法入，或見斷、或修",
    "T26n1541_002:0632c14": "斷、或不斷。云何見斷？若法入隨信行、隨法行",
    "T26n1541_002:0632c15": "人無間忍等斷。彼云何斷？謂見斷八十八使",
    "T26n1541_002:0632c16": "彼相應法入，彼所起心不相應行。云何修斷？",
    "T26n1541_002:0632c17": "若法入學見迹修斷。彼云何斷？謂修斷十使",
    "T26n1541_002:0632c18": "彼相應法入，彼所起身口業、彼所起心不相",
    "T26n1541_002:0632c19": "應行及不穢污有漏法入。云何不斷？謂無漏",
    "T26n1541_002:0632c20": "法入。",
    "T26n1541_002:0632c21": "此十二入，幾學、幾無學、幾非學非無學？謂十",
    "T26n1541_002:0632c22": "非學非無學，二分別。意入，或學、或無學、或非",
    "T26n1541_002:0632c23": "學非無學。云何學？謂學意思惟相應意入。云",
    "T26n1541_002:0632c24": "何無學？謂無學意思惟相應意入。云何非學",
    "T26n1541_002:0632c25": "非無學？謂有漏意思惟相應意入。法入，或學、",
    "T26n1541_002:0632c26": "或無學、或非學非無學。云何學？謂學身口業、",
    "T26n1541_002:0632c27": "學受陰想陰行陰。云何無學？謂無學身口業、",
    "T26n1541_002:0632c28": "無學受陰想陰行陰。云何非學非無學？謂法",
    "T26n1541_002:0632c29": "入所攝有漏身口業、有漏受陰想陰行陰及",
    "T26n1541_002:0633a01": "無為法。此十二入，幾欲界繫、幾色無色界繫、",
    "T26n1541_002:0633a02": "幾不繫？謂二欲界繫，十分別。眼入，或欲界",
    "T26n1541_002:0633a03": "繫、或色界繫。云何欲界繫？謂眼入欲界繫四",
    "T26n1541_002:0633a04": "大所造。云何色界繫？謂眼入色界繫四大所",
    "T26n1541_002:0633a05": "造。如眼入，色入、耳入、聲入、鼻入、舌入、身入亦",
    "T26n1541_002:0633a06": "如是。觸入，或欲界繫、或色界繫。云何欲界",
    "T26n1541_002:0633a07": "繫？謂觸入欲界繫四大所造。云何色界繫？謂",
    "T26n1541_002:0633a08": "觸入色界繫四大所造。意入，或欲界繫，或色",
    "T26n1541_002:0633a09": "界繫，或無色界繫，或不繫。云何欲界繫？謂欲",
    "T26n1541_002:0633a10": "界繫意思惟相應意入。云何色界繫？謂色界",
    "T26n1541_002:0633a11": "繫意思惟相應意入。云何無色界繫？謂無色",
    "T26n1541_002:0633a12": "界繫意思惟相應意入。云何不繫？謂無漏意",
    "T26n1541_002:0633a13": "思惟相應意入。法入，或欲界繫、或色界繫、或",
    "T26n1541_002:0633a14": "無色界繫、或不繫。云何欲界繫？謂法入欲界",
    "T26n1541_002:0633a15": "繫彼所攝身口業、彼所攝受陰想陰行陰。云",
    "T26n1541_002:0633a16": "何色界繫？謂法入色界繫彼所攝身口業、彼",
    "T26n1541_002:0633a17": "所攝受陰想陰行陰。云何無色界繫？謂法入",
    "T26n1541_002:0633a18": "無色界繫彼所攝受陰想陰行陰。云何不繫？",
    "T26n1541_002:0633a19": "謂無漏所攝身口業、無漏所攝受陰想陰行",
    "T26n1541_002:0633a20": "陰及無為法。此十二入，幾過去、幾未來、幾",
    "T26n1541_002:0633a21": "現在？謂十一，或過去、或未來、或現在，一分",
    "T26n1541_002:0633a22": "別。法入，若有為，或過去、或未來、或現在；若",
    "T26n1541_002:0633a23": "無為，非過去、非未來、非現在。",
    "T26n1541_002:0633a24": "此十二入，幾苦諦攝、幾集諦攝、幾滅諦攝、幾",
    "T26n1541_002:0633a25": "道諦攝、幾非諦攝？謂十苦集諦所攝，二分別。",
    "T26n1541_002:0633a26": "意入，若有漏，苦集諦所攝；若無漏，道諦所",
    "T26n1541_002:0633a27": "攝。法入，若有漏，苦集諦所攝；若無漏，有為",
    "T26n1541_002:0633a28": "道諦所攝。若數滅，滅諦所攝。虛空、非數滅，非",
    "T26n1541_002:0633a29": "諦所攝。",
    "T26n1541_002:0633b01": "此十二入，幾見苦斷、幾見集斷、幾見滅斷、幾",
    "T26n1541_002:0633b02": "見道斷、幾修斷、幾不斷？謂十修斷，二分別。",
    "T26n1541_002:0633b03": "意入，或見苦斷、或見集斷、或見滅斷、或見道",
    "T26n1541_002:0633b04": "斷、或修斷、或不斷。云何見苦斷？若意入隨信",
    "T26n1541_002:0633b05": "行、隨法行人苦無間忍等斷。彼云何斷？謂見",
    "T26n1541_002:0633b06": "苦斷二十八使相應意入。云何見集斷？若意",
    "T26n1541_002:0633b07": "入隨信行、隨法行人集無間忍等斷。彼云何",
    "T26n1541_002:0633b08": "斷？謂見集斷十九使相應意入。云何見滅斷？",
    "T26n1541_002:0633b09": "若意入隨信行、隨法行人滅無間忍等斷。彼",
    "T26n1541_002:0633b10": "云何斷？謂見滅斷十九使相應意入。云何",
    "T26n1541_002:0633b11": "見道斷？若意入隨信行、隨法行人道無間忍",
    "T26n1541_002:0633b12": "等斷。彼云何斷？謂見道斷二十二使相應",
    "T26n1541_002:0633b13": "意入。云何修斷？若意入學見迹修斷。彼云",
    "T26n1541_002:0633b14": "何斷？謂修斷十使相應意入及不穢污有漏",
    "T26n1541_002:0633b15": "意入。云何不斷？謂無漏意入。法入，或見苦",
    "T26n1541_002:0633b16": "斷、或見集斷、或見滅斷、或見道斷、或修斷、",
    "T26n1541_002:0633b17": "或不斷。云何見苦斷？若法入隨信行、隨法行",
    "T26n1541_002:0633b18": "人苦無間忍等斷。彼云何斷？謂見苦斷二十",
    "T26n1541_002:0633b19": "八使彼相應法入，彼所起心不相應行。云何",
    "T26n1541_002:0633b20": "見集斷？若法入隨信行、隨法行人集無間忍",
    "T26n1541_002:0633b21": "等斷。彼云何斷？謂見集斷十九使彼相應法",
    "T26n1541_002:0633b22": "入，彼所起心不相應行。云何見滅斷？若法入",
    "T26n1541_002:0633b23": "隨信行、隨法行人滅無間忍等斷。彼云何斷？",
    "T26n1541_002:0633b24": "謂見滅斷十九使彼相應法入，彼所起心不",
    "T26n1541_002:0633b25": "相應行。云何見道斷？若法入隨信行、隨法行",
    "T26n1541_002:0633b26": "人道無間忍等斷。彼云何斷？謂見道斷二十",
    "T26n1541_002:0633b27": "二使彼相應法入，彼所起心不相應行。云何",
    "T26n1541_002:0633b28": "修斷？若法入學見迹修斷。彼云何斷？謂修斷",
    "T26n1541_002:0633b29": "十使彼相應法入，彼所起身口業、彼所起心",
    "T26n1541_002:0633c01": "不相應行及不穢污有漏法入。云何不斷？謂",
    "T26n1541_002:0633c02": "無漏法入。",
    "T26n1541_002:0633c03": "問：五陰十二入，為五陰攝十二入、為十二入",
    "T26n1541_002:0633c04": "攝五陰？答：十二入攝五陰，非五陰攝十二入。",
    "T26n1541_002:0633c05": "何所不攝？謂無為法入。",
    "T26n1541_002:0633c06": "問：五陰十八界，為五陰攝十八界、為十八界",
    "T26n1541_002:0633c07": "攝五陰？答：十八界攝五陰，非五陰攝十八界。",
    "T26n1541_002:0633c08": "何所不攝？謂無為法界。問：五陰二十二根，為",
    "T26n1541_002:0633c09": "五陰攝二十二根、為二十二根攝五陰？答：二",
    "T26n1541_002:0633c10": "陰及二陰少分攝二十二根，二十二根亦攝",
    "T26n1541_002:0633c11": "二陰及二陰少分。何所不攝？謂一陰及二陰",
    "T26n1541_002:0633c12": "少分。",
    "T26n1541_002:0633c13": "問：五陰九十八使，為五陰攝九十八使、為九",
    "T26n1541_002:0633c14": "十八使攝五陰？答：一陰少分攝九十八使，九",
    "T26n1541_002:0633c15": "十八使亦攝一陰少分。何所不攝？謂四陰及",
    "T26n1541_002:0633c16": "一陰少分。",
    "T26n1541_002:0633c17": "問：十二入十八界，為十二入攝十八界、為十",
    "T26n1541_002:0633c18": "八界攝十二入。答：展轉相攝，隨其所應。",
    "T26n1541_002:0633c19": "問：十二入二十二根，為十二入攝二十二根、",
    "T26n1541_002:0633c20": "為二十二根攝十二入？答：六內入及一外入",
    "T26n1541_002:0633c21": "少分攝二十二根，二十二根亦攝六內入及",
    "T26n1541_002:0633c22": "一外入少分。何所不攝？謂五外入及一外入",
    "T26n1541_002:0633c23": "少分。問十二入九十八使，為十二入攝九十",
    "T26n1541_002:0633c24": "八使、為九十八使攝十二入？答：一外入少分",
    "T26n1541_002:0633c25": "攝九十八使，九十八使亦攝一外入少分。何",
    "T26n1541_002:0633c26": "所不攝？謂十一入及一外入少分。",
    "T26n1541_002:0633c27": "問：十八界二十二根，為十八界攝二十二根、",
    "T26n1541_002:0633c28": "為二十二根攝十八界？答：十二內界及一外",
    "T26n1541_002:0633c29": "界少分攝二十二根，二十二根亦攝十二內",
    "T26n1541_002:0634a01": "界及一外界少分。何所不攝？謂五外界及一",
    "T26n1541_002:0634a02": "外界少分。",
    "T26n1541_002:0634a03": "問：十八界九十八使，為十八界攝九十八使、",
    "T26n1541_002:0634a04": "為九十八使攝十八界？答：一外界少分攝九",
    "T26n1541_002:0634a05": "十八使，九十八使亦攝一外界少分。何所不",
    "T26n1541_002:0634a06": "攝？謂十七界及一外界少分。",
    "T26n1541_002:0634a07": "問：二十二根九十八使，為二十二根攝九十",
    "T26n1541_002:0634a08": "八使、為九十八使攝二十二根？答：展轉不相",
    "T26n1541_002:0634a09": "攝。",
    "T26n1541_002:0634a10": "4 分別七事品眾事分阿毘曇論分別七事品第四",
    "T26n1541_002:0634a11": "十八界、十二入、五陰、五盛陰、六界、十大地",
    "T26n1541_002:0634a12": "法、十煩惱大地法、十小煩惱大地法、五煩",
    "T26n1541_002:0634a13": "惱、五觸、五見、五根、五法、六識身、六觸身、六",
    "T26n1541_002:0634a14": "受身、六想身、六思身、六愛身。",
    "T26n1541_002:0634a15": "云何十八界？謂眼界色界眼識界、耳界聲界",
    "T26n1541_002:0634a16": "耳識界、鼻界香界鼻識界、舌界味界舌識界、",
    "T26n1541_002:0634a17": "身界觸界身識界、意界法界意識界。",
    "T26n1541_002:0634a18": "云何十二入？謂眼入色入、耳入聲入、鼻入香",
    "T26n1541_002:0634a19": "入、舌入味入、身入觸入、意入法入。",
    "T26n1541_002:0634a20": "云何五陰？謂色陰、受陰、想陰、行陰、識陰。云何",
    "T26n1541_002:0634a21": "五盛陰？謂色盛陰、受盛陰、想盛陰、行盛陰、識",
    "T26n1541_002:0634a22": "盛陰。",
    "T26n1541_002:0634a23": "云何六界？謂地界、水界、火界、風界、虛空界、識",
    "T26n1541_002:0634a24": "界。",
    "T26n1541_002:0634a25": "云何十大地法？謂受、想、思、觸、憶、欲、解脫、念、定、",
    "T26n1541_002:0634a26": "慧。云何十煩惱大地法？謂不信、懈怠、忘念、亂、",
    "T26n1541_002:0634a27": "無明、邪慧、邪憶、邪解脫、掉、放逸。云何十小",
    "T26n1541_002:0634a28": "煩惱大地法？謂忿、恨、覆、惱、嫉、慳、誑、諂、憍、害。",
    "T26n1541_002:0634a29": "云何五煩惱？謂欲貪、色貪、無色貪、瞋恚、癡。云",
    "T26n1541_002:0634b01": "何五觸？謂對觸、增上語觸、明觸、無明觸、非明",
    "T26n1541_002:0634b02": "非無明觸。云何五見？謂身見、邊見、邪見、取見",
    "T26n1541_002:0634b03": "見、取戒見。云何五根？謂樂根、苦根、喜根、憂根、",
    "T26n1541_002:0634b04": "捨根。云何五法？謂覺、觀、識、無慚、無愧。",
    "T26n1541_002:0634b05": "云何六識身？謂眼識、耳識、鼻識、舌識、身識、意",
    "T26n1541_002:0634b06": "識。云何六觸身？謂眼觸、耳觸、鼻觸、舌觸、身觸、",
    "T26n1541_002:0634b07": "意觸。云何六受身？謂眼觸生受、耳鼻舌身意",
    "T26n1541_002:0634b08": "觸生受。云何六想身？謂眼觸生想、耳鼻舌身",
    "T26n1541_002:0634b09": "意觸生想。云何六思身？謂眼觸生思、耳鼻舌",
    "T26n1541_002:0634b10": "身意觸生思。云何六愛身？謂眼觸生愛、耳鼻",
    "T26n1541_002:0634b11": "舌身意觸生愛。",
    "T26n1541_002:0634b12": "云何眼界？若眼於色已見今見當見，隨彼一",
    "T26n1541_002:0634b13": "一有分。云何色界？若色於眼已見今見當見，",
    "T26n1541_002:0634b14": "隨彼有分。云何眼識界？若眼見色起眼識、眼",
    "T26n1541_002:0634b15": "增上見色，若眼識於色、若識分別知色，是名",
    "T26n1541_002:0634b16": "眼識界。云何耳界？若耳於聲已聞今聞當聞，",
    "T26n1541_002:0634b17": "隨彼一一有分。云何聲界？若聲於耳已聞",
    "T26n1541_002:0634b18": "今聞當聞，隨彼有分。云何耳識界？若耳聞聲",
    "T26n1541_002:0634b19": "起耳識、耳增上聞聲，若耳識於聲、若識分別",
    "T26n1541_002:0634b20": "知聲，是名耳識界。云何鼻界？若鼻於香已覺",
    "T26n1541_002:0634b21": "今覺當覺，隨彼一一有分。云何香界？若香於",
    "T26n1541_002:0634b22": "鼻已覺今覺當覺，隨彼有分。云何鼻識界？若",
    "T26n1541_002:0634b23": "鼻覺香起鼻識、鼻增上覺香，若鼻識於香、若",
    "T26n1541_002:0634b24": "識分別知香，是名鼻識界。云何舌界？若舌於",
    "T26n1541_002:0634b25": "味已嘗今嘗當嘗，隨彼一一有分。云何味界？",
    "T26n1541_002:0634b26": "若味於舌已嘗今嘗當嘗，隨彼有分。云何舌",
    "T26n1541_002:0634b27": "識界？若舌甞味起舌識、舌增上甞味，若舌識",
    "T26n1541_002:0634b28": "於味、若識分別知味，是名舌識界。云何身",
    "T26n1541_002:0634b29": "界？若身於觸已覺今覺當覺，隨彼一一有分。",
    "T26n1541_002:0634c01": "云何觸界？若觸於身已覺今覺當覺，隨彼有",
    "T26n1541_002:0634c02": "分。云何身識界？若身覺觸起身識、身增上覺",
    "T26n1541_002:0634c03": "觸，若身識於觸、若識分別知觸，是名身識界。",
    "T26n1541_002:0634c04": "云何意界？若意於法已識今識當識，隨彼一",
    "T26n1541_002:0634c05": "一有分。云何法界？若法於意已識今識當",
    "T26n1541_002:0634c06": "識，隨彼有分。云何意識界？若意緣法起意識、",
    "T26n1541_002:0634c07": "意增上緣法，若意識於法、若識分別知法，是",
    "T26n1541_002:0634c08": "名意識界。眼入乃至法入，廣說亦如是。",
    "T26n1541_002:0634c09": "云何色陰？謂十種色入及法入所攝色。云何",
    "T26n1541_002:0634c10": "受陰？謂六受身。云何六？謂眼觸生受，乃至意",
    "T26n1541_002:0634c11": "觸生受。云何想陰？謂六想身。云何六？謂眼觸",
    "T26n1541_002:0634c12": "生想，乃至意觸生想。云何行陰？行陰有二種，",
    "T26n1541_002:0634c13": "謂心相應、心不相應。云何心相應行陰？謂思、",
    "T26n1541_002:0634c14": "觸、憶、欲、解脫、念、定、慧、信、精進、覺、觀、放逸、不放",
    "T26n1541_002:0634c15": "逸、善根、不善根、無記根，一切結縛、使、煩惱上煩",
    "T26n1541_002:0634c16": "惱、纏，一切智、一切見一切無間等，如是比心",
    "T26n1541_002:0634c17": "相應法，是名心相應行陰。云何心不相應行",
    "T26n1541_002:0634c18": "陰？謂諸得無想正受、滅盡正受、無想天、命根、",
    "T26n1541_002:0634c19": "身種類、處得、事得、入得、生、住、異、滅、名身、句身、",
    "T26n1541_002:0634c20": "味身，如是比心不相應法，是名心不相應行",
    "T26n1541_002:0634c21": "陰。彼二法，總為行陰數。云何識陰？謂六識",
    "T26n1541_002:0634c22": "身。云何六？謂眼識身，乃至意識身。云何色盛",
    "T26n1541_002:0634c23": "陰？若色有漏盛受，謂此色若於過去未來現",
    "T26n1541_002:0634c24": "在起欲已起當起，或貪或恚或癡，彼一一心",
    "T26n1541_002:0634c25": "數煩惱已起當起，是名色盛陰。受、想、行盛陰",
    "T26n1541_002:0634c26": "亦如是。云何識盛陰？若識有漏盛受，謂此識",
    "T26n1541_002:0634c27": "若於過去未來現在起欲已起當起，或貪或",
    "T26n1541_002:0634c28": "恚或癡，彼一一心數煩惱已起當起，是名識",
    "T26n1541_002:0634c29": "盛陰。",
    "T26n1541_002:0635a01": "云何地界？謂堅相，乃至風界，如五法品說。云",
    "T26n1541_002:0635a02": "何虛空界？謂空邊色。云何識界？謂五識身及",
    "T26n1541_002:0635a03": "有漏意識身。",
    "T26n1541_002:0635a04": "云何受？謂受、覺、知、痛等苦、樂、俱非三境界轉。",
    "T26n1541_002:0635a05": "云何想？謂想、等想、增上想於像貌轉。云何思？",
    "T26n1541_002:0635a06": "謂思、等思、增上思，思起心行於業。云何觸？",
    "T26n1541_002:0635a07": "謂觸、等觸、增上觸，依緣心和合轉。云何憶？謂",
    "T26n1541_002:0635a08": "心發悟，憶念思惟心行境界。云何欲？謂欲於",
    "T26n1541_002:0635a09": "緣堅持深著，為作欲樂。云何解脫？謂心解脫，",
    "T26n1541_002:0635a10": "意於緣解。云何念？謂念隨念不捨於緣，不廢",
    "T26n1541_002:0635a11": "亂忘。云何定？謂心等住不動移境，不散不",
    "T26n1541_002:0635a12": "亂、攝受止一。云何慧？謂心於法起選擇相，",
    "T26n1541_002:0635a13": "決斷覺知照了觀察。云何不信？謂心不信受、",
    "T26n1541_002:0635a14": "不正思惟、不修德本、不種善行、不造勝業、意",
    "T26n1541_002:0635a15": "不清淨。云何懈怠？謂心下劣、不勤勇猛、意不",
    "T26n1541_002:0635a16": "捷疾。云何忘念？謂念虛妄、外向邪記。云何",
    "T26n1541_002:0635a17": "亂？謂心亂散飄馳轉動，緣不止一。云何無",
    "T26n1541_002:0635a18": "明？謂愚三界闇無知。云何邪慧？謂不順正念",
    "T26n1541_002:0635a19": "邪解決斷。云何邪憶？謂穢污意行曲受境界，",
    "T26n1541_002:0635a20": "不正思惟。云何邪解脫？謂穢污意行解脫於",
    "T26n1541_002:0635a21": "緣。云何掉？謂心躁動不依寂靜。云何放",
    "T26n1541_002:0635a22": "逸？謂捨正方便、作不應作，於諸善法不懃修",
    "T26n1541_002:0635a23": "習。云何忿？謂於不饒益事、於瞋相續起心忿。",
    "T26n1541_002:0635a24": "云何恨？謂若事不順所欲，起心恨。云何覆？",
    "T26n1541_002:0635a25": "謂覆藏自罪。云何惱？謂若心熱燒。云何嫉？謂",
    "T26n1541_002:0635a26": "於所嫌不欲彼利，起心妬忌。云何慳？謂心所",
    "T26n1541_002:0635a27": "受堅著不捨。云何誑？謂欺偽他。云何諂？謂起",
    "T26n1541_002:0635a28": "心曲行。云何憍？謂心醉舉迷。云何害？謂惱",
    "T26n1541_002:0635a29": "切眾生，起心逼迫。",
    "T26n1541_002:0635b01": "云何欲貪？若欲貪等貪，結聚貪室，堅著愛樂。",
    "T26n1541_002:0635b02": "云何色貪？若色貪等貪，結聚貪室，堅著愛樂。",
    "T26n1541_002:0635b03": "云何無色貪？若無色貪等貪，結聚貪室，堅著",
    "T26n1541_002:0635b04": "愛樂。云何瞋恚？謂於彼眾生？起損害心？誹",
    "T26n1541_002:0635b05": "謗苦切。云何疑？謂惑諦不了。云何對觸？謂五",
    "T26n1541_002:0635b06": "識身相應觸。云何增上語觸？謂意識身相應",
    "T26n1541_002:0635b07": "觸。云何明觸？謂無漏觸。云何無明觸？謂穢污",
    "T26n1541_002:0635b08": "觸。云何非明非無明觸？謂不穢污有漏觸。云",
    "T26n1541_002:0635b09": "何身見？謂於五盛陰起我我所有見，於彼堪",
    "T26n1541_002:0635b10": "忍樂著。云何邊見？謂於五盛陰或斷常見，於",
    "T26n1541_002:0635b11": "彼堪忍樂著。云何邪見？謂誹謗因果、毀所應",
    "T26n1541_002:0635b12": "作，於彼堪忍樂著。云何取見見？謂於五盛陰",
    "T26n1541_002:0635b13": "起第一見最上最勝，於彼堪忍樂著。云何取",
    "T26n1541_002:0635b14": "戒見？謂於五盛陰起見清淨解脫出要，於",
    "T26n1541_002:0635b15": "彼堪忍樂著。云何樂根？若樂受觸所觸，若起",
    "T26n1541_002:0635b16": "身意樂、起覺知想。云何苦根？若苦受觸所觸，",
    "T26n1541_002:0635b17": "若起身等苦、起覺知想。云何喜根？若喜受觸",
    "T26n1541_002:0635b18": "所觸，若起心喜想覺受生。云何憂根？若憂受",
    "T26n1541_002:0635b19": "觸所觸，若起心苦想覺受生。云何捨根？若不",
    "T26n1541_002:0635b20": "苦不樂受觸所觸，若起身心非覺受非不覺",
    "T26n1541_002:0635b21": "受生。云何覺？若心覺遍覺、色覺增上色覺，覺",
    "T26n1541_002:0635b22": "數覺覺等思惟麁心轉。云何觀？若心行少行",
    "T26n1541_002:0635b23": "隨微行，隨順細心轉。云何識？謂六識身，眼識",
    "T26n1541_002:0635b24": "乃至意識。云何無慚？若心無慚，不厭患過、不",
    "T26n1541_002:0635b25": "極厭離、不恭敬、不柔軟、不自畏、不自羞，恣",
    "T26n1541_002:0635b26": "心自在。云何無愧？若無愧於他、於罪無畏、",
    "T26n1541_002:0635b27": "於罪無怖、於罪不見、於諸過惡不羞恥他。",
    "T26n1541_002:0635b28": "云何眼識？謂眼緣色起眼識、眼增上緣色，眼",
    "T26n1541_002:0635b29": "識於色若識、若分別色，是名眼識。乃至意識",
    "T26n1541_002:0635c01": "亦如是。",
    "T26n1541_002:0635c02": "云何眼觸？謂眼緣色起眼識，三和合生觸。",
    "T26n1541_002:0635c03": "眼增上緣色、眼識於色，若觸等觸，是名眼觸。",
    "T26n1541_002:0635c04": "耳鼻舌身亦如是。云何意觸？謂意緣法起意",
    "T26n1541_002:0635c05": "識，三和合生觸。意增上緣法、意識於法，若觸",
    "T26n1541_002:0635c06": "等觸，是名意觸。",
    "T26n1541_002:0635c07": "云何眼觸生受？謂眼緣色起眼識，三和合生",
    "T26n1541_002:0635c08": "觸，觸緣受。眼增上緣色，眼觸因、眼觸集、眼",
    "T26n1541_002:0635c09": "觸生、眼觸有，眼觸意思惟相應，眼識於色，",
    "T26n1541_002:0635c10": "若覺受等受，是名眼觸生受。耳鼻舌身亦如",
    "T26n1541_002:0635c11": "是。",
    "T26n1541_002:0635c12": "云何意觸生受？謂意緣法起意識，三和合生",
    "T26n1541_002:0635c13": "觸，觸緣受。意增上緣法，意觸因、意觸集、意",
    "T26n1541_002:0635c14": "觸生、意觸有，意觸思惟相應，意識於法，若",
    "T26n1541_002:0635c15": "覺受等受，是名意觸生受。",
    "T26n1541_002:0635c16": "云何眼觸生想？謂眼緣色起眼識，三和合生",
    "T26n1541_002:0635c17": "觸，觸緣想。眼增上緣色，眼觸因、眼觸集、眼",
    "T26n1541_002:0635c18": "觸生、眼觸有，眼觸意思惟相應，眼識於色，",
    "T26n1541_002:0635c19": "若想等想、增上想、分別想，是名眼觸生想。耳",
    "T26n1541_002:0635c20": "鼻舌身亦如是。",
    "T26n1541_002:0635c21": "云何意觸生想？謂意緣法起意識，三和合生",
    "T26n1541_002:0635c22": "觸，觸緣想。意增上緣法，意觸因、意觸集、意",
    "T26n1541_002:0635c23": "觸生、意觸有，意觸思惟相應，意識於法，若",
    "T26n1541_002:0635c24": "想等想、增上想、分別想，是名意觸生想。",
    "T26n1541_002:0635c25": "云何眼觸生思？謂眼緣色起眼識，三和合生",
    "T26n1541_002:0635c26": "觸，觸緣思。眼增上緣色，眼觸因、眼觸集、眼",
    "T26n1541_002:0635c27": "觸生、眼觸有，眼觸意思惟相應，眼識於色，",
    "T26n1541_002:0635c28": "若思等思、增上思，思轉心行於業，是名眼觸",
    "T26n1541_002:0635c29": "生思。耳鼻舌身亦如是。",
    "T26n1541_002:0636a01": "云何意觸生思？謂意緣法起意識，三和合生",
    "T26n1541_002:0636a02": "觸，觸緣思。意增上緣法，意觸因、意觸集、意",
    "T26n1541_002:0636a03": "觸生、意觸有，意觸思惟相應，意識於法，若",
    "T26n1541_002:0636a04": "思等思、增上思，思轉心行於業，是名意觸生",
    "T26n1541_002:0636a05": "思。",
    "T26n1541_002:0636a06": "云何眼觸生愛？謂眼緣色起眼識，三和合生",
    "T26n1541_002:0636a07": "觸，觸緣受，受緣愛。眼增上緣色，眼識於色",
    "T26n1541_002:0636a08": "若貪貪聚貪室，堅著愛樂，是名眼觸生愛。耳",
    "T26n1541_002:0636a09": "鼻舌身亦如是。云何意觸生愛？謂意緣法起",
    "T26n1541_002:0636a10": "意識，三和合生觸，觸緣受，受緣愛。意增上緣",
    "T26n1541_002:0636a11": "法，意識於法若貪貪聚貪室，堅著愛樂，是名",
    "T26n1541_002:0636a12": "意觸生愛。",
    "T26n1541_002:0636a13": "問：眼界，幾界、幾入、幾陰攝？眼界攝法，幾界、",
    "T26n1541_002:0636a14": "幾入、幾陰攝？眼界不攝法，幾界、幾入、幾陰",
    "T26n1541_002:0636a15": "攝？眼界攝不攝法，幾界、幾入、幾陰攝？除眼",
    "T26n1541_002:0636a16": "界攝法，餘法，幾界、幾入、幾陰攝？除眼界不",
    "T26n1541_002:0636a17": "攝法，餘法，幾界、幾入、幾陰攝？除眼界攝不",
    "T26n1541_002:0636a18": "攝法，餘法，幾界、幾入、幾陰攝？如眼界，乃至",
    "T26n1541_002:0636a19": "意觸生愛亦如是。",
    "T26n1541_002:0636a20": "答：眼界，一界、一入、一陰攝，不攝十七界、十一",
    "T26n1541_002:0636a21": "入、五陰。如眼界，眼界攝法亦如是。",
    "T26n1541_002:0636a22": "眼界不攝法，十七界、十一入、五陰攝，不攝一",
    "T26n1541_002:0636a23": "界、一入、一陰。眼界攝不攝法，十八界、十二入、",
    "T26n1541_002:0636a24": "五陰攝。除眼界攝法，餘法，十七界、十一入、",
    "T26n1541_002:0636a25": "五陰攝，不攝一界、一入、一陰。除眼界不攝法，",
    "T26n1541_002:0636a26": "餘法，一界、一入、一陰攝，不攝十七界、十一入、",
    "T26n1541_002:0636a27": "五陰。除眼界攝法，餘法，如眼界不攝。除眼",
    "T26n1541_002:0636a28": "界不攝法，餘法，如眼界。除眼界攝不攝法，若",
    "T26n1541_002:0636a29": "問餘法，虛空，無事無論。如眼界，九色界、十色",
    "T26n1541_002:0636b01": "入亦如是。",
    "T26n1541_002:0636b02": "眼識界，一界一入一陰攝，不攝十七界十二",
    "T26n1541_002:0636b03": "入五陰。如眼識界，耳鼻舌身意識界、六識身",
    "T26n1541_002:0636b04": "亦如是。",
    "T26n1541_002:0636b05": "意界，七界一入一陰攝，不攝十一界十一入",
    "T26n1541_002:0636b06": "四陰。如意界，意入識陰識法亦如是。",
    "T26n1541_002:0636b07": "法界，一界一入四陰攝，不攝十七界十一入",
    "T26n1541_002:0636b08": "二陰。如法界，法入亦如是。",
    "T26n1541_002:0636b09": "色陰，十一界十一入一陰攝，不攝八界二入",
    "T26n1541_002:0636b10": "四陰。",
    "T26n1541_002:0636b11": "受陰，一界一入一陰攝，不攝十八界十二入",
    "T26n1541_002:0636b12": "四陰。如受陰，想陰行陰、受大地、想大地亦如是。",
    "T26n1541_002:0636b13": "色盛陰，十一界十一入一陰攝，不攝八界二",
    "T26n1541_002:0636b14": "入五陰。",
    "T26n1541_002:0636b15": "受盛陰，一界一入一陰攝，不攝十八界十二",
    "T26n1541_002:0636b16": "入五陰。如受盛陰，想盛陰行盛陰、五色界、八",
    "T26n1541_002:0636b17": "大地法、十煩惱大地法、十小煩惱大地法、五煩",
    "T26n1541_002:0636b18": "惱、五觸、五見、五根四法五六亦如是。",
    "T26n1541_002:0636b19": "識盛陰，七界一入一陰攝，不攝十三界十二",
    "T26n1541_002:0636b20": "入五陰。如識盛陰，識界亦如是。眼識界，一界",
    "T26n1541_002:0636b21": "一入三陰相應；不相應者，十八界十二入五",
    "T26n1541_002:0636b22": "陰。如眼識界，耳鼻舌身意識界、識盛陰、識界、",
    "T26n1541_002:0636b23": "六識身亦如是。",
    "T26n1541_002:0636b24": "意界，一界一入三陰相應；不相應者，十八界",
    "T26n1541_002:0636b25": "十二入三陰。如意界，意入識陰識法亦如是。",
    "T26n1541_002:0636b26": "法界，八界二入四陰相應；不相應者，十一界",
    "T26n1541_002:0636b27": "十一入二陰。如法界，法入、行陰、八大地法亦",
    "T26n1541_002:0636b28": "如是。受陰，八界二入三陰相應；不相應者，十",
    "T26n1541_002:0636b29": "一界十一入三陰。如受陰，想陰、受大地、想大",
    "T26n1541_002:0636c01": "地亦如是。",
    "T26n1541_002:0636c02": "受盛陰，八界二入三陰相應；不相應者，十三",
    "T26n1541_002:0636c03": "界十二入五陰。如受盛陰，想盛陰亦如是。",
    "T26n1541_002:0636c04": "行盛陰，八界二入四陰相應；不相應者，十三",
    "T26n1541_002:0636c05": "界十二入五陰。如行盛陰，覺、觀法亦如是。",
    "T26n1541_002:0636c06": "不信，八界二入四陰相應；不相應者，十八界",
    "T26n1541_002:0636c07": "十二入五陰。如不信，餘煩惱大地法亦如是，",
    "T26n1541_002:0636c08": "欲貪、瞋恚、無明觸、非明非無明觸、無慚、無愧亦",
    "T26n1541_002:0636c09": "如是。",
    "T26n1541_002:0636c10": "忿，三界二入四陰相應；不相應者，十八界十",
    "T26n1541_002:0636c11": "二入五陰。如忿，餘小煩惱大地法、無色界貪、",
    "T26n1541_002:0636c12": "疑、明觸、五見、六受身亦如是。",
    "T26n1541_002:0636c13": "色貪，六界二入四陰相應；不相應者，十八界",
    "T26n1541_002:0636c14": "十二入五陰。",
    "T26n1541_002:0636c15": "對觸，七界二入四陰相應；不相應者，十三界",
    "T26n1541_002:0636c16": "十二入五陰。",
    "T26n1541_002:0636c17": "增上語觸，三界二入四陰相應；不相應者，十",
    "T26n1541_002:0636c18": "七界十二入五陰。如增上語觸，六觸身、六思",
    "T26n1541_002:0636c19": "身亦如是。",
    "T26n1541_002:0636c20": "樂根，八界二入三陰相應；不相應者，十八界",
    "T26n1541_002:0636c21": "十二入五陰。如樂根，捨根亦如是。",
    "T26n1541_002:0636c22": "苦根，七界二入三陰相應；不相應者，十八界",
    "T26n1541_002:0636c23": "十二入五陰。",
    "T26n1541_002:0636c24": "喜根，三界二入三陰相應；不相應者，十八界",
    "T26n1541_002:0636c25": "十二入五陰。如喜根，憂根亦如是。",
    "T26n1541_002:0636c26": "眼觸生受，三界二入三陰相應；不相應者，十",
    "T26n1541_002:0636c27": "七界十二入五陰。如眼觸生受，耳鼻舌身意",
    "T26n1541_002:0636c28": "觸生受、六想身亦如是。",
    "T26n1541_002:0636c29": "眾事分阿毘曇論卷第二"
}