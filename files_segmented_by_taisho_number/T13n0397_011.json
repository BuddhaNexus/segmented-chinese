{
    "T13n0397_011:0067b04": "4大方等大集經卷第十一",
    "T13n0397_011:0067b06": "北涼天竺三藏曇無讖譯",
    "T13n0397_011:0067b07": "海慧菩薩品第五之四",
    "T13n0397_011:0067b08": "爾時，海慧菩薩白佛言：「世尊！菩薩摩訶薩若",
    "T13n0397_011:0067b09": "有具足如是等見，發何等願？」佛言：「善男子！如",
    "T13n0397_011:0067b10": "是之人如本發願，菩薩摩訶薩若心在定、若不",
    "T13n0397_011:0067b11": "在定，為眾生故如本發願。「善男子！譬如人有",
    "T13n0397_011:0067b12": "甘蔗稻田具滿一頃，其地平正，欲溉灌時開",
    "T13n0397_011:0067b13": "其水口縱之令去，更不施功自然周遍。善男",
    "T13n0397_011:0067b14": "子！菩薩摩訶薩亦復如是，若在定中繫心思",
    "T13n0397_011:0067b15": "惟，若不在定不思惟時，為眾生故如本發願，",
    "T13n0397_011:0067b16": "所作善根，悉皆願與眾生共之，共已迴向無",
    "T13n0397_011:0067b17": "上佛法。菩薩心淨，戒忍定慧亦復清淨，觀於",
    "T13n0397_011:0067b18": "佛法及諸眾生平等無二。雖有是願初無有",
    "T13n0397_011:0067b19": "心，是故菩薩雖復無心，於諸眾生而誓願力",
    "T13n0397_011:0067b20": "未常不及，所有善根悉與共之，共已迴向無",
    "T13n0397_011:0067b21": "上菩提。「善男子！如娑羅樹有人斫伐，根既斷",
    "T13n0397_011:0067b22": "已，隨斫而倒。善男子！菩薩摩訶薩亦復如是，",
    "T13n0397_011:0067b23": "修集三昧常向菩提。假使有人唱言：『是樹莫斫",
    "T13n0397_011:0067b24": "處墮。』是樹猶故隨斫處倒。菩薩摩訶薩亦復",
    "T13n0397_011:0067b25": "如是，所修善法欲令不向無上菩提，則無是",
    "T13n0397_011:0067b26": "處。何以故？法性爾故。菩薩摩訶薩所修善法，",
    "T13n0397_011:0067b27": "唯為不斷三寶種性、為淨佛土、為莊嚴身三",
    "T13n0397_011:0067b28": "十二相八十種好、為莊嚴口說法之時眾生",
    "T13n0397_011:0067b29": "樂聞、為莊嚴心觀諸眾生平等無二、為得佛",
    "T13n0397_011:0067c01": "法諸佛三昧。菩薩雖不貪如是法，而能自在",
    "T13n0397_011:0067c02": "得如是法。何以故？誓願力故。「善男子！譬如",
    "T13n0397_011:0067c03": "陶師，泥在輪時不得物名，既成器已名隨物",
    "T13n0397_011:0067c04": "立。菩薩善法亦復如是，未發願時則不能得",
    "T13n0397_011:0067c05": "波羅蜜名，是故菩薩一切善法要當發願。「善",
    "T13n0397_011:0067c06": "男子！譬如金師金未成器，亦不得名，及其成",
    "T13n0397_011:0067c07": "已得瓔珞名。菩薩善法亦復如是，未發願時",
    "T13n0397_011:0067c08": "則不能得波羅蜜名。「善男子！譬如比丘欲入",
    "T13n0397_011:0067c09": "滅定先立誓願：『我今入定。若揵椎鳴乃當起",
    "T13n0397_011:0067c10": "出。』而是定中無揵椎音，以願力故鳴揵椎",
    "T13n0397_011:0067c11": "時則便出定。善男子！菩薩摩訶薩亦復如是，",
    "T13n0397_011:0067c12": "憐愍眾生作如是願：『諸未度者我當度之，諸",
    "T13n0397_011:0067c13": "未脫者我當脫之。』修菩提時入深三昧，以悲",
    "T13n0397_011:0067c14": "力故念諸眾生，不證聲聞、辟支佛乘，是故菩",
    "T13n0397_011:0067c15": "薩雖復修集三十七品而不得果。善男子！菩",
    "T13n0397_011:0067c16": "薩所行不可思議，雖入深定亦不證得沙門",
    "T13n0397_011:0067c17": "道果。「善男子！譬如二人欲過猛火，其一人者",
    "T13n0397_011:0067c18": "著金剛鎧即能過之，其一人者身被乾草為",
    "T13n0397_011:0067c19": "火所焚。何以故？草則易燒，金則堅故。菩薩",
    "T13n0397_011:0067c20": "摩訶薩亦復如是，憐愍眾生專念菩提，莊嚴",
    "T13n0397_011:0067c21": "甚深無量三昧，以三昧力能過聲聞、緣覺正",
    "T13n0397_011:0067c22": "位不取果證，從定起已得正覺道如來三昧。",
    "T13n0397_011:0067c23": "被乾草者喻於聲聞，聲聞之人厭悔生死，於",
    "T13n0397_011:0067c24": "諸眾生無慈悲心，是故不能過於聲聞、緣覺",
    "T13n0397_011:0067c25": "正位。何以故？二乘之人於福德中生知足想，",
    "T13n0397_011:0067c26": "菩薩之人於福德中心無厭足。金剛鎧喻空",
    "T13n0397_011:0067c27": "無相願，大猛火者喻諸行法，菩薩摩訶薩觀",
    "T13n0397_011:0067c28": "一切法空無相願，而能不證沙門道果。」「世尊！",
    "T13n0397_011:0067c29": "菩薩摩訶薩具足是事不可思議，修是三昧",
    "T13n0397_011:0068a01": "而不取證，行生死火不為所燒，菩薩摩訶薩",
    "T13n0397_011:0068a02": "成就方便入一切定，亦不為定之所誑惑，具",
    "T13n0397_011:0068a03": "方便故。雖行諸行心無染著，雖為邪見說沙",
    "T13n0397_011:0068a04": "門果，亦自不證沙門道果。」佛言：「善哉，善哉！實",
    "T13n0397_011:0068a05": "如汝說。善男子！如三染汁盛以一器，所謂",
    "T13n0397_011:0068a06": "羅差、欝金、青黛，染三種物，所謂毳、疊及憍",
    "T13n0397_011:0068a07": "奢耶衣。毳以漿浸則成青色，疊淨浣故成於",
    "T13n0397_011:0068a08": "黃色，憍奢耶衣先以灰浸則成赤色，如是三",
    "T13n0397_011:0068a09": "物，雖同一器受色各異。善男子！三乘之人亦",
    "T13n0397_011:0068a10": "復如是。器者喻於空無相願；三種色者，喻於",
    "T13n0397_011:0068a11": "聲聞緣覺菩薩；隨衣受色，喻三種菩提。空無",
    "T13n0397_011:0068a12": "相願亦不生念，與如是果、不與是果。善男子！",
    "T13n0397_011:0068a13": "毳喻聲聞，疊喻緣覺，憍奢耶衣喻菩薩乘。菩",
    "T13n0397_011:0068a14": "薩摩訶薩見一切法，如聾如盲、無有眾生，如",
    "T13n0397_011:0068a15": "是見時心無染著無有悔退。是時心中真實",
    "T13n0397_011:0068a16": "了知：我於眾生非有利益非無利益，亦為眾",
    "T13n0397_011:0068a17": "生修集大悲。「善男子！譬如微妙淨琉璃寶，雖",
    "T13n0397_011:0068a18": "復在泥經歷百年，其性常淨出已如本。菩薩",
    "T13n0397_011:0068a19": "摩訶薩亦復如是，了知心相本性清淨，客塵",
    "T13n0397_011:0068a20": "煩惱之所障污，而客煩惱實不能污清淨之",
    "T13n0397_011:0068a21": "心，猶珠在泥不為泥污。菩薩摩訶薩作如是",
    "T13n0397_011:0068a22": "念：『若我心性煩惱污者，我當云何能化眾生？』",
    "T13n0397_011:0068a23": "是故菩薩常樂修集福德莊嚴，樂在諸有供",
    "T13n0397_011:0068a24": "養三寶，樂為眾生趨走供使。於生貪處不起",
    "T13n0397_011:0068a25": "貪心，護持正法，樂行惠施，具足淨戒，莊嚴",
    "T13n0397_011:0068a26": "忍辱，勤行精進，莊嚴禪支，修集智慧，多聞無",
    "T13n0397_011:0068a27": "厭清淨梵行，修大神通三十七品。善男子！菩",
    "T13n0397_011:0068a28": "薩摩訶薩行如是法，不為煩惱之所染污，不",
    "T13n0397_011:0068a29": "著三界，菩薩摩訶薩行善方便功德力故，雖",
    "T13n0397_011:0068b01": "行三界身心不污。「善男子！譬如長者唯有一",
    "T13n0397_011:0068b02": "子心甚愛念，其子遊戲誤墜圊廁。時母見已",
    "T13n0397_011:0068b03": "惡穢不淨，父後見之呵責其母，即便入廁牽",
    "T13n0397_011:0068b04": "之令出出已淨洗，愛因緣故忘其臭穢。善男",
    "T13n0397_011:0068b05": "子！長者父母喻於聲聞、緣覺、菩薩，廁喻三界，",
    "T13n0397_011:0068b06": "子喻眾生，母不能拔喻聲聞緣覺，父能拔濟",
    "T13n0397_011:0068b07": "喻諸菩薩，愛因緣者喻於大悲。菩薩摩訶薩",
    "T13n0397_011:0068b08": "具善方便入於三界，不為三界之所染污。是",
    "T13n0397_011:0068b09": "故道有二種：一者、聲聞；二者、菩薩。聲聞道者厭",
    "T13n0397_011:0068b10": "於三界，菩薩道者不厭三界。善男子！菩薩修",
    "T13n0397_011:0068b11": "集空無相願，雖行諸有不墮於有，既不墮有",
    "T13n0397_011:0068b12": "復不取證，行三界者是名方便，不取證者是",
    "T13n0397_011:0068b13": "名智慧。「善男子！菩薩摩訶薩觀一切法無有",
    "T13n0397_011:0068b14": "二相，若觀法等眾生亦等，如是等者涅槃亦",
    "T13n0397_011:0068b15": "等，是名智慧。若能如是等觀眾生不證涅槃，",
    "T13n0397_011:0068b16": "是名方便。清淨惠施是名為慧發願迴向，是",
    "T13n0397_011:0068b17": "名方便。」「世尊！云何名為清淨智慧、清淨方",
    "T13n0397_011:0068b18": "便？」「善男子！菩薩若見無我眾生壽命士夫，是",
    "T13n0397_011:0068b19": "名為慧。若修集空無相無願，以諸善根願及",
    "T13n0397_011:0068b20": "眾生迴向菩提，是名方便。復次，善男子！知諸",
    "T13n0397_011:0068b21": "眾生下中上根，是名為慧。知已隨意而為說",
    "T13n0397_011:0068b22": "法，是名方便。淨智慧故雖行諸有心無染著，",
    "T13n0397_011:0068b23": "淨方便故雖修二乘不證其果。「善男子！若能",
    "T13n0397_011:0068b24": "不為一切煩惱之所污染，是名為慧。能調眾",
    "T13n0397_011:0068b25": "生悉令趣向阿耨多羅三藐三菩提，是名方",
    "T13n0397_011:0068b26": "便。菩薩發願悉令眾生得無盡財、無盡福德",
    "T13n0397_011:0068b27": "增長善根，諸學無學聲聞緣覺，一切菩薩隨",
    "T13n0397_011:0068b28": "意得法名淨方便。若能受持一切佛法，廣分",
    "T13n0397_011:0068b29": "別說，無窮盡說，無障礙說，不空而說，隨樂",
    "T13n0397_011:0068c01": "而說，是名淨慧。菩薩摩訶薩生生之處不失",
    "T13n0397_011:0068c02": "無上菩提之心，是名淨慧。生生之處所作善",
    "T13n0397_011:0068c03": "法願及眾生，名淨方便。淨慧因緣知菩提心",
    "T13n0397_011:0068c04": "無住無根，淨方便故化諸眾生趣於菩提。」「世",
    "T13n0397_011:0068c05": "尊！菩薩摩訶薩若具如是二淨，所作諸業無",
    "T13n0397_011:0068c06": "非菩提。何以故？一切法中悉有闇障，壞闇障",
    "T13n0397_011:0068c07": "故即是菩提，是故菩薩常不遠離於菩提也。",
    "T13n0397_011:0068c08": "菩薩若作如是念言：『我離菩提。』當知是人不",
    "T13n0397_011:0068c09": "得菩提。若念：『我今有菩提』者，是人菩提有淨",
    "T13n0397_011:0068c10": "不淨。若能如是觀諸法者即得菩提，即是淨",
    "T13n0397_011:0068c11": "智方便也。」「善男子！過去無量阿僧祇劫，有佛",
    "T13n0397_011:0068c12": "出世，號無邊光如來、應、正遍知、明行足、善逝、",
    "T13n0397_011:0068c13": "世間解、無上士、調御丈夫、天人師、佛、世尊；土",
    "T13n0397_011:0068c14": "名不眴，劫名光味。爾時，世尊初坐道場菩提",
    "T13n0397_011:0068c15": "樹下未成佛時，十方世界一生補處，不退菩",
    "T13n0397_011:0068c16": "薩悉來覩見，至其所已以種種華而供",
    "T13n0397_011:0068c17": "養之，華處空中高七多羅樹。成佛道已放大",
    "T13n0397_011:0068c18": "光明遍照十方，十方世界多有諸天，見佛光",
    "T13n0397_011:0068c19": "已各作是言：『無邊光佛真實出世。』彼佛世界",
    "T13n0397_011:0068c20": "莊嚴麗飾，如彼他化自在天宮，彼劫初時過",
    "T13n0397_011:0068c21": "十千年，有佛出世號曰光味，是故此劫名曰",
    "T13n0397_011:0068c22": "光味。「善男子！光味劫中有十四億諸佛如來",
    "T13n0397_011:0068c23": "出現於世，其佛世界有九萬六千小國，一一",
    "T13n0397_011:0068c24": "國土縱廣八萬四千由旬，一一國有八萬四",
    "T13n0397_011:0068c25": "千城，其城縱廣滿一由旬，一一城中居止人",
    "T13n0397_011:0068c26": "民八萬四千。彼土具足如是等事。其土純以",
    "T13n0397_011:0068c27": "四寶挍飾，所謂金銀琉璃頗梨，多饒飲食無",
    "T13n0397_011:0068c28": "所乏少，其土人民無我我所，猶如北方欝單",
    "T13n0397_011:0068c29": "越土。其佛壽命滿十中劫，聲聞大眾九萬六",
    "T13n0397_011:0069a01": "千億，菩薩大眾萬二千億。「土有二城：一名、",
    "T13n0397_011:0069a02": "樂；二名、淨。其佛世尊生於淨城，住於樂城。其",
    "T13n0397_011:0069a03": "土有王名曰淨聲，七寶具足統領三千大千",
    "T13n0397_011:0069a04": "世界。後宮婇女三萬六千，姿顏端嚴如天無",
    "T13n0397_011:0069a05": "別，有十萬子雄猛勇健，悉皆具半那羅延力，",
    "T13n0397_011:0069a06": "各各成就二十八相，一切皆發阿耨多羅三",
    "T13n0397_011:0069a07": "藐三菩提心。有八萬女清淨無穢，形容瑰異",
    "T13n0397_011:0069a08": "如天無差，一切亦發阿耨多羅三藐三菩提",
    "T13n0397_011:0069a09": "心。其王爾時經二劫中，供養如來及聲聞菩",
    "T13n0397_011:0069a10": "薩大眾，為如來故造作寶坊滿五由旬，是寶",
    "T13n0397_011:0069a11": "坊中復有寶樓其數十萬，為供養僧。「爾時，聖",
    "T13n0397_011:0069a12": "王與其眷屬，一切皆修清淨梵行。時佛教化",
    "T13n0397_011:0069a13": "無量眾生於大乘法，復化無數於聲聞乘。爾",
    "T13n0397_011:0069a14": "時其王供養佛已，與諸眷屬俱至佛所，頭面",
    "T13n0397_011:0069a15": "禮足右遶恭敬，長跪合掌，白佛言：『世尊！云何",
    "T13n0397_011:0069a16": "菩薩修行大乘不隨他語？云何菩薩生得畢",
    "T13n0397_011:0069a17": "竟？云何菩薩得無所住？云何菩薩得無動慧？",
    "T13n0397_011:0069a18": "云何菩薩得清淨慧？云何菩薩力能遠見？云",
    "T13n0397_011:0069a19": "何菩薩諸根猛利？云何菩薩具足佛土？云何",
    "T13n0397_011:0069a20": "菩薩行不放逸？云何菩薩聞甚深法心不怖",
    "T13n0397_011:0069a21": "畏？云何菩薩得名菩薩？』「佛言：『大王！有四事法，",
    "T13n0397_011:0069a22": "修行大乘不隨他語。何等為四？一者、具足聖",
    "T13n0397_011:0069a23": "信出於世界；二者、具足智慧觀諸法性；三者、",
    "T13n0397_011:0069a24": "具諸神通；四者、修淨精進為化眾生。大王！菩",
    "T13n0397_011:0069a25": "薩具足如是四法，修行大乘不隨他語。復有",
    "T13n0397_011:0069a26": "四法生得畢竟。何等為四？一者、知於善法為",
    "T13n0397_011:0069a27": "調伏心；二者、不貪己樂；三者、為諸眾生修集",
    "T13n0397_011:0069a28": "慈悲；四者、常樂大乘；是名為四。大王！復有四",
    "T13n0397_011:0069a29": "法得無所住。何等為四？一、淨於心；二、淨莊嚴；",
    "T13n0397_011:0069b01": "三、離虛誑；四、修堅慧為具福德；是名四法。大",
    "T13n0397_011:0069b02": "王！復有四法得淨智慧。何等為四？一者、淨眼；",
    "T13n0397_011:0069b03": "二者、以四攝法攝取眾生；三者、淨身三十二",
    "T13n0397_011:0069b04": "相八十種好；四、淨佛土觀淨法界；是名為四。",
    "T13n0397_011:0069b05": "大王！復有四法，能得遠見諸根猛利。何等為",
    "T13n0397_011:0069b06": "四？一者、念菩提樹不捨菩提心；二者、念佛智",
    "T13n0397_011:0069b07": "慧亦不著智；三者、念法身，修集於空無相無",
    "T13n0397_011:0069b08": "願；四者、念佛涅槃，於生死中心無厭悔；是",
    "T13n0397_011:0069b09": "名為四。大王！復有四法具足佛土行不放逸，",
    "T13n0397_011:0069b10": "何等為四？一者、受帝釋身，為化諸天令不放",
    "T13n0397_011:0069b11": "逸；二者、受梵天身，為化諸天令不放逸；三",
    "T13n0397_011:0069b12": "者、受轉輪王身，為化眾生令不放逸；四者、受",
    "T13n0397_011:0069b13": "於大臣長者之身，具足珍寶，為化眾生令不",
    "T13n0397_011:0069b14": "放逸；是名為四。大王！復有四法聞甚深法心",
    "T13n0397_011:0069b15": "不怖畏。何等為四？一者、親近善友；二者、善友",
    "T13n0397_011:0069b16": "為說甚深佛法；三者、善能思惟；四者、如法而",
    "T13n0397_011:0069b17": "住；是名為四。大王！復有四法得菩薩名。何等",
    "T13n0397_011:0069b18": "為四？一者、求波羅蜜；二者、為諸眾生修集悲",
    "T13n0397_011:0069b19": "心；三者、樂求佛法；四者、化眾生時心不厭悔；",
    "T13n0397_011:0069b20": "是名為四。』「善男子！時淨聲王從彼如來聞是",
    "T13n0397_011:0069b21": "法已，及諸眷屬一切皆得無生法忍，捨其國",
    "T13n0397_011:0069b22": "土於佛法中出家修道。爾時，世尊告彼王言：",
    "T13n0397_011:0069b23": "『大王！汝今出家即是報佛，若能如是生信捨",
    "T13n0397_011:0069b24": "離，是名大報，是名功德，多所利益。大王！菩",
    "T13n0397_011:0069b25": "薩出家有二十四利益之事。何等為二十四？",
    "T13n0397_011:0069b26": "一者、捨於世事得大自在；二者、捨於煩惱獲",
    "T13n0397_011:0069b27": "得解脫；三者、身服染衣得無染道；四者、具足",
    "T13n0397_011:0069b28": "四事得四性種；五者、樂於頭陀，遠離一切大",
    "T13n0397_011:0069b29": "欲惡欲；六者、不捨戒聚受人天樂；七者、不捨",
    "T13n0397_011:0069c01": "菩提獲得佛法；八者、常樂寂靜離世談語；九",
    "T13n0397_011:0069c02": "者、不著法故得大淨心；十者、具足禪支，得禪",
    "T13n0397_011:0069c03": "定故；十一者、求於多聞，得智慧故；十二者、破",
    "T13n0397_011:0069c04": "壞憍慢，得智慧故；十三者、破除邪見，得正見",
    "T13n0397_011:0069c05": "故。十四者、不生覺觀，為真實知諸法界故；十",
    "T13n0397_011:0069c06": "五者、等觀眾生，得大慈故；十六者、化諸眾生",
    "T13n0397_011:0069c07": "心無疲惓，得大悲故；十七者、不惜身命，為護",
    "T13n0397_011:0069c08": "法故；十八者、寂靜其心，為得神通故；十九者、",
    "T13n0397_011:0069c09": "念於如來，為見佛故；二十者、修善思惟，為得",
    "T13n0397_011:0069c10": "十二緣深智慧故；二十一者、得於順忍；二十",
    "T13n0397_011:0069c11": "二者、得無生忍；二十三者、信一切功德；二十",
    "T13n0397_011:0069c12": "四者、得佛智慧；是名二十四。』「善男子！爾時，聖",
    "T13n0397_011:0069c13": "王聞是法已，轉以教化一切男女眷屬臣民，",
    "T13n0397_011:0069c14": "時彼國中有九萬九千億眾生悉共出家。「善",
    "T13n0397_011:0069c15": "男子！淨聲比丘既出家已，復白佛言：『世尊！我",
    "T13n0397_011:0069c16": "今云何得名出家？』佛言：『比丘！汝名淨聲，當淨",
    "T13n0397_011:0069c17": "自界，自界既淨則名比丘則名出家。』爾時比",
    "T13n0397_011:0069c18": "丘聞佛說已，心樂寂靜，作是思惟：『界者即眼，",
    "T13n0397_011:0069c19": "觀眼空者即是淨界，夫淨界者即是佛土，耳",
    "T13n0397_011:0069c20": "鼻舌身亦復如是，意者即界，若觀意空即是",
    "T13n0397_011:0069c21": "淨界，夫淨界者即是佛土，即是一界，即是空",
    "T13n0397_011:0069c22": "界，即眾生界，即無相界，即無願界，即無作",
    "T13n0397_011:0069c23": "界，即無為界。』「善男子！淨聲比丘如是觀已，",
    "T13n0397_011:0069c24": "即時獲得身輕心輕，身心輕已得無量神通，",
    "T13n0397_011:0069c25": "得神通已得樂說無礙陀羅尼門。「善男子！汝",
    "T13n0397_011:0069c26": "知爾時淨聲比丘豈異人乎？即汝身是。男女",
    "T13n0397_011:0069c27": "眷屬即汝所將來菩薩聽法眾是。」說是伊帝",
    "T13n0397_011:0069c28": "目多伽時，萬八千人發阿耨多羅三藐三菩",
    "T13n0397_011:0069c29": "提心，八千眾生得無生忍。「善男子！若有欲得",
    "T13n0397_011:0070a01": "阿耨多羅三藐三菩提者，當如法說如說而",
    "T13n0397_011:0070a02": "住。云何名為如法而說、如說而住？善男子！若",
    "T13n0397_011:0070a03": "有人言：『我當作佛，請諸眾生許以法味。』請已",
    "T13n0397_011:0070a04": "不能受持讀誦分別解說微妙經典，不能護",
    "T13n0397_011:0070a05": "持清淨禁戒、勤修精進，不修知足，於善法中",
    "T13n0397_011:0070a06": "少得知足，是名欺誑，不如法說不如說住。若",
    "T13n0397_011:0070a07": "有人言：『我當作佛，請諸眾生許以法味。』請已",
    "T13n0397_011:0070a08": "受持讀誦演說，護持禁戒勤修精進，少欲知",
    "T13n0397_011:0070a09": "足多得善法不生足想，是名不誑，如法而說",
    "T13n0397_011:0070a10": "如說而住。「善男子！譬如國王多請賓客，請",
    "T13n0397_011:0070a11": "已不設供賓之具，賓客既至方云未辦。於是",
    "T13n0397_011:0070a12": "賓客各作是言：『昨受王請，家不設食，今赴王",
    "T13n0397_011:0070a13": "信復無所得。』呵責愁恚怨歎啼泣。善男子！菩",
    "T13n0397_011:0070a14": "薩摩訶薩請諸眾生許以法食，不求多聞持",
    "T13n0397_011:0070a15": "戒精進，不修三十七助道法，眾生呵責人天",
    "T13n0397_011:0070a16": "涕泣。「善男子！菩薩摩訶薩若能如作應如作",
    "T13n0397_011:0070a17": "說，不應欺誑一切眾生。「復次，善男子！復有眾",
    "T13n0397_011:0070a18": "生請求菩薩：『為我說法。』菩薩許言：『當為汝說。』",
    "T13n0397_011:0070a19": "許已放逸。眾生既見菩薩放逸，即便勸喻，既",
    "T13n0397_011:0070a20": "勸喻已方為說法。說時或問甚深之義，以放",
    "T13n0397_011:0070a21": "逸故而不能答，不能答故心生慚愧，護於身",
    "T13n0397_011:0070a22": "心誑於眾生而便捨離。善男子！菩薩若欲如",
    "T13n0397_011:0070a23": "說而住，無惜身心以護眾生。「善男子！過去世",
    "T13n0397_011:0070a24": "有一師子王，住深山窟常作是念：『我是一切",
    "T13n0397_011:0070a25": "獸中之王，力能視護一切諸獸。』時彼山中有",
    "T13n0397_011:0070a26": "二獼猴共生二子。時獼猴向師子王作如是",
    "T13n0397_011:0070a27": "言：『王若能護一切獸者，我今二子以相委付，",
    "T13n0397_011:0070a28": "我欲餘行求覓飲食。』時師子王即便許可，時",
    "T13n0397_011:0070a29": "彼獼猴留其二子，付彼獸王即捨而行。是時，",
    "T13n0397_011:0070b01": "山中有一鷲王名利見，師子王眠，即便搏取",
    "T13n0397_011:0070b02": "獼猴二子處嶮而住。時王寤已，即向鷲王而",
    "T13n0397_011:0070b03": "說偈言：",
    "T13n0397_011:0070b04": "「『我今啟請大鷲王，　　唯願至心受我語，",
    "T13n0397_011:0070b05": "幸見為故放捨之，　　莫令失信生慚恥。』",
    "T13n0397_011:0070b06": "「鷲王說偈報師子王：",
    "T13n0397_011:0070b07": "「『我能飛行遊虛空，　　已過汝界心無畏，",
    "T13n0397_011:0070b08": "若必護是二子者，　　為我故應捨是身。』",
    "T13n0397_011:0070b09": "「師子王言：",
    "T13n0397_011:0070b10": "「『我今為護是二子，　　捨身不惜如枯草，",
    "T13n0397_011:0070b11": "若我護身而妄語，　　云何得稱如說行？』",
    "T13n0397_011:0070b12": "「說是偈已即至高處，欲捨其身。",
    "T13n0397_011:0070b13": "「爾時，鷲王復說偈言：",
    "T13n0397_011:0070b14": "「『若為他故捨身命，　　是人即受無上樂，",
    "T13n0397_011:0070b15": "我今施汝獼猴子，　　願大法王莫自害。』",
    "T13n0397_011:0070b16": "「善男子！時師子王，即我身是；雄獼猴者，即迦",
    "T13n0397_011:0070b17": "葉是；雌獼猴者，善護比丘尼是；二獼猴子，即",
    "T13n0397_011:0070b18": "今阿難、羅睺羅是；時鷲王者，即舍利弗是。善",
    "T13n0397_011:0070b19": "男子！菩薩為護是依止者不惜身命。「善男子！",
    "T13n0397_011:0070b20": "云何名為如說而作？菩薩若言：『我當惠施。』即",
    "T13n0397_011:0070b21": "便大施，是名菩薩如說而作。菩薩若言：『我能",
    "T13n0397_011:0070b22": "持戒。』即化一切同己護戒，是名菩薩如說而",
    "T13n0397_011:0070b23": "作。菩薩若言：『我修忍辱。』即化眾生同修忍辱，",
    "T13n0397_011:0070b24": "是名菩薩如說而作。菩薩若言：『我勤精進為",
    "T13n0397_011:0070b25": "於佛法。』即化眾生同修精進為於佛法，是名",
    "T13n0397_011:0070b26": "菩薩如說而作。菩薩若言：『我修禪定。』即化眾",
    "T13n0397_011:0070b27": "生除去亂心修集禪定，是名菩薩如說而作。",
    "T13n0397_011:0070b28": "菩薩若言：『我修智慧。』如法分別，是名菩薩如",
    "T13n0397_011:0070b29": "說而作。善男子！菩薩若言：『我當壞破一切惡",
    "T13n0397_011:0070c01": "法。』即便修集一切善法，是名菩薩如說而作。",
    "T13n0397_011:0070c02": "「善男子！能莊嚴者名為如說，能畢竟者名為",
    "T13n0397_011:0070c03": "如作；能發心者名為如說，得果證者名為如",
    "T13n0397_011:0070c04": "作；能淨心者名為如說，能至心者名為如作；",
    "T13n0397_011:0070c05": "能發心者名為如說，不退心者名為如作；至",
    "T13n0397_011:0070c06": "心聽法名為如說，聞已如住名為如作；能淨",
    "T13n0397_011:0070c07": "口者名為如說，能淨身者名為如作；初受戒",
    "T13n0397_011:0070c08": "者名為如說，至心護持名為如作；發菩提心",
    "T13n0397_011:0070c09": "名為如說，行菩薩道是名如作；得住忍地名",
    "T13n0397_011:0070c10": "為如說，住不退地名為如作；得一生身名為",
    "T13n0397_011:0070c11": "如說，得後邊身名為如作；趣菩提樹名為如",
    "T13n0397_011:0070c12": "說，得菩提果名為如作。「善男子！是名菩薩",
    "T13n0397_011:0070c13": "如法而說、如說而作。」說是法時，五百菩薩住",
    "T13n0397_011:0070c14": "無生忍地。",
    "T13n0397_011:0070c15": "爾時，會中有一菩薩名曰蓮華，白佛言：「世尊！",
    "T13n0397_011:0070c16": "如佛所說如說如作，不可思議，如佛所住即",
    "T13n0397_011:0070c17": "是如說、即是如作。」「善男子！汝於是事能了知",
    "T13n0397_011:0070c18": "不？」「已知。世尊！」「若知正法是真實者，名如法住。」",
    "T13n0397_011:0070c19": "山王菩薩言：「世尊！無所住法，名如法住。何以",
    "T13n0397_011:0070c20": "故？見一切法無有覺故，以無覺故不見一法",
    "T13n0397_011:0070c21": "名之為覺。若無一法，云何有住？若如是見，名",
    "T13n0397_011:0070c22": "如法住。」福德王菩薩言：「世尊！若隨心者，非如",
    "T13n0397_011:0070c23": "法住；若有菩薩觀意如幻，名為無住；若無住",
    "T13n0397_011:0070c24": "者，名如法住。」然燈菩薩言：「世尊！無有貪心，",
    "T13n0397_011:0070c25": "名如法住。云何貪心？謂於法中有損有益，",
    "T13n0397_011:0070c26": "若無貪心，名如法住。」日子菩薩言：「世尊！若",
    "T13n0397_011:0070c27": "有菩薩有所著者，是名為動。若於法中心無",
    "T13n0397_011:0070c28": "所著，是名無動。若無有動，名如法住。」勇健菩",
    "T13n0397_011:0070c29": "薩言：「世尊！一切世間皆隨心行。若知心行，名",
    "T13n0397_011:0071a01": "如法住。」樂見菩薩言：「世尊！如佛所說因受受",
    "T13n0397_011:0071a02": "苦。若能不受，諸受則斷；若能不取，諸取則斷。",
    "T13n0397_011:0071a03": "雖不受取，不捨眾生，名如法住。」香象王菩",
    "T13n0397_011:0071a04": "薩言：「世尊！一切眾生悉有重擔，所謂五陰。",
    "T13n0397_011:0071a05": "若有能知五陰真實，為壞陰見棄捐重擔，而",
    "T13n0397_011:0071a06": "於諸法亦無擔想，名如法住。」持世菩薩言：「世",
    "T13n0397_011:0071a07": "尊！若行世間非如法住，若正莊嚴名如法住，",
    "T13n0397_011:0071a08": "正莊嚴者，見一切法等如虛空。」堅意菩薩言：",
    "T13n0397_011:0071a09": "「世尊！若有菩薩不生於生、不滅於滅，亦復不",
    "T13n0397_011:0071a10": "見生滅之性，名如法住」。光明遍照高貴德王",
    "T13n0397_011:0071a11": "菩薩言：「若能知見真實涅槃，見法是滅及無",
    "T13n0397_011:0071a12": "生滅，一切眾生悉有佛性，為趣菩提而修莊",
    "T13n0397_011:0071a13": "嚴，名如法住。」光無礙菩薩言：「世尊！若有行處",
    "T13n0397_011:0071a14": "即是魔業，非如法住；若無行處，則壞魔業。若",
    "T13n0397_011:0071a15": "壞魔業，名如法住。」淨進菩薩言：「世尊！若作念",
    "T13n0397_011:0071a16": "言：『我當得法，為是得法勤行精進。』如是精進",
    "T13n0397_011:0071a17": "是空精進。若能觀察諸法不定，以是不定勤",
    "T13n0397_011:0071a18": "修精進，名如法住。」過三惡道菩薩言：「世尊！一",
    "T13n0397_011:0071a19": "切諸法無作無變、無覺無觀，無覺觀者名為",
    "T13n0397_011:0071a20": "心性。若見眾生心性本淨，名如法住。」不可思",
    "T13n0397_011:0071a21": "惟思惟菩薩言：「世尊！知諸眾生一切心性不",
    "T13n0397_011:0071a22": "作心想，名不可思惟而思惟也。若能於是不",
    "T13n0397_011:0071a23": "思惟中而思惟者，名如法住。」樂寂靜菩薩言：",
    "T13n0397_011:0071a24": "「世尊！若有菩薩淨諸心界，是則能離一切諸",
    "T13n0397_011:0071a25": "漏。若能遠離一切漏者，是名正行。若正行者，",
    "T13n0397_011:0071a26": "名如法住。」商主菩薩言：「世尊！菩薩若有清",
    "T13n0397_011:0071a27": "淨善法，福德莊嚴、智惠莊嚴，觀二莊嚴平等",
    "T13n0397_011:0071a28": "無二，以功德等觀智慧等，以智慧等觀功德",
    "T13n0397_011:0071a29": "等無差別者，名如法住。」維摩詰菩薩言：「世尊！",
    "T13n0397_011:0071b01": "不觀於二名如法住，若於法界不壞不別，名",
    "T13n0397_011:0071b02": "如法住。」依義菩薩言：「世尊！若有菩薩依於正",
    "T13n0397_011:0071b03": "義不依於字，為正義故受持讀誦，廣說八萬",
    "T13n0397_011:0071b04": "四千法聚，無失無動，名如法住。」淨意菩薩言：",
    "T13n0397_011:0071b05": "「世尊！若有菩薩發菩提心，至心擁護是菩提",
    "T13n0397_011:0071b06": "心，修菩提時知諸法性。夫法性者非處非非",
    "T13n0397_011:0071b07": "處，名如法住。」畢竟淨意菩薩言：「世尊！若有菩",
    "T13n0397_011:0071b08": "薩遠離垢穢如浣去垢，能令煩惱不污其心",
    "T13n0397_011:0071b09": "名畢竟淨。其心淨已隨菩提行，名如法住。」海",
    "T13n0397_011:0071b10": "慧菩薩言：「世尊！若有親近惡知識者，非如法",
    "T13n0397_011:0071b11": "住，不修聖法非如法住，若近惡友則行魔業",
    "T13n0397_011:0071b12": "墮於魔處。世尊！若有欲離一切魔業諸魔行",
    "T13n0397_011:0071b13": "處諸惡法者，當近善友。」佛言：「善男子！汝今真",
    "T13n0397_011:0071b14": "知魔業行不？」「已知。世尊！」「善男子！汝今當為無",
    "T13n0397_011:0071b15": "量菩薩大眾而說。」「世尊！夫魔業者即是眼色。",
    "T13n0397_011:0071b16": "若人見色生貪著心即是魔業，乃至意法亦",
    "T13n0397_011:0071b17": "復如是。「復次，世尊！菩薩修行檀波羅蜜時，不",
    "T13n0397_011:0071b18": "愛之物持用惠施，所愛財貨貪悋不捨。愛者",
    "T13n0397_011:0071b19": "則施、恚者不與，分別受者及以財物。若有",
    "T13n0397_011:0071b20": "分別如是二者，是名魔業。「復次，世尊！菩薩修",
    "T13n0397_011:0071b21": "行尸波羅蜜時，護持禁戒近持戒者，讚歎己",
    "T13n0397_011:0071b22": "身毀呰破戒，是名魔業。「復次，世尊！菩薩修行",
    "T13n0397_011:0071b23": "忍波羅蜜時，於大力者能生忍辱，於少力者",
    "T13n0397_011:0071b24": "不能生忍，見大力者軟語謙下，見小力者",
    "T13n0397_011:0071b25": "麁語輕蔑，是名魔業。",
    "T13n0397_011:0071b26": "「復次，世尊！菩薩修行進波羅蜜時，說聲聞乘、",
    "T13n0397_011:0071b27": "說緣覺乘、說菩薩乘。修菩提時，輕慢聲聞、辟",
    "T13n0397_011:0071b28": "支佛乘，口不宣說；樂於世行，不樂供養恭敬",
    "T13n0397_011:0071b29": "三寶，所謂華香幡蓋伎樂，尊重讚歎；不求多",
    "T13n0397_011:0071c01": "聞，見多聞者不能親近，是名魔業。「復次，世尊！",
    "T13n0397_011:0071c02": "菩薩修行禪波羅蜜時，獲得禪定不能調伏",
    "T13n0397_011:0071c03": "一切眾生，心生悔厭貪著禪樂。呵說法者，不",
    "T13n0397_011:0071c04": "樂講論，讚歎寂靜貪著禪味，呵毀二界愛無",
    "T13n0397_011:0071c05": "色身，壽命極長不見諸佛，不聞正法遠離善",
    "T13n0397_011:0071c06": "友，不知方便受捨修捨，是名魔業。「復次，世尊！",
    "T13n0397_011:0071c07": "菩薩修行般若波羅蜜時，知於因果，不以四",
    "T13n0397_011:0071c08": "攝攝取眾生而調伏之，不知眾生上中下根，",
    "T13n0397_011:0071c09": "是名魔業。「復次，世尊！菩薩若樂空閑寂靜，樂",
    "T13n0397_011:0071c10": "寂靜已受寂靜樂，不樂聽法說法問疑，以寂",
    "T13n0397_011:0071c11": "靜故煩惱不起，以不起故不知知想，不離離",
    "T13n0397_011:0071c12": "想不證證想，不修修想不得實義，是名魔業。",
    "T13n0397_011:0071c13": "「復次世尊！菩薩若有修集多聞，好語樂語，微",
    "T13n0397_011:0071c14": "妙之語，軟語喜語。若為衣食臥具利養而演",
    "T13n0397_011:0071c15": "說法，若有信解能至心聽而不為說，若有放",
    "T13n0397_011:0071c16": "逸致供養者便為說之，可為說者而不為說，",
    "T13n0397_011:0071c17": "不可說者反為說之，是名魔業。「復次，世尊！若",
    "T13n0397_011:0071c18": "有菩薩說法之時祕藏深義，有諸天人得他",
    "T13n0397_011:0071c19": "心智，知已不悅即作是念：『我為如來真正法",
    "T13n0397_011:0071c20": "來，不為世間淺近語來。是人欲毀如來正法",
    "T13n0397_011:0071c21": "不能增長。若人有毀佛正法者，我不樂見聞",
    "T13n0397_011:0071c22": "其所說。』即便捨去，是名魔業。「復次，世尊！若有",
    "T13n0397_011:0071c23": "菩薩於惡知識作善友想，惡知識者不以四",
    "T13n0397_011:0071c24": "攝攝取眾生，不修多聞不化眾生，不說出法",
    "T13n0397_011:0071c25": "樂說世語，不知法不知時不知義，是名魔業。",
    "T13n0397_011:0071c26": "「復次，世尊！惡知識者，不能開示分別解說聲",
    "T13n0397_011:0071c27": "聞、緣覺、菩薩、佛法，不化眾生令修慈悲遠離",
    "T13n0397_011:0071c28": "八難修行施戒，柔軟語言親近平等教忍無",
    "T13n0397_011:0071c29": "力，說言佛道甚為難得，無量世中勤苦乃獲，",
    "T13n0397_011:0072a01": "是名惡友，名為魔業。「復次，世尊！菩薩若有憍",
    "T13n0397_011:0072a02": "慢之心，以憍慢故不能供養佛法、眾僧、師長、",
    "T13n0397_011:0072a03": "和上、父母、長宿、同學、同師。若見勝己不能親",
    "T13n0397_011:0072a04": "近聽法問疑，是故雖聞聞已便失；見下己者",
    "T13n0397_011:0072a05": "親近愛念，是故惡法漸漸增長，惡法增故遠",
    "T13n0397_011:0072a06": "離善法。世尊！譬如大海漸漸深故，一切諸流",
    "T13n0397_011:0072a07": "悉共歸之。菩薩壞慢亦復如是，漸漸增長一",
    "T13n0397_011:0072a08": "切善法。菩薩若不壞憍慢者，是名魔業。「世尊！",
    "T13n0397_011:0072a09": "譬如有人高原陸地種瞻波樹，水常行處復",
    "T13n0397_011:0072a10": "作坻塘，地既高燥又不得水，漸漸枯黃不",
    "T13n0397_011:0072a11": "能增長。世尊！菩薩摩訶薩亦復如是，憍慢增",
    "T13n0397_011:0072a12": "故不親善友，不聞正法雖聞復失。「復次，世尊！",
    "T13n0397_011:0072a13": "菩薩摩訶薩身色具足端正自在，多有眷屬",
    "T13n0397_011:0072a14": "福德莊嚴，未能具足智慧莊嚴，以是因緣生",
    "T13n0397_011:0072a15": "於憍慢。以憍慢故，若有菩薩具智莊嚴，思惟",
    "T13n0397_011:0072a16": "正法身體羸瘠，見已輕慢不能供養，以是因",
    "T13n0397_011:0072a17": "緣復增憍慢，無明放逸不調魔業。如是菩薩",
    "T13n0397_011:0072a18": "為色生慢，是名魔業。」爾時，世尊告海慧菩薩",
    "T13n0397_011:0072a19": "言：「善哉，善哉！善男子！善能分別宣說魔業。善",
    "T13n0397_011:0072a20": "男子！至心諦聽，吾今當說壞魔業道。「善男子！",
    "T13n0397_011:0072a21": "一切諸法其性空寂。若知諸法其性空已，亦",
    "T13n0397_011:0072a22": "知一切眾生皆空。既知空已而修慈心調伏",
    "T13n0397_011:0072a23": "自身，是名菩薩破壞魔業。若觀諸法性是無",
    "T13n0397_011:0072a24": "相，而為眾生修集慈心，是名菩薩破壞魔業。",
    "T13n0397_011:0072a25": "若觀諸法性是無願，為諸眾生至心求有，既",
    "T13n0397_011:0072a26": "求有已隨而調伏，是名菩薩能壞魔業。觀一",
    "T13n0397_011:0072a27": "切法性是無貪，眾生之性亦復無貪，為調伏",
    "T13n0397_011:0072a28": "貪而攝取之，是名菩薩能壞魔業。若觀諸法",
    "T13n0397_011:0072a29": "性是無恚，眾生之性亦復無恚，為調伏恚而",
    "T13n0397_011:0072b01": "攝取之，是名菩薩能壞魔業。若觀諸法性是",
    "T13n0397_011:0072b02": "無癡，眾生之性亦復無癡，為調伏癡而攝取",
    "T13n0397_011:0072b03": "之，是名菩薩能壞魔業。觀諸法性無生無滅，",
    "T13n0397_011:0072b04": "壞生滅故宣說正法，是名菩薩能壞魔業。觀",
    "T13n0397_011:0072b05": "一切法性是平等，雖說三乘不捨大乘，是名",
    "T13n0397_011:0072b06": "菩薩能壞魔業。若不貪著心意識等，亦能遠",
    "T13n0397_011:0072b07": "離一切因緣，為諸眾生得解脫故修法莊嚴，",
    "T13n0397_011:0072b08": "雖過諸行終不捨離菩薩所行，是名菩薩能",
    "T13n0397_011:0072b09": "壞魔業。」說是法時，天魔波旬莊嚴四兵來趣",
    "T13n0397_011:0072b10": "寶坊，如先趣向菩提樹時，如來見已，告海慧",
    "T13n0397_011:0072b11": "言：「汝說魔業我說壞魔，以是因緣魔王波",
    "T13n0397_011:0072b12": "旬莊嚴四兵而來至此，欲設何計以當禦",
    "T13n0397_011:0072b13": "之？」海慧菩薩言：「世尊！我今欲持魔王波旬",
    "T13n0397_011:0072b14": "及其眷屬置莊嚴國，我身當住魔所住處。」爾",
    "T13n0397_011:0072b15": "時，舍利弗言：「善男子！莊嚴世界去此遠近？佛",
    "T13n0397_011:0072b16": "號何等？」「舍利弗！在此東方過於十二恒河沙",
    "T13n0397_011:0072b17": "等世界，其土有佛號破疑淨光，今現在世，為",
    "T13n0397_011:0072b18": "諸菩薩說淨菩薩行。彼國三千大千世界有",
    "T13n0397_011:0072b19": "一億魔，一一魔王有十千億人兵眷屬。其佛",
    "T13n0397_011:0072b20": "初坐菩提樹時，如是諸魔悉共莊嚴至菩薩",
    "T13n0397_011:0072b21": "所。爾時菩薩先為諸魔講宣正典，令其得住",
    "T13n0397_011:0072b22": "不退轉地，然後乃成阿耨多羅三藐三菩提",
    "T13n0397_011:0072b23": "轉正法輪。彼佛世尊，其大弟子及侍使者亦",
    "T13n0397_011:0072b24": "悉是魔，如是等魔悉能教化調伏眾生。是故",
    "T13n0397_011:0072b25": "我今取魔波旬安置彼土，為欲壞其所行魔",
    "T13n0397_011:0072b26": "業，莊嚴如來無上正法。」時魔波旬聞是語已",
    "T13n0397_011:0072b27": "心生恐怖，四望顧視欲求退處，四方障礙不",
    "T13n0397_011:0072b28": "得從意，復欲滅身亦不能得，方計不立倍復",
    "T13n0397_011:0072b29": "生懅，白佛言：「世尊！唯願大慈少見救護。」佛",
    "T13n0397_011:0072c01": "言：「波旬！我於此事不得自在，汝當歸向海慧",
    "T13n0397_011:0072c02": "菩薩求哀懺悔。」時魔波旬即向海慧合掌而",
    "T13n0397_011:0072c03": "言：「善男子！我從今日不敢復作如是魔業，唯",
    "T13n0397_011:0072c04": "願仁者聽我懺悔。」海慧菩薩言：「我於汝所都",
    "T13n0397_011:0072c05": "無瞋心，菩薩之法常應忍辱一切眾生。波旬！",
    "T13n0397_011:0072c06": "汝可往彼禮覲彼佛，汝身當得無量利益。」",
    "T13n0397_011:0072c07": "爾時，菩薩即以右手摩其頂上，作如是言：「若",
    "T13n0397_011:0072c08": "諸菩薩於諸法中無貪悋者，以我神通令汝",
    "T13n0397_011:0072c09": "必至彼佛世界。」言已波旬即至彼土。既至彼",
    "T13n0397_011:0072c10": "土，見佛敬禮，却住一面。彼諸菩薩白佛言：「世",
    "T13n0397_011:0072c11": "尊！何等國土有如是等不淨之人而來至此？」",
    "T13n0397_011:0072c12": "佛言：「善男子！西方過十二恒河沙等諸佛世",
    "T13n0397_011:0072c13": "界，彼有世界名曰娑婆，佛號釋迦牟尼，為過",
    "T13n0397_011:0072c14": "數量諸菩薩等說大集經。彼有菩薩名曰海",
    "T13n0397_011:0072c15": "慧，說魔業時，是魔莊嚴四種兵眾來至會所，",
    "T13n0397_011:0072c16": "海慧菩薩以神通力移來至此。」彼世界中諸",
    "T13n0397_011:0072c17": "菩薩等語波旬言：「善男子！汝今宜發阿耨多",
    "T13n0397_011:0072c18": "羅三藐三菩提心，遠離魔業，我當與汝共為",
    "T13n0397_011:0072c19": "同學。」時魔波旬聞是語已，即發阿耨多羅三",
    "T13n0397_011:0072c20": "藐三菩提心。時諸菩薩即請波旬昇師子座，",
    "T13n0397_011:0072c21": "問波旬言：「承彼如來為諸大眾說大集經，斯",
    "T13n0397_011:0072c22": "有何事？惟仁說之。」時魔波旬以海慧菩薩神",
    "T13n0397_011:0072c23": "通力故宣說所聞，乃至不失一句一字。彼諸",
    "T13n0397_011:0072c24": "菩薩即白佛言：「我等願樂欲見彼佛釋迦牟",
    "T13n0397_011:0072c25": "尼及眾菩薩。」彼佛即告諸菩薩言：「且待須臾，",
    "T13n0397_011:0072c26": "自當得見此寶坊中。」諸菩薩等復白佛言：「世",
    "T13n0397_011:0072c27": "尊！我等欲見魔王波旬，於彼世界為何所作？」",
    "T13n0397_011:0072c28": "爾時，世尊觀此彼界眾生心已，告海慧菩薩",
    "T13n0397_011:0072c29": "言：「善男子！汝今當以此佛世界示彼菩薩。」爾",
    "T13n0397_011:0073a01": "時海慧菩薩即於十指放大光明，其光即過",
    "T13n0397_011:0073a02": "十二恒河沙等諸佛世界遍照彼土，此間大",
    "T13n0397_011:0073a03": "眾悉見彼土佛及菩薩，魔王波旬處師子座說",
    "T13n0397_011:0073a04": "大集經。時諸菩薩即從座起，向彼如來頭面",
    "T13n0397_011:0073a05": "敬禮，散種種華而以供養，所散諸華當彼佛",
    "T13n0397_011:0073a06": "上變成華臺。彼諸菩薩見是華臺，即白佛言：",
    "T13n0397_011:0073a07": "「世尊！如是華臺從何處來？」佛言：「善男子！娑婆",
    "T13n0397_011:0073a08": "世界諸菩薩眾所散供養。」諸菩薩言：「世尊！云",
    "T13n0397_011:0073a09": "何令我得見彼土娑婆世界？」佛言：「善男子！汝",
    "T13n0397_011:0073a10": "等今當敬禮是光至心念持，自當得見彼佛",
    "T13n0397_011:0073a11": "世界。」時彼菩薩如佛所言，敬禮光明至心念",
    "T13n0397_011:0073a12": "持，即得見此娑婆世界。見已即起禮釋迦牟",
    "T13n0397_011:0073a13": "尼佛，以諸香華遙供養之。又見三千大千世",
    "T13n0397_011:0073a14": "界，淨水澄滿猶如大海。彼所散華至此世界",
    "T13n0397_011:0073a15": "大寶坊中，當如來上變成寶蓋。時魔波旬白",
    "T13n0397_011:0073a16": "彼佛言：「世尊！我當云何還彼世界？」佛言：「善男",
    "T13n0397_011:0073a17": "子！若欲還者，應當至心念於海慧。」時魔波旬",
    "T13n0397_011:0073a18": "至心念於海慧菩薩，念已即得還此世界。時",
    "T13n0397_011:0073a19": "舍利弗見魔波旬，即作是言：「波旬！汝得見彼",
    "T13n0397_011:0073a20": "佛世界不？」波旬言：「舍利弗！我已見之，及見",
    "T13n0397_011:0073a21": "彼土清淨菩薩所住之處。」舍利弗言：「汝於彼",
    "T13n0397_011:0073a22": "土作魔業不？」「大德！我至彼土至心勤求無上",
    "T13n0397_011:0073a23": "菩提，何緣復得造作魔業？若有至心求菩提",
    "T13n0397_011:0073a24": "時見魔業者，是人則得勤修精進。」此界大眾",
    "T13n0397_011:0073a25": "見魔波旬還來至此，六萬眾生、十千魔眾同",
    "T13n0397_011:0073a26": "共發阿耨多羅三藐三菩提心，作是言：「願我",
    "T13n0397_011:0073a27": "等輩所受身形，如彼菩薩身形無異。」海慧菩",
    "T13n0397_011:0073a28": "薩言：「世尊！為阿耨多羅三藐三菩提，多有怨",
    "T13n0397_011:0073a29": "敵。善哉！世尊！為護法故建立神通。以通",
    "T13n0397_011:0073b01": "力故是經當得久住於世。」佛言：「善男子！我",
    "T13n0397_011:0073b02": "今所立善願神通，為諸眾生種於善根。」爾時，",
    "T13n0397_011:0073b03": "世尊告四天王：「汝等當知，若我弟子，比丘、比",
    "T13n0397_011:0073b04": "丘尼、優婆塞、優婆夷，受持讀誦書寫廣說如",
    "T13n0397_011:0073b05": "是等經，汝等四王當深護助，無為欲樂而作",
    "T13n0397_011:0073b06": "放逸。吾今出世為壞放逸護正法故。」而說呪",
    "T13n0397_011:0073b07": "曰：所謂：",
    "T13n0397_011:0073b08": "「三咩　羊鳴音三摩三咩　沫頓禰　婆羅",
    "T13n0397_011:0073b09": "跋坻陀禰　陀那跋坻　投彌陀那跋坻",
    "T13n0397_011:0073b10": "阿婆散提　阿摩隸　毘摩隸　闍毘羅",
    "T13n0397_011:0073b11": "提　迦羅提　迦羅那　阿梨　阿羅跋坻",
    "T13n0397_011:0073b12": "阿隸婆散提　涅伽旦尼　阿跋坻　沫提",
    "T13n0397_011:0073b13": "　摩呼沫提　摩羅夷提　毘首提　毘首提",
    "T13n0397_011:0073b14": "跋坻　尼薩隸　莫罕泥",
    "T13n0397_011:0073b15": "「善男子！是名四天王呪。若有法師受持是經",
    "T13n0397_011:0073b16": "當誦是呪，誦已修慈緣念十方，至心念於四",
    "T13n0397_011:0073b17": "天王等，爾時四王當示其夢或自往護。」時四",
    "T13n0397_011:0073b18": "天王白佛言：「世尊！我等四王聞是呪已，即",
    "T13n0397_011:0073b19": "與眷屬至法師所擁護侍衛。若是法師所須",
    "T13n0397_011:0073b20": "資生，我當方便令其得之，遠離病苦身受安",
    "T13n0397_011:0073b21": "樂。」爾時，世尊告海慧菩薩：「善男子！汝今至心",
    "T13n0397_011:0073b22": "聽帝釋呪。所謂：",
    "T13n0397_011:0073b23": "「闍耶　闍耶末坻　阿跋坻　跋坻　摩",
    "T13n0397_011:0073b24": "拘隸　斯陀跋坻　輸泥　羶帝羯隸　檀提",
    "T13n0397_011:0073b25": "曇摩尼　多迦隸　叉耶叉耶目佉　阿跋",
    "T13n0397_011:0073b26": "蔕那　涅伽蔕那　莎坻　莎坻散提",
    "T13n0397_011:0073b27": "「來憍尸迦！阿修羅壞，諸天則勝，諸天勝故，佛",
    "T13n0397_011:0073b28": "法增長。憍尸迦！欲受安樂當護正法。善男子！",
    "T13n0397_011:0073b29": "是名釋呪。善男子！若有法師欲說法時，當",
    "T13n0397_011:0073c01": "先洗浴令身淨潔，持妙香華正東而禮，一心",
    "T13n0397_011:0073c02": "憶念十方諸佛，慈心普及一切眾生，然後乃",
    "T13n0397_011:0073c03": "昇師子法座，誦如是呪，而作是言：『憍尸迦來，",
    "T13n0397_011:0073c04": "四天王來，為諸大眾除却障礙消滅煩惱。』爾",
    "T13n0397_011:0073c05": "時帝釋及四天王念法師故即便共來，是故",
    "T13n0397_011:0073c06": "大眾樂聞說法。「善男子！汝今復聽十方諸魔",
    "T13n0397_011:0073c07": "及眷屬呪。所謂：",
    "T13n0397_011:0073c08": "「奢咩　奢摩跋坻　奢摩密㗣　阿浮隸",
    "T13n0397_011:0073c09": "摩羅歘坻　瞢崛隸　婆羅綈　迦由",
    "T13n0397_011:0073c10": "犁　坻祁跋坻　阿慮迦尼　比舍荼尼",
    "T13n0397_011:0073c11": "　尼末坻　阿跋持　區區隸　伽羅薩",
    "T13n0397_011:0073c12": "尼　憂目企　奢蜜坻　波羅目企　槃",
    "T13n0397_011:0073c13": "檀那涅伽󰭅坻　奢摩𦂛「如是呪者，力能繫",
    "T13n0397_011:0073c14": "縛一切論師、一切魔眾，是名佛印，不可破壞",
    "T13n0397_011:0073c15": "魔眷屬怨。善男子！若有法師受持讀誦如是",
    "T13n0397_011:0073c16": "等呪昇師子座，專念諸佛慈及眾生。自於己",
    "T13n0397_011:0073c17": "身生醫師想，於所說法生良藥想，於聽法者",
    "T13n0397_011:0073c18": "生疾苦想，於如來所生善友想，於正法中生",
    "T13n0397_011:0073c19": "常恒想，若能如是說正法時，其處四邊各一",
    "T13n0397_011:0073c20": "由旬魔不能到。」時魔波旬白佛言：「世尊！若佛",
    "T13n0397_011:0073c21": "弟子有能讀誦如是神呪，其身清淨，我當擁",
    "T13n0397_011:0073c22": "護不作魔業。我以海慧神通力故捨於魔業。",
    "T13n0397_011:0073c23": "隨有國土城邑村落說是法處，我當化身親",
    "T13n0397_011:0073c24": "往聽受。」佛言：「善哉，善哉！波旬！汝若能得如",
    "T13n0397_011:0073c25": "是心者，則壞魔業，亦當獲得如是等法。「善男",
    "T13n0397_011:0074a01": "子！復當至心聽梵天呪。所謂：",
    "T13n0397_011:0074a02": "「迷多伽隸　迦樓那伽隸　無經多伽",
    "T13n0397_011:0074a03": "隸　憂比叉伽隸　佛陀伽隸　曇摩伽",
    "T13n0397_011:0074a04": "隸　僧伽伽隸　蘇羯多毘闍耶　摩訶毘",
    "T13n0397_011:0074a05": "檀尼　毘獸提目爾　尼波隸陀耶　烏",
    "T13n0397_011:0074a06": "闍跋坻　烏闍嚴彌　捺檀尼　曇摩波坻",
    "T13n0397_011:0074a07": "吒跋尼　薩遮坻優波跋坻毘獸坻",
    "T13n0397_011:0074a08": "　莎折多優波舍彌　烏盧迦耶梵摩　毘",
    "T13n0397_011:0074a09": "盧迦耶梵摩",
    "T13n0397_011:0074a10": "「若欲具足受持如是梵天呪者，當行梵行清",
    "T13n0397_011:0074a11": "淨持戒，讀誦是呪請召梵天：『梵天汝來擁護",
    "T13n0397_011:0074a12": "如是大眾，令其至心樂聽正法，念於三寶轉",
    "T13n0397_011:0074a13": "正法輪護持法城。』若有法師能調諸根，至心",
    "T13n0397_011:0074a14": "淨護身口意等，勤修戒忍精進多聞，發菩提",
    "T13n0397_011:0074a15": "心修四無量，昇於法座誦如是呪。誦是呪已，",
    "T13n0397_011:0074a16": "梵天王等與諸眷屬悉來集會是講法所。」爾",
    "T13n0397_011:0074a17": "時，梵王白佛言：「世尊！若有法師讀誦是呪，我",
    "T13n0397_011:0074a18": "在初禪聞是呪已，當捨定樂而往其所，當施",
    "T13n0397_011:0074a19": "八法。何等為八？一者、施念，持所聞故；二者、施",
    "T13n0397_011:0074a20": "慧，思惟深法故；三者、施解，分別深義故；四",
    "T13n0397_011:0074a21": "者、施樂說無礙，為壞疑心故；五者、施辭無",
    "T13n0397_011:0074a22": "礙，為解一切眾生語故；六者、施無所畏，為眾",
    "T13n0397_011:0074a23": "無勝故；七者、施法光明，為不謬說故；八者、施",
    "T13n0397_011:0074a24": "其不謬授記。世尊！我等亦能廣宣是法。」「善",
    "T13n0397_011:0074a25": "男子！我涅槃後如是等天當護正法。」海慧菩",
    "T13n0397_011:0074a26": "薩言：「世尊！如來、正覺涅槃之後，若有信者應",
    "T13n0397_011:0074a27": "以此法付囑其人令得久住。」爾時，世尊眉間",
    "T13n0397_011:0074a28": "白毫放大光明，遍照三千大千世界，如來化",
    "T13n0397_011:0074a29": "身充滿其中，三十二相八十種好具足莊嚴，",
    "T13n0397_011:0074b01": "數如三千大千世界，一切卉木莖節枝葉。是",
    "T13n0397_011:0074b02": "諸化佛，同作是言：「十方諸佛釋迦如來，同願",
    "T13n0397_011:0074b03": "正法久住於世。何以故？雖有一切惡魔眷屬，",
    "T13n0397_011:0074b04": "不能破壞如是等法。大地可壞，大海可焦，須",
    "T13n0397_011:0074b05": "彌山王可碎如塵，眾生諸心可合是一，虛空",
    "T13n0397_011:0074b06": "可畫，四大可轉，諸佛誓願不可變易。」爾時，",
    "T13n0397_011:0074b07": "世尊即告阿難：「汝當受持如是等經讀誦廣",
    "T13n0397_011:0074b08": "說。」海慧菩薩言：「世尊！今此會中多有無量諸",
    "T13n0397_011:0074b09": "大菩薩，如來何緣顧命阿難令受持之？」時諸",
    "T13n0397_011:0074b10": "大眾咸有疑心：「海慧、阿難誰念心多？」爾時，世",
    "T13n0397_011:0074b11": "尊知眾會疑，告大迦葉：「三千大千世界眾生",
    "T13n0397_011:0074b12": "數為多不？」「甚多！世尊！」「迦葉！假使如是無量眾",
    "T13n0397_011:0074b13": "生，悉得人身常問如來，如來所說不可窮盡、",
    "T13n0397_011:0074b14": "無有障礙。善男子！如天降雨無有障礙，一切",
    "T13n0397_011:0074b15": "眾流歸集大海，而是大海無增無減。海慧菩",
    "T13n0397_011:0074b16": "薩所可受持，十方佛法亦復如是。「迦葉！假使",
    "T13n0397_011:0074b17": "三千大千世界，所有眾生具足總持，如阿難",
    "T13n0397_011:0074b18": "等，欲比海慧所受持法，百分千分百千萬分",
    "T13n0397_011:0074b19": "不及其一。」說是語時，百千眾生發阿耨多羅",
    "T13n0397_011:0074b20": "三藐三菩提心，以妙華香貢上供養海慧菩",
    "T13n0397_011:0074b21": "薩。爾時，蓮華菩薩白佛言：「世尊！若有人能信",
    "T13n0397_011:0074b22": "順受持讀誦書寫解說其義，供養恭敬如是",
    "T13n0397_011:0074b23": "經者，得幾所福？」爾時，世尊即說偈言：",
    "T13n0397_011:0074b24": "「若滿三千大千界，　　七寶奉施十方佛，",
    "T13n0397_011:0074b25": "不如信順是經典，　　受持讀誦福多彼。",
    "T13n0397_011:0074b26": "四法所成諸功德，　　佛說無量無邊數，",
    "T13n0397_011:0074b27": "發菩提心常法施，　　如法而住修集悲。",
    "T13n0397_011:0074b28": "佛說四法無邊量，　　智者聞已不怖畏，",
    "T13n0397_011:0074b29": "虛空之性眾生界，　　如來正智菩提心。」",
    "T13n0397_011:0074c01": "說如是等法寶聚時，十方所來諸菩薩等，以",
    "T13n0397_011:0074c02": "妙香花種種伎樂供養於佛，尊重讚歎，作如",
    "T13n0397_011:0074c03": "是言：「世尊！若有人能受持讀誦書寫解說如",
    "T13n0397_011:0074c04": "是等經，所得功德不可稱量，十方諸佛說不",
    "T13n0397_011:0074c05": "能盡。何以故？世尊！眾生若聞如是等經，無",
    "T13n0397_011:0074c06": "有不發阿耨多羅三藐三菩提心者，是故此",
    "T13n0397_011:0074c07": "經名大寶聚。」爾時，一切大眾人天、一切聲聞",
    "T13n0397_011:0074c08": "及阿難等，諸迦樓羅、乾闥婆等，及世間人，聞",
    "T13n0397_011:0074c09": "經歡喜，信受奉行。",
    "T13n0397_011:0074c10": "大方等大集經卷第十一"
}