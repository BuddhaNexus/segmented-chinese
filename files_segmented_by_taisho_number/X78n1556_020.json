{
    "X78n1556_020:0765c11": "建中靖國續燈錄卷第二十　　　〔宋銘〕",
    "X78n1556_020:0765c13": "東京法雲禪寺住持傳法佛國禪師(臣)惟白集",
    "X78n1556_020:0765c14": "　　對機門",
    "X78n1556_020:0765c15": "　　　南嶽懷讓禪師第十四世",
    "X78n1556_020:0765c16": "舒州海會守端禪師法嗣",
    "X78n1556_020:0765c17": "潭州雲蓋山智本禪師姓郭氏。筠州人也。依本州慈",
    "X78n1556_020:0765c18": "雲院受具。即慕參遊。造海會端禪師法席。投機開悟。",
    "X78n1556_020:0765c19": "眾所推仰。初住舒州龍門。樞密曾公請住南嶽法輪．",
    "X78n1556_020:0765c20": "高臺道林。晚遷雲蓋。開堂日。陞座。顧視云。會麼。南嶽",
    "X78n1556_020:0765c21": "山高。瀟湘水綠。千仞壁立。萬派朝宗。久參先德。相共",
    "X78n1556_020:0765c22": "證明。後進初機。有疑請問。問。香烟馥郁。大眾臨筵。為",
    "X78n1556_020:0765c23": "國開堂。如何舉唱。師云。片雲生嶽頂。僧曰。天上有星",
    "X78n1556_020:0765c24": "皆拱北。人間無水不朝東。師云。孤月舊團圓。僧曰。祝",
    "X78n1556_020:0766a01": "延　聖筭蒙師指。向上宗乘事若何。師拍禪牀一下。",
    "X78n1556_020:0766a02": "僧曰。逢人分明舉似。師云。早見錯舉。問。諸佛出世。天",
    "X78n1556_020:0766a03": "雨四花。和尚出世。有何祥瑞。師云。千聞不如一見。僧",
    "X78n1556_020:0766a04": "曰。見後如何。師云。瞎。問。如何是佛。師云。釋迦．彌勒。僧",
    "X78n1556_020:0766a05": "曰。便恁麼會時如何。師云。腦後擎拳。問。如何是祖師",
    "X78n1556_020:0766a06": "西來意。師云。琉璃缾子。僧擬議。師便喝。問。庭前栢樹",
    "X78n1556_020:0766a07": "人知有。先師無語意如何。師云。真鍮不換金。問。異類",
    "X78n1556_020:0766a08": "擬生全是兆。機鋒兼帶意如何。師云。脫却襴衫提席",
    "X78n1556_020:0766a09": "帽。相逢不說那邊來。問。如何是清淨法身。師云。家無",
    "X78n1556_020:0766a10": "小使。不成君子。問。目瞪口呿。如何話會。師云。傍觀者",
    "X78n1556_020:0766a11": "醜。問。將心覓心。如何覓得。師云。波斯學漢語。問。如何",
    "X78n1556_020:0766a12": "是學人出身處。師云。雪峯元是嶺南人。問。素面相呈",
    "X78n1556_020:0766a13": "時如何。師云。一場醜拙。問。起坐相隨。為什麼不識。師",
    "X78n1556_020:0766a14": "云。相逢雖語笑。背后切無端。問。如何是和尚家風。師",
    "X78n1556_020:0766a15": "云。薄[利禾+皮]明月。僧曰。秖遮箇。別有在。師云。細切清風。問。",
    "X78n1556_020:0766a16": "人人盡有一面古鏡。如何是學人古鏡。師云。打破來。",
    "X78n1556_020:0766a17": "向儞道。僧曰。打破了也。師云。胡地冬生笋。問。如何是",
    "X78n1556_020:0766a18": "齩人師子。師云。五老峰前。僧曰。遮箇豈會齩人。師云。",
    "X78n1556_020:0766a19": "今日拾得性命。問。古人道。說取行不得底。行取說不",
    "X78n1556_020:0766a20": "得底。未審行不得底作麼生說。師云。口在脚下。僧曰。",
    "X78n1556_020:0766a21": "說不得底作麼生行。師云。蹈著舌頭。問。如何是祖師",
    "X78n1556_020:0766a22": "西來意。師云。一隊衲僧來。一隊衲僧去。問。知師久蘊",
    "X78n1556_020:0766a23": "囊中寶。今日當場略借看。師云。適來恰被人借去。問。",
    "X78n1556_020:0766a24": "王道與佛道相去多少。師云。和尚褊衫闊。措大白襴",
    "X78n1556_020:0766b01": "寬。",
    "X78n1556_020:0766b02": "上堂云。去者鼻孔遼天。來者脚蹈實地。且道祖師意",
    "X78n1556_020:0766b03": "向什麼處著。良久。云。長恨春歸無處覓。不知流入此",
    "X78n1556_020:0766b04": "中來。上堂云。後詞一訣。對面直說。若到諸方。不得漏",
    "X78n1556_020:0766b05": "泄。稍若商量。金剛腦裂。遂拍一下。上堂云。高臺巴鼻。",
    "X78n1556_020:0766b06": "開口便是。若也便是。有甚巴鼻。月冷風高。水清山翠。",
    "X78n1556_020:0766b07": "上堂云。以楔出楔。有甚休歇。欲得休歇。以楔出楔。喝",
    "X78n1556_020:0766b08": "一喝。上堂。高聲喚侍者。侍者應喏。師云。大眾集也未。",
    "X78n1556_020:0766b09": "侍者曰。大眾已集。師云。那一箇為什麼不來赴參。侍",
    "X78n1556_020:0766b10": "者無語。師云。到即不點。上堂云。滿口道不出。句句甚",
    "X78n1556_020:0766b11": "分明。滿目覰不見。山山疊亂青。鼓聲猶不會。何況是",
    "X78n1556_020:0766b12": "鐘鳴。喝一喝。上堂云。祖翁卓卓犖犖。兒孫齷齷齪齪。",
    "X78n1556_020:0766b13": "有處藏頭。沒處露角。借問衲僧。如何摸[打丁+索]。上堂云。雞",
    "X78n1556_020:0766b14": "作雞鳴。犬作犬吠。不用教招。自然如是。本分衲僧。却",
    "X78n1556_020:0766b15": "不瞥地。上堂云。眼若朱紅。面如潑墨。婆婆娑娑。頤頤",
    "X78n1556_020:0766b16": "索索。一口齩破鐵饅頭。馨香直到新羅國。上堂。橫桉",
    "X78n1556_020:0766b17": "拄杖云。牙如刀劒面如鐵。眼放電光光不歇。手把蒺",
    "X78n1556_020:0766b18": "[卄/梨]一萬斤。等閑敲著天邊月。卓一下。",
    "X78n1556_020:0766b19": "蘄州五祖演禪師問。擕笻領眾。祖令當行。坐斷要津。",
    "X78n1556_020:0766b20": "師意如何。師云。西風吹渭水。落葉滿長安。僧曰。四面",
    "X78n1556_020:0766b21": "無門山嶽秀。今朝且得主人歸。師云。路頭在什麼處。",
    "X78n1556_020:0766b22": "僧曰。對面蹉却。師云。且喜到來。問。祖意教意。是同是",
    "X78n1556_020:0766b23": "別。師云。人貧智短。馬瘦毛長。問。如何是白雲為人親",
    "X78n1556_020:0766b24": "切處。師云。裂轉鼻孔。僧曰。便恁麼去時如何。師云。不",
    "X78n1556_020:0766c01": "知痛痒。問。達磨面壁。意旨如何。師云。計校未成。僧曰。",
    "X78n1556_020:0766c02": "二祖立雪時如何。師云。將錯就錯。僧曰。祇如斷臂安",
    "X78n1556_020:0766c03": "心又作麼生。師云。煬帝開汴河。問。如何是道。師云。始",
    "X78n1556_020:0766c04": "平郡。僧曰。如何是道中人。師云。赤心為主。僧云。未審",
    "X78n1556_020:0766c05": "道與道中人相去多少。師云。名傳天下。問。如何是極",
    "X78n1556_020:0766c06": "則事。師云。何須特地。問。百尺竿頭。如何進步。師云。快",
    "X78n1556_020:0766c07": "走始得。問。如何是臨濟下事。師云。五逆聞雷。僧曰。",
    "X78n1556_020:0766c08": "如何是雲門下事。師云。紅旗閃爍。僧曰。如何是曹洞",
    "X78n1556_020:0766c09": "下事。師云。馳書不到家。僧云。如何是溈仰下事。師云。",
    "X78n1556_020:0766c10": "斷碑橫古路。僧禮拜。師云。何不問法眼下事。僧曰。留",
    "X78n1556_020:0766c11": "與和尚。師云。巡人犯夜。問。如何是白雲一滴水。師云。",
    "X78n1556_020:0766c12": "打碓打磨。僧曰。飲者如何。師云。無著麵處。問。天下人",
    "X78n1556_020:0766c13": "舌頭盡被白雲坐斷。白雲舌頭甚麼人坐斷。師云。東",
    "X78n1556_020:0766c14": "村王大翁。問。盡力撥不轉時如何。師云。特石。僧曰。一",
    "X78n1556_020:0766c15": "撥便轉時如何。師云。轢鑽。",
    "X78n1556_020:0766c16": "師乃云。適來思量得一則因緣。而今早忘了也。却是",
    "X78n1556_020:0766c17": "拄杖記得。乃拈拄杖云。拄杖子也忘了。遂卓一下。云。",
    "X78n1556_020:0766c18": "同坑無異土。咄。",
    "X78n1556_020:0766c19": "上堂云。幸然無一事。行脚要參禪。却被禪相惱。不透",
    "X78n1556_020:0766c20": "祖師關。如何是祖師關。把火入牛欄。上堂云。恁麼恁",
    "X78n1556_020:0766c21": "麼。鰕跳不出。不恁麼不恁麼。弄巧成拙。軟似鐵。硬似",
    "X78n1556_020:0766c22": "泥。金剛眼睛十二兩。衲僧手裡稱頭低。有價數。勿商",
    "X78n1556_020:0766c23": "量。無鼻孔底將什麼聞香。上堂云。難難幾何般。易易",
    "X78n1556_020:0766c24": "沒巴鼻。好好催人老。默默從此得。過遮四重關。泗州",
    "X78n1556_020:0767a01": "人見大聖。上堂云。若要七縱八橫。見老和尚打鼓陞",
    "X78n1556_020:0767a02": "堂。七十三八十四。將拄杖驀口便築。然雖如是。拈却",
    "X78n1556_020:0767a03": "門前上馬臺。剪却五色索。方始得安樂。上堂云。有一",
    "X78n1556_020:0767a04": "則奇特因緣舉似諸人。欲說又被說礙。不說又被不",
    "X78n1556_020:0767a05": "說礙。欲舉山河大地。又被山河大地礙。從教頭上且",
    "X78n1556_020:0767a06": "安頭。真金不博鍮。丈夫意如此。快樂百無憂。",
    "X78n1556_020:0767a07": "滁州瑯瑘山開化寺永起禪師襄陽人也。鷲嶺興化",
    "X78n1556_020:0767a08": "禪院受業。參白雲端禪師以出世。住持二十年。都尉",
    "X78n1556_020:0767a09": "張侯敦禮奏以椹服。問。口欲談而詞喪。心欲緣而慮",
    "X78n1556_020:0767a10": "忘。去此二途。請師速道。師云。一片白雲無盡處。被風",
    "X78n1556_020:0767a11": "吹去又吹來。僧曰。此猶是學人問處。師云。儞問處作",
    "X78n1556_020:0767a12": "麼生道。僧曰。棒頭有眼明如日。要識真金火裡看。師",
    "X78n1556_020:0767a13": "云。山僧罪過。僧曰。知即得。師拊掌一下。云。也不得放",
    "X78n1556_020:0767a14": "過。問。淺聞深悟。不捨一法。深聞不悟。不受一塵。上是",
    "X78n1556_020:0767a15": "法堂。下是堦。作麼生是迷逢達磨。師云。終日相見。何",
    "X78n1556_020:0767a16": "消如此。僧曰。迷逢達磨蒙師指。迷悟雙忘事若何。師",
    "X78n1556_020:0767a17": "云。喚作露柱。僧曰。前頭底如金似玉。后頭底轉見光",
    "X78n1556_020:0767a18": "輝。師云。今日不著便。問。年窮年盡烹露地白牛。寸刃",
    "X78n1556_020:0767a19": "未施。請拈出完全底頭角。師良久。僧曰。凡聖難測。誰",
    "X78n1556_020:0767a20": "喚作牛。師云。錯。僧以手點云。雪落在什麼處。師云。猶",
    "X78n1556_020:0767a21": "自不知。僧曰。敢道諸方不到。師云。少賣弄。問。千手大",
    "X78n1556_020:0767a22": "悲提不起。無言童子暗嗟吁。既是千手大悲。為什麼",
    "X78n1556_020:0767a23": "却提不起。師云。白雲無縫罅。僧曰。仰之彌高。鑽之彌",
    "X78n1556_020:0767a24": "堅。師云。頭頭顯露。僧曰。為復神通妙用。為復法爾如",
    "X78n1556_020:0767b01": "然。師云。放過一著。問。菴內人為什麼不見庵外事。師",
    "X78n1556_020:0767b02": "云。東家點燈。西家暗坐。僧曰。如何是庵內事。師云。眼",
    "X78n1556_020:0767b03": "在什麼處。僧曰。三門頭合掌。師云。有甚交涉。師乃云。",
    "X78n1556_020:0767b04": "五更殘月落。天曉白雲飛。分明目前事。不是目前機。",
    "X78n1556_020:0767b05": "既是目前事。為什麼不是目前機。良久。云。此去西天",
    "X78n1556_020:0767b06": "路。迢迢十萬餘。上堂。良久。拊掌一下。云。阿呵呵。阿呵",
    "X78n1556_020:0767b07": "呵。還會麼。法法本來法。遂拈拄杖云。遮箇是山僧拄",
    "X78n1556_020:0767b08": "杖。那箇是本來法。還定當得麼。卓一下。",
    "X78n1556_020:0767b09": "英州大溶山保福殊禪師開堂日。上首白槌罷。師顧",
    "X78n1556_020:0767b10": "視大眾云。會麼。若也不會。第二杓惡水潑去也。時有",
    "X78n1556_020:0767b11": "僧問。萬緣俱蕩盡。一衲任逍遙時如何。師云。暝猨啼",
    "X78n1556_020:0767b12": "古木。僧曰。學人不會。師云。寒霧鎻幽林。問。如何是佛",
    "X78n1556_020:0767b13": "法大意。師云。清溪三日一回虗。僧曰。未審其中事若",
    "X78n1556_020:0767b14": "何。師云。東頭買貴。西頭賣賤。僧曰。還當也無。師云。看",
    "X78n1556_020:0767b15": "物酬價。問。諸佛未出世時如何。師云。山河大地。僧曰。",
    "X78n1556_020:0767b16": "出世後如何。師云。大地山河。僧曰。與麼則一般也。師",
    "X78n1556_020:0767b17": "云。敲甎打瓦。問。如何是祖師西來意。師云。一徑杉松",
    "X78n1556_020:0767b18": "滿面風。僧曰。如何曉了。師云。白楊青草雨蒙茸。問。如",
    "X78n1556_020:0767b19": "何是無心道人。師云。林下高眠。春秋不記。僧曰。若然",
    "X78n1556_020:0767b20": "者。更無蹤跡到人間。師云。蓬茅多長雨。松竹不凋霜。",
    "X78n1556_020:0767b21": "問。如何是和尚家風。師云。椀大椀小。僧曰。客來將何",
    "X78n1556_020:0767b22": "祗待。師云。一杓兩杓。僧曰。未飽者作麼生。師云。少喫。",
    "X78n1556_020:0767b23": "少喫。問。如何是大道。師云。閙市裡。僧云。如何是道中",
    "X78n1556_020:0767b24": "人。師云。一任人看。問。如何是衲僧氣息。師云。熏天炙",
    "X78n1556_020:0767c01": "地。問。如何是佛。師云。巧畫不似。僧曰。如何是法。師云。",
    "X78n1556_020:0767c02": "巧說不出。僧曰。如何是僧。師云。鬅頭跣足。問。言語道",
    "X78n1556_020:0767c03": "斷時如何。師云。舌落三分。僧曰。心行處滅時如何。師",
    "X78n1556_020:0767c04": "云。肚高三尺。問。孤峯獨宿時如何。師云。林下長伸兩",
    "X78n1556_020:0767c05": "脚眠。問。如何是禪。師云。秋風臨古渡。落日不堪聞。僧",
    "X78n1556_020:0767c06": "曰。不問遮箇禪。師云。儞問那箇禪。僧曰。祖師禪。師云。",
    "X78n1556_020:0767c07": "南華塔外松陰裡。飲露吟風又更多。問。如何是大道",
    "X78n1556_020:0767c08": "之源。師云。一路入烟草。僧曰。如何得達去。師云。千山",
    "X78n1556_020:0767c09": "啼子規。問。不落言詮。不落意想。閉却唇吻。請師分付。",
    "X78n1556_020:0767c10": "師云。拄杖不在手。僧曰。一片孤雲點太清。師云。重疊",
    "X78n1556_020:0767c11": "關山路。問。西風悽悽。師意如何。師云。草枯唯長菊。木",
    "X78n1556_020:0767c12": "落祇留松。僧曰。四時心不變也。師云。看看又是一陽",
    "X78n1556_020:0767c13": "生。僧曰。畢竟如何。師云。天長地久。問。祖意教意。是同",
    "X78n1556_020:0767c14": "是別。師云。巢知風。穴知雨。僧曰。恁麼則同也。師云。禽",
    "X78n1556_020:0767c15": "宿巢。狐守塚。問。如何是真正路。師云。出門看堠子。",
    "X78n1556_020:0767c16": "師乃云。釋迦何處滅俱尸。彌勒幾曾在兜率。西覓普",
    "X78n1556_020:0767c17": "賢好慚惶。北討文殊生受屈。坐壓毗盧額汙流。行築",
    "X78n1556_020:0767c18": "觀音鼻血出。回頭摸著箇匾擔。却道好箇木牙笏。遂",
    "X78n1556_020:0767c19": "喝一喝。",
    "X78n1556_020:0767c20": "上堂云。烏雞帶雪。當人未決。黑牛臥水。是誰知委。是",
    "X78n1556_020:0767c21": "誰知委。師婆祭鬼。當人未決。鼻孔著楔。相逢休更問",
    "X78n1556_020:0767c22": "如何。措大襴衫千百結。上堂云。百草頭上薦得。鈍致",
    "X78n1556_020:0767c23": "群芳。閙市裡識來。羞慚眾面。離名離相。徧體瘡疣。無",
    "X78n1556_020:0767c24": "事無為。周身桎梏。便脫灑去。笑殺他人。不與麼來。孤",
    "X78n1556_020:0768a01": "負自己。行脚本分。請道將來。良久。云。失錢遭罪。擊禪",
    "X78n1556_020:0768a02": "牀一下。上堂云。杲日麗天。形影相雜。清風照膽。眹兆",
    "X78n1556_020:0768a03": "交萌。且道透脫一路作麼生。良久。云。龜毛莫擬將為",
    "X78n1556_020:0768a04": "拂。恐動泓溟浪裡塵。",
    "X78n1556_020:0768a05": "金陵保寧仁勇禪師法嗣",
    "X78n1556_020:0768a06": "郢州月掌山壽聖智淵禪師問。立雪殷勤事已彰。少",
    "X78n1556_020:0768a07": "林衣鉢付神光。那時得底真消息。今日如何為舉揚。",
    "X78n1556_020:0768a08": "師云。鐵牛吼處須彌轉。木馬嘶時地軸搖。僧曰。恁麼",
    "X78n1556_020:0768a09": "則古蘭臺畔揚宗旨。白雪樓前萬姓歌。師云。相識滿",
    "X78n1556_020:0768a10": "天下。知心有幾人。問。祖意西來即不問。如何是一色。",
    "X78n1556_020:0768a11": "師云。目前無闍梨。此間無老僧。僧曰。既不如是。如何",
    "X78n1556_020:0768a12": "曉會。師云。領取鈎頭意。莫認定盤星。問。如何是月掌",
    "X78n1556_020:0768a13": "山。師云。手中擎月。僧曰。如何是月掌山中人。師云。背",
    "X78n1556_020:0768a14": "上負海。僧曰。敗闕了也。師便喝。問。承聞和尚為保寧",
    "X78n1556_020:0768a15": "燒香。是否。師云。昨朝餛飩。今日酸豏。僧曰。某甲不問",
    "X78n1556_020:0768a16": "遮箇。師云。無底鉢盂吞却了。一生飽足永忘飢。僧曰。",
    "X78n1556_020:0768a17": "洎不問過。師云。今日失利。師乃云。凡有問答。一似擊",
    "X78n1556_020:0768a18": "石迸火。流出無盡法財。三草二木普霑其潤。放行也。",
    "X78n1556_020:0768a19": "雲生谷口。霧罩長空。把定也。碧眼胡僧。亦頂罔措。壽",
    "X78n1556_020:0768a20": "聖如斯舉唱。猶是化門。要且未有衲僧巴鼻。敢問諸",
    "X78n1556_020:0768a21": "人。作麼生是衲僧巴鼻。良久。云。布針開兩眼。君向那",
    "X78n1556_020:0768a22": "頭看。",
    "X78n1556_020:0768a23": "湖州烏墩壽聖楚文禪師問。新斵一張琴。不是凡間",
    "X78n1556_020:0768a24": "木。學人捧上來。請師彈一曲。師云。無遮閑功夫。僧曰。",
    "X78n1556_020:0768b01": "空生不解巖中坐。引得天花滿座前。師云。也知行履",
    "X78n1556_020:0768b02": "不易。僧曰。心不負人。面無慚色。師云。莫相鈍致。師乃",
    "X78n1556_020:0768b03": "云。巍巍堂堂。有紀有綱。炟炟赫赫。自明自白。濟鏘鏘",
    "X78n1556_020:0768b04": "鏘。唯忠唯良。慷慷慨慨。能梗能槩。如斯之者。可重可",
    "X78n1556_020:0768b05": "貴。可愛可惜。莽莽鹵鹵。無規無矩。冒[曰/月]草草。非理非",
    "X78n1556_020:0768b06": "道。郎郎當當。不隱不藏。顢顢頇頇。無識無端。如斯之",
    "X78n1556_020:0768b07": "者。遠之又遠。不足可觀。然雖如是。也未免事屬兩宜。",
    "X78n1556_020:0768b08": "且道如何得無彼此。良久。云。大眾。甜瓜徹蔕甜。苦瓜",
    "X78n1556_020:0768b09": "徹蔕苦。上堂。拈拄杖云。華藏木楖[木*栗]。等閑亂拈出。不",
    "X78n1556_020:0768b10": "是不惜手。山家無固必。點山山動搖。攪水水波溢。忽",
    "X78n1556_020:0768b11": "然把定時。事事執法律。要橫不得橫。要屈不得屈。驀",
    "X78n1556_020:0768b12": "召大眾云。莫謂棒頭有眼明如日。上面光生盡是漆。",
    "X78n1556_020:0768b13": "隨聲敲一下。上堂云。有一人滿口道不得。滿眼覰不",
    "X78n1556_020:0768b14": "見。滿耳聽不聞。此人堪與祖佛為師。有一人口瘂能",
    "X78n1556_020:0768b15": "言。眼盲能視。耳瞶能聽。此人却與人天為師。有一人",
    "X78n1556_020:0768b16": "辨瀉懸河。眼明掣電。耳聽幽微。此人自救不了。大眾。",
    "X78n1556_020:0768b17": "山僧與諸人一一注破。可謂露骨傷筋。且道不動毫",
    "X78n1556_020:0768b18": "毛一句作麼生道。乃云。好彩。上堂云。一杈一劄。著骨",
    "X78n1556_020:0768b19": "連皮。一搦一擡。黏手綴脚。電光石火。頭垂尾垂。劈箭",
    "X78n1556_020:0768b20": "追風。半生半死。撞著磕著。討甚眉毛。明頭暗頭。是何",
    "X78n1556_020:0768b21": "眼目。總不恁麼。正在半途。設使全機。未至涯岸。直饒",
    "X78n1556_020:0768b22": "淨躶躶。赤灑灑。勿可把。尚有廉纖。山僧恁麼道。且道",
    "X78n1556_020:0768b23": "口好作什麼。良久云。嘻。留取喫飯。",
    "X78n1556_020:0768b24": "信州靈鷲山寶積宗映禪師問。提綱舉要。還他本分",
    "X78n1556_020:0768c01": "宗師。不涉離微。請師速道。師云。五袴歌中檛法皷。百",
    "X78n1556_020:0768c02": "花城外發清音。僧曰。恁麼則龍吟虎嘯尋常事。順信",
    "X78n1556_020:0768c03": "壺中別有天。師云。未在。更道看。僧曰。漏泄機關人未",
    "X78n1556_020:0768c04": "識。江南地暖隴西寒。師云。半生半熟。問。靈然一句超",
    "X78n1556_020:0768c05": "今古。朝斾光臨事若何。師云。千里漁樵歌道泰。萬家",
    "X78n1556_020:0768c06": "風月照樓臺。僧曰。若然者。摛藻玉堂歸未晚。百花開",
    "X78n1556_020:0768c07": "赴御筵時。師云。國清才子貴。師橫按拄杖云。大眾。到",
    "X78n1556_020:0768c08": "遮裡。無親無踈。自然不孤。無內無外。縱橫自在。自在",
    "X78n1556_020:0768c09": "不孤。清淨毗盧。釋迦舉令。彌勒分踈。觀根逗教。更相",
    "X78n1556_020:0768c10": "回互。看取承天拄杖子。黑漆光生。兩頭相副。阿呵呵。",
    "X78n1556_020:0768c11": "是何言歟。良久。云。世事但將公道斷。人心難與月輪",
    "X78n1556_020:0768c12": "齊。卓一下。",
    "X78n1556_020:0768c13": "越州寶嚴道倫禪師問。如何是佛。師云。胸題萬字。頂",
    "X78n1556_020:0768c14": "放珠光。僧曰。如何是法。師云。玉軸寶函。金書銀字。僧",
    "X78n1556_020:0768c15": "曰。如何是僧。師云。方袍圓頂。鶴貌雲心。僧曰。請師別",
    "X78n1556_020:0768c16": "道。師云。詞多無後益。語亂足悲生。",
    "X78n1556_020:0768c17": "洪州景福日餘禪師問。如何是祖師西來意。師云。九",
    "X78n1556_020:0768c18": "年面壁無人會。隻履西歸天下聞。僧曰。學人未曉。師",
    "X78n1556_020:0768c19": "云。要會普通年遠事。不從葱嶺帶將來。問。如何是道。",
    "X78n1556_020:0768c20": "師云。天共白雲曉。水和明月流。僧曰。如何是道中人。",
    "X78n1556_020:0768c21": "師云。先行不到。末後太過。僧出眾畫一圓相。師以手",
    "X78n1556_020:0768c22": "畫一畫。僧作舞歸眾。師云。家有白澤之圖。必無如是",
    "X78n1556_020:0768c23": "妖恠。師拈拄杖云。無量諸佛向此轉大法輪。今古祖",
    "X78n1556_020:0768c24": "師向此演大法義。若信得及。法法本自圓成。念念悉",
    "X78n1556_020:0769a01": "皆具足。若未信得及。山僧今日因行不妨掉臂。更為",
    "X78n1556_020:0769a02": "重說偈言。卓一下。",
    "X78n1556_020:0769a03": "湖州上方日益禪師開堂日。上首白槌罷。師云。白槌",
    "X78n1556_020:0769a04": "前觀。一又不成。白槌後觀。二又不是。到遮裡。任是鐵",
    "X78n1556_020:0769a05": "眼銅晴。也須百雜碎。莫有不避危亡底衲僧。試出來",
    "X78n1556_020:0769a06": "看。時有兩僧齊出。師云。一箭落雙鵰。僧曰。某甲話猶未",
    "X78n1556_020:0769a07": "問。何得著忙。師云。莫是新羅僧麼。僧擬議。師云。撞露",
    "X78n1556_020:0769a08": "柱漢。便打。問。瞎驢滅却法眼藏。意旨如何。師云。土曠",
    "X78n1556_020:0769a09": "人稀。相逢者少。僧曰。祇如今日又作麼生。師云。揑轉",
    "X78n1556_020:0769a10": "鼻孔。問。如何是臨濟家風。師云。電光裡走馬。僧曰。如",
    "X78n1556_020:0769a11": "何是雲門家風。師云。爛泥中有刺。僧曰。和尚畢竟是",
    "X78n1556_020:0769a12": "誰家之子。師云。一任鑽龜打瓦。問。神光得髓。意旨如",
    "X78n1556_020:0769a13": "何。師云。徹皮徹骨。僧曰。恁麼則龍門無宿客。師云。不",
    "X78n1556_020:0769a14": "許夜行。問。如何是未出世邊事。師云。井底蝦蟆吞却",
    "X78n1556_020:0769a15": "月。僧曰。如何是出世邊事。師云。鷺鶿蹈折枯蘆枝。僧",
    "X78n1556_020:0769a16": "曰。去此二途。如何是和尚為人處。師云。十成好箇金",
    "X78n1556_020:0769a17": "剛鑽。攤向街頭賣與誰。問。道吾既不道。和尚為什麼",
    "X78n1556_020:0769a18": "却道。師云。有口不可啞却。問。如何是多年水牯牛。師",
    "X78n1556_020:0769a19": "云。齒疎眼暗。問。如何是露地白牛。師云。雪堆上看取。",
    "X78n1556_020:0769a20": "問。盡力跳不出時如何。師云。愁人莫向愁人說。僧曰。",
    "X78n1556_020:0769a21": "早知今日事。悔不慎當初。師云。說向愁人愁殺人。問。",
    "X78n1556_020:0769a22": "閙市相逢事若何。師云。東行買賤。西行賣貴。僧曰。忽",
    "X78n1556_020:0769a23": "若不作貴。不作賤。又作麼生。師云。鎮州蘿蔔。問。少林",
    "X78n1556_020:0769a24": "面壁。意旨如何。師云。無人得相見。僧曰。為復是遇賤",
    "X78n1556_020:0769b01": "即貴。遇明即暗。師云。惜取當門齒。問。毗耶杜口。意旨",
    "X78n1556_020:0769b02": "如何。師云。有理說不得。問。丹霞燒木佛。意旨如何。師",
    "X78n1556_020:0769b03": "云。物出急家門。僧曰。為什麼院主眉鬚墮落。師云。傍",
    "X78n1556_020:0769b04": "觀者醜。問。一切含靈俱有佛性。既有佛性。為什麼却",
    "X78n1556_020:0769b05": "撞入驢胎馬腹。師云。知而故犯。僧曰。未審向什麼處",
    "X78n1556_020:0769b06": "懺悔。師打云。且作死馬醫。問。覿面相呈時如何。師云。",
    "X78n1556_020:0769b07": "左眼半斤。右眼八兩。僧提起坐具云。遮箇聻。師云。不",
    "X78n1556_020:0769b08": "勞拈出。師左右顧視云。黃面老周行七步。脚跟下正",
    "X78n1556_020:0769b09": "好一錐。碧眼胡兀坐九年。頂門上可惜一劄。當時若",
    "X78n1556_020:0769b10": "有箇為眾竭力底衲僧下得遮毒手。也免得拈花微",
    "X78n1556_020:0769b11": "笑。空破面顏。立雪齊腰。翻成轍迹。自此將錯就錯。相",
    "X78n1556_020:0769b12": "樓打樓。遂有五葉芬芳。千燈續燄。向曲[彔*頁]木裡唱二",
    "X78n1556_020:0769b13": "作三。於楖[木*栗]杖頭指南為北。直得進前退後。有問法",
    "X78n1556_020:0769b14": "問心之徒。倚門傍牆。有覓佛覓祖底漢。庭前指柏。便",
    "X78n1556_020:0769b15": "喚作祖意西來。日裡看山。更錯認學人自己。殊不知",
    "X78n1556_020:0769b16": "此一大事。本自靈明。盡未來際。未嘗間斷。不假修證。",
    "X78n1556_020:0769b17": "豈在思惟。雖鶖子有所不知。非滿慈之所能辨。不見",
    "X78n1556_020:0769b18": "馬祖一喝。百丈三日耳聾。寶壽令行。鎮州一城眼瞎。",
    "X78n1556_020:0769b19": "大機大用。如迅雷不可停。一唱一提。似斷崖不可履。",
    "X78n1556_020:0769b20": "正當恁麼時。三世諸佛祇可傍觀。六代祖師證明有",
    "X78n1556_020:0769b21": "分。大眾且道今日還有證明底麼。良久。云。劄。",
    "X78n1556_020:0769b22": "上堂云。向黃蘗山前。捋下破撲頭。鳳凰臺下。卸却膩",
    "X78n1556_020:0769b23": "脂帽。將謂赤灑灑地。於五湖四海作箇閑人。飄然如",
    "X78n1556_020:0769b24": "不繫之舟。豈知被一陣業風吹到白蘋洲上。進退無",
    "X78n1556_020:0769c01": "門。而今也不免向仙潭溪裡作箇把梢底去也。若是",
    "X78n1556_020:0769c02": "從南來者。與伊下載。若是從北來者。與伊上載。上載",
    "X78n1556_020:0769c03": "下載。猶是中流語。旦道到岸一句作麼生道。若道不",
    "X78n1556_020:0769c04": "得。便請洗脚上船。擲拄杖便起。",
    "X78n1556_020:0769c05": "上堂云。拾得般柴。寒山燒火。唯有豐干巖中獨坐。且",
    "X78n1556_020:0769c06": "道豐干有什麼長處。良久。云。家無小使。不成君子。",
    "X78n1556_020:0769c07": "洪州黃龍山祖心寶覺禪師法嗣",
    "X78n1556_020:0769c08": "洪州黃龍如曉禪師問。有客遠方來。示我徑寸璧。如",
    "X78n1556_020:0769c09": "何是徑寸璧。師云。千峯排翠色。僧曰。便恁恁時如何。",
    "X78n1556_020:0769c10": "師云。萬卉長威稜。問。如何是黃龍境。師云。山連幕阜",
    "X78n1556_020:0769c11": "秀。水瀉洞庭清。僧曰。如何是境中人。師云。形容雖醜",
    "X78n1556_020:0769c12": "陋。出語更成章。問。語默涉離微。如何得不犯。師云。山",
    "X78n1556_020:0769c13": "花開似錦。澗水湛如藍。僧曰。謝答話。師云。向道莫行",
    "X78n1556_020:0769c14": "山下路。分明祗在路傍生。師乃云。煙雲綻處。樓殿撑",
    "X78n1556_020:0769c15": "天。水月松蘿。交光相映。人和境照。柳眼乍青。佛法人",
    "X78n1556_020:0769c16": "事。無欠無少。雖然如是。不落時機一句作麼生道。良",
    "X78n1556_020:0769c17": "久。云。少林雖面壁。年老也心孤。上堂云。白雲風卷。宇",
    "X78n1556_020:0769c18": "宙豁清。月印長天。形分眾水。若恁麼散去。便道山僧",
    "X78n1556_020:0769c19": "無折合。更或謌風詠月。又成起浪生風。正當恁麼。如",
    "X78n1556_020:0769c20": "何即是。良久。云。幽鳥不嫌山勢闊。魚龍爭厭碧潭深。",
    "X78n1556_020:0769c21": "洪州雙嶺化禪師問。急急相投時如何。師云。渴鹿趂",
    "X78n1556_020:0769c22": "陽燄。僧曰。恁麼則知時別宜也。師云。刢利人難得。問。",
    "X78n1556_020:0769c23": "如何是道。師云。掘地深埋。僧曰。如何是道中人。師云。",
    "X78n1556_020:0769c24": "銅頭鐵額。僧曰。如何是向上事。師云。老僧舌頭短。問。",
    "X78n1556_020:0770a01": "佛未出世時如何。師云。雲散家家月。僧曰。出世後如",
    "X78n1556_020:0770a02": "何。師云。春至百花開。僧曰。未審即今在什麼處。師便",
    "X78n1556_020:0770a03": "喝。上堂云。翠竹黃花非外境。白雲明月露全真。頭頭",
    "X78n1556_020:0770a04": "盡是吾家物。信手拈來不是塵。遂舉拂子云。會麼。認",
    "X78n1556_020:0770a05": "著依前還不是。擊禪床一下。上堂云。聞聲悟道。見色",
    "X78n1556_020:0770a06": "明心。文殊．普賢在鐘鼓裡藏身。釋迦．彌勒向百草頭",
    "X78n1556_020:0770a07": "上顯現。塞却諸人見聞覺知。向聲色外道將一句來。",
    "X78n1556_020:0770a08": "良久。云。擬議思量。白雲萬里。",
    "X78n1556_020:0770a09": "泗州龜山水陸禪院曉津禪師問。如何是賓中賓。師",
    "X78n1556_020:0770a10": "云。巢父飲牛。僧曰。如何是賓中主。師云。許由洗耳。僧",
    "X78n1556_020:0770a11": "曰。如何是主中賓。師便喝。僧曰。如何是主中主。師云。",
    "X78n1556_020:0770a12": "禮拜了退。",
    "X78n1556_020:0770a13": "韶州雲門寶宣禪師問。雲門一曲。不屬宮商。請師舉",
    "X78n1556_020:0770a14": "唱。師云。聽者須是其人。僧曰。恁麼則流通去也。師云。",
    "X78n1556_020:0770a15": "三十棒飜為一百五十。師乃云。眹兆未生。風恬浪靜。",
    "X78n1556_020:0770a16": "眹兆纔舉。文彩互陳。且道互陳底事。諸人還知落處",
    "X78n1556_020:0770a17": "也無。良久。云。世有知音者。方當話歲寒。",
    "X78n1556_020:0770a18": "澧州夾山靈泉院曉純禪師師遊方。聽習經論。后至",
    "X78n1556_020:0770a19": "黃龍。因點燈看經次。舉洞山麻三斤因緣大悟。心禪",
    "X78n1556_020:0770a20": "師云。傳吾道者甚眾。要如純者鮮矣。出世先住洪州",
    "X78n1556_020:0770a21": "延恩．鄂州黃龍．澧州洛浦。次至夾山。師將木刻作一",
    "X78n1556_020:0770a22": "象。師子頭．牛足．馬身。每有僧至。遂指問云。喚作師子。",
    "X78n1556_020:0770a23": "即是馬身。喚作馬。却是牛足。且道畢竟喚作什麼。又",
    "X78n1556_020:0770a24": "常示眾云。有箇漢子病。病后死。死后膖脹。爛壞蛆出。",
    "X78n1556_020:0770b01": "扛去燒成灰颺。却灰。成空一靈性。往別處受生。佛說",
    "X78n1556_020:0770b02": "本自不生。今亦不滅。儞作麼生會。",
    "X78n1556_020:0770b03": "鄂州黃龍延禧智融禪師問。為　國開堂於此日。師",
    "X78n1556_020:0770b04": "將何法報　君恩。師云。煙雲生宇宙。瑞氣滿乾坤。僧",
    "X78n1556_020:0770b05": "曰　君恩且如是。祖意又如何。師云。六六三十六。問。",
    "X78n1556_020:0770b06": "停舟辨水通滄海。不挂孤帆事若何。師云。南海波斯",
    "X78n1556_020:0770b07": "入大唐。僧曰。恁麼則出沒卷舒。與師同用也。師云。有",
    "X78n1556_020:0770b08": "人別寶好商量。僧曰。爭柰東行不見西行利。師云。或",
    "X78n1556_020:0770b09": "時遇賤。或時遇貴。僧曰。手執夜明符。背負須彌去。師",
    "X78n1556_020:0770b10": "喝云。脫空謾語漢。師云。幻人說幻法。幻法度眾生。山",
    "X78n1556_020:0770b11": "僧幻說法。諸人幻來聽。且道幻從何來。法從何起。良",
    "X78n1556_020:0770b12": "久。云。一句坐中得。片心天外來。",
    "X78n1556_020:0770b13": "杭州顯明道昌禪師問。師唱誰家曲。宗風嗣阿誰。師",
    "X78n1556_020:0770b14": "云。錦袋盛簫管。誰人辨正音。僧曰。龍峯嫡子。黃蘗兒",
    "X78n1556_020:0770b15": "孫。師云。師子齩人。問。如何是祖師西來意。師云。人離",
    "X78n1556_020:0770b16": "鄉賤。物離鄉貴。僧曰。莫便是西來意也無。師云。天台．",
    "X78n1556_020:0770b17": "南嶽。僧曰。將謂少林消息斷。誰知今日宛然存。師云。",
    "X78n1556_020:0770b18": "道聽途說。",
    "X78n1556_020:0770b19": "漳州淨眾本權禪師問。萬彚同霑物外春時如何。師",
    "X78n1556_020:0770b20": "云。許闍梨具眼。問。寶座既登於此日。宗風演唱嗣何",
    "X78n1556_020:0770b21": "人。師云。大陽正照。萬物含輝。僧曰。若然者。星郎不謾",
    "X78n1556_020:0770b22": "朝車至。滿筵黑白盡霑恩。師云。風行草偃。雲散月明。",
    "X78n1556_020:0770b23": "問。道無橫徑。立者皆危。如何是道。師云。海底烏龜。深",
    "X78n1556_020:0770b24": "山大蟲。僧曰。莫祇遮便是麼。師云。見錢買賣不曾賒。",
    "X78n1556_020:0770c01": "師云。新年頭。新長老。說新禪。新鮮言句動春暄。百卉",
    "X78n1556_020:0770c02": "萌茅花吐蘂。新鸎初囀弄吟聲。頭頭泄漏真如理。句",
    "X78n1556_020:0770c03": "句分明摩竭令。諸禪德。且作麼生是摩竭令。良久。云。",
    "X78n1556_020:0770c04": "東君已報陽春信。萬物含輝謝太平。",
    "X78n1556_020:0770c05": "潭州南嶽雙峯景齊禪師上堂。拈拄杖示眾云。橫拈",
    "X78n1556_020:0770c06": "倒用。諸方虎步龍行。打狗撑門。雙峯掉在無事甲裡。",
    "X78n1556_020:0770c07": "因風吹火。別是一家。以拄杖靠肩。顧視大眾云。喚作",
    "X78n1556_020:0770c08": "無事。得麼。良久。云。刀尺高懸著眼看。誌公不是閑和",
    "X78n1556_020:0770c09": "尚。卓拄杖一下。上堂云。止動歸止。止更彌動。雲門一",
    "X78n1556_020:0770c10": "棒打殺悉達太子。不是好心。臨濟再思黃蘗蒿枝。真",
    "X78n1556_020:0770c11": "箇倔(衢物切)強。大眾。古人關捩。今人話端。前車既翻。後",
    "X78n1556_020:0770c12": "車改轍。乃舉起拳頭云。諸人不見。雙峯罪過。別有商",
    "X78n1556_020:0770c13": "量。如或悄然。雙峯隱身無路。",
    "X78n1556_020:0770c14": "杭州慈雲道清禪師示眾云。箭鋒相拄底。應機乃絲",
    "X78n1556_020:0770c15": "髮無差。邊方人語不相諳。如何辨他子細。又云。格外",
    "X78n1556_020:0770c16": "明機底。問南則以北為詶。飢餒人急切相投。未審將",
    "X78n1556_020:0770c17": "何賑濟。又云。妙用縱橫底。臨機辯若懸河。毗耶城彼",
    "X78n1556_020:0770c18": "上人來。未審若為詶對。又云。寒灰枯木底。到遮裡無",
    "X78n1556_020:0770c19": "言。家中給侍之人。日用如何指授。",
    "X78n1556_020:0770c20": "洪州景德惠英禪師上堂。良久。忽擲拄杖。喝云。大眾。",
    "X78n1556_020:0770c21": "是什麼。錦鱗赤尾尋常事。莫把金鈎度與人。",
    "X78n1556_020:0770c22": "洪州翠巖廣化悟新禪師問。如何是心。師云。半夜不",
    "X78n1556_020:0770c23": "須敲玉戶。僧曰。如何是法。師云。天明鳳子笑含華。師",
    "X78n1556_020:0770c24": "云。清珠下於濁水。濁水不得不清。念佛投於亂心。亂",
    "X78n1556_020:0771a01": "心不得不佛。佛既不亂。濁水自清。濁水既清。功歸何",
    "X78n1556_020:0771a02": "所。良久。云。幾度黑風翻大海。未曾聞道釣舟傾。",
    "X78n1556_020:0771a03": "廣州集福寶嚴禪師問。師唱誰家曲。宗風嗣阿誰。師",
    "X78n1556_020:0771a04": "云。今日不答話。僧曰。為甚麼不答。師云。知時別宜。僧",
    "X78n1556_020:0771a05": "曰。學人未曉。師云。華嶽三峯頭指天。問。言詮不到。請",
    "X78n1556_020:0771a06": "師垂示。師云。不從人得。僧曰。未審從何而得。師云。儞",
    "X78n1556_020:0771a07": "試道看。僧擬開口。師便打一拂子。問。皈源性無二。方",
    "X78n1556_020:0771a08": "便有多門。如何是歸源底道理。師云。天台普請。南嶽",
    "X78n1556_020:0771a09": "遊山。僧曰。還有向上事也無。師云。有。僧曰。如何則是。",
    "X78n1556_020:0771a10": "師云。拄杖子。",
    "X78n1556_020:0771a11": "舒州太平興國惟清禪師問。靈山一會。迦葉親聞。今",
    "X78n1556_020:0771a12": "日一會。學人聞不。師云。未是與麼人。僧曰。漏泄不少。",
    "X78n1556_020:0771a13": "師云。儞見箇什麼。僧便喝。師云。不信道。問。雷音既震。",
    "X78n1556_020:0771a14": "法雨願傾。師云。孰非霑足。僧曰。幾年獨滯朝宗勢。今",
    "X78n1556_020:0771a15": "日方騰出谷聲。師云。何勞特地。乃云。知識不知智到",
    "X78n1556_020:0771a16": "處。唯己自知。因緣和合時。與人共用。所以把住則當",
    "X78n1556_020:0771a17": "機絕迹。千聖難窺。放行則應物現形。四生可辨。且道",
    "X78n1556_020:0771a18": "即今把住好。放行好。良久。云。要知萬派流無盡。全在",
    "X78n1556_020:0771a19": "靈源一脉深。",
    "X78n1556_020:0771a20": "鄂州黃龍延禧禪院智明禪師饒陽人也。棄儒從釋。",
    "X78n1556_020:0771a21": "經試華嚴。衣披方褐。具戒參遊。造心禪師丈室。香烟",
    "X78n1556_020:0771a22": "起處。豁然契悟。淘汰古今。密洞淵奧。提刑胡公師文",
    "X78n1556_020:0771a23": "為方外交。翰林學士張公啇英請師出世。尚書豐公",
    "X78n1556_020:0771a24": "稷為語錄序。灌溪．寂照．黃龍三剎。提唱宗風。為世所",
    "X78n1556_020:0771b01": "仰。問。世尊出世。魔界傾摧。和尚開堂。有何祥瑞。師云。",
    "X78n1556_020:0771b02": "一夜落華雨。滿城流水香。問。大庾嶺頭為什麼提不",
    "X78n1556_020:0771b03": "起。師云。臨崖看虎眼。特地一場愁。僧曰。恁麼則悔不",
    "X78n1556_020:0771b04": "慎當初也。師云。是什麼面目。居士胡公巡按過荊南",
    "X78n1556_020:0771b05": "之公安。問二聖寺僧云。梁武帝問達磨。如何是聖諦",
    "X78n1556_020:0771b06": "第一義。磨云。廓然無聖。今日公安因甚却有二聖。僧",
    "X78n1556_020:0771b07": "無對。後舉似師。師云。一點黑水。兩處成龍。上堂云。向",
    "X78n1556_020:0771b08": "上一路。衲僧罔措。求妙求玄。邯鄲學步。上堂。眾纔集。",
    "X78n1556_020:0771b09": "師云。不可更開眼說夢去也。便下座。上堂云。南山一",
    "X78n1556_020:0771b10": "訣。斬釘截鐵。切忌商量。翻成途轍。",
    "X78n1556_020:0771b12": "建中靖國續燈錄卷第二十"
}