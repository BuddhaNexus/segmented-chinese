{
    "T35n1735_017:0626b23": "大方廣佛華嚴經疏卷第十七",
    "T35n1735_017:0626b25": "唐清涼山大華嚴寺沙門澄觀撰",
    "T35n1735_017:0626b26": "升須彌山頂品第十三(已下第十六經)",
    "T35n1735_017:0626b27": "初來意者。先辨會來。前信此解。義次第故。",
    "T35n1735_017:0626b28": "又答十住問總有二段。前信是住之方便。",
    "T35n1735_017:0626b29": "此明正位故次來也。二品來。前品說信究",
    "T35n1735_017:0626c01": "竟。此品趣後說住。故次來也。二釋名。亦先",
    "T35n1735_017:0626c02": "辨會名。約處名忉利天會。約人名法慧菩",
    "T35n1735_017:0626c03": "薩會。約法名十住會。皆依主釋。二品名。須",
    "T35n1735_017:0626c04": "彌正云蘇迷盧。此云妙高。如來以自在力",
    "T35n1735_017:0626c05": "不起覺樹。應機現彼故云升也。表位漸增",
    "T35n1735_017:0626c06": "不處人間。顯位清淨故居天也。若天表淨",
    "T35n1735_017:0626c07": "何獨妙高。妙有十義。如於法故。一者體妙",
    "T35n1735_017:0626c08": "謂四寶所成。二者相妙。謂八方四級。三者色",
    "T35n1735_017:0626c09": "妙謂四正色。北金東銀南吠瑠璃西頗胝迦。",
    "T35n1735_017:0626c10": "一切草木鳥獸等物。隨所至處則同其色。",
    "T35n1735_017:0626c11": "自常不變。四者德妙。謂八方猛風不能令",
    "T35n1735_017:0626c12": "動。五眷屬妙。謂七金山七重圍繞。及七香海",
    "T35n1735_017:0626c13": "海印旋流。六依持妙。唯天依住。得通者居。七",
    "T35n1735_017:0626c14": "作業妙。不離本處而鎮四洲。映蔽日月而",
    "T35n1735_017:0626c15": "成晝夜。八生果妙。謂波利質多能益天眾。",
    "T35n1735_017:0626c16": "九為首妙。於四洲地最在先成。十堅固妙。",
    "T35n1735_017:0626c17": "於輪圍中最在後壞。高者高八萬四千由",
    "T35n1735_017:0626c18": "旬。入水亦爾。下據金剛上隣空界。頂上縱",
    "T35n1735_017:0626c19": "廣量亦如之。獨出九山故稱高也。十住之",
    "T35n1735_017:0626c20": "行亦復如是。聞思修解而為妙體。四德八聖",
    "T35n1735_017:0626c21": "以為妙相。四辯為色令物解同。雖同眾音",
    "T35n1735_017:0626c22": "自智不變。八法不動而為妙德。七支奉戒",
    "T35n1735_017:0626c23": "金山圍繞。七識流轉而為海印。第一義天依",
    "T35n1735_017:0626c24": "持而住。可以神會非情能升。不離本處遍",
    "T35n1735_017:0626c25": "應十方。映蔽佛口及菩薩月。而成涅槃生",
    "T35n1735_017:0626c26": "死晝夜。生教行果而為妙樹。世界初成菩",
    "T35n1735_017:0626c27": "薩先出。為眾生現種種資具。世界將壞菩",
    "T35n1735_017:0626c28": "薩後沒。為說上定令免三災。高者具成八",
    "T35n1735_017:0626c29": "萬四千諸度法門。自在障外為眾生故。入",
    "T35n1735_017:0627a01": "生死海。亦具八萬四千諸度法門。據金剛",
    "T35n1735_017:0627a02": "性隣勝義空。又智入佛慧必窮其底。德超",
    "T35n1735_017:0627a03": "方便逈出群峯。為顯十住功德妙高。是故",
    "T35n1735_017:0627a04": "須升妙高山頂。四王處半旁而非正。表住",
    "T35n1735_017:0627a05": "不退異信輕毛。故越彼天居妙高頂。善財",
    "T35n1735_017:0627a06": "童子於妙峯山頂見德雲者。亦表斯位彌",
    "T35n1735_017:0627a07": "顯有由。然上所釋皆圓教意。故下發心品",
    "T35n1735_017:0627a08": "云。應知此人即與三世諸佛同等。與三世",
    "T35n1735_017:0627a09": "佛功德平等。得如來一身無量身。纔發心",
    "T35n1735_017:0627a10": "時。即為十方一切諸佛共所稱歎。不可同",
    "T35n1735_017:0627a11": "於方便教說。若約觀心妙高者。謂三昧須",
    "T35n1735_017:0627a12": "彌寂然不動。無思無心不收不攝。任性而",
    "T35n1735_017:0627a13": "定稱本心地。入佛智海湛然不遷。是妙法",
    "T35n1735_017:0627a14": "樂觸境自在。合本性淨。是四德寶而自莊嚴。",
    "T35n1735_017:0627a15": "斯則本覺如來。升法須彌之頂。三宗趣者。先",
    "T35n1735_017:0627a16": "約會以十住行德為宗。攝位德果為趣。",
    "T35n1735_017:0627a17": "二品以嚴處請佛赴感為宗。根緣契合說",
    "T35n1735_017:0627a18": "法為趣。四釋文者。此會六品分為二分。初",
    "T35n1735_017:0627a19": "二品方便發起。後四品當會正說。前中初之",
    "T35n1735_017:0627a20": "一品。唯是由致。偈讚一品義有兩兼。一是",
    "T35n1735_017:0627a21": "方便。謂前品化主赴機。後品助化讚佛。主",
    "T35n1735_017:0627a22": "伴圓備方演法故。二是所依。謂三天說法各",
    "T35n1735_017:0627a23": "有偈讚。欲顯三賢皆依佛智有差別故。",
    "T35n1735_017:0627a24": "離如來智無自體故。獨為方便甚抑讚",
    "T35n1735_017:0627a25": "詞。行向二會同此科判。今初一品長分十",
    "T35n1735_017:0627a26": "段。一本會齊現。二不離齊升。三各見佛來。",
    "T35n1735_017:0627a27": "四各嚴殿座。五皆來請佛。六俱時入殿。七",
    "T35n1735_017:0627a28": "樂音並止。八各念昔因。九同讚如來。十殿",
    "T35n1735_017:0627a29": "皆廣博嚴淨也。言爾時者。即前二會時。主",
    "T35n1735_017:0627b01": "伴齊遍演前二會之法也。今此明遍。即十",
    "T35n1735_017:0627b02": "重說處中第一重也。何須舉此。欲明前會",
    "T35n1735_017:0627b03": "不散成後會故。後必帶前。合成法界無礙",
    "T35n1735_017:0627b04": "會故。一一諸會無休息故。後後諸會皆同",
    "T35n1735_017:0627b05": "時故。若散前會即無後故。所以唯約覺樹",
    "T35n1735_017:0627b06": "會者。此為本故。得佛處故。理實第二亦同",
    "T35n1735_017:0627b07": "此遍。若同時遍。何有九會前後。若有前後",
    "T35n1735_017:0627b08": "何名同時。應云即用之體同時頓遍。即體",
    "T35n1735_017:0627b09": "之用不壞前後。猶如印文。第二爾時下。明",
    "T35n1735_017:0627b10": "不離覺樹各升釋天。問動靜相違去住懸",
    "T35n1735_017:0627b11": "隔。既云不離何得言升。古有多釋。一云。",
    "T35n1735_017:0627b12": "本釋迦身不起道樹。別起應化以升天上。",
    "T35n1735_017:0627b13": "一云。不起是報升天是化。一云。不起是法身升",
    "T35n1735_017:0627b14": "天是化用。並非文意。以此文中俱是毘盧遮",
    "T35n1735_017:0627b15": "那十身雲故。一云。以去即非去故名不起。",
    "T35n1735_017:0627b16": "非去即去是以升天。如不來相而來等。若爾",
    "T35n1735_017:0627b17": "但是升相離故。非是樹下別有不起之身。故",
    "T35n1735_017:0627b18": "不可也。有云。此佛神通同體業用。即住是",
    "T35n1735_017:0627b19": "去去即是住。住是體遍去是用應。應是體應。",
    "T35n1735_017:0627b20": "雖升後而不離前。體是應體。雖不離前",
    "T35n1735_017:0627b21": "而升後。若爾何殊第三師。不起是法。又以",
    "T35n1735_017:0627b22": "住釋於不起。而言住是體遍。何得獨住菩",
    "T35n1735_017:0627b23": "提樹耶。升天何得非體遍耶。菩提樹下寧",
    "T35n1735_017:0627b24": "非用耶。今顯正義。然佛得菩提。智無不周",
    "T35n1735_017:0627b25": "體無不在。無依無住無去無來。然以自在",
    "T35n1735_017:0627b26": "即體之應。應隨體遍。緣感前後有住有升。",
    "T35n1735_017:0627b27": "閻浮有感見在道樹。天宮有感見升天上。",
    "T35n1735_017:0627b28": "非移覺樹之佛。而升天宮故云不離覺樹。",
    "T35n1735_017:0627b29": "而升釋殿。法慧偈云。佛子汝應觀如來自在",
    "T35n1735_017:0627c01": "力。一切閻浮提皆言佛在中。此不離也。我等",
    "T35n1735_017:0627c02": "今見佛住於須彌頂。此而升也。文理有據。",
    "T35n1735_017:0627c03": "更以喻顯。譬猶朗月流影遍應。且澄江一月",
    "T35n1735_017:0627c04": "三舟共觀。一舟停住。二舟南北。南者見月千",
    "T35n1735_017:0627c05": "里隨南。北者見月千里隨北。停舟之者見",
    "T35n1735_017:0627c06": "月不移。是為此月不離中流而往南北。",
    "T35n1735_017:0627c07": "設百千共觀八方各去。則百千月各隨其去。",
    "T35n1735_017:0627c08": "諸有識者曉斯旨焉。古德釋此。略有十義。",
    "T35n1735_017:0627c09": "一約處相入門。以一處中有一切處故。是",
    "T35n1735_017:0627c10": "故此天宮等。本在樹下。故不須起。然是用",
    "T35n1735_017:0627c11": "彼故說升也。二亦約相入門。以一處入一",
    "T35n1735_017:0627c12": "切處故。樹遍天中亦不須起。欲用天宮",
    "T35n1735_017:0627c13": "表法升進。故云升也。三由一切即一故。天",
    "T35n1735_017:0627c14": "在樹下。四由一即一切樹在天上。不起等",
    "T35n1735_017:0627c15": "準前。五約佛身。謂此樹下身。即滿法界遍",
    "T35n1735_017:0627c16": "一切處。則本來在彼不待起也。機熟令見",
    "T35n1735_017:0627c17": "故云升也。是故如來以法界身常在此。即",
    "T35n1735_017:0627c18": "是在彼。六約佛自在不思議解脫。謂坐即是",
    "T35n1735_017:0627c19": "行住等。在此即在彼。皆非下位測量故也。",
    "T35n1735_017:0627c20": "七約緣起相由門。八約法性融通門。九約",
    "T35n1735_017:0627c21": "表示顯法門。十約成法界大會門。然此十解",
    "T35n1735_017:0627c22": "前五玄門。次四所以。後一總意。欲成十義",
    "T35n1735_017:0627c23": "相參而立。雖似雜亂不違經宗。並可用",
    "T35n1735_017:0627c24": "也。然此中相望有四對。法相即無礙。一此處",
    "T35n1735_017:0627c25": "彼處。二此身彼身。三若去若住。四若一若多。",
    "T35n1735_017:0627c26": "約處此處彼處相即無礙。應如十中前四。",
    "T35n1735_017:0627c27": "約身相即無礙。應如五六及前正顯。又十",
    "T35n1735_017:0627c28": "中後四通於身處。約處唯有此彼。約身更",
    "T35n1735_017:0627c29": "加去住。謂此身即是彼身。去身即是住身。若",
    "T35n1735_017:0628a01": "身若處俱通一多。上來諸法同在一時。無",
    "T35n1735_017:0628a02": "前後也。一多相望應成四句。一不離一切",
    "T35n1735_017:0628a03": "樹下升一天宮。即如今文。二不離一樹升",
    "T35n1735_017:0628a04": "一切天。三不離一切樹而升一切天。經云",
    "T35n1735_017:0628a05": "十方世界悉如是故。四不離一樹下而升",
    "T35n1735_017:0628a06": "一天。經中欲顯一多相即。故舉初句。升釋",
    "T35n1735_017:0628a07": "天既爾升餘天亦然。如後二會升天既爾。",
    "T35n1735_017:0628a08": "往餘處亦然。復應樹樹相望而成二句。謂",
    "T35n1735_017:0628a09": "不離一樹下常在一切樹。不離一切樹",
    "T35n1735_017:0628a10": "而常在一樹。復應以不起餘處。類不起樹",
    "T35n1735_017:0628a11": "下。展轉相望皆悉周遍。不壞前後自在難",
    "T35n1735_017:0628a12": "思。又既一處有一切處亦有微細義。所用",
    "T35n1735_017:0628a13": "不同有隱顯義。若加前時後時有十世義。",
    "T35n1735_017:0628a14": "唯見說住。及於餘法有純雜義。後後帶於",
    "T35n1735_017:0628a15": "前前有帝網義。此天望餘成主伴義。十玄",
    "T35n1735_017:0628a16": "具矣。問帶前起後事理應齊。何故三賢獨",
    "T35n1735_017:0628a17": "有斯旨。答顯異義故。謂初二會相隣接故。",
    "T35n1735_017:0628a18": "不假帶前。此三人天隔越。故須連帶。又此",
    "T35n1735_017:0628a19": "三會同詮賢位。六已入證不假帶前。第七",
    "T35n1735_017:0628a20": "即位中普賢居然不假。第八頓彰五位體用",
    "T35n1735_017:0628a21": "已融。第九唯明證入體用一味故。並皆不",
    "T35n1735_017:0628a22": "假。第三時天帝下。明各見佛來。約佛則用",
    "T35n1735_017:0628a23": "從體起。約機境從心現。隣而未即故云遙",
    "T35n1735_017:0628a24": "見。第四即以下。各嚴殿座。表嚴根欲之殿",
    "T35n1735_017:0628a25": "為法器故。置師子座。表十住之法門故。文",
    "T35n1735_017:0628a26": "有十句。初總餘別。總云普光明藏者。此是",
    "T35n1735_017:0628a27": "解位智。照法空含眾德故。從信始入故有",
    "T35n1735_017:0628a28": "置言。別中初句約體。餘並顯嚴。皆云十千",
    "T35n1735_017:0628a29": "者。萬行因感故。言層級者萬行熏成故。金",
    "T35n1735_017:0628b01": "網防護。慈悲帳蓋以育以覆。四攝繒綺以為",
    "T35n1735_017:0628b02": "周垂。圓融行願交絡萬善。柔忍慚愧以覆法",
    "T35n1735_017:0628b03": "空第一義天。清淨梵行繞斯法體。一一智照",
    "T35n1735_017:0628b04": "故日光明。於生死中。遣長夜闇舉斯果德。",
    "T35n1735_017:0628b05": "令物行因。下行向中。約位漸增表法無",
    "T35n1735_017:0628b06": "異。第五爾時帝釋下。請佛居殿。於中三業",
    "T35n1735_017:0628b07": "崇敬以為請儀。言善來者應機來故。不來",
    "T35n1735_017:0628b08": "相而來故。帶法界會來故。三稱善者喜之",
    "T35n1735_017:0628b09": "至故。舉三號者略歎德故。願哀處者。希仗",
    "T35n1735_017:0628b10": "勝田生大福故。第六爾時下俱時入殿。謂",
    "T35n1735_017:0628b11": "根緣契合成益不虛。十方如是。通上六段入",
    "T35n1735_017:0628b12": "殿事訖。故一結通。下四段文殿中之事。第",
    "T35n1735_017:0628b13": "七爾時下樂音止息。謂攝散歸靜得定益",
    "T35n1735_017:0628b14": "故。第八即自下。各念昔因獲智益也。散緣",
    "T35n1735_017:0628b15": "既止勝德現前。寂然無思發宿住智。種善根",
    "T35n1735_017:0628b16": "者。即下十佛曾入此殿。聞法供養故。亦表",
    "T35n1735_017:0628b17": "見自心性。同昔佛故。第九迦葉下。同讚如",
    "T35n1735_017:0628b18": "來。然三世諸佛。皆於此處說十住法。獨讚",
    "T35n1735_017:0628b19": "十者。表說十住及無盡故。所以讚者義乃",
    "T35n1735_017:0628b20": "有四。一十佛曾處則殿勝可居。二互舉一",
    "T35n1735_017:0628b21": "德例讚本師。三敘昔善根慶遇堪受。四昔",
    "T35n1735_017:0628b22": "佛同說表法常恒。文中先明此界後辨結",
    "T35n1735_017:0628b23": "通。今初十頌。各上半標名讚德。上句別下",
    "T35n1735_017:0628b24": "句通。下半以人結處。唯初一句諸佛不同。",
    "T35n1735_017:0628b25": "然佛別名多因德立。讚者取德以釋上名。",
    "T35n1735_017:0628b26": "初迦葉者此云飲光。若從姓立示生彼族。",
    "T35n1735_017:0628b27": "若就佛德。一者身光蔽餘光故。二者悲光",
    "T35n1735_017:0628b28": "飲蔽邪光故。拘那牟尼舊曰金仙。亦云金",
    "T35n1735_017:0628b29": "寂。寂故無礙。金故明見。迦羅鳩馱者。具云",
    "T35n1735_017:0628c01": "迦羅鳩村馱。此云所應斷。已斷如金已淨。",
    "T35n1735_017:0628c02": "如山不動。亦可見無礙者。是此佛德。如金山",
    "T35n1735_017:0628c03": "者是前佛德。毘舍浮者。亦云毘濕婆部。毘濕",
    "T35n1735_017:0628c04": "婆者。此云遍一切也。部者自在也。亦云遍",
    "T35n1735_017:0628c05": "勝無三垢。故無不自在而超勝也。三垢者。",
    "T35n1735_017:0628c06": "現種及習。尸棄亦云式棄那。此云持髻。亦",
    "T35n1735_017:0628c07": "云有髻。無分別智最為尊上。處心頂也。又",
    "T35n1735_017:0628c08": "髻中明珠即無分別也。毘婆尸者此翻有四。",
    "T35n1735_017:0628c09": "謂淨觀。勝觀。勝見。遍見。如月圓。智滿是遍",
    "T35n1735_017:0628c10": "見也。魄盡惑亡是淨觀也。既圓且淨。是勝觀",
    "T35n1735_017:0628c11": "勝見也。弗沙亦云勃沙。此云增盛。明達勝",
    "T35n1735_017:0628c12": "義是增盛也。提舍亦云底沙。西域訓字底邏",
    "T35n1735_017:0628c13": "那。此云度也。沙是皤沙。此云說也。謂說法",
    "T35n1735_017:0628c14": "度人。或但云說。辯才無礙者即能說也。波頭",
    "T35n1735_017:0628c15": "摩者。此云赤蓮華。身心如蓮華淨無塵垢。",
    "T35n1735_017:0628c16": "然燈者。智論云。此佛從初現生。乃至成佛。",
    "T35n1735_017:0628c17": "舉身帶光如然燈故。身智光明普周稱大。",
    "T35n1735_017:0628c18": "然十中後七乃過去劫佛。如何賢劫曾入殿",
    "T35n1735_017:0628c19": "耶。古釋有二。一約時劫相即入故。二約其",
    "T35n1735_017:0628c20": "處有麁細故。麁隨劫壞。細者常存。如法華",
    "T35n1735_017:0628c21": "天人見燒我土不毀。又梵王見淨身子見",
    "T35n1735_017:0628c22": "穢。今此天帝是大菩薩同梵王見。亦佛加",
    "T35n1735_017:0628c23": "故。二如此下結通十方。第十爾時世尊下。殿",
    "T35n1735_017:0628c24": "皆廣博。即示如意相廣殿。同處以遣局情。",
    "T35n1735_017:0628c25": "亦表廓大慈悲等眾生界。又如來入殿。即",
    "T35n1735_017:0628c26": "覺智現前。忽然廣博則身心無際。十方已下",
    "T35n1735_017:0628c27": "結無盡。唯結後四前已結故。",
    "T35n1735_017:0628c28": "須彌頂上偈讚品第十四",
    "T35n1735_017:0628c29": "初來意者。既明化主赴感。今辨助化讚揚。",
    "T35n1735_017:0629a01": "將演住門先陳體性。性即佛智先讚如來。",
    "T35n1735_017:0629a02": "故品來也。二釋名者。須彌約處讚稱佛德。",
    "T35n1735_017:0629a03": "依處有讚故立此名。亦頂上之讚揀餘處",
    "T35n1735_017:0629a04": "也。三宗趣者。以集眾放光偈讚為宗。為成",
    "T35n1735_017:0629a05": "正說為趣。又顯佛德為宗。令知住體為",
    "T35n1735_017:0629a06": "趣。第四釋文總為三分。第一集眾分。第二",
    "T35n1735_017:0629a07": "放光分。第三偈讚分。今初文有十同。義兼",
    "T35n1735_017:0629a08": "三異。謂五六七。一集因同皆佛力故。亦同",
    "T35n1735_017:0629a09": "會前時。二十方下主首同。三一一各下眷屬",
    "T35n1735_017:0629a10": "數同。四從百佛下。來處量同。前十此百位已",
    "T35n1735_017:0629a11": "增故。五其名下。表法名同。慧即十解能見法",
    "T35n1735_017:0629a12": "故。菩薩名異至偈釋之。六所從來下。世界",
    "T35n1735_017:0629a13": "名同同名華者。位相創開無著感果故。別即",
    "T35n1735_017:0629a14": "次第配於十住。一發心主導世間故。二淨",
    "T35n1735_017:0629a15": "治心地如蓮開故。三修行圓淨故。四水生",
    "T35n1735_017:0629a16": "之貴故。五方便堅誓故。六正心無相如香氣",
    "T35n1735_017:0629a17": "故。七不退意悅故。八阿盧那者。此云日出時。",
    "T35n1735_017:0629a18": "紅赤之相童真明淨故。九那羅陀者。此云人",
    "T35n1735_017:0629a19": "持。以華香妙人皆佩故。王子佩持法王軌",
    "T35n1735_017:0629a20": "度故。十智遍如空故。亦可別明十住勝進",
    "T35n1735_017:0629a21": "十法。思之可知。七各於下。所事佛同。同名",
    "T35n1735_017:0629a22": "月者。表位中。佛果智明闇息恩益清涼。應",
    "T35n1735_017:0629a23": "器周故。別名即十住。自分十法之果。一以",
    "T35n1735_017:0629a24": "十難得法。可謂殊特。二發十大心不可",
    "T35n1735_017:0629a25": "窮盡。三觀於空等不可傾動。四了知業行",
    "T35n1735_017:0629a26": "生死涅槃。如風不住。五饒益安樂一切眾",
    "T35n1735_017:0629a27": "生。如水普潤。六聞十種法。心定不動故得",
    "T35n1735_017:0629a28": "解脫。七聞十不退可謂無上。八三業無失。",
    "T35n1735_017:0629a29": "如星明淨。隨意受生燦然滿空。神足自在",
    "T35n1735_017:0629b01": "若依空運轉。九善知煩惱現起習氣。故得",
    "T35n1735_017:0629b02": "清淨。十觀察無數眾生根欲智慧心境。餘不",
    "T35n1735_017:0629b03": "能知唯自明了。以此十因成茲十佛。上且",
    "T35n1735_017:0629b04": "隨要相屬以為此釋。委明其相如十住文。",
    "T35n1735_017:0629b05": "八是諸已下申禮敬同。九隨所來下威儀住",
    "T35n1735_017:0629b06": "同。十如此下結十方同。又上十方從東次",
    "T35n1735_017:0629b07": "第。如名號品問。準此結通。即於十方盡空",
    "T35n1735_017:0629b08": "世界。皆有菩薩而來集會者。且如東方過",
    "T35n1735_017:0629b09": "百剎塵土。外亦有眾集。未知彼因陀羅華",
    "T35n1735_017:0629b10": "世界為在何處。餘界亦爾。答如名號品。第",
    "T35n1735_017:0629b11": "二爾時下。如來放光分。文義有六。一時。二",
    "T35n1735_017:0629b12": "主。三處。四數。五相。六業處。謂兩足指足指",
    "T35n1735_017:0629b13": "拒地得住有力。成位不退而行有恒。數位",
    "T35n1735_017:0629b14": "過前加於千也。相表解顯故云妙色。普照",
    "T35n1735_017:0629b15": "十方顯佛眾會。一光照於一切則一切亦爾。",
    "T35n1735_017:0629b16": "重疊無礙無不互見。為一法界圓明大會。",
    "T35n1735_017:0629b17": "第三爾時法慧下。偈讚分中十菩薩說。即為",
    "T35n1735_017:0629b18": "十段。初一是總餘九為別。以法慧是說法",
    "T35n1735_017:0629b19": "主故。總敘此會本末事義。總顯佛德。餘九",
    "T35n1735_017:0629b20": "歎佛差別之德。總別共顯如來無礙之會。此",
    "T35n1735_017:0629b21": "十菩薩名亦表十住。其所說法表位勝進。勝",
    "T35n1735_017:0629b22": "進有二。一趣後位。二趣佛果。今約佛果。",
    "T35n1735_017:0629b23": "今初東方法慧總了佛法故。勝進中云。欲",
    "T35n1735_017:0629b24": "令菩薩於佛法中。心轉增廣。文中觀佛現",
    "T35n1735_017:0629b25": "用。及與往修皆周遍故。十頌分三。初五",
    "T35n1735_017:0629b26": "敘因佛光見多盛事。初一敘此品放光。次",
    "T35n1735_017:0629b27": "一敘前品請讚。餘三重敘此品。次二勸觀",
    "T35n1735_017:0629b28": "佛力。更發勝心。即前品不起而升。後三舉",
    "T35n1735_017:0629b29": "因結果。初一舉因後二結果。由因中行願",
    "T35n1735_017:0629c01": "剎剎齊修故。果位身智遍應遍斷。第二南方",
    "T35n1735_017:0629c02": "一切慧者。了一切法真實之性。淨心地故。頌",
    "T35n1735_017:0629c03": "意為顯於諸眾生。增長大悲以稱實而觀",
    "T35n1735_017:0629c04": "救世者故。十頌分六。初二違理觀佛非見",
    "T35n1735_017:0629c05": "佛。次四了法真性真見佛。三有一偈迷性",
    "T35n1735_017:0629c06": "取法不見佛。四一偈。佛即同法為真佛。五",
    "T35n1735_017:0629c07": "一偈引已了法為見佛。六一偈。推功有本",
    "T35n1735_017:0629c08": "了真佛。初中前偈出其妄觀。假設長時以",
    "T35n1735_017:0629c09": "況暫見。後偈明其有損。由上不依真實",
    "T35n1735_017:0629c10": "則取相乖真。但見集網繫於苦獄。盲無慧",
    "T35n1735_017:0629c11": "眼。冥然不見佛之法身。然此遮取相故。假",
    "T35n1735_017:0629c12": "設長時無有多劫。全不了義。以見如來",
    "T35n1735_017:0629c13": "增智慧故。第二四偈。了法真性真見佛。於",
    "T35n1735_017:0629c14": "中二。前二真觀後二真止。前中初二句。空觀",
    "T35n1735_017:0629c15": "緣生無性故。次二句假觀隨俗假名故。次二",
    "T35n1735_017:0629c16": "句中。觀由前生滅一切諸法即無性故。相體",
    "T35n1735_017:0629c17": "即是不生滅也。後二句觀益。諸法如即是佛",
    "T35n1735_017:0629c18": "如。無生滅佛體本常。觀稱於如則佛常現。",
    "T35n1735_017:0629c19": "況三觀一心則佛之體用。無不現矣。後二真",
    "T35n1735_017:0629c20": "止中。以觀觀法能所紛動。故須寂之。初句",
    "T35n1735_017:0629c21": "牒前法性。次句泯其能所。法性本空非觀",
    "T35n1735_017:0629c22": "之使空。故無所取何有能見。次二句。心冥",
    "T35n1735_017:0629c23": "性佛故止絕思求。又上來空以遣有假以遣",
    "T35n1735_017:0629c24": "空。如則雙遣空假。形奪兩亡。若謂雙非還",
    "T35n1735_017:0629c25": "成戲論故。辨起心皆妄絕念方真。念本自無",
    "T35n1735_017:0629c26": "斯絕亦滅。故中論云。如來寂滅相分別有亦",
    "T35n1735_017:0629c27": "非。如是性空中思惟亦不可。用斯文也。後",
    "T35n1735_017:0629c28": "一顯觀益。心冥體性惑何由生。亦含三止",
    "T35n1735_017:0629c29": "意也。又亦通結止觀。稱上而觀見惑性空。",
    "T35n1735_017:0630a01": "即同佛性。何能染哉。第三一偈迷性中。上",
    "T35n1735_017:0630a02": "半取法次句迷性。末句結過。第四一偈。佛",
    "T35n1735_017:0630a03": "即同法如。謂同空法故離三世。同假法故相",
    "T35n1735_017:0630a04": "具足。同雙遣故無住無著。同如體故遍不動",
    "T35n1735_017:0630a05": "搖。第五一偈。引己中。此親自證希眾無惑。",
    "T35n1735_017:0630a06": "第六一偈推功有本者。非師心也。亦謙己",
    "T35n1735_017:0630a07": "推人異乎凡情。令法鉤鎖殊塗同致。下八",
    "T35n1735_017:0630a08": "準之。第三西方勝慧。以解佛勝智隨空心",
    "T35n1735_017:0630a09": "淨。故以為名。頌意。為顯欲令菩薩智慧明",
    "T35n1735_017:0630a10": "了。即大智了如及佛性故。十頌分四。初一",
    "T35n1735_017:0630a11": "讚智為迷悟本。次四正顯迷悟。次四喻前",
    "T35n1735_017:0630a12": "得失。後一推功有在。今初。由難思故迷難",
    "T35n1735_017:0630a13": "則容有。思者故有悟。次四迷悟中。初二迷",
    "T35n1735_017:0630a14": "後二悟。迷中初一心外取境生想違理。故不",
    "T35n1735_017:0630a15": "能見無相之佛。後偈取蘊內相不了蘊性。",
    "T35n1735_017:0630a16": "故不見心佛。亦是愚法小乘。故名無知者。",
    "T35n1735_017:0630a17": "後二迷中前明倒想。內外俱妄。今有了因",
    "T35n1735_017:0630a18": "內外皆悟。初偈翻前外取。謂了一切法即心",
    "T35n1735_017:0630a19": "自性。性亦非性。情破理現則見舍那。稱於",
    "T35n1735_017:0630a20": "法性無內外也。後偈翻前內取。了蘊性相",
    "T35n1735_017:0630a21": "則見自心之佛。與盧舍那。非一非異故難",
    "T35n1735_017:0630a22": "思議。然此一偈文含多意。一但是蘊縛無",
    "T35n1735_017:0630a23": "有我人。則破前凡夫取我相也。二前後因",
    "T35n1735_017:0630a24": "依相續無性。則破凡小取法相也。此性即",
    "T35n1735_017:0630a25": "第一義空。第一義空即是佛性。又上性無所",
    "T35n1735_017:0630a26": "有正因性也。前解此了。皆了因性。此蘊相續。",
    "T35n1735_017:0630a27": "即是正因。亦名生因。言正因者。是中道義。",
    "T35n1735_017:0630a28": "中道即是佛性。謂現在陰滅中陰陰生。是現",
    "T35n1735_017:0630a29": "在陰終不變。為中陰五陰。故現陰非常如",
    "T35n1735_017:0630b01": "種生牙。種不至牙。雖不至牙而能生牙。",
    "T35n1735_017:0630b02": "此現在陰雖不至後。而能生後。則現陰非",
    "T35n1735_017:0630b03": "斷。而中陰五陰亦非自生。不從餘來。因現",
    "T35n1735_017:0630b04": "五陰生中陰陰。斯則後陰非無因。故後陰",
    "T35n1735_017:0630b05": "非常。既能續前故後陰非斷。非斷非常是",
    "T35n1735_017:0630b06": "中道義。正因性也。能生佛果故曰生因。眾",
    "T35n1735_017:0630b07": "生佛性有二種因。一者正因。二者緣因。正因",
    "T35n1735_017:0630b08": "者謂諸眾生。是故五陰即正因也。緣因者。謂",
    "T35n1735_017:0630b09": "六波羅蜜。非蘊相生名緣因也。今以了因",
    "T35n1735_017:0630b10": "了彼正因。故曰於此性了知。了即般若亦緣",
    "T35n1735_017:0630b11": "因也。第三四偈。喻前得失者。前三喻失後",
    "T35n1735_017:0630b12": "一喻得。前中二。初二喻內取失。於中初一",
    "T35n1735_017:0630b13": "顯無緣了不見正因。闇中寶者正因性也。",
    "T35n1735_017:0630b14": "圓滿可貴。所以稱寶。居於無明五陰室內。",
    "T35n1735_017:0630b15": "如在闇中。燈喻緣了之因。下半法合。無人",
    "T35n1735_017:0630b16": "說者。闕於緣因雖慧莫了。義含二意。一慧",
    "T35n1735_017:0630b17": "即正因。合上寶也。闕於緣因故不能了。",
    "T35n1735_017:0630b18": "二佛法即寶。以闕緣因。雖內有慧不成了",
    "T35n1735_017:0630b19": "因。不見真性。然則緣因即是了因。了因未",
    "T35n1735_017:0630b20": "必是於緣因。有親疎故。善友是於緣因而",
    "T35n1735_017:0630b21": "必是了。佛性名為了因。未必是緣。此約智",
    "T35n1735_017:0630b22": "慧性故。若以第一義空為佛性者。唯是正",
    "T35n1735_017:0630b23": "因。而非了因。但為了因所了。而非生因所",
    "T35n1735_017:0630b24": "生。若以智慧為佛性者。即是了因。若以五",
    "T35n1735_017:0630b25": "蘊為佛性者。名為正因。亦名生因。然復生",
    "T35n1735_017:0630b26": "必對了正必對緣。今燈一喻雙喻緣了。闇",
    "T35n1735_017:0630b27": "中之寶雙喻正了。義意包含。具如涅槃二十",
    "T35n1735_017:0630b28": "六七所辨。又上燈喻既是正義。何以涅槃師",
    "T35n1735_017:0630b29": "子吼立。佛不許耶。故師子吼言。一切眾生",
    "T35n1735_017:0630c01": "有佛性。性如乳中酪以有性故。要須緣",
    "T35n1735_017:0630c02": "因。何以故。欲明見故。緣因者即是了因。譬",
    "T35n1735_017:0630c03": "如闇中先有諸物。為欲見故以燈照了。若",
    "T35n1735_017:0630c04": "本無者燈何所照。故佛難言。若使乳中定",
    "T35n1735_017:0630c05": "有酪性。即是了因。若是了因復何須了。又",
    "T35n1735_017:0630c06": "善男子。一切眾生有佛性者。何須修習無",
    "T35n1735_017:0630c07": "量功德。若言修習是了因者。已同酪壞。結",
    "T35n1735_017:0630c08": "正義云。乳有酪者以定得故。佛性亦爾。眾",
    "T35n1735_017:0630c09": "生有者以當見故。然上諸義總有二意。一燈",
    "T35n1735_017:0630c10": "了於寶為正義者。約因性故師子吼立。佛",
    "T35n1735_017:0630c11": "不許者約果性故。二者燈喻正者。約其體",
    "T35n1735_017:0630c12": "性與有不異。佛不許者。約其現惑與無不",
    "T35n1735_017:0630c13": "殊。故知若言定有名為執著。若言定無是",
    "T35n1735_017:0630c14": "則妄語。應言眾生佛性亦有亦無。然眾生智",
    "T35n1735_017:0630c15": "慧是佛性因。菩提涅槃是佛性果。然則佛性",
    "T35n1735_017:0630c16": "非因非果。今此經宗。宗於法性故。以法性",
    "T35n1735_017:0630c17": "而為佛性。則非內非外隨物迷悟強說升",
    "T35n1735_017:0630c18": "沈。佛性要義不可不知。廣如別章。及涅槃",
    "T35n1735_017:0630c19": "師子吼品等說。後偈目有翳者。此喻了因。與",
    "T35n1735_017:0630c20": "惑俱故見不清淨。以不淨故不見佛法。佛",
    "T35n1735_017:0630c21": "法即見佛性。故涅槃云。佛性二種。一者是色",
    "T35n1735_017:0630c22": "二者非色。色者諸佛菩薩。非色者一切眾生。",
    "T35n1735_017:0630c23": "色者名為眼見。非色者名為聞見。佛性者非",
    "T35n1735_017:0630c24": "內非外。雖非內外然非失壞。故名眾生",
    "T35n1735_017:0630c25": "悉有佛性。二一偈。喻上外取之失。瞽謂全",
    "T35n1735_017:0630c26": "無於目如鼓皮故。則全不見佛。無垢障",
    "T35n1735_017:0630c27": "為明淨目。取相是識非智慧眼。故不見也。",
    "T35n1735_017:0630c28": "三一偈。喻前悟中抉去取相之翳。捨於空",
    "T35n1735_017:0630c29": "華之像。絕見契如則見如佛。第四一偈。推",
    "T35n1735_017:0631a01": "功有在準上可知。第四北方功德慧者。生",
    "T35n1735_017:0631a02": "在佛家善解佛德故。此頌意顯於三世中",
    "T35n1735_017:0631a03": "心得平等。了知自心窮法空故。十頌分",
    "T35n1735_017:0631a04": "四。初四明凡小妄覺。次四示其真覺。三有",
    "T35n1735_017:0631a05": "一偈佛覺雙圓。後一偈。推功有本。今初分",
    "T35n1735_017:0631a06": "二。初一偈。說凡迷緣起之無性。執著相而",
    "T35n1735_017:0631a07": "輪迴。後三頌通凡小。初一辨迷執隨言作",
    "T35n1735_017:0631a08": "解。可謂小智心外取法為妄分別。餘二偈",
    "T35n1735_017:0631a09": "明過失。初二句。曲徑趣寂迷一直道。次半",
    "T35n1735_017:0631a10": "有常等倒。長世間惡。有無常等長無明惡。",
    "T35n1735_017:0631a11": "次半不見二空。受二死苦。後半無實諦觀。",
    "T35n1735_017:0631a12": "何有法眼。三乘縱有亦不名諦。次四示其",
    "T35n1735_017:0631a13": "真覺中。初偈引己之損勸物成益。次偈教",
    "T35n1735_017:0631a14": "其真見。謂見佛無取即是見如。如即佛所",
    "T35n1735_017:0631a15": "知也。次偈教其了俗。上半躡前證真。下半",
    "T35n1735_017:0631a16": "方能了俗。後偈拂前二見。以成真見。謂上",
    "T35n1735_017:0631a17": "半取真俗之見忘。方見真俗之正理。下半反",
    "T35n1735_017:0631a18": "釋。謂有真俗之可見。不能見真俗之真源。",
    "T35n1735_017:0631a19": "故智論云。若人見般若是則為被縛。下半",
    "T35n1735_017:0631a20": "意也若不見般若是則得解脫。上半意也。",
    "T35n1735_017:0631a21": "若人見般若是則為解脫。即第六七偈意",
    "T35n1735_017:0631a22": "也。若不見般若是則為被縛。即第四偈意",
    "T35n1735_017:0631a23": "也。唯忘言者可究斯旨。第三一偈。顯佛二",
    "T35n1735_017:0631a24": "覺雙圓。不可覺中而自覺。故是曰奇哉。知",
    "T35n1735_017:0631a25": "無眾生而能覺他。大導師也。第四可知。第",
    "T35n1735_017:0631a26": "五東北方精進慧。以勤觀真理集無量善。",
    "T35n1735_017:0631a27": "俱無住故。頌意。為顯欲令其心轉復精進。",
    "T35n1735_017:0631a28": "無所染著。文中由離分別如實見故。十",
    "T35n1735_017:0631a29": "頌分二。前九觀法後一推功。前中三。初三",
    "T35n1735_017:0631b01": "所執無相觀於中。初一舉分別過。後二顯",
    "T35n1735_017:0631b02": "無相觀。一離所取。上半知於情有。下半知",
    "T35n1735_017:0631b03": "於理無。如迷木見鬼。知鬼是迷有。名如",
    "T35n1735_017:0631b04": "實知鬼。知鬼本無舉體是木。名為見木。二",
    "T35n1735_017:0631b05": "離能取以所取空故。上半舉失。如若見",
    "T35n1735_017:0631b06": "鬼即不見木。下半顯得離於鬼見。方為見",
    "T35n1735_017:0631b07": "木。次三明緣起無生觀。一遣所緣。然依他",
    "T35n1735_017:0631b08": "二義。一者幻有從分別生即是上半。二者無",
    "T35n1735_017:0631b09": "性即是下半。二泯能緣。上半牒前生過。有",
    "T35n1735_017:0631b10": "無生見同世非實。下半見等無生名真見",
    "T35n1735_017:0631b11": "者。三辨觀益。後三明圓成無性觀。一牒前",
    "T35n1735_017:0631b12": "二無。謂能所分別皆不可得者。即圓成性淨",
    "T35n1735_017:0631b13": "故。二正顯真性。初句體有次句相無。此二融",
    "T35n1735_017:0631b14": "即故無能說。三觀成利益。及第二推功。文",
    "T35n1735_017:0631b15": "並可知。第六東南方善慧菩薩。成就般若",
    "T35n1735_017:0631b16": "慧鑑不動。可謂善矣。此頌。為顯欲令其",
    "T35n1735_017:0631b17": "心轉復增進。得不退轉無生法忍。文中離垢",
    "T35n1735_017:0631b18": "解脫無體性故。十頌分四。初二見佛。次三",
    "T35n1735_017:0631b19": "見法。次三觀成利益。後二推見有依。今初",
    "T35n1735_017:0631b20": "前偈讚所見。上半標讚。下半釋成。智離所",
    "T35n1735_017:0631b21": "知心脫煩惱。兼二利故。二障難除眾生",
    "T35n1735_017:0631b22": "難度。自強不息為希有勇健。後偈中。能見",
    "T35n1735_017:0631b23": "謂我如實見。如大菩薩見。次三見法中。約",
    "T35n1735_017:0631b24": "眾生說。初偈正顯。盡即有為。諸行無常速起",
    "T35n1735_017:0631b25": "滅故。有為之性湛若虛空。便是無為體常遍",
    "T35n1735_017:0631b26": "故。次二偈拂迹入玄。上半拂前無為。謂既",
    "T35n1735_017:0631b27": "如虛空。何有無為之相。次四句拂前有為。",
    "T35n1735_017:0631b28": "謂既約自性論無盡。則不壞於盡。故曰難",
    "T35n1735_017:0631b29": "思。盡即無盡故無眾生也。後二句。觀成利",
    "T35n1735_017:0631c01": "益見法身也。次三觀成中。初偈顯法空。由",
    "T35n1735_017:0631c02": "下半了能所見緣成無性故。上半能所之見",
    "T35n1735_017:0631c03": "自亡。次二句顯我空。能所之法尚空。誰為",
    "T35n1735_017:0631c04": "能見之者。後二句顯實。但除上病不除真",
    "T35n1735_017:0631c05": "法。二空之體及所顯圓成。即真佛也。三一偈",
    "T35n1735_017:0631c06": "雙結知佛法益。文顯可知。四有二偈。推見",
    "T35n1735_017:0631c07": "有依者。謂佛說一道清淨。故能遣有。進慧",
    "T35n1735_017:0631c08": "演無量門。復能遣無。想滅理現方知如來。",
    "T35n1735_017:0631c09": "乃住無有無之際也。又智論云。法性為實",
    "T35n1735_017:0631c10": "證實為際。凡夫有實未能證也。第七西南",
    "T35n1735_017:0631c11": "方智慧者。決斷不動所以名智。頌意。為顯",
    "T35n1735_017:0631c12": "於一切法皆能出離。文中生死涅槃皆善離",
    "T35n1735_017:0631c13": "故。十頌分二。初一引己勵眾。餘偈希眾同",
    "T35n1735_017:0631c14": "己。於中亦二。前六示迷後三啟悟。前中亦",
    "T35n1735_017:0631c15": "二。初一人執。理實無人橫計成險。餘皆法",
    "T35n1735_017:0631c16": "執。於中初二執世法。後三雙執世出世。今",
    "T35n1735_017:0631c17": "初。初二句明執。謂計蘊為實。不能觀身",
    "T35n1735_017:0631c18": "實相。餘皆明過。初二句執實乖理不見",
    "T35n1735_017:0631c19": "佛。次二句無慧不見佛。後二句但益流轉",
    "T35n1735_017:0631c20": "後三雙執中亦分為二。初二執法後一執佛。",
    "T35n1735_017:0631c21": "前中亦二。一立理二起執。初中上半假立。",
    "T35n1735_017:0631c22": "謂待前流轉生死。以立涅槃。煩惱名諍。觸",
    "T35n1735_017:0631c23": "動善品損害自他故名為諍。此有漏法諍",
    "T35n1735_017:0631c24": "隨增。故名為有諍。有彼諍故。故生死者有",
    "T35n1735_017:0631c25": "漏為體。無彼煩惱故稱涅槃。下半雙非。謂",
    "T35n1735_017:0631c26": "生死涅槃。俱因煩惱假立其名。何有真實。",
    "T35n1735_017:0631c27": "又二互相待故俱空。二互相奪故皆寂。後偈",
    "T35n1735_017:0631c28": "起執。上半執下半損。後一執佛中。亦上半執",
    "T35n1735_017:0631c29": "下半損。執有三義。一佛佛相望。二三身等相",
    "T35n1735_017:0632a01": "望。三心佛相望。後三啟悟中亦二。初二順",
    "T35n1735_017:0632a02": "理之得。後一舉佛釋成。前中亦二。半偈明",
    "T35n1735_017:0632a03": "順理而知。餘顯順知之益。益中亦二。半偈",
    "T35n1735_017:0632a04": "標一偈釋。云何超言。若取知能知寂未免",
    "T35n1735_017:0632a05": "於言。有所緣故。知自知知亦非無緣故。",
    "T35n1735_017:0632a06": "須能所平等等不失照故。無知之知不同",
    "T35n1735_017:0632a07": "木石。故云能見。後偈舉佛釋者。上云佛然。",
    "T35n1735_017:0632a08": "佛云何然。釋云。覺於三世離分別故。種習",
    "T35n1735_017:0632a09": "斯亡為斷根也。又亦無心捨於分別。名為",
    "T35n1735_017:0632a10": "斷根。第八西北方真實慧菩薩。心不顛倒是",
    "T35n1735_017:0632a11": "真實慧。頌意。為顯欲令增進於一切法。皆",
    "T35n1735_017:0632a12": "得善巧文言。於法不顛倒如實覺了。是善",
    "T35n1735_017:0632a13": "巧義十頌分二。前二明依實立名。名能益",
    "T35n1735_017:0632a14": "物。後八顯名下之實。辨益所由。今初前頌",
    "T35n1735_017:0632a15": "明損益。受苦聞名速解脫故。受樂不聞反",
    "T35n1735_017:0632a16": "沈淪故。後頌敘昔以成今說。後八中分三。",
    "T35n1735_017:0632a17": "初三覺妄證實。是覺察義。次一雙覺二諦。",
    "T35n1735_017:0632a18": "是覺照義。後四非覺而覺是妙覺義。今初也。",
    "T35n1735_017:0632a19": "初偈證實立名。初句揀似比量。無常計常",
    "T35n1735_017:0632a20": "常計無常等。是顛倒法。名似比量。次句證",
    "T35n1735_017:0632a21": "真現量。如眼見故。次句揀似現量。顯真現",
    "T35n1735_017:0632a22": "量。謂男女天地等見一合相。名似現量。一",
    "T35n1735_017:0632a23": "合相相不可得故。故名為離。非唯所覺離合。",
    "T35n1735_017:0632a24": "亦無如外之智與如合也。下句結名。次偈",
    "T35n1735_017:0632a25": "例去來。後偈成現觀。次一覺照者。真諦名",
    "T35n1735_017:0632a26": "實無和合故。俗諦非實假和合故。互融無",
    "T35n1735_017:0632a27": "雜名究竟解。夫實見者。尚不見實何況非",
    "T35n1735_017:0632a28": "實。見非實者知其即實。故中論云。一切法",
    "T35n1735_017:0632a29": "真實一切法非實。亦實亦非實非實非非實。",
    "T35n1735_017:0632b01": "是名諸佛法。後四非覺而覺者。初偈正顯如",
    "T35n1735_017:0632b02": "智。相離名不可覺。寂無遺照故名了此。要",
    "T35n1735_017:0632b03": "不可得方是真修。次二偈展轉釋成。初偈釋",
    "T35n1735_017:0632b04": "無一之義。上半相待而有。通同異體。下半緣",
    "T35n1735_017:0632b05": "生故空。則一多相盡矣。後偈上半。釋前偈下",
    "T35n1735_017:0632b06": "半。無能所作故無所依。從業想生故是和",
    "T35n1735_017:0632b07": "合。下半釋成上半。云何知無能所。異業想",
    "T35n1735_017:0632b08": "外無我所故。後有一偈結成妙義。上半所",
    "T35n1735_017:0632b09": "住下半能住。由無住故無所不住。謂不住",
    "T35n1735_017:0632b10": "有以即空故。故能住有契有實故。亦不住",
    "T35n1735_017:0632b11": "無無即有故。不住俱有無。無二體故。不",
    "T35n1735_017:0632b12": "住雙非不壞二相故。能住例知。既以無",
    "T35n1735_017:0632b13": "住為住。則心絕動搖。方契本覺湛然常住。",
    "T35n1735_017:0632b14": "第九下方無上慧。名如初頌。又從法王教",
    "T35n1735_017:0632b15": "生當紹佛位。故名無上。頌意為顯欲令",
    "T35n1735_017:0632b16": "增進心無障礙。文云無著無念不住法故。",
    "T35n1735_017:0632b17": "十頌分三。初一釋已名義。次八顯佛勝德。",
    "T35n1735_017:0632b18": "後一推功結益。次八中分二。前六內證德。",
    "T35n1735_017:0632b19": "後二外化德。前中亦二。前偈正明證入。後五",
    "T35n1735_017:0632b20": "照境顯理。今初即菩提涅槃。以無所得得",
    "T35n1735_017:0632b21": "菩提故。處即涅槃本覺自然。故非造作。悟",
    "T35n1735_017:0632b22": "亦冥符則智無分別。三細已盡六麁居然。又",
    "T35n1735_017:0632b23": "不可以識識故無麁者。不可以智知故",
    "T35n1735_017:0632b24": "無細者。又有能所證名之為麁。無能所證",
    "T35n1735_017:0632b25": "目之為細。皆言語道斷故並無之。菩提涅",
    "T35n1735_017:0632b26": "槃絕心行故。後五中。初偈正明照境。境即",
    "T35n1735_017:0632b27": "俗境有能所故。即俗而真故云無數。心同",
    "T35n1735_017:0632b28": "無為故云遠離。是佛真法雙結能所。後四",
    "T35n1735_017:0632b29": "遣相顯理。皆躡迹遣滯。初偈。雙非顯中照",
    "T35n1735_017:0632c01": "理滅障。菩提涅槃離有無故。次二偈釋前",
    "T35n1735_017:0632c02": "雙非。一偈半釋非照義。初句是總次句能照",
    "T35n1735_017:0632c03": "無著。故云無念。亦不染此無念。次句所照",
    "T35n1735_017:0632c04": "無著。以無處所為所住故。次句不壞能",
    "T35n1735_017:0632c05": "所。次二句雙遣性相。次二句釋非無照。稱",
    "T35n1735_017:0632c06": "理照故。後偈拂前無二之迹。言無二者但",
    "T35n1735_017:0632c07": "言無有二。非謂有無二。若存無二之見",
    "T35n1735_017:0632c08": "則還成二。以無二必對二故遣之。又遣之",
    "T35n1735_017:0632c09": "以至於無遣。故云三界一切空。空謂第一義",
    "T35n1735_017:0632c10": "空。諸佛同見。後二外化德中。前偈正顯令",
    "T35n1735_017:0632c11": "住無住之覺。後偈釋成。身即非身故無可",
    "T35n1735_017:0632c12": "悟。悟身見起此見如身。身見兩亡真法身",
    "T35n1735_017:0632c13": "也。觀身實相觀佛亦然。故就佛結。推功可",
    "T35n1735_017:0632c14": "知。第十上方堅固慧者。智力成就不可壞",
    "T35n1735_017:0632c15": "故。頌意。為顯欲令增長一切種智。文云",
    "T35n1735_017:0632c16": "得淨慧眼了佛境故。十頌分四。初偈總歎",
    "T35n1735_017:0632c17": "為物興世。智光遍照大悲勇健。次四別示",
    "T35n1735_017:0632c18": "悲相。初偈觀機次二反以釋成。後一正明兼",
    "T35n1735_017:0632c19": "顯僧寶。次三頌半見聞利益。後一頌半結德",
    "T35n1735_017:0632c20": "無盡。此為終極故總舉前十。",
    "T35n1735_017:0632c21": "十住品第十五",
    "T35n1735_017:0632c22": "初來意者。上由致既彰正宗宜顯。故次來也。",
    "T35n1735_017:0632c23": "又前辨所依佛德。今辨能依十住。故次來",
    "T35n1735_017:0632c24": "也。二釋名者。慧住於理得位不退。故名為",
    "T35n1735_017:0632c25": "住。本業下卷云。始入空界。住空性位故",
    "T35n1735_017:0632c26": "名為住。然住義多種寄圓說十。總言十住",
    "T35n1735_017:0632c27": "帶數釋也。下諸品有十準此可知。三宗趣",
    "T35n1735_017:0632c28": "者。以十住行法為宗。攝位得果為趣。四釋",
    "T35n1735_017:0632c29": "文者。四品分二。前三當位行德。後一勝進",
    "T35n1735_017:0633a01": "趣後。前會無勝進者。但是趣位。方便未成",
    "T35n1735_017:0633a02": "位故。迴向是位無進趣者。三賢位滿總為",
    "T35n1735_017:0633a03": "趣地之方便。故亦顯趣無分別離趣相故。",
    "T35n1735_017:0633a04": "今初分三。初品辨位。次品辨行。後品明德。",
    "T35n1735_017:0633a05": "初亦名解文分七分。一三昧分。二加分。三起",
    "T35n1735_017:0633a06": "分。四本分。五說分。六證成分。七重頌分。今",
    "T35n1735_017:0633a07": "初。何故入定。略辨六意。一此三昧是法體",
    "T35n1735_017:0633a08": "故。二非證不說故。三顯此法非思量境故。",
    "T35n1735_017:0633a09": "四觀機審法故。五為受佛加故。六成軌儀",
    "T35n1735_017:0633a10": "故。餘如玄說。文有三別。一入定人。法慧入",
    "T35n1735_017:0633a11": "者是眾首故。餘入則亂不調伏故。顯十住",
    "T35n1735_017:0633a12": "法慧能說故二入定依。謂承佛力推功化",
    "T35n1735_017:0633a13": "主表無慢故。三入定名。為揀果定故云",
    "T35n1735_017:0633a14": "菩薩。任性能知觀解善巧。故名方便。十住各",
    "T35n1735_017:0633a15": "攝多門善巧。故云無量。心詣於法故云入",
    "T35n1735_017:0633a16": "也。又一切三昧皆有三相。謂入住出。五識對",
    "T35n1735_017:0633a17": "境意從門出。遠境護根意識却入。此通權",
    "T35n1735_017:0633a18": "小。今即照之寂故名為入。即寂之照故名為",
    "T35n1735_017:0633a19": "出。入已未起故名為住。餘三昧等並如前",
    "T35n1735_017:0633a20": "釋。二以三昧下加分。於中三。初總辨因緣。",
    "T35n1735_017:0633a21": "二明加所為。三別顯加相。今初又三。一標",
    "T35n1735_017:0633a22": "加所因。二加緣顯現。三讚說因緣。今初。謂",
    "T35n1735_017:0633a23": "以三昧力故。論云。所以偏加金剛藏者。得",
    "T35n1735_017:0633a24": "此定故。前由佛力能入。今由定力佛現。互",
    "T35n1735_017:0633a25": "為增上力相。云何謂無作三昧。顯自覺智",
    "T35n1735_017:0633a26": "寂不失照。冥同佛心故。感佛現三業加",
    "T35n1735_017:0633a27": "也。二十方下加緣顯現。來處佛數皆云千者。",
    "T35n1735_017:0633a28": "望行猶劣故。多佛加者。顯於法及法師增",
    "T35n1735_017:0633a29": "敬心故。又顯諸佛同說故加。佛同名法慧",
    "T35n1735_017:0633b01": "者。得法不異故。論云。此菩薩聞同己名",
    "T35n1735_017:0633b02": "增踊躍故。但諸佛於此住門中現。皆名法",
    "T35n1735_017:0633b03": "慧。以法力故。法應爾故。普現其前者。不來",
    "T35n1735_017:0633b04": "而至故。三告法慧下。讚說因緣。於中二。一",
    "T35n1735_017:0633b05": "讚有加因能入定故。言汝能者。希越之辭。",
    "T35n1735_017:0633b06": "此定難得汝今乃能入故。舉定名者。向來",
    "T35n1735_017:0633b07": "默入。眾未知名故舉歎之。令眾仰故。二善",
    "T35n1735_017:0633b08": "男子十方下。雙說加定因緣。於中先別顯",
    "T35n1735_017:0633b09": "四因。一伴佛神力。諸佛自說者。令眾敬仰",
    "T35n1735_017:0633b10": "故。二主佛宿願。三主佛現威。四法慧善根。",
    "T35n1735_017:0633b11": "略無大眾機感。後入此三昧令汝說法。二句",
    "T35n1735_017:0633b12": "結因所屬。謂由上四事前三為緣。第四是",
    "T35n1735_017:0633b13": "因。因緣合故。入此三昧。故前四定因。令汝",
    "T35n1735_017:0633b14": "說法即是加因故。論云。何故加。為說此法",
    "T35n1735_017:0633b15": "故。故十行十向之中。皆云令汝入是三昧。",
    "T35n1735_017:0633b16": "而演說法故。又此令汝說法。亦是後文之",
    "T35n1735_017:0633b17": "總。然十地論。釋諸佛遮那皆由先願故加。",
    "T35n1735_017:0633b18": "則此四段俱是加因。以彼經中諸佛但云加",
    "T35n1735_017:0633b19": "汝威神。遮那則云本願力故加。古人便將諸",
    "T35n1735_017:0633b20": "佛之加。為得定因。下之三緣轉為加因。便",
    "T35n1735_017:0633b21": "令得定無後三因。則又字何用。既結云令",
    "T35n1735_017:0633b22": "汝入是三昧。何得後三不為定因。非唯違",
    "T35n1735_017:0633b23": "經文理亦乃乖論所釋。如實義者。此之四",
    "T35n1735_017:0633b24": "因通於二義。一由此四為得定因。如上所",
    "T35n1735_017:0633b25": "辨。二由後三復是加因。諸佛即以願力而",
    "T35n1735_017:0633b26": "為加因。論主為顯斯旨。故云彼佛先作是",
    "T35n1735_017:0633b27": "願今復自加。問加之與定何先後耶。若先",
    "T35n1735_017:0633b28": "定後加。則不應云汝能入此三昧。此是十",
    "T35n1735_017:0633b29": "方諸佛共加於汝。乃至云及汝善根力故入",
    "T35n1735_017:0633c01": "此三昧。若先加後定則不應在三昧分後",
    "T35n1735_017:0633c02": "方說加分。又十地論云。何故加。為說此法",
    "T35n1735_017:0633c03": "故。不言為入三昧故。又云。唯加金剛藏",
    "T35n1735_017:0633c04": "不加餘者以是菩薩得此定故。既俱文證",
    "T35n1735_017:0633c05": "如何會通。古人答云。加定同時。謂若未定而",
    "T35n1735_017:0633c06": "加。則散心不能勝受。若未加而定。則自力",
    "T35n1735_017:0633c07": "不堪入此深定。是故同時。此解亦違教理。",
    "T35n1735_017:0633c08": "現言入三昧竟。諸佛方現身稱讚得定。及",
    "T35n1735_017:0633c09": "說加所為竟。方與三業之加。而云同時豈",
    "T35n1735_017:0633c10": "不違文。若言同時為因不成。斯則違理。",
    "T35n1735_017:0633c11": "亦不應引俱有因證。以此二事容相離。",
    "T35n1735_017:0633c12": "故。若正釋者。加有二種。若約內外。善根威",
    "T35n1735_017:0633c13": "神願力冥資。令其得定則在定前。若約與",
    "T35n1735_017:0633c14": "智。讚述摩頂勸說三業顯加。則居定後。二",
    "T35n1735_017:0633c15": "文昭著何其惑哉。第二為增長下。辨加所為。",
    "T35n1735_017:0633c16": "且對加因名加所為。然加所為正在說法。",
    "T35n1735_017:0633c17": "此十亦即說法所為。展轉相成。文分二別。初",
    "T35n1735_017:0633c18": "十句別明。後一結說。前中文含二意。望加",
    "T35n1735_017:0633c19": "所為即是別說。望於說法即說法之意。謂",
    "T35n1735_017:0633c20": "加為說法。說法為何。為增佛智等。然說法",
    "T35n1735_017:0633c21": "所為即加所為。於十句中初總餘別。總謂",
    "T35n1735_017:0633c22": "說十住法。今信解諸菩薩修行。增長性習",
    "T35n1735_017:0633c23": "二性生菩提智故。又此因智即同佛智。亦",
    "T35n1735_017:0633c24": "得言增。增智何用深入法界等故。九句五",
    "T35n1735_017:0633c25": "對。初二證真了俗對。謂入無入相故云深入。",
    "T35n1735_017:0633c26": "了相了性故云善了。次二無障無礙對。由",
    "T35n1735_017:0633c27": "入法界離煩惱礙。由了眾生離所知障。",
    "T35n1735_017:0633c28": "次二圓因趣果對。謂巧安真俗無等故因圓。",
    "T35n1735_017:0633c29": "入薩婆若故云果滿。次二識法知根對。後",
    "T35n1735_017:0634a01": "一句雖非文對而是義對。謂內持諸法外",
    "T35n1735_017:0634a02": "說利他。所謂下總結所說。謂若說十住。則",
    "T35n1735_017:0634a03": "前所謂皆得成就。第三善男子下。正辨加",
    "T35n1735_017:0634a04": "相分三。先口加勸說以增辨。二意加冥被",
    "T35n1735_017:0634a05": "以益智。三身加摩頂以增威。今初可知。二",
    "T35n1735_017:0634a06": "是時下意加中。先加後釋。前中與十種智。初",
    "T35n1735_017:0634a07": "總謂四無礙解智。是說法所依故餘皆樂說",
    "T35n1735_017:0634a08": "無礙。一無著者論名不著。辯才於所說法",
    "T35n1735_017:0634a09": "無住著故。即七辯中捷辯。須言即言故無著",
    "T35n1735_017:0634a10": "也。二無斷知即無斷辯。謂相續連環終無竭",
    "T35n1735_017:0634a11": "故。三無癡者即是迅辯。明於事理心無癡",
    "T35n1735_017:0634a12": "闇。言則迅疾如懸河故。四無異者即應辯",
    "T35n1735_017:0634a13": "也。應時應根無差異故。五無失者即無錯",
    "T35n1735_017:0634a14": "謬辯。凡說契理無差失故。六無量者即豐",
    "T35n1735_017:0634a15": "義味辯。名數事理皆無量故。七無勝者。即一",
    "T35n1735_017:0634a16": "切世間最上妙辯。此有五德。一甚深如雷。",
    "T35n1735_017:0634a17": "二清徹遠聞。三其聲哀雅如迦陵頻伽。四能",
    "T35n1735_017:0634a18": "令眾生入心敬愛。五其有聞者歡喜無厭。",
    "T35n1735_017:0634a19": "具斯五義故云無勝。上即七辯。八無懈者。",
    "T35n1735_017:0634a20": "通策前七無疲倦故。九無奪者。具前總別。",
    "T35n1735_017:0634a21": "無能制伏令退屈故。後何以故下徵釋。先",
    "T35n1735_017:0634a22": "徵意云。諸佛有力能與有慈能普。何故十",
    "T35n1735_017:0634a23": "智唯與法慧。下釋云。法慧得此三昧。法爾",
    "T35n1735_017:0634a24": "如是得諸佛加。三是時下身加。一令增威。",
    "T35n1735_017:0634a25": "二令起故。然三加同時隨義為次。承前說",
    "T35n1735_017:0634a26": "便故先語加。為令起定身最居後。準地",
    "T35n1735_017:0634a27": "論。經有諸佛不離本處。則去住無礙。手又",
    "T35n1735_017:0634a28": "不延則延促無礙。同時觸頂一多無礙故。是",
    "T35n1735_017:0634a29": "奇特。要摩頂者。楞伽云。若有不為如來二",
    "T35n1735_017:0634b01": "種神力之所建立。而能說法無有是處。一",
    "T35n1735_017:0634b02": "者身面言說神力。即前語加。二者灌頂神力。",
    "T35n1735_017:0634b03": "即智灌心頂手摩身頂。頂受摩者上稟尊",
    "T35n1735_017:0634b04": "力故。右手者。法慧所說順理機故。諸佛隨",
    "T35n1735_017:0634b05": "順法慧說故。第三法慧菩薩下起分。略由四",
    "T35n1735_017:0634b06": "意。一三昧事訖故。二已得勝力故。三說時",
    "T35n1735_017:0634b07": "至故。四定無言說故。此四後後以釋前前。",
    "T35n1735_017:0634b08": "大方廣佛華嚴經疏卷第十七"
}