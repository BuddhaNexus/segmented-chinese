{
    "T36n1736_058:0456a13": "大方廣佛華嚴經隨疏演義鈔卷",
    "T36n1736_058:0456a14": "第五十八",
    "T36n1736_058:0456a16": "唐清涼山大華嚴寺沙門澄觀述",
    "T36n1736_058:0456a17": "疏。十句文下釋文不釋總句者。有二意。一",
    "T36n1736_058:0456a18": "以下別成總義故。二者前生起中已顯意",
    "T36n1736_058:0456a19": "故。謂菩提心依於大悲為根本故。亦即瑜",
    "T36n1736_058:0456a20": "伽四因之中。大悲因也。疏一增上。大疏文有",
    "T36n1736_058:0456a21": "八。一標名。即經智慧增上智導前悲所以",
    "T36n1736_058:0456a22": "先辨。二細行苦下論釋名。細智現前故名為",
    "T36n1736_058:0456a23": "生。三謂若了下疏反釋論。四文論釋智慧。",
    "T36n1736_058:0456a24": "別釋二字。皆先舉論。此約下疏釋。五復是",
    "T36n1736_058:0456a25": "一門下雙結智慧。以智慧名有通有別。通",
    "T36n1736_058:0456a26": "謂分別名慧。決斷名智。此義雖別而通事",
    "T36n1736_058:0456a27": "理二。別有二義。一了事名智。如第十度。",
    "T36n1736_058:0456a28": "了理名慧如第六度。二者如今疏文。六自",
    "T36n1736_058:0456a29": "相下牒論解釋。七念生下出經論意。不知",
    "T36n1736_058:0456b01": "三界皆苦及苦性相故。八其逆順下指難。在",
    "T36n1736_058:0456b02": "下二善巧等者等取方便所攝也。四攝釋",
    "T36n1736_058:0456b03": "所攝。曲巧釋善巧。隨宜釋方便巧用四攝。",
    "T36n1736_058:0456b04": "隨物所宜故。疏三最上下。下取深心所持",
    "T36n1736_058:0456b05": "從。謂向發下是論自釋。然論經云。直心深",
    "T36n1736_058:0456b06": "心淳至故。論意以深直是別淳至是總。故標",
    "T36n1736_058:0456b07": "為名。謂深則悲行深重。直則正念真如。悲",
    "T36n1736_058:0456b08": "智相資能盡生界。故云淳至。淳至即最上。",
    "T36n1736_058:0456b09": "然經深心有其二義。一以樂修善行為深。",
    "T36n1736_058:0456b10": "深即重義二契理為深。深即直心故。第二",
    "T36n1736_058:0456b11": "地初有十深心。論經名直則知深心已攝直",
    "T36n1736_058:0456b12": "心。疏四無量大下。此下四大皆明勝進。此",
    "T36n1736_058:0456b13": "謂雖攝佛智亦為利生。疏五善觀等者等",
    "T36n1736_058:0456b14": "取下經。具云善觀察分別勇猛力智力無礙",
    "T36n1736_058:0456b15": "智現前。論經云善決定眾生力智力。論云五",
    "T36n1736_058:0456b16": "者。決定大上妙決定信深智勝對治。今疏開",
    "T36n1736_058:0456b17": "經成三決定。復以無礙智該於上三。即展",
    "T36n1736_058:0456b18": "演經論。六中有名無釋。論釋云。隨順菩提",
    "T36n1736_058:0456b19": "正覺。即佛自然智。前疏頻有故略不釋。七中",
    "T36n1736_058:0456b20": "先舉論。後大包下疏釋就經第四有何相。",
    "T36n1736_058:0456b21": "疏以得出世間聖道故者。聖道是福利正體",
    "T36n1736_058:0456b22": "故。論為總。別有八種過。疏文有三。初依總",
    "T36n1736_058:0456b23": "開別。二入位過下隨別解釋。三總結不相",
    "T36n1736_058:0456b24": "似。二中前七自分後一勝進。一入位過中先",
    "T36n1736_058:0456b25": "舉論。後瑜伽下引證。正性離生是出世義。",
    "T36n1736_058:0456b26": "謂如世人下上即論文。此下疏釋。所證即是",
    "T36n1736_058:0456b27": "真如故。攝論云。真如為家。契會為生。前約",
    "T36n1736_058:0456b28": "入位。此約入證下引梁論明生家亦勝。",
    "T36n1736_058:0456b29": "疏子相似法大乘行生故者。上即論文。謂大",
    "T36n1736_058:0456c01": "行下疏釋大行。即助道行也。疏道過經有二",
    "T36n1736_058:0456c02": "句。前一句揀異地前。下句明是地上。喻揀",
    "T36n1736_058:0456c03": "可知。引梁論。殺生等即世間道。道即因故。",
    "T36n1736_058:0456c04": "論云。四者道過。世間道不攝。出世間道攝",
    "T36n1736_058:0456c05": "故。異生道相似法故者。謂世間不攝是初",
    "T36n1736_058:0456c06": "句。出世間攝故是下句。異生道相似法者。喻",
    "T36n1736_058:0456c07": "謂人道異於三惡之道。疏中喻文義已分明。",
    "T36n1736_058:0456c08": "五法體過。初至自事。皆是論文。論下云自",
    "T36n1736_058:0456c09": "身體相似法從。若無大悲下疏釋論意。義",
    "T36n1736_058:0456c10": "已明顯。六論云六者處過。不捨世間方便。",
    "T36n1736_058:0456c11": "不染善巧住故。處相似法。會疏可知。七業",
    "T36n1736_058:0456c12": "過。論云順空聖智生命相似法故。八畢定過",
    "T36n1736_058:0456c13": "者。大心堅固名為畢定。論云。佛種不斷究",
    "T36n1736_058:0456c14": "竟涅槃道。成就相似法故。會疏就經文並可",
    "T36n1736_058:0456c15": "知。疏論云。如是示現下第三總結不相似",
    "T36n1736_058:0456c16": "顯成過義。先舉論從顯與地前下疏釋。然",
    "T36n1736_058:0456c17": "論此下更云。如是次第。家不相似。種性不",
    "T36n1736_058:0456c18": "相似。道不相似。體不相似。處不相似。生業不",
    "T36n1736_058:0456c19": "相似。成就不相似。如是說住此地中。是名",
    "T36n1736_058:0456c20": "為住。如次經云菩薩住如是法。名住菩",
    "T36n1736_058:0456c21": "薩歡喜地。以不動相應故。釋曰。此論次第",
    "T36n1736_058:0456c22": "別結皆有不相似言。則知十句不似地前。",
    "T36n1736_058:0456c23": "從如是說下釋於結文。乍觀此論。則似唯",
    "T36n1736_058:0456c24": "取第四段為住如是法。以攬前三成斯相",
    "T36n1736_058:0456c25": "故。故全收四以總該別。皆有煩惱無煩惱",
    "T36n1736_058:0456c26": "異。釋名分此中論有生起云。已說住義。次",
    "T36n1736_058:0456c27": "說釋名。云何多歡喜示名歡喜(此問得名)以何歡",
    "T36n1736_058:0456c28": "喜(此問喜相為身為心下答具二)此地中菩薩歡喜。復以何念",
    "T36n1736_058:0456c29": "(此問喜因)初說十句(此答喜相)後說二十句(此答喜因)釋曰。上",
    "T36n1736_058:0457a01": "論疏已摘用故不併舉。恐尋論者怪不見",
    "T36n1736_058:0457a02": "文。故此具出。疏總有三喜者。論主但云歡",
    "T36n1736_058:0457a03": "喜者。名為心喜體喜根喜。疏便開釋。但直",
    "T36n1736_058:0457a04": "下彰名據其體性。即是下九此是論主攝別",
    "T36n1736_058:0457a05": "入總。謂下九中前六。自利喜行之體。後三化",
    "T36n1736_058:0457a06": "他顯於喜能。前中初二敬之與愛。是喜行",
    "T36n1736_058:0457a07": "心。非正喜體。今攝入總名為心喜。次三正",
    "T36n1736_058:0457a08": "是喜心之體。攝之入總名為體喜。後一明",
    "T36n1736_058:0457a09": "其喜行功能。出生之義說以為根。攝之入",
    "T36n1736_058:0457a10": "總名為根喜。備此三喜故名多喜。今雖直",
    "T36n1736_058:0457a11": "釋。至下別中結歸此三。言三根喜。由前",
    "T36n1736_058:0457a12": "心體歡喜內充者。心即初一。體即第二。二皆",
    "T36n1736_058:0457a13": "為內。然五受明義。在五根為樂。在意地",
    "T36n1736_058:0457a14": "為喜。二禪心喜亦名為樂。此地身樂亦名",
    "T36n1736_058:0457a15": "為喜就通義故。輕安之言即是善數。亦輕安",
    "T36n1736_058:0457a16": "樂。調暢之言即是受樂所以結云故此喜者",
    "T36n1736_058:0457a17": "亦名為樂。疏又內及觀心下。重會前三揀異",
    "T36n1736_058:0457a18": "凡小。觀心是初內通前二。謂雙證二空離",
    "T36n1736_058:0457a19": "憂喜相。名為無喜。冥契寂靜唯證能知。故",
    "T36n1736_058:0457a20": "云之喜。二禪喜相。三地當知。疏一敬喜別",
    "T36n1736_058:0457a21": "九喜中。已如總中之科下。疏便結之。今初",
    "T36n1736_058:0457a22": "尊敬三寶名為敬喜。由證同體信不可",
    "T36n1736_058:0457a23": "壞恭敬轉增。然總具下九故名為多。當句",
    "T36n1736_058:0457a24": "言多復有何義。遍敬三寶即是多義。餘可",
    "T36n1736_058:0457a25": "類取。疏上二即喜行下結成總中心喜。次三",
    "T36n1736_058:0457a26": "即喜之體相者。即總中體喜。疏前覺後悅義",
    "T36n1736_058:0457a27": "甚。次第者。論經先慶喜。但心自覺勝於地",
    "T36n1736_058:0457a28": "前。次調柔喜離諸鑛強。是故身心悉皆適悅。",
    "T36n1736_058:0457a29": "後踊躍者。遍益逾前故名踊躍。是為三句。",
    "T36n1736_058:0457b01": "作初中後之次第也。疏此一喜能者。喜行",
    "T36n1736_058:0457b02": "成就能攝菩提。故名為能。此與念當得喜",
    "T36n1736_058:0457b03": "有何異耶。答念當逆念當果。此念念之自",
    "T36n1736_058:0457b04": "能。故不同也。疏下三化他。即口身意離三業",
    "T36n1736_058:0457b05": "障。故下論云鬪諍於言中等。論義通於自",
    "T36n1736_058:0457b06": "他。問此等解釋唯約自行。又此三句。初句自",
    "T36n1736_058:0457b07": "他無擾。次句不惱於他。後句不為他惱。疏",
    "T36n1736_058:0457b08": "今初。初句總下疏有三門。一總別分別。二若",
    "T36n1736_058:0457b09": "別顯義相下義類分別。三又上十句。初佛下",
    "T36n1736_058:0457b10": "三寶分別。二中因果人法。即有四門。疏且分",
    "T36n1736_058:0457b11": "二。先果後因。疏於中更有總別者。此中之總",
    "T36n1736_058:0457b12": "望前為別。望後為總。即亦總亦別。疏別中",
    "T36n1736_058:0457b13": "六句次第顯前菩薩行。則以六句為能顯。",
    "T36n1736_058:0457b14": "菩薩行為所顯。以別顯總故。即顯示之義。",
    "T36n1736_058:0457b15": "於六句中自有能所。初一行體為所顯。餘",
    "T36n1736_058:0457b16": "五句能顯。亦是別明顯相。此則顯理之教義。",
    "T36n1736_058:0457b17": "其次第之言兩向用之。初一佛次法後菩",
    "T36n1736_058:0457b18": "薩。今菩薩行等故為次第。二於後六句初",
    "T36n1736_058:0457b19": "體。後顯六句次第。疏餘三利他皆法雲之",
    "T36n1736_058:0457b20": "行者。故論釋菩薩地盡竟便云此中餘者。",
    "T36n1736_058:0457b21": "約教化法故等。則顯餘三。是菩薩地盡中",
    "T36n1736_058:0457b22": "事也。疏亦可後三下。然論云此中餘者。故疏",
    "T36n1736_058:0457b23": "配在菩薩地盡中。然無顯文。故兼顯通諸",
    "T36n1736_058:0457b24": "地意。疏轉離一切凡夫取著事故者。此即論",
    "T36n1736_058:0457b25": "文上即指經。下即疏釋。疏別中有三。初通",
    "T36n1736_058:0457b26": "敘文意。二九中下隨文別釋。三然此九句下",
    "T36n1736_058:0457b27": "結定。疏總別九句文雖不次者。初即第二",
    "T36n1736_058:0457b28": "生如來家過。二即總句超凡夫地。三即第",
    "T36n1736_058:0457b29": "一入菩薩位入位過。四即第四離世間趣",
    "T36n1736_058:0457c01": "得道過五即第五得菩薩法法體過。六即第",
    "T36n1736_058:0457c02": "三無能說其種姓過失種姓過。七即第六",
    "T36n1736_058:0457c03": "住菩薩處處過。八即第七入三世平等是",
    "T36n1736_058:0457c04": "業過。九即第八於如來種中決定當得無",
    "T36n1736_058:0457c05": "上菩提。名畢定過。餘八全同。唯第九捨轉離",
    "T36n1736_058:0457c06": "相文小不同。故疏會釋。疏文分三。初正釋",
    "T36n1736_058:0457c07": "捨轉離二即前第八下會通前文。此斷前",
    "T36n1736_058:0457c08": "行故須會釋。謂前明者。志氣成立決成菩",
    "T36n1736_058:0457c09": "提。於如來種中即是行義。行斷雖殊決成",
    "T36n1736_058:0457c10": "菩提義則同矣。三言怖畏下釋文。於中先",
    "T36n1736_058:0457c11": "舉論。不愛是所畏下疏釋。疏今初徵意。云",
    "T36n1736_058:0457c12": "何以此中說離畏耶者。謂得初地遠離一",
    "T36n1736_058:0457c13": "切煩惱業苦。何以偏言離怖畏耶。二答疏",
    "T36n1736_058:0457c14": "有二意。一以五怖偏障初地初地盡斷所",
    "T36n1736_058:0457c15": "以偏說餘障通障諸地。初地不盡。是以不",
    "T36n1736_058:0457c16": "說。如十使中五見及疑盡在見位偏說斷",
    "T36n1736_058:0457c17": "之。貪瞋癡慢通障見修。此中不盡二畏是",
    "T36n1736_058:0457c18": "喜障故偏說之。故於釋名分中說耳。疏故",
    "T36n1736_058:0457c19": "論上云遠離此因者。以是經前生起之論。",
    "T36n1736_058:0457c20": "故云上也。論文具云。次說何者是怖畏。云何",
    "T36n1736_058:0457c21": "怖畏因。遠離此因無怖畏故。釋曰。論中怖",
    "T36n1736_058:0457c22": "畏有問無答。經中離畏有答無問。故疏具",
    "T36n1736_058:0457c23": "出。疏四舉因顯相下疏文有二。先釋經文",
    "T36n1736_058:0457c24": "意後五怖畏下開義別釋。不次第釋經。而",
    "T36n1736_058:0457c25": "取義類以釋。於中分二。先總彰五畏之果。",
    "T36n1736_058:0457c26": "後彰五畏之因。及明離義。前中但揀濫相。",
    "T36n1736_058:0457c27": "即為釋文。於中三。初揀死不活。二死約愛",
    "T36n1736_058:0457c28": "於善道下揀死惡道。此因上第三第四依",
    "T36n1736_058:0457c29": "身故。為此揀上三有濫。所以揀之。惡名",
    "T36n1736_058:0458a01": "學易德故不釋。三但說五者下通妨辨",
    "T36n1736_058:0458a02": "攝。謂有問言。怖畏多種。謂打縛等豈不畏",
    "T36n1736_058:0458a03": "耶。何但說五。故為此通。則五無不攝。如",
    "T36n1736_058:0458a04": "打縛等。即不活死畏所攝等。疏此怖畏因略",
    "T36n1736_058:0458a05": "有二種下。第二彰怖畏因及明離義。文",
    "T36n1736_058:0458a06": "中三。初引論總明。二分別解釋。三總以結",
    "T36n1736_058:0458a07": "示。今初觀下釋文二因自顯。疏然此二因下",
    "T36n1736_058:0458a08": "分別解釋。於中二。先通後別。別從相顯。通",
    "T36n1736_058:0458a09": "約義兼。故明通中即別所揀。謂善根微少別",
    "T36n1736_058:0458a10": "為後二之因。今通為前三之因。不活等者等",
    "T36n1736_058:0458a11": "取死及惡名邪智愛著。別是前三之因。今通",
    "T36n1736_058:0458a12": "為後二之因。畏大眾等。等取惡道。疏若取",
    "T36n1736_058:0458a13": "相顯下二別配。於中三。初雙標。二邪智。",
    "T36n1736_058:0458a14": "即是下釋初因。於中四。一牒釋論文。二愛",
    "T36n1736_058:0458a15": "著於我下別配三因。三無我我所下彰離。四",
    "T36n1736_058:0458a16": "然不活下會釋經文。疏後二因下三釋後因。",
    "T36n1736_058:0458a17": "文中二。先因。後今具福下辨離。疏故初三離",
    "T36n1736_058:0458a18": "下等三總以結示。疏結酬初徵中三。初釋",
    "T36n1736_058:0458a19": "經意。二敘論。三意謂下釋論第三安住",
    "T36n1736_058:0458a20": "分。疏所列諦寶等境者。諦即實事理。寶即三",
    "T36n1736_058:0458a21": "寶等。等取世出世善之功能皆所信境。疏",
    "T36n1736_058:0458a22": "信增成欲。欲即信果。疏一敬信。即於德信",
    "T36n1736_058:0458a23": "也。二淨信。即於寶信也。離疑濁故名淨。",
    "T36n1736_058:0458a24": "即經解清淨句。疏上二皆云清淨是信之",
    "T36n1736_058:0458a25": "性者。上皆唯識並如前所引。疏三決定信",
    "T36n1736_058:0458a26": "增上。即經信決定故。今取經為名準論云。",
    "T36n1736_058:0458a27": "以信分別故。便名分別信增上。令他證淨",
    "T36n1736_058:0458a28": "智故。故令疏以分別字為其釋文。疏此三",
    "T36n1736_058:0458a29": "增上下通釋。然今經云發起悲愍。故論經",
    "T36n1736_058:0458b01": "云起悲愍心。論釋云。起者。轉復現前。謂地",
    "T36n1736_058:0458b02": "前修習入地。即現今在地中。云轉復現。疏",
    "T36n1736_058:0458b03": "七慚愧信增上是所成行體者。故論云樂",
    "T36n1736_058:0458b04": "修何等行波羅蜜行故以崇重賢善為慚。",
    "T36n1736_058:0458b05": "故成檀等諸度。輕拒暴惡為愧。故治於慳",
    "T36n1736_058:0458b06": "等諸蔽。輕拒暴惡。即不著世間。無惡有",
    "T36n1736_058:0458b07": "善。故曰莊嚴。故遺教經云。以慚愧服而自",
    "T36n1736_058:0458b08": "莊嚴。八是得等侶。亦即行緣論云。僧為等",
    "T36n1736_058:0458b09": "侶同事安樂。九者敬法。即行所依論云入",
    "T36n1736_058:0458b10": "何法中謂諸佛教。則亦行所詣。是所入故。疏",
    "T36n1736_058:0458b11": "第二日夜修行中有二。先依論釋。後隨要",
    "T36n1736_058:0458b12": "別釋。前中一親近集。又是求法方便。二正聞",
    "T36n1736_058:0458b13": "法時直諮為問。直酬為答。設難為論義通",
    "T36n1736_058:0458b14": "難為解釋。疏後五句次第修行者。五句即",
    "T36n1736_058:0458b15": "為次第。又先明內觀。後辨隨緣亦是次第。",
    "T36n1736_058:0458b16": "疏又難得下舉世寶六義。顯證法六義。一地",
    "T36n1736_058:0458b17": "前所無故云難得。二已斷分別故云無垢。",
    "T36n1736_058:0458b18": "三能為二利故云勢力。四能嚴法身故曰",
    "T36n1736_058:0458b19": "莊嚴。五等同法界故云殊勝。六一得不失",
    "T36n1736_058:0458b20": "故云不改。亦與六決定義同。疏其第六七",
    "T36n1736_058:0458b21": "下。第二隨要別釋言此中能治即大人覺",
    "T36n1736_058:0458b22": "者。文中具有。但遠離一種攝於二事。一攝",
    "T36n1736_058:0458b23": "寂靜。二攝無戲論。此二俱治不遠離故。言",
    "T36n1736_058:0458b24": "八覺者。一少欲。二知足。三寂靜。四精進力。",
    "T36n1736_058:0458b25": "五正意(即正念是)六正定。七正慧。八無戲論。疏八",
    "T36n1736_058:0458b26": "種不淨是謂資生者。即涅槃第六邪正品。經",
    "T36n1736_058:0458b27": "文廣列而不分數。疏案善生優婆塞經具",
    "T36n1736_058:0458b28": "列。一畜田宅。二種植根栽。三貯聚穀粟居",
    "T36n1736_058:0458b29": "店求利。四畜奴婢人民。五畜眷屬群畜。六",
    "T36n1736_058:0458c01": "畜金銀錢寶。七畜象牙金銀刻鏤諸寶大",
    "T36n1736_058:0458c02": "床綿褥氍氀。八畜銅鐵釜鑊。疏第三求一切",
    "T36n1736_058:0458c03": "智下。迴向成就中言總即所求之事名之為",
    "T36n1736_058:0458c04": "家者。論有十一句。初總餘別。若隨行要分",
    "T36n1736_058:0458c05": "別乃為三節一謂求一切智地是家。二求力",
    "T36n1736_058:0458c06": "無畏不共法為依家。三餘句。明無障求故。",
    "T36n1736_058:0458c07": "論別列十一求竟。總云。於中求何等事。求",
    "T36n1736_058:0458c08": "一切智地故。以何觀求。觀諸佛力無畏不",
    "T36n1736_058:0458c09": "共法故。云何求。求諸波羅蜜無著法故。此",
    "T36n1736_058:0458c10": "三求者。是家依家無障求故。釋曰。今疏別摘",
    "T36n1736_058:0458c11": "配釋並不違論。故今總句即是家也。言總",
    "T36n1736_058:0458c12": "即所求之事者。此中正明求佛。故一切智",
    "T36n1736_058:0458c13": "即所求等事。故論上云。求何等事名之為",
    "T36n1736_058:0458c14": "家者。即上論此三求中是家。家是三中之一。",
    "T36n1736_058:0458c15": "此即以事為家。從一切智地是求處者。疏",
    "T36n1736_058:0458c16": "以經釋論。為家之言。處即家故。疏別即能",
    "T36n1736_058:0458c17": "求之因者。從總開出。皆明求義。雖有三節",
    "T36n1736_058:0458c18": "後二皆因。因中分二。初一為觀。即論云。以",
    "T36n1736_058:0458c19": "何觀求名為依家者。即前論三求中依家二",
    "T36n1736_058:0458c20": "字。從於前家中。下疏釋觀義。其十力無畏",
    "T36n1736_058:0458c21": "即一切智地。依彼成觀。故名依家。疏餘十",
    "T36n1736_058:0458c22": "能求之行者。即上論云云何求。即三求中",
    "T36n1736_058:0458c23": "無障求也。皆治蔽障。故疏或許。多勝等者。",
    "T36n1736_058:0458c24": "兼上有三。一許不與。二許多與少。三與許",
    "T36n1736_058:0458c25": "勝與劣。五不捨求中二。先釋文。後勤策下",
    "T36n1736_058:0458c26": "解妨。前中戒法無量者。戒有三聚三千威儀",
    "T36n1736_058:0458c27": "八萬細行故。劫數長遠者。一受不捨至成",
    "T36n1736_058:0458c28": "佛故。戒法精妙者。防於意地起心動念。即",
    "T36n1736_058:0458c29": "毀犯律儀。論於止作故說為持三聚進善",
    "T36n1736_058:0459a01": "利生云行也。疏難行易敗者。不同定慧證",
    "T36n1736_058:0459a02": "法之樂堅固難失。疏後三是欲者。故上文云",
    "T36n1736_058:0459a03": "後三信增成欲。次十是精進者。即修行成就。",
    "T36n1736_058:0459a04": "後十是方便者即迴向成就能以少善成無",
    "T36n1736_058:0459a05": "量果。故云方便亦不滯寂故疏上依論辨下",
    "T36n1736_058:0459a06": "更示別理離四障故亦是攝論第六斷除",
    "T36n1736_058:0459a07": "四處障也。而有開合。後二即彼第一離二",
    "T36n1736_058:0459a08": "乘作意。初一即第二諸疑離疑。二即彼第三",
    "T36n1736_058:0459a09": "離聞慧我我所執。兼第四斷除分別緣法。",
    "T36n1736_058:0459a10": "第四校量勝分。疏謂住此地下文前有二。",
    "T36n1736_058:0459a11": "先釋總名兼彰分齊。通一地故。後問經云",
    "T36n1736_058:0459a12": "下問答揀定。先問後答。問中引涅槃三十八",
    "T36n1736_058:0459a13": "迦葉菩薩讚佛云。憐愍世間大醫王身及智",
    "T36n1736_058:0459a14": "慧俱寂靜。無我法中有真我。是故敬禮無上",
    "T36n1736_058:0459a15": "尊。發心畢竟二不別。如是二心先心難。自",
    "T36n1736_058:0459a16": "未得度先度他。是故我禮初發心。初發已",
    "T36n1736_058:0459a17": "為天人師。勝出聲聞及緣覺。如是發心過",
    "T36n1736_058:0459a18": "三界。是故得名為最上。故沙彌發心者。即",
    "T36n1736_058:0459a19": "智論文。昔有阿羅漢。領一沙彌携持衣",
    "T36n1736_058:0459a20": "鉢。沙彌忽發菩提心。阿羅漢心知。便取",
    "T36n1736_058:0459a21": "衣鉢令其前行。前行之次見諸細蟲。思眾",
    "T36n1736_058:0459a22": "生多難可化度。便退大心。羅漢即令却持",
    "T36n1736_058:0459a23": "衣鉢。令在後行。沙彌問師。師具答云。汝",
    "T36n1736_058:0459a24": "先發大心。即是阿羅漢所歸敬處故推",
    "T36n1736_058:0459a25": "於前汝後既退菩提之心。故是凡夫。不合",
    "T36n1736_058:0459a26": "居吾聖人之前。如何下結難。疏然其勝義",
    "T36n1736_058:0459a27": "下答。於中三。初標心體。二此三歷位下開",
    "T36n1736_058:0459a28": "章解釋。三今此正明下結酬二中。二信勝",
    "T36n1736_058:0459a29": "者。既於大乘決定解故。依深觀解起行願",
    "T36n1736_058:0459b01": "故。云具三心如問明是智淨行品中兼明",
    "T36n1736_058:0459b02": "行願。三解勝者。習種已去。於深法界如實",
    "T36n1736_058:0459b03": "解故。四行勝者。性種已上具依種智一切",
    "T36n1736_058:0459b04": "行故。五願勝迴向大願向三處。故言此即",
    "T36n1736_058:0459b05": "三賢。別歷三心者。從增勝說。通亦具三。如",
    "T36n1736_058:0459b06": "十住品。疏下辨果勝亦三心果者。調柔是",
    "T36n1736_058:0459b07": "行果。發趣是智果。願智通二果攝報通三",
    "T36n1736_058:0459b08": "果。疏雖歷諸地。戒定下會異說。謂遠公有",
    "T36n1736_058:0459b09": "十七過。十義同疏。二地淨業過。戒清淨故。",
    "T36n1736_058:0459b10": "三地定自在過。四地不捨眾生修道品過。",
    "T36n1736_058:0459b11": "五地不住道行過。六地甚深解行過。七地寂",
    "T36n1736_058:0459b12": "用雙行過。八地利他功用過。九地辨說行過。",
    "T36n1736_058:0459b13": "十地成就微細智過。兼初地中復有兩重。",
    "T36n1736_058:0459b14": "一證過如前。二求勝過。謂地滿求證無足",
    "T36n1736_058:0459b15": "故。此有十一唯存其證。後至七地功用滿",
    "T36n1736_058:0459b16": "故。八地已上無功用故。故云雖歷諸地不離",
    "T36n1736_058:0459b17": "三心。於十一中存三除八。疏中前五後一",
    "T36n1736_058:0459b18": "是同已同其九。加第九等覺。故唯十過。問",
    "T36n1736_058:0459b19": "若有十重。今但對地前辨勝便足。何用對",
    "T36n1736_058:0459b20": "於二乘。答良以小乘是大乘所對。凡欲辨勝",
    "T36n1736_058:0459b21": "多皆對之。乃至佛果亦對彼耳。下經非一。",
    "T36n1736_058:0459b22": "法華亦云。諸佛智慧甚深難解。一切聲聞辟",
    "T36n1736_058:0459b23": "支佛所不能知。疏文分為三下正釋經文。",
    "T36n1736_058:0459b24": "所以三者。即行修始終也。疏故下論云者。以",
    "T36n1736_058:0459b25": "論先廣釋十願竟後方以義收束。今先為",
    "T36n1736_058:0459b26": "義門。故言下論凡有下論之言。皆準此知。",
    "T36n1736_058:0459b27": "疏而言大下釋此大字有通有別。別指在",
    "T36n1736_058:0459b28": "文。通中有三。初正釋。二瑜伽下引證。三今",
    "T36n1736_058:0459b29": "揀異下結示。今初。先舉論文。光明善根此",
    "T36n1736_058:0459c01": "舉大體轉勝增廣此示大相。從謂教證下",
    "T36n1736_058:0459c02": "疏釋論文。疏兼取所從即後二願者。正願",
    "T36n1736_058:0459c03": "但約攝受菩薩善法異於凡小。大願即顯",
    "T36n1736_058:0459c04": "行相深廣。故二不同。則正通大別。正未必",
    "T36n1736_058:0459c05": "大。大必是正。故兼二也。疏即以欲勝解信",
    "T36n1736_058:0459c06": "三者。欲及勝解別境中攝。信即是善。並如",
    "T36n1736_058:0459c07": "前釋。今希求即欲要印持前境方忍樂欲。而",
    "T36n1736_058:0459c08": "心淨故。疏先約行中二。先別明。後若約通。",
    "T36n1736_058:0459c09": "下明通二利。疏一以何身者。此中五句。論",
    "T36n1736_058:0459c10": "有徵下即疏答。義屬經文。如一以何身論",
    "T36n1736_058:0459c11": "也。謂攝法下是疏囑經。下四皆然而但釋前",
    "T36n1736_058:0459c12": "二後三易故。四眾生住處者。即第六承事願",
    "T36n1736_058:0459c13": "有其二義。今取土中有生往化之義。疏後",
    "T36n1736_058:0459c14": "三不定者。自有三釋。初一是古疏意。次二即",
    "T36n1736_058:0459c15": "論疏後三明位下。從初地來證如同聖。故",
    "T36n1736_058:0459c16": "至九地。不離諸菩薩會等。二十地方得三",
    "T36n1736_058:0459c17": "業不空。三如來可知。疏已攝二嚴等者。初一",
    "T36n1736_058:0459c18": "福嚴。次二智嚴。四通二嚴。五六福嚴。七八",
    "T36n1736_058:0459c19": "通二。九福滿。十智圓。因果行位已如向辨。",
    "T36n1736_058:0459c20": "第一願一始起要期下釋此三句。論在後結",
    "T36n1736_058:0459c21": "中。釋今將來此論經二句不同。二云大方便。",
    "T36n1736_058:0459c22": "三云大行。然一一句皆有三段。如初句云。",
    "T36n1736_058:0459c23": "始起要期。是疏出意。二云如是大誓願。是",
    "T36n1736_058:0459c24": "牒經證。三隨心求義。故是論釋下二皆然。疏",
    "T36n1736_058:0459c25": "是知此願亦即是行者。論言起此三行故。",
    "T36n1736_058:0459c26": "疏清淨解言信因果故者。因即解字。勝解",
    "T36n1736_058:0459c27": "即於境印持為性。不可引轉為業。即唯識",
    "T36n1736_058:0459c28": "論深忍之義。清淨是果。若准唯識。樂欲是",
    "T36n1736_058:0459c29": "果。今望上因心淨即果。疏一攝功德大等",
    "T36n1736_058:0460a01": "者。此下三大即初地。初六決定中之二。初",
    "T36n1736_058:0460a02": "一即勝善決定中義云一切餘善根中勝故。",
    "T36n1736_058:0460a03": "意取勝等不取決定。二三即因善決定。開",
    "T36n1736_058:0460a04": "之為二。第二願亦初教次證者。上約教理",
    "T36n1736_058:0460a05": "行果以釋經文。而論經但有三句。初句明",
    "T36n1736_058:0460a06": "教。次句明證。三云一切諸佛所教化法皆",
    "T36n1736_058:0460a07": "悉守護故。此即用前教證以化眾生。故名",
    "T36n1736_058:0460a08": "為行。論下釋中教。謂修多羅等。此釋法輪",
    "T36n1736_058:0460a09": "書寫供養讀誦受持為他演說故此釋受字。",
    "T36n1736_058:0460a10": "釋次句云攝受一切佛菩提者。所謂證三",
    "T36n1736_058:0460a11": "種佛菩提法攝受此證法教化轉受。故釋",
    "T36n1736_058:0460a12": "第三句如今三云護教下所引論文。上疏",
    "T36n1736_058:0460a13": "順四故為此配。若配教證亦可後二。護初",
    "T36n1736_058:0460a14": "教法持上證法。疏上約始修下明成就義。",
    "T36n1736_058:0460a15": "行德相應總名成就。論亦三成就四是義加",
    "T36n1736_058:0460a16": "順四法。故論釋第三云。三者。修行乃至如",
    "T36n1736_058:0460a17": "實修行正覺。成就故者。即修上證也。上論",
    "T36n1736_058:0460a18": "三種菩提者。而論自釋。即三乘菩提。此有二",
    "T36n1736_058:0460a19": "意。一明菩薩菩提包含二將隨宜化物。",
    "T36n1736_058:0460a20": "第三願以八相如離世間者。今經具列彼各",
    "T36n1736_058:0460a21": "有十。然亦有佛不具八者。如天王佛。白",
    "T36n1736_058:0460a22": "衣成道故。若以離俗為出家則亦具矣。須",
    "T36n1736_058:0460a23": "扇多佛無生可化。則不具轉法輪。留一化",
    "T36n1736_058:0460a24": "佛半劫化人。是則亦具。然論釋一切處。云",
    "T36n1736_058:0460a25": "順眾生見故下料揀。何故不處色無色界。",
    "T36n1736_058:0460a26": "恐眾生云此難處來不為我成故。二云",
    "T36n1736_058:0460a27": "何故不處他化等而生兜率。令眾生知捨",
    "T36n1736_058:0460a28": "彼勝樂為愍我故。三問。何故下生人中",
    "T36n1736_058:0460a29": "捨於天樂。為愍我故。四何故處胎示現同",
    "T36n1736_058:0460b01": "生。增長力故。五問。何故自成正覺。示非餘",
    "T36n1736_058:0460b02": "佛教化。顯丈夫力成就非因他得菩提故。",
    "T36n1736_058:0460b03": "六問。何故入涅槃。為令懈怠眾生懃心修",
    "T36n1736_058:0460b04": "道故。此等略舉示八相中一義而已。下離",
    "T36n1736_058:0460b05": "世間各具十義。故疏全指第四願世間出世",
    "T36n1736_058:0460b06": "間各有多異者。謂明出世出略有二義。一",
    "T36n1736_058:0460b07": "約位。謂地前為世。地上為出。二隨義。教道",
    "T36n1736_058:0460b08": "為世。證道為出。今下廣大無量即是教道。",
    "T36n1736_058:0460b09": "故云世間。不壞不雜即是證道。為出世間。",
    "T36n1736_058:0460b10": "疏論名種種下直至八地已上。三行疏文。",
    "T36n1736_058:0460b11": "意明俗智之行是疏餘皆論文。疏法無我",
    "T36n1736_058:0460b12": "下即是論釋。謂不雜下是疏釋論文有三段。",
    "T36n1736_058:0460b13": "一釋經。二若依瑜伽下會異釋。三論主意",
    "T36n1736_058:0460b14": "明下會通二論。言義不異前者。即廣大無",
    "T36n1736_058:0460b15": "量不壞皆同故。瑜伽便當釋論廣大等義。第",
    "T36n1736_058:0460b16": "五願疏彰化所為者。論云何義故化。疏無想",
    "T36n1736_058:0460b17": "天為細者。色界十八天唯除無想。皆名有",
    "T36n1736_058:0460b18": "想。無想天與廣果天同處。外道取為究竟",
    "T36n1736_058:0460b19": "涅槃。修無想定生於彼天。得五百劫無心",
    "T36n1736_058:0460b20": "果報。佛弟子不生彼中。疏化生依何依業",
    "T36n1736_058:0460b21": "染生故者。論但云業生。依於因。果染字即",
    "T36n1736_058:0460b22": "俱舍世間品意偈云。倒心趣欲境。濕化染香",
    "T36n1736_058:0460b23": "處。濕生染香。化生染處。疏然四生攝盡六",
    "T36n1736_058:0460b24": "趣。則通局有異者。亦俱舍意。彼偈云。人傍生",
    "T36n1736_058:0460b25": "具四。地獄及諸天中有唯化生。鬼通胎化",
    "T36n1736_058:0460b26": "二。今疏說勢小別義理皆同。人具四者。卵生",
    "T36n1736_058:0460b27": "如毘舍佉夫人生三十二卵。卵各出一兒。",
    "T36n1736_058:0460b28": "般遮羅王有妃。生五百卵。卵各一子。胎生",
    "T36n1736_058:0460b29": "如今人是。濕生如頂生王從頂皰而生",
    "T36n1736_058:0460c01": "故。化生者唯劫初起。傍生具四此類可知。",
    "T36n1736_058:0460c02": "化生如龍迦樓羅等。鬼通胎化二者。如餓",
    "T36n1736_058:0460c03": "鬼白目連言。我夜生五百子。隨生皆自食。",
    "T36n1736_058:0460c04": "晝生五百亦然。雖盡而無飽。即胎生也。鬼",
    "T36n1736_058:0460c05": "化可知。無而忽有故。疏又以六趣不攝中",
    "T36n1736_058:0460c06": "有化生等即寬狹門故。雜心論云。為生攝",
    "T36n1736_058:0460c07": "趣。為攝攝生。論自釋云。謂生攝趣非趣",
    "T36n1736_058:0460c08": "攝生。何者中陰是其化生。趣不攝故。六名色",
    "T36n1736_058:0460c09": "所攝。名色之義六地當說。第六願疏瑜伽",
    "T36n1736_058:0460c10": "云下辨其異名。今經已下會釋。知生佛住處",
    "T36n1736_058:0460c11": "者。知生住處往化。知佛住處往供事故。新",
    "T36n1736_058:0460c12": "經中承事之言其義甚顯。偈云。於一毛端微",
    "T36n1736_058:0460c13": "塵中。出現三世莊嚴剎。十方塵剎諸毛端。我",
    "T36n1736_058:0460c14": "皆深入而嚴淨。所有未來照世燈。成道轉法",
    "T36n1736_058:0460c15": "悟群有。究竟佛事示涅槃。我皆往詣而親",
    "T36n1736_058:0460c16": "近。釋曰。前偈即一切相。及真實義無量相。後",
    "T36n1736_058:0460c17": "偈正明承事嚴剎。亦兼化生。疏一切相等者。",
    "T36n1736_058:0460c18": "一切相是土相。真實義相是土體。及性相相",
    "T36n1736_058:0460c19": "融世界實爾。云真實義。然其分量約三千",
    "T36n1736_058:0460c20": "者。且約權實同用耳。應如世界成就品等。",
    "T36n1736_058:0460c21": "故下第三辨無量相疏云。麁者云色義。當",
    "T36n1736_058:0460c22": "無色界為細。下二界為麁。以釋廣等既約",
    "T36n1736_058:0460c23": "三千。麁細亦且就三界耳。餘義皆如初會",
    "T36n1736_058:0460c24": "第七願。疏願清淨下疏文有三。初總顯立",
    "T36n1736_058:0460c25": "意。二於行相下釋文。三上七淨中下收束。今",
    "T36n1736_058:0460c26": "初略具三淨攝於淨土。一清淨自土。即是",
    "T36n1736_058:0460c27": "相淨如第三淨。二安立正法。即法門流布淨",
    "T36n1736_058:0460c28": "如第七淨。三及修行眾生。即住處眾生淨如",
    "T36n1736_058:0460c29": "第五淨。顯斯三淨即淨土意。自他受用及變",
    "T36n1736_058:0461a01": "化土。皆悉具矣。疏一同體淨有二意。初明",
    "T36n1736_058:0461a02": "報應淨土。皆以法性土而為其體。即事理",
    "T36n1736_058:0461a03": "無礙。二故令一多下。由相即性。以性融",
    "T36n1736_058:0461a04": "相。令報應等及染淨土互相即入。疏即自",
    "T36n1736_058:0461a05": "在淨者。淨土略有二種。一者相淨。即第三",
    "T36n1736_058:0461a06": "淨。二自在淨。即是今文。如摩尼下喻自在",
    "T36n1736_058:0461a07": "相。隨機現故。如身子螺髻各見不同。而言",
    "T36n1736_058:0461a08": "普皆清淨者。就佛言之。無不淨也。故淨",
    "T36n1736_058:0461a09": "名云。我此土淨而汝不見。即以自在圓通",
    "T36n1736_058:0461a10": "而為淨也。如第八地。疏受用香飯下引淨",
    "T36n1736_058:0461a11": "名。證身諸惑滅。證離過斷德入正位等。證",
    "T36n1736_058:0461a12": "成行德。等者等於淨名餘經。前教體中已",
    "T36n1736_058:0461a13": "明。至法界品更顯。疏具德人居者。亦名人",
    "T36n1736_058:0461a14": "寶莊嚴。亦同淨名不諂眾生來生其國等。",
    "T36n1736_058:0461a15": "因淨如世界品。疏一所生果者。即生因招臨",
    "T36n1736_058:0461a16": "機示現。即依因招即後智通慧。故論結云顯",
    "T36n1736_058:0461a17": "智神力等故。第八願疏一福善同集者。善根",
    "T36n1736_058:0461a18": "是福無有怨嫉。即心同相。智觀齊均無二",
    "T36n1736_058:0461a19": "如故。同三諦故疏隨意現身者。通他受用",
    "T36n1736_058:0461a20": "及變化也。疏不由他下。然經云任其自心。",
    "T36n1736_058:0461a21": "能知一切如來境界即是證道。威力智慧是",
    "T36n1736_058:0461a22": "菩薩教道。此就能知。若約所知。威力是佛",
    "T36n1736_058:0461a23": "教道之用。智慧是佛證道之德。就菩薩中證",
    "T36n1736_058:0461a24": "知佛境。境即真如。是所知境。威力智慧是",
    "T36n1736_058:0461a25": "佛所有為分齊境。第九願疏先總明下。然釋",
    "T36n1736_058:0461a26": "乘不退輪有二義。前義三業不空是輪之",
    "T36n1736_058:0461a27": "用。後義三業不空是輪之體。疏實則互有者。",
    "T36n1736_058:0461a28": "謂見身亦得實智及斷惑。聞聲必定斷惑。",
    "T36n1736_058:0461a29": "信意決定得智。疏一種種苦者。藥王樹枝葉",
    "T36n1736_058:0461b01": "華果。各除病故。疏論主對前下即疏別意。於",
    "T36n1736_058:0461b02": "中光出論意。言對前安樂者。即佛地論中",
    "T36n1736_058:0461b03": "利樂之文。總有四對。如光明覺品。此中用",
    "T36n1736_058:0461b04": "斷惡為利益。進善為安樂。然前之作業。就",
    "T36n1736_058:0461b05": "行體立名三業所為故。取其成益乃是安",
    "T36n1736_058:0461b06": "樂。今此即就行益立名。從實則下正顯",
    "T36n1736_058:0461b07": "疏意。意云。前之三業通有利益安樂。故今",
    "T36n1736_058:0461b08": "二喻各喻一。能藥能治病故喻捨惡等。即",
    "T36n1736_058:0461b09": "利益也。寶滿人意故喻進善等。即安樂也。",
    "T36n1736_058:0461b10": "故上所喻三業之中。影略已顯利益安樂。生",
    "T36n1736_058:0461b11": "信決定即是進善。永離煩惱即是除惡。釋",
    "T36n1736_058:0461b12": "云。互通三皆兼二。第十願疏今初菩提亦",
    "T36n1736_058:0461b13": "是總相者。此有三對。前約自他。對論乘",
    "T36n1736_058:0461b14": "運故。二者體用。故云菩提體菩提作業。三",
    "T36n1736_058:0461b15": "者總別。別依於總。總攝別故。方順經宗。",
    "T36n1736_058:0461b16": "言真則稱性者。約體用二利。此唯是自利",
    "T36n1736_058:0461b17": "之體。但有此句。謂若有妄念。則身智有分",
    "T36n1736_058:0461b18": "有在不在。今妄盡稱真故無在無不在。云",
    "T36n1736_058:0461b19": "於一切處而得菩提。若依總別。總既含別。",
    "T36n1736_058:0461b20": "故有下句應則隨機感而即形。故無不在。",
    "T36n1736_058:0461b21": "廣如出現菩提章說。疏示正覺業者。揀上真",
    "T36n1736_058:0461b22": "成而即體之應故一多自在。此別示菩提",
    "T36n1736_058:0461b23": "而具八相。二三四業。皆轉法輪。相而初一說",
    "T36n1736_058:0461b24": "實通於諸乘。二唯說一實。三一音隨類頓",
    "T36n1736_058:0461b25": "具諸法。故論云種種。疏說實諦業下四諦之",
    "T36n1736_058:0461b26": "義。如其本品。上求佛智。亦說知斷證修。故",
    "T36n1736_058:0461b27": "知為通不可局小。疏論經具之者。彼經云",
    "T36n1736_058:0461b28": "現諸佛境界大神通智力是也。今經神通屬",
    "T36n1736_058:0461b29": "下。故亦義兼疏以神通力念念成佛。猶屬",
    "T36n1736_058:0461c01": "前業。此為說法所依之身。故舉之耳。疏以",
    "T36n1736_058:0461c02": "佛生處必非五難者。必非三塗北洲長壽",
    "T36n1736_058:0461c03": "故。前後雖是約時。亦約必無餘二容有",
    "T36n1736_058:0461c04": "非是處故言彼彼勝處者除難處竟於三",
    "T36n1736_058:0461c05": "洲中唯取閻浮。閻浮為勝。堪受化故。百億",
    "T36n1736_058:0461c06": "非一故云彼彼。疏以一極無二之菩提者。",
    "T36n1736_058:0461c07": "三者正也。菩提云覺也。此是能證其一極無",
    "T36n1736_058:0461c08": "二釋經一字揀異二乘。故名為一。揀異菩",
    "T36n1736_058:0461c09": "薩故復云極。出現品菩提章云。菩薩應如",
    "T36n1736_058:0461c10": "是知。成等正覺同於菩提。一相無相。復云。",
    "T36n1736_058:0461c11": "菩提無相無非相。無一無種種。所以疏云",
    "T36n1736_058:0461c12": "一極之菩提。疏契差別之性淨涅槃者。性",
    "T36n1736_058:0461c13": "淨涅槃即是所證。二無我理本寂滅。故名為",
    "T36n1736_058:0461c14": "涅槃。言差別者。釋經一切法界。謂即是差",
    "T36n1736_058:0461c15": "別。而性淨故。經云即涅槃相。即相之性方",
    "T36n1736_058:0461c16": "為淨性。契通能所。能所契合真菩提故。言",
    "T36n1736_058:0461c17": "則不復更滅者。暗引淨名彌勒章中證成上",
    "T36n1736_058:0461c18": "義。彼經云。一切眾生即涅槃相。不復更滅。",
    "T36n1736_058:0461c19": "在義可知。出現品中更當廣說。上即是證。",
    "T36n1736_058:0461c20": "疏說此證下躡上釋教化義。唯將佛所",
    "T36n1736_058:0461c21": "證法教化。亦同法華佛自住大乘。如其所",
    "T36n1736_058:0461c22": "得法。定慧力莊嚴。以此度眾生也。即佛教",
    "T36n1736_058:0461c23": "證。疏四。以一音下此業一音頓演。故名種",
    "T36n1736_058:0461c24": "種。一音之義前疏已明。下復廣說。言稱機故",
    "T36n1736_058:0461c25": "者。釋經令歡喜言稱機故喜。疏不斷佛種",
    "T36n1736_058:0461c26": "業者。化化不絕故。此業廣如出現涅槃章。",
    "T36n1736_058:0461c27": "明疏法輪復住業者。疏文有三。初正釋經。",
    "T36n1736_058:0461c28": "二前即下雙結五六。三對實下釋名。今初。",
    "T36n1736_058:0461c29": "大智慧即唯一事實者。法華經云。究竟至於",
    "T36n1736_058:0462a01": "一切地智。又云。唯此一事實。餘二則非真。",
    "T36n1736_058:0462a02": "言即是佛智者出體。經云。說佛智慧故諸",
    "T36n1736_058:0462a03": "佛出於世。能生下釋智地義。地有二義。一",
    "T36n1736_058:0462a04": "者能生。於一佛乘分別說三故。二者終。歸",
    "T36n1736_058:0462a05": "究竟至於一切智地故。開示眾生如來知",
    "T36n1736_058:0462a06": "見。故曰同歸。即法華方便品。初諸佛智慧甚",
    "T36n1736_058:0462a07": "深無量。疏而智慧門下即是法華。其智慧門",
    "T36n1736_058:0462a08": "難解難入。又彼經云。舍利弗。諸佛隨宜說法",
    "T36n1736_058:0462a09": "意趣難解。所以者何。我以無數方便種種因",
    "T36n1736_058:0462a10": "緣譬喻言詞。演說諸法。即隨機無量也。廣",
    "T36n1736_058:0462a11": "如法華開示悟入之文。疏前即涅槃下。第二",
    "T36n1736_058:0462a12": "雙結五六意。顯此經包含。疏對實下第三",
    "T36n1736_058:0462a13": "釋名。以復住字難了故。謂教法住持名之",
    "T36n1736_058:0462a14": "為住。實則常住。對實施權故有復言。疏七",
    "T36n1736_058:0462a15": "以法智下疏文有二。先依本論釋。後依智",
    "T36n1736_058:0462a16": "論釋。今初言顯自在所依者。即是三通則",
    "T36n1736_058:0462a17": "知經云自在變化。下正顯自在之用。於中",
    "T36n1736_058:0462a18": "先顯三通。以含自在之意。由法智通下方",
    "T36n1736_058:0462a19": "釋自在。束其三通成無住道可知。疏又",
    "T36n1736_058:0462a20": "依智論釋。則以自在亦是一通。但有通名",
    "T36n1736_058:0462a21": "已含作用。十八變義法界品辨。疏藥師十",
    "T36n1736_058:0462a22": "二彌陀四十八者。並如彼經。恐繁不引。疏",
    "T36n1736_058:0462a23": "亦攝一切菩提分法如第七地辨者。彼因",
    "T36n1736_058:0462a24": "說七地一切菩提分法。於念念中皆悉圓",
    "T36n1736_058:0462a25": "滿。解脫月便問。唯此地滿諸地亦滿。金剛藏",
    "T36n1736_058:0462a26": "答。於十地中皆能滿足菩提分法。七地最",
    "T36n1736_058:0462a27": "勝下說諸地滿相。云菩薩於初地中緣一",
    "T36n1736_058:0462a28": "切佛法願求故。滿足菩提分法。即其文也。",
    "T36n1736_058:0462a29": "言彰自勤行者結也。故論云。一常勤修習無",
    "T36n1736_058:0462b01": "量行故。常辨無間無量辨橫廣可知。疏論",
    "T36n1736_058:0462b02": "云。盡者示現。不斷盡者不斷。是無盡統攝無",
    "T36n1736_058:0462b03": "盡之法令無有餘。名為盡耳。疏初句為",
    "T36n1736_058:0462b04": "總。十願皆是為眾生故者。此段略有三",
    "T36n1736_058:0462b05": "門。一總別分別門。二廣略分別門。略以三",
    "T36n1736_058:0462b06": "轉攝前九故。三五無量界分別門。即為三",
    "T36n1736_058:0462b07": "段。今初總別略有三義。一者語總。如十地",
    "T36n1736_058:0462b08": "十度等。二者法總。諸法因體互相集成。即六",
    "T36n1736_058:0462b09": "相中總。三者意總。如此中說。意為眾生故。",
    "T36n1736_058:0462b10": "疏後三轉下即廣略門。以世界是眾生依報。",
    "T36n1736_058:0462b11": "虛空是世界所依故。合為世間法界。是法",
    "T36n1736_058:0462b12": "可知。涅槃即所證法。佛出現即教化法。如",
    "T36n1736_058:0462b13": "出現品。以無量緣方出現故。故三皆法。其",
    "T36n1736_058:0462b14": "如來智是智亦可知心所緣者。意通能所緣。",
    "T36n1736_058:0462b15": "佛智所入成上能入之智。故皆智轉。疏而言",
    "T36n1736_058:0462b16": "轉者。別釋轉字以略攝廣。名展轉者可",
    "T36n1736_058:0462b17": "知。而言轉亦無盡者。所攝之九復能攝故。",
    "T36n1736_058:0462b18": "故轉生無盡。疏又十中前四下。五無量界所",
    "T36n1736_058:0462b19": "攝門。然依瑜伽五界者。一即眾生界。二世",
    "T36n1736_058:0462b20": "界。三法界。四調伏界。五調伏加行界。無虛",
    "T36n1736_058:0462b21": "空界。今者虛空合後二界。是智論意。若依",
    "T36n1736_058:0462b22": "瑜伽既除虛空。即以心所緣界攝調伏界。",
    "T36n1736_058:0462b23": "餘四調伏加行。即方便也。化生法者。名調伏",
    "T36n1736_058:0462b24": "界。度生法者。名調伏方便界。疏先反顯者。",
    "T36n1736_058:0462b25": "假設界盡願盡。疏故下順明下正明界無盡。",
    "T36n1736_058:0462b26": "故成願無盡。於中二意。先別出同之所以。",
    "T36n1736_058:0462b27": "後故十盡句下以論成前。前中言前之十",
    "T36n1736_058:0462b28": "願不出此者。且總相明一一願皆云廣大",
    "T36n1736_058:0462b29": "如法界究竟如虛空等。若別說者。眾生即第",
    "T36n1736_058:0462c01": "五所度世界。即第六所知。第七所淨。虛空",
    "T36n1736_058:0462c02": "即前第六中十方無量。此四界皆第十願中",
    "T36n1736_058:0462c03": "三法界。即知一切法界既為化生法。亦即第",
    "T36n1736_058:0462c04": "二第三願。四涅槃界。即示入大涅槃而不斷",
    "T36n1736_058:0462c05": "菩薩行。五佛出現界。即不離一毛端處示成",
    "T36n1736_058:0462c06": "正覺。六如來智。即約佛境界大智慧力。是",
    "T36n1736_058:0462c07": "大智慧地等七心所緣界。即第八願平等一",
    "T36n1736_058:0462c08": "緣。八佛智所入。即以一三菩提。知一切法界",
    "T36n1736_058:0462c09": "即涅槃相。亦是第四二利六相為所入故。此",
    "T36n1736_058:0462c10": "十句下全是論文。由生界等無有盡故。諸",
    "T36n1736_058:0462c11": "佛以願利益不休。第二行校量。疏。十心為",
    "T36n1736_058:0462c12": "起行依者。論經但有二心。謂調順心柔軟心。",
    "T36n1736_058:0462c13": "論云調順心者。彼諸善根中得自在勝故。",
    "T36n1736_058:0462c14": "謂欲起即起。故名自在。論云柔軟心者。得",
    "T36n1736_058:0462c15": "勝樂行故。謂內證適神心無剛強故。今有",
    "T36n1736_058:0462c16": "十心故。對下十行治瑜伽十障。與論小異。",
    "T36n1736_058:0462c17": "疏二辨體多。同十藏者。十行望藏有名同",
    "T36n1736_058:0462c18": "者。謂信施慚愧餘多義同。六即聞藏。標章",
    "T36n1736_058:0462c19": "云。聞說多知故。五同於念。九同於持。十供",
    "T36n1736_058:0462c20": "養中財供同施。法供同辯。七了世法。即多",
    "T36n1736_058:0462c21": "聞中義。慈悲二行亦是聞中知緣起義。既言",
    "T36n1736_058:0462c22": "多同有不同者。不會無失。亦餘處經已出",
    "T36n1736_058:0462c23": "體竟。故取信等多同。亦不取全同也。疏下",
    "T36n1736_058:0462c24": "論云等者。以論先釋十行後方始收束料揀",
    "T36n1736_058:0462c25": "故。云下論言盡是障地淨法者。下文當釋。",
    "T36n1736_058:0462c26": "今且略明。謂盡能治地障故。故以一行對",
    "T36n1736_058:0462c27": "治一障。疏前三是行意樂故名為心者。先釋",
    "T36n1736_058:0462c28": "義後引論證。亦是下論。然就通論。十皆是",
    "T36n1736_058:0462c29": "心亦皆名行。故此十種名行校量。於中分",
    "T36n1736_058:0463a01": "別。前三是行方便心。論云深心故。疏以意",
    "T36n1736_058:0463a02": "樂釋心。言地持同此者。彼云前三名為",
    "T36n1736_058:0463a03": "心淨。後七名行方便淨。疏五約二利。即就",
    "T36n1736_058:0463a04": "行分別。言信及無疲是自利行等者。論",
    "T36n1736_058:0463a05": "主次第釋前七云。於中依自利行。謂信",
    "T36n1736_058:0463a06": "能信菩薩行及諸佛法。求必能得故。依利他",
    "T36n1736_058:0463a07": "行。所謂慈悲。能安隱他與樂心故。捨者。以",
    "T36n1736_058:0463a08": "財攝他行故。不疲倦者。自攝法行。故知諸",
    "T36n1736_058:0463a09": "經論善解世法者。攝他行故。釋曰。以論文",
    "T36n1736_058:0463a10": "雖顯。次第相參故。疏摘出二行以為自利。",
    "T36n1736_058:0463a11": "餘為利他。疏後三攝護前七者。問直爾信",
    "T36n1736_058:0463a12": "等自能離過。何用慚愧護令離惡。答若無",
    "T36n1736_058:0463a13": "慚愧終不起信。斷於不信如是一切。故",
    "T36n1736_058:0463a14": "說慚愧。以為能護。由離障故七皆不著。疏",
    "T36n1736_058:0463a15": "後一攝前七者。攝有二義。如疏所辨。言攝",
    "T36n1736_058:0463a16": "令成行者。為行供養攝令起信等故。論云",
    "T36n1736_058:0463a17": "三者。修行彼垢清淨依止行。供養諸佛。攝",
    "T36n1736_058:0463a18": "信等善根故。二由供養得二種身故。令信",
    "T36n1736_058:0463a19": "等得二身果故。論云。是中有二種供養。故",
    "T36n1736_058:0463a20": "得二種身。一者上妙身。所可見者心生敬",
    "T36n1736_058:0463a21": "重。利益不空故。二者調柔心。自性善根成就",
    "T36n1736_058:0463a22": "樂行法故。釋曰。久修令熟故曰性成。即論",
    "T36n1736_058:0463a23": "自性善疏并結有六者。結文是疏科經論主",
    "T36n1736_058:0463a24": "不科。但云此菩提所攝本行。入有六種勝。",
    "T36n1736_058:0463a25": "是故信勝。今依疏前科。則釋中唯五。故云",
    "T36n1736_058:0463a26": "并結有六。所以論取結者。結中有果同前",
    "T36n1736_058:0463a27": "五故。若爾結中有因。何不對之初立三因。",
    "T36n1736_058:0463a28": "答以被中間五果隔越故。然皆信為句首。",
    "T36n1736_058:0463a29": "疏以易見故不牒經。疏。三不雜染勝者。論",
    "T36n1736_058:0463b01": "唯有標名下便以經帖合。謂證真下疏先通",
    "T36n1736_058:0463b02": "釋。後以即邊下別釋無中邊言遠公釋有二",
    "T36n1736_058:0463b03": "義。一約染淨事法辨。二約有無法理辨。今",
    "T36n1736_058:0463b04": "初。然論經云無中邊。此公云。生死此邊。涅",
    "T36n1736_058:0463b05": "槃彼邊。聖道為中。今觀生死本性不有。即",
    "T36n1736_058:0463b06": "無此邊。涅槃如故。亦無彼邊。兩邊既無聖",
    "T36n1736_058:0463b07": "道亦寂。無有中間。二約有無法理辨。云有",
    "T36n1736_058:0463b08": "為此邊。無為彼邊。非有非無說以為中。有即",
    "T36n1736_058:0463b09": "非有故無此邊。無即非無故無彼邊。兩邊盡",
    "T36n1736_058:0463b10": "泯中間亦亡。故無中間。然此二釋約法小",
    "T36n1736_058:0463b11": "異。義旨皆同。二邊中道三法皆立。以為所",
    "T36n1736_058:0463b12": "遣。以性空遣二邊。相待遣中道。今之所釋",
    "T36n1736_058:0463b13": "略有二異。一者中邊語通則有無染淨。一異",
    "T36n1736_058:0463b14": "斷常。生死涅槃。若離若合。皆是二邊。中隨",
    "T36n1736_058:0463b15": "二邊亦有多義。二者以中遣邊以邊遣中。",
    "T36n1736_058:0463b16": "待絕雙亡故皆本無餘。如前說。疏亦是三輪",
    "T36n1736_058:0463b17": "化益者。智地意業。說即口業。力即身業。身威",
    "T36n1736_058:0463b18": "力故。第二雙起慈悲。疏前中三觀即為三",
    "T36n1736_058:0463b19": "段。下疏文有二。先明三觀。後即為方便義。",
    "T36n1736_058:0463b20": "前中即是唯識。真樂本有失而不知。妄若本",
    "T36n1736_058:0463b21": "空得而不覺。三段中初即真樂本有。二即",
    "T36n1736_058:0463b22": "妄苦本空。三即不覺不知。然其初一即性淨",
    "T36n1736_058:0463b23": "涅槃。下釋云三祇方得者。方始契故。故得",
    "T36n1736_058:0463b24": "言證涅槃之樂樂中精極。故云最上。殊勝",
    "T36n1736_058:0463b25": "無加故曰第一。有大義利故名為義。今疏",
    "T36n1736_058:0463b26": "下文約所證釋。二即具足生死之苦。疏但",
    "T36n1736_058:0463b27": "失真樂下明為方便。於中二。初立理顯",
    "T36n1736_058:0463b28": "過。後正明所起。前中言已為可愍者。則顯",
    "T36n1736_058:0463b29": "後後深於前。前但失樂而可慈愍之。更",
    "T36n1736_058:0463c01": "具諸苦故須拯拔。況復雙迷於彼二法。迷",
    "T36n1736_058:0463c02": "謬顛倒苦處計樂。樂處計苦。故增妄苦難",
    "T36n1736_058:0463c03": "反真樂。云反本無期。後由初觀故下別明",
    "T36n1736_058:0463c04": "所起可知。先總標起念者。菩薩乘前信解",
    "T36n1736_058:0463c05": "佛法。故念法甚深。以甚深故眾生失之。以",
    "T36n1736_058:0463c06": "失深樂故可憐愍疏一寂靜甚深者。然論",
    "T36n1736_058:0463c07": "一時列其九名。後方重釋。釋初云寂靜者。",
    "T36n1736_058:0463c08": "離妄計實有故。妄計正取故。疏離二句釋",
    "T36n1736_058:0463c09": "之。以初句為順釋寂靜。從自是妄計下",
    "T36n1736_058:0463c10": "以下句反釋寂靜下引中論證上二義。即",
    "T36n1736_058:0463c11": "第二卷第十三行品。初小乘有問云。如佛",
    "T36n1736_058:0463c12": "經所說。虛誑妄取相。諸行妄取故。是名為",
    "T36n1736_058:0463c13": "虛誑。謂第一實者。即是涅槃。虛誑妄計即是",
    "T36n1736_058:0463c14": "虛妄之相。何得言一切皆空故。龍樹以此",
    "T36n1736_058:0463c15": "偈答上半正答。既無所取即是空義。下半",
    "T36n1736_058:0463c16": "為釋前偈佛說虛誑妄取。正是說空。若不",
    "T36n1736_058:0463c17": "空者不名妄取。應名真實故。今但用上",
    "T36n1736_058:0463c18": "半證今論中妄計正取。疏此一遮詮顯二是",
    "T36n1736_058:0463c19": "表。又第一離妄。第二顯法體。是故論云法",
    "T36n1736_058:0463c20": "義定故。疏謂一心體寂等者。即起信論意。",
    "T36n1736_058:0463c21": "彼論立義分云。摩訶衍者。總說有二種。一",
    "T36n1736_058:0463c22": "者法。二者義故今論云法義定故。彼論釋",
    "T36n1736_058:0463c23": "法云。所言法者。謂眾生心。是心即攝一切",
    "T36n1736_058:0463c24": "世間出世間法。依於此心顯示摩訶衍義。",
    "T36n1736_058:0463c25": "何以故。是心真如相即示摩訶衍體故是心",
    "T36n1736_058:0463c26": "生滅因緣相。能示摩訶衍自體相用故。釋",
    "T36n1736_058:0463c27": "曰。今疏云一心即總攝二門言體寂者。正",
    "T36n1736_058:0463c28": "取前是心真如相。即是摩訶衍體。順經寂滅",
    "T36n1736_058:0463c29": "故。言二門亦寂者。二門即是解釋分中。然",
    "T36n1736_058:0464a01": "此立義分中。向所引法已有二門。則真如門",
    "T36n1736_058:0464a02": "示一心體。生滅門中總示三大。然彼論中釋",
    "T36n1736_058:0464a03": "云。所言義者。即體大相大用大。今欲明於",
    "T36n1736_058:0464a04": "立義分中已具二門故。說二門已為義也。",
    "T36n1736_058:0464a05": "是總心中之所以故。故明三大但是生滅門",
    "T36n1736_058:0464a06": "義。二門之義義則寬矣。三大二門前來頻引。",
    "T36n1736_058:0464a07": "疏三治妄分別障等者。此三釋有多門。如下",
    "T36n1736_058:0464a08": "六地。遠公云。分別即是妄想。心體相即分別",
    "T36n1736_058:0464a09": "所起事相。取捨即依分別取捨。順境貪求故",
    "T36n1736_058:0464a10": "願取。違境厭背故願捨。亦可約三性說。分",
    "T36n1736_058:0464a11": "別即遍計所執。口譯為分別性故。相即依他",
    "T36n1736_058:0464a12": "起。取捨即取圓成之真。今治三性之執。成",
    "T36n1736_058:0464a13": "三無性故。為三解脫門。略無甚深之言。三",
    "T36n1736_058:0464a14": "云空甚深。四無相甚深。五無願甚深。疏六明",
    "T36n1736_058:0464a15": "離雜染觀者。下有三觀治三道障。此治證",
    "T36n1736_058:0464a16": "道障。即得真證道。窮終妄想緣智名為雜",
    "T36n1736_058:0464a17": "染。真智殊彼故名為離。以無所得而為方",
    "T36n1736_058:0464a18": "便。名真方便。亦兼顯方便道及後不住。即",
    "T36n1736_058:0464a19": "為四道。疏即不住道者。自利大心不住生",
    "T36n1736_058:0464a20": "死。利他廣心不住涅槃。論經但云如是無",
    "T36n1736_058:0464a21": "上。而論釋義。即是今疏第二具足諸苦觀。疏",
    "T36n1736_058:0464a22": "然十二緣下問答顯意。問意可知。從業惑苦",
    "T36n1736_058:0464a23": "因下答有二意。此是以因從果名苦故。六",
    "T36n1736_058:0464a24": "地中盡屬苦樹。二又二流動下業惑是行。行",
    "T36n1736_058:0464a25": "是五陰。體即苦故。動即有苦。引起信證。即",
    "T36n1736_058:0464a26": "三細之初云一者無明業相。以依不覺故心",
    "T36n1736_058:0464a27": "動。說名為業。覺則不動。動則有苦。果不離",
    "T36n1736_058:0464a28": "因故。釋曰。今疏意云。細中之細尚當相是",
    "T36n1736_058:0464a29": "苦。何況麁者。遠公亦云。苦過重故偏舉疏前",
    "T36n1736_058:0464b01": "中分二下疏文有三。初科為二故。論主下引",
    "T36n1736_058:0464b02": "證為二。三欲顯前三下出為二所以。曲有",
    "T36n1736_058:0464b03": "二意。一依因果分前三為因。識有二義。為",
    "T36n1736_058:0464b04": "因屬前。為果屬後。故前三竟。猶言後十",
    "T36n1736_058:0464b05": "者。識為果故。二亦顯下。復是一意。亦通妨",
    "T36n1736_058:0464b06": "故。來謂有問言。前三是因因在一處。後十之",
    "T36n1736_058:0464b07": "中愛取有因那與果同。故有此意為揀唯識。",
    "T36n1736_058:0464b08": "唯識論云。十因二果定不同世。前七次三或",
    "T36n1736_058:0464b09": "同或異。若二三七各定同世。二即生老死。三",
    "T36n1736_058:0464b10": "即愛等七即前七。今前二三屬於過去次七",
    "T36n1736_058:0464b11": "及八屬於現在。即前七支。不定同世。故云",
    "T36n1736_058:0464b12": "許異世故。若遠公通愛等為因。云以彼增",
    "T36n1736_058:0464b13": "長未來苦果故與果同。若爾前三何不從",
    "T36n1736_058:0464b14": "後說為苦耶。答云。過去已起因果定故。雖",
    "T36n1736_058:0464b15": "有此通。故今疏云非獨因果要分為二。欲",
    "T36n1736_058:0464b16": "顯前七可分二故。疏約果結苦者。此釋論",
    "T36n1736_058:0464b17": "主明其結過。與後十支同處解釋。通意可",
    "T36n1736_058:0464b18": "知。疏總云。邪見下疏文分二。先釋邪見。",
    "T36n1736_058:0464b19": "後釋心墮。前中先正明後引證。今初。邪見有",
    "T36n1736_058:0464b20": "二。一麁二細。麁則撥無因果。細則理外推",
    "T36n1736_058:0464b21": "求。麁亦名別。細亦名通。通則通諸煩惱。今",
    "T36n1736_058:0464b22": "是通是細非別非麁。疏涅槃亦云下第二引",
    "T36n1736_058:0464b23": "證。即三十五迦葉菩薩品。因說隨自意等三",
    "T36n1736_058:0464b24": "種語故。文云。善男子。如來或時為一法故",
    "T36n1736_058:0464b25": "說無量法。如經中說。一切梵行因善知識。",
    "T36n1736_058:0464b26": "則已攝盡。如我所說一切惡行邪見為因。",
    "T36n1736_058:0464b27": "一切惡行因雖無量。若說邪見則已攝盡。",
    "T36n1736_058:0464b28": "釋曰。惡行通於一切業惑。故云一切煩惱邪",
    "T36n1736_058:0464b29": "見攝盡。疏本在其中云何名墮下。第二釋",
    "T36n1736_058:0464c01": "心墮言。亦通妨難。上即難詞。煩惱無始何有",
    "T36n1736_058:0464c02": "初墮。若有初墮。則有未墮邪見之時。從",
    "T36n1736_058:0464c03": "此有二義下。答有二義。初義易了。謂於一",
    "T36n1736_058:0464c04": "身身心澄靜念慮瞥生。即名為墮。二約迷真",
    "T36n1736_058:0464c05": "下正通無煩惱之難。真是所迷。妄是能迷。既",
    "T36n1736_058:0464c06": "有能迷義如墮耳。故妄與真皆無始也。言",
    "T36n1736_058:0464c07": "相依無性者。雙遺真妄。言相依者。依真起",
    "T36n1736_058:0464c08": "妄。因妄說真。若無能迷所迷不立。安得",
    "T36n1736_058:0464c09": "有真。依真有妄故妄無性。依妄說真真豈",
    "T36n1736_058:0464c10": "定有。故云相依無性。則能所俱空。從若定",
    "T36n1736_058:0464c11": "有真下反成真義離妄。說真定性有故事外",
    "T36n1736_058:0464c12": "真故。若爾已下躡迹起難。難上相依無性之",
    "T36n1736_058:0464c13": "義。同妄無性應可斷故。從妄必可斷下答。",
    "T36n1736_058:0464c14": "上約下異難令可斷。今約不一答。真叵",
    "T36n1736_058:0464c15": "斷如波與濕。雖互相依。波則可滅濕性",
    "T36n1736_058:0464c16": "不壞。不一不異真妄俱成。此是一意。從不",
    "T36n1736_058:0464c17": "空之真下復是一意。上依空之真則同於",
    "T36n1736_058:0464c18": "妄。不空真性非對妄論。即此空有非一非",
    "T36n1736_058:0464c19": "異。方為微妙之真。恐難無窮。故下結云但",
    "T36n1736_058:0464c20": "空妄執自見真源。分別不亡。皆成妄惑。謂",
    "T36n1736_058:0464c21": "如復禮法師有遣問云。真法性本淨。妄念",
    "T36n1736_058:0464c22": "何由起。許妄從真生。此妄安可止無初則",
    "T36n1736_058:0464c23": "無末。有終應有始。無始而有終。長懷懵",
    "T36n1736_058:0464c24": "斯理。願為開祕密析之出生死今疏末句",
    "T36n1736_058:0464c25": "正示祕密故。應總酬其問云。迷真妄念",
    "T36n1736_058:0464c26": "生。悟真妄則止。能迷非所迷。安得全相似。",
    "T36n1736_058:0464c27": "從來未曾悟故。說妄無始。知妄本自真。方",
    "T36n1736_058:0464c28": "是常恒理。分別心未亡。何由出生死。然疏",
    "T36n1736_058:0464c29": "文之中理已具矣。但云無始而有於長懷懵",
    "T36n1736_058:0465a01": "斯理者。則法相事而例難之。今云有妄即",
    "T36n1736_058:0465a02": "真。則同無終始。若分別說應有四句。真理",
    "T36n1736_058:0465a03": "則無終無始妄念則無始有終。真智則無終",
    "T36n1736_058:0465a04": "有始。瞥起妄念有終有始。若約圓融同無終",
    "T36n1736_058:0465a05": "始。既無終始亦復無有無始無終唯亡言",
    "T36n1736_058:0465a06": "絕想。可會斯玄。疏。故論總云下上取義總",
    "T36n1736_058:0465a07": "科。此下第二引論為證。然論前別列九邪",
    "T36n1736_058:0465a08": "見竟。重復牒釋云。是中蔽意邪見。憍慢邪",
    "T36n1736_058:0465a09": "見。愛念邪見。此三邪見依法義妄計如",
    "T36n1736_058:0465a10": "是次第。是故疏言論總云也。從斯則下疏",
    "T36n1736_058:0465a11": "釋論。乃有二義。初義意云。法上妄計故有",
    "T36n1736_058:0465a12": "蔽意。義上妄計故有後二。即為次第。從亦",
    "T36n1736_058:0465a13": "可下是第二意。則以一法二義三妄計而為",
    "T36n1736_058:0465a14": "次第。下疏偏用初意消文。故云次二迷義。",
    "T36n1736_058:0465a15": "疏。初一句是蔽意。邪見等者。疏文有五。一",
    "T36n1736_058:0465a16": "指經立名。經云無明覆翳。二此依迷法者。",
    "T36n1736_058:0465a17": "即論總示其體。三謂無明下疏雙釋經論之",
    "T36n1736_058:0465a18": "意。四所言法者。下引起信論釋蔽意言。",
    "T36n1736_058:0465a19": "以論經云無明癡暗蔽我意識故。五此無",
    "T36n1736_058:0465a20": "明下結成根本無明。故諸經論皆言無明無",
    "T36n1736_058:0465a21": "因老死無果。唯有無明橫從空起。不可",
    "T36n1736_058:0465a22": "復源。六地云不了第一義諦故名無明。若",
    "T36n1736_058:0465a23": "依起信。即是根本不覺。亦是自性清淨心。因",
    "T36n1736_058:0465a24": "無明風動有其染心也。疏。次二迷義通四",
    "T36n1736_058:0465a25": "住惑者。一見一切處住地。二欲愛住地。三色",
    "T36n1736_058:0465a26": "愛住地。四有愛住地。上無明住地即當第五。",
    "T36n1736_058:0465a27": "一五通三界二三四即如次辨欲色無色。",
    "T36n1736_058:0465a28": "此上總是惑體。二由前癡故。下釋迷義。因",
    "T36n1736_058:0465a29": "緣生法離我我所。今由有我故立我所。我",
    "T36n1736_058:0465b01": "所即法。疏三愛念邪見者未得悕欲說之",
    "T36n1736_058:0465b02": "為念。已得深著說之為愛。其渴鹿喻未得",
    "T36n1736_058:0465b03": "悕欲。其網魚喻已得之愛。而言如今之愛",
    "T36n1736_058:0465b04": "支者。過去無明亦有如今之愛取。故疏行",
    "T36n1736_058:0465b05": "諂誑下疏文有二。先總釋。二由上內計下躡",
    "T36n1736_058:0465b06": "前生起。論經無慳則唯二過。今加一慳。故",
    "T36n1736_058:0465b07": "第二中有二過合成三過。疏。一初句下釋",
    "T36n1736_058:0465b08": "第四邪見。諂謂為罔冐他故。矯設異儀",
    "T36n1736_058:0465b09": "險曲為性。能障不諂教誨為業。謂諂曲者。",
    "T36n1736_058:0465b10": "為罔[曰/月]他曲順時宜。矯設方便為取他",
    "T36n1736_058:0465b11": "意或藏己失不任師友正教誨故。誑謂為",
    "T36n1736_058:0465b12": "獲利譽矯現有德。詭詐為性。能障不矯邪",
    "T36n1736_058:0465b13": "命為業。謂矯誑者。心懷異謀多現不實邪",
    "T36n1736_058:0465b14": "命事故。釋曰。以上論文明知此二皆虛似實。",
    "T36n1736_058:0465b15": "然此二惑俱以貪癡一分為體。疏。由嫉他",
    "T36n1736_058:0465b16": "身下釋經恒造諸趣受生因緣。然論經無慳",
    "T36n1736_058:0465b17": "而云常懷嫉妬而作後身生處因緣。論釋",
    "T36n1736_058:0465b18": "云。妬者於身起邪行故。嫉者嫉於資財等。",
    "T36n1736_058:0465b19": "是故生生之處墮卑賤中。形貌鄙陋資生不",
    "T36n1736_058:0465b20": "足。釋曰。今但以慳對嫉以嫉對妬。配屬分",
    "T36n1736_058:0465b21": "明。然嫉與妬有通有局。若玉篇云。忌賢曰",
    "T36n1736_058:0465b22": "嫉。忌色曰妬。忌色即是身過。今嫉於財",
    "T36n1736_058:0465b23": "却參慳義。故案經釋。然論釋意此二招於",
    "T36n1736_058:0465b24": "別報。故經云後身生處因緣。今言諸趣受生",
    "T36n1736_058:0465b25": "因緣。言含總報。疏。次三明行中下疏文有",
    "T36n1736_058:0465b26": "十。一此句總標。二初貪恚下別出三中初句",
    "T36n1736_058:0465b27": "經至積集諸業日夜增長。三由前下躡前追",
    "T36n1736_058:0465b28": "求總釋三句。四此句總明下別舉初句。五",
    "T36n1736_058:0465b29": "故六地下引例釋由惑起業。然彼但躡無",
    "T36n1736_058:0465c01": "明。今通貪等。通別有異。六亦是行俱無明",
    "T36n1736_058:0465c02": "者。再釋貪等。前釋舉於發業無明在於行",
    "T36n1736_058:0465c03": "前。今與正發業時。所有諸惑皆名無明。",
    "T36n1736_058:0465c04": "覆蔽於業不知過故。七諸業非一下釋餘",
    "T36n1736_058:0465c05": "經文。八然集業下牒論解釋。於中三。初躡",
    "T36n1736_058:0465c06": "經文生起論意。謂經云三毒起業。而論云",
    "T36n1736_058:0465c07": "受諸受時者。因受生毒故次故論下正引論",
    "T36n1736_058:0465c08": "文。後謂樂受下疏釋論意。九然愚癡下揀法",
    "T36n1736_058:0465c09": "同異。十次二句下釋別二句。疏。即內心思業",
    "T36n1736_058:0465c10": "為煩惱風動者。此略釋經。然經云心通相",
    "T36n1736_058:0465c11": "而說。亦是舉於所依心王。今云思業別舉業",
    "T36n1736_058:0465c12": "體。以論經云吹罪心火故舉思業。次謂於",
    "T36n1736_058:0465c13": "怨恨下論釋。其中此思之始及此思之終。是",
    "T36n1736_058:0465c14": "疏釋論。餘皆論文。疏思通諸惡下釋妨。疏。",
    "T36n1736_058:0465c15": "明所引識支等。疏文有三。初標名示體。此",
    "T36n1736_058:0465c16": "依能所引生明之。如十藏品及六地廣說。",
    "T36n1736_058:0465c17": "二以其識支下出經論意。通因果義。次下",
    "T36n1736_058:0465c18": "當明。今取前三為因。故取識種。三心意",
    "T36n1736_058:0465c19": "識三下釋文。於中四。一釋心意識名言",
    "T36n1736_058:0465c20": "如前釋者。即問明品。言意識通餘四種者。",
    "T36n1736_058:0465c21": "識即前六識。是六處種。六識必含於觸受。是",
    "T36n1736_058:0465c22": "觸受種除上四外。皆名色種。故云通四。二",
    "T36n1736_058:0465c23": "誰能起下釋起字。無記非因者。但招別報",
    "T36n1736_058:0465c24": "不招總報。故如九地說。三善業云何下釋",
    "T36n1736_058:0465c25": "用四流之義。四若爾下解妨。先問。後理實",
    "T36n1736_058:0465c26": "下答。有法有喻並如六地所明。言諸經論",
    "T36n1736_058:0465c27": "者。總指非一唯識論具二。以業種為增",
    "T36n1736_058:0465c28": "上緣。識種為親因緣。今此經中即說識。識",
    "T36n1736_058:0465c29": "受六道身為種。如中論云。眾生癡所覆。",
    "T36n1736_058:0466a01": "為後造三行。以有此行故識受六道身。即",
    "T36n1736_058:0466a02": "以業為因耳。",
    "T36n1736_058:0466a03": "大方廣佛華嚴經隨疏演義鈔卷第五十八"
}