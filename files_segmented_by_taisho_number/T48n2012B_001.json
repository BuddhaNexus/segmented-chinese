{
    "T48n2012B_001:0384a25": "黃檗斷際禪師宛陵錄",
    "T48n2012B_001:0384a27": "裴相公問師曰。山中四五百人。幾人得和尚",
    "T48n2012B_001:0384a28": "法。師云。得者莫測其數。何故。道在心悟。豈",
    "T48n2012B_001:0384a29": "在言說。言說只是化童蒙耳。",
    "T48n2012B_001:0384b01": "問如何是佛。師云。即心是佛。無心是道。但無",
    "T48n2012B_001:0384b02": "生心動念有無長短彼我能所等心。心本是",
    "T48n2012B_001:0384b03": "佛。佛本是心。心如虛空。所以云。佛真法身猶",
    "T48n2012B_001:0384b04": "若虛空。不用別求。有求皆苦。設使恒沙劫",
    "T48n2012B_001:0384b05": "行六度萬行得佛菩提。亦非究竟。何以故。",
    "T48n2012B_001:0384b06": "為屬因緣造作故。因緣若盡還歸無常。所以",
    "T48n2012B_001:0384b07": "云。報化非真佛。亦非說法者。但識自心。無我",
    "T48n2012B_001:0384b08": "無人本來是佛。",
    "T48n2012B_001:0384b09": "問聖人無心即是佛。凡夫無心莫沈空寂否。",
    "T48n2012B_001:0384b10": "師云。法無凡聖亦無沈寂。法本不有。莫作無",
    "T48n2012B_001:0384b11": "見。法本不無。莫作有見。有之與無盡是情見。",
    "T48n2012B_001:0384b12": "猶如幻翳。所以云。見聞如幻翳。知覺乃眾生。",
    "T48n2012B_001:0384b13": "祖師門中只論息機忘見。所以忘機則佛道",
    "T48n2012B_001:0384b14": "隆。分別則魔軍熾。",
    "T48n2012B_001:0384b15": "問心既本來是佛。還修六度萬行否。師云。悟",
    "T48n2012B_001:0384b16": "在於心。非關六度萬行。六度萬行盡是化門",
    "T48n2012B_001:0384b17": "接物度生邊事。設使菩提真如實際解脫法",
    "T48n2012B_001:0384b18": "身。直至十地四果聖位。盡是度門。非關佛心。",
    "T48n2012B_001:0384b19": "心即是佛。所以一切諸度門中佛心第一。但",
    "T48n2012B_001:0384b20": "無生死煩惱等心。即不用菩提等法。所以道。",
    "T48n2012B_001:0384b21": "佛說一切法。度我一切心。我無一切心。何用",
    "T48n2012B_001:0384b22": "一切法。從佛至祖。並不論別事。唯論一心。亦",
    "T48n2012B_001:0384b23": "云一乘。所以十方諦求更無餘乘。此眾無枝",
    "T48n2012B_001:0384b24": "葉。唯有諸貞實。所以此意難信。達摩來此",
    "T48n2012B_001:0384b25": "土。至梁魏二國。秖有可大師一人。密信自心。",
    "T48n2012B_001:0384b26": "言下便會。即心是佛。身心俱無。是名大道。大",
    "T48n2012B_001:0384b27": "道本來平等。所以深信含生同一真性。心性",
    "T48n2012B_001:0384b28": "不異。即性即心。心不異性。名之為祖。所以",
    "T48n2012B_001:0384b29": "云。認得心性時。可說不思議。",
    "T48n2012B_001:0384c01": "問佛度眾生否。師云。實無眾生如來度者。我",
    "T48n2012B_001:0384c02": "尚不可得。非我何可得。佛與眾生皆不可得。",
    "T48n2012B_001:0384c03": "云現有三十二相及度眾生。何得言無。師云。",
    "T48n2012B_001:0384c04": "凡所有相皆是虛妄。若見諸相非相。即見如",
    "T48n2012B_001:0384c05": "來。佛與眾生盡是汝作妄見。只為不識本心。",
    "T48n2012B_001:0384c06": "謾作見解。纔作佛見便被佛障。作眾生見",
    "T48n2012B_001:0384c07": "被眾生障。作凡作聖作淨作穢等見。盡成其",
    "T48n2012B_001:0384c08": "障。障汝心故總成輪轉。猶如獼猴放一捉一",
    "T48n2012B_001:0384c09": "無有歇期。一等是學。直須無學。無凡無聖。無",
    "T48n2012B_001:0384c10": "淨無垢。無大無小。無漏無為。如是一心中。方",
    "T48n2012B_001:0384c11": "便勤莊嚴。聽汝學得三乘十二分教。一切見",
    "T48n2012B_001:0384c12": "解總須捨却。所以除去所有。唯置一床寢疾",
    "T48n2012B_001:0384c13": "而臥。秖是不起諸見。無一法可得。不被法障。",
    "T48n2012B_001:0384c14": "透脫三界凡聖境域。始得名為出世佛。所以",
    "T48n2012B_001:0384c15": "云。稽首如空無所依出過外道。心既不異。法",
    "T48n2012B_001:0384c16": "亦不異。心既無為法亦無為。萬法盡由心變。",
    "T48n2012B_001:0384c17": "所以我心空故諸法空。千品萬類悉皆同。盡",
    "T48n2012B_001:0384c18": "十方空界同一心體。心本不異法亦不異。秖",
    "T48n2012B_001:0384c19": "為汝見解不同。所以差別。譬如諸天共寶",
    "T48n2012B_001:0384c20": "器食隨其福德飯色有異。十方諸佛實無少",
    "T48n2012B_001:0384c21": "法可得。名為阿耨菩提。秖是一心實無異相。",
    "T48n2012B_001:0384c22": "亦無光彩。亦無勝負。無勝故無佛相。無負故",
    "T48n2012B_001:0384c23": "無眾生相。云心既無相。豈得全無三十二相",
    "T48n2012B_001:0384c24": "八十種好化度眾生耶。師云。三十二相屬相。",
    "T48n2012B_001:0384c25": "凡所有相皆是虛妄。八十種好屬色。若以色",
    "T48n2012B_001:0384c26": "見我。是人行邪道。不能見如來。",
    "T48n2012B_001:0384c27": "問佛性與眾生性。為同為別。師云。性無同",
    "T48n2012B_001:0384c28": "異。若約三乘教。即說有佛性有眾生性。遂有",
    "T48n2012B_001:0384c29": "三乘因果。即有同異。若約佛乘及祖師相傳。",
    "T48n2012B_001:0385a01": "即不說如是事。唯有一心。非同非異。非因",
    "T48n2012B_001:0385a02": "非果。所以云唯此一乘道。無二亦無三。除佛",
    "T48n2012B_001:0385a03": "方便說。",
    "T48n2012B_001:0385a04": "問。無邊身菩薩。為什麼不見如來頂相。師云。",
    "T48n2012B_001:0385a05": "實無可見。何以故。無邊身菩薩便是如來。不",
    "T48n2012B_001:0385a06": "應更見。秖教爾不作佛見不落佛邊。不作眾",
    "T48n2012B_001:0385a07": "生見不落眾生邊。不作有見不落有邊。不作",
    "T48n2012B_001:0385a08": "無見不落無邊。不作凡見不落凡邊。不作聖",
    "T48n2012B_001:0385a09": "見不落聖邊。但無諸見即是無邊身。若有見",
    "T48n2012B_001:0385a10": "處即名外道。外道者樂於諸見。菩薩於諸見",
    "T48n2012B_001:0385a11": "而不動。如來者即諸法如義。所以云。彌彌",
    "T48n2012B_001:0385a12": "亦如也。眾聖賢亦如也。如即無生。如即無滅。",
    "T48n2012B_001:0385a13": "如即無見。如即無聞。如來頂即是圓見。亦無",
    "T48n2012B_001:0385a14": "圓見故不落圓邊。所以佛身無為不墮諸數。",
    "T48n2012B_001:0385a15": "權以虛空為喻。圓同太虛無欠無餘。等閑無",
    "T48n2012B_001:0385a16": "事莫強辯他境。辯著便成識。所以云。圓成",
    "T48n2012B_001:0385a17": "沈識海。流轉若飄蓬。秖道我知也學得也契",
    "T48n2012B_001:0385a18": "悟也解脫也有道理也。強處即如意。弱處",
    "T48n2012B_001:0385a19": "即不如意。似者箇見解有什麼用處。我向",
    "T48n2012B_001:0385a20": "汝道。等閑無事莫謾用心。不用求真。唯須",
    "T48n2012B_001:0385a21": "息見。所以內見外見俱錯。佛道魔道俱惡。所",
    "T48n2012B_001:0385a22": "以文殊暫起二見。貶向二鐵圍山。文殊即實",
    "T48n2012B_001:0385a23": "智。普賢即權智。權實相對治究竟亦無權實。",
    "T48n2012B_001:0385a24": "唯是一心。心且不佛不眾生無有異見。纔有",
    "T48n2012B_001:0385a25": "佛見便作眾生見。有見無見常見斷見。便成",
    "T48n2012B_001:0385a26": "二鐵圍山。被見障故。祖師直指一切眾生本",
    "T48n2012B_001:0385a27": "心。本體本來是佛。不假修成。不屬漸次。不是",
    "T48n2012B_001:0385a28": "明暗。不是明故無明。不是暗故無暗。所以無",
    "T48n2012B_001:0385a29": "無明亦無無明盡。入我此宗門。切須在意如",
    "T48n2012B_001:0385b01": "此。見得名之為法。見法故名之為佛。佛法俱",
    "T48n2012B_001:0385b02": "無。名之為僧。喚作無為僧。亦名一體三寶。夫",
    "T48n2012B_001:0385b03": "求法者。不著佛求。不著法求。不著眾求。應無",
    "T48n2012B_001:0385b04": "所求。不著佛求故無佛。不著法求故無法。不",
    "T48n2012B_001:0385b05": "著眾求故無僧。",
    "T48n2012B_001:0385b06": "問。和尚見今說法。何得言無僧亦無法。師云。",
    "T48n2012B_001:0385b07": "汝若見有法可說。即是以音聲求我。若見有",
    "T48n2012B_001:0385b08": "我即是處所。法亦無法。法即是心。所以祖師",
    "T48n2012B_001:0385b09": "云。付此心法時。法法何曾法。無法無本心。始",
    "T48n2012B_001:0385b10": "解心心法。實無一法可得名坐道場。道場者",
    "T48n2012B_001:0385b11": "秖是不起諸見。悟法本空。喚作空如來藏。本",
    "T48n2012B_001:0385b12": "來無一物。何處有塵埃。若得此中意。逍遙何",
    "T48n2012B_001:0385b13": "所論。",
    "T48n2012B_001:0385b14": "問。本來無一物。無物便是否。師云。無亦不",
    "T48n2012B_001:0385b15": "是。菩提無是處。亦無無知解。",
    "T48n2012B_001:0385b16": "問。何者是佛。師云。汝心是佛。佛即是心。心",
    "T48n2012B_001:0385b17": "佛不異。故云即心是佛。若離於心別更無",
    "T48n2012B_001:0385b18": "佛。云若自心是佛。祖師西來如何傳授。師",
    "T48n2012B_001:0385b19": "云。祖師西來唯傳心佛。直指汝等心本來是",
    "T48n2012B_001:0385b20": "佛。心心不異故名為祖。若直下見此意。即頓",
    "T48n2012B_001:0385b21": "超三乘一切諸位。本來是佛不假修成。云若",
    "T48n2012B_001:0385b22": "如此。十方諸佛出世說於何法。師云。十方諸",
    "T48n2012B_001:0385b23": "佛出世。秖共說一心法。所以佛密付與摩訶",
    "T48n2012B_001:0385b24": "大迦葉。此一心法體。盡虛空遍法界。名為諸",
    "T48n2012B_001:0385b25": "佛理論。這個法豈是汝於言句上解得他。亦",
    "T48n2012B_001:0385b26": "不是於一機一境上見得他。此意唯是默契",
    "T48n2012B_001:0385b27": "得。這一門名為無為法門。若欲會得但知無",
    "T48n2012B_001:0385b28": "心。忽悟即得。若用心擬學取。即轉遠去。若無",
    "T48n2012B_001:0385b29": "岐路心一切取捨心。心如木石。始有學道分。",
    "T48n2012B_001:0385c01": "云如今現有種種妄念。何以言無。師云。妄本",
    "T48n2012B_001:0385c02": "無體。即是汝心所起。汝若識心是佛。心本無",
    "T48n2012B_001:0385c03": "妄。那得起心更認於妄。汝若不生心動念。自",
    "T48n2012B_001:0385c04": "然無妄。所以云。心生則種種法生。心滅則種",
    "T48n2012B_001:0385c05": "種法滅。云今正妄念起時。佛在何處。師云。汝",
    "T48n2012B_001:0385c06": "今覺妄起時。覺正是佛。可中若無妄念佛亦",
    "T48n2012B_001:0385c07": "無。何故如此。為汝起心作佛見。便謂有佛可",
    "T48n2012B_001:0385c08": "成。作眾生見。便謂有眾生可度。起心動念總",
    "T48n2012B_001:0385c09": "是汝見處。若無一切見。佛有何處所。如文殊",
    "T48n2012B_001:0385c10": "纔起佛見便貶向二鐵圍山。云今正悟時。佛",
    "T48n2012B_001:0385c11": "在何處。師云。問從何來。覺從何起。語默動靜",
    "T48n2012B_001:0385c12": "一切聲色。盡是佛事。何處覓佛。不可更頭上",
    "T48n2012B_001:0385c13": "安頭嘴上加嘴。但莫生異見。山是山水是水。",
    "T48n2012B_001:0385c14": "僧是僧俗是俗。山河大地日月星辰。總不出",
    "T48n2012B_001:0385c15": "汝心。三千世界都來是汝箇自己。何處有許",
    "T48n2012B_001:0385c16": "多般。心外無法滿目青山。虛空世界皎皎地。",
    "T48n2012B_001:0385c17": "無絲髮許與汝作見解。所以一切聲色是佛",
    "T48n2012B_001:0385c18": "之慧目。法不孤起仗境方生。為物之故有其",
    "T48n2012B_001:0385c19": "多智。終日說何曾說。終日聞何曾聞。所以釋",
    "T48n2012B_001:0385c20": "迦四十九年說。未甞說著一字。云若如此。何",
    "T48n2012B_001:0385c21": "處是菩提。師云。菩提無是處。佛亦不得菩提。",
    "T48n2012B_001:0385c22": "眾生亦不失菩提。不可以身得。不可以心求。",
    "T48n2012B_001:0385c23": "一切眾生即菩提相。云如何發菩提心。師云。",
    "T48n2012B_001:0385c24": "菩提無所得。爾今但發無所得心。決定不得",
    "T48n2012B_001:0385c25": "一法。即菩提心。菩提無住處。是故無有得者。",
    "T48n2012B_001:0385c26": "故云。我於然燈佛所無有少法可得。佛即與",
    "T48n2012B_001:0385c27": "我授記。明知一切眾生本是菩提。不應更得",
    "T48n2012B_001:0385c28": "菩提。爾今聞發菩提心。將謂一箇心學取佛",
    "T48n2012B_001:0385c29": "去。唯擬作佛。任爾三秖劫修。亦秖得箇報",
    "T48n2012B_001:0386a01": "化佛。與爾本源真性佛有何交涉。故云。外求",
    "T48n2012B_001:0386a02": "有相佛。與汝不相似。",
    "T48n2012B_001:0386a03": "問。本既是佛。那得更無四生六道種種形貌",
    "T48n2012B_001:0386a04": "不同。師云。諸佛體圓更無增減。流入六道處",
    "T48n2012B_001:0386a05": "處皆圓。萬類之中個個是佛。譬如一團水銀",
    "T48n2012B_001:0386a06": "分散諸處。顆顆皆圓。若不分時秖是一塊。此",
    "T48n2012B_001:0386a07": "一即一切。一切即一。種種形貌喻如屋舍。捨",
    "T48n2012B_001:0386a08": "驢屋入人屋。捨人身至天身。乃至聲聞緣覺",
    "T48n2012B_001:0386a09": "菩薩佛屋。皆是汝取捨處。所以有別本源之",
    "T48n2012B_001:0386a10": "性。何得有別。",
    "T48n2012B_001:0386a11": "問。諸佛如何行大慈悲。為眾生說法。師云。",
    "T48n2012B_001:0386a12": "佛慈悲者無緣。故名大慈悲。慈者不見有佛",
    "T48n2012B_001:0386a13": "可成。悲者不見有眾生可度。其所說法無說",
    "T48n2012B_001:0386a14": "無示。其聽法者無聞無得。譬如幻士為幻人",
    "T48n2012B_001:0386a15": "說法。這個法若為道我從善知識言下領得。",
    "T48n2012B_001:0386a16": "會也悟也這個慈悲。若為汝起心動念學得",
    "T48n2012B_001:0386a17": "他見解。不是自悟本心。究竟無益。",
    "T48n2012B_001:0386a18": "問。何者是精進。師云。身心不起。是名第一牢",
    "T48n2012B_001:0386a19": "強精進。纔起心向外求者。名為歌利王愛游",
    "T48n2012B_001:0386a20": "獵去。心不外遊。即是忍辱仙人身心俱無。即",
    "T48n2012B_001:0386a21": "是佛道。",
    "T48n2012B_001:0386a22": "問。若無心行此道得否。師云。無心便是行",
    "T48n2012B_001:0386a23": "此道。更說什麼得與不得。且如瞥起一念便",
    "T48n2012B_001:0386a24": "是境。若無一念便是境忘心自滅。無復可追",
    "T48n2012B_001:0386a25": "尋。",
    "T48n2012B_001:0386a26": "問。如何是出三界。師云。善惡都莫思量。當處",
    "T48n2012B_001:0386a27": "便出三界。如來出世為破三有。若無一切心。",
    "T48n2012B_001:0386a28": "三界亦非有。如一微塵破為百分。九十九分",
    "T48n2012B_001:0386a29": "是無。一分是有。摩訶衍不能勝出。百分俱無。",
    "T48n2012B_001:0386b01": "摩訶衍始能勝出。",
    "T48n2012B_001:0386b02": "上堂云。即心是佛。上至諸佛。下至蠢動含靈。",
    "T48n2012B_001:0386b03": "皆有佛性。同一心體。所以達摩從西天來。",
    "T48n2012B_001:0386b04": "唯傳一心法。直指一切眾生本來是佛。不假",
    "T48n2012B_001:0386b05": "修行。但如今識取自心見自本性。更莫別求。",
    "T48n2012B_001:0386b06": "云何識自心。即如今言語者正是汝心。若不",
    "T48n2012B_001:0386b07": "言語又不作用心體。如虛空相似。無有相貌",
    "T48n2012B_001:0386b08": "亦無方所。亦不一向是無有而不可見。故祖",
    "T48n2012B_001:0386b09": "師云。真性心地藏。無頭亦無尾。應緣而化物。",
    "T48n2012B_001:0386b10": "方便呼為智若不應緣之時。不可言其有無。",
    "T48n2012B_001:0386b11": "正應之時。亦無蹤跡。既知如此。如今但向無",
    "T48n2012B_001:0386b12": "中棲泊。即是行諸佛路。經云。應無所住而生",
    "T48n2012B_001:0386b13": "其心。一切眾生輪迴生死者。意緣走作心。",
    "T48n2012B_001:0386b14": "於六道不停。致使受種種苦。淨名云。難化之",
    "T48n2012B_001:0386b15": "人心如猿猴。故以若干種法制禦其心。然後",
    "T48n2012B_001:0386b16": "調伏。所以心生種種法生。心滅種種法滅。故",
    "T48n2012B_001:0386b17": "知一切諸法皆由心造。乃至人天地獄六道",
    "T48n2012B_001:0386b18": "修羅。盡由心造。如今但學無心頓息諸緣。莫",
    "T48n2012B_001:0386b19": "生妄想分別。無人無我。無貪瞋無憎愛無勝",
    "T48n2012B_001:0386b20": "負。但除却如許多種妄想。性自本來清淨。即",
    "T48n2012B_001:0386b21": "是修行菩提法佛等。若不會此意。縱爾廣學",
    "T48n2012B_001:0386b22": "勤苦修行。木食草衣。不識自心皆名邪行。盡",
    "T48n2012B_001:0386b23": "作天魔外道水陸諸神。如此修行。當復何益。",
    "T48n2012B_001:0386b24": "志公云。本體是自心作。那得文字中求。如",
    "T48n2012B_001:0386b25": "今但識自心。息却思惟。妄想塵勞自然不生。",
    "T48n2012B_001:0386b26": "淨名云。唯置一床寢疾而臥。心不起也。如",
    "T48n2012B_001:0386b27": "今臥疾。攀緣都息。妄想歇滅。即是菩提。如",
    "T48n2012B_001:0386b28": "今若心裏紛紛不定。任爾學到三乘四果十",
    "T48n2012B_001:0386b29": "地諸位。合殺秖向凡聖中坐。諸行盡歸無常。",
    "T48n2012B_001:0386c01": "勢力皆有盡期。猶如箭射於空。力盡還墮。",
    "T48n2012B_001:0386c02": "却歸生死輪迴。如斯修行不解佛意。虛受辛",
    "T48n2012B_001:0386c03": "苦。豈非大錯。志公云。未逢出世明師。枉服",
    "T48n2012B_001:0386c04": "大乘法藥。如今但一切時中行住坐臥但學",
    "T48n2012B_001:0386c05": "無心。亦無分別亦無依倚。亦無住著。終日任",
    "T48n2012B_001:0386c06": "運騰騰。如癡人相似。世人盡不識爾。爾亦不",
    "T48n2012B_001:0386c07": "用教人識不識。心如頑石頭都無縫罅。一切",
    "T48n2012B_001:0386c08": "法透汝心不入。兀然無著。如此始有少分相",
    "T48n2012B_001:0386c09": "應。透得三界境過名為佛出世。不漏心相名",
    "T48n2012B_001:0386c10": "為無漏智。不作人天業。不作地獄業。不起一",
    "T48n2012B_001:0386c11": "切心。諸緣盡不生。即此身心是自由人。不是",
    "T48n2012B_001:0386c12": "一向不生。秖是隨意而生。經云。菩薩有意生",
    "T48n2012B_001:0386c13": "身是也。忽若未會無心。著相而作者。皆屬魔",
    "T48n2012B_001:0386c14": "業。乃至作淨土佛事。並皆成業。乃名佛障。障",
    "T48n2012B_001:0386c15": "汝心故。被因果管束。去住無自由分。所以菩",
    "T48n2012B_001:0386c16": "提等法。本不是有。如來所說。皆是化人猶如",
    "T48n2012B_001:0386c17": "黃葉為金權止小兒啼。故實無有法名阿耨",
    "T48n2012B_001:0386c18": "菩提。如今既會此意。何用區區。但隨緣消",
    "T48n2012B_001:0386c19": "舊業。更莫造新殃。心裏明明。所以舊時見解",
    "T48n2012B_001:0386c20": "總須捨却。淨名云。除去所有。法華云。二十年",
    "T48n2012B_001:0386c21": "中常令除糞。秖是除去心中作見解處。又云。",
    "T48n2012B_001:0386c22": "蠲除戲論之糞。所以如來藏本自空寂并不",
    "T48n2012B_001:0386c23": "停留一法。故經云。諸佛國土亦復皆空。若言",
    "T48n2012B_001:0386c24": "佛道是修學而得。如此見解全無交涉。或作",
    "T48n2012B_001:0386c25": "一機一境揚眉動目。秖對相當便道契會也。",
    "T48n2012B_001:0386c26": "得證悟禪理也。忽逢一人。不解便道。都無所",
    "T48n2012B_001:0386c27": "知對他。若得道理。心中便歡喜。若被他折伏",
    "T48n2012B_001:0386c28": "不如他。便即心懷惆悵。如此心意學禪。有何",
    "T48n2012B_001:0386c29": "交涉。任汝會得少許道理。即得個心所法。",
    "T48n2012B_001:0387a01": "禪道總沒交涉。所以達摩面壁。都不令人有",
    "T48n2012B_001:0387a02": "見處。故云妄機是佛道。分別是魔境。此性縱",
    "T48n2012B_001:0387a03": "汝迷時亦不失。悟時亦不得。天真自性本無",
    "T48n2012B_001:0387a04": "迷悟。盡十方虛空界元來是我一心體。縱汝",
    "T48n2012B_001:0387a05": "動用造作。豈離虛空。虛空本來無大無小。無",
    "T48n2012B_001:0387a06": "漏無為。無迷無悟。了了見無一物。亦無人亦",
    "T48n2012B_001:0387a07": "無佛。絕纖毫的量是無依倚無[米*古]綴。一道清",
    "T48n2012B_001:0387a08": "流是自性。無生法忍何有擬議。真佛無口不",
    "T48n2012B_001:0387a09": "解說法。真聽無耳其誰聞乎。珍重。",
    "T48n2012B_001:0387a10": "師一日上堂。開示大眾云。",
    "T48n2012B_001:0387a11": "預前若打不徹。獵月三十夜到來。管取爾熱",
    "T48n2012B_001:0387a12": "亂。有般外道纔見人說做工夫。他便冷笑。猶",
    "T48n2012B_001:0387a13": "有遮箇在。我且問爾。忽然臨命終時。爾將何",
    "T48n2012B_001:0387a14": "抵敵生死。爾且思量看。却有個道理。那得天",
    "T48n2012B_001:0387a15": "生彌勒自然釋迦。有一般閑神野鬼。纔見人",
    "T48n2012B_001:0387a16": "有些少病。便與他人說。爾只放下著。及至他",
    "T48n2012B_001:0387a17": "有病。又却理會不下。手忙脚亂。爭柰爾肉如",
    "T48n2012B_001:0387a18": "利刀碎割做。主宰不得。萬般事須是閑時辦",
    "T48n2012B_001:0387a19": "得下。忙時得用。多少省力。休待臨渴掘井。做",
    "T48n2012B_001:0387a20": "手脚不辦。遮場狼藉。如何迴避前路黑暗。信",
    "T48n2012B_001:0387a21": "采胡鑽亂撞。苦哉苦哉。平日只學口頭三昧。",
    "T48n2012B_001:0387a22": "說禪說道。喝佛罵祖。到遮裏都用不著。平日",
    "T48n2012B_001:0387a23": "只管瞞人。爭知道今日自瞞了也。阿鼻地獄",
    "T48n2012B_001:0387a24": "中決定放爾不得。而今末法將沈。全仗有力",
    "T48n2012B_001:0387a25": "量。兄弟家。負荷續佛慧命莫令斷絕。今時纔",
    "T48n2012B_001:0387a26": "有一個半個行脚。只去觀山觀景。不知光陰",
    "T48n2012B_001:0387a27": "能有幾何。一息不回便是來生。未知甚麼頭",
    "T48n2012B_001:0387a28": "面。嗚呼。勸爾兄弟家。趁色力康健時。討取個",
    "T48n2012B_001:0387a29": "分曉處。不被人瞞底一段大事。遮些關棙子。",
    "T48n2012B_001:0387b01": "甚是容易。自是爾不肯去下。死志做工夫。只",
    "T48n2012B_001:0387b02": "管道難了又難好。教爾知那得樹上自生底",
    "T48n2012B_001:0387b03": "木杓。爾也須自去做箇轉變始得。若是箇丈",
    "T48n2012B_001:0387b04": "夫漢。看箇公案。僧問趙州。狗子還有佛性也",
    "T48n2012B_001:0387b05": "無。州云無。但去二六時中看箇無字。晝參夜",
    "T48n2012B_001:0387b06": "參行住坐臥。著衣吃飯處。阿屎放尿處。心心",
    "T48n2012B_001:0387b07": "相顧。猛著精彩。守箇無字。日久月深打成一",
    "T48n2012B_001:0387b08": "片。忽然心花頓發。悟佛祖之機。便不被天下",
    "T48n2012B_001:0387b09": "老和尚舌頭瞞。便會開大口。達摩西來無風",
    "T48n2012B_001:0387b10": "起浪。世尊拈花一場敗缺。到這裏說甚麼閻",
    "T48n2012B_001:0387b11": "羅老子千聖尚不柰爾何。不信道。直有遮般",
    "T48n2012B_001:0387b12": "奇特。為甚如此。事怕有心人。",
    "T48n2012B_001:0387b13": "頌曰。塵勞迥脫事非常。緊把繩頭做一場。不",
    "T48n2012B_001:0387b14": "是一翻寒徹骨。爭得梅花撲鼻香。"
}