{
    "T35n1733_007:0235c23": "華嚴經探玄記卷第七盡第五迴向",
    "T35n1733_007:0235c25": "魏國西寺沙門法藏述",
    "T35n1733_007:0235c26": "19 如來昇兜率天一切寶殿品如來昇兜率天一切寶殿品第十九",
    "T35n1733_007:0235c27": "自下明第五會，四門同上。釋名中，會名",
    "T35n1733_007:0235c28": "者，約處名兜率天會，約主名金剛幢會，約",
    "T35n1733_007:0235c29": "法名十迴向會。品名者，如來明佛法界身，",
    "T35n1733_007:0236a01": "昇是赴機起用，兜率是所赴之所，三義題",
    "T35n1733_007:0236a02": "名。又赴此喜足天者，表世間行滿故也。一",
    "T35n1733_007:0236a03": "切寶者，表攝行多門，可貴交飾故也。二來",
    "T35n1733_007:0236a04": "意者，初會來為答前十迴向問故。又前明",
    "T35n1733_007:0236a05": "解行，今起大願，若不起願恐證無為，故次",
    "T35n1733_007:0236a06": "來也。又迴前解行向於真證故也。二品來",
    "T35n1733_007:0236a07": "者，將欲說法，先辨所依處，故明也。又前會既",
    "T35n1733_007:0236a08": "終，赴後之始，故先辨此。三宗趣者，先會宗，",
    "T35n1733_007:0236a09": "亦有人法、主伴、教義，各體相用，准前可知。",
    "T35n1733_007:0236a10": "又以大願迴向無盡之行，為此會宗，至下",
    "T35n1733_007:0236a11": "當辨。品宗者，謂天王嚴稱法界之器殿為",
    "T35n1733_007:0236a12": "能感，如來以遍法界之身雲為能應，感應",
    "T35n1733_007:0236a13": "契而無動、無動寂而繁興，緣起具德，為此",
    "T35n1733_007:0236a14": "品宗。四釋文者，此會三品：初二序分、後",
    "T35n1733_007:0236a15": "一正說。何故無後進趣者？以攝前解行總",
    "T35n1733_007:0236a16": "為趣地方便，迴向當體自是勝進，是故無也。",
    "T35n1733_007:0236a17": "此經上下，此例有四：一約行滿入位之際，",
    "T35n1733_007:0236a18": "如〈賢首〉信滿，總為入住方便。二約比滿入",
    "T35n1733_007:0236a19": "證之際，如此〈迴向品〉初僧祇滿，總為入地方",
    "T35n1733_007:0236a20": "便。三約功用滿，入無功用之際，如第八地",
    "T35n1733_007:0236a21": "初總攝前七地為方便，此二僧祇滿。四約",
    "T35n1733_007:0236a22": "因位成滿之際，如第十地初攝前九地為",
    "T35n1733_007:0236a23": "入方便，此約三祇滿處攝也。餘同位相接，即",
    "T35n1733_007:0236a24": "別有方便，故非一例。就前序中，二品二序",
    "T35n1733_007:0236a25": "差別，同前辨異。初品中有七：初本會圓",
    "T35n1733_007:0236a26": "現、二不動昇此、三天王嚴處、四迎佛設",
    "T35n1733_007:0236a27": "供、五覩佛勝德、六天王敬請、七受請成益。",
    "T35n1733_007:0236a28": "初謂前十方、覺樹、普光、忉利、夜摩等說法之會，",
    "T35n1733_007:0236a29": "並皆未散，昇此所說與彼同時，是故橫遍",
    "T35n1733_007:0236b01": "十方、竪通八會，同時前後無礙而說。餘義",
    "T35n1733_007:0236b02": "同前說。",
    "T35n1733_007:0236b03": "第三嚴處中二：先明一方嚴、二結會十方",
    "T35n1733_007:0236b04": "嚴。前中二：初遙見佛者，明覩勝緣、二「即於」",
    "T35n1733_007:0236b05": "下顯嚴勝座。於中，先總顯、後「以無量」下別",
    "T35n1733_007:0236b06": "辨。前中，以此座是實德所成，是故有十三種",
    "T35n1733_007:0236b07": "圓滿相：一自相，謂寶座具德故；二因相，謂宿",
    "T35n1733_007:0236b08": "善所生故；三不壞相，佛護念故；四勝相，多因",
    "T35n1733_007:0236b09": "所生故；五真淨相，佛淨法起故；六共相，眾生",
    "T35n1733_007:0236b10": "共嚴同受用故；七具德相；八離惡相；九微妙",
    "T35n1733_007:0236b11": "相，觀無厭故；十出世相；十一無染相；十二同",
    "T35n1733_007:0236b12": "相，謂相同在世間，緣集成故；十三無盡相，謂",
    "T35n1733_007:0236b13": "眾生見不能盡，亦是甚深相，唯佛境故。第二",
    "T35n1733_007:0236b14": "別顯中，初一句標、二「所謂」下正顯。於中有",
    "T35n1733_007:0236b15": "二：先辨器世間莊嚴；後「百萬諸天神」下辨",
    "T35n1733_007:0236b16": "眾生世間莊嚴，此中亦分有智正覺義。前中",
    "T35n1733_007:0236b17": "亦二：先外事嚴、後從「百萬億神力」下明內",
    "T35n1733_007:0236b18": "法嚴。前中二：先色相嚴、後「百萬億天蓋幢一",
    "T35n1733_007:0236b19": "切寶鈴」下音聲嚴。前中四：初雜事嚴，有五十",
    "T35n1733_007:0236b20": "二種；第二「百萬億大海月」下別事嚴，於中寶",
    "T35n1733_007:0236b21": "有二十一種、香王十七種、雲雨二十一種；第",
    "T35n1733_007:0236b22": "三「百萬億天寶幢」下重明雜嚴，有二十九種；",
    "T35n1733_007:0236b23": "第四「天雜寶衣」下重明別事嚴，於中衣幢各",
    "T35n1733_007:0236b24": "十種。第二音聲嚴中，有四十二句，分二：先",
    "T35n1733_007:0236b25": "樂音有十種、後「妙音」下明法音。於中二：先",
    "T35n1733_007:0236b26": "總歎三寶功德、後別歎十住菩薩功德。前中",
    "T35n1733_007:0236b27": "三：初十句，歎佛寶功德；二「歎一切菩薩」下四",
    "T35n1733_007:0236b28": "句，歎菩薩僧寶功德；三「歎深法」下八句，歎法",
    "T35n1733_007:0236b29": "寶成益功德。二別歎十住功德，以是正位",
    "T35n1733_007:0236c01": "攝因行故可知。外嚴竟。第二內法嚴者，亦",
    "T35n1733_007:0236c02": "是上來莊嚴，今辨嚴已出生勝德顯座德",
    "T35n1733_007:0236c03": "用。於中三十一句，分三：初十三句出信進",
    "T35n1733_007:0236c04": "念定慧等雜行，淨解脫是不思解脫也；二有",
    "T35n1733_007:0236c05": "十一句十度行，於中末句結十度可知；",
    "T35n1733_007:0236c06": "三「普入」下七句明出三業大用，此是師子座",
    "T35n1733_007:0236c07": "三業，以依正無礙故。器世間嚴竟。第二眾生",
    "T35n1733_007:0236c08": "世間莊嚴中亦二：先有五十八眾外相嚴、後",
    "T35n1733_007:0236c09": "「出菩薩淨願」下內法嚴。前中二：先四十四",
    "T35n1733_007:0236c10": "顯人天眾嚴、後十四辨菩薩眾嚴。前中，先",
    "T35n1733_007:0236c11": "十五，欲界人天八部等；後二十九，色界天等。",
    "T35n1733_007:0236c12": "然餘處說，於四禪中各有三天；此各四者，",
    "T35n1733_007:0236c13": "皆一是總、餘三是別故也。謂初禪中梵眷屬",
    "T35n1733_007:0236c14": "天、二禪中光天、三禪中淨天、四禪密身天，此",
    "T35n1733_007:0236c15": "各是總，故不同也。又四禪中少密身餘處說",
    "T35n1733_007:0236c16": "名福愛天，無量密身是稱福生天，密果是",
    "T35n1733_007:0236c17": "果寶天亦名廣果，以第四禪天身行斷，無出",
    "T35n1733_007:0236c18": "入息故，俱名密也。次五淨居天，後更云百",
    "T35n1733_007:0236c19": "萬億種種天者，應是無色界天。既不顯名，",
    "T35n1733_007:0236c20": "或通一切也。第二菩薩眾中，初十依本位",
    "T35n1733_007:0236c21": "名顯德用、後四以天名說。此上並是海印",
    "T35n1733_007:0236c22": "中法界自在差別實德，以人法無礙、依正混",
    "T35n1733_007:0236c23": "融故致然也。第二內法者，亦是上來莊嚴，",
    "T35n1733_007:0236c24": "今是嚴已成德堪為勝用。有二十句法門",
    "T35n1733_007:0236c25": "行相，可知。上來一方嚴座竟。第二如此世界，",
    "T35n1733_007:0236c26": "結通十方無盡世界敷座可知。上來十方天",
    "T35n1733_007:0236c27": "王嚴主伴座竟。",
    "T35n1733_007:0236c28": "第四迎佛興供中二：先出迎興自分供、二",
    "T35n1733_007:0236c29": "「佛神力」下設勝進供。前中二：初諸天興天",
    "T35n1733_007:0237a01": "供，於中先雨十種供、後從身出眾總合觀",
    "T35n1733_007:0237a02": "禮；二「不可數」下明菩薩興出世間供。第二勝",
    "T35n1733_007:0237a03": "進供中亦二：先諸天興天供、後菩薩興出世",
    "T35n1733_007:0237a04": "供。前中四：初佛力令天覩希自慶。二「阿僧祇」",
    "T35n1733_007:0237a05": "下，衣盛華等詣佛奉散供養。三「億那由」下，",
    "T35n1733_007:0237a06": "於佛行處莊嚴虛空。於中十種：初一總、餘",
    "T35n1733_007:0237a07": "九別。別中，一一各初起勝心、後興妙供，可",
    "T35n1733_007:0237a08": "知。四「無數億」下，從身出供，在路供佛，八句",
    "T35n1733_007:0237a09": "可知。二菩薩興出世供中三：初從意業出",
    "T35n1733_007:0237a10": "供、二從身業出供、三語業歎佛。初中二：",
    "T35n1733_007:0237a11": "先總顯供事、後「一切寶蓋」下別明供佛。前中",
    "T35n1733_007:0237a12": "二：先標，謂離三界，標供分齊。從真法生，標",
    "T35n1733_007:0237a13": "供所因。下釋中，先釋分齊，以離惑故、慈普",
    "T35n1733_007:0237a14": "故、智深故、唯佛能知故，離三界也。下釋所因，",
    "T35n1733_007:0237a15": "從四因生故，名真實法生：一堅信，是加行",
    "T35n1733_007:0237a16": "智；二不思善，是正證智；三變化，是後得智；四",
    "T35n1733_007:0237a17": "真法，是所證理。既從此起，還稱性平等，故以",
    "T35n1733_007:0237a18": "無行法印之所印定。下別辨供佛中九種，",
    "T35n1733_007:0237a19": "一一中各有五義：一舉供事、二遍法界明",
    "T35n1733_007:0237a20": "稱真性、三用供佛、四過天顯勝、五出因。",
    "T35n1733_007:0237a21": "又亦初四是上總中分齊，後一是上所因。於",
    "T35n1733_007:0237a22": "高座供中，心境等佛者，明證理同佛也。依",
    "T35n1733_007:0237a23": "此起座，令座亦同佛境也，以此菩薩並是",
    "T35n1733_007:0237a24": "普賢極位因果同等故。餘准可知。二身業供",
    "T35n1733_007:0237a25": "中，從身出八事雲供，可知。三「無量菩薩」下",
    "T35n1733_007:0237a26": "語業供養，歎佛法身無邊功德，可知。第五",
    "T35n1733_007:0237a27": "覩佛勝德中二：初大眾覩佛法界身雲、二",
    "T35n1733_007:0237a28": "「爾時如來」下明佛現此身雲之意。前中亦",
    "T35n1733_007:0237a29": "二：初見法界身無邊德用、二「爾時諸天見如",
    "T35n1733_007:0237b01": "來身」下明見佛身光妙用無盡。前中，然此所",
    "T35n1733_007:0237b02": "現所見佛法界身豈有限量？今且依下結文",
    "T35n1733_007:0237b03": "分為十門，於中二：先顯十門之德、後「如是",
    "T35n1733_007:0237b04": "正念」下結十門之名。前中辨此十門即為",
    "T35n1733_007:0237b05": "十段，然望後結，少不次第。從初至清淨善",
    "T35n1733_007:0237b06": "根來，超明第十見佛示現不可思議自在神",
    "T35n1733_007:0237b07": "力門，於中先舉能見人、後顯所見佛身。無",
    "T35n1733_007:0237b08": "量者，正顯法界無限量之身，顯前一切世界",
    "T35n1733_007:0237b09": "菩提樹下無不現也。不思神足者，顯前不離",
    "T35n1733_007:0237b10": "覺樹昇天等也。文中有四：初妙用益生、二",
    "T35n1733_007:0237b11": "「周遍」下德普利物、三「成就」下用深令敬、四「隨",
    "T35n1733_007:0237b12": "所」下應機成濟。二「顯現如來」下却辨第一",
    "T35n1733_007:0237b13": "大眾如是正念如來門。於中二：先明如來現",
    "T35n1733_007:0237b14": "自勝德，謂大福大智大定及體遍；二「令一切」",
    "T35n1733_007:0237b15": "下廣益眾生。於中三：初益地前、二「悉能」下",
    "T35n1733_007:0237b16": "益地上、三「一切法雲」下益令果滿。三「以正覺」",
    "T35n1733_007:0237b17": "下明第二觀察正覺門。於中二：先明自覺",
    "T35n1733_007:0237b18": "成滿，謂初覺俗諦境、後「於不退」下覺真諦",
    "T35n1733_007:0237b19": "境；二「教化一切」下明覺他成滿。四「示現色身」",
    "T35n1733_007:0237b20": "下明第三入智慧淵門。於中色身是起智所",
    "T35n1733_007:0237b21": "依。下顯智相有四：初觀眾生智、二「善解」下",
    "T35n1733_007:0237b22": "明知佛十力等智、三「住一切」下知法門智、",
    "T35n1733_007:0237b23": "四「悉能」下明成智淵海。五「如來日」下明第四",
    "T35n1733_007:0237b24": "入功德海門。於中有四功德：一寂用無礙",
    "T35n1733_007:0237b25": "德，謂照機日不沒，恒住佛寂滅；二「於我我所」",
    "T35n1733_007:0237b26": "下明大行無染德；三「在大眾」下明大智無著",
    "T35n1733_007:0237b27": "德；四「以大悲」下明大悲攝化德。於中，初舉",
    "T35n1733_007:0237b28": "化事；「悉善分別」下明化意，謂為眾生分別",
    "T35n1733_007:0237b29": "菩薩智信等行，令成正覺，彼方出佛大慈",
    "T35n1733_007:0237c01": "之心，顯佛之悲。不爾，豈在佛慈心內。六「佛",
    "T35n1733_007:0237c02": "身無量」下明第七正知如來門。於中，初辨如",
    "T35n1733_007:0237c03": "來身語二業、二「於去來」下明如來意業。於中",
    "T35n1733_007:0237c04": "二：初照三際以攝生、後普於下遍十方",
    "T35n1733_007:0237c05": "而化物。七「佛智慧月」下明第五至虛空慧門。",
    "T35n1733_007:0237c06": "下文云「菩薩清涼月，遊於畢竟空。」此中顯佛",
    "T35n1733_007:0237c07": "月遊空故也。於中二：初明照空無礙慧，先",
    "T35n1733_007:0237c08": "照真、次「慧心」下照俗；後「一切世間」下會俗",
    "T35n1733_007:0237c09": "顯真。二「順眾生」下益物無著慧，於中三：初",
    "T35n1733_007:0237c10": "現身含受益，「解了」下明無著；二「隨順」下拔苦",
    "T35n1733_007:0237c11": "離染益，「未曾」下無著；三「正觀」下令成善利",
    "T35n1733_007:0237c12": "益，「永離」下無著。八「放光明網」下明第八觀察",
    "T35n1733_007:0237c13": "如來淨業相好門。於中二：初佛光照現、二「令",
    "T35n1733_007:0237c14": "一切眾」下明眾尋光見佛十方淨業相好。此",
    "T35n1733_007:0237c15": "中二：初見佛自相業，謂先見佛於十方剎",
    "T35n1733_007:0237c16": "所現相好；後「菩薩所行」下見佛淨業，謂先",
    "T35n1733_007:0237c17": "見自利淨業、「善分別」下利他淨業；二「成就」下",
    "T35n1733_007:0237c18": "見佛能成他相好，謂先能成、後「皆令成就」下",
    "T35n1733_007:0237c19": "所成。九「自在法王」下却明第六知眾生福田",
    "T35n1733_007:0237c20": "門。於中二：先總顯、後別顯。總中，初照現如",
    "T35n1733_007:0237c21": "來福田勝相；後釋顯勝義，以依智緣生故",
    "T35n1733_007:0237c22": "勝也。二別中，顯如來十種功德為世福田：一",
    "T35n1733_007:0237c23": "身智遍世德。二「無礙天繒」下勝福臨機德，此",
    "T35n1733_007:0237c24": "二是田體，狀以為田，生福義在世間，故皆",
    "T35n1733_007:0237c25": "云世間。自下明益物成德，顯田勝用。三「無",
    "T35n1733_007:0237c26": "上導師」下明導師巧引德。無畏乘，是導師遊",
    "T35n1733_007:0237c27": "處也。四「一切世」下明醫王善療德，初治惑障、",
    "T35n1733_007:0237c28": "次「善能」下令離苦報、後「隨其」下令離惡業。",
    "T35n1733_007:0237c29": "五「隨其所應現佛」下隨應現身方增善德。",
    "T35n1733_007:0238a01": "六「一切眾生」下覺迷安怖德。七「如來最勝」下",
    "T35n1733_007:0238a02": "智王開曉德。八「無量功德」下因圓果淨德，於",
    "T35n1733_007:0238a03": "中初句標果、「業行」下顯因圓，謂因時於世",
    "T35n1733_007:0238a04": "所修業行，但能感示世間之報，及慧到岸成",
    "T35n1733_007:0238a05": "佛之時，令前行等皆悉清淨，以出染故。九",
    "T35n1733_007:0238a06": "「能滿」下能滿世願德。十「示世」下能為世友",
    "T35n1733_007:0238a07": "德。是故名佛為勝福田。十「光明清淨」下却",
    "T35n1733_007:0238a08": "明第九正知法身普照十方門。於中七：初",
    "T35n1733_007:0238a09": "照除行障，六弊中舉初也。二「悉令」下淨其",
    "T35n1733_007:0238a10": "行願。三「等觀」下破染生淨德。於等觀等，佛",
    "T35n1733_007:0238a11": "智普照也。起淨業，令修對治。降魔，殄染緣。",
    "T35n1733_007:0238a12": "滅惑，除染因。生力，是所成德。謂十力也。四「一",
    "T35n1733_007:0238a13": "切世間」下破癡授智。前破四住，此滅無明。",
    "T35n1733_007:0238a14": "初破癡，「法施」下授智。五「如來智」下令離怨",
    "T35n1733_007:0238a15": "滿願。六「最勝」下為緣生善，初總、「少修」下別，",
    "T35n1733_007:0238a16": "謂以佛田勝故，少修供養獲大功德，置眾",
    "T35n1733_007:0238a17": "生無盡智地。是故德大顯上果報無量，智地",
    "T35n1733_007:0238a18": "顯上具足清淨。七喜德除難，謂善由心起，",
    "T35n1733_007:0238a19": "心既見佛生喜，喜心中生善廣大，是故除",
    "T35n1733_007:0238a20": "三惡八難也。上來十門別辨竟。自下第二總",
    "T35n1733_007:0238a21": "結名。但此佛德既圓融無礙同一法界之身，",
    "T35n1733_007:0238a22": "是故此結皆有通別。如是正念如來者，通論",
    "T35n1733_007:0238a23": "總具上諸功德名為如來，明此大眾於如",
    "T35n1733_007:0238a24": "是如來專心住想，名如是正念。別論此結",
    "T35n1733_007:0238a25": "上第二門。二者通論上諸功德總名正覺，以",
    "T35n1733_007:0238a26": "無不照察故，明眾於此攝慮照達，故名",
    "T35n1733_007:0238a27": "如是觀察正覺。別論此結上第三門。三者通",
    "T35n1733_007:0238a28": "論上佛諸德無不總是智慧之淵，以明照",
    "T35n1733_007:0238a29": "無底故，明眾於此智契相應，名如是入",
    "T35n1733_007:0238b01": "也。別論此結上第四門。四者通論上佛諸",
    "T35n1733_007:0238b02": "德總是功德大海，明此眾智契合名入也。別",
    "T35n1733_007:0238b03": "論，此結上第五門。五者通論上佛諸德總名",
    "T35n1733_007:0238b04": "虛空智慧，以鑒照名慧則慧稱性，一味無",
    "T35n1733_007:0238b05": "限無礙名空，明此眾智達到其際，名如是",
    "T35n1733_007:0238b06": "至也。別論此門超結上第七門也。六者通",
    "T35n1733_007:0238b07": "論具上諸德之佛名為眾生福田，以此堪",
    "T35n1733_007:0238b08": "能生勝福故，眾了達此名如是知。別論",
    "T35n1733_007:0238b09": "超結上第九門。七者通論具上諸德名為",
    "T35n1733_007:0238b10": "如來，以皆從證理而成，故眾知可解。別",
    "T35n1733_007:0238b11": "論却結上第六門。八者通論上德無不皆是",
    "T35n1733_007:0238b12": "佛果淨業之相好，眾觀可知。別論此結上第",
    "T35n1733_007:0238b13": "八門。九者通論上德無不皆是大功德法而",
    "T35n1733_007:0238b14": "成佛身，無不明照普遍十方，眾知可解。別",
    "T35n1733_007:0238b15": "論超結上第十門。十者通論上德無不皆是",
    "T35n1733_007:0238b16": "如來不思議自在神力，別論却結上第一門。",
    "T35n1733_007:0238b17": "又此上十門，應以六相融攝取之理方顯",
    "T35n1733_007:0238b18": "耳。自下第二明眾見佛身光明妙用。於中",
    "T35n1733_007:0238b19": "有三：初見佛毛孔出光用有十句，初本、餘",
    "T35n1733_007:0238b20": "九末，是光中事并法門，可知；二「爾時諸天",
    "T35n1733_007:0238b21": "復見」下明見佛從身出光用。三「又覩自在」",
    "T35n1733_007:0238b22": "下見佛神力益物用。就身光中有二：先見",
    "T35n1733_007:0238b23": "出雜色光、後「又佛身」下出妙寶光。前中七",
    "T35n1733_007:0238b24": "句。一光照法界。二「示現」下光現說法。三「顯",
    "T35n1733_007:0238b25": "現阿僧祇」下光現奇嚴。無盡中生者，釋不窮",
    "T35n1733_007:0238b26": "盡義也。四「悉普照」下現光中剎內佛出益",
    "T35n1733_007:0238b27": "生。五「顯現」下現多化身。六「普照無量」下照",
    "T35n1733_007:0238b28": "窮法界。七「持一切」下明光起意。下出光因，",
    "T35n1733_007:0238b29": "謂平等真如是佛所住，從彼生也。二身出妙",
    "T35n1733_007:0238c01": "寶光中有二：先出光辨因，有三：一功德、二",
    "T35n1733_007:0238c02": "大願、三不放逸；後出生無量，顯光用；三明見",
    "T35n1733_007:0238c03": "佛神力益生中二：初通益眾生、二「於一切」下",
    "T35n1733_007:0238c04": "廣益菩薩。上來大眾觀佛法界身雲竟。自下",
    "T35n1733_007:0238c05": "第二明佛現此身雲之意，於中有二：一現",
    "T35n1733_007:0238c06": "此身雲，為益眾生，令隨正行；二「如來顯現」",
    "T35n1733_007:0238c07": "下為令眾生知佛無邊自在勝德。前中大悲",
    "T35n1733_007:0238c08": "普覆，明佛現德之心。智慧莊嚴，顯所示現德。",
    "T35n1733_007:0238c09": "謂牒舉上文所現之德，以皆是大智莊嚴顯",
    "T35n1733_007:0238c10": "故也。「欲令」下正顯所為，於中三：先隨位漸",
    "T35n1733_007:0238c11": "次益，有六句，即是信等六位之益，於果位",
    "T35n1733_007:0238c12": "中得深法是大涅槃，具慧光是大菩提，餘",
    "T35n1733_007:0238c13": "可知。二「滿足」下隨行漸次益，於中亦六：一",
    "T35n1733_007:0238c14": "求果心堅、二「不壞法性」下於法觀解、三「滿足",
    "T35n1733_007:0238c15": "下」依解起行、四「成就清淨」下行成入證、五「具",
    "T35n1733_007:0238c16": "足修」下明證滿德備名普賢行、六「成就如來」",
    "T35n1733_007:0238c17": "下因圓得果。三「遠離」下隨義差別益，於中",
    "T35n1733_007:0238c18": "三：一令遠邪魔得正智願、二令常見佛",
    "T35n1733_007:0238c19": "得大智斷、三令常依佛得法入眾。二令眾",
    "T35n1733_007:0238c20": "知佛無邊德中，現如是等類無數淨善，總",
    "T35n1733_007:0238c21": "牒上文所現之德，以皆是佛淨善根相故。",
    "T35n1733_007:0238c22": "調眾生，總舉其意。云何現德而為調生？謂",
    "T35n1733_007:0238c23": "悉令知佛功德海。正顯所為有二：初別辨、",
    "T35n1733_007:0238c24": "後總結。別中五：一令知佛德備；二「如來」下",
    "T35n1733_007:0238c25": "用廣；三「本所」下果極；四「成就法王」下智圓；五",
    "T35n1733_007:0238c26": "「成就最勝」下德深，謂體淨德齊相嚴麗也。二",
    "T35n1733_007:0238c27": "「於一切劫」下結德無盡。以別說難周，故總通",
    "T35n1733_007:0238c28": "結。第六天王敬請中，善來者明佛具法界",
    "T35n1733_007:0238c29": "德不動而來故，巧應機來故順理而來也。",
    "T35n1733_007:0239a01": "第七佛受請成益中有二：初昇殿益、後「爾時",
    "T35n1733_007:0239a02": "世尊」下昇座益。前中二：先受請昇殿、後「爾時」",
    "T35n1733_007:0239a03": "下明其益相。前中二：先昇此界殿。無邊相",
    "T35n1733_007:0239a04": "海，是佛相莊嚴；令天王喜等，正明受請意。",
    "T35n1733_007:0239a05": "即昇殿等明機緣契合也。二「如此」下結會十",
    "T35n1733_007:0239a06": "方昇殿圓滿。二益相中三：初嚴處益，十句可",
    "T35n1733_007:0239a07": "知。二「爾時」下明天王得定益。於中，初不亂",
    "T35n1733_007:0239a08": "正念正明得定，下依定增善。增善有四：一",
    "T35n1733_007:0239a09": "進心、二喜心、三菩提心、四總持。三令天王",
    "T35n1733_007:0239a10": "憶自宿善歎佛。顯處益中二：先此界，謂歎",
    "T35n1733_007:0239a11": "前夜摩十佛之前十如來，寄顯漸深遠，過前",
    "T35n1733_007:0239a12": "故也；理實通於一切諸佛。後結十方。第二",
    "T35n1733_007:0239a13": "昇座益中二：先此界昇、後十方昇。前中二：先",
    "T35n1733_007:0239a14": "昇座、後益相。益相中，先法益，謂初現同三",
    "T35n1733_007:0239a15": "世佛之身；二應機說法；三明法身無著。下",
    "T35n1733_007:0239a16": "明事益及結，並可知。",
    "T35n1733_007:0239a17": "20 兜率天宮菩薩雲集讚佛品兜率天宮菩薩雲集讚佛品第二十",
    "T35n1733_007:0239a18": "初釋名者，明如來將說妙法，必英徒影赴",
    "T35n1733_007:0239a19": "電速雲臻，遍滿虛空集於法界，各以妙偈",
    "T35n1733_007:0239a20": "嘆佛實德，故以為名。又天宮是處，菩薩顯",
    "T35n1733_007:0239a21": "人，雲集是身業自在，讚佛是語業功德，約",
    "T35n1733_007:0239a22": "身語處用以題名。餘來意及宗，並同前釋，但",
    "T35n1733_007:0239a23": "加歎菩薩德及光益為異。四釋文中四：",
    "T35n1733_007:0239a24": "一集眾、二放光、三歎眾、四歎佛。",
    "T35n1733_007:0239a25": "初集眾內，先此界集、後十方集。前中三：初舉",
    "T35n1733_007:0239a26": "本位、二「一一菩薩」下明集來、三「以正直」下顯",
    "T35n1733_007:0239a27": "德。初中，佛力顯集所因，方等顯分量。國名",
    "T35n1733_007:0239a28": "堅固者，表顯所依行成難壞故也。佛與菩",
    "T35n1733_007:0239a29": "薩同名幢者，表迴向善巧因果獨出攝伏",
    "T35n1733_007:0239b01": "故也。寶網覆身，表德備也。放光，用廣也。三",
    "T35n1733_007:0239b02": "歎德中二：初嘆其行德，於中二：先自行、後",
    "T35n1733_007:0239b03": "「一切眾生」下利他行。謂十地已還等一切眾",
    "T35n1733_007:0239b04": "生，同時於此菩薩身念念觀見，別別法門皆",
    "T35n1733_007:0239b05": "新新引攝，故云觀無厭足。二「此菩薩」下顯所",
    "T35n1733_007:0239b06": "得法門。於中，初總；後「所謂」下別有十種法",
    "T35n1733_007:0239b07": "門：一身遍遊、二智見理、三多身遍、四入果",
    "T35n1733_007:0239b08": "用、五得果智、六巧便光、七廣辨、八深持、九",
    "T35n1733_007:0239b09": "見法界、十盡虛空，應以六相融攝思准。",
    "T35n1733_007:0239b10": "第二放光中，兩膝放者，過前足指，表行漸勝",
    "T35n1733_007:0239b11": "故也。又膝有屈申進趣用，表迴因向果進",
    "T35n1733_007:0239b12": "昇之相故也。於中四：一出處、二光數、三所",
    "T35n1733_007:0239b13": "照、四緣見。謂因時同行、果時感會，故見也。",
    "T35n1733_007:0239b14": "第三歎眾德中二：先別歎、後總結。前中二：",
    "T35n1733_007:0239b15": "先明所樂，謂佛不思議解脫用也。二明所",
    "T35n1733_007:0239b16": "得，於中有五：一得法界身。二「得無礙」下明",
    "T35n1733_007:0239b17": "得法界心，於中有四，一三昧心、二無著心、",
    "T35n1733_007:0239b18": "三無礙心、四離垢心。寶心是證心，故能離垢",
    "T35n1733_007:0239b19": "也。三「得佛無量」下顯得佛力，初標、「決定」下",
    "T35n1733_007:0239b20": "釋顯也。四「得諸」下明得佛證，初標入深；下",
    "T35n1733_007:0239b21": "釋，謂入深智是能證底，淨法身等所證底。五",
    "T35n1733_007:0239b22": "「得一切」下明得佛智，於中十句，初句總標、",
    "T35n1733_007:0239b23": "下九別釋。於中，一智依理起故云妙趣生",
    "T35n1733_007:0239b24": "也、二智起開明、三成金剛大智、四金剛喻定",
    "T35n1733_007:0239b25": "破微細愚。上來本智，下明後智。五攝生智、",
    "T35n1733_007:0239b26": "六自在智、七無著智、八照俗智。初名學數，",
    "T35n1733_007:0239b27": "終名究竟。九「善住」下照真智、後「成就」下總結",
    "T35n1733_007:0239b28": "無盡。此等並是究竟位中菩薩與佛同一法",
    "T35n1733_007:0239b29": "界，是故皆云得佛所得也，但就因門說為",
    "T35n1733_007:0239c01": "菩薩耳。",
    "T35n1733_007:0239c02": "四偈歎佛中十段內，初金剛幢標別說人。",
    "T35n1733_007:0239c03": "以此菩薩為先首者，由是會主故。承力，顯",
    "T35n1733_007:0239c04": "說所依。普觀四意，同前會釋。十頌歎佛寂用",
    "T35n1733_007:0239c05": "無礙德，於中分五：初二明佛無生滅示現",
    "T35n1733_007:0239c06": "有。初頌正辨，於中初半無生滅、下半現有；",
    "T35n1733_007:0239c07": "後頌寄對彰深。謂上半寄劣顯深，謂則寂",
    "T35n1733_007:0239c08": "之用非四心境，是故難思；下半就勝顯妙，",
    "T35n1733_007:0239c09": "既非四心，是誰境界？謂彼智還是佛智及",
    "T35n1733_007:0239c10": "普賢位滿智境，以稱佛境智，要佛智方盡，",
    "T35n1733_007:0239c11": "故明深也。二有二頌明佛非色聲示現",
    "T35n1733_007:0239c12": "有，亦初頌正辨、後頌寄顯。上半亦寄劣彰",
    "T35n1733_007:0239c13": "深，謂凡小及地前名劣智也；下半就勝顯",
    "T35n1733_007:0239c14": "妙，謂地上證智能為佛本名本業智，十地",
    "T35n1733_007:0239c15": "位滿名成就則普賢智也，又成就亦是佛智。",
    "T35n1733_007:0239c16": "三有二頌明佛無來去示現有，初頌正辨、",
    "T35n1733_007:0239c17": "後頌顯深廣。謂此則無來去之來去，身遍諸",
    "T35n1733_007:0239c18": "剎、語廣說妙、意恒住寂。又上三句顯廣，下",
    "T35n1733_007:0239c19": "一句顯深。四有二頌明佛智不動示現用，",
    "T35n1733_007:0239c20": "亦初頌正辨，上二句入證、下二句現用；後頌",
    "T35n1733_007:0239c21": "顯深廣，上半深、下半廣。五後二頌勸修辨",
    "T35n1733_007:0239c22": "益，初頌勸修、後頌辨見益。第二以觀佛",
    "T35n1733_007:0239c23": "心堅名堅固幢。十偈分三：初七歎佛德、",
    "T35n1733_007:0239c24": "次二勸修趣入、後一結見聞益。初中五，先",
    "T35n1733_007:0239c25": "二偈明體用超情，謂初一體深、次半用廣、下",
    "T35n1733_007:0239c26": "半超情；二有二偈明德深勸近，初偈德深，",
    "T35n1733_007:0239c27": "上半說深法、下半起淨身。謂明佛淨身隨",
    "T35n1733_007:0239c28": "順萬行因緣而起，謂本性為因、所修為緣。",
    "T35n1733_007:0239c29": "何故顯此德者？明從緣起是可成法。後偈",
    "T35n1733_007:0240a01": "勸求，義理便故。三一偈歎佛令供廣益德，",
    "T35n1733_007:0240a02": "謂淨心常心供令成佛。四一偈歎佛令觀",
    "T35n1733_007:0240a03": "增行德，初句增長德、二長行、三離惑、四",
    "T35n1733_007:0240a04": "結觀。五一頌歎大人觀解德，謂究竟法性之",
    "T35n1733_007:0240a05": "佛子方解了故。勸修中，初偈勸起欲求道、",
    "T35n1733_007:0240a06": "後偈勸報恩敬近。下結益，上半結歎，謂見",
    "T35n1733_007:0240a07": "佛結上佛德，聞佛法結上導師所說等法；下",
    "T35n1733_007:0240a08": "半顯益。第三智力勇健盡佛海原名勇猛",
    "T35n1733_007:0240a09": "幢。十偈分二：初七歎佛為修行勝緣、後三",
    "T35n1733_007:0240a10": "顯佛自在之德。前中，初一明佛難見，要具",
    "T35n1733_007:0240a11": "淨信心為因、佛力為緣方得見佛。細色合",
    "T35n1733_007:0240a12": "佛，以難見故。二明見難盡，謂要以普賢猛",
    "T35n1733_007:0240a13": "智方盡原底。三明佛難成，謂要依圓淨心",
    "T35n1733_007:0240a14": "海十地之所出生。四明佛法難遇，得便離",
    "T35n1733_007:0240a15": "垢。五明佛難逢，見能滅惑。六明聞信難成，",
    "T35n1733_007:0240a16": "要由善友。七校量顯勝。若化一人令信入",
    "T35n1733_007:0240a17": "佛，德過上施。下顯佛德中，一德圓、二用廣、",
    "T35n1733_007:0240a18": "三體寂。第四以於生死夜現暉智光名",
    "T35n1733_007:0240a19": "夜光幢。十偈分三：初一歎佛用廣，十方普",
    "T35n1733_007:0240a20": "見故；次七明佛用深，融理而起故；後二雙",
    "T35n1733_007:0240a21": "結深廣，無涯底故。用深中，初一體一無一",
    "T35n1733_007:0240a22": "故現多。二明無二而二現莊嚴。三明一二",
    "T35n1733_007:0240a23": "雙融德無盡，謂空喻體、幻喻用。上歎此佛、",
    "T35n1733_007:0240a24": "下類餘佛。四依體起用。五用相無功，《攝論》",
    "T35n1733_007:0240a25": "云「如摩尼天鼓，無思成自事。如是不分別，",
    "T35n1733_007:0240a26": "種種佛事成。」六明體用無礙，謂則體成用",
    "T35n1733_007:0240a27": "而不失體，故云不壞法性；即用常體而不",
    "T35n1733_007:0240a28": "廢用，故云不著法界。是故由不著理故恒",
    "T35n1733_007:0240a29": "用不廢，由不壞性故用無不寂故也。七雙",
    "T35n1733_007:0240b01": "融自在，上半約體絕待，謂化非化俱不可得；",
    "T35n1733_007:0240b02": "下半約緣示現化非化。又上二句標、下二句",
    "T35n1733_007:0240b03": "如次釋，可知。又釋此明依真起化，作二門",
    "T35n1733_007:0240b04": "釋：一開義、二融合。初中真、應，各有二義。真",
    "T35n1733_007:0240b05": "中，一不變義，謂雖現化而常湛然，初句顯",
    "T35n1733_007:0240b06": "之；二隨緣義，謂不守自性無不現應，故",
    "T35n1733_007:0240b07": "云亦非非化。二化中，一無體即空義，謂攬",
    "T35n1733_007:0240b08": "緣無性，故云諸法無化；二從緣幻有義，故",
    "T35n1733_007:0240b09": "云示現有化。二融合，亦二義：一別合、二通",
    "T35n1733_007:0240b10": "融。初中，由真中隨緣則不變故，是故亦真亦",
    "T35n1733_007:0240b11": "不真、非真不非真，名為真法身。化中，體空則",
    "T35n1733_007:0240b12": "幻有故，是故亦化亦不化、非化非不化，名為",
    "T35n1733_007:0240b13": "佛化身。二通融，謂由真不變，顯化體空，此",
    "T35n1733_007:0240b14": "是真不無、化不有，以為法身不無化用，",
    "T35n1733_007:0240b15": "以有化中空義故。又由真隨緣，顯化幻有，",
    "T35n1733_007:0240b16": "此是化不無、真不有，以為化身不無真理，",
    "T35n1733_007:0240b17": "以有真中隨緣義故。又由隨緣幻有不異",
    "T35n1733_007:0240b18": "不變體空故，是故現化紛然未甞不寂、真性",
    "T35n1733_007:0240b19": "湛然無曾不化，真化鎔融為一無礙清淨法",
    "T35n1733_007:0240b20": "界，思之可見。下二偈雙結中，初結上體深",
    "T35n1733_007:0240b21": "無底廣無涯、後結上用，上顯深、下彰廣。",
    "T35n1733_007:0240b22": "第五深慧無礙名智幢。十偈分三：初四歎",
    "T35n1733_007:0240b23": "佛德用無限、次四歎佛一異無礙、後二歎佛",
    "T35n1733_007:0240b24": "生滅自在。前中，初二顯用無限、後二明德無",
    "T35n1733_007:0240b25": "窮。前中，先辨感用之器，謂具無礙智及無限",
    "T35n1733_007:0240b26": "悲修行之者，普於十方常見諸佛。此顯",
    "T35n1733_007:0240b27": "如來於彼大機之所無時暫隱，然有五義：",
    "T35n1733_007:0240b28": "一一身圓廣，故云十方見；二一身則一切，故",
    "T35n1733_007:0240b29": "云見一切佛；三明此用未曾暫歇，故云常",
    "T35n1733_007:0240c01": "見；四顯此用未曾不寂，故云無來處；五彰",
    "T35n1733_007:0240c02": "所說復深，故云法亦無著。下明德無窮內，",
    "T35n1733_007:0240c03": "謂前所現一切之身，彼一一身各攝法界無",
    "T35n1733_007:0240c04": "盡之德，是故於不思劫說彼一身之德尚",
    "T35n1733_007:0240c05": "不可盡，況餘一切之身。三世眾生等，校量顯",
    "T35n1733_007:0240c06": "多。二歎一異無礙中，初一法說，謂無二法",
    "T35n1733_007:0240c07": "界融故不可思議。何者？謂不可無二思，以",
    "T35n1733_007:0240c08": "現多身故；不可多身思，未曾有異故；不",
    "T35n1733_007:0240c09": "可一多思，以無兩法故；不可俱非思，以",
    "T35n1733_007:0240c10": "體用宛然故，是圓融難測量也。次一喻況、",
    "T35n1733_007:0240c11": "次一法合，下一釋非一異，並可知。三生滅自",
    "T35n1733_007:0240c12": "在中，初一明不生滅而現生滅、後一明所",
    "T35n1733_007:0240c13": "現生滅還則不生滅。第六照理可貴故名",
    "T35n1733_007:0240c14": "寶幢。十偈分二：初三歎佛身心自在、後七",
    "T35n1733_007:0240c15": "歎佛出世自在。前中，初二明身，一無量現",
    "T35n1733_007:0240c16": "量、二無處遍處；下一自明心，上句明無八",
    "T35n1733_007:0240c17": "識心王、次句明無心所有、下半結法體。《智",
    "T35n1733_007:0240c18": "論》云「佛地無有心心法」也。問：若約法身，可",
    "T35n1733_007:0240c19": "如上說。約受用身無心法，豈可令佛同",
    "T35n1733_007:0240c20": "非情類？答：若依初教，佛地具有清淨八識及",
    "T35n1733_007:0240c21": "二十一心所。設言無者，但無染識，非謂無",
    "T35n1733_007:0240c22": "淨。又由智勝但云有智，非謂無識。若終",
    "T35n1733_007:0240c23": "教，唯一圓智內證真如、外起化用，亦無心",
    "T35n1733_007:0240c24": "王心數之異及八識差別故。梁《攝論》「佛果唯",
    "T35n1733_007:0240c25": "如如及如如智獨存故」也。若約頓教，以始覺",
    "T35n1733_007:0240c26": "則同本覺，無始覺之異故，遂合此智當",
    "T35n1733_007:0240c27": "相則是如，智相亦盡，唯一妙理離言絕慮",
    "T35n1733_007:0240c28": "為佛果也。若約圓教，既理智混融，舉法界",
    "T35n1733_007:0240c29": "俱為智，說十顯無盡，是故此智未嘗不即",
    "T35n1733_007:0241a01": "法界。思准之。後七中，初四明此佛、後三類",
    "T35n1733_007:0241a02": "餘佛。前中，初二明佛為益出世而則無出，",
    "T35n1733_007:0241a03": "謂初一明不出有損、次半明出世益、下半",
    "T35n1733_007:0241a04": "顯實無出。《諸法無行經》云「如來不出世，亦",
    "T35n1733_007:0241a05": "不度眾生。眾生強分別，作佛度眾生。」解云：",
    "T35n1733_007:0241a06": "明此釋迦身出世之時則常無出，非謂別",
    "T35n1733_007:0241a07": "約法身。下二釋不出世所由，謂凡論佛出",
    "T35n1733_007:0241a08": "皆於時處。今推此二俱非等覺，是故即出",
    "T35n1733_007:0241a09": "而無出也。下明眾生機熟，自於心內見佛",
    "T35n1733_007:0241a10": "日出，然佛自覺本非淨日。下類餘佛中，初",
    "T35n1733_007:0241a11": "一法說正類。上半牒前出。此佛出世則無出",
    "T35n1733_007:0241a12": "義，謂前眾生心所見佛，並是虛妄無有，故言",
    "T35n1733_007:0241a13": "語斷也。下半正類三世佛出，理亦同然。次一",
    "T35n1733_007:0241a14": "喻況，上喻佛出則無出，謂破闇名日出。日",
    "T35n1733_007:0241a15": "出闇已無，闇無日非出，是故出則非出也。下",
    "T35n1733_007:0241a16": "半喻不出而出，出但有名也。下一法合，上",
    "T35n1733_007:0241a17": "半合出則無出、下半合無出而出。出但有",
    "T35n1733_007:0241a18": "名，是故不異彼不出也。第七勤觀妙理",
    "T35n1733_007:0241a19": "名精進幢。十偈分二：初一汎舉諸佛標德",
    "T35n1733_007:0241a20": "同應異、後九正歎此佛。前中，身同是法身同，",
    "T35n1733_007:0241a21": "義是功德同。下半應異，亦是用同文意，理實",
    "T35n1733_007:0241a22": "諸佛體德齊同，所有異者皆隨應現。此同等",
    "T35n1733_007:0241a23": "功德，如無性《攝論》云「於法身中所依意樂作",
    "T35n1733_007:0241a24": "事無差別功德者，則是開示逮得一切佛",
    "T35n1733_007:0241a25": "平等性。所依無別者，一切皆依清淨智故。意",
    "T35n1733_007:0241a26": "樂無差別者，一切皆有利益安樂一切有情勝",
    "T35n1733_007:0241a27": "意樂故。作業無差別者，一切皆作受用變化",
    "T35n1733_007:0241a28": "利他事故。」後九中二：初三略釋、後六廣顯。",
    "T35n1733_007:0241a29": "前中，初一明境義深廣，釋上義同；二明身",
    "T35n1733_007:0241b01": "非是根境內外，釋上身同；三隨機見異，",
    "T35n1733_007:0241b02": "釋上應別。下六偈中，初二明法身體非分",
    "T35n1733_007:0241b03": "數，先法說、後約喻。如橫計之我本無所有，",
    "T35n1733_007:0241b04": "縱四智五眼思亦不及，以無物故。此舉妄",
    "T35n1733_007:0241b05": "計情有理無非聖智境，以況法身理有情無",
    "T35n1733_007:0241b06": "非下位測。二次一明依體現相、次一應緣",
    "T35n1733_007:0241b07": "見用、次一明用成益、後一顯用廣大。第",
    "T35n1733_007:0241b08": "八淨慧照實染障已除名離垢幢。十偈分",
    "T35n1733_007:0241b09": "四：初三歎佛身智淨，於中先一歎淨智益",
    "T35n1733_007:0241b10": "世、後二歎身淨：一拂應顯真、二依真現應。",
    "T35n1733_007:0241b11": "二次二歎三業淨，初一意業淨，謂名德雖高",
    "T35n1733_007:0241b12": "而心常安；後一身語可知。三次三融攝淨，",
    "T35n1733_007:0241b13": "一照理、二現事、三融顯無礙。以器世間則是",
    "T35n1733_007:0241b14": "智正覺，故云即是身。此身無性，復則真諦，故",
    "T35n1733_007:0241b15": "言則是最勝。最勝，是勝義理故也。下半釋顯",
    "T35n1733_007:0241b16": "無礙者，是上融攝相即，等知彼故，名無礙智。",
    "T35n1733_007:0241b17": "四後二離妄淨，一泯境智，謂菩提是能照，佛",
    "T35n1733_007:0241b18": "法是所照，寂故無得；後一絕三際，謂於三",
    "T35n1733_007:0241b19": "時求前智證竟無得，故離彼倒也。第九",
    "T35n1733_007:0241b20": "了佛應身即同真故名真實幢。十偈分二：",
    "T35n1733_007:0241b21": "初二明佛無方大用，先一明所應處、後一",
    "T35n1733_007:0241b22": "明所現身八相用也。下八會用同體，於中",
    "T35n1733_007:0241b23": "初二約思見會，先一徵用、後一同體。二次",
    "T35n1733_007:0241b24": "一約身土、上半舉用、下半會體。三次一約",
    "T35n1733_007:0241b25": "化用會可知。四次二約佛德會，初句標涅",
    "T35n1733_007:0241b26": "槃德、次句標菩提德、下半如次釋可知。次",
    "T35n1733_007:0241b27": "中上半舉神力德、下半總會無所有。五後二",
    "T35n1733_007:0241b28": "約佛因果會，初一牒舉因果，謂明佛往昔",
    "T35n1733_007:0241b29": "知唯心道理，明解諸法悉皆如是不可得",
    "T35n1733_007:0241c01": "故，是故速成正覺，由此佛果平等離言同一",
    "T35n1733_007:0241c02": "真體；後一正會顯體可知。第十善解成佛",
    "T35n1733_007:0241c03": "之法故名法幢。十偈分四：初二明近佛益，",
    "T35n1733_007:0241c04": "先一總舉、後一釋成。上半舉損顯益、下半",
    "T35n1733_007:0241c05": "彰益異損。二次三明於佛所發心利益，先",
    "T35n1733_007:0241c06": "一總舉、二釋成、三校量顯勝。謂不知發",
    "T35n1733_007:0241c07": "菩提心之方便，猶非供養；若能一念發菩提",
    "T35n1733_007:0241c08": "心，則是最上法之供養。三次二明於佛所",
    "T35n1733_007:0241c09": "聞法利益，於中一由聞故求因、二由聞",
    "T35n1733_007:0241c10": "故得果。四後三明於佛所生解利益，於中",
    "T35n1733_007:0241c11": "初二舉損顯益，一標、二釋，謂過去無量劫，",
    "T35n1733_007:0241c12": "由不知是法既不成佛，今時縱盡未來",
    "T35n1733_007:0241c13": "際劫，若不知是成佛之法終亦不成。下一",
    "T35n1733_007:0241c14": "彰益異損，上半舉理境法、下半成智行法",
    "T35n1733_007:0241c15": "益也。上十菩薩百偈歎佛，或總為一，以融",
    "T35n1733_007:0241c16": "會為一法界佛故。或別，以十佛百門德差",
    "T35n1733_007:0241c17": "別故。或同，以百偈無非顯佛德故。或異，",
    "T35n1733_007:0241c18": "以門門相別故。或成，由此德緣佛果立",
    "T35n1733_007:0241c19": "故。或壞，各住自法本不作故。准思之。又此",
    "T35n1733_007:0241c20": "偈後應有結通十方世界，但為前諸菩薩",
    "T35n1733_007:0241c21": "各云普觀十方，則已顯現，故不更論。前會等",
    "T35n1733_007:0241c22": "處皆准此知。",
    "T35n1733_007:0241c23": "21 金剛幢菩薩迴向品1金剛幢菩薩迴向品第二十一",
    "T35n1733_007:0241c24": "釋名者，德成無壞，喻號金剛。獨出世間，舉",
    "T35n1733_007:0241c25": "幢以表。此中即以金剛為幢。菩薩是人，有",
    "T35n1733_007:0241c26": "彼德者，有財釋也。迴已善根向於三處，此",
    "T35n1733_007:0241c27": "是行德法，謂剛幢之迴向，依主釋亦通有財。",
    "T35n1733_007:0241c28": "又通持業，以人法相即故。但以寄人顯法，",
    "T35n1733_007:0241c29": "故雙舉耳，此即從德標名、依人顯法故也。",
    "T35n1733_007:0242a01": "二來意者，序分既彰，正宗宜顯，故次來也。",
    "T35n1733_007:0242a02": "三宗趣者，十種大行迴向三處，為此品",
    "T35n1733_007:0242a03": "宗。又以無邊行海隨順無涯大願，成就普",
    "T35n1733_007:0242a04": "賢法界德用，為此宗趣，如下文顯引之。四",
    "T35n1733_007:0242a05": "釋文中有六分：一三昧分、二加分、三起分、",
    "T35n1733_007:0242a06": "四本分、五說分、六證成分。以隨行別頌，故",
    "T35n1733_007:0242a07": "無偈頌分，同下〈地品〉。初中，何故入定者，亦",
    "T35n1733_007:0242a08": "有六意，同前。釋文中三：先標入定人、為",
    "T35n1733_007:0242a09": "說金剛法故、高出法故不異，名入也；二承",
    "T35n1733_007:0242a10": "力；三正顯所入。菩薩者，標人別法，簡非",
    "T35n1733_007:0242a11": "果定。明智者，汎論有四義：一初加行定，謂是",
    "T35n1733_007:0242a12": "證智之明，故云明智，如明得、明增等。二約",
    "T35n1733_007:0242a13": "根本智定，本智證理破無明等，名為明智，",
    "T35n1733_007:0242a14": "如大乘光明三昧，《地論》釋光明者，對治無",
    "T35n1733_007:0242a15": "明故。三約後得智定，明了所緣，故名明智。",
    "T35n1733_007:0242a16": "四約自在智定，謂普賢圓智朗照法界故",
    "T35n1733_007:0242a17": "名明智，如錠光頗梨珠照十佛世界等。此",
    "T35n1733_007:0242a18": "中智是體、明是用。又若三乘寄位言，此中唯",
    "T35n1733_007:0242a19": "初定。若約剛幢自德論，具本後二智定。若",
    "T35n1733_007:0242a20": "約圓教顯，唯約後一門。三昧，此云等持，",
    "T35n1733_007:0242a21": "如前釋。二加分中三：初中總顯能加、二",
    "T35n1733_007:0242a22": "辨加所為、三正顯加相。前中亦五：一明諸",
    "T35n1733_007:0242a23": "佛現身，謂十方百萬等，散居相去同前准之。",
    "T35n1733_007:0242a24": "又多佛加者，增重法顯同，亦如前。二同名",
    "T35n1733_007:0242a25": "者，四意同前。三告歎得定。四「善男子」下明",
    "T35n1733_007:0242a26": "得定所依，謂十方佛自說作加令得此定。",
    "T35n1733_007:0242a27": "五「又盧舍那」下彼佛自釋作加所由，有四",
    "T35n1733_007:0242a28": "句：一由舍那宿願力故令我作加、二由舍",
    "T35n1733_007:0242a29": "那現在神力相感同加、三由剛幢智淨上感",
    "T35n1733_007:0242b01": "是故作加、四由諸菩薩善根機熟應聞此",
    "T35n1733_007:0242b02": "法感諸佛加，是故剛幢得入此定。又前十",
    "T35n1733_007:0242b03": "住中但有自善根力，無諸菩薩力；十行中",
    "T35n1733_007:0242b04": "有諸菩薩力，無自善力；此中具者，顯位相",
    "T35n1733_007:0242b05": "漸增，前後影略故也。四中，初二果力、後二因",
    "T35n1733_007:0242b06": "力。何故須此四力者？初力顯法根深久遠",
    "T35n1733_007:0242b07": "積德而成、二德成現在動發扣機，此上化主",
    "T35n1733_007:0242b08": "力，三助化力、四機感力。二辨加所為中二",
    "T35n1733_007:0242b09": "十二句：初十標所成、後十二明所作。初中",
    "T35n1733_007:0242b10": "「欲令菩薩」字，通下諸句。十句分三：初四令",
    "T35n1733_007:0242b11": "諸菩薩得智德圓，一十無畏智於緣無懼、",
    "T35n1733_007:0242b12": "二四十無礙智常說不斷、三入緣起法界相",
    "T35n1733_007:0242b13": "即自在智、四令因智入果顯成圓極廣心",
    "T35n1733_007:0242b14": "是大悲也。次三令諸菩薩福德滿，一明善根",
    "T35n1733_007:0242b15": "廣多；二明善離染，謂無漏故名白淨；三明",
    "T35n1733_007:0242b16": "善甚深，謂入普法界。又顯重重無盡，以一",
    "T35n1733_007:0242b17": "一門中攝一切門名普門故。乘此普門故",
    "T35n1733_007:0242b18": "入深法界，是故具德無窮盡也。後三令諸",
    "T35n1733_007:0242b19": "菩薩起用自在：一令現佛神足通。二令淨",
    "T35n1733_007:0242b20": "宿命念。三令得諸根智力，謂分別佛境",
    "T35n1733_007:0242b21": "以持機根。又有本作謂持彼善根使增長",
    "T35n1733_007:0242b22": "也。為成此等益事，是故加也。二明所作中",
    "T35n1733_007:0242b23": "十二句分二：初三正明所作，謂廣說正法。",
    "T35n1733_007:0242b24": "一總顯、「多門」下別辨。初句明持成就則起",
    "T35n1733_007:0242b25": "說方便，後句正顯所說十向圓備故云具",
    "T35n1733_007:0242b26": "足。下九顯說所為，分三：初三約位，一攝地",
    "T35n1733_007:0242b27": "前、二安地上、三紹佛果。次三約修，一令",
    "T35n1733_007:0242b28": "開發十向大願、二令說入實際迴向、三令",
    "T35n1733_007:0242b29": "知迴向廣大法界。次三約人，一令種根",
    "T35n1733_007:0242c01": "者生喜，又以迴向是一切菩薩同所修，故悉",
    "T35n1733_007:0242c02": "歡喜也。二明此迴向是一切佛同所修，故勸",
    "T35n1733_007:0242c03": "令修也。三結成因行，謂行為了因，能顯性",
    "T35n1733_007:0242c04": "故，名護持也。又釋：前十成諸菩薩自利行、",
    "T35n1733_007:0242c05": "後十二成諸菩薩利他行。然亦互通，又皆初",
    "T35n1733_007:0242c06": "總、後別。同異成壞，准《地論》應知。第三加相",
    "T35n1733_007:0242c07": "中三：先語業加、次意加、後身加。初語加中九",
    "T35n1733_007:0242c08": "句，「汝說此法者」是總、餘是別。此說法有二",
    "T35n1733_007:0242c09": "種：一他力說，亦是果力、亦是增上緣力，如經",
    "T35n1733_007:0242c10": "「承佛力說故。」二自力堪說，亦是因位力、亦是",
    "T35n1733_007:0242c11": "因緣力。是故此法以自他因果親疎融合方",
    "T35n1733_007:0242c12": "得有說。自力八中，初三明有作淨法力。一",
    "T35n1733_007:0242c13": "總，謂既住佛家，理宜宣法以行家業。下別，",
    "T35n1733_007:0242c14": "一長無漏功德、二入總持智慧，故在佛家。",
    "T35n1733_007:0242c15": "次二句無作淨法力，一證佛常身、二照法真",
    "T35n1733_007:0242c16": "性。後三顯身淨力，一白淨等是二乘不同",
    "T35n1733_007:0242c17": "盡、二住廣等是菩薩盡、三住無礙等是佛盡。",
    "T35n1733_007:0242c18": "此是地前而云佛盡者，是圓教普賢位攝，",
    "T35n1733_007:0242c19": "如前後說。二意加二：先正加。教釋偏加意。",
    "T35n1733_007:0242c20": "前中十句，初一總、餘九別。別中，初三與授說",
    "T35n1733_007:0242c21": "智，一分別句身是辭無礙、二無留礙是樂說",
    "T35n1733_007:0242c22": "無礙、三無礙法明與法義二無礙。次三與同",
    "T35n1733_007:0242c23": "化三業智，令以三輪同佛成化故，可知。後",
    "T35n1733_007:0242c24": "三與說法儀式智，一令說法時心無偏黨",
    "T35n1733_007:0242c25": "但為利益，故云向福智也；二觸對諸法皆",
    "T35n1733_007:0242c26": "能發生巧便勝解；三對緣正說無有窮盡。",
    "T35n1733_007:0242c27": "又初是說心、次說解、後說行，一切處是頓說、",
    "T35n1733_007:0242c28": "不斷是常說。釋偏加及身并起分，並如前",
    "T35n1733_007:0242c29": "釋。第四本分中，先警告大眾。下明顯，有二：",
    "T35n1733_007:0243a01": "先明體、後顯相。前中二：先總標、二「悉普」下",
    "T35n1733_007:0243a02": "別辨不思。大願者，總標起，謂期求名願。深",
    "T35n1733_007:0243a03": "廣名大。出過分量，名不思議。此是普賢自",
    "T35n1733_007:0243a04": "體無障礙願，具盡法界無限德用，如下此品",
    "T35n1733_007:0243a05": "所說。諸德總在此一大願句內，故云不思",
    "T35n1733_007:0243a06": "議。總說雖爾，別論有十：一所期不思，謂要",
    "T35n1733_007:0243a07": "得無上大菩提；二忍苦不思，謂無有世間",
    "T35n1733_007:0243a08": "惡道等苦，經多劫受能壞此願；三受惱不",
    "T35n1733_007:0243a09": "思，謂於背恩惱害菩薩難化眾生，如初攝",
    "T35n1733_007:0243a10": "化大願不轉；四難壞不思，謂無有天魔二",
    "T35n1733_007:0243a11": "乘異說，能壞此願而不從化；五廣故不思，",
    "T35n1733_007:0243a12": "謂盡法界眾生界等，如十盡句說；六深故不",
    "T35n1733_007:0243a13": "思，契同法性，如性起願；七佛攝德不思，當",
    "T35n1733_007:0243a14": "體具攝法界之無限大功德海；八出生不",
    "T35n1733_007:0243a15": "思，謂依此大願出生一切波羅蜜行不可",
    "T35n1733_007:0243a16": "窮盡，猶如大海出寶無盡；九大用不思，謂",
    "T35n1733_007:0243a17": "大願宿成無功辨事，如滅定聞聲願力起",
    "T35n1733_007:0243a18": "等；十逆順不思，謂大願普應類機成益，逆順",
    "T35n1733_007:0243a19": "多端非下位測。然大願實德無盡，依則辨",
    "T35n1733_007:0243a20": "十，並皆如下說分中顯。下別普救等，明利",
    "T35n1733_007:0243a21": "他廣大；學三世等，顯自利廣大，各具前十",
    "T35n1733_007:0243a22": "義可知。又此中初是觀相、次大善、後不怯",
    "T35n1733_007:0243a23": "弱，六決定中有三也，餘義同前釋。二顯相",
    "T35n1733_007:0243a24": "中二：先舉數顯勝，謂三世同說，顯法要勝。",
    "T35n1733_007:0243a25": "二列名顯勝，先列名、後引三世同說顯勝",
    "T35n1733_007:0243a26": "也。列名者，十迴向義略作五門：一釋名、二義",
    "T35n1733_007:0243a27": "相、三體性、四定位、五行法差別。初釋名者，",
    "T35n1733_007:0243a28": "先釋總名。一周圓數依則說十，迴向是義，",
    "T35n1733_007:0243a29": "即帶數釋。然迴向有三：初約理者，捨相曰",
    "T35n1733_007:0243b01": "迴、入理名向。二約利生者，得理不證曰",
    "T35n1733_007:0243b02": "迴、大悲隨有救生名向。三約菩提者，所修",
    "T35n1733_007:0243b03": "善根不願三有二乘名迴、正趣無上菩提",
    "T35n1733_007:0243b04": "曰向。二別名者，菩薩善根濟諸眾生煩惱業",
    "T35n1733_007:0243b05": "苦名救、令住菩提名護。雖成救護，然",
    "T35n1733_007:0243b06": "於眾生照性平等，故名離相。又救是大悲、",
    "T35n1733_007:0243b07": "離是大智。又初是廣大等心、後是不顛倒心。",
    "T35n1733_007:0243b08": "迴向是行，謂以善根迴向，成如此救生離相",
    "T35n1733_007:0243b09": "之行，故名迴向，從所向立名。二於三寶",
    "T35n1733_007:0243b10": "得不壞信，以此善根而成迴向，此約能迴",
    "T35n1733_007:0243b11": "行體為名。三學三世佛所作迴向，名等諸",
    "T35n1733_007:0243b12": "佛。從所學立名，通能所迴。四菩薩令善根",
    "T35n1733_007:0243b13": "至一切處，而亦迴向於一切處，通能所立",
    "T35n1733_007:0243b14": "名。五以自所成無盡功德之藏而成迴向，",
    "T35n1733_007:0243b15": "從能迴向行為名。六施絕三輪名順平等，",
    "T35n1733_007:0243b16": "此亦是能迴之行。又名堅固善根者，捨三不",
    "T35n1733_007:0243b17": "堅順成三堅故名也。七以善根等以順",
    "T35n1733_007:0243b18": "益眾生，能所立名。八善根合如以成迴向，",
    "T35n1733_007:0243b19": "所依為名。九不為相縛、不於見著，作用",
    "T35n1733_007:0243b20": "自在故名解脫，如不思解脫等，亦能所合",
    "T35n1733_007:0243b21": "目。十稱性起用，謂以法界善根迴向法界，",
    "T35n1733_007:0243b22": "當法立名。第二顯義相者，有二：先別、後",
    "T35n1733_007:0243b23": "通。別中，前七隨事行、後三稱理行。前中，初一",
    "T35n1733_007:0243b24": "悲智不住明行本；次四明行相，於中初一起",
    "T35n1733_007:0243b25": "行心堅、二約佛辨廣、三約法顯遍、四約德",
    "T35n1733_007:0243b26": "顯多；下二明行成，一智行成、二悲行成。後",
    "T35n1733_007:0243b27": "三中，一正與理合顯體深廣、二明依體起",
    "T35n1733_007:0243b28": "無方大用、三顯體用無礙圓明自在。二通論，",
    "T35n1733_007:0243b29": "一一中皆有三種迴向，謂以善根迴向眾",
    "T35n1733_007:0243c01": "生、迴向菩提、迴向實際。此各二義，故成迴",
    "T35n1733_007:0243c02": "向。且眾生二者，一由菩薩善根必依眾生",
    "T35n1733_007:0243c03": "成，是眾生之分，是故法爾還向眾生；二汎既",
    "T35n1733_007:0243c04": "是菩薩，必為度生，是救生具，故理須向彼，",
    "T35n1733_007:0243c05": "不爾，即同二乘自度，非是菩薩。二菩提二",
    "T35n1733_007:0243c06": "者，一菩薩善根依大菩提成，從彼流故、是",
    "T35n1733_007:0243c07": "彼分故，法爾歸彼。二汎是菩薩意，其必至",
    "T35n1733_007:0243c08": "求無上菩提，是故家法向大菩提。三實際",
    "T35n1733_007:0243c09": "二者，一菩薩善根緣成無性，依真而成，從彼",
    "T35n1733_007:0243c10": "流故，是真之物法爾向彼。二汎是菩薩，必為",
    "T35n1733_007:0243c11": "證真背無明故、照二空故。問：何故須此三",
    "T35n1733_007:0243c12": "迴向耶？答：此三有多義，略論十種：一約菩",
    "T35n1733_007:0243c13": "提心有三心故，《起信論》云「菩提心有三：一",
    "T35n1733_007:0243c14": "直心，正念真如法故；二深心，樂修一切諸善",
    "T35n1733_007:0243c15": "行故；三大悲心，救拔一切眾生苦故。」二",
    "T35n1733_007:0243c16": "約成菩薩三聚戒故，謂律儀離過，向實際",
    "T35n1733_007:0243c17": "也；攝善廣修，向菩提也；攝生大悲，向眾生",
    "T35n1733_007:0243c18": "也。是故《法集經》云「若菩薩捨於三聚迴向之",
    "T35n1733_007:0243c19": "心，菩薩不應共住。」三約成二行，實際向護",
    "T35n1733_007:0243c20": "煩惱行，餘二護二乘行。四成二利行，向實",
    "T35n1733_007:0243c21": "自利、向眾生利他、向菩提通二利。又釋：菩",
    "T35n1733_007:0243c22": "提自利、眾生利他、實際俱非。五為成三德",
    "T35n1733_007:0243c23": "三身，由因位三行果成三德，向實際成斷",
    "T35n1733_007:0243c24": "德、向菩提成智德、向眾生成恩德，三身",
    "T35n1733_007:0243c25": "如次可知。六約成悲智，智中照理顯事",
    "T35n1733_007:0243c26": "分二，故有三也。七唯約悲，謂何故向菩提？",
    "T35n1733_007:0243c27": "為眾生故。何故為生？以彼即真而不知故。",
    "T35n1733_007:0243c28": "八約智，謂見眾生染相盡故，即是實際染相",
    "T35n1733_007:0243c29": "不壞，是故為生授以佛智，故向菩提。九",
    "T35n1733_007:0244a01": "約無礙，謂菩提智證同理性，眾生染相即真",
    "T35n1733_007:0244a02": "無異，是故向一即向三也。十約圓明，謂三",
    "T35n1733_007:0244a03": "法圓融各攝法界具德自在，一切法門相即",
    "T35n1733_007:0244a04": "相入無礙思之。第三明體性者，有二：先",
    "T35n1733_007:0244a05": "總、後別。總中有三：一約所依以明智三昧",
    "T35n1733_007:0244a06": "為體；二以本分中大願為體；三具論有六",
    "T35n1733_007:0244a07": "法為性，一定、二智、三願、四悲、五所依法",
    "T35n1733_007:0244a08": "界、六并通慧作用不思解脫等為性。二別",
    "T35n1733_007:0244a09": "辨體，下說分處隨位顯之。第四定位者，",
    "T35n1733_007:0244a10": "此當解行位終第一僧祇滿。依《佛性論》，至",
    "T35n1733_007:0244a11": "此位滿方名不退之位。依《瑜伽》，此中猶自",
    "T35n1733_007:0244a12": "墮地獄中。有說：此猶屬資糧位，以於迴向",
    "T35n1733_007:0244a13": "後別說四善根為加行故。有說：此通二位，",
    "T35n1733_007:0244a14": "以於第十迴向之中攝加行故。有說：此總",
    "T35n1733_007:0244a15": "加行，以住心已還屬前二善根位，滿心已還",
    "T35n1733_007:0244a16": "屬後二善根位故也。上總約初教說。有說：",
    "T35n1733_007:0244a17": "十住初即位不退，況至於此。又三賢總為",
    "T35n1733_007:0244a18": "趣聖方便，不分資糧加行近遠。此約終教。",
    "T35n1733_007:0244a19": "頓教，一切行位俱不可說。又準此下文，於此",
    "T35n1733_007:0244a20": "位中攝一切位具普賢行，是故位滿即是",
    "T35n1733_007:0244a21": "因圓。此約圓教普賢位說。",
    "T35n1733_007:0244a22": "第五行法差別者，有二：一約實位普賢行相、",
    "T35n1733_007:0244a23": "二約寄法差別行相，並如下說分中辨。第",
    "T35n1733_007:0244a24": "五說分中，但大迴向位有二分：一果分，當不",
    "T35n1733_007:0244a25": "可說，非此所論。二因分，隨說有四：一唯約",
    "T35n1733_007:0244a26": "位相，如始終教說，《瓔珞本業經》等辨；二唯約",
    "T35n1733_007:0244a27": "自體，如普賢大迴向行，不依諸位；三以行",
    "T35n1733_007:0244a28": "體從位門階差說，如此下文分迴向為",
    "T35n1733_007:0244a29": "十門者是；四以位門隨行體圓融說，如下",
    "T35n1733_007:0244b01": "一一位中攝一切位，第十即至究竟法界因",
    "T35n1733_007:0244b02": "圓滿者是。今此文中，正辨後二、兼攝前二，",
    "T35n1733_007:0244b03": "亦內攝果分，准思之。文中二：先辨一方",
    "T35n1733_007:0244b04": "說十迴向、後結通十方所說一切無盡十迴",
    "T35n1733_007:0244b05": "向。前中亦二：先正說、後動地等明說益。前",
    "T35n1733_007:0244b06": "中說十向即為十段，一一各二：先長行、後",
    "T35n1733_007:0244b07": "偈頌。長行各二：初位行、後位果。亦有不具",
    "T35n1733_007:0244b08": "者，至文知之。諸位行各三：初標起、二釋顯、",
    "T35n1733_007:0244b09": "三結名。",
    "T35n1733_007:0244b10": "初迴向釋中二：先舉行體，謂此菩薩所行",
    "T35n1733_007:0244b11": "六度四無量等諸行善根，擬將迴向，其文可",
    "T35n1733_007:0244b12": "知。二「修善根已」下正明迴向，於中二：初迴",
    "T35n1733_007:0244b13": "向眾生及菩提，明救護眾生；後從「菩薩如",
    "T35n1733_007:0244b14": "是迴向亦無著」下迴向實際，明離眾生相。前",
    "T35n1733_007:0244b15": "中四：初明為眾生利益安樂而作迴向，於",
    "T35n1733_007:0244b16": "中三，初總標、二「以此所修」下別辨、三「佛子」下",
    "T35n1733_007:0244b17": "結。別中二：先以善根濟三惡道名救、二「復",
    "T35n1733_007:0244b18": "作是念」下拔苦置善名護。又初令離苦名",
    "T35n1733_007:0244b19": "安樂、後令修善名利益。於中十句：一拔現",
    "T35n1733_007:0244b20": "苦、二令除煩惱障、三離業障是故無怖、四",
    "T35n1733_007:0244b21": "令至菩提、五令得涅槃、六令斷所知障",
    "T35n1733_007:0244b22": "使、七令斷所知障習、八令得如理智、九令",
    "T35n1733_007:0244b23": "得如量智、十令得理量無礙智。三「佛子」下",
    "T35n1733_007:0244b24": "總結，令得一切智。二「佛子此菩薩」下於怨",
    "T35n1733_007:0244b25": "惡眾生調練深悲受惱迴向。於中有五：初",
    "T35n1733_007:0244b26": "於怨眾生調練悲心、二於惡眾生調練悲",
    "T35n1733_007:0244b27": "心、三「何以故」下以理釋成練行所由、四「菩薩",
    "T35n1733_007:0244b28": "如是觀」下調練行成悲念轉增、五「菩薩以諸",
    "T35n1733_007:0244b29": "善根迴向時」下正以善根迴向成益。初中",
    "T35n1733_007:0244b30": "二：先明菩薩平等觀心，有標、徵、釋；二「若眾",
    "T35n1733_007:0244c01": "生壞惡」下對怨境以練心，有法、喻、合。二「一",
    "T35n1733_007:0244c02": "切童蒙」下於惡眾生調練悲心。於中亦二：",
    "T35n1733_007:0244c03": "初總於惡類心不動亂，有法、喻、合。合中二，",
    "T35n1733_007:0244c04": "先明不動本心、二「正意」下不失饒益。前中，",
    "T35n1733_007:0244c05": "被惱退大學小名散亂。二「一切眾生」下別",
    "T35n1733_007:0244c06": "於惡類不捨饒益，於中有五種眾生：一",
    "T35n1733_007:0244c07": "於多惡不嫌、二於難化不捨、三「雖有」下",
    "T35n1733_007:0244c08": "於邪瞋不轉、四「若見」下於無信不棄、五「若",
    "T35n1733_007:0244c09": "與」下攝癡無惱。三以理釋中，先徵、後釋。徵",
    "T35n1733_007:0244c10": "意：惡人何幸背恩蒙救？菩薩何事被惱仍",
    "T35n1733_007:0244c11": "救？下釋中，先總釋，謂由菩薩大智見理能",
    "T35n1733_007:0244c12": "不計惡，由有大智堪救人惡。如日有二",
    "T35n1733_007:0244c13": "義：一雖生盲謗無，日無計念；二亦不捨，還",
    "T35n1733_007:0244c14": "照謗人。菩薩智日亦爾，故云乃至調伏一切",
    "T35n1733_007:0244c15": "眾生也。二別釋，有二：初念本大志成調伏",
    "T35n1733_007:0244c16": "行，亦二句：初反舉六事，謂既本志不為一",
    "T35n1733_007:0244c17": "眾生等，豈遇小違而乖大志。二順顯，亦六",
    "T35n1733_007:0244c18": "事可知，謂方成大事，理應受違救彼惡人。",
    "T35n1733_007:0244c19": "二重現大心以成調行。於中初句是總，謂",
    "T35n1733_007:0244c20": "此菩提心體可尊貴故名寶。是故設有違",
    "T35n1733_007:0244c21": "惱，為存護此心，理應無轉。下別中六句：一",
    "T35n1733_007:0244c22": "勢力義，謂能生如來之境，是故名為彼境",
    "T35n1733_007:0244c23": "力也；二普遍義，故云廣大；三甚深義，故云平",
    "T35n1733_007:0244c24": "等；四離垢義，故云無懈怠；五希有義，故云修",
    "T35n1733_007:0244c25": "難得；六最勝義，故云與佛等也。為此大心，",
    "T35n1733_007:0244c26": "理應如此救惡人故，是故菩薩令行增也。",
    "T35n1733_007:0244c27": "四「菩薩如是觀」下結調練行成令悲增長。於",
    "T35n1733_007:0244c28": "中如是觀善，牒前行解。信心淨者，於前所解",
    "T35n1733_007:0244c29": "道理信心決定也。下依此決定令悲增長，",
    "T35n1733_007:0245a01": "謂悲行不虛，故云非但口言。此悲心是總，「於",
    "T35n1733_007:0245a02": "諸眾生」下九心是別，一歡樂饒益；二無行",
    "T35n1733_007:0245a03": "疑濁，故云明淨；三屈己就物，故云柔軟；四",
    "T35n1733_007:0245a04": "憐愍情慇，故云慈心；五慈念深徹，故云愛念；",
    "T35n1733_007:0245a05": "六攝令同己菩提法中，故云攝取；七授與",
    "T35n1733_007:0245a06": "大行，故云饒益；八令得涅槃，故云安樂；九",
    "T35n1733_007:0245a07": "令得菩提，故云最勝。由前思擇行解力故，",
    "T35n1733_007:0245a08": "於諸眾生生此等心，是故依此以成迴向。",
    "T35n1733_007:0245a09": "五調練善根正以迴向。於中先舉善根，謂",
    "T35n1733_007:0245a10": "彼菩薩依勝心正以善根迴向之時，作是",
    "T35n1733_007:0245a11": "誓念：非直令我昔本善根迴向眾生，若我",
    "T35n1733_007:0245a12": "因前迴向眾生所有功德，及為眾生迴向",
    "T35n1733_007:0245a13": "菩提所有功德，復將此功德迴向眾生令",
    "T35n1733_007:0245a14": "得如此清淨趣等，以此要誓送諸善根令",
    "T35n1733_007:0245a15": "至眾生所也。於中有二：先迴向眾生令",
    "T35n1733_007:0245a16": "成法器、二「復作念」下令得法成滿。前中二：",
    "T35n1733_007:0245a17": "初令得法器身，謂淨趣是修行處也，淨生是",
    "T35n1733_007:0245a18": "修行身，餘是行緣，具不可盡也。二「常得」下",
    "T35n1733_007:0245a19": "令得法器心，有二：先令於過不染，謂身",
    "T35n1733_007:0245a20": "雖尊貴，心不錯逸，雖居淨趣而不迷染，",
    "T35n1733_007:0245a21": "故云分別趣；二「思量」下於德起求，可知。二",
    "T35n1733_007:0245a22": "令得法滿，中二：先見佛得信、二聞法持",
    "T35n1733_007:0245a23": "行。於法行中二：初令成自分行德。七財",
    "T35n1733_007:0245a24": "者，依《涅槃經》，信、戒、慚、愧、聞、施、慧為七，即十",
    "T35n1733_007:0245a25": "藏中前七是也。二「修學一切」下令成勝進德，",
    "T35n1733_007:0245a26": "於中三：初令自利德滿；二「於一切」下成利",
    "T35n1733_007:0245a27": "他滿，有三業可知；三「令一切」下成佛果究",
    "T35n1733_007:0245a28": "竟。第三從「菩薩復念眾生造作」下明於",
    "T35n1733_007:0245a29": "受苦眾生以深厚大悲代苦迴向。於中有",
    "T35n1733_007:0245b01": "七：初總於苦生起念代救。於中二：初念",
    "T35n1733_007:0245b02": "眾生罪業受苦。二「我當於彼」下起念代救，於",
    "T35n1733_007:0245b03": "中二：先總舉，不以苦故心退等者，調練悲",
    "T35n1733_007:0245b04": "心深厚無倦；二「何以故」下釋顯代救之意。",
    "T35n1733_007:0245b05": "於中先徵意云：他諸眾生自受苦惱，於菩",
    "T35n1733_007:0245b06": "薩何急而欲代受？下釋中二：初為滿自",
    "T35n1733_007:0245b07": "本願是故代救，謂菩薩從初大誓，捨自身",
    "T35n1733_007:0245b08": "命只為眾生離苦得樂，更無餘為，是故眾",
    "T35n1733_007:0245b09": "生皆是菩薩所荷之擔。為滿如此同體",
    "T35n1733_007:0245b10": "大願，是故彼苦是菩薩所憂。下度脫一切",
    "T35n1733_007:0245b11": "等，顯其所作，謂救苦因果也。二「眾生常為」",
    "T35n1733_007:0245b12": "下為愍其迷謬代救無倦，於中三：初標癡",
    "T35n1733_007:0245b13": "愛是苦因、二「染著」下明依愛受苦、三「隨諸」下",
    "T35n1733_007:0245b14": "明依癡受苦。於中隨魔是癡從邪，疑佛是",
    "T35n1733_007:0245b15": "癡背正，此無善因。不得出世道，明不得",
    "T35n1733_007:0245b16": "菩提。不見安隱，明不得涅槃，此無善果。",
    "T35n1733_007:0245b17": "常馳等，明恒受苦果。二「菩薩見眾生」下標自",
    "T35n1733_007:0245b18": "所作迴向救儀，於中三：初總舉如前眾生受",
    "T35n1733_007:0245b19": "苦悲見迴向。二「以大迴」下正顯行儀，有三",
    "T35n1733_007:0245b20": "句：初以大迴等盡自大心，此有四義：一以",
    "T35n1733_007:0245b21": "稱法界善根迴向一眾生，餘一一眾生亦爾；",
    "T35n1733_007:0245b22": "二為一一眾生於無量劫受苦無倦；三要",
    "T35n1733_007:0245b23": "令一一眾生先得無上菩提；四然於眾生及",
    "T35n1733_007:0245b24": "迴向行不見能所。同一法界平等無二，是名",
    "T35n1733_007:0245b25": "大迴向迴向。二順同三世菩薩所作，謂三世",
    "T35n1733_007:0245b26": "菩薩所應作迴向，我亦如彼而作。三順極至",
    "T35n1733_007:0245b27": "教，謂如圓教所說普賢迴向，我當順彼教",
    "T35n1733_007:0245b28": "而作。三「令一切」下明因迴向令有所得。三",
    "T35n1733_007:0245b29": "「復作是念我當悉令」下標自迴向救所成益，",
    "T35n1733_007:0245c01": "於中三句：初智王住處是涅槃；二令得一",
    "T35n1733_007:0245c02": "切智心是菩提；三拔出等令離生死，謂拔",
    "T35n1733_007:0245c03": "惡嶮等出分段苦，度生死流出變易苦。四「復",
    "T35n1733_007:0245c04": "作是念我當為一切」下明既見上益建志",
    "T35n1733_007:0245c05": "正欲代其獄苦。於中四：初總標舉；二「我",
    "T35n1733_007:0245c06": "當為一切」下建志欲於一切處代苦；三「我",
    "T35n1733_007:0245c07": "當於一一」下明於一切時代苦；四「何以故」",
    "T35n1733_007:0245c08": "下釋代苦意。問：自作自受，云何菩薩能得代",
    "T35n1733_007:0245c09": "邪？答？此中菩薩代眾生苦，通論有六義：一",
    "T35n1733_007:0245c10": "謂以苦事自要，增其願行故。《瑜伽》第四十",
    "T35n1733_007:0245c11": "九云「問：菩薩從勝解行地隨入淨勝意樂",
    "T35n1733_007:0245c12": "地時，云何超過諸惡趣等？答：是諸菩薩依",
    "T35n1733_007:0245c13": "止世間清淨靜慮，於勝解行地己善積集菩",
    "T35n1733_007:0245c14": "提資糧，於如前說百一十苦諸有情類，修",
    "T35n1733_007:0245c15": "習哀愍無餘思惟。由此修習為因緣故，於",
    "T35n1733_007:0245c16": "彼色類諸有情所得哀愍意樂及悲意樂，由",
    "T35n1733_007:0245c17": "是因緣為利惡趣諸有情故，誓居惡趣如",
    "T35n1733_007:0245c18": "己舍宅。作是誓言：我若唯住如是處所能",
    "T35n1733_007:0245c19": "證無上正等菩提，亦能忍受，為除一切有情",
    "T35n1733_007:0245c20": "苦故。一切有情諸惡趣業，以淨意樂悉願",
    "T35n1733_007:0245c21": "自身代彼領受苦異熟果，為令畢竟一切",
    "T35n1733_007:0245c22": "惡業永不現行，一切善業常現行故，心發正",
    "T35n1733_007:0245c23": "願：彼由修習如是世間清淨靜慮悲願力",
    "T35n1733_007:0245c24": "故，一切惡趣諸煩惱品所有麁重於自所依",
    "T35n1733_007:0245c25": "皆得除遣。由此斷故，菩薩不久獲得轉依，",
    "T35n1733_007:0245c26": "於諸惡趣所有惡業畢竟不作，於諸惡趣",
    "T35n1733_007:0245c27": "決定不往。齊此菩薩說名超過一切惡趣，",
    "T35n1733_007:0245c28": "亦名超過勝解行地，亦名已入淨勝意樂地。」",
    "T35n1733_007:0245c29": "解云：淨勝意樂地是初地，由於地前起此",
    "T35n1733_007:0246a01": "悲願斷惡趣業即入初地，於彼有情未必",
    "T35n1733_007:0246a02": "實代。此依初教辨。二約菩薩留惑同事受",
    "T35n1733_007:0246a03": "有苦身，同苦眾生為其說法，令聞法免",
    "T35n1733_007:0246a04": "苦，故名代也。三設有眾生而欲造作無間",
    "T35n1733_007:0246a05": "等業，菩薩化止不從遂斷其命。由斷彼命",
    "T35n1733_007:0246a06": "菩薩自受惡趣苦報，令彼得免無間大苦，",
    "T35n1733_007:0246a07": "此亦名代。此依梁《攝論》第十一辨也。此上",
    "T35n1733_007:0246a08": "二釋依終教。四由菩薩從初正願為生受",
    "T35n1733_007:0246a09": "苦，修習此願，至究竟位願成自在，常處惡",
    "T35n1733_007:0246a10": "趣救代眾生，如地藏菩薩等及莊嚴王菩薩",
    "T35n1733_007:0246a11": "等。五由菩薩此願契同真如，彼眾生苦亦緣",
    "T35n1733_007:0246a12": "成無性即是真如，以同如之願還潛至即",
    "T35n1733_007:0246a13": "真之苦，依此融通亦名代也。此約同體願",
    "T35n1733_007:0246a14": "力。六由普賢以法界為身，一切眾生皆是",
    "T35n1733_007:0246a15": "法界，即眾生受苦常是普賢故名代。今此經",
    "T35n1733_007:0246a16": "文順後三釋，雖是地前，是普賢位故，是故",
    "T35n1733_007:0246a17": "能代。問：若爾，何故猶有受苦眾生？答：此事不",
    "T35n1733_007:0246a18": "定。若令受苦而有利益，則菩薩令受，亦名",
    "T35n1733_007:0246a19": "為代。此密益，非常人所知，故不可難。又釋：",
    "T35n1733_007:0246a20": "由業有二，謂定、不定。得報亦爾，彼不定報",
    "T35n1733_007:0246a21": "由二緣力，是亦可轉：一由因力，謂彼眾生",
    "T35n1733_007:0246a22": "增上作意力；二由緣力，謂由外緣增勝境",
    "T35n1733_007:0246a23": "力。今菩薩於不定報所為勝緣力，及令彼",
    "T35n1733_007:0246a24": "發增上作意，故令彼報有輕有脫。五「菩薩",
    "T35n1733_007:0246a25": "復作是念我當」下明誠言表志，顯為物不",
    "T35n1733_007:0246a26": "虛。於中三：初誠言為物，有總標、別釋，謂因",
    "T35n1733_007:0246a27": "見眾生苦，發心為救。此言若虛，即本不發",
    "T35n1733_007:0246a28": "心。心因此發，是故言行不虛。二「不求尊」下",
    "T35n1733_007:0246a29": "彰不自為，亦初總辨、次「何以故」下釋成。後「菩",
    "T35n1733_007:0246b01": "薩明見」下結不為。三「但欲」下結其所為。六「菩",
    "T35n1733_007:0246b02": "薩復作是念我當以諸善根」下明正以善根",
    "T35n1733_007:0246b03": "如言迴向令得利樂。於中二：先令得樂、",
    "T35n1733_007:0246b04": "後令成利。前中，初得種種樂，是總標。下別",
    "T35n1733_007:0246b05": "有十句：一佛果窮極名究竟；二利潤無涯",
    "T35n1733_007:0246b06": "名饒益；三超過餘人名不共；四無為常安",
    "T35n1733_007:0246b07": "名寂靜；五離過清淨名無染；六緣不能壞",
    "T35n1733_007:0246b08": "名無動；七稱性廣多名無量；八性無變易",
    "T35n1733_007:0246b09": "名不死不轉；九常恒無盡名不滅，此是大涅",
    "T35n1733_007:0246b10": "槃樂；十明慧自在名一切智，此是大菩提",
    "T35n1733_007:0246b11": "覺知樂。依《解節經》亦有五樂：一出家樂，解",
    "T35n1733_007:0246b12": "脫家難故；二遠離樂，以斷欲得初禪故；三",
    "T35n1733_007:0246b13": "寂靜樂，二禪為首覺觀息故；四菩提樂，於法",
    "T35n1733_007:0246b14": "如實覺故；五涅槃樂，息化入無餘故。二「我",
    "T35n1733_007:0246b15": "當為作調御」下令成利益。於中十句：初六",
    "T35n1733_007:0246b16": "併舉，一師、二臣、三明、四炬、五趣、六離難及",
    "T35n1733_007:0246b17": "解法，以並同上，故略之耳；七令解深理；八",
    "T35n1733_007:0246b18": "智行成度；九福行求果；十令向涅槃，故云",
    "T35n1733_007:0246b19": "示彼岸也。七「菩薩以是無量」下明行實成益。",
    "T35n1733_007:0246b20": "於中十句：初一牒前迴向；次二下救生苦、",
    "T35n1733_007:0246b21": "上順佛意；次二得正捨邪；次二遠惡近善；",
    "T35n1733_007:0246b22": "次二成淨滅染；後「具足」下總結。第四「菩薩",
    "T35n1733_007:0246b23": "以善根正迴向已」下明孤標大志普為眾生",
    "T35n1733_007:0246b24": "無念迴向。於中三：先標己大志、二明無念",
    "T35n1733_007:0246b25": "求、三顯至極迴向。初中，先結前；「作是念」下",
    "T35n1733_007:0246b26": "起後，於中二：先喻，有二：初一日多照喻、二",
    "T35n1733_007:0246b27": "日照業成喻。後「菩薩亦如是」下法合，於中二：",
    "T35n1733_007:0246b28": "初明獨志廣益，合初喻也；二「欲為」下正成",
    "T35n1733_007:0246b29": "益事，合後喻也。於中十句，可知。二「菩薩復",
    "T35n1733_007:0246c01": "作是念」下無念求，於中二：先反舉，謂於",
    "T35n1733_007:0246c02": "善眾生無念求恩，於惡眾生無念捨離；",
    "T35n1733_007:0246c03": "後「但勤」下順顯，謂初令得樂果，「攝少」下令成",
    "T35n1733_007:0246c04": "善因，謂以少善根迴求大菩提果，故名迴",
    "T35n1733_007:0246c05": "向廣大。此顯悲深，縱令少善亦以方便成",
    "T35n1733_007:0246c06": "廣迴向。三「若諸善根」下正明至極迴向，謂善",
    "T35n1733_007:0246c07": "無不攝，向無不極。於中二：先舉至極善",
    "T35n1733_007:0246c08": "根。初反舉，謂若我善根實不能益生，我亦",
    "T35n1733_007:0246c09": "不修彼善，亦不作迴向；下順顯，謂以我善",
    "T35n1733_007:0246c10": "根實能益生是故迴耳，此明徹到迴向。二「令",
    "T35n1733_007:0246c11": "一切眾生」下明迴成至極。不著法等，令捨",
    "T35n1733_007:0246c12": "妄。以眾生性等，明入真。此亦是令眾生入",
    "T35n1733_007:0246c13": "實際也。第二大段「菩薩如是迴向亦無所",
    "T35n1733_007:0246c14": "著」下明離眾生相，即是實際迴向。於中二：",
    "T35n1733_007:0246c15": "初明會相入實、二「隨方便智」下明依實起用。",
    "T35n1733_007:0246c16": "亦是初明無迴、後明無不迴。前中二：初會",
    "T35n1733_007:0246c17": "前迴向眾生明入實際、二「修行清淨」下會前",
    "T35n1733_007:0246c18": "迴向菩提明入實際。前中三：初正顯、二「但",
    "T35n1733_007:0246c19": "欲」下釋疑、三「以如是」下總結。初中亦三：初",
    "T35n1733_007:0246c20": "離妄相、二「不住心顛」下明離妄想、三「不著」",
    "T35n1733_007:0246c21": "下明離假名，諸經中多約此三明離妄也。",
    "T35n1733_007:0246c22": "初中三：先會前大悲救護眾生、二「不求」下會",
    "T35n1733_007:0246c23": "前調練悲心於怨惡等、三「不取眾生相」下會",
    "T35n1733_007:0246c24": "前代苦等行。初中二：先會能迴之行，謂不",
    "T35n1733_007:0246c25": "見有能迴，有三句：一總顯無著、二破性、",
    "T35n1733_007:0246c26": "三破相。二「業報」下會所向眾生，謂不見有",
    "T35n1733_007:0246c27": "所向，能所兩絕，平等平等也。於中，初總顯眾",
    "T35n1733_007:0246c28": "生業果俱妄，是以菩薩不著；下別顯之，不取",
    "T35n1733_007:0246c29": "五陰是不住有也，不壞五陰是不住無也。",
    "T35n1733_007:0247a01": "此上於眾生報果不著也。不取妄業者，於",
    "T35n1733_007:0247a02": "眾生業因不著。二會前調心中，不為求報，",
    "T35n1733_007:0247a03": "於背恩等所起嫌恨等。「虛妄因緣」下釋，謂因",
    "T35n1733_007:0247a04": "空故不生、緣空故不起、報空故不住。大悲",
    "T35n1733_007:0247a05": "忍惱名堅固，空故不住之；求恩報等是虛",
    "T35n1733_007:0247a06": "妄法，亦空故不住。三會代苦中，不取眾生",
    "T35n1733_007:0247a07": "相者，明所代眾生空無代也。不分別世界",
    "T35n1733_007:0247a08": "者，明所受苦處。是上文於一切剎一切地獄",
    "T35n1733_007:0247a09": "等空，故無代處也。謂見苦樂染淨世界平",
    "T35n1733_007:0247a10": "等，故云不分別。上離妄相竟。二離妄想",
    "T35n1733_007:0247a11": "中，三倒即是皮肉心三煩惱也。三以相想俱",
    "T35n1733_007:0247a12": "空、名言亦絕，故云不著語言道也。二釋疑",
    "T35n1733_007:0247a13": "中，疑云：若眾生皆空、迴向亦離，菩薩何因而",
    "T35n1733_007:0247a14": "作迴向？釋中五：初句總釋，為令眾生解此",
    "T35n1733_007:0247a15": "生空無迴實法，是故迴向，非謂有迴。此同",
    "T35n1733_007:0247a16": "《淨名經》「為眾生說如斯法，是則真實慈。」二",
    "T35n1733_007:0247a17": "觀察等者，別觀所向眾生平等，為作迴向。",
    "T35n1733_007:0247a18": "三法界印等，別顯能迴善根稱性迴向。初以",
    "T35n1733_007:0247a19": "理印行、後行性離染，故云離欲等也。四「解",
    "T35n1733_007:0247a20": "一切」下明能所無二同一法界，無迴而迴。五",
    "T35n1733_007:0247a21": "轉疑云：若如是迴向，於諸眾生何所增損？",
    "T35n1733_007:0247a22": "釋：此無二之迴向，於德不生、於惑不滅。何",
    "T35n1733_007:0247a23": "以故？以皆即空同真性故，故云不生等也。",
    "T35n1733_007:0247a24": "三「以如是」下總結平等迴也。二「修行清淨」下",
    "T35n1733_007:0247a25": "會前迴向菩提以入實際。於中三：初牒舉",
    "T35n1733_007:0247a26": "前行修對治是出世因也，善根向出世正是",
    "T35n1733_007:0247a27": "前迴向菩提。二「於善根」下正會入實。於中，初",
    "T35n1733_007:0247a28": "句總標舉。不作二相者，善根業是因所向、出",
    "T35n1733_007:0247a29": "世薩婆若是果隨相為二，會緣歸性平等不",
    "T35n1733_007:0247b01": "二故也。下別顯之，先明因果不即不離，顯",
    "T35n1733_007:0247b02": "俱離有無，故名不二；後「願智業」下明離有",
    "T35n1733_007:0247b03": "無之因果，稱性皆明淨，明淨性不殊，故名不",
    "T35n1733_007:0247b04": "二。此下並同《淨名經》「布施迴向一切智為",
    "T35n1733_007:0247b05": "二，布施性即是迴向一切智性，是名入不二",
    "T35n1733_007:0247b06": "法門。」三「捨離」下明觀益，初離散動益，離憍",
    "T35n1733_007:0247b07": "慢等離惑染益。上來久實竟。自下第二依實",
    "T35n1733_007:0247b08": "起用。於中三：初總標，謂於寂不滯，即實起",
    "T35n1733_007:0247b09": "用，名隨方便智；二「令一切眾生」下正明所",
    "T35n1733_007:0247b10": "作，謂令眾生得此即真之脫。不著法性者，不",
    "T35n1733_007:0247b11": "滯寂也。稱性善根，故云無量等也。無業報",
    "T35n1733_007:0247b12": "出業報者，明依理起事以成無功之大用，",
    "T35n1733_007:0247b13": "明業果不亡也。三結觀益，離惡是離過益、",
    "T35n1733_007:0247b14": "佛讚是成善益。又離惡趣下益、佛讚順上",
    "T35n1733_007:0247b15": "益。「佛子」下第三總結名也。第二重頌中二：",
    "T35n1733_007:0247b16": "先敘意、後正頌。初中，承佛力，顯說所依。觀十",
    "T35n1733_007:0247b17": "方，明說分齊，謂十方同說故也。及一切眾，彰",
    "T35n1733_007:0247b18": "說所為。觀法界，顯所說理。入深句義，明教義",
    "T35n1733_007:0247b19": "玄。大悲普覆，辯說心廣。護持等，明所傳益，",
    "T35n1733_007:0247b20": "謂令此法流行，即是佛種不斷。入一切佛等，",
    "T35n1733_007:0247b21": "顯所入益。出生等，明所出益。善能分別等，",
    "T35n1733_007:0247b22": "彰應機以法，謂分別心是知欲也，過去善",
    "T35n1733_007:0247b23": "根是知根也，知時不失是機熟授法不失",
    "T35n1733_007:0247b24": "時也。具足等，明所現說法之身，謂內具法",
    "T35n1733_007:0247b25": "身、外現色身，此是有法門之身故也。下正",
    "T35n1733_007:0247b26": "偈頌中，以四句為頌，有二十八偈，分二：初",
    "T35n1733_007:0247b27": "五頌總歎殊勝，非頌前文；二「十方一切」下",
    "T35n1733_007:0247b28": "別頌前文。初中分二：初二頌明大心為物",
    "T35n1733_007:0247b29": "方入此藏，於中有六心：初二句明廣心、二",
    "T35n1733_007:0247c01": "堅心、三常求等是勝心、四淨心、五敬養心、六",
    "T35n1733_007:0247c02": "深心。解法是智，救生是悲。彼能善入等者，",
    "T35n1733_007:0247c03": "結行入位。具此六種殊勝大心，方能入此",
    "T35n1733_007:0247c04": "迴向之藏，是故此藏為極殊勝。二有三頌",
    "T35n1733_007:0247c05": "明大力為益生方入此地，亦有六力。於",
    "T35n1733_007:0247c06": "中初一頌中三力救生：一猛勤力、二淨智",
    "T35n1733_007:0247c07": "力、三堅忍力，「常能」下一句正結救生。二一頌",
    "T35n1733_007:0247c08": "中二力益生：初淨信力，謂無等是佛。心安，是",
    "T35n1733_007:0247c09": "信心安固也。喜淨，釋顯信相。二大忍力，謂受",
    "T35n1733_007:0247c10": "惱荷載故如大地。下句結為益生。三「不以",
    "T35n1733_007:0247c11": "苦行」下三句明大悲力救生：初二句舉悲行，",
    "T35n1733_007:0247c12": "常能一句為結救生。上來總明大力救生能",
    "T35n1733_007:0247c13": "入之行。下彼人速入等，結行入位，謂具彼大",
    "T35n1733_007:0247c14": "力，方能速入如此迴向大無礙地，是故此地",
    "T35n1733_007:0247c15": "為極殊勝。第二正頌前文中三：初有三偈",
    "T35n1733_007:0247c16": "頌前所迴行體。於中，初一偈頌前四等行，",
    "T35n1733_007:0247c17": "謂普攝眾生。心安住，通具四心也。修迴向",
    "T35n1733_007:0247c18": "者，明行堪迴向故也。後二偈頌六度行。二",
    "T35n1733_007:0247c19": "「十方一切世界中」下十偈頌前救護眾生，即",
    "T35n1733_007:0247c20": "是迴向眾生及菩提，分七：初二偈頌前利",
    "T35n1733_007:0247c21": "樂眾生迴向，一頌安樂、二頌利益。二有一",
    "T35n1733_007:0247c22": "偈頌前代苦迴向。三有一偈頌前迴向意，",
    "T35n1733_007:0247c23": "謂不為五欲，但為生求佛。四有二偈頌",
    "T35n1733_007:0247c24": "悲智行迴向，初是智及行、後是悲及行，謂遊",
    "T35n1733_007:0247c25": "界安生是悲也。此猶是前調練行也。五「除滅」",
    "T35n1733_007:0247c26": "下二偈頌離染心迴向，猶是前於惡眾生不",
    "T35n1733_007:0247c27": "起嫌心等。六「菩薩未曾」下一頌明不著五蘊",
    "T35n1733_007:0247c28": "三界迴向。七「諸佛」下有一頌，總結菩薩攝生",
    "T35n1733_007:0247c29": "行極。三「菩薩一切心安住」下十偈頌離眾生",
    "T35n1733_007:0248a01": "相，即實際迴向，分二：初三頌前會相入實，",
    "T35n1733_007:0248a02": "初二明三業契真、後一明三業順理故令",
    "T35n1733_007:0248a03": "佛喜也。後七偈頌前依實起用，於中有四：",
    "T35n1733_007:0248a04": "初一頌明身業勝行；二有四頌明意業勝",
    "T35n1733_007:0248a05": "行，於中一止惡、二契真、三行堅、四行滿；三",
    "T35n1733_007:0248a06": "有一頌明語業勝行，謂不著言、不礙語故",
    "T35n1733_007:0248a07": "也；四末後一頌結行順理令佛歡喜。",
    "T35n1733_007:0248a08": "第二不壞迴向中二：先長行、後偈頌。前中亦",
    "T35n1733_007:0248a09": "二：先位行、後位果。前中三，謂標、釋、結。釋中",
    "T35n1733_007:0248a10": "三：先舉所迴行體；二「菩薩如是等善根」下正",
    "T35n1733_007:0248a11": "辨迴向；三「菩薩如是善根迴向欲度一切」下",
    "T35n1733_007:0248a12": "明迴向益相。初中二：先明不壞信、二「佛子",
    "T35n1733_007:0248a13": "菩薩安住」下明依不壞信生長善根。前中",
    "T35n1733_007:0248a14": "十句，分三：初三於三寶境得不壞信，先佛、",
    "T35n1733_007:0248a15": "次僧、後法。二有四句，於所修行得不壞信，",
    "T35n1733_007:0248a16": "於中一信護持正法決定成行；二信迴",
    "T35n1733_007:0248a17": "向眾生決定令益；三信所修善根順理白",
    "T35n1733_007:0248a18": "淨，文有標、釋；四信所行迴向之行，直心等釋",
    "T35n1733_007:0248a19": "成。三有三句，於難知境得不壞信。一信說",
    "T35n1733_007:0248a20": "法師，如夜叉說法亦起佛想，又縱見違行，",
    "T35n1733_007:0248a21": "為重法故不壞自信；二信佛果作用逆順",
    "T35n1733_007:0248a22": "難知，如現為老比丘等；三信菩薩善巧，",
    "T35n1733_007:0248a23": "示現逆行祕密之事，如現婬女等。此並難",
    "T35n1733_007:0248a24": "知而能堅信故也。二生長善根中有三：初",
    "T35n1733_007:0248a25": "牒前信境，明種生善根。於中，初牒前不壞",
    "T35n1733_007:0248a26": "信。「於諸佛」下明對生善。於中聲聞等亦是",
    "T35n1733_007:0248a27": "僧寶攝。眾生是前愛眼所觀所利之境。如是",
    "T35n1733_007:0248a28": "無量境，通結前所信多境。由於彼境信不",
    "T35n1733_007:0248a29": "壞故種生，得此無量善根。二「分別」下明依",
    "T35n1733_007:0248b01": "此善根復增大心以生善根。亦先牒善根，",
    "T35n1733_007:0248b02": "謂分別思惟前所生善根，令心勇銳增其",
    "T35n1733_007:0248b03": "大心復生善根。謂由分別前於三寶等所",
    "T35n1733_007:0248b04": "生善故令菩提心長養也，由分別前於眾",
    "T35n1733_007:0248b05": "生境所生善故修習大慈也。由此二心增",
    "T35n1733_007:0248b06": "廣故，依此復更生諸善根，故云所生善根",
    "T35n1733_007:0248b07": "也。三「廣修」下明依此大心復增大行以生",
    "T35n1733_007:0248b08": "善根。於中二：初成阿含行，先依前慈心起",
    "T35n1733_007:0248b09": "大悲等觀行、後學佛所學等依菩提心起",
    "T35n1733_007:0248b10": "佛所學行，依此悲智二行攝生一切淨善",
    "T35n1733_007:0248b11": "根。二明證理行，先依智證理集功德、後依",
    "T35n1733_007:0248b12": "悲慧施修功德。又釋：前阿含行是加行中",
    "T35n1733_007:0248b13": "攝善根入實，是正證中集功德行；大慧施",
    "T35n1733_007:0248b14": "等是後得內修功德。行體竟。",
    "T35n1733_007:0248b15": "第二正迴向中二：初迴向菩提及眾生、二「觀",
    "T35n1733_007:0248b16": "無生性」下明實際迴向。前中亦二：初正以前",
    "T35n1733_007:0248b17": "善根迴向、二「菩薩善根迴向已」下明以迴向",
    "T35n1733_007:0248b18": "所生勝報復將迴向。前中亦二：初正迴向、",
    "T35n1733_007:0248b19": "後「菩薩如是精勤」下結成。前中十句，初迴向",
    "T35n1733_007:0248b20": "一切智，總標所求菩提；「常見佛」下九句迴向",
    "T35n1733_007:0248b21": "成因行。於中，初五句成行所依，一常見佛、",
    "T35n1733_007:0248b22": "二近善友、三菩薩同會，此三成行緣；次一",
    "T35n1733_007:0248b23": "句成行因，謂念薩婆若，是上所向一切智也；",
    "T35n1733_007:0248b24": "次一句攝行法，謂於佛興處受佛教法、於",
    "T35n1733_007:0248b25": "佛滅後護佛遺法。自下四句所成行，初一",
    "T35n1733_007:0248b26": "成利他行，謂願能處有益生而常不離出",
    "T35n1733_007:0248b27": "世之向；次三成自利行，一供師行、二照理",
    "T35n1733_007:0248b28": "行、三滿願行。二結成中三：初結上所迴善",
    "T35n1733_007:0248b29": "根，謂無量善是前依信所生善根，積集長養",
    "T35n1733_007:0248c01": "等是前依菩提心等所生善根；二「正念等」下",
    "T35n1733_007:0248c02": "結能迴之智，謂籌慮觀照迴向道理，義真實",
    "T35n1733_007:0248c03": "故是故迴向；三「恭敬」下正攝威儀以成迴",
    "T35n1733_007:0248c04": "向。二依前迴向所得勝報復更迴向。於中",
    "T35n1733_007:0248c05": "初牒前起行，總舉所迴；「令我」下正迴所向，",
    "T35n1733_007:0248c06": "於中初供養佛、二明供養所為、三結供分",
    "T35n1733_007:0248c07": "齊、四辨能供之心。初中二：先供現佛、後供",
    "T35n1733_007:0248c08": "舍利。初中，先舉所供佛、「於諸如來」下正明興",
    "T35n1733_007:0248c09": "供。於中三：先總，謂如佛所應者，明稱佛境",
    "T35n1733_007:0248c10": "界所應之供而以供養，謂遍法界等不可知",
    "T35n1733_007:0248c11": "故，但云如佛所應；二「以阿僧祇」下別顯供，有",
    "T35n1733_007:0248c12": "六十七句阿僧祇供具；三「以如是等上妙」下",
    "T35n1733_007:0248c13": "總結常供。二「此諸最勝」下明供舍利。二「欲",
    "T35n1733_007:0248c14": "令」下明供所為，有三：一為益眾生是故供",
    "T35n1733_007:0248c15": "佛，於中三句：一令眾生見此殊勝供養，",
    "T35n1733_007:0248c16": "歡喜愛樂生長善根，故云攝取，非是菩薩",
    "T35n1733_007:0248c17": "攝眾生善；二令依善離苦發菩提心；三依",
    "T35n1733_007:0248c18": "菩提心起行自嚴超出世表。二「示現」下有",
    "T35n1733_007:0248c19": "二句，為重佛德是故興供，一為佛希遇；二",
    "T35n1733_007:0248c20": "為滿佛供力，謂於佛興此大勝供養，為顯",
    "T35n1733_007:0248c21": "如來威力圓滿。三「清淨」下二句為自心於佛",
    "T35n1733_007:0248c22": "信樂至重是故興供，一為信重佛德、二為",
    "T35n1733_007:0248c23": "愛護佛法，謂興此勝供，令人敬重於佛故",
    "T35n1733_007:0248c24": "也。三「如是」下結供分齊，謂不窮盡也。四「諸",
    "T35n1733_007:0248c25": "佛成就」下辨能供行心，於中十句：一初即不",
    "T35n1733_007:0248c26": "退；二中即無休；三終未曾懈；四三時喜悅",
    "T35n1733_007:0248c27": "無間，名不壞憂惱；五情無異求名利等，故",
    "T35n1733_007:0248c28": "云無著；六亦無彼念，故云無心想；七都無",
    "T35n1733_007:0248c29": "現求，故云無染無依；八於所生善根亦不",
    "T35n1733_007:0249a01": "生著，故云不味等；九既不求現名利復不",
    "T35n1733_007:0249a02": "味善根如何成行？謂佛真實法印印彼所",
    "T35n1733_007:0249a03": "作之業；十心淨平等稱佛境界，故云住佛所",
    "T35n1733_007:0249a04": "住。第二實際迴向中二：初始修、二「菩薩如",
    "T35n1733_007:0249a05": "是捨離」下明終成。前中二：初明稱實迴向、",
    "T35n1733_007:0249a06": "二「以此善」下明迴向益相。前中七句迴向：初",
    "T35n1733_007:0249a07": "一句明加行智觀，謂觀無生境印能起心",
    "T35n1733_007:0249a08": "明能所寂滅，受持等明順佛聖說；二觀平",
    "T35n1733_007:0249a09": "等法性一句，明正體智證入實際；三「入無",
    "T35n1733_007:0249a10": "行」下四句明後智修行觀，於中一明趣證",
    "T35n1733_007:0249a11": "起行、二巧隨有行、三處有離染行、四二行",
    "T35n1733_007:0249a12": "無礙行；後一句總結悉迴。二「以此善根」下明",
    "T35n1733_007:0249a13": "益相，於中八句四對：初句厭有心堅故不",
    "T35n1733_007:0249a14": "可壞、二求果心徹故云不退、三自行不亂、",
    "T35n1733_007:0249a15": "四化他不著、五自行廣大、六化行堅固、七因",
    "T35n1733_007:0249a16": "行圓淨、八果德窮滿故云究竟等也。自下第",
    "T35n1733_007:0249a17": "二終成行中，初牒前起後；「觀察平等」下正",
    "T35n1733_007:0249a18": "顯入法之行，於中二：先明無礙行、後「如是",
    "T35n1733_007:0249a19": "菩薩」下明攝行迴向。前中二：初十句明解法",
    "T35n1733_007:0249a20": "至深、二「分別菩薩」下明起無礙行。前中，初句",
    "T35n1733_007:0249a21": "總觀諸法理事無礙故云平等，謂等理之事",
    "T35n1733_007:0249a22": "窮徹聖源故云深入，等事之理盡茲事際",
    "T35n1733_007:0249a23": "故亦云深，雙融無際智解窮底故云深入。下",
    "T35n1733_007:0249a24": "九句別顯：一明業無體；二報暫酬因；三諸",
    "T35n1733_007:0249a25": "行無主；四緣生無屬；五正行似有；六無著",
    "T35n1733_007:0249a26": "法眼生者釋菩薩行如影所由，謂如世眼瞳",
    "T35n1733_007:0249a27": "所現影像，今此亦爾，依法眼現也；七既由",
    "T35n1733_007:0249a28": "無作法眼之所作，故其性恒寂也；八會有",
    "T35n1733_007:0249a29": "為同無為故云入也；九雙融無二故云解",
    "T35n1733_007:0249b01": "如實性。《涅槃》云「明與無明，愚者謂二，智者",
    "T35n1733_007:0249b02": "了達其性不二，不二之性即是實性。」此之謂",
    "T35n1733_007:0249b03": "也。下明起無礙行，於中四句：初明理事無",
    "T35n1733_007:0249b04": "礙行，謂由解前不二法故，分別行相而不",
    "T35n1733_007:0249b05": "著相也。二二利無礙行，謂同事利他，不捨",
    "T35n1733_007:0249b06": "白淨為自利也。三障礙斯離，故結無礙著。",
    "T35n1733_007:0249b07": "四由解行深故，諸佛護念，外緣勝也；遠愚癡，",
    "T35n1733_007:0249b08": "內行增也。自下第二攝行成迴，有三：初則不",
    "T35n1733_007:0249b09": "壞事而明見理，以事即理不待壞故。二「善",
    "T35n1733_007:0249b10": "解」下明不礙理而巧現事，以不待壞之事",
    "T35n1733_007:0249b11": "不礙存故。如是無礙，方於法性而到彼岸。",
    "T35n1733_007:0249b12": "三了法迴向，謂如理之迴以向佛地大智，令",
    "T35n1733_007:0249b13": "諸餘善根皆稱理成，故云心淨也。是故此迴，",
    "T35n1733_007:0249b14": "終日迴而無迴，故云行無所行也。",
    "T35n1733_007:0249b15": "自下第三大段明迴向益相，有四：先為度",
    "T35n1733_007:0249b16": "生益。於中，初令增佛種滅諸業苦，後「一",
    "T35n1733_007:0249b17": "切眾生得」下令成果智滅諸煩惱；二「究竟」",
    "T35n1733_007:0249b18": "下明成菩提益；三「得平等」下結實際益；四「摩",
    "T35n1733_007:0249b19": "訶薩」下總結迴向成趣果之益。上來別釋",
    "T35n1733_007:0249b20": "竟。「佛子」下第三結名。上來位行訖。",
    "T35n1733_007:0249b21": "「摩訶薩」下第二明位果。於中，初十句別顯、後",
    "T35n1733_007:0249b22": "一句總結。前中，初一見佛益、二得法益，下八",
    "T35n1733_007:0249b23": "成行益。三「普於眾生」下利物心成、四捨癡",
    "T35n1733_007:0249b24": "入法自利解成，上來自分行成。下明勝進，五",
    "T35n1733_007:0249b25": "得諸如來等明破邪行立；六具足生貴等明",
    "T35n1733_007:0249b26": "具正行本，謂出世間心為生貴也，又從佛",
    "T35n1733_007:0249b27": "正法生故也；七得無礙智等明大智內發；",
    "T35n1733_007:0249b28": "八於一切法等智起照實，上來成智正覺世",
    "T35n1733_007:0249b29": "間智；九於一切剎下成器世間智；十「智慧具",
    "T35n1733_007:0249c01": "足」下成眾生世間智。下一句總結可知。",
    "T35n1733_007:0249c02": "第二偈頌，總有二十五頌，分四：初二頌前",
    "T35n1733_007:0249c03": "所迴行體。二「一切上妙」下九頌半，頌前迴向",
    "T35n1733_007:0249c04": "眾生及菩提，於中分四：初四頌前因迴向",
    "T35n1733_007:0249c05": "得勝報供養諸佛、二「善分別」下二頌前供",
    "T35n1733_007:0249c06": "佛所為為益眾生、三「一切諸佛」下二頌半",
    "T35n1733_007:0249c07": "頌前供佛舍利、四「菩薩善知」下一頌頌前供",
    "T35n1733_007:0249c08": "佛迴向行。三「勝妙智」下七頌半頌前實際迴",
    "T35n1733_007:0249c09": "向，於中分四：初三頌明觀理隨緣行，一半",
    "T35n1733_007:0249c10": "自利、一半利他；二「觀眾生心」下二頌明推緣",
    "T35n1733_007:0249c11": "入實行；三「分別所有」下一頌半明雙融無礙",
    "T35n1733_007:0249c12": "行；「四方便迴向」下一頌明結行成相。四「菩薩",
    "T35n1733_007:0249c13": "一心」下六頌前結迴向益相，於中初一上",
    "T35n1733_007:0249c14": "念諸佛，《十地論》云「如佛所得，我亦當得，名",
    "T35n1733_007:0249c15": "為念佛。」二下救眾生；三守護正法；四處有",
    "T35n1733_007:0249c16": "離著；五攝法離生；六德圓離相，各一頌顯",
    "T35n1733_007:0249c17": "可知。",
    "T35n1733_007:0249c18": "第三等諸佛迴向中亦二，謂長行及偈。前中",
    "T35n1733_007:0249c19": "亦二：初位行、後位果。前中三，謂標、釋、結。釋中",
    "T35n1733_007:0249c20": "三：初標舉所學迴向之意，即釋名也；二「此菩",
    "T35n1733_007:0249c21": "薩修行時」下正顯迴向；三「如是摩訶薩以諸",
    "T35n1733_007:0249c22": "善根正迴向已成就妙身」下明迴向所成",
    "T35n1733_007:0249c23": "益。第二正迴向中二：初眾生菩提迴向、後「復",
    "T35n1733_007:0249c24": "作是念如彼過去」下明實際迴向。前中亦二：",
    "T35n1733_007:0249c25": "初因事以行迴向、後「摩訶薩若在家」下隨緣",
    "T35n1733_007:0249c26": "攝善迴向。前中三：初舉因事之行、二正以",
    "T35n1733_007:0249c27": "迴向、三「摩訶薩以大願攝取行等」下結成",
    "T35n1733_007:0249c28": "益相。初中謂於二境得三淨心：一於違順",
    "T35n1733_007:0249c29": "二境得離憎愛之結；二既離此結，喜樂無",
    "T35n1733_007:0250a01": "壞；三既離結情歡，令身心調暢輕安適",
    "T35n1733_007:0250a02": "悅，既得此樂因即迴向。二正以自樂迴向",
    "T35n1733_007:0250a03": "之中有三：初迴向佛、二迴向菩薩、三迴向",
    "T35n1733_007:0250a04": "眾生。初中明自得樂之時，念欲迴向供諸",
    "T35n1733_007:0250a05": "佛，是故先牒諸佛自樂，故云諸佛雖有淨妙",
    "T35n1733_007:0250a06": "快樂。下有十句，正願諸佛所得之樂。問：諸",
    "T35n1733_007:0250a07": "佛德滿樂圓，何須願佛得樂？設願，佛德豈",
    "T35n1733_007:0250a08": "增？答：佛豈須人間香華為表孝情供養，",
    "T35n1733_007:0250a09": "以此菩薩愛敬如來，是故自所得樂迴以向",
    "T35n1733_007:0250a10": "佛。十中，初一總，謂願佛得，非我測量佛所",
    "T35n1733_007:0250a11": "住樂；餘九別顯皆不思議也。一三昧樂，是佛",
    "T35n1733_007:0250a12": "自德所依，謂出入遊適故也。二大悲樂，是佛",
    "T35n1733_007:0250a13": "化德之本，謂處生死如遊園觀。三解脫樂，",
    "T35n1733_007:0250a14": "是佛不思議解脫，如下〈不思議品〉說有十種",
    "T35n1733_007:0250a15": "等，謂離礙自在故稱樂也。四神足樂，是佛通",
    "T35n1733_007:0250a16": "用自在故樂，如十通等。五尊重樂，是佛勝德，",
    "T35n1733_007:0250a17": "獨出無比故云樂，勝樂被人名覆如來。六",
    "T35n1733_007:0250a18": "無量力樂，是佛十力智用自在名力樂。上來",
    "T35n1733_007:0250a19": "是大菩提樂，下是大涅槃樂。七離覺樂，是佛",
    "T35n1733_007:0250a20": "涅槃，離覺觀故。《涅槃經》云「離諸覺觀名為",
    "T35n1733_007:0250a21": "涅槃。」八不變樂，是變易生死盡故也。九不壞",
    "T35n1733_007:0250a22": "樂，是佛德圓常樂，略舉三事：一佛德無礙無",
    "T35n1733_007:0250a23": "能使礙、二無不在定無能使亂、三無知",
    "T35n1733_007:0250a24": "不知之二行無能使二故云不壞也。又此",
    "T35n1733_007:0250a25": "九種攝為四：初一三昧樂、二大悲樂、次四",
    "T35n1733_007:0250a26": "名大智樂、後三名寂滅樂。二迴向菩薩中十",
    "T35n1733_007:0250a27": "句，分二：初令成自德、二「能」下令成化德。",
    "T35n1733_007:0250a28": "前中六：初令得信位百四十願；二令入十",
    "T35n1733_007:0250a29": "住正解直心；三令修十行波羅蜜行；四令",
    "T35n1733_007:0250b01": "住十迴向金剛幢大菩提心；五令成初地",
    "T35n1733_007:0250b02": "已上求智佛心證不退轉；六令得八地上",
    "T35n1733_007:0250b03": "無功用行故，云不捨大嚴守護菩提等。二令",
    "T35n1733_007:0250b04": "成利他德中，初化令成地前行、二「安住」下",
    "T35n1733_007:0250b05": "化令成地上行、三「得諸」下化令得八地上",
    "T35n1733_007:0250b06": "德、四「證薩婆若」下化令成果。三迴向眾生",
    "T35n1733_007:0250b07": "中，初結前生後；次正迴向，於中二：初明菩",
    "T35n1733_007:0250b08": "薩自力迴向益生、二「如佛」下希同諸佛迴向",
    "T35n1733_007:0250b09": "益生。前中十句迴向：初一迴令見佛聞法",
    "T35n1733_007:0250b10": "近僧、次三迴令念三寶、餘六迴令起行。五",
    "T35n1733_007:0250b11": "不離佛是近善人。六令於佛起淨信。七令",
    "T35n1733_007:0250b12": "分別生解。八令起行成德。九令成淨通之",
    "T35n1733_007:0250b13": "因。十令疑或永盡。二同佛益生中，先總",
    "T35n1733_007:0250b14": "舉同佛、二「令一切」下別顯其相。於中十事：",
    "T35n1733_007:0250b15": "初五令離苦，謂出四惡趣及諸難處，後「摩訶",
    "T35n1733_007:0250b16": "薩」下五令住善。初成地前行，三句：一發心、",
    "T35n1733_007:0250b17": "二長心、三離障常樂；下成地上行，令一切生",
    "T35n1733_007:0250b18": "究竟等成果德；三結歎益相中，以諸大願",
    "T35n1733_007:0250b19": "攝取行等者，此文意難見，致令諸德釋各",
    "T35n1733_007:0250b20": "不同。光統師云：此結上三道究竟之義。行",
    "T35n1733_007:0250b21": "等行者，結樂與佛成證道行；積聚等者，結",
    "T35n1733_007:0250b22": "與菩薩成助道行；長養等者，結與眾生",
    "T35n1733_007:0250b23": "成不住道行。遠法師云：證心遊理名行，一",
    "T35n1733_007:0250b24": "備一切名等行；助道漸滿名為積聚，一一",
    "T35n1733_007:0250b25": "行中具一切行名等積聚；不住漸增名為",
    "T35n1733_007:0250b26": "長養，一一門中備攝一切名等長養。範法",
    "T35n1733_007:0250b27": "師云：但起一行名之為行，總眾多行名",
    "T35n1733_007:0250b28": "為積聚；增進勝前名為長養，猶是前行異",
    "T35n1733_007:0250b29": "名顯耳。菩薩所行，行既無量不可備舉，但等",
    "T35n1733_007:0250c01": "言之，故皆云等也。正法師云：善根者，施等善",
    "T35n1733_007:0250c02": "也。以諸大願攝取者，願大故行大也。行者二",
    "T35n1733_007:0250c03": "利行也，等行者等行一切行也；積聚者積",
    "T35n1733_007:0250c04": "行成位德也，等積聚者成一切德也；長養",
    "T35n1733_007:0250c05": "者從行生行，等長養者生一切行也。辯法",
    "T35n1733_007:0250c06": "師云：行者是佛於願樂位中所行，菩薩以",
    "T35n1733_007:0250c07": "大願攝同彼行故云等行；積聚者是佛功",
    "T35n1733_007:0250c08": "用位修積聚，菩薩同修名等積聚；長養者是",
    "T35n1733_007:0250c09": "佛無功用位修，菩薩同修名等長養。是故上",
    "T35n1733_007:0250c10": "云如佛迴向開化一切，菩薩迴向亦復如",
    "T35n1733_007:0250c11": "是，此之謂也。今更釋：菩薩所有善根皆以",
    "T35n1733_007:0250c12": "大願迴向力故令此善根攝成勝行，諸行齊",
    "T35n1733_007:0250c13": "行故云等行。又由願力攝此善根所成諸",
    "T35n1733_007:0250c14": "行令不散失故云積聚，有行斯積故云",
    "T35n1733_007:0250c15": "等積聚。又由願力攝此善根所積眾行復",
    "T35n1733_007:0250c16": "生諸行名為長養，一一行生一切諸行名",
    "T35n1733_007:0250c17": "等長養。是故皆由願力，令此善根皆悉廣大",
    "T35n1733_007:0250c18": "具足充滿也。上來第一因事之行以成迴",
    "T35n1733_007:0250c19": "向竟，自下第二隨緣起行以成迴向。又釋：",
    "T35n1733_007:0250c20": "亦得上來是為菩提迴向眾生，是故結云",
    "T35n1733_007:0250c21": "長養等也；自下為眾生迴向菩提，是故結",
    "T35n1733_007:0250c22": "云今集等善皆迴向也。於中三：初明大悲",
    "T35n1733_007:0250c23": "隨順迴向、二「復作念乃至小大」下明大悲深",
    "T35n1733_007:0250c24": "重迴向、三「如是菩薩」下總結三世迴向。初中，",
    "T35n1733_007:0250c25": "先別顯、後「是為」下總結。別中三：初明悲故隨",
    "T35n1733_007:0250c26": "染，巧智無污；二「摩訶薩」下正念現前動與道",
    "T35n1733_007:0250c27": "合；三「摩訶薩以如是」下明於諸群品廣成",
    "T35n1733_007:0250c28": "利樂。於中三：先總舉。二「無量諸願」下別成",
    "T35n1733_007:0250c29": "饒益，於中初辨能益之行；二「除滅」下明所",
    "T35n1733_007:0251a01": "成之益，先令除障念法、後「修習」下成行入",
    "T35n1733_007:0251a02": "地；三「令一切」下別成安樂，謂離苦等也。二",
    "T35n1733_007:0251a03": "大悲深重迴向，謂乃至畜生等苦皆救拔也。",
    "T35n1733_007:0251a04": "於中二：初救生離苦、後「如是等」下總結迴",
    "T35n1733_007:0251a05": "向成益。前中，初令離苦因，「離畜生趣」下明",
    "T35n1733_007:0251a06": "離苦果永度苦海，是總，謂眾苦繁多深廣",
    "T35n1733_007:0251a07": "如海。苦受者，三受中取苦受也。苦陰者，惡",
    "T35n1733_007:0251a08": "趣五陰。苦覺者，苦從內發，以覺觀為苦。此",
    "T35n1733_007:0251a09": "上皆是麁重之苦，名增上大苦。下明細苦。苦",
    "T35n1733_007:0251a10": "行者，是行苦，亦是以苦為業行。苦藏者，身心",
    "T35n1733_007:0251a11": "攝苦，眾多蘊積。苦根者，謂惑業生苦處也。",
    "T35n1733_007:0251a12": "又以苦為依，苦為根本。又欲界二禪已來為",
    "T35n1733_007:0251a13": "苦根。苦舍者，謂以苦自覆故云舍。又釋：苦",
    "T35n1733_007:0251a14": "受是受陰、苦陰是色陰、苦覺是想陰、增上大",
    "T35n1733_007:0251a15": "苦是識陰、苦行是行陰，通論一切有流之",
    "T35n1733_007:0251a16": "蘊為苦藏，苦因能生為根，苦果自陰為舍。",
    "T35n1733_007:0251a17": "小乘為實苦；初教即空苦，經云「五受陰洞",
    "T35n1733_007:0251a18": "達空無所起為苦義。」終教即真如為苦義；",
    "T35n1733_007:0251a19": "頓教絕言是苦；圓教通法界具一切法門",
    "T35n1733_007:0251a20": "為苦。「如是等」下總結。二迴向之中二：初為生",
    "T35n1733_007:0251a21": "迴向及教生迴向如是菩提境界。二「正念」下",
    "T35n1733_007:0251a22": "迴成二利之行，先成自行；後「修如來」下成",
    "T35n1733_007:0251a23": "利他行，有十事五對：一慈悲遍、二令得樂",
    "T35n1733_007:0251a24": "守善、三令究正遠邪、四令入深出淺、五",
    "T35n1733_007:0251a25": "令具因住果，文皆可見。三「如是菩薩」下總",
    "T35n1733_007:0251a26": "結三世善根皆悉迴向。問：未來善根未有，以",
    "T35n1733_007:0251a27": "何迴向？答：有二義。一以今逆起大願迴向",
    "T35n1733_007:0251a28": "未來善根，亦修成時即向菩提，更不待迴",
    "T35n1733_007:0251a29": "向，故須迴也；二依圓教宗，九世之中三現",
    "T35n1733_007:0251b01": "是有，是故迴向亦通三際故也。第二實際",
    "T35n1733_007:0251b02": "迴向中有二：初學三世佛迴向、後「摩訶薩學",
    "T35n1733_007:0251b03": "三世」下結歎顯勝。前中二：初學過去佛行、",
    "T35n1733_007:0251b04": "後例同現未。前中亦二：初舉過去菩薩所",
    "T35n1733_007:0251b05": "行、二「如彼」下以已善根同彼迴向。前中",
    "T35n1733_007:0251b06": "二：先舉彼善根迴向菩提、二「而無所著」下明",
    "T35n1733_007:0251b07": "彼菩薩修離相行。於中二：初離妄樂真，謂",
    "T35n1733_007:0251b08": "離蘊入界不住世法，是十八界也。二「知法",
    "T35n1733_007:0251b09": "如空」下行窮真際，中二：一總窮空際，謂超",
    "T35n1733_007:0251b10": "越五趣，故云非趣岸也。又至真源，更無所",
    "T35n1733_007:0251b11": "趣，故云非趣也。二「照解」下別約三性照三",
    "T35n1733_007:0251b12": "無性，於中初明所執無相中，先照實捨",
    "T35n1733_007:0251b13": "相，「一切諸」下明正契無相，謂法相自無，何",
    "T35n1733_007:0251b14": "處說虛？無淨可趣、無染可壞故也。二「無有",
    "T35n1733_007:0251b15": "自性」下明緣起無性中，先顯法無性、「於一",
    "T35n1733_007:0251b16": "念中」下明正契無性真、三「常樂」下明圓成",
    "T35n1733_007:0251b17": "具德以成佛果。二以已善同彼迴向。如彼",
    "T35n1733_007:0251b18": "過去舉佛類已，我亦如是彰已同佛。於彼",
    "T35n1733_007:0251b19": "過去諸佛所行行法，起始樂心、起終證心，",
    "T35n1733_007:0251b20": "又於彼行法理法，故云樂證也。然於如是",
    "T35n1733_007:0251b21": "離相法中發心修習，而亦不違諸法之相。所",
    "T35n1733_007:0251b22": "以者何？以所有起法悉如幻等，是故此有不",
    "T35n1733_007:0251b23": "礙於無。又既此有不礙於無，故於真無如",
    "T35n1733_007:0251b24": "實修入。初舉喻顯法。悉分別等，釋法同喻。",
    "T35n1733_007:0251b25": "唯如來地等，簡果異因，明迴向所趣也。下",
    "T35n1733_007:0251b26": "二明以過去例同現未，可知。二結歎殊",
    "T35n1733_007:0251b27": "勝中，先舉三世諸佛菩薩殊勝迴向，我亦如",
    "T35n1733_007:0251b28": "是已同彼勝。「第一」下結顯勝相，有二十句。",
    "T35n1733_007:0251b29": "初十句約形對辨勝：一過凡名第一、二越",
    "T35n1733_007:0251c01": "小名為勝、三超因名最勝、四獨出故名",
    "T35n1733_007:0251c02": "上、五無加過故名無上、六無與齊均名",
    "T35n1733_007:0251c03": "無等、七至極無二故云無等而相等也、八",
    "T35n1733_007:0251c04": "無相似比、九無待對、十德重可尊。下十約",
    "T35n1733_007:0251c05": "自體顯勝：一體微、二稱實、三理正、四攝德、",
    "T35n1733_007:0251c06": "五大用、六離障、七具善、八淨行、九離過、十",
    "T35n1733_007:0251c07": "捨染。上來正迴向竟。自下第三明迴向成",
    "T35n1733_007:0251c08": "益。於中二：先因前迴向成淨三業；二因",
    "T35n1733_007:0251c09": "淨三業令所作淨，初總顯淨、「住菩薩」下別",
    "T35n1733_007:0251c10": "明淨行。於中二：初明離惡得位。二「入一切",
    "T35n1733_007:0251c11": "法空」下明入理捨著，先觀空；「無著分別」下",
    "T35n1733_007:0251c12": "了有無猗，謂空有無礙，心無住著故也。三",
    "T35n1733_007:0251c13": "「佛子」下結名可知。上來位行竟。自下第二",
    "T35n1733_007:0251c14": "明位果內，得此一位成十種勝德：一深入",
    "T35n1733_007:0251c15": "佛因、二趣佛果德、三智入深理、四不離悲",
    "T35n1733_007:0251c16": "業、五巧無住著、六入理轉深、七成大福善、",
    "T35n1733_007:0251c17": "八照解佛性、九巧知諸法、十無著受生。第",
    "T35n1733_007:0251c18": "二偈頌中有二十四偈，分六：初一，頌上標意",
    "T35n1733_007:0251c19": "釋名。二次二，頌上迴向佛樂。二「一切世間」下",
    "T35n1733_007:0251c20": "十一，頌上迴向眾生令成佛，於中三：初四偈",
    "T35n1733_007:0251c21": "以隨喜及樂迴向眾生；二「菩薩修此迴向時」",
    "T35n1733_007:0251c22": "下四偈，明同佛迴向利益眾生。三「菩薩所修",
    "T35n1733_007:0251c23": "諸行業」下三偈，明正念迴向安樂眾生。四「十",
    "T35n1733_007:0251c24": "方無量」下四偈，頌上迴向菩薩。五「心不稱量」",
    "T35n1733_007:0251c25": "下二偈，頌上迴向實際，初偈達法際、後偈盡",
    "T35n1733_007:0251c26": "想原，謂知想無性，名度一切想。亦不壞想，",
    "T35n1733_007:0251c27": "以想心必無性，不待壞故。亦不壞無想，",
    "T35n1733_007:0251c28": "以無不無性故。如是了知眾生之想離有",
    "T35n1733_007:0251c29": "離無。六下有四偈，頌歎利益，於中初一偈",
    "T35n1733_007:0252a01": "頌三業淨；次二頌學三世佛迴向；後一偈歎",
    "T35n1733_007:0252a02": "勝，有七慧可知。",
    "T35n1733_007:0252a03": "第四至一切處迴向中，亦長行、偈頌。前中亦",
    "T35n1733_007:0252a04": "二：初位行、後位果。前中亦三，謂標、釋、結。釋中",
    "T35n1733_007:0252a05": "三：初迴向眾生及菩提、二「摩訶薩如是善根",
    "T35n1733_007:0252a06": "迴向了無所有」下迴向實際、三「摩訶薩如是",
    "T35n1733_007:0252a07": "善根迴向令眾生」下結歎利益。初中三：初以",
    "T35n1733_007:0252a08": "善根迴供三寶、二「如是莊嚴」下明供所為",
    "T35n1733_007:0252a09": "正顯遍向、三「譬如無我」下辨彼善根攝德勝",
    "T35n1733_007:0252a10": "用。初中二：先略明、後「摩訶薩復作是念」下廣",
    "T35n1733_007:0252a11": "顯。前中三：初法、次喻、後合。初中，如是迴向，",
    "T35n1733_007:0252a12": "總，以標舉德力。至一切，指顯其相，謂一切",
    "T35n1733_007:0252a13": "處是所至、善根是能至，能至故名力，此由",
    "T35n1733_007:0252a14": "迴向故使然也。喻中實際無處不至，略論十",
    "T35n1733_007:0252a15": "處以顯無盡，此以理喻行故也。一切有者，",
    "T35n1733_007:0252a16": "是三有、二十五有等，餘並可知。合中二：先總",
    "T35n1733_007:0252a17": "顯供三世佛。二「過去」下別顯供三世，先令",
    "T35n1733_007:0252a18": "過去佛本願所作悉得成滿；次令當來佛速",
    "T35n1733_007:0252a19": "具佛嚴；後「虛空」下於現在佛及大眾皆悉供",
    "T35n1733_007:0252a20": "養者，明此菩薩普供於彼。如諸天者，如諸",
    "T35n1733_007:0252a21": "天所作隨念皆成，菩薩一念充遍亦爾，顯供",
    "T35n1733_007:0252a22": "自在也。「廣大」下顯成供所由，謂以已廣大",
    "T35n1733_007:0252a23": "福智迴向力故，令於諸佛成上供耳。二廣",
    "T35n1733_007:0252a24": "顯中二：先於一切界供現在佛、二「復作是",
    "T35n1733_007:0252a25": "念」下於一切劫供三世佛。前中三：初舉所",
    "T35n1733_007:0252a26": "供佛、二「摩訶薩」下明興供養、三「以此一切」下",
    "T35n1733_007:0252a27": "正以深心迴向。初中二：先一切界佛；後「彼有",
    "T35n1733_007:0252a28": "菩薩」下明有菩薩同佛所作，謂所供佛有",
    "T35n1733_007:0252a29": "二種：一實報佛、二位極菩薩能於十方示",
    "T35n1733_007:0252b01": "現成佛，此二俱是現在佛故，是俱現在所供",
    "T35n1733_007:0252b02": "收，故論之。文有十句：一所解深、二化現廣、",
    "T35n1733_007:0252b03": "三身普遍、四證法源、五同佛體、六巧圓應、",
    "T35n1733_007:0252b04": "七從理起、八體堅固、九持用久、十從德生。",
    "T35n1733_007:0252b05": "二興供養中，供現佛及於滅後供於像塔。",
    "T35n1733_007:0252b06": "三「以此」下明深心迴向。於中有十心，謂如",
    "T35n1733_007:0252b07": "何迴向？以一心等者，以是用也。一一心下應",
    "T35n1733_007:0252b08": "皆有「迴向」字，但文家存略，初後安也，中則準",
    "T35n1733_007:0252b09": "知。一情專注、二念不散、三非緣沮、四深崇",
    "T35n1733_007:0252b10": "敬、五喜樂行、六不留滯、七不染著、八無能",
    "T35n1733_007:0252b11": "行亦是離所為、九質直離害、十正順涅槃。",
    "T35n1733_007:0252b12": "自下第二於一切劫供三世佛，於中二：初",
    "T35n1733_007:0252b13": "舉所供田，謂多時多佛相嚴報身、理嚴法",
    "T35n1733_007:0252b14": "身及多眾也；二「我以已」下正迴向興供，謂",
    "T35n1733_007:0252b15": "由前善根十心迴向重成此供。於中，初有",
    "T35n1733_007:0252b16": "十供：一香、二華、三鬘、四塗、五末、六衣、七",
    "T35n1733_007:0252b17": "寶、八燈、九嚴具、十摩尼。又此十內各有香",
    "T35n1733_007:0252b18": "蓋等二十門，故成二百；於中一一復各有",
    "T35n1733_007:0252b19": "阿僧祇欄楯等十門，故成二千門；各阿僧祇",
    "T35n1733_007:0252b20": "并前二重，總有二千二百一十門，皆云不",
    "T35n1733_007:0252b21": "可說，或云無分齊等。又釋：初供佛正報、後",
    "T35n1733_007:0252b22": "「於一一境」下明嚴佛依果。三「如是莊嚴」下",
    "T35n1733_007:0252b23": "明供所為，於中二：初總顯所為，謂令眾生",
    "T35n1733_007:0252b24": "出生死至佛地。二「於諸」下別辨，有三：初令",
    "T35n1733_007:0252b25": "成化行滿，於中法明是化法、教化等是化",
    "T35n1733_007:0252b26": "行、無量心等是化心廣法、無所至是化絕功",
    "T35n1733_007:0252b27": "用、出善是化所成德；二「令生覩佛」下使成自",
    "T35n1733_007:0252b28": "德圓，於中見佛是行緣、安住等是所成、普入",
    "T35n1733_007:0252b29": "等是行成、入理善根迴向等是行成趣果；三",
    "T35n1733_007:0252c01": "「令生因此」下使因成得果。三「譬如」下明至一",
    "T35n1733_007:0252c02": "切處善根攝德勝用，於中先喻、後合。初舉喻",
    "T35n1733_007:0252c03": "顯法。我善亦爾，辨法同喻。此亦以理喻行，",
    "T35n1733_007:0252c04": "謂此善根既如無我遍一切處，是故攝取彼",
    "T35n1733_007:0252c05": "法以增已行。文有二十句：初十二攝成自",
    "T35n1733_007:0252c06": "利行、後八句攝成利他行。前中，初三攝成敬",
    "T35n1733_007:0252c07": "順三寶、四成行、五成解、六攝佛通成自",
    "T35n1733_007:0252c08": "善、七攝化德成行心、八攝因德成理解、",
    "T35n1733_007:0252c09": "九攝巧便示果用、十攝果用成興供、十一",
    "T35n1733_007:0252c10": "攝剎為嚴、十二攝劫為時修。下明利他，",
    "T35n1733_007:0252c11": "一為物現身；次二化令成德，一行德、二斷",
    "T35n1733_007:0252c12": "德；次四稱器化益，一應根化、二赴欲淨、三",
    "T35n1733_007:0252c13": "現身調、四令解已、後一護法。自下第二",
    "T35n1733_007:0252c14": "實際迴向，於中有三：初一明盡事而歸理、",
    "T35n1733_007:0252c15": "二不礙事而顯理、不礙理而成事、三理泯",
    "T35n1733_007:0252c16": "而事用。由上三義混同一際，是故泯理而唯",
    "T35n1733_007:0252c17": "事，未甞事而非理；盡事而唯理，未曾理而",
    "T35n1733_007:0252c18": "非事耳。良以事虛攬理，無不理之事；理實",
    "T35n1733_007:0252c19": "應緣，無礙事之理。故此三門，或破有顯空，",
    "T35n1733_007:0252c20": "有未曾損；依空立有，有未始存。是故約理",
    "T35n1733_007:0252c21": "不隱不顯、約事不存不壞，思之可知。初",
    "T35n1733_007:0252c22": "段之中，如是迴向，牒前；了無所有，總明入實",
    "T35n1733_007:0252c23": "際。下別顯之，有二：先離所取、後離能取，謂",
    "T35n1733_007:0252c24": "不因中計果、果內計因，故云業中不取等",
    "T35n1733_007:0252c25": "也。又釋：業空，不見能生報；報空，不見從",
    "T35n1733_007:0252c26": "業生故也。上離妄、下明入真。勝善，是理善",
    "T35n1733_007:0252c27": "也。「遠離」下明益相，謂離散修善也。以照所",
    "T35n1733_007:0252c28": "取空故，於情有諸法而不信入，求彼妄法",
    "T35n1733_007:0252c29": "之有不見自性。「而是成就」下釋顯，以作者",
    "T35n1733_007:0253a01": "壞者皆不可得，此明成壞俱離。下明能取亦",
    "T35n1733_007:0253a02": "空，以知所取空故，是故解了能取亦無見",
    "T35n1733_007:0253a03": "者等也。論云「離能取所取方是真空。」此之",
    "T35n1733_007:0253a04": "謂也。上來第一盡事歸理竟。自下第二明",
    "T35n1733_007:0253a05": "理事無礙而立者，以漸純熟，事還存也。謂達",
    "T35n1733_007:0253a06": "理而不礙事存，方是圓滿解也。何故不礙",
    "T35n1733_007:0253a07": "存？以得因緣地故，此解緣起本識為地。",
    "T35n1733_007:0253a08": "如何復照理？謂則於此因緣地處，見如來",
    "T35n1733_007:0253a09": "藏法身際等。如何理事得無礙？照以等觀",
    "T35n1733_007:0253a10": "故也。又何故此事同理而不礙存？以解世",
    "T35n1733_007:0253a11": "間如化故，是故化事同理而現。明達眾生等",
    "T35n1733_007:0253a12": "者，明理事混融全攝無礙，故云一法無二。又",
    "T35n1733_007:0253a13": "由此事既與理無二，故此事業不可捨也。",
    "T35n1733_007:0253a14": "下重釋顯，謂事盡而顯理，然事不損，故云",
    "T35n1733_007:0253a15": "於有為等；泯理而現事，然理不隱，故云於",
    "T35n1733_007:0253a16": "無為等。此即不損事而盡顯理、不隱理而",
    "T35n1733_007:0253a17": "泯現事，是故為無為無二無不二故也。自",
    "T35n1733_007:0253a18": "下第三明理泯而成事。於中，初總明觀理",
    "T35n1733_007:0253a19": "而起事行。二「精勤」下別約稱理之事起於大",
    "T35n1733_007:0253a20": "行，有三：初成智行、二「以虛空」下成福行、三",
    "T35n1733_007:0253a21": "「得離癡」下雙結二行。上來實際迴向竟。自下",
    "T35n1733_007:0253a22": "第三結利益，於中二：先結成益生，於中有",
    "T35n1733_007:0253a23": "十：一令淨器世間、二得智正覺、三能化眾",
    "T35n1733_007:0253a24": "生世間、四得大總持、五為世福田、六為生",
    "T35n1733_007:0253a25": "採福寶、七為世出慧日、八善滿法界、九救",
    "T35n1733_007:0253a26": "眾生、十令成淨德。二「摩訶薩」下結成自德，",
    "T35n1733_007:0253a27": "於中十句：初一總，謂成就諸行能為佛因",
    "T35n1733_007:0253a28": "名如來性，堅心攝成名守名持；下別顯所",
    "T35n1733_007:0253a29": "成果德，各對辨因故皆云性，性者因故也。",
    "T35n1733_007:0253b01": "一成佛果化物因；二淨剎因；三佛地業用無",
    "T35n1733_007:0253b02": "盡故云不壞，令成彼因故云性；四成量智",
    "T35n1733_007:0253b03": "因；五理智因；六身通因；七語辯因；八涅槃",
    "T35n1733_007:0253b04": "因；九菩提因，上二意業也。「是名」下第三結名。",
    "T35n1733_007:0253b05": "上來第一明位行竟。自下第二辨位果。謂",
    "T35n1733_007:0253b06": "此位成已得如是果，同下十地中調柔攝報",
    "T35n1733_007:0253b07": "等果。於中三：初總顯，謂牒上位成，故云安",
    "T35n1733_007:0253b08": "住也。能以一切等，辨其勝能。二別顯所得，",
    "T35n1733_007:0253b09": "謂以至一切處善根迴向故，是故得此至一",
    "T35n1733_007:0253b10": "切果。有十：初三明三業遍；次三業用遍，初",
    "T35n1733_007:0253b11": "依身起通、二依辯說、三依意知法；下四",
    "T35n1733_007:0253b12": "顯用自在，一於器世間自在、二於眾生、三",
    "T35n1733_007:0253b13": "於劫、四於念。三「佛子」下總結所能，謂以一",
    "T35n1733_007:0253b14": "切善根各如實際至一切處俱迴向，故成",
    "T35n1733_007:0253b15": "此位也。",
    "T35n1733_007:0253b16": "第二偈頌總持中四句成頌，有十一頌，分",
    "T35n1733_007:0253b17": "三：初七頌迴向眾生及菩提，於中二：初四",
    "T35n1733_007:0253b18": "偈行稱真理而善迴向、後三明諸業同佛",
    "T35n1733_007:0253b19": "而學迴向；二「未曾」下三頌迴向實際；三「如是」",
    "T35n1733_007:0253b20": "下一頌明迴向所成果。",
    "T35n1733_007:0253b21": "第五無盡功德藏迴向。於中長行內亦二：初",
    "T35n1733_007:0253b22": "位行、後位果。初中亦三，謂標、釋、結。釋中五：初",
    "T35n1733_007:0253b23": "明所迴行體、二「摩訶薩以此善根皆悉迴向」",
    "T35n1733_007:0253b24": "下明迴向菩提及眾生、三「摩訶薩以如是等",
    "T35n1733_007:0253b25": "無等等」下明迴向實際、四「摩訶薩如是善根",
    "T35n1733_007:0253b26": "迴向已得無盡善」下明依前迴向更生善根",
    "T35n1733_007:0253b27": "復將迴向、五「摩訶薩如是迴向時」下結成行",
    "T35n1733_007:0253b28": "德。初中，此菩薩修悔過離業障者，今略通",
    "T35n1733_007:0253b29": "辨悔過等，義作八門：一明開合者，諸聖教",
    "T35n1733_007:0253c01": "中種種開合，或作八重，一供養佛、二讚佛",
    "T35n1733_007:0253c02": "德、三禮佛、四懺悔、五勸請、六隨喜、七迴向、",
    "T35n1733_007:0253c03": "八發願，如《離垢慧所問禮佛法經》說；或為七，",
    "T35n1733_007:0253c04": "以讚禮合辨；或為六，略無供養；或為五，以",
    "T35n1733_007:0253c05": "發願同迴向，如《十住論》說；或為四，除禮佛；",
    "T35n1733_007:0253c06": "或三，如《智論》云「菩薩晝三時夜三時各行",
    "T35n1733_007:0253c07": "三事，謂懺悔、勸請、隨喜。行此三事，功德無量，",
    "T35n1733_007:0253c08": "轉得近佛。」或二，但懺悔罪障、善根迴向，如",
    "T35n1733_007:0253c09": "《善戒經》說。今且依五事而釋。二釋相者，禮佛",
    "T35n1733_007:0253c10": "有三：或七等，如上禮佛儀式章辨。二懺悔者，",
    "T35n1733_007:0253c11": "罪有二種：一違教遮罪，還依教作法悔以除",
    "T35n1733_007:0253c12": "滅。二違理性罪，起行悔滅，此有二種：一隨",
    "T35n1733_007:0253c13": "事行懺，或方等誦呪等與教相應，或苦極",
    "T35n1733_007:0253c14": "禮萬五千佛名等應彼聖教，或晝夜六時慇",
    "T35n1733_007:0253c15": "懃禮懺，以經多載或讀誦大乘轉重輕受",
    "T35n1733_007:0253c16": "等。如是非讚嘆如來功德，亦大滅罪生福。",
    "T35n1733_007:0253c17": "二依理觀滅，謂觀諸法空，罪相不可得，無",
    "T35n1733_007:0253c18": "不消滅。如經云「若欲求除滅，端坐觀實",
    "T35n1733_007:0253c19": "相」等。又如下〈小相品〉說者，亦是其事。此門",
    "T35n1733_007:0253c20": "以義亦通滅遮性兩罪。問：如受持正法及",
    "T35n1733_007:0253c21": "悔先罪，此罪為滅、為不滅耶？答：得說亦滅",
    "T35n1733_007:0253c22": "亦不滅。由持法及悔，令重輕受，以不受",
    "T35n1733_007:0253c23": "重是故名滅。然受輕故，亦是不滅。故新翻",
    "T35n1733_007:0253c24": "《金剛般若經論》說云「如十惡業，由持法及",
    "T35n1733_007:0253c25": "悔，不生惡趣，名拔根滅。然於現身輕受",
    "T35n1733_007:0253c26": "苦報，亦言不失。」故彼引〈說如來品〉云「若復",
    "T35n1733_007:0253c27": "有人受持此經乃至演說，是人現世或作",
    "T35n1733_007:0253c28": "惡夢或遭重疾、或被驅逼強使遠行、罵辱",
    "T35n1733_007:0253c29": "鞭打乃至損命，所有惡業咸得消除。」《大集",
    "T35n1733_007:0254a01": "經》亦同此說。三勸請者，《智論》說勸請諸佛",
    "T35n1733_007:0254a02": "有二，謂初成道時勸請轉法輪、般涅槃時",
    "T35n1733_007:0254a03": "勸請久住世間。雖知諸佛而自知時，然生",
    "T35n1733_007:0254a04": "勝福，故須勸請。又准《地藏菩薩經》三時勸",
    "T35n1733_007:0254a05": "加勸，菩薩速成正覺。四隨喜者，準《智論》及",
    "T35n1733_007:0254a06": "《十住論》有三位：一遍於十方一切諸佛所有",
    "T35n1733_007:0254a07": "已成無盡功德、二十方界菩薩聲聞等所有",
    "T35n1733_007:0254a08": "現修一切功德、三下至人天凡夫善根。於上",
    "T35n1733_007:0254a09": "三位皆悉深心而生隨喜，獲無量善根。五",
    "T35n1733_007:0254a10": "者迴向亦三，謂眾生菩提及實際，廣如上辨。",
    "T35n1733_007:0254a11": "三止作分別者，或五俱止，俱離障故。或五俱",
    "T35n1733_007:0254a12": "作，發勝行故。或懺悔止障，餘發勝善。四餘",
    "T35n1733_007:0254a13": "障分別者，禮佛除我慢障，懺悔除惡業障，",
    "T35n1733_007:0254a14": "勸請除謗法障，隨喜除嫉妬障，迴向除異",
    "T35n1733_007:0254a15": "求障又除樂世有障。五生德分別者，禮懺",
    "T35n1733_007:0254a16": "生勝福，勸請生勝慧，隨喜通福慧，迴向",
    "T35n1733_007:0254a17": "迴前二行令有所成。又由迴向攝持力",
    "T35n1733_007:0254a18": "故，令此不墮三界二乘。六次第分別者，初",
    "T35n1733_007:0254a19": "禮讚佛，求滅罪主及生福緣，故先辨也。二",
    "T35n1733_007:0254a20": "依佛勝緣，令得罪滅器淨，故次懺悔。三依",
    "T35n1733_007:0254a21": "此淨器，希心請法。四於他勝行忘私生喜，",
    "T35n1733_007:0254a22": "攝同自行。五迴前所成以向菩提，方為一",
    "T35n1733_007:0254a23": "周故也。七得果差別者，果有二種：一別果，",
    "T35n1733_007:0254a24": "謂禮佛得尊貴果，懺悔除障得具足依正",
    "T35n1733_007:0254a25": "果，勸請得正慧果，隨喜得大眷屬并大福及",
    "T35n1733_007:0254a26": "大財等果，迴向得離邪果謂常遇佛世常",
    "T35n1733_007:0254a27": "能修行而不退等。二通果，並皆遠得無上菩",
    "T35n1733_007:0254a28": "提。八約教顯異者，若小乘，五行皆實，宗中",
    "T35n1733_007:0254a29": "亦不上之；初教即空以成五行；終教即如",
    "T35n1733_007:0254b01": "而成；頓教絕言為五；圓教內法界無盡，一一",
    "T35n1733_007:0254b02": "行中攝一切行各無盡，為五行也。初行體，文",
    "T35n1733_007:0254b03": "中有七：一悔過善；二隨喜善；三「於諸如來」下",
    "T35n1733_007:0254b04": "明禮供善；四勸請善；五入法善，於中四慧，",
    "T35n1733_007:0254b05": "初聞慧、二憶念是思慧、三如說行是修慧、四",
    "T35n1733_007:0254b06": "入不思是證智所有善根；六重明隨喜善。何",
    "T35n1733_007:0254b07": "故明者，以攝善多故。依《大品經．隨喜品》「問：",
    "T35n1733_007:0254b08": "於初發心菩薩功德，乃至一生補處菩薩功",
    "T35n1733_007:0254b09": "德，起隨喜心，得幾許福德？佛言：四天下國",
    "T35n1733_007:0254b10": "土可秤知斤兩，乃至三千大千國土皆可秤",
    "T35n1733_007:0254b11": "知斤兩；是隨喜心福德不可秤量。又三千",
    "T35n1733_007:0254b12": "大千世界國土滿中海水，取一毛髮破為百",
    "T35n1733_007:0254b13": "分，以一分渧取海水，可知渧數；是隨喜心",
    "T35n1733_007:0254b14": "福德不可數知。」文中三：先於佛菩薩善根",
    "T35n1733_007:0254b15": "隨喜，謂此菩薩由增上深心隨喜彼善，是",
    "T35n1733_007:0254b16": "故令心契攝彼善，故云喜已安住彼善；二",
    "T35n1733_007:0254b17": "「三世」下於諸佛所度眾生善根心生隨喜；三",
    "T35n1733_007:0254b18": "「三世」下總結，三世佛因果位所有善根皆悉",
    "T35n1733_007:0254b19": "隨喜。七「彼諸如來」下修餘善根，有四：一護法",
    "T35n1733_007:0254b20": "善；二念佛善；三因位善，謂菩薩道法是自己",
    "T35n1733_007:0254b21": "境界；四果位善。上來辨所迴行體竟。自下",
    "T35n1733_007:0254b22": "第二顯迴向菩提及眾生，於中，以此善根",
    "T35n1733_007:0254b23": "皆悉迴向者，是總舉迴向。下別顯之，有三：",
    "T35n1733_007:0254b24": "初牒前善根、二「如此善根盡過去」下正將迴",
    "T35n1733_007:0254b25": "向、三「如是摩訶薩善根迴向」下結迴所成。前",
    "T35n1733_007:0254b26": "中有十二句：一於前善根若創修時所得功",
    "T35n1733_007:0254b27": "德、二若進學時所發善根皆將迴向莊諸剎",
    "T35n1733_007:0254b28": "等、三若久累功時、四若深解悟彼善根時、",
    "T35n1733_007:0254b29": "五於彼善根生慶悅時、六而彼善根若具",
    "T35n1733_007:0254c01": "備時、七彼善成時、八依彼善根成餘行時、",
    "T35n1733_007:0254c02": "九依善得證時、十思擇彼善時、十一領納",
    "T35n1733_007:0254c03": "任持時、十二攝同自實執志守持時，於此",
    "T35n1733_007:0254c04": "等時皆發生善根普將迴向。自下第二正",
    "T35n1733_007:0254c05": "明迴向，謂此菩薩以善根迴向莊嚴三世",
    "T35n1733_007:0254c06": "佛剎令眾生淨，即是迴向菩提及眾生也。汎",
    "T35n1733_007:0254c07": "論嚴土，有三種淨：一處所淨、二住處眾生",
    "T35n1733_007:0254c08": "淨、三法門流布淨亦名受用淨。今此文內",
    "T35n1733_007:0254c09": "具此三義：初明菩薩迴求事嚴、二「摩訶薩復",
    "T35n1733_007:0254c10": "如是迴向」下明求人寶莊嚴、三摩訶薩以善",
    "T35n1733_007:0254c11": "根方便迴向下明受用淨。前中有三：初別",
    "T35n1733_007:0254c12": "顯三世佛剎異嚴、二總攝以用嚴諸世界、",
    "T35n1733_007:0254c13": "三顯所嚴剎之分齊。初中三：先辨嚴過去",
    "T35n1733_007:0254c14": "佛土、二嚴未來佛土、三嚴現在佛土。初嚴",
    "T35n1733_007:0254c15": "過去中，如此善根，牒前所修盡過去際，明",
    "T35n1733_007:0254c16": "時長也。一切佛界，彰處廣。無量行起，顯因",
    "T35n1733_007:0254c17": "多。佛知菩薩識，約人顯深。應眾生等，明土",
    "T35n1733_007:0254c18": "應機。如來所持等，明佛淨識所現。淨因所成，",
    "T35n1733_007:0254c19": "此是主圓淨。普賢等，明廣因所起，是眷屬圓",
    "T35n1733_007:0254c20": "淨。彼界若有等，顯是佛土，以於此中成",
    "T35n1733_007:0254c21": "正覺故。二莊嚴未來土中二：先明土嚴，有",
    "T35n1733_007:0254c22": "四：一處廣、二時長、三「一切諸佛」下明土因",
    "T35n1733_007:0254c23": "淨、四「雜寶」下明土果嚴。二「摩訶薩」下明菩薩",
    "T35n1733_007:0254c24": "修因行，有五：一解淨法、二持不忘、三依法",
    "T35n1733_007:0254c25": "起行、四入證定，上是因圓；五佛慧光照攝",
    "T35n1733_007:0254c26": "成果滿，是故令土得圓淨也。三「如未來」下",
    "T35n1733_007:0254c27": "明嚴現在土，於中初類同未來、「種種」下別",
    "T35n1733_007:0254c28": "顯嚴相。種種是嚴多淨，具足是離垢極，德普",
    "T35n1733_007:0254c29": "是利益廣，色香等七別顯嚴。「隨善知識等」下",
    "T35n1733_007:0255a01": "用以莊嚴一切香等十三種。二「以如是等」下",
    "T35n1733_007:0255a02": "總攝上三世剎嚴用嚴己界，於中三：先總、",
    "T35n1733_007:0255a03": "次別、後結。別中有二十七句，此等皆是三世",
    "T35n1733_007:0255a04": "諸佛異剎莊嚴而用總嚴於己世界。三「如是",
    "T35n1733_007:0255a05": "莊嚴於一世界」下顯所嚴分齊，有二：初以",
    "T35n1733_007:0255a06": "三世莊嚴而嚴一界、二以一類多皆盡三",
    "T35n1733_007:0255a07": "世，略論九種佛剎莊嚴。上來事嚴竟。自下第",
    "T35n1733_007:0255a08": "二求菩薩人寶莊嚴彼剎，即住處眾生淨，故",
    "T35n1733_007:0255a09": "名淨土也。文中有三：初總明迴求人寶充",
    "T35n1733_007:0255a10": "滿、二「此諸」下別顯嚴相、三「於一佛剎少分」下",
    "T35n1733_007:0255a11": "結所嚴分齊。別中二：初明人德滿剎、後「充",
    "T35n1733_007:0255a12": "滿」下顯成嚴相。前中辨菩薩德，有二重：初",
    "T35n1733_007:0255a13": "明菩薩行修具足、後「悉從」下顯諸菩薩德用",
    "T35n1733_007:0255a14": "圓備。前中二：先別顯、後總結。前中二：初顯福",
    "T35n1733_007:0255a15": "慧勝能行、後「成就殊特」下明善根心志行。前",
    "T35n1733_007:0255a16": "中二：初福慧成二利，於中先舉福慧善能",
    "T35n1733_007:0255a17": "等成利他，入深等成自利；二「成就念佛」下",
    "T35n1733_007:0255a18": "明福智生勝德。於六念內略無戒、天二念，",
    "T35n1733_007:0255a19": "此是福行，「法日」下明智行。於中初廣智普",
    "T35n1733_007:0255a20": "照、次顯深智入玄，謂從無所有生，釋顯深",
    "T35n1733_007:0255a21": "相，智依理起故深也。下明生德，謂從智生",
    "T35n1733_007:0255a22": "力無畏等一切淨德，故云出生等也。二善根",
    "T35n1733_007:0255a23": "心志行中，初成善根，謂成即真理之善名",
    "T35n1733_007:0255a24": "殊特，垢染斯盡故云清淨。過下名最勝，上",
    "T35n1733_007:0255a25": "出名增上。二「建立」下顯大志行，先舉行本，",
    "T35n1733_007:0255a26": "謂大菩提心也；後「淨魔業」下辨行勝能，五句：",
    "T35n1733_007:0255a27": "一淨魔業、二了物機、三照法空、四捨四倒、",
    "T35n1733_007:0255a28": "五「滅無明」下結。修諸善者，結上善根也。滿",
    "T35n1733_007:0255a29": "大願者，結上菩提心願也。二「成就如是」下總",
    "T35n1733_007:0255b01": "結多德可知。自下第二明菩薩德用圓備，",
    "T35n1733_007:0255b02": "中三：初悉從法門生者，總顯勝德所成也；下",
    "T35n1733_007:0255b03": "別顯；後「成就如是」下結。別中二：初自分德、二",
    "T35n1733_007:0255b04": "「隨順」下明勝進德。初中三：初明善根德用；",
    "T35n1733_007:0255b05": "二「得菩提」下明大智德用；三「於諸菩薩」下明",
    "T35n1733_007:0255b06": "三昧德用。初中，勝善是德，常作等顯用。就",
    "T35n1733_007:0255b07": "智用中三：初是明智德用，先舉智體，謂無",
    "T35n1733_007:0255b08": "癡闇故是明也。一身等顯勝用；二「成就」下",
    "T35n1733_007:0255b09": "是大智德用，初智德分別法界是智用。三「遍",
    "T35n1733_007:0255b10": "遊」下是淨智德用。遊剎心淨是智體淨，謂無",
    "T35n1733_007:0255b11": "功用故如空也。悉能分別是妙用廣。三三昧",
    "T35n1733_007:0255b12": "德用中，初顯所得三昧，謂體用深廣名不思",
    "T35n1733_007:0255b13": "議。下彰勝用，有三：一巧便趣果用、二住依",
    "T35n1733_007:0255b14": "了正用、三達深無畏用。上來自分竟。自下第",
    "T35n1733_007:0255b15": "二明勝進入佛境界。於中十句，分二：初六",
    "T35n1733_007:0255b16": "上攝佛境德、二「悉能」下四明妙用無方德。前",
    "T35n1733_007:0255b17": "六中：一同佛因善、二照佛所證、三持佛所",
    "T35n1733_007:0255b18": "說、四演佛圓音、五得佛同辯語言法是也。",
    "T35n1733_007:0255b19": "六得無上佛地者是結得果位。二下明妙",
    "T35n1733_007:0255b20": "用四中：一遍剎無礙、二攝法無染、三心智廣",
    "T35n1733_007:0255b21": "用、四稱實說法。此四中，初一身業、次二意業、",
    "T35n1733_007:0255b22": "後一語業可知。「成就」下結德顯多莊嚴。世",
    "T35n1733_007:0255b23": "界者，顯人寶莊嚴，故《法華》云「國名大寶莊嚴，",
    "T35n1733_007:0255b24": "以菩薩為大寶故。」此句總嚴。下別顯，有六",
    "T35n1733_007:0255b25": "句：一勝人滿剎。二實德成嚴。三稱理而住。",
    "T35n1733_007:0255b26": "四進德相資，謂善修者自德進也。薰修者，諸",
    "T35n1733_007:0255b27": "菩薩德互相資熏也。五德淨無染，謂不雜",
    "T35n1733_007:0255b28": "無明，又不念異乘也。六息繁順道。下第三",
    "T35n1733_007:0255b29": "結所嚴分齊，有三：初約一剎內，一少分處",
    "T35n1733_007:0255c01": "既有如此十種大數菩薩充滿；二類顯，彼一",
    "T35n1733_007:0255c02": "剎內餘一一少處，皆有如此十種大數菩薩",
    "T35n1733_007:0255c03": "悉滿；三既一剎中有如是多十大數重重菩",
    "T35n1733_007:0255c04": "薩，類虛空法界等世界皆亦如是菩薩充滿。",
    "T35n1733_007:0255c05": "自下第三明受用嚴淨，亦是法滿嚴淨。於",
    "T35n1733_007:0255c06": "中有十事：一向剎令嚴淨，如前辨；二令菩",
    "T35n1733_007:0255c07": "薩滿，亦如前；三令佛現；四有所求果法；五",
    "T35n1733_007:0255c08": "有能求大願；六行法出要；七令所化機淨；",
    "T35n1733_007:0255c09": "八令於彼界當得見佛；九令佛常住；十",
    "T35n1733_007:0255c10": "轉實教法輪，以非權教，故云不退轉也。上",
    "T35n1733_007:0255c11": "來正迴向成嚴竟。下第三結迴向所成，有",
    "T35n1733_007:0255c12": "五句可知。第三實際迴向，於中三：初正",
    "T35n1733_007:0255c13": "迴向實際、二辨入實成益、三結行成相。初",
    "T35n1733_007:0255c14": "中有六句：初牒前起後；二心淨等，因前成",
    "T35n1733_007:0255c15": "行，謂由前迴向趣大極果，是故令心極淨",
    "T35n1733_007:0255c16": "若空、安固如地；三「入不思」下正明入實，謂",
    "T35n1733_007:0255c17": "絕無能所而有迴向，名不思也；四樂觀等，",
    "T35n1733_007:0255c18": "釋顯無能所所由；五無盡等，謂無能所，成",
    "T35n1733_007:0255c19": "稱性功德。六平等順等明，釋顯無盡之所由。",
    "T35n1733_007:0255c20": "二「摩訶薩」下明入實成離妄益，有十對：初",
    "T35n1733_007:0255c21": "對離能迴之妄；次不妄取佛等三對，明離所",
    "T35n1733_007:0255c22": "向之妄；次不取業等二對，明離迴向業果，初",
    "T35n1733_007:0255c23": "對離總報業果、後對離別報業果。上來離",
    "T35n1733_007:0255c24": "有，次不壞等明離無，以即空而不礙存",
    "T35n1733_007:0255c25": "故，是故不壞。又性自即真，故不待壞也。次",
    "T35n1733_007:0255c26": "不取有等，明有無雙離，以不取有是遣有",
    "T35n1733_007:0255c27": "執，不壞有是遣無執也。次生死非離等，",
    "T35n1733_007:0255c28": "明離背向相，以法離生死相故非雜亂，亦",
    "T35n1733_007:0255c29": "離涅槃相故非寂靜。今謂文意只如此，然",
    "T35n1733_007:0256a01": "古德有多釋。遠法師云：汎釋有二。一就破",
    "T35n1733_007:0256a02": "相解，解生死體空故非雜亂，涅槃亦如故",
    "T35n1733_007:0256a03": "非寂靜。二寂用解，解生死體寂故非雜亂。",
    "T35n1733_007:0256a04": "何者？是體近說空，是深說則不空如來藏是",
    "T35n1733_007:0256a05": "大般涅槃，能建大義妙用繁興無所不為，故",
    "T35n1733_007:0256a06": "非寂靜。然依後義，此二佛境佛所行道名",
    "T35n1733_007:0256a07": "境界道，生死涅槃法無定相故曰無法，諸",
    "T35n1733_007:0256a08": "聖同依故名同止。衍法師云：以緣就實，生",
    "T35n1733_007:0256a09": "死非雜亂；以實從緣，涅槃非寂靜。辯法師",
    "T35n1733_007:0256a10": "云：如來境界道者，此非有非無。真如是佛證",
    "T35n1733_007:0256a11": "智行處，故云境道也。非他作無法同止者，自",
    "T35n1733_007:0256a12": "心真如故非他作，唯佛智依故無法同止。今",
    "T35n1733_007:0256a13": "更釋：此第十對明離迴向行果相，謂能趣",
    "T35n1733_007:0256a14": "佛境之道，此道無性即空，故非他作。趣至佛",
    "T35n1733_007:0256a15": "果，冥同性海，無能依智與所依理，同處而",
    "T35n1733_007:0256a16": "止，故云無法同止。又因相絕故道非他作，",
    "T35n1733_007:0256a17": "果相離故無法同止。下明結行成，於中二：",
    "T35n1733_007:0256a18": "先結上修入行成、後「離諸」下結上行益相成",
    "T35n1733_007:0256a19": "可知。第四依前所得無盡善根復將迴",
    "T35n1733_007:0256a20": "向，中有三：初顯所得無盡善根、二「以如是",
    "T35n1733_007:0256a21": "等」下正將迴向、三「眼終不見」下明其益相。初",
    "T35n1733_007:0256a22": "中十句：初句是總，由前迴向已得此無盡",
    "T35n1733_007:0256a23": "善根；「常念」下九句別辨：一由前念學三世諸",
    "T35n1733_007:0256a24": "佛迴向嚴土，是故發生無盡善根；二因前",
    "T35n1733_007:0256a25": "願求人寶嚴土，生無盡善，故云度菩薩也；",
    "T35n1733_007:0256a26": "三因前嚴土，令諸剎淨所生善根；四因前",
    "T35n1733_007:0256a27": "迴向，求淨眾生所生善根；五因前實際迴向",
    "T35n1733_007:0256a28": "中隨順法界所得善根；六因前心淨如空、",
    "T35n1733_007:0256a29": "不動如地等所得善根；七因前解如來境",
    "T35n1733_007:0256b01": "界道非他作等所得善根；八因前不虛妄",
    "T35n1733_007:0256b02": "取等成菩薩淨業所得善根；九總結，因前",
    "T35n1733_007:0256b03": "嚴土等行皆通三世所得善根。自下第二正",
    "T35n1733_007:0256b04": "以前善復迴向中，先總標迴向之能。以者，",
    "T35n1733_007:0256b05": "用前善根至極迴向，故能稱性度脫眾生。",
    "T35n1733_007:0256b06": "下別顯有十句：一為度故入眾生界，知體",
    "T35n1733_007:0256b07": "空故不見眾生，迴向求此無障礙德，故名",
    "T35n1733_007:0256b08": "迴向；二無壽命；三無自在我；四無人福，伽",
    "T35n1733_007:0256b09": "羅舊義翻為人，今正名翻為數取趣，以數數",
    "T35n1733_007:0256b10": "取諸趣而受生故。上四約生空，下約法空。",
    "T35n1733_007:0256b11": "五以法無是非故離忿諍；六緣生不實；七",
    "T35n1733_007:0256b12": "理實無著；八知土體真故無染；九了行從",
    "T35n1733_007:0256b13": "緣故無堅固；十達境唯心故空無也。自下",
    "T35n1733_007:0256b14": "第三辨益相中三：初見理益，於中九句，初",
    "T35n1733_007:0256b15": "五句明離相、後「於如來」下四句得實；二「此菩",
    "T35n1733_007:0256b16": "薩」下明成德益，於中上攝佛果、中具佛因、",
    "T35n1733_007:0256b17": "下攝眾生；三「彼菩薩」下妙用益，於中寶藏是",
    "T35n1733_007:0256b18": "用體、次莊土、後攝生顯用相。上來第四段",
    "T35n1733_007:0256b19": "竟。自下第五明由前迴向所成行德。威力",
    "T35n1733_007:0256b20": "故者，由前起後也。有十句：一行勝無倫、二",
    "T35n1733_007:0256b21": "行堅無壞、三威高伏魔、四成德不退、五滿",
    "T35n1733_007:0256b22": "本要期、六心廣、七用速、八深智、九廣智、十",
    "T35n1733_007:0256b23": "菩提心力稱同法界。上來別釋竟。下第三結",
    "T35n1733_007:0256b24": "名，可知。上來位行竟。自下第二明此位",
    "T35n1733_007:0256b25": "果。得此位故，復得斯果。有三：先舉數、次",
    "T35n1733_007:0256b26": "列釋、後結。釋中十內，皆先列藏名、後釋其",
    "T35n1733_007:0256b27": "義。一見佛藏、二法、三念、四慧、五義、六願、七",
    "T35n1733_007:0256b28": "德、八智、九辯、十果。又此十中，初六自利行，",
    "T35n1733_007:0256b29": "一見佛、五知法。五中，初知理法、二聞持",
    "T35n1733_007:0256c01": "教、三解文教、四悟意趣、五證法實亦是聞",
    "T35n1733_007:0256c02": "思修證。次三利他行，一以功德身應、二以",
    "T35n1733_007:0256c03": "意業曉悟、三語業辨說。後一攝行成果，謂",
    "T35n1733_007:0256c04": "由此迴向力，令菩薩行速得圓滿，是故受",
    "T35n1733_007:0256c05": "職而得成佛。後「佛子」下結。第二偈頌總持",
    "T35n1733_007:0256c06": "中有二十五偈，分五：初一偈頌前行體悔",
    "T35n1733_007:0256c07": "過等中，但頌隨喜行德。二「三世」下九偈，頌前",
    "T35n1733_007:0256c08": "迴向菩提及眾生。於中三：初四頌上莊嚴三",
    "T35n1733_007:0256c09": "世佛剎，一學佛嚴、二攝法嚴、三顯所嚴、",
    "T35n1733_007:0256c10": "四結同佛嚴。二「彼真佛子」下四頌上菩薩人",
    "T35n1733_007:0256c11": "寶嚴土，於中初一頌上法門中生、次一頌",
    "T35n1733_007:0256c12": "業勝具身口也、後二歎德勝亦是意業勝。",
    "T35n1733_007:0256c13": "未曾想念等，是上文浮淨不雜等。三一偈頌",
    "T35n1733_007:0256c14": "上受用淨，亦是法滿淨，令生成佛具佛法",
    "T35n1733_007:0256c15": "故名佛土也。三「十方」下有二偈，超頌前第",
    "T35n1733_007:0256c16": "五結所成德。於中，初二句頌上威攝眾魔、",
    "T35n1733_007:0256c17": "次句頌上一切世間所不能壞、次句決定修",
    "T35n1733_007:0256c18": "等頌上行無倫疋。次句上大願成滿、次句",
    "T35n1733_007:0256c19": "迴向功德等頌上成就不退功德、次二句通",
    "T35n1733_007:0256c20": "頌所成德深報廣。四「善能觀」下有五偈，頌",
    "T35n1733_007:0256c21": "上第三實際迴向。於中，初一頌上正向實際，",
    "T35n1733_007:0256c22": "兼頌成益中不妄取業報，餘四並頌成益；次",
    "T35n1733_007:0256c23": "二句明無色心之有無，即頌上不著意業及",
    "T35n1733_007:0256c24": "果報也；次二句頌上不取有為及無為；次一",
    "T35n1733_007:0256c25": "偈頌上不壞因果不取有無等。「一切眾生」下",
    "T35n1733_007:0256c26": "一偈三句頌上生死非雜亂，後一句佛剎亦",
    "T35n1733_007:0256c27": "如是者，亦得頌上涅槃非寂靜，類同世法空",
    "T35n1733_007:0256c28": "如，故云亦如是也。五「菩薩如是知」下有八",
    "T35n1733_007:0256c29": "偈，頌上第四依前生善復將迴向。於中，初一",
    "T35n1733_007:0257a01": "頌上所得十種無盡善根、次二偈頌上以前",
    "T35n1733_007:0257a02": "善根正成十種迴向、次五偈頌上迴向益",
    "T35n1733_007:0257a03": "相。於中初二妄見已滅。棄等，是上眼終不",
    "T35n1733_007:0257a04": "見不淨佛剎等。後三偈頌上不見異相眾",
    "T35n1733_007:0257a05": "生，謂眾生稱性離有無，等無異也。第五迴",
    "T35n1733_007:0257a06": "向竟。",
    "T35n1733_007:0257a07": "華嚴經探玄記卷第七"
}