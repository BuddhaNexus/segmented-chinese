{
    "T29n1563_039:0968b06": "阿毘達磨藏顯宗論卷第三十九",
    "T29n1563_039:0968b08": "尊者眾賢造",
    "T29n1563_039:0968b09": "三藏法師玄奘奉　詔譯",
    "T29n1563_039:0968b10": "辯定品第九之二",
    "T29n1563_039:0968b11": "如是別釋靜慮事已。諸等至得云何？頌曰：",
    "T29n1563_039:0968b12": "全不成而得，　　淨由離染生，",
    "T29n1563_039:0968b13": "無漏由離染，　　染由生及退。",
    "T29n1563_039:0968b14": "論曰：八本等至隨其所應，若全不成而獲得",
    "T29n1563_039:0968b15": "者。諸淨等至由二因緣：一由離染，謂在下地",
    "T29n1563_039:0968b16": "離下染時；二由受生，謂從上地生自地時。下",
    "T29n1563_039:0968b17": "七皆然，有頂不爾，唯由離染無上地故，無從",
    "T29n1563_039:0968b18": "上地於彼受生。此中但說本等至者，以諸近",
    "T29n1563_039:0968b19": "分未離染時，有全不成由加行得。遮何故說？",
    "T29n1563_039:0968b20": "全不成言為遮已成更得少分，如由加行得",
    "T29n1563_039:0968b21": "淨本等至，及由退故得彼順退分。即依此",
    "T29n1563_039:0968b22": "義作是問言：頗有淨定，由離染得、由離染捨，",
    "T29n1563_039:0968b23": "由退得、由退捨，由生得、由生捨耶？曰：有，謂",
    "T29n1563_039:0968b24": "順退分。且初靜慮順退分攝，離欲染時得、離",
    "T29n1563_039:0968b25": "自染時捨，退離自染得、退離欲染捨，從上生",
    "T29n1563_039:0968b26": "自得、從自生下捨。餘地所攝，應如理思。無漏",
    "T29n1563_039:0968b27": "但由離染故得，謂聖離下染得上地無漏，此",
    "T29n1563_039:0968b28": "亦但據全不成者。若先已成，餘時亦得，謂盡",
    "T29n1563_039:0968b29": "智位得無學道，於練根時得學無學。餘加行",
    "T29n1563_039:0968c01": "及退，皆如理應思。雖有由入正性離生獲",
    "T29n1563_039:0968c02": "得根本無漏等至，而非決定以次第者，爾時",
    "T29n1563_039:0968c03": "未得根本定故。此中但論決定得者，聖離下",
    "T29n1563_039:0968c04": "染必定獲得，上地根本無漏定故。染由受生",
    "T29n1563_039:0968c05": "及退故得，謂上地沒生下地時得下地染，及",
    "T29n1563_039:0968c06": "於此地離染退時得此地染。無由離染及加",
    "T29n1563_039:0968c07": "行得，如是二時能捨染故。何等至無間有幾",
    "T29n1563_039:0968c08": "等至生？頌曰：",
    "T29n1563_039:0968c09": "無漏次生善，　　上下至第三，",
    "T29n1563_039:0968c10": "淨次生亦然，　　兼生自地染。",
    "T29n1563_039:0968c11": "染生自淨染，　　并下一地淨，",
    "T29n1563_039:0968c12": "死淨生一切，　　染生自下染。",
    "T29n1563_039:0968c13": "論曰：無漏次生自上下善。善言具攝淨及無",
    "T29n1563_039:0968c14": "漏，極相違故必不生染。然於上下各至第三，",
    "T29n1563_039:0968c15": "遠故無能超生第四，故於無漏七等至中，",
    "T29n1563_039:0968c16": "從初靜慮無間生六，謂自二三各淨無漏。無",
    "T29n1563_039:0968c17": "所有處無間生七，謂自下六上地唯淨。第二",
    "T29n1563_039:0968c18": "靜慮無間生八，謂自上六并下地二識。無邊",
    "T29n1563_039:0968c19": "處無間生九，謂自下六并上地三。第三四空",
    "T29n1563_039:0968c20": "無間生十，謂上下八并自地二。類智無間能",
    "T29n1563_039:0968c21": "生無色。法智不然，依緣別故。從淨等至所生",
    "T29n1563_039:0968c22": "亦然，而各兼生自地染污。故有頂淨無間生",
    "T29n1563_039:0968c23": "六，謂自淨染下淨無漏。從初靜慮無間生七，",
    "T29n1563_039:0968c24": "無所有八，第二定九，識處生十，餘生十一。從",
    "T29n1563_039:0968c25": "染等至生自淨染，并生次下一地淨定。謂為",
    "T29n1563_039:0968c26": "自地煩惱所逼，於下淨定亦生尊重，故有從",
    "T29n1563_039:0968c27": "染生次下淨，極相違故不生無漏。若於染淨",
    "T29n1563_039:0968c28": "能正了知，可能從染轉生下淨，是則此淨還",
    "T29n1563_039:0968c29": "從淨生。以正了知是淨攝故，非諸染污能正",
    "T29n1563_039:0969a01": "了知，如何彼能從染生淨？先願力故。謂先",
    "T29n1563_039:0969a02": "願言：寧得下淨，不須上染。先願勢力隨相續",
    "T29n1563_039:0969a03": "轉，故後從染生下淨定。如先立願方趣睡眠，",
    "T29n1563_039:0969a04": "至所期時便能覺寤。如是所說淨染生染，但",
    "T29n1563_039:0969a05": "約在定淨及染說，若生淨染。生染不然，謂命",
    "T29n1563_039:0969a06": "終時從生得淨，一一無間生一切染。若從生",
    "T29n1563_039:0969a07": "染一一無間能生自地一切下染，不生上者",
    "T29n1563_039:0969a08": "未離下故。所言從淨生無漏者，為一切種皆",
    "T29n1563_039:0969a09": "能生耶？不爾。云何？頌曰：",
    "T29n1563_039:0969a10": "淨定有四種，　　謂即順退分，",
    "T29n1563_039:0969a11": "順住順勝進，　　順決擇分攝。",
    "T29n1563_039:0969a12": "如次順煩惱，　　自上地無漏，",
    "T29n1563_039:0969a13": "互相望如次，　　生二三三一。",
    "T29n1563_039:0969a14": "論曰：諸淨等至總有四種，一順退分攝、二順",
    "T29n1563_039:0969a15": "住分攝、三順勝進分攝、四順決擇分攝，地各",
    "T29n1563_039:0969a16": "有四，有頂唯三，由彼更無上地可趣故，彼地",
    "T29n1563_039:0969a17": "無有順勝進分攝。於此四中唯第四分能生",
    "T29n1563_039:0969a18": "無漏。所以者何？由此四種有如是相順退分，",
    "T29n1563_039:0969a19": "能順煩惱順住分、能順自地順勝進分、能順",
    "T29n1563_039:0969a20": "上地順決擇分、能順無漏，故諸無漏唯從此",
    "T29n1563_039:0969a21": "生。有餘師言：順退分者住彼可退，順住分者",
    "T29n1563_039:0969a22": "住彼不退亦不勝進，順勝進分者住彼能勝",
    "T29n1563_039:0969a23": "進，順決擇分者住彼起聖道。有言住彼順通",
    "T29n1563_039:0969a24": "達諦，由此無間能入離生。應知此中決定義",
    "T29n1563_039:0969a25": "者，謂諸聖道必此無間生，非此無間必能生",
    "T29n1563_039:0969a26": "聖道。若異此者，是則應說唯世第一法名順",
    "T29n1563_039:0969a27": "決擇分。有餘師言：順退分者，與諸煩惱下上",
    "T29n1563_039:0969a28": "相雜，染淨展轉現在前故。順住分者，能以",
    "T29n1563_039:0969a29": "種種麁等行相棄背下地、靜等行相攝受自",
    "T29n1563_039:0969b01": "地。順勝進分者，觀自地過、上地功德。順決",
    "T29n1563_039:0969b02": "擇分者，如煖頂忍世第一法。無漏無間何分",
    "T29n1563_039:0969b03": "現前？有說通三，除順退分。理實唯二，謂後二",
    "T29n1563_039:0969b04": "種諸有修習超等至等，唯順決擇最堅勝故。",
    "T29n1563_039:0969b05": "諸瑜伽師作如是說：若觀行者於自地定不",
    "T29n1563_039:0969b06": "善通達、不恒安住，於上地定不能欣求，數數",
    "T29n1563_039:0969b07": "現行順下地想，彼之等持名順退分，或由自",
    "T29n1563_039:0969b08": "地離染退得名順退分，成就此定補特伽羅",
    "T29n1563_039:0969b09": "名為退者。如成牛行說名為牛，凶勃難迴說",
    "T29n1563_039:0969b10": "名牛行。於自地定耽著不捨，於上地定不能",
    "T29n1563_039:0969b11": "欣求，彼之等持名順住分。於自地定雖能多",
    "T29n1563_039:0969b12": "住而不耽著，於上地定欣樂牽引，彼之等持",
    "T29n1563_039:0969b13": "名順勝進分。於自上定皆不耽著、多住厭想，",
    "T29n1563_039:0969b14": "為欲令斷彼之等持，名順決擇分。諸有安住",
    "T29n1563_039:0969b15": "順退分者，於廣大果心多繫縛。諸有安住順",
    "T29n1563_039:0969b16": "住分者，數住自定不能上求。諸有安住順勝",
    "T29n1563_039:0969b17": "進者，能展轉求所餘勝定。然勝進分總有二",
    "T29n1563_039:0969b18": "種，一者自地殊勝功德、二者上地殊勝功德，",
    "T29n1563_039:0969b19": "若能牽引彼名順勝進分。此有二類，或厭，或",
    "T29n1563_039:0969b20": "欣。諸有安住順決擇者，樂斷諸有、樂修無漏，",
    "T29n1563_039:0969b21": "是名安住。四分者別，若順煩惱名順退分。諸",
    "T29n1563_039:0969b22": "阿羅漢寧有退理？非彼猶有順退分定，可令",
    "T29n1563_039:0969b23": "現行離染捨故。雖有此難而實無違，謂順住",
    "T29n1563_039:0969b24": "中有順退者，亦得建立順退分名，從彼有退",
    "T29n1563_039:0969b25": "如先已說。此四相望互相生者，初能生二，謂",
    "T29n1563_039:0969b26": "順退、住。第二生三，除順決擇。第三生三，除",
    "T29n1563_039:0969b27": "順退分。第四生一，謂自非餘；有說亦生順勝",
    "T29n1563_039:0969b28": "進分。如上所言淨及無漏，皆能上下超至",
    "T29n1563_039:0969b29": "第三，行者如何修超等至？加行成滿差別云",
    "T29n1563_039:0969c01": "何？頌曰：",
    "T29n1563_039:0969c02": "二類定順逆，　　均間次及超，",
    "T29n1563_039:0969c03": "至間超為成，　　三洲利無學。",
    "T29n1563_039:0969c04": "論曰：本善等至分為二類，一者有漏、二者無",
    "T29n1563_039:0969c05": "漏。往上名順，還下名逆，同類名均，異類名",
    "T29n1563_039:0969c06": "間，相鄰名次，越一名超。謂觀行者修超定時，",
    "T29n1563_039:0969c07": "先於有漏八地等至順、逆、均、次現前數習，次",
    "T29n1563_039:0969c08": "於無漏七地等至順、逆、均、次現前數習，次於",
    "T29n1563_039:0969c09": "有漏無漏等至順、逆、間、次現前數習，次於有",
    "T29n1563_039:0969c10": "漏順、逆、均、超現前數習，次於無漏順、逆、均、超",
    "T29n1563_039:0969c11": "現前數習，是名修習超加行滿。後於有漏無",
    "T29n1563_039:0969c12": "漏等至順、逆、間、超，名超定成。此中超者謂頓",
    "T29n1563_039:0969c13": "超二，一者超地、二者超法。唯能超一故至第",
    "T29n1563_039:0969c14": "三，遠故無能超入第四。修超等至唯欲三洲，",
    "T29n1563_039:0969c15": "除北俱盧，然通男女。不時解脫諸阿羅漢，要",
    "T29n1563_039:0969c16": "得無諍妙願智等邊際定者能超非餘，定自",
    "T29n1563_039:0969c17": "在故、無煩惱故。時解脫者雖無煩惱，定不自",
    "T29n1563_039:0969c18": "在；諸見至者雖定自在，有餘煩惱，故皆不能",
    "T29n1563_039:0969c19": "修超等至。勝解作意不能無間修超等至，勢",
    "T29n1563_039:0969c20": "力劣故。此諸等至依何身起？頌曰：",
    "T29n1563_039:0969c21": "諸定依自下，　　非上無用故，",
    "T29n1563_039:0969c22": "唯生有頂聖，　　起下盡餘惑。",
    "T29n1563_039:0969c23": "論曰：諸等至起依自下身，依上地身無容起",
    "T29n1563_039:0969c24": "下，上地起下無所用故、自有勝定故、下勢力",
    "T29n1563_039:0969c25": "劣故、已棄捨故、可厭毀故。總相雖然，若委細",
    "T29n1563_039:0969c26": "說，聖生有頂必超無漏無所有處，為盡自地",
    "T29n1563_039:0969c27": "所餘煩惱，自無聖道欣樂起故，唯無所有最",
    "T29n1563_039:0969c28": "隣近故，起彼現前盡餘煩惱，離無漏道必無",
    "T29n1563_039:0969c29": "有能斷彼餘惑成阿羅漢。是故有頂無漏",
    "T29n1563_039:0970a01": "無所有處依九地身，有漏無所有處依八地",
    "T29n1563_039:0970a02": "身，有漏無漏識無邊處依七地身，空無邊處",
    "T29n1563_039:0970a03": "依六地身，乃至初定依二地身，謂自及欲。若",
    "T29n1563_039:0970a04": "成就依有漏，如起無漏一切依九地身。諸等至",
    "T29n1563_039:0970a05": "中誰緣何境？頌曰：",
    "T29n1563_039:0970a06": "味定緣自繫，　　淨無漏遍緣，",
    "T29n1563_039:0970a07": "根本善無色，　　不緣下有漏。",
    "T29n1563_039:0970a08": "論曰：味定但緣自地有漏法，以有漏法是所",
    "T29n1563_039:0970a09": "繫事故。所繫言顯是三有攝，不緣無漏法，",
    "T29n1563_039:0970a10": "愛行相轉故。若愛無漏應非煩惱，不緣上地",
    "T29n1563_039:0970a11": "法，愛界地別故；不緣下地法，已離彼貪故。淨",
    "T29n1563_039:0970a12": "及無漏俱能遍緣自上下地，有為無為皆為",
    "T29n1563_039:0970a13": "境故。有差別者，無記無為非無漏境，唯有於",
    "T29n1563_039:0970a14": "法說能遍緣無非所緣，前已說故。根本地攝",
    "T29n1563_039:0970a15": "善無色定，不緣下地諸有漏法，以下地法不",
    "T29n1563_039:0970a16": "寂靜故、本善無色極寂靜故。由此理故，經於",
    "T29n1563_039:0970a17": "無色皆言超越一切下地。於諸靜慮不如是",
    "T29n1563_039:0970a18": "說，以本無色不緣下繫，是故於下說超越言。",
    "T29n1563_039:0970a19": "諸靜慮中有遍緣智，故於下地不言超越。既",
    "T29n1563_039:0970a20": "說超越色想等言，故知但依超所緣說。若此",
    "T29n1563_039:0970a21": "超越為顯離繫，應說超一切，非唯色想等。又",
    "T29n1563_039:0970a22": "靜慮中應言超越，自上地法無不能緣。雖亦",
    "T29n1563_039:0970a23": "能緣下地無漏，而但緣類不緣法品，以但能",
    "T29n1563_039:0970a24": "緣自全治故。法非全治，如先已說。又法品",
    "T29n1563_039:0970a25": "道於無色界雖能對治，是客非主，亦不能緣",
    "T29n1563_039:0970a26": "下地法滅。既遮無色根本緣下，義准近分有",
    "T29n1563_039:0970a27": "緣下能，彼無間道必緣下故。味淨無漏三等",
    "T29n1563_039:0970a28": "至中，何等力能斷諸煩惱？頌曰：",
    "T29n1563_039:0970a29": "無漏能斷惑，　　及諸淨近分。",
    "T29n1563_039:0970b01": "論曰：諸無漏定皆能斷惑。本淨尚無能，況諸",
    "T29n1563_039:0970b02": "染能斷。謂本淨定不能斷下，已離染故；不能",
    "T29n1563_039:0970b03": "斷上，以勝己故；不能斷自與自地惑，同一",
    "T29n1563_039:0970b04": "縛故，又自於自非對治故。若淨近分亦能斷",
    "T29n1563_039:0970b05": "惑，以皆能斷次下地故。中間攝淨亦不能斷。",
    "T29n1563_039:0970b06": "近分有幾？何受相應？於味等三為皆具不？頌",
    "T29n1563_039:0970b07": "曰：",
    "T29n1563_039:0970b08": "近分八捨淨，　　初亦聖惑三。",
    "T29n1563_039:0970b09": "論曰：諸近分定亦有八種，與八根本為入門",
    "T29n1563_039:0970b10": "故。一切唯一捨受相應，作功用轉故、未離下",
    "T29n1563_039:0970b11": "怖故。此八近分皆淨定攝，唯初近分亦通無",
    "T29n1563_039:0970b12": "漏，皆無有味離染道故。上七近分無無漏者，",
    "T29n1563_039:0970b13": "於自地法不厭背故。唯初近分通無漏者，於",
    "T29n1563_039:0970b14": "自地法能厭背故。此地極隣近多災患界故，",
    "T29n1563_039:0970b15": "以諸欲貪由尋伺起，此地猶有尋伺隨故。若",
    "T29n1563_039:0970b16": "爾，何緣毘婆沙說：諸近分地有結生心，非無",
    "T29n1563_039:0970b17": "染心有結生理。故應近分有味相應。今於此",
    "T29n1563_039:0970b18": "中遮有定染不遮生染，故不相違。或有餘師",
    "T29n1563_039:0970b19": "作如是說：初近分定亦有定染，未起根本亦",
    "T29n1563_039:0970b20": "貪此故。由此未至具有三種，中間、靜慮與諸",
    "T29n1563_039:0970b21": "近分，為無別義為亦有殊？義亦有殊，謂諸近",
    "T29n1563_039:0970b22": "分是離染道、入根本因，中間不然。復有別",
    "T29n1563_039:0970b23": "義。頌曰：",
    "T29n1563_039:0970b24": "中靜慮無尋，　　具三唯捨受，",
    "T29n1563_039:0970b25": "論曰：初本近分尋伺相應，上七定中皆無尋",
    "T29n1563_039:0970b26": "伺，唯中靜慮有伺無尋，故彼勝初、未及第二，",
    "T29n1563_039:0970b27": "依此義故立中間名。由此上無中間靜慮，一",
    "T29n1563_039:0970b28": "地昇降無如此故。謂中間定初靜慮攝，而",
    "T29n1563_039:0970b29": "有差別，謂此減尋上立中間。減何成異，故",
    "T29n1563_039:0970c01": "中間定初有上無？豈不契經說七依定。寧知",
    "T29n1563_039:0970c02": "別有未至中間？由有契經及正理故。且有未",
    "T29n1563_039:0970c03": "至，如契經言：諸有未能入初定等，具足安住",
    "T29n1563_039:0970c04": "而由聖慧，於現法中得諸漏盡。若無未至，聖",
    "T29n1563_039:0970c05": "慧依何？又《蘇使摩契經》中說：有慧解脫者，不",
    "T29n1563_039:0970c06": "得根本定。豈不依定成慧解脫？由此證知，",
    "T29n1563_039:0970c07": "有未至定。有中間定，如契經說：有尋伺等三",
    "T29n1563_039:0970c08": "三摩地。經說初定與尋伺俱，第二等中尋伺",
    "T29n1563_039:0970c09": "皆息。若無中靜慮，誰有伺無尋？以心心所漸",
    "T29n1563_039:0970c10": "次息故，理應有定有伺無尋。又大梵王是世",
    "T29n1563_039:0970c11": "界主，離中間定誰為勝因？由此證知有中",
    "T29n1563_039:0970c12": "間定。然佛不數說有未至、中間，以二即初靜",
    "T29n1563_039:0970c13": "慮攝故，說初靜慮即已說彼。唯初近分名未",
    "T29n1563_039:0970c14": "至者，為欲簡別餘近分故，非此近分乘先定",
    "T29n1563_039:0970c15": "起，又非住此已起愛味。依如是義立未至名。",
    "T29n1563_039:0970c16": "非上定邊亦名未至，皆乘先定勢力引生，及",
    "T29n1563_039:0970c17": "住彼時已起味故。毘婆沙者作如是說：未至",
    "T29n1563_039:0970c18": "本地立未至名，是本地德未現前義。此中間",
    "T29n1563_039:0970c19": "定具味等三，以別繫屬一生處故。謂極修習",
    "T29n1563_039:0970c20": "中間定者，未來當在大梵處生，故亦具三",
    "T29n1563_039:0970c21": "如根本定。非根本地起愛貪彼，如所味有別",
    "T29n1563_039:0970c22": "能味亦別故，此有勝德可愛味故，無漏定生",
    "T29n1563_039:0970c23": "亦漸減故。此亦一向捨受相應，無三識身故",
    "T29n1563_039:0970c24": "無樂受，無喜受者已不共初。然於初貪未能",
    "T29n1563_039:0970c25": "離故，又由自勉功用轉故，由此說為苦通行",
    "T29n1563_039:0970c26": "攝，非憂苦者已出欲故。由此一向捨受相應，",
    "T29n1563_039:0970c27": "此定能招大梵處果，多修習者為大梵故。已",
    "T29n1563_039:0970c28": "辯等至。云何等持？經說等持總有三種：一有",
    "T29n1563_039:0970c29": "尋有伺三摩地、二無尋唯伺三摩地、三無尋",
    "T29n1563_039:0971a01": "無伺三摩地。如是三種相別云何？頌曰：",
    "T29n1563_039:0971a02": "初下有尋伺，　　中唯伺上無。",
    "T29n1563_039:0971a03": "論曰：前來因事屢辯此三，今於此中略顯別",
    "T29n1563_039:0971a04": "相。有尋有伺三摩地者，謂與尋伺相應等",
    "T29n1563_039:0971a05": "持，此初靜慮及未至攝。無尋唯伺三摩地者，",
    "T29n1563_039:0971a06": "謂唯與伺相應等持，此即中間靜慮地攝。無",
    "T29n1563_039:0971a07": "尋無伺三摩地者，謂非尋伺相應等持，此從",
    "T29n1563_039:0971a08": "第二靜慮近分乃至非想非非想攝。契經復",
    "T29n1563_039:0971a09": "說三種等持：一空三摩地、二無願三摩地、三",
    "T29n1563_039:0971a10": "無相三摩地。如是三種相別云何？頌曰：",
    "T29n1563_039:0971a11": "空謂空非我，　　無相謂滅四，",
    "T29n1563_039:0971a12": "無願謂餘十，　　諦行相相應，",
    "T29n1563_039:0971a13": "此通淨無漏，　　無漏三脫門。",
    "T29n1563_039:0971a14": "論曰：空三摩地，謂空非我二種行相相應等",
    "T29n1563_039:0971a15": "持，故說空等持近治有身見，身見亦有二行",
    "T29n1563_039:0971a16": "相故。謂空行相近治我所見，非我行相近治",
    "T29n1563_039:0971a17": "我見。觀法非我，名非我行相觀。此中無我，名",
    "T29n1563_039:0971a18": "空行相。由此空行相，近治我所見，以此中都",
    "T29n1563_039:0971a19": "無我，故此法非我所。無相三摩地，謂緣滅諦",
    "T29n1563_039:0971a20": "四種行相相應等持。涅槃離諸相故名無相，",
    "T29n1563_039:0971a21": "緣彼三摩地，得無相名。相略有十，謂色等",
    "T29n1563_039:0971a22": "五、男女二種、三有為相。或復相者是因異",
    "T29n1563_039:0971a23": "名，涅槃無因故名無相。或相謂世蘊上中下，",
    "T29n1563_039:0971a24": "涅槃異彼故名無相。無願三摩地，謂緣餘諦",
    "T29n1563_039:0971a25": "十種行相相應等持。十行相者，謂苦、非常、因、",
    "T29n1563_039:0971a26": "集、生、緣、道、如、行、出。如是空等三三摩地，三摩",
    "T29n1563_039:0971a27": "地相雖無差別，而依對治意樂所緣，如其次",
    "T29n1563_039:0971a28": "第建立三種。由意樂故不願三有，理且可然，",
    "T29n1563_039:0971a29": "有過患故。寧由意樂不願聖道，以諸聖道依",
    "T29n1563_039:0971b01": "屬有故。若爾，何用修習聖道？以是涅槃能趣",
    "T29n1563_039:0971b02": "因故，非離聖道有得涅槃。為求涅槃故修聖",
    "T29n1563_039:0971b03": "道，道如船筏必應捨故，亦由意樂不願聖道",
    "T29n1563_039:0971b04": "故。緣道行相亦得無願名，以本期心厭有為",
    "T29n1563_039:0971b05": "故。空非我相非所厭捨，以與涅槃相相似",
    "T29n1563_039:0971b06": "故。由此二行相，雖緣可厭法，不取可厭相，",
    "T29n1563_039:0971b07": "不得無願名。此三等持通淨無漏，世出世間",
    "T29n1563_039:0971b08": "等持攝故。世間攝故，通十一地。出世攝者，",
    "T29n1563_039:0971b09": "唯通九地，上七定邊無勝德故。於中無漏者",
    "T29n1563_039:0971b10": "名三解脫門，能與涅槃為入門故。非諸有漏",
    "T29n1563_039:0971b11": "法是真解脫門，性住世間違解脫故。三三摩",
    "T29n1563_039:0971b12": "地緣境別者，若有漏空緣一切法，若無漏空",
    "T29n1563_039:0971b13": "唯緣苦諦。無願能緣苦集道諦，無相唯緣滅",
    "T29n1563_039:0971b14": "諦為境。三三摩地念住別者，無相唯法，餘皆",
    "T29n1563_039:0971b15": "通四。契經復說三重等持：一空空三摩地：二",
    "T29n1563_039:0971b16": "無願無願三摩地：三無相無相三摩地。如是",
    "T29n1563_039:0971b17": "三種相別云何？頌曰：",
    "T29n1563_039:0971b18": "重二緣無學，　　取空非常相，",
    "T29n1563_039:0971b19": "後緣無相定，　　非擇滅為靜，",
    "T29n1563_039:0971b20": "有漏人不時，　　離上七近分。",
    "T29n1563_039:0971b21": "論曰：此三等持緣前空等取空等相，故立空",
    "T29n1563_039:0971b22": "空等名。空空等持緣前無學空三摩地取彼",
    "T29n1563_039:0971b23": "空相，空相順厭，勝非我故。謂彼先起無學",
    "T29n1563_039:0971b24": "等持，於五取蘊思惟空相，從此後起殊勝善",
    "T29n1563_039:0971b25": "根相應等持，緣前無學空三摩地思惟空相，",
    "T29n1563_039:0971b26": "於空取空，故名空空。如燒死屍以杖迴轉，",
    "T29n1563_039:0971b27": "屍既盡已杖亦應燒。如是由空燒煩惱已，復",
    "T29n1563_039:0971b28": "起空定厭捨前空，重空等持空行相後，起即",
    "T29n1563_039:0971b29": "復還與空行相相應，唯此最能順厭捨故。非",
    "T29n1563_039:0971c01": "我行相則不如是，見非我者於諸有為法起",
    "T29n1563_039:0971c02": "厭背心不如見空，故諸有已見諸法非我而於",
    "T29n1563_039:0971c03": "諸有猶生樂者，以於諸行中不審見空故。由",
    "T29n1563_039:0971c04": "此空定雖二行相俱，而但名空不說為非我，",
    "T29n1563_039:0971c05": "空於厭捨極隨順故。無願無願緣前無學無",
    "T29n1563_039:0971c06": "願等持，取非常相，謂彼先起無學等持，於五",
    "T29n1563_039:0971c07": "取蘊中思惟非常相，從此後起殊勝善根相",
    "T29n1563_039:0971c08": "應等持緣前無學無願三摩地思惟非常相，",
    "T29n1563_039:0971c09": "於無願不願，名無願無願。舉喻顯示，如前",
    "T29n1563_039:0971c10": "應知。重無願等持非常行相後起，即復還與",
    "T29n1563_039:0971c11": "非常行相相應，唯此可能緣厭道故。非苦行",
    "T29n1563_039:0971c12": "相能緣聖道，聖道非苦趣苦滅故。苦法不能",
    "T29n1563_039:0971c13": "趣苦寂滅，亦非因等四能緣聖道，以聖道不",
    "T29n1563_039:0971c14": "能令苦續故。非道等四者此厭捨道故，非欣",
    "T29n1563_039:0971c15": "行相能為厭捨。豈不如無願不願聖道而作",
    "T29n1563_039:0971c16": "道等四，此亦應然？此例不然，無願正厭有兼",
    "T29n1563_039:0971c17": "於聖道起不願心故。謂前無願正厭於有，聖",
    "T29n1563_039:0971c18": "道依有故兼不願。雖聖意樂說不願道，而於",
    "T29n1563_039:0971c19": "聖道非正憎厭，故亦能作道等四種。無願無",
    "T29n1563_039:0971c20": "願正憎厭道，故以非常觀道過失，道等行相",
    "T29n1563_039:0971c21": "無容厭道，是故於此不作彼四。無相無相即",
    "T29n1563_039:0971c22": "緣無學無相三摩地非擇滅為境，以無漏法",
    "T29n1563_039:0971c23": "無擇滅故，但取靜相非滅妙離。謂彼先起無",
    "T29n1563_039:0971c24": "學等持，於擇滅中思惟靜相，從此後起殊",
    "T29n1563_039:0971c25": "勝善根相應等持，即緣無學無相三摩地非",
    "T29n1563_039:0971c26": "擇滅為境，思惟靜相，於無相滅復觀為無",
    "T29n1563_039:0971c27": "相，名無相無相。舉喻顯示，如前應知。重無",
    "T29n1563_039:0971c28": "相等持靜行相後起，即復還與靜行相相應，",
    "T29n1563_039:0971c29": "唯此能觀非擇滅故。非妙行相，境無記故。",
    "T29n1563_039:0972a01": "非離行相，以雖證得，彼非擇滅猶縛隨故。非",
    "T29n1563_039:0972a02": "滅行相，以非擇滅非永解脫一切苦故。又若",
    "T29n1563_039:0972a03": "觀滅濫非常故。所言靜者，唯顯止息，故非擇",
    "T29n1563_039:0972a04": "滅得有靜相。以修聖道經久劬勞，於彼息中",
    "T29n1563_039:0972a05": "便生樂想，故重無相取靜非餘。重三等持唯",
    "T29n1563_039:0972a06": "是有漏，以於聖道生厭捨故。非無漏定厭捨",
    "T29n1563_039:0972a07": "聖道，二緣聖道取空非常，理可名為厭捨聖",
    "T29n1563_039:0972a08": "道。無相無相但緣無為作靜行相，何名厭",
    "T29n1563_039:0972a09": "道？此欣無學無相等持不轉之因，故名厭道。",
    "T29n1563_039:0972a10": "謂彼定起義作是言：無相等持不生為善。此",
    "T29n1563_039:0972a11": "既欣讚聖道不生，如何不名厭捨聖道？前無",
    "T29n1563_039:0972a12": "相定非此所緣，如何此名無相無相？或應許",
    "T29n1563_039:0972a13": "此定不緣非擇滅，但緣無學無相不生。此亦",
    "T29n1563_039:0972a14": "不然，准前釋故。謂緣無相之非擇滅，此非擇",
    "T29n1563_039:0972a15": "滅亦離諸相，緣無相無相故，得無相無相名。",
    "T29n1563_039:0972a16": "緣無相境作靜行相，是故此定從境立名。唯",
    "T29n1563_039:0972a17": "三洲人能起此定，通依男女，以依女身亦能",
    "T29n1563_039:0972a18": "自在延促壽故。唯無學位，以有學者但欣聖",
    "T29n1563_039:0972a19": "道未能厭故。此亦非一切，唯不時解脫，以",
    "T29n1563_039:0972a20": "時解脫愛聖道故。依十一地，除上七邊，以上",
    "T29n1563_039:0972a21": "七邊無勝德故。若在欲界，從未至攝，聖道後",
    "T29n1563_039:0972a22": "起。若在有頂，無所有攝，聖道後生。餘皆自地",
    "T29n1563_039:0972a23": "聖道後起。就總類說，此從法類苦滅四智無",
    "T29n1563_039:0972a24": "間而生。若就別說，欲界攝者非類後生，上界",
    "T29n1563_039:0972a25": "攝者非法後起。前二非滅後，起第三非苦，後",
    "T29n1563_039:0972a26": "生餘行相，後起此定故。應得此者，皆盡智",
    "T29n1563_039:0972a27": "時由離染得，後由加行方起現前。唯我世尊",
    "T29n1563_039:0972a28": "不由加行，順趣解脫起此現前，於道尚厭豈",
    "T29n1563_039:0972a29": "欣諸有。此後亦起聖道現前，然厭道故非無",
    "T29n1563_039:0972b01": "間起。欲界攝者是思所成，餘修所成依定起",
    "T29n1563_039:0972b02": "故。契經復說四修等持：一為住現法樂修三",
    "T29n1563_039:0972b03": "摩地、二為得勝知見修三摩地、三為得分別",
    "T29n1563_039:0972b04": "慧修三摩地、四為諸漏永盡修三摩地。如是",
    "T29n1563_039:0972b05": "四種相別云何？頌曰：",
    "T29n1563_039:0972b06": "為得現法樂，　　修諸善淨慮；",
    "T29n1563_039:0972b07": "為得勝知見，　　修淨天眼通；",
    "T29n1563_039:0972b08": "為得分別慧，　　修諸加行善；",
    "T29n1563_039:0972b09": "為得諸漏盡，　　修金剛喻定。",
    "T29n1563_039:0972b10": "論曰：如契經說，有修等持，若習若修若多所",
    "T29n1563_039:0972b11": "作，得現樂住，乃至廣說。善言通攝淨及無漏。",
    "T29n1563_039:0972b12": "修諸善靜慮，得住現法樂。而經但說初靜慮",
    "T29n1563_039:0972b13": "者，於中樂想最增盛故。謂超欲界眾多過失，",
    "T29n1563_039:0972b14": "故於此中樂想增盛。如遊砂磧熱渴疲勞，創",
    "T29n1563_039:0972b15": "飲濁水亦為勝樂。或聖道樂此具有故，謂",
    "T29n1563_039:0972b16": "具一切菩提分法四沙門果九斷遍知三界對",
    "T29n1563_039:0972b17": "治，又諸定首諸定樂因，是故偏說。豈不經說：",
    "T29n1563_039:0972b18": "如是苾芻，住此先受離生喜樂，後生梵眾受",
    "T29n1563_039:0972b19": "樂同此。何故不言住後法樂？詳此唯說現法",
    "T29n1563_039:0972b20": "樂者，為令棄捨樂現欲樂，說現定樂令其欣",
    "T29n1563_039:0972b21": "樂。或現樂住是後樂依，但說所依能依已顯。",
    "T29n1563_039:0972b22": "如契經說：先住此間入諸等至，後方生彼。或",
    "T29n1563_039:0972b23": "現法樂三乘皆住，後樂不定，是故不說。謂或",
    "T29n1563_039:0972b24": "退墮、或上受生、或般涅槃，便不住故。雖諸靜",
    "T29n1563_039:0972b25": "慮即現法樂，依近分故說為得言，修近分力",
    "T29n1563_039:0972b26": "得根本故。或即依現樂說為得言，如言身子",
    "T29n1563_039:0972b27": "體。故無有過。有說：此定佛依自說，如說菩",
    "T29n1563_039:0972b28": "薩居贍部林，起初世間依無漏定，能引一切",
    "T29n1563_039:0972b29": "有情共樂，由此不說後法樂住。即由此故亦",
    "T29n1563_039:0972c01": "但說初，菩薩爾時唯得初故。若依諸定修天",
    "T29n1563_039:0972c02": "眼通，便能獲得殊勝知見。此依何義立知見",
    "T29n1563_039:0972c03": "名？本靜慮中有遍照智，此遍照故立以見",
    "T29n1563_039:0972c04": "名。見體即知，故名知見。眼根名見，世所極",
    "T29n1563_039:0972c05": "成，為簡異彼，以知摽見。或即此見決斷所緣，",
    "T29n1563_039:0972c06": "故名為知，即亦名見。謂本靜慮是樂行道，不",
    "T29n1563_039:0972c07": "多劬勞而現前故。不劬勞故其體堅牢，由體",
    "T29n1563_039:0972c08": "堅牢故用決定，用決定故立以知名。見義如",
    "T29n1563_039:0972c09": "前，故名知見。為知為見？修此等持即是為求",
    "T29n1563_039:0972c10": "決定照義，此亦善逝依自而說。謂為顯佛以",
    "T29n1563_039:0972c11": "天眼通觀諸有情死生險難，方為拔濟起靜",
    "T29n1563_039:0972c12": "慮等，故為知見修天眼通。有餘師言：為欲勝",
    "T29n1563_039:0972c13": "伏諸隨煩惱起勝知見，起此勝知見不離光",
    "T29n1563_039:0972c14": "明想，此光明想引天眼通，由天眼通得勝知",
    "T29n1563_039:0972c15": "見。若修三界諸加行善及無漏善得分別慧，",
    "T29n1563_039:0972c16": "謂從欲界乃至有頂，諸聞思修所成善法及",
    "T29n1563_039:0972c17": "餘一切無漏有為，總說名為加行善法。修此",
    "T29n1563_039:0972c18": "善法能引慧生，於諸境中差別而轉，故言修",
    "T29n1563_039:0972c19": "此得分別慧。如說善逝住二尋思，能如實知",
    "T29n1563_039:0972c20": "諸受起等。此顯修善得分別慧。說加行言為",
    "T29n1563_039:0972c21": "簡生得，非修習生得，得未曾得故。若修金剛",
    "T29n1563_039:0972c22": "喻定，便得諸漏永盡。謂若修習第四靜慮金",
    "T29n1563_039:0972c23": "剛喻定并隨轉法，便能獲得諸漏永盡。第四",
    "T29n1563_039:0972c24": "靜慮佛依自說，無上菩提依此得故。金剛喻",
    "T29n1563_039:0972c25": "定頓證漏盡引盡智生，是故偏說。有說：一切",
    "T29n1563_039:0972c26": "有頓斷治，第四靜慮皆此所攝。此經所說",
    "T29n1563_039:0972c27": "若習若修若多所作，義差別者，為欲顯示習",
    "T29n1563_039:0972c28": "修得修所治更遠，如其次第。",
    "T29n1563_039:0972c29": "說一切有部顯宗論卷第三十九"
}