{
    "X74n1487_002:0590c01": "慈悲地藏懺法卷中",
    "X74n1487_002:0590c03": "　悲愍為莖智慧葉　　三昧為鬚解脫敷",
    "X74n1487_002:0590c04": "　菩薩蜂王食甘露　　我今敬禮佛蓮華",
    "X74n1487_002:0590c05": "一切諸佛。愍念眾生。為說慈悲地藏懺法。今當歸命。",
    "X74n1487_002:0590c06": "一切諸佛。",
    "X74n1487_002:0590c07": "南無釋迦牟尼佛南無阿彌陀佛",
    "X74n1487_002:0590c08": "南無當來彌勒佛南無山王佛",
    "X74n1487_002:0590c09": "南無智勝佛南無淨名王佛",
    "X74n1487_002:0590c10": "南無智成就佛南無無上佛",
    "X74n1487_002:0590c11": "南無妙聲佛南無滿月佛",
    "X74n1487_002:0590c12": "南無月面佛南無三世諸佛",
    "X74n1487_002:0590c13": "南無文殊師利菩薩南無普賢菩薩",
    "X74n1487_002:0590c14": "南無觀世音菩薩南無普廣菩薩",
    "X74n1487_002:0590c15": "南無虗空藏菩薩南無金剛藏菩薩",
    "X74n1487_002:0590c16": "南無地藏王菩薩",
    "X74n1487_002:0590c17": "禮諸佛已。次復懺悔。上來略懺煩惱障竟。惑障清淨。",
    "X74n1487_002:0590c18": "業因不繼。業無偶匹。造罪何由。次當懺悔業障。業相",
    "X74n1487_002:0590c19": "雖多有漏無漏。黑白撿之。收無不盡。然佛言五戒。儒",
    "X74n1487_002:0590c20": "說五常。常戒雖殊。體本元一。克己復仁。慈心不殺。見",
    "X74n1487_002:0590c21": "利思義。不與不取。非禮不視。寧許奸邪。言可翻覆。信",
    "X74n1487_002:0590c22": "則斷金。嗜酒滅身。妄言敗德。堅持常戒。人道無虧。此",
    "X74n1487_002:0590c23": "五善業。同名有漏。以不能超越同居界故。復有勝倫。",
    "X74n1487_002:0590c24": "不惟慳己。以物慧他。不特不殺。性嗜好生。雖未離淫。",
    "X74n1487_002:0591a01": "進止有節。讚美十善。歎護一乘。攝散精勤。脩未到定。",
    "X74n1487_002:0591a02": "果感地居。主小千界。報似勝人。皆歸有漏。更復有人。",
    "X74n1487_002:0591a03": "厭欲苦麤。欣色淨妙。修四種定。感十八種天。雖伏煩",
    "X74n1487_002:0591a04": "惱。尚未斷滅。色漏未除。復有深機。厭色牢籠。盡識歸",
    "X74n1487_002:0591a05": "空。觀空想滅。以無所處。滅盡頂天。壽經沙劫。復墜輪",
    "X74n1487_002:0591a06": "迴。未獲無生。亦名有漏。如向若人若天。雖修善業。不",
    "X74n1487_002:0591a07": "出輪迴。俱名黑業。若修禪觀。依止觀空。始五停心。總",
    "X74n1487_002:0591a08": "別相境。身受心法。次第觀成。行三十七品之助道。觀",
    "X74n1487_002:0591a09": "一十六行之正修。破八十八之見使。得證見道。除九",
    "X74n1487_002:0591a10": "十一之思惟。身證無生。心境寂滅。以正徧空。離五蘊",
    "X74n1487_002:0591a11": "山。出生死海。居涅槃頂。於法無為。不得度生。未名菩",
    "X74n1487_002:0591a12": "薩。若於中乘因緣體法。從無明緣行。乃至憂悲苦惱。",
    "X74n1487_002:0591a13": "自無明滅。憂悲苦惱亦滅。如是逆順體法。惑寂智滅。",
    "X74n1487_002:0591a14": "疾證無為。病在無機。並收小果。若夫菩薩名大乘者。",
    "X74n1487_002:0591a15": "自身未度。先度眾生。發僧那於始心。終大悲而赴難。",
    "X74n1487_002:0591a16": "廣行六度。功越三祇。修漏無漏之慧業。獲生無生之",
    "X74n1487_002:0591a17": "慈悲。開佛見知。證極自性。合本有之靈明。悟心地之",
    "X74n1487_002:0591a18": "秘藏。心佛眾生。同歸三德而已。奈(某)等所以不能解",
    "X74n1487_002:0591a19": "脫者。皆由性識無定。逐境生心。染習結業。淨習結果。",
    "X74n1487_002:0591a20": "為善為惡。曾未暫停。輪迴五道。徧歷四生。動經塵劫。",
    "X74n1487_002:0591a21": "迷惑障難。如魚遊網。將逝長流。脫或暫出。又復遇網。",
    "X74n1487_002:0591a22": "但因妄見。妄習發生。郵傳三界。旅邸四生。出沒不停。",
    "X74n1487_002:0591a23": "自招劇咎。皆由十種妄習。不得解脫。云何為十。一者",
    "X74n1487_002:0591a24": "淫習交接。二者貪習交吸。三者慢習交陵。四者瞋習",
    "X74n1487_002:0591b01": "交衝。五者詐習交誘。六者誑習交誣。七者怨習交嫌。",
    "X74n1487_002:0591b02": "八者見習交明。九者枉習交加。十者訟習交諠。由斯",
    "X74n1487_002:0591b03": "十習。造十惡果。皆由六根。種種搆造。致地獄報。六根",
    "X74n1487_002:0591b04": "交受。以是因緣。故當懺悔。",
    "X74n1487_002:0591b05": "第一先懺淫習者男女根境。交接相磨。研磨不止。搖",
    "X74n1487_002:0591b06": "動根塵。汝憐我色。我愛汝心。日月歲深。轉復尫瘵。眠",
    "X74n1487_002:0591b07": "夢不安身。肢疼痛慘悽不樂。臨欲令終。父母妻努。洞",
    "X74n1487_002:0591b08": "傷死別。亡者神識。晝夜長行。去無遮止。即身應受。業",
    "X74n1487_002:0591b09": "報鐵床。經劫受苦。無量無邊。是故諸佛色目行淫。同",
    "X74n1487_002:0591b10": "名慾火。菩薩見淫。如避火坑。我與眾生。無始來今。而",
    "X74n1487_002:0591b11": "元不知。遠離色欲。避淫火坑。於內外境。男女身分。迷",
    "X74n1487_002:0591b12": "色迷心。廣造醜業。自破淨戒。毀他性遮。耻他門戶。壞",
    "X74n1487_002:0591b13": "賢節名。不男不女。五種非人。或比丘尼。亦嗜欲習。造",
    "X74n1487_002:0591b14": "地獄因。受苦無量。故於今日。恭對聖賢。剖露披陳。求",
    "X74n1487_002:0591b15": "哀懺悔。願十方佛。地藏能仁。傾甘露水。湔除罪垢。使",
    "X74n1487_002:0591b16": "我無始欲習。化為尸羅淨緣。究竟菩提。成就戒德。登",
    "X74n1487_002:0591b17": "歡喜地。永截輪迴。",
    "X74n1487_002:0591b18": "第二懺悔貪習者貪習業現。發於相吸。吸引不止。滋",
    "X74n1487_002:0591b19": "蔓貪根。猶如磁石。鐵鍼同倫。知足之人。雖貧亦樂。不",
    "X74n1487_002:0591b20": "知足者。富更愈求。殊不知富招極禍。喪家失命眷屬",
    "X74n1487_002:0591b21": "分離。更有三緣。不求自至。或遭水火。無妄橫羅。或生",
    "X74n1487_002:0591b22": "逆子。弛法凋殘。消瘦家園。苦等剜肉。縱能善禦。耗散",
    "X74n1487_002:0591b23": "無期。是故諸佛色目多求。同名貪水。菩薩見貪。如避",
    "X74n1487_002:0591b24": "瘴海。我與眾等。無始來今。而全不知。多求多苦。不離",
    "X74n1487_002:0591c01": "瘴海。輕重寶物。利祿公私。枉騁馳求。相吸惡取。劫奪",
    "X74n1487_002:0591c02": "剽掠。橫毒良民。於三寶財。混亂雜用。托公私益。偷越",
    "X74n1487_002:0591c03": "關津。盜竊銖錙。欺瞞圭合。以麤易好。以短換長。巧計",
    "X74n1487_002:0591c04": "百端。希望毫釐。益我貪心。貪得無厭。至受輪迴。故我",
    "X74n1487_002:0591c05": "今日。懇佛哀憐。受我懺悔。所有貪業。皆悉消除。乘斯",
    "X74n1487_002:0591c06": "禮懺功德。增伊檀度焚熏。以此勝因。滿波羅蜜。究獲",
    "X74n1487_002:0591c07": "淨心。登離垢地。",
    "X74n1487_002:0591c08": "第三懺悔慢習者慢習交陵。發於相恃。馳流不息。騰",
    "X74n1487_002:0591c09": "逸奔波。無明海濶。積水貪深。如人口舌。自相綿味。因",
    "X74n1487_002:0591c10": "而水生。彼此相皷。累劫成仇。相攻辯駁。訟及經生。死",
    "X74n1487_002:0591c11": "有血湖。灰河。熱沙。洋銅灌口等報。是故諸佛色目我",
    "X74n1487_002:0591c12": "慢。同名癡海。菩薩見慢。如避巨溺。(某)及眾等。無始至",
    "X74n1487_002:0591c13": "今。而渾不知癡慢水溺。隨世八風。波浪千疊。漂生死",
    "X74n1487_002:0591c14": "海。沉慢見河。張憍慢帆。入無明流。泳洋沉淪。無有出",
    "X74n1487_002:0591c15": "日。又復或恃種性。憍慢餘人。或以聰明。輕欺後學。乃",
    "X74n1487_002:0591c16": "至未得謂得。未證謂證。妄竊道器。訛述後生。如是等",
    "X74n1487_002:0591c17": "慢。不可具說。恭對三寶。悉皆懺悔。願(某)靜慮。圓成忍",
    "X74n1487_002:0591c18": "波羅蜜。越慢溺海。登涅槃山。發智光明。入一乘地。",
    "X74n1487_002:0591c19": "第四懺悔瞋習者瞋習交衝。發於相忤。忤結不息。心",
    "X74n1487_002:0591c20": "熱發火。鑄氣為金。鬬生惡業。生有刀輪劍戟。斧鉞鋸",
    "X74n1487_002:0591c21": "鎗。是生衝冤。殺氣飛動。瞋習相擊。則有宮劓斬刖。剉",
    "X74n1487_002:0591c22": "刺搥擊等報。是故諸佛色目瞋恚。同名刀劒。菩薩見",
    "X74n1487_002:0591c23": "瞋。如避誅戮。我與眾等。無始來今。而曾不知瞋恚惡",
    "X74n1487_002:0591c24": "習。攬斯交衝。師瞋弟子。弟子瞋師。父母六親。姻戚故",
    "X74n1487_002:0592a01": "舊。鄰里鄉黨。更互相衝。紊然較計。誓不和諧。不念自",
    "X74n1487_002:0592a02": "無慧力。彼有福緣。妄爭高下。競結冤讐。自有愆尤。多",
    "X74n1487_002:0592a03": "方文飾。他尠過失。廣為簸颺。如是瞋恚無量無邊。故",
    "X74n1487_002:0592a04": "我今者。恭對聖賢。所有瞋習。悉皆懺悔。精進止觀。成",
    "X74n1487_002:0592a05": "波羅蜜。燄慧增明。證無上道。廣與眾生。同登四地。",
    "X74n1487_002:0592a06": "第五懺悔詐習者詐習交誘。發於相掉。相嘲不住。引",
    "X74n1487_002:0592a07": "起煩惱。如水浸田。稗莠生長。荒蕪良稼。善穀不生。詐",
    "X74n1487_002:0592a08": "習相延。是非空搆。矯設異議。罔冐豪雄。彈壓彼此。欺",
    "X74n1487_002:0592a09": "詐自他。曲媚時宜。相加枉直。則有杻械枷鎖。杖笞棒",
    "X74n1487_002:0592a10": "撾等報。是故諸佛色目奸偽。同名讒賊。菩薩見詐。如",
    "X74n1487_002:0592a11": "畏豺狼。我與眾等。無始至今。而宛不知。詐偽豺狼。讒",
    "X74n1487_002:0592a12": "人如是。反趂夙習。徧起謟伎。衙仗豪門。顛覆良第。不",
    "X74n1487_002:0592a13": "任忠信。偏詐無辜。遞相誘引。非作非為。捨於八正。邪",
    "X74n1487_002:0592a14": "命邪求。亡身喪命。俱係詐緣。如是等因。造無量罪。終",
    "X74n1487_002:0592a15": "招苦果。無由出離。故我今日。恭對聖賢。求哀懺悔惟",
    "X74n1487_002:0592a16": "願三寶。地藏慈尊。哀憐攝受。證我披陳。上來五習。等",
    "X74n1487_002:0592a17": "一消除。三昧總持。入那伽定。禪波羅蜜。舉念具足。究",
    "X74n1487_002:0592a18": "竟菩提。發無礙辯。樂說無盡。廣接有情。出輪迴海。同",
    "X74n1487_002:0592a19": "登彼岸。過難勝地。證佛無為。現前眾等。相與志心。等",
    "X74n1487_002:0592a20": "一痛切。歸命敬禮一切諸佛。",
    "X74n1487_002:0592a21": "南無釋迦牟尼佛南無金剛不壞佛",
    "X74n1487_002:0592a22": "南無金寶光佛南無金龍尊佛",
    "X74n1487_002:0592a23": "南無精進軍佛南無精進喜佛",
    "X74n1487_002:0592a24": "南無寶火光佛南無寶月光佛",
    "X74n1487_002:0592b01": "南無現無愚佛南無寶月佛",
    "X74n1487_002:0592b02": "南無文殊師利菩薩南無普賢菩薩",
    "X74n1487_002:0592b03": "南無師子旛菩薩南無師子作菩薩",
    "X74n1487_002:0592b04": "南無虗空藏菩薩南無觀世音菩薩",
    "X74n1487_002:0592b05": "南無地藏王菩薩摩訶薩",
    "X74n1487_002:0592b06": "禮諸佛已。次復懺悔。第六誑習交誣誣妄不止。心欺",
    "X74n1487_002:0592b07": "造奸。則有塵穢屎尿污言。如塵隨風。各無所見。沉溺",
    "X74n1487_002:0592b08": "騰躍。飛墜漂淪苦報等事。是故諸佛色目欺誑。如同",
    "X74n1487_002:0592b09": "劫賊。菩薩見誑。猶踐蛇虺。我與眾等。從無始來。至於",
    "X74n1487_002:0592b10": "今日。而尤不知欺誑蛇虺。曾未遠離。或隨誑習。心計",
    "X74n1487_002:0592b11": "異端。口發誣言。見言不見。聞言不聞。知言不知。作言",
    "X74n1487_002:0592b12": "不作。面是背非。哄騙無知。背恩負義。而親不親。誑妄",
    "X74n1487_002:0592b13": "說法。瞞昧愚倫。言已則高登聖位。毀他則墮在凡夫。",
    "X74n1487_002:0592b14": "而不知自入見坑。牽人入獄。將招苦報。無量無邊。若",
    "X74n1487_002:0592b15": "不懺悔。焉可滅除。是故今日。恭對諸佛。一一披陳。求",
    "X74n1487_002:0592b16": "哀懺悔。從今已往。真實脩行。智慧現前。滿波羅蜜。真",
    "X74n1487_002:0592b17": "語實語。不誑不欺。精進菩提。悟心地藏。",
    "X74n1487_002:0592b18": "第七怨習交嫌發於銜恨。由忿為先。懷惡不怠。結怨",
    "X74n1487_002:0592b19": "為性。不能含忍。熱惱奮馳。則有投辭控訴。訟及公庭。",
    "X74n1487_002:0592b20": "故即飛石投礰。匣貯車檻。甕盛囊幞。如陰毒人。懷抱",
    "X74n1487_002:0592b21": "畜惡。報有投擲擒捉。擊剚拋撮無間等事。是故諸佛",
    "X74n1487_002:0592b22": "色目怨恨。同違害鬼。菩薩見冤。如飲鴆酒。我及眾生。",
    "X74n1487_002:0592b23": "無始至今。而實不知冤恨鴆酒。醉無明家。怨習交嫌。",
    "X74n1487_002:0592b24": "相銜相恨。結怨結讐。或父母邊。忤逆不孝。兄弟姉妹。",
    "X74n1487_002:0592c01": "姑姨伯叔。眷屬良朋。師僧共住。違教弗訓。如是嫌恨。",
    "X74n1487_002:0592c02": "未得懺除。故我今日。仰對三寶。地藏慈尊。鑒我生來",
    "X74n1487_002:0592c03": "所有冤仇。悉皆消滅。未結冤業。不敢復作。智慧遠行。",
    "X74n1487_002:0592c04": "應念成就方便波羅蜜。真實證其中。具足神力。應化",
    "X74n1487_002:0592c05": "十方。度諸有漏。到涅槃山。",
    "X74n1487_002:0592c06": "第八見習交明發於相違。相違不止便懷戒禁。邪悟",
    "X74n1487_002:0592c07": "諸見。相反出生。如是即有主吏官曹。辨正文詞。考諊",
    "X74n1487_002:0592c08": "邪偽。如行路人。往來相見。是習相交。報有勘問權衡。",
    "X74n1487_002:0592c09": "推案察訪。對鏡照明。承認允伏。善惡判官。及諸童子。",
    "X74n1487_002:0592c10": "手執文券。辯析謠訛。諊訊等事。是故諸佛色目邪見。",
    "X74n1487_002:0592c11": "同名見坑。菩薩見諸虗妄。徧計徧執。如臨毒壑。我與",
    "X74n1487_002:0592c12": "眾等。無始來今。而竟不知邪見交明。真似毒壑。於諸",
    "X74n1487_002:0592c13": "諦理。妄計博度。執我我所。起諸邪見。著斷著常。著空",
    "X74n1487_002:0592c14": "著有。戒取見取。隨事生心。撥無因果。妄舉邪緣。謂是",
    "X74n1487_002:0592c15": "正道。更有迷明。投崖拔髮。嘗穢臥薪。捨身誤為。無益",
    "X74n1487_002:0592c16": "苦行。乃至命終。直墮無間。如是見業。曾或有之。故我",
    "X74n1487_002:0592c17": "今日。恭對十方調御。歸命地藏慈尊。懺悔邪見邪思。",
    "X74n1487_002:0592c18": "頃成正知正見。(某)與眾等正心不動。八地高登。願波",
    "X74n1487_002:0592c19": "羅蜜。一生成就。等與含生。咸階聖果。俱悟無為。同歸",
    "X74n1487_002:0592c20": "秘藏。",
    "X74n1487_002:0592c21": "第九枉習者枉習交加。發於欺誑。由欺謗故。內無實",
    "X74n1487_002:0592c22": "心。譽人以善。惟恐不至於天。毀人以惡。尤慮不及於",
    "X74n1487_002:0592c23": "淵。譏毀良善。貶斥沙門。志不忠貞。心存虗偽。如是故",
    "X74n1487_002:0592c24": "有合山磕石。碾磑耕磨。如讒賊人。逼枉賢良。枉習相",
    "X74n1487_002:0593a01": "排。以有捺搥按蹙衝度諸事。是故諸佛色目怨謗。同",
    "X74n1487_002:0593a02": "名讒虎。菩薩見枉。如遭霹靂。我與眾等。無始來今。而",
    "X74n1487_002:0593a03": "更不知。枉習欺謗。的如讒虎。或以枉法。誣陷親朋。讒",
    "X74n1487_002:0593a04": "害師僧。及餘人輩。心無慈忍。慘刻無辜。鰥寡孤獨。橫",
    "X74n1487_002:0593a05": "羅奇殃。致死含冤。難可由訢。如是怨謗。業相無邊。故",
    "X74n1487_002:0593a06": "我今者。正意誠心。恭對聖筵。發露懺悔。所有枉習。悉",
    "X74n1487_002:0593a07": "使冰消。行願成就力波羅蜜。不興惡念。更造三途。永",
    "X74n1487_002:0593a08": "攝人天。當脩善慧。引導有情。同歸正覺。",
    "X74n1487_002:0593a09": "第十懺悔訟習者訟習交喧。發於藏覆。不能隱惡揚",
    "X74n1487_002:0593a10": "善。而反嫉善妬能。發宣隱惡。使彼難容。唯恐我不勝",
    "X74n1487_002:0593a11": "人。人便勝我。意氣剛愎。旁若無鄰。自作之罪。不使伊",
    "X74n1487_002:0593a12": "聞他違常儀。恚類宣布。如是故有鑒證分明。不自藏",
    "X74n1487_002:0593a13": "影。如人日中。毛髮自露。故有業鏡火珠。披露宿業對",
    "X74n1487_002:0593a14": "驗等事。是故諸佛同名陰賊。色目覆藏。菩薩見覆。如",
    "X74n1487_002:0593a15": "戴高山。履於巨海。我與眾等。自從無始。迄於今生。而",
    "X74n1487_002:0593a16": "終不知。訟習妄緣。藏護瑕玼。包含過失。言已。則無德",
    "X74n1487_002:0593a17": "不歸。說他。則何惡不有。氣質憍慠。目空無人。喧及公",
    "X74n1487_002:0593a18": "私。言詞巧搆。經年累世。無有羆期。又復發喧私忿。彰",
    "X74n1487_002:0593a19": "露惡形。不顧身命。何憐家室。心心相續。意在前人。念",
    "X74n1487_002:0593a20": "念無窮。唯圖快己。如是因緣。皆由掉舉。致成重喧。展",
    "X74n1487_002:0593a21": "轉相應。會無暫輟。故我今日。恭對世尊。地藏菩薩。始",
    "X74n1487_002:0593a22": "從淫習。終至訟喧。是十習因。造百千業。及至地獄。六",
    "X74n1487_002:0593a23": "受交報。及與三途。無不由之。一一披陳。重重懺悔。願",
    "X74n1487_002:0593a24": "佛菩薩。傾大甘露沃滅習因。慧燄光明。爍破癡暗。行",
    "X74n1487_002:0593b01": "願成就。禪觀精深。智波羅蜜。皆悉圓滿。法雲徧界。普",
    "X74n1487_002:0593b02": "蔭羣機。法雨滋沾。同明道種。脩菩薩之願力。證無上",
    "X74n1487_002:0593b03": "之菩提。究竟圓成十地妙行。相與志心。等一痛切。五",
    "X74n1487_002:0593b04": "體投地。如泰山崩。歸命頂禮。一切諸佛。",
    "X74n1487_002:0593b05": "南無釋迦牟尼佛南無無量壽佛",
    "X74n1487_002:0593b06": "南無無垢佛南無離垢佛",
    "X74n1487_002:0593b07": "南無勇施佛南無清淨佛",
    "X74n1487_002:0593b08": "南無清淨施佛南無娑留那佛",
    "X74n1487_002:0593b09": "南無水天佛南無堅德佛",
    "X74n1487_002:0593b10": "南無旃檀功德佛南無無量掬光佛",
    "X74n1487_002:0593b11": "南無文殊師利菩薩南無普賢菩薩",
    "X74n1487_002:0593b12": "南無觀世音菩薩南無金剛藏菩薩",
    "X74n1487_002:0593b13": "南無無盡意菩薩南無定自在王菩薩",
    "X74n1487_002:0593b14": "南無地藏王菩薩",
    "X74n1487_002:0593b15": "禮諸佛已。次復懺悔。向來已懺煩惱障竟。次悔業障。",
    "X74n1487_002:0593b16": "今當懺悔報障。經云。假使百千劫。善惡業不亡。因緣",
    "X74n1487_002:0593b17": "會遇時。果報還自受。故知習因業果。招感不差所以",
    "X74n1487_002:0593b18": "世尊而示金鎗馬麥。木槊頭疼。以斯令人灼然可式。",
    "X74n1487_002:0593b19": "何以知然。天上五衰相現。懺之即脫猪身。人間五逆",
    "X74n1487_002:0593b20": "報熟。悔之頓除獄報。如斯等類。彌徧經文。故知懺悔。",
    "X74n1487_002:0593b21": "實能滅禍。而我凡夫。以無道眼。安辯因果唯逐六塵。",
    "X74n1487_002:0593b22": "勾引六識。趂外六境。起內六妄。徧造十惡。迷失一真。",
    "X74n1487_002:0593b23": "罪既憑六根而互造苦還依六識以交嬰。云何名六。",
    "X74n1487_002:0593b24": "一者眼根見業招引惡果。斯見交報。是人將終。先見",
    "X74n1487_002:0593c01": "猛火。彌燄燒空。亡者神識。乘煙飛墜。入無間中。發明",
    "X74n1487_002:0593c02": "二相。一是明見。徧見惡物。刀山岌岌。劍樹峨峨。亡者",
    "X74n1487_002:0593c03": "神識。生無量畏。二者暗見。寂然不見。亡者神識。心生",
    "X74n1487_002:0593c04": "恐怖。如是見火。燒見。則為明暗。恐怖之色。燒聽。則為",
    "X74n1487_002:0593c05": "鑊湯融銅。振響之聲。燒嗅。則為黑煙紫霧之氣。燒舌。",
    "X74n1487_002:0593c06": "則為焦丸鐵糜之味。燒身。則為石灰爐炭之觸。燒心。",
    "X74n1487_002:0593c07": "則為星火迸灑。鼓扇不息之思。如是六種。一時交受",
    "X74n1487_002:0593c08": "皆由昔者眼貪幻色。今報如是。伊不懺謝。何有出離。",
    "X74n1487_002:0593c09": "而我眾等。無始來今。或貪幻色。心著妄塵。玄黃朱紫。",
    "X74n1487_002:0593c10": "紅緣鮫綃。珍奇寶玩。男女容顏。馳境好逑。起非法想。",
    "X74n1487_002:0593c11": "造惡無窮。招報如上。故於今日。恭對三寶。地藏慈尊。",
    "X74n1487_002:0593c12": "懺悔往業。從今日去。攝心內照。不逐外塵。實境現前。",
    "X74n1487_002:0593c13": "見淨妙色。發真觀智。不染習因。得如所願。滿菩提果。",
    "X74n1487_002:0593c14": "二者懺悔聞報由妄聞習。招引惡愆。此聞業交。臨命",
    "X74n1487_002:0593c15": "終時。先見波濤。沒溺天地。亡者神識。降注乘流。入無",
    "X74n1487_002:0593c16": "間中。發明二相。一是聞聽。聽種種閙。精神愗亂。二者",
    "X74n1487_002:0593c17": "閉聽。寂然無聞。幽魄沉沒。如是聞波。注聞。則能為責",
    "X74n1487_002:0593c18": "為詰。注見。則能為雷為吼。注息。則能為雨為霧。灑諸",
    "X74n1487_002:0593c19": "毒蟲。周徧滿身。注味。則能為膿為血。種種雜穢。注觸。",
    "X74n1487_002:0593c20": "則能為畜為鬼。為屎為尿。注意。則能為雹為霰。摧碎",
    "X74n1487_002:0593c21": "心魄。如是皆由耳根造業。招報而然。我與眾等。無始",
    "X74n1487_002:0593c22": "來今。或為音惑。宮商絃管。吳歌鄭聲。檀板演劇。男女",
    "X74n1487_002:0593c23": "優伶。妖嬈曲調。種種淫詞。著境迷心。起非法想。造罪",
    "X74n1487_002:0593c24": "無邊。當報如上。故於今日。發露披陳。求哀懺悔。乘此",
    "X74n1487_002:0594a01": "聞熏。俾我耳聞法身之妙理。仗今懺法。即成般若解",
    "X74n1487_002:0594a02": "說之圓音普化有情。同歸寂忍。",
    "X74n1487_002:0594a03": "三者嗅報交時齅習業熟。其人命終先見毒氣。充滿",
    "X74n1487_002:0594a04": "遠近。亡者神識。從地湧出。入無間中。發明二相。一是",
    "X74n1487_002:0594a05": "通齅。被諸惡氣。熏極心擾。二者塞嗅。氣掩不通悶絕",
    "X74n1487_002:0594a06": "於地。如是嗅氣。衝息。則能為質為履。衝見。則能為火",
    "X74n1487_002:0594a07": "為炬。衝聞。則能為沒為溺為洋為沸。衝味。則能為餒",
    "X74n1487_002:0594a08": "為爽衝觸。則能為綻為爛。為大肉山有百千蟲。咸來",
    "X74n1487_002:0594a09": "咂食。衝思。則能為灰為瘴。為飛砂礫。擊碎身體。如是",
    "X74n1487_002:0594a10": "嗅業妄報如向。我與眾等。從無始來。至於今日。或為",
    "X74n1487_002:0594a11": "鼻惑。造眾過愆。或貪諸香。沉檀降速。牛首蘇合。麝臍",
    "X74n1487_002:0594a12": "龍腦。雞舌馬蹄。男女身分。姿態嬌柔。徧逐幻塵。造諸",
    "X74n1487_002:0594a13": "觸業。果報熟時。將何可免。是故今日恭對三寶。求哀",
    "X74n1487_002:0594a14": "懺悔。從今已去。盡未來時。安那般那。常聞五分法身",
    "X74n1487_002:0594a15": "之香。捨生受生。永離生死臰穢之氣。頓絕塵氛。長增",
    "X74n1487_002:0594a16": "法味。止觀定慧。十境圓明。一息無妄。潛通十地。",
    "X74n1487_002:0594a17": "四者嗜味招引惡果。斯味報滿。其人命終。先見鐵網。",
    "X74n1487_002:0594a18": "熾火交煎。周幔世界。亡者神識。下透鐵網。倒[打丁+((ㄇ@人)/圭)]其頭。",
    "X74n1487_002:0594a19": "入無間中。發明二相。一者吸氣。結成寒冰。凍冽身肉",
    "X74n1487_002:0594a20": "二者吐氣。飛為猛火。焦爛骨髓。如是味報。歷嘗。則能",
    "X74n1487_002:0594a21": "為承為忍。歷見。則能為然金石歷聽。則能為刀兵刃",
    "X74n1487_002:0594a22": "歷息。則能為大鐵籠。彌覆國土。歷觸。則能為弓為矢。",
    "X74n1487_002:0594a23": "為弩為剚。歷思。則能為飛熱鐵。從空雨下。頭入足出。",
    "X74n1487_002:0594a24": "如是味報。皆伊過去。不信佛法。妄說聖言。貪食酒肉。",
    "X74n1487_002:0594b01": "感報而然。我與眾等。無始來今。或貪眾生血肉。鮮美",
    "X74n1487_002:0594b02": "甘肥。妄資四大。更增苦本。[口*烹]黿染指。而興父子之讐。",
    "X74n1487_002:0594b03": "咶酒驚心。頓起君臣之絕。因味造業。如是愆尤。而我",
    "X74n1487_002:0594b04": "釋子沙門。豈得貪味類爾。是故今日。恭對聖賢。盡情",
    "X74n1487_002:0594b05": "懺悔。願從今去。蔬食自節。羶穢遠離。禪悅恒餐。法喜",
    "X74n1487_002:0594b06": "飽[(歹*又)/食]。四辯宣揚。八音敷奏。應機說法。慧命延鴻。等與",
    "X74n1487_002:0594b07": "含生。同超味著。",
    "X74n1487_002:0594b08": "五者觸報招引惡果。觸業熟時。是人將終。先見大山",
    "X74n1487_002:0594b09": "四面來合。無復出路。亡者神識。見大鐵城。火蛇火狗。",
    "X74n1487_002:0594b10": "獅象虎狼。牛頭馬面。手執鐵矟。驅入城門。向無間中。",
    "X74n1487_002:0594b11": "發明二相。一是合觸。合山逼體。骨肉血潰。二者離觸。",
    "X74n1487_002:0594b12": "刀劍鋸身。心肝屠裂。如是合觸。則能為道為觀。為廳",
    "X74n1487_002:0594b13": "為案。歷見。則能為燒為然。歷聽。則能為擊為撞。為刺",
    "X74n1487_002:0594b14": "為射。歷息。則能為括為袋為拷為縛。歷嘗。則能為耕",
    "X74n1487_002:0594b15": "為鉗。為斬為絕。歷思。則能為墜為飛。為煎為炙。觸業",
    "X74n1487_002:0594b16": "招報。交受如是。我與眾等。自無始來。或貪華綺綿繡",
    "X74n1487_002:0594b17": "繪縠。獸毛蠶口毳氎皮靴吳綾蜀錦。椒繭狐裘。七珍",
    "X74n1487_002:0594b18": "麗服。細滑紬裳。觸境迷心。起非法想。如是罪惡。無量",
    "X74n1487_002:0594b19": "無邊。故於今辰。恭對三寶。一一披陳。求哀懺悔。從今",
    "X74n1487_002:0594b20": "已去。披忍辱鎧。踞法空座。入慈悲室。普化有情。同登",
    "X74n1487_002:0594b21": "覺岸。",
    "X74n1487_002:0594b22": "六者意業招報此意業交。其人命終。先見惡風。吹壞",
    "X74n1487_002:0594b23": "國土。亡者神識。被吹上空。乘風旋落。入無間中。發明",
    "X74n1487_002:0594b24": "二相。一是不覺。迷極則慌。奔走不停。二是不迷。覺知",
    "X74n1487_002:0594c01": "則苦。無量煎燒。痛深難忍。如是邪思。結想。則能為方",
    "X74n1487_002:0594c02": "為所。結見。則能為鐵鏡臺。為鑒為證。結聽。則能為大",
    "X74n1487_002:0594c03": "合石為冰為霜。為土為霧。結息。則為大火車輪。火船",
    "X74n1487_002:0594c04": "火檻。結嘗。為大呌喚。為悔為泣。結觸。則能為大為小。",
    "X74n1487_002:0594c05": "為一日中。萬死萬生。為偃為仰。如是六種。名曰交報。",
    "X74n1487_002:0594c06": "皆是眾生迷妄所起。三毒為因。十習為緣。因緣交遘。",
    "X74n1487_002:0594c07": "果報共成。則知虗妄造業。虗妄受報。皆是空華。亂翳",
    "X74n1487_002:0594c08": "實性。然於理境。曾未乖張。妄想發生。於菩提心。恒非",
    "X74n1487_002:0594c09": "本有。是故(某)等。既是凡夫。寧知聖道。或因三毒而起",
    "X74n1487_002:0594c10": "惑。或因十習以積愆。或從六根而造罪。必墮四趣以",
    "X74n1487_002:0594c11": "輪迴。是故我今。求哀懺悔。仰願十方三寶。十輪地藏",
    "X74n1487_002:0594c12": "慈尊。放淨光明。照燭我等。所有愆尤。自他冰釋。願乘",
    "X74n1487_002:0594c13": "今之懺力。增道損生。究竟安樂。以金剛智。照破無明。",
    "X74n1487_002:0594c14": "心地秘藏。應念圓成。同佛十力。四無所畏十八不共。",
    "X74n1487_002:0594c15": "無量功德具足六通。三達洞明。廣宣四辯。度盡眾生。",
    "X74n1487_002:0594c16": "然後入滅志心懺悔發願已。歸命禮常住三寶。",
    "X74n1487_002:0594c17": "讚",
    "X74n1487_002:0594c18": "十因妄習。造罪如山。六根交報墮無間。受苦有誰憐。",
    "X74n1487_002:0594c19": "頂禮慈顏。因果自酬還。",
    "X74n1487_002:0594c20": "南無地藏王菩薩(三稱)",
    "X74n1487_002:0594c22": "慈悲地藏懺法卷中"
}