{
    "T21n1340_012:0711c08": "大法炬陀羅尼經卷第十二",
    "T21n1340_012:0711c10": "隋天竺三藏闍那崛多譯",
    "T21n1340_012:0711c11": "問等覺品第二十八",
    "T21n1340_012:0711c12": "三昧因緣品第二十九",
    "T21n1340_012:0711c13": "28 問等覺品問等覺品第二十八",
    "T21n1340_012:0711c14": "阿難。爾時眉間白毫梵天白放光如來言。世",
    "T21n1340_012:0711c15": "尊。如彼億數諸菩薩等。發是法言佛陀佛陀",
    "T21n1340_012:0711c16": "者。彼於是中見何義故。而諸菩薩三稱佛名。",
    "T21n1340_012:0711c17": "善哉世尊。是佛名義我等樂聞。世尊。一切眾",
    "T21n1340_012:0711c18": "生惟知言佛。而竟不知佛者是何。何故名佛。",
    "T21n1340_012:0711c19": "佛為何句。如是等義願為解釋。令諸聞者獲",
    "T21n1340_012:0711c20": "大功德。",
    "T21n1340_012:0711c21": "佛言梵天。諸佛世尊有三昧名師子奮迅。諸",
    "T21n1340_012:0711c22": "三昧中最為殊勝。若人能入此三昧者。得一",
    "T21n1340_012:0711c23": "法門名曰離行。能具演說諸佛名字。乃至具",
    "T21n1340_012:0711c24": "足力無畏等。此等皆是師子王法不可降伏。",
    "T21n1340_012:0711c25": "我今當說。梵天。所言佛者。彼諸菩薩大聲唱",
    "T21n1340_012:0711c26": "言。能於生死得覺悟者。彼名為覺故言佛也。",
    "T21n1340_012:0711c27": "梵天復言。世尊。云何名為得覺悟者。彼名為",
    "T21n1340_012:0711c28": "佛。佛言梵天。一切眾生長夜大睡。是中一人",
    "T21n1340_012:0711c29": "能覺悟已。即知眾生一切皆睡大睡深睡。我",
    "T21n1340_012:0712a01": "今既得如是覺已。云何當令一切眾生。除斷",
    "T21n1340_012:0712a02": "睡眠同得斯覺。梵天。是為第一以覺義故稱",
    "T21n1340_012:0712a03": "為佛陀。",
    "T21n1340_012:0712a04": "時彼梵天復白佛言。世尊。更有何義而名為",
    "T21n1340_012:0712a05": "佛。佛言梵天。諸佛世尊有一法門。名曰觀三",
    "T21n1340_012:0712a06": "世輪。彼應先覺既覺知已然後解說。云何解",
    "T21n1340_012:0712a07": "說。所謂不著過去世也。云何不著。能斷三世",
    "T21n1340_012:0712a08": "一切障礙。故名不著。是諸眾生不覺知故便",
    "T21n1340_012:0712a09": "為障礙。彼等眾生與欲和合。是故有著又以",
    "T21n1340_012:0712a10": "愛著。悕望分別即生憶念。彼憶念時不能清",
    "T21n1340_012:0712a11": "淨。云何名為不清淨也。此法應覺而不能覺。",
    "T21n1340_012:0712a12": "不能覺故即成昏睡。若昏睡者則名不覺。彼",
    "T21n1340_012:0712a13": "於睡時更起夢想。夢見覺時所作眾事。凡是",
    "T21n1340_012:0712a14": "過去所經歷處。了了分別。如是夢心不知是",
    "T21n1340_012:0712a15": "夢。但謂是覺所作皆真。因此復生未曾有想。",
    "T21n1340_012:0712a16": "未曾有想即是亂心。以亂心故便致損害。是",
    "T21n1340_012:0712a17": "故如來見諸眾生。沒在煩惱深重睡中。永被",
    "T21n1340_012:0712a18": "昏蔽無有覺期。即起悲念。我當云何令彼眾",
    "T21n1340_012:0712a19": "生得免斯害。我今惟以所覺一法。覺彼眾生",
    "T21n1340_012:0712a20": "害自除耳。如是念已。次第為說教授之法。梵",
    "T21n1340_012:0712a21": "天。是為第二以覺義故稱言佛陀。",
    "T21n1340_012:0712a22": "梵天。何等名為第三覺法。此為示現未來未",
    "T21n1340_012:0712a23": "作相故。如過去事。如是曾有如是處所如是",
    "T21n1340_012:0712a24": "父母。乃至如是名姓等。如是有故。云何名為",
    "T21n1340_012:0712a25": "未來有也。以彼但有言說相故。若有言說則",
    "T21n1340_012:0712a26": "便具足有為諸行。如來覺彼。故說未來有為",
    "T21n1340_012:0712a27": "具足。便成障礙。汝等於中莫造如是十二緣",
    "T21n1340_012:0712a28": "分。彼因緣分是分別法。如來覺已為他解說",
    "T21n1340_012:0712a29": "梵天。是為第三以覺法故稱言佛陀。",
    "T21n1340_012:0712b01": "云何名為現在世事。謂說現在色。示現過去",
    "T21n1340_012:0712b02": "未來故。云何為說現在世也。此現在世不可",
    "T21n1340_012:0712b03": "得見。云何不可見。所謂是處但有名。云此是",
    "T21n1340_012:0712b04": "色。不可見故而亦名為見。云何名見。見即不",
    "T21n1340_012:0712b05": "見故。以是因緣此現在世。無有邊際可得見",
    "T21n1340_012:0712b06": "也。所言名者亦不可見。無苦眾生故彼亦是",
    "T21n1340_012:0712b07": "無。云何無也。是中但有數故。彼迦羅邏等諸",
    "T21n1340_012:0712b08": "大無所有。云何無所有。於剎那間有為諸行。",
    "T21n1340_012:0712b09": "無住處故。何以故。若彼迦羅邏住處。經七日",
    "T21n1340_012:0712b10": "即名頞浮陀。如是次第七日一數。乃至滿足",
    "T21n1340_012:0712b11": "九月在胎住處。是故如來略說斯事。一切聲",
    "T21n1340_012:0712b12": "聞辟支佛尚不能知。何況世間一切凡夫。此",
    "T21n1340_012:0712b13": "諸眾生本所不知未曾行處故。如是此中迦",
    "T21n1340_012:0712b14": "羅邏住處事等。今當更說。於母胎中時念念",
    "T21n1340_012:0712b15": "不住。以不住故。即生即老即死即墮。以不住",
    "T21n1340_012:0712b16": "故。即於彼彼生處受生。如彼所造有為諸行。",
    "T21n1340_012:0712b17": "世間眾生迷惑覆故。本無迦羅邏處。言有迦",
    "T21n1340_012:0712b18": "羅邏。本無頞浮陀處。言有頞浮陀。彼所造作",
    "T21n1340_012:0712b19": "有為諸行既無。云何得說有名字也。如是乃",
    "T21n1340_012:0712b20": "至一切諸佛世尊。所有菩提法皆亦不可說。",
    "T21n1340_012:0712b21": "梵天。諸佛世尊應供正遍覺。過去心願力亦",
    "T21n1340_012:0712b22": "無住處。未來教法彼亦無住處。乃至今者我",
    "T21n1340_012:0712b23": "及一切諸如來應供正遍覺。皆在無量無邊",
    "T21n1340_012:0712b24": "世界中現住說法。梵天。如是現在諸佛世尊",
    "T21n1340_012:0712b25": "所有教法。當知亦無住處可得。何況此四大",
    "T21n1340_012:0712b26": "身之所住處而可說也。如是諸法生處出處",
    "T21n1340_012:0712b27": "皆不可知。",
    "T21n1340_012:0712b28": "梵天。諸佛世尊分別法義為他演說。是中一",
    "T21n1340_012:0712b29": "切世間眾生。見彼言說即生執著。云何見著。",
    "T21n1340_012:0712c01": "諸凡夫人作如是念。惟有如來能得覺法。然",
    "T21n1340_012:0712c02": "而彼等不作斯念。是中如來何所覺也。其有",
    "T21n1340_012:0712c03": "三十七助菩提法。如來如是覺耶。為如凡夫",
    "T21n1340_012:0712c04": "所見。見有我見有人。見有眾生有壽命有丈",
    "T21n1340_012:0712c05": "夫有作者有受者。乃至見有陰界諸入。如斯",
    "T21n1340_012:0712c06": "覺耶。復次梵天。於彼無生法中。誰為能覺誰",
    "T21n1340_012:0712c07": "受覺者。梵天。若佛如來作如是念。我覺諸法",
    "T21n1340_012:0712c08": "我得諸法。是則如來不捨我見。梵天。是故如",
    "T21n1340_012:0712c09": "來不覺一法亦不得一法。梵天。如來唯以具",
    "T21n1340_012:0712c10": "足大慈。見諸眾生墮彼無明大黑闇中。欲淨",
    "T21n1340_012:0712c11": "眾生心智垢故。引譬喻方便。示現說法名字",
    "T21n1340_012:0712c12": "句眾。拔除世間令出生死故。以諸喻方便為",
    "T21n1340_012:0712c13": "說。終不令彼執著過去未來現在三世事也。",
    "T21n1340_012:0712c14": "梵天。若彼眾生不著三世。既不著已。即於如",
    "T21n1340_012:0712c15": "是真實法中立無我行。既證無我不復退還",
    "T21n1340_012:0712c16": "夫退還者。所謂於彼三世之中往來輪轉也。",
    "T21n1340_012:0712c17": "梵天。彼諸眾生妄分別時作如斯念。此過去",
    "T21n1340_012:0712c18": "此未來此現在。彼若如是妄分別已。則不捨",
    "T21n1340_012:0712c19": "我執。若有我執。於三世中多起妄見。是故決",
    "T21n1340_012:0712c20": "定於一切處應捨我想。何以故。若有執著名",
    "T21n1340_012:0712c21": "為愚癡。以愚癡故為他所縛。梵天。譬如網鳥",
    "T21n1340_012:0712c22": "之人布食於地。諸鳥後時為食來下。如是眾",
    "T21n1340_012:0712c23": "鳥以食喪命。如是梵天。若人不知證出三世。",
    "T21n1340_012:0712c24": "是人長夜自受殃苦亦復損他。何以故。如彼",
    "T21n1340_012:0712c25": "諸鳥。以少食故遭遇大殃。如是如是。有諸眾",
    "T21n1340_012:0712c26": "生躬在我前承事供養。而亦不知我說何法。",
    "T21n1340_012:0712c27": "為誰說法何處說法。然彼於此可說聞法尚",
    "T21n1340_012:0712c28": "不能知。何能知彼不可聞說究竟涅槃。是故",
    "T21n1340_012:0712c29": "要當發大精進熾然願求。然後能於如來所",
    "T21n1340_012:0713a01": "說方便密法可得知解。",
    "T21n1340_012:0713a02": "29 三昧因緣品大法炬陀羅尼經三昧因緣品第二十九",
    "T21n1340_012:0713a03": "佛告阿難。時天帝釋白彼放光如來言。世尊。",
    "T21n1340_012:0713a04": "何因何緣。先此億數諸菩薩等請問法門。如",
    "T21n1340_012:0713a05": "來不即為其解釋。因此詣於祭火王園。如來",
    "T21n1340_012:0713a06": "世尊任其所趣。而亦獲斯大利益也。爾時放",
    "T21n1340_012:0713a07": "光如來告天帝言。憍尸迦。汝問何因緣故。彼",
    "T21n1340_012:0713a08": "諸菩薩請問法已。如來不即為解說者。汝等",
    "T21n1340_012:0713a09": "諦聽。以彼菩薩法有所願。乃於如是無礙行",
    "T21n1340_012:0713a10": "處。生不信心。以是因緣。我先令彼諸菩薩等",
    "T21n1340_012:0713a11": "詣王園林入大禪定自思法門。何以故。憍尸",
    "T21n1340_012:0713a12": "迦。彼諸菩薩已於過去。經十四億諸如來應",
    "T21n1340_012:0713a13": "供正遍覺所。修行供養彼所作事。諸菩薩等",
    "T21n1340_012:0713a14": "以三昧力明了見知。既念知已觀諸世間。惟",
    "T21n1340_012:0713a15": "有如是生老死墮移處轉生。彼諸菩薩於十",
    "T21n1340_012:0713a16": "四億諸如來所。請行法時亦有壞信。諸菩薩",
    "T21n1340_012:0713a17": "等以好為惡起願行故。今處地獄仍受重殃。",
    "T21n1340_012:0713a18": "諸菩薩等覩斯事故。心生大恐既恐怖已。於",
    "T21n1340_012:0713a19": "有為法發厭離心。咸作是言。嗚呼世間大苦。",
    "T21n1340_012:0713a20": "我從昔來耽樂懈怠。不信如來謗毀法僧。多",
    "T21n1340_012:0713a21": "興惡業無事不為。以是惡故將恐同彼往昔",
    "T21n1340_012:0713a22": "菩薩於十四億諸如來所生不信心惡行菩薩",
    "T21n1340_012:0713a23": "墮地獄中。願勿令我受如是法。亦勿令我墮",
    "T21n1340_012:0713a24": "不信地。彼諸菩薩發是願已。於如來所正信",
    "T21n1340_012:0713a25": "不壞發歡喜心。發是心已即得住於不退地",
    "T21n1340_012:0713a26": "忍。時天帝釋復白彼佛言。世尊。斯諸菩薩從",
    "T21n1340_012:0713a27": "何處所能生是智。知見往昔十四億數諸如來",
    "T21n1340_012:0713a28": "所修行事也。佛告天帝釋。是大智聚還是如",
    "T21n1340_012:0713a29": "來之所顯示。云何顯示。於彼如來應供正遍",
    "T21n1340_012:0713b01": "覺入於師子奮迅定時。佛神力故令諸眾生",
    "T21n1340_012:0713b02": "咸得寂定發生知見。皆覩過去所經諸事。彼",
    "T21n1340_012:0713b03": "等由是三昧力故。即得破除無明㲉藏。如師",
    "T21n1340_012:0713b04": "子王大鳴吼時。悉能驚怖一切禽獸無問強",
    "T21n1340_012:0713b05": "弱。若行若住聞彼吼聲各藏巖穴。譬如雲霧",
    "T21n1340_012:0713b06": "遍滿虛空。大風一起須臾磨滅。爾時空中所",
    "T21n1340_012:0713b07": "有諸星乃至微小一切皆現。月輪明朗威光",
    "T21n1340_012:0713b08": "普照。如是憍尸迦如來入此師子三昧。為諸",
    "T21n1340_012:0713b09": "眾生一切無知無明藏聚。自外諸餘所有煩",
    "T21n1340_012:0713b10": "惱。莫不咸作破滅因緣。昔來所造一切善根。",
    "T21n1340_012:0713b11": "自然清淨無復煩惱。咸皆緣此三昧故。爾時",
    "T21n1340_012:0713b12": "天帝釋復白彼佛言。世尊。我等樂聞彼諸菩",
    "T21n1340_012:0713b13": "薩林下所入三昧名字。惟願解說我當受持。",
    "T21n1340_012:0713b14": "爾時佛告天帝釋言。憍尸迦。汝今諦聽善思",
    "T21n1340_012:0713b15": "念之。我為汝說諸菩薩等三昧名字力無畏",
    "T21n1340_012:0713b16": "等。憍尸迦。諸菩薩等彼時所得三昧。有三種",
    "T21n1340_012:0713b17": "決定斷疑。何等為三。所謂入世間巧方便三",
    "T21n1340_012:0713b18": "昧。即初住大乘菩薩三昧。初憶念時。後成就",
    "T21n1340_012:0713b19": "時。轉寬大時。天帝釋復言。世尊。云何名為入",
    "T21n1340_012:0713b20": "世間巧方便三昧。佛告天帝釋言。憍尸迦。有",
    "T21n1340_012:0713b21": "菩薩摩訶薩入一三昧。名曰淳至。以彼三昧",
    "T21n1340_012:0713b22": "力故。如是三種方便業藏可得證知。是中入",
    "T21n1340_012:0713b23": "世間巧方便三昧已。然後復入三教業藏。見",
    "T21n1340_012:0713b24": "一切法同於虛空。言世間者。所謂世間眾生",
    "T21n1340_012:0713b25": "所行作處。往來處輪轉處。著我行處。著我所",
    "T21n1340_012:0713b26": "行處。著眾生行處。著有無行處。昔來所作或",
    "T21n1340_012:0713b27": "裸露形體。或熱時重覆。或觀天變或察地動。",
    "T21n1340_012:0713b28": "或占日月或視星辰。或相人形貌。或往還良",
    "T21n1340_012:0713b29": "日。諸如是等妄說吉凶。或習世間禮儀書數",
    "T21n1340_012:0713c01": "算曆一切伎藝。或行呪術祕方工巧種種事",
    "T21n1340_012:0713c02": "業。或商賈往來為他使命。或共他語議好為",
    "T21n1340_012:0713c03": "諍論或所不應說輒即出言。或棄正思惟起",
    "T21n1340_012:0713c04": "諸惡覺。如是等事名世間也。其有菩薩初住",
    "T21n1340_012:0713c05": "乘者。隨順世間所行事業。一心專念相續不",
    "T21n1340_012:0713c06": "斷。亦如絲縷無有絕時。以不斷故沈溺我想。",
    "T21n1340_012:0713c07": "於我想中專心執持。分別如是世間諸事。既",
    "T21n1340_012:0713c08": "分別已即於菩薩。荷負事中深生恐怖。以恐",
    "T21n1340_012:0713c09": "怖故諸佛世尊即便放捨不為說法。憍尸迦。",
    "T21n1340_012:0713c10": "如來云何不為其說。以諸凡夫種種受身。彼",
    "T21n1340_012:0713c11": "等受時為愛所縛。世間之事無所不為。放逸",
    "T21n1340_012:0713c12": "亂心造諸逆罪。以造逆故惡業具足。是故如",
    "T21n1340_012:0713c13": "來不為其說。憍尸迦。以是因緣。諸佛如來應",
    "T21n1340_012:0713c14": "供正遍覺。不記是人當來作佛。憍尸迦。彼愚",
    "T21n1340_012:0713c15": "癡人無知無解。殺父害母及餘重障。佛法僧",
    "T21n1340_012:0713c16": "所憍慢放逸。耽著我想癡如小兒。彼作是已",
    "T21n1340_012:0713c17": "佛不為說。憍尸迦。汝今當知。非佛世尊於眾",
    "T21n1340_012:0713c18": "生所有祕悋心而不為說。復次憍尸迦。如是",
    "T21n1340_012:0713c19": "三昧於三言教。阿字為初。然後方顯四十二",
    "T21n1340_012:0713c20": "句。阿字初句五五為分。其四十一句一切名",
    "T21n1340_012:0713c21": "字。展轉相呼當如是知。憍尸迦。譬如羊毛入",
    "T21n1340_012:0713c22": "諸染色隨所入處得種種名。或青或白或赤",
    "T21n1340_012:0713c23": "或黃。或紅或紫或同頗梨。如是諸色隨本",
    "T21n1340_012:0713c24": "受名。如是憍尸迦。是中阿字於一切語言。最",
    "T21n1340_012:0713c25": "為初首。餘四十二字隨助音句。和合莊嚴攝",
    "T21n1340_012:0713c26": "持比類。轉生諸字。與諸語言辭辯相應。勢力",
    "T21n1340_012:0713c27": "清淨眷屬相著。彼等皆攝阿字門中。憍尸迦。",
    "T21n1340_012:0713c28": "是為世間語言成就法。亦能巧成世間三昧。",
    "T21n1340_012:0713c29": "雖曰三昧猶是退法。以退法故但損減心。心",
    "T21n1340_012:0714a01": "損減故。不能牢固成就諸根。根不成故。不能",
    "T21n1340_012:0714a02": "勇猛發勤精進。以精進根不成就故。則不能",
    "T21n1340_012:0714a03": "荷菩薩重擔。而亦不能說法教化。得三昧時。",
    "T21n1340_012:0714a04": "設能成彼世間諸事。然出離者不須常修。復",
    "T21n1340_012:0714a05": "次憍尸迦。更有三昧。名通達法界。唯不退",
    "T21n1340_012:0714a06": "轉菩薩摩訶薩於三世中皆能成就。云何名",
    "T21n1340_012:0714a07": "為通達法界。如是菩薩因此三昧。得念智力",
    "T21n1340_012:0714a08": "名曰斷染。知此大地最極下際住於水上。普",
    "T21n1340_012:0714a09": "皆柔軟破壞分裂有空缺故。更以餘種山石",
    "T21n1340_012:0714a10": "相依和合成地。如是中間無空缺處。以得清",
    "T21n1340_012:0714a11": "淨熏修知見力無畏等故。於地界中無有障",
    "T21n1340_012:0714a12": "礙。皆悉能作種種神通。一彈指頃能於大地",
    "T21n1340_012:0714a13": "出沒往來。憍尸迦。譬如城邑聚落之外有大",
    "T21n1340_012:0714a14": "水池。於春夏日多諸女人。入是池中遊戲澡",
    "T21n1340_012:0714a15": "浴。彼於水中或出或沒或往或來自在無礙。",
    "T21n1340_012:0714a16": "如是憍尸迦。菩薩得此通達法界勝三昧時。",
    "T21n1340_012:0714a17": "以神通力於大地中出沒自在亦復如是。然",
    "T21n1340_012:0714a18": "彼心初不取地相。惟念風輪而亦無有風輪",
    "T21n1340_012:0714a19": "相想。彼菩薩變化自身亦復如是無有著處",
    "T21n1340_012:0714a20": "而見其身住在空中。如是觀已即於其間飛",
    "T21n1340_012:0714a21": "騰虛空。然後化作微塵之身。遍滿虛空人眼",
    "T21n1340_012:0714a22": "不見。彼風輪界持心亦遍。轉更增闊一切如",
    "T21n1340_012:0714a23": "風。身雖不現然是化身。滿彼空中作虛空想。",
    "T21n1340_012:0714a24": "雖於此身作虛空想。而終不離諸界覺知。如",
    "T21n1340_012:0714a25": "是知已住於虛空。住虛空已念無法想。亦無",
    "T21n1340_012:0714a26": "為他現身相想。是故復能以彼多身合為一",
    "T21n1340_012:0714a27": "身。又能徹過山石牆壁無有障礙。亦能履空",
    "T21n1340_012:0714a28": "如地。於虛空中行住坐臥。具足如是種種神",
    "T21n1340_012:0714a29": "通。菩薩復念所有水界。知彼水界本所住處。",
    "T21n1340_012:0714b01": "因彼水界復如是知此身亦爾。如彼水界有",
    "T21n1340_012:0714b02": "如是色。住是中已復念水界。住是中故。便能",
    "T21n1340_012:0714b03": "更念大雲輪界。知彼雲輪所從來處唯因緣",
    "T21n1340_012:0714b04": "生。雨從何來亦復如是。觀彼行處皆分別知。",
    "T21n1340_012:0714b05": "是中有雲無雲有雨無雨。皆如是知。但從因",
    "T21n1340_012:0714b06": "緣生世諦事。作如是入住是中已。因放大雨",
    "T21n1340_012:0714b07": "彼二和合。潤洽大地所有卉木樹林眾物。如",
    "T21n1340_012:0714b08": "是一切皆依大地。以水潤澤彼彼生長。有智",
    "T21n1340_012:0714b09": "之人取彼草木。及加功力火遂得生。彼火生",
    "T21n1340_012:0714b10": "已。然其自體所生之處。是中火業還自燒彼",
    "T21n1340_012:0714b11": "本生草木。況復餘物。是故阿字得名為火亦",
    "T21n1340_012:0714b12": "名為怨。而彼復以地在水上。故言地界。是地",
    "T21n1340_012:0714b13": "所有叢林樹木。以水潤之故得增長。然後出",
    "T21n1340_012:0714b14": "火。彼火因風轉更增盛。而彼菩薩復作是念",
    "T21n1340_012:0714b15": "斯皆作法。所謂因地出火而住虛空。是火及",
    "T21n1340_012:0714b16": "風二共和合。故知此等但有生滅。見生滅已",
    "T21n1340_012:0714b17": "得二神通。而彼風輪即第四大非色法故。眼",
    "T21n1340_012:0714b18": "不能見彼惟觸故。是身所知耳不能聞餘無",
    "T21n1340_012:0714b19": "所覺不可執持。上行於空下迫於地。飛沙走",
    "T21n1340_012:0714b20": "石散土揚塵。世間愚癡憶想分別。言黃黑風",
    "T21n1340_012:0714b21": "此來彼去。而實彼風不可覩見。何以故。彼風",
    "T21n1340_012:0714b22": "從空因緣而生。無住處故。憍尸迦。如是次第",
    "T21n1340_012:0714b23": "風界不可見。依彼虛空無有邊際。故謂之大。",
    "T21n1340_012:0714b24": "是中菩薩依於虛空。取彼風相觀見自身無",
    "T21n1340_012:0714b25": "有身分。知身無分即是實智。得彼智已入於",
    "T21n1340_012:0714b26": "風界。處風界時除去一切皮肉筋骨。解脫眾",
    "T21n1340_012:0714b27": "縛無有住處如空中風。隨所欲作神通變化",
    "T21n1340_012:0714b28": "如意即成。於彼風中無覺知想。何以故。心風",
    "T21n1340_012:0714b29": "和合久熏修故。復作是念。此虛空中都無所",
    "T21n1340_012:0714c01": "有無可依處。云何執著。如是念時。隨欲生處",
    "T21n1340_012:0714c02": "即得往生。彼能如是攝持具足。於中不著亦",
    "T21n1340_012:0714c03": "不被縛。雖生惡趣正念現前。若生若死如是",
    "T21n1340_012:0714c04": "等處。以心風故分別生死。而於生死亦不覺",
    "T21n1340_012:0714c05": "知。如彼風界不可攝持不可執捉。不可眼見",
    "T21n1340_012:0714c06": "不可心知。不可智證不可言說。四大事業皆",
    "T21n1340_012:0714c07": "悉如是。以無邊心如是覺知。云何無邊。謂佛",
    "T21n1340_012:0714c08": "如來於真實中不說諸界。彼諸法中具足而",
    "T21n1340_012:0714c09": "有希有之法。然無說者。",
    "T21n1340_012:0714c10": "復次憍尸迦。若諸菩薩有如是等勝神通者。",
    "T21n1340_012:0714c11": "名得神通心得自在。云何名為心自在也。彼",
    "T21n1340_012:0714c12": "心能得自在用故。復以何義心得自在。知此",
    "T21n1340_012:0714c13": "四大無識無心。是頑礙法遍一切處無際無",
    "T21n1340_012:0714c14": "邊。然而彼心復能入是無心法中分別稱量。",
    "T21n1340_012:0714c15": "如彼地界頑礙無邊。是中能生種種草木枝",
    "T21n1340_012:0714c16": "葉華果。復有種種寶樹寶柱。復有種種眾生",
    "T21n1340_012:0714c17": "依住。即於彼中復有可見不可見者。所謂地",
    "T21n1340_012:0714c18": "界依水。水界依火火依於風。如是一切皆悉",
    "T21n1340_012:0714c19": "稱量。是中地界者。所謂皮肉筋骨爪齒。乃至",
    "T21n1340_012:0714c20": "髮毛等。水界者。所謂淚汗膿血洟唾。乃至大",
    "T21n1340_012:0714c21": "小便利等。火界者。所謂暖熱溫煩。乃至自惱",
    "T21n1340_012:0714c22": "惱他令食消熟等。風界者。所謂語言出息入",
    "T21n1340_012:0714c23": "息。乃至屈伸往來等。如是一切彼皆分別。既",
    "T21n1340_012:0714c24": "分別已而復思惟。今此四大無有邊量。世間",
    "T21n1340_012:0714c25": "眾生知見此身。則有邊量。云何得言無量無",
    "T21n1340_012:0714c26": "邊。而復名為有量有邊也。彼復思惟。今此諸",
    "T21n1340_012:0714c27": "界無邊量者。以彼心界無有邊故。令是業行",
    "T21n1340_012:0714c28": "亦無有邊。乃至願智證作語言皆亦無邊。何",
    "T21n1340_012:0714c29": "以故。以彼本來無生無邊故。若彼未轉生死",
    "T21n1340_012:0715a01": "眾生。或時可作如是分別有邊量也。彼復思",
    "T21n1340_012:0715a02": "惟。如此諸大四種界聚無邊攝持。是故我今",
    "T21n1340_012:0715a03": "應當發彼無邊神通。亦應成就無邊神通。亦",
    "T21n1340_012:0715a04": "成就彼無邊智業。乃至成就所有種種無邊",
    "T21n1340_012:0715a05": "語言。而教化彼諸世界中一切眾生。所有心",
    "T21n1340_012:0715a06": "行作業。生死有所取時。凡諸所受種種果報",
    "T21n1340_012:0715a07": "種種語言悉皆應知。乃至於彼生死有中。作",
    "T21n1340_012:0715a08": "業法用行事功能亦應悉知。復應現彼聲聞",
    "T21n1340_012:0715a09": "藏印。悉令成滿三十七種助菩提法。亦當於",
    "T21n1340_012:0715a10": "彼無佛之世現辟支佛利益世間。惟以如是",
    "T21n1340_012:0715a11": "力無畏等。現彼種種神通教化。",
    "T21n1340_012:0715a12": "阿難。時彼放光如來復告天帝釋言。憍尸迦。",
    "T21n1340_012:0715a13": "若當用是三昧。豈不得彼一切智也。天帝釋",
    "T21n1340_012:0715a14": "言。世尊。如是法中得心自在故。佛言憍尸迦。",
    "T21n1340_012:0715a15": "汝先所問何等三昧能生智業者。憍尸迦。復",
    "T21n1340_012:0715a16": "有三昧名建立上昇。此諸菩薩摩訶薩等。於",
    "T21n1340_012:0715a17": "彼林中入此三昧。入三昧已斯諸菩薩而出",
    "T21n1340_012:0715a18": "上故。故言昇上。亦是如來方便語言增長。如",
    "T21n1340_012:0715a19": "來方便語增長已。能於如來一切巧妙方便",
    "T21n1340_012:0715a20": "事中。無不持者無不入者無不覺者。彼既覺",
    "T21n1340_012:0715a21": "已。即於一切世間所有有為相續諸行法中。",
    "T21n1340_012:0715a22": "起不樂想。憍尸迦。云何於彼起不樂想。是處",
    "T21n1340_012:0715a23": "無一眾生能無過者。皆以有過故後時受罰。",
    "T21n1340_012:0715a24": "帝釋復言。世尊。罰何事也。佛告憍尸迦。此義",
    "T21n1340_012:0715a25": "可知而不可說。何以故。我今不可為是眾生",
    "T21n1340_012:0715a26": "具說斯事。惟應為是諸眾生等略論斯耳。憍",
    "T21n1340_012:0715a27": "尸迦。如來世尊具略說法。惟於世界假名處",
    "T21n1340_012:0715a28": "行。非為第一真實義也。憍尸迦。汝於先世大",
    "T21n1340_012:0715a29": "樹善根而未顯發。猶如猛火在深坑中厚土",
    "T21n1340_012:0715b01": "覆上亦難顯現。憍尸迦。於意云何。彼火雖盛",
    "T21n1340_012:0715b02": "被土覆時。得為火業焚燒用不。不也世尊。彼",
    "T21n1340_012:0715b03": "火既覆無所能為。佛言憍尸迦。汝應思惟如",
    "T21n1340_012:0715b04": "來所說三種言教業藏法門具足分別。憍尸",
    "T21n1340_012:0715b05": "迦。汝當思念如來世尊師子奮迅三昧。憍尸",
    "T21n1340_012:0715b06": "迦。汝今應念寶火如來應供正遍覺出濁惡",
    "T21n1340_012:0715b07": "世。汝於爾時已種善根。方便果報於彼眾中",
    "T21n1340_012:0715b08": "得為第六菩薩摩訶薩。阿難。爾時彼天帝釋",
    "T21n1340_012:0715b09": "從佛得聞往昔之事。即能憶念過去九億諸",
    "T21n1340_012:0715b10": "如來所發菩提心行菩薩事。憶念是已生大",
    "T21n1340_012:0715b11": "歡喜。由諸如來熏修力故。勤行不息法義不",
    "T21n1340_012:0715b12": "斷。故令問佛而得加持。阿難。時天帝釋即從",
    "T21n1340_012:0715b13": "坐起。偏袒右髆右膝著地。合掌向佛而說偈",
    "T21n1340_012:0715b14": "言。",
    "T21n1340_012:0715b15": "誰知佛教音　　入此總持門",
    "T21n1340_012:0715b16": "誰能分別問　　巧方便無礙",
    "T21n1340_012:0715b17": "知時而為說　　非時聖不言",
    "T21n1340_012:0715b18": "善達時宜趣　　如來開法眼",
    "T21n1340_012:0715b19": "阿難。時彼帝釋憶念過去九億佛所諸願行",
    "T21n1340_012:0715b20": "事。了了分明猶夢所覩晝曾更事皆能憶知。",
    "T21n1340_012:0715b21": "此亦如是過去所有一切事業。分明了知無",
    "T21n1340_012:0715b22": "所疑惑。所謂彼時住處皆悉覺知。及彼色相",
    "T21n1340_012:0715b23": "今雖不現亦皆了知。乃至彼時思惟分別諸",
    "T21n1340_012:0715b24": "所作事。亦皆了知不作邊界。彼時復作如是",
    "T21n1340_012:0715b25": "憶念夢從何生。彼即思惟知從緣生。爾時天",
    "T21n1340_012:0715b26": "帝釋既知此夢從緣生已。即以如夢中想觀。",
    "T21n1340_012:0715b27": "觀彼世間見過去世種種住事。如是知已更",
    "T21n1340_012:0715b28": "以過去夢觀方便思惟稱量。稱量何事謂我",
    "T21n1340_012:0715b29": "所覺。我所覺者我及眾生。處處流轉輪迴大",
    "T21n1340_012:0715c01": "苦。如是受已復以現在方便。悉皆觀見過去",
    "T21n1340_012:0715c02": "世時有如是事。而於彼等諸如來所。成就善",
    "T21n1340_012:0715c03": "根滿菩提道。彼所作事。所謂過去名等此亦",
    "T21n1340_012:0715c04": "可得。若可得者。而我彼身今在何處。又彼過",
    "T21n1340_012:0715c05": "去諸佛生身復在何處。亦於彼時有諸聲聞",
    "T21n1340_012:0715c06": "得漏盡者身及神通功德勝事。復在何處。若",
    "T21n1340_012:0715c07": "無如是名事處者。如來世尊何因論說。是故",
    "T21n1340_012:0715c08": "定知過去為有。彼復思惟。我今自可以所思",
    "T21n1340_012:0715c09": "念請問如來決斷疑網。",
    "T21n1340_012:0715c10": "阿難。時彼如來知天帝釋心有疑念。即復",
    "T21n1340_012:0715c11": "告言。汝憍尸迦。生是念者可謂疑惑未盡除",
    "T21n1340_012:0715c12": "故。憍尸迦。汝向可不如彼夢想憶知此事耶。",
    "T21n1340_012:0715c13": "然彼夢事既不可得。惟見往昔曾所更事而",
    "T21n1340_012:0715c14": "言說耳。憍尸迦。汝若如夢而知如佛如來說",
    "T21n1340_012:0715c15": "於往昔所經之事。定如是解如是持者是為",
    "T21n1340_012:0715c16": "執著。云何執著。所謂念過去事。不可於過去",
    "T21n1340_012:0715c17": "事中而生執想。何以故。彼但是無是故。不可",
    "T21n1340_012:0715c18": "於彼無中而生愛著。汝今已於無法生分別",
    "T21n1340_012:0715c19": "者。憍尸迦。如是一切義於中思惟分別所起",
    "T21n1340_012:0715c20": "所說之處。所有依著皆不可得。應如是說如",
    "T21n1340_012:0715c21": "彼過去事皆是無。今惟以智知彼曾有而過",
    "T21n1340_012:0715c22": "去實無。然此三世其義已決。云何已決。所謂",
    "T21n1340_012:0715c23": "世者世也。是故汝等於是法中應知印相。云",
    "T21n1340_012:0715c24": "何印相。此義真實不可破壞。我為汝等如是",
    "T21n1340_012:0715c25": "種種開發顯示此有無義。汝亦不可以世辯",
    "T21n1340_012:0715c26": "問。是中惟應須作如是言教事也。今汝等為",
    "T21n1340_012:0715c27": "何事故在佛前坐。而汝等本為次第入我方",
    "T21n1340_012:0715c28": "便說中。云何於今更生疑網憍尸迦。汝今猶",
    "T21n1340_012:0715c29": "於如來所說法處。決定施作穢濁事耶。憍尸",
    "T21n1340_012:0716a01": "迦。汝等莫於如來法中施造穢濁。何以故。諸",
    "T21n1340_012:0716a02": "佛如來應供正遍覺。所說清淨無有穢濁。",
    "T21n1340_012:0716a03": "阿難。彼天帝釋復白放光佛言。世尊。我於此",
    "T21n1340_012:0716a04": "坐聞是方便微妙譬喻生此疑心。如如來說",
    "T21n1340_012:0716a05": "雖然而我復疑。我等前在須彌山頂。於佛所",
    "T21n1340_012:0716a06": "說。我思念時有一經典名曰曠女。來現在心。",
    "T21n1340_012:0716a07": "以是因緣我得承佛勝大威神。故於今者敢",
    "T21n1340_012:0716a08": "興斯問。如世尊說夢想譬喻。知此事已。除斷",
    "T21n1340_012:0716a09": "我等過去所有一切疑心。惟願世尊說是經",
    "T21n1340_012:0716a10": "典令我等聞。佛言憍尸迦。汝所問事未可斷",
    "T21n1340_012:0716a11": "者。但此億數菩薩。少有正問事宜先決。然後",
    "T21n1340_012:0716a12": "得說此修多羅斷汝所疑。又憍尸迦。爾今且",
    "T21n1340_012:0716a13": "還須彌山頂。既住彼已。我於彼處化一蓮花。",
    "T21n1340_012:0716a14": "名曰珠水天華。汝宜少時住彼根下。時天帝",
    "T21n1340_012:0716a15": "釋如是念。如來世尊放棄遣我。以我問此曠",
    "T21n1340_012:0716a16": "女經故。我於今日當承聖旨義無違逆。時天",
    "T21n1340_012:0716a17": "帝釋即從座起至須彌山頂。住彼處已復作",
    "T21n1340_012:0716a18": "是念。我今且住自宮。聽佛世尊垂慈念我。我",
    "T21n1340_012:0716a19": "當歸敬。",
    "T21n1340_012:0716a20": "大法炬陀羅尼經卷第十二"
}