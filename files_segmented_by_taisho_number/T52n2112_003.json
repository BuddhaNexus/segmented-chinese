{
    "T52n2112_003:0567c06": "甄正論卷下",
    "T52n2112_003:0567c08": "大白馬寺僧玄嶷撰",
    "T52n2112_003:0567c09": "公子曰。先生縱談天之辯。震擲地之音。恩",
    "T52n2112_003:0567c10": "吻所詮。寒谷湛其春露。勵言所被。湯池",
    "T52n2112_003:0567c11": "結其冬。氷以僕爝火之末光。對曦景之層曜。",
    "T52n2112_003:0567c12": "自可銷聲疊足噏氣斂肩。沈疑未祛仍希妙",
    "T52n2112_003:0567c13": "釋。但靈寶所詮咸歸偽妄。老子事跡應不",
    "T52n2112_003:0567c14": "虛誣。河上公者神仙之人也。昔漢孝文皇帝",
    "T52n2112_003:0567c15": "之時。結草為菴居河之濱。文帝好道德之經。",
    "T52n2112_003:0567c16": "勅王公卿相及二千石咸令習讀。老經有數",
    "T52n2112_003:0567c17": "句不解。帝莫能通。之有人言河上公。常習",
    "T52n2112_003:0567c18": "讀老經或可解之。帝乃遣使齎所不了義",
    "T52n2112_003:0567c19": "句令問河上公。公答曰。道尊德貴不可遙",
    "T52n2112_003:0567c20": "問。帝於是親幸河上。詢問所疑。河上公見帝。",
    "T52n2112_003:0567c21": "抗首高據而坐。帝甚怪之。乃謂公曰。普天",
    "T52n2112_003:0567c22": "之下莫非王土。率土之濱莫非王臣。朕能令",
    "T52n2112_003:0567c23": "人死生富貴。公雖德重何乃自高乎。河上公",
    "T52n2112_003:0567c24": "乃撫掌大笑。躍於虛空去地數丈。坐五色雲",
    "T52n2112_003:0567c25": "氣之上。下顧帝曰。余上不至天。下不及地。中",
    "T52n2112_003:0568a01": "不累人。陛下焉能使我富貴貧賤耶。帝方悟",
    "T52n2112_003:0568a02": "是神人。乃下輦再拜而謝曰。朕以不德忝統",
    "T52n2112_003:0568a03": "先業。競競誡慎常恐廢墜。志性愚昧不識聖",
    "T52n2112_003:0568a04": "人。稽首引過。公乃授帝素書二卷。謂帝曰。熟",
    "T52n2112_003:0568a05": "讀此書所疑自解。吾注此書以來。經今千",
    "T52n2112_003:0568a06": "七百餘年。凡傳三人兼子四矣。勿傳非其人。",
    "T52n2112_003:0568a07": "言訖失公所在。據此靈跡非聖而誰識者。以",
    "T52n2112_003:0568a08": "為文帝篤信精至誠感冥徹。老君使此神",
    "T52n2112_003:0568a09": "人授文帝道德章句。帝既受訖。公乃晦影",
    "T52n2112_003:0568a10": "返真歸乎上方。此之神異炳然顯著。豈亦謬",
    "T52n2112_003:0568a11": "焉。",
    "T52n2112_003:0568a12": "先生曰。子之此言更成虛妄。道聽途說焉足",
    "T52n2112_003:0568a13": "可憑。子向所論。乃是葛玄作老經序。偽飾此",
    "T52n2112_003:0568a14": "詞誑惑江左。因循不悟。令子疑焉。竊據漢",
    "T52n2112_003:0568a15": "書帝紀。凡有行幸無不載錄。至如甘泉宮去",
    "T52n2112_003:0568a16": "京百餘里。帝每行幸咸悉書之。又景帝時。",
    "T52n2112_003:0568a17": "吳楚七國反。為太后在東宮。帝時往諮詢。",
    "T52n2112_003:0568a18": "尚書云。帝來往東宮間。又武帝幸五祚宮。",
    "T52n2112_003:0568a19": "及幸河東祀后土。史並書之。案道士成玄英",
    "T52n2112_003:0568a20": "撰老經疏云。河上公在陝州城南三里。比於",
    "T52n2112_003:0568a21": "五祚甘泉河東遠數倍。何因漢書不言。況",
    "T52n2112_003:0568a22": "河上公躍坐虛空乘御雲氣。授書於帝弘明",
    "T52n2112_003:0568a23": "道德。比於郊祀神光及李夫人之事。此為盛",
    "T52n2112_003:0568a24": "烈棄而不錄。未有斯理。又河上公云。吾注",
    "T52n2112_003:0568a25": "此書千七百年者。此言又妄案周成王伐淮",
    "T52n2112_003:0568a26": "夷之後。始制井田之法。王畿千里出革車萬",
    "T52n2112_003:0568a27": "乘。天子萬乘起自成王。成王以前無萬乘",
    "T52n2112_003:0568a28": "之制。據成王在位通周公攝政。共有三十七",
    "T52n2112_003:0568a29": "年。至赧王為秦昭襄王所滅。總八百六十年。",
    "T52n2112_003:0568b01": "秦自昭襄至子嬰。合五十年。為項羽所滅。漢",
    "T52n2112_003:0568b02": "高皇帝在位一十二年。惠帝在位七年。呂太",
    "T52n2112_003:0568b03": "后攝位八年。文帝在位二十三年。自成王至",
    "T52n2112_003:0568b04": "文帝末年。都有九百三十二年。案老經云。",
    "T52n2112_003:0568b05": "如何萬乘之主而以身輕天下。則明老子當",
    "T52n2112_003:0568b06": "說此經。合在成王之後。但經為注本注以",
    "T52n2112_003:0568b07": "釋經。經尚未有。注何先述。千七百年此又虛",
    "T52n2112_003:0568b08": "也。又河上公自注老經云。舜陶河濱周公下",
    "T52n2112_003:0568b09": "白屋。明此注語全在周公之後。千七百歲重",
    "T52n2112_003:0568b10": "益虛誣。事跡既偽感應豈實。晦影之說妄談。",
    "T52n2112_003:0568b11": "返真之言何矯。",
    "T52n2112_003:0568b12": "公子曰。史冊不載誠亦難憑。以愚管窺致茲",
    "T52n2112_003:0568b13": "迷惑。老莊之教其來以久。道士之號非秖于",
    "T52n2112_003:0568b14": "今。觀宇尊容肅設斯在。是冠月帔雲褐霓",
    "T52n2112_003:0568b15": "裳。目驗可知。豈總虛也。",
    "T52n2112_003:0568b16": "先生曰。老莊之教余豈毀耶。比擬佛經義理",
    "T52n2112_003:0568b17": "全別。論善也則同途而各騖。語宗也則異軌",
    "T52n2112_003:0568b18": "而分驅。老教旨在於雌柔。佛法事明於因果。",
    "T52n2112_003:0568b19": "二軸七篇之奧義。忘得喪於齊物之場。八萬",
    "T52n2112_003:0568b20": "四千之法門。契寂滅於涅槃之境。修身理國",
    "T52n2112_003:0568b21": "之要。道德之經具明。捨凡證聖之果。般若之",
    "T52n2112_003:0568b22": "文逾顯。至如遣執破境息智忘身。老經非",
    "T52n2112_003:0568b23": "無其語於行靡立。其宗所修。唯在人間極果",
    "T52n2112_003:0568b24": "纔登壽考。佛之為教應物逗緣。隨類分門",
    "T52n2112_003:0568b25": "因機啟行。自近之遠從淺階深。起一念心",
    "T52n2112_003:0568b26": "證真如果。顯如天地明同日月。麁文浮閱似",
    "T52n2112_003:0568b27": "若相參。妙理沈研皎然全異。又子云道士之",
    "T52n2112_003:0568b28": "號非祇于今者。亦何謬哉。自開闢以來。至于",
    "T52n2112_003:0568b29": "晉末元無戴斑穀之冠。被黃彩之帔。立",
    "T52n2112_003:0568c01": "天尊之像。習靈寶之經。稱為道士者矣。所號",
    "T52n2112_003:0568c02": "道士者。則廣成務光巢由涓棘之輩　脫落時",
    "T52n2112_003:0568c03": "代輕傲王侯。與俗不群高尚其志。次有遺榮",
    "T52n2112_003:0568c04": "冠冕締賞林泉。歌紫芝以自娛。調素琴而取",
    "T52n2112_003:0568c05": "逸。末代則有性好飛練志存術數。咸稱道",
    "T52n2112_003:0568c06": "士。跡雖異俗衣無別制。漢明帝時。佛法被",
    "T52n2112_003:0568c07": "於中夏。至吳赤烏年。術人葛玄上書吳主孫",
    "T52n2112_003:0568c08": "權云。佛法是西域之典。中國先有道教。請弘",
    "T52n2112_003:0568c09": "其法。始創置一館。此今觀之濫觴也葛玄又",
    "T52n2112_003:0568c10": "偽造道經。自稱太極左仙公。目所造經云。仙",
    "T52n2112_003:0568c11": "公請問經。宋文明等更增其法。造九等齋儀",
    "T52n2112_003:0568c12": "七部科籙。修朝禮上香之文。行道壇纂服",
    "T52n2112_003:0568c13": "之式。衣服冠屨之制。跪拜折旋之容。行其道",
    "T52n2112_003:0568c14": "者。始斷婚娶禁薰辛。又偽造靈寶等經數",
    "T52n2112_003:0568c15": "千卷。後陸修靜更立衣服之號。月帔星巾霓",
    "T52n2112_003:0568c16": "裳霞袖。九光寶蓋十絕靈幡。於此著矣。至",
    "T52n2112_003:0568c17": "梁武帝初年。為修靜所惑。曾致遵奉。後悟",
    "T52n2112_003:0568c18": "非是究竟之法。親製捨道之文。見在梁武",
    "T52n2112_003:0568c19": "集內。後修靜出奔北齊。其時丹陽陶弘景性",
    "T52n2112_003:0568c20": "多博識聰叡過人。身為道士居于茅山之朱",
    "T52n2112_003:0568c21": "陽靜退無為不交時事。時號貞白先生。又",
    "T52n2112_003:0568c22": "號陶隱居。多所著述。並行于代。躬衣道服",
    "T52n2112_003:0568c23": "心敬佛法。於所居地起塔圖佛容像。親自供",
    "T52n2112_003:0568c24": "養。號曰勝力菩薩。其塔見在茅山朱陽觀中。",
    "T52n2112_003:0569a01": "于今不為鳥雀所污。弘景重制冠服改館為",
    "T52n2112_003:0569a02": "觀。行黃帝老子之教。惡靈寶法偽鄙而不行。",
    "T52n2112_003:0569a03": "手著論以非之。弘景深為梁武所器。尚頻",
    "T52n2112_003:0569a04": "徵令仕確乎不拔。并述詩以贈武帝。並入於",
    "T52n2112_003:0569a05": "集。事跡昭顯光乎梁史。子何惑之。",
    "T52n2112_003:0569a06": "公子曰。既聞先生此說。心開意悟革識遷迷",
    "T52n2112_003:0569a07": "如披樂廣之天。似廓張超之霧。避席趨下拜",
    "T52n2112_003:0569a08": "首而謝曰。僕久沈俗網罕悟真筌。耳滯黃花",
    "T52n2112_003:0569a09": "之音。志昏白雪之奏。雖則屢承妙釋方乃重",
    "T52n2112_003:0569a10": "結深疑。形智聾盲一至於此。幸蒙南指今從",
    "T52n2112_003:0569a11": "北轅。靈寶天尊虛妄若是。至於經教莫不偽",
    "T52n2112_003:0569a12": "修。凡所謬妄咸請垂誨。希愈膏肓永祛沈痼。",
    "T52n2112_003:0569a13": "先生怡然而對曰。子今悟矣。亦旦暮而得復",
    "T52n2112_003:0569a14": "坐有疑便問。余為一一論之。",
    "T52n2112_003:0569a15": "公子曰。佛教之內有僧尼兩眾。道法之中有",
    "T52n2112_003:0569a16": "道士女官二流。彼此相望威儀備具准佛",
    "T52n2112_003:0569a17": "律。僧受二百五十戒。尼受五百戒。今道士",
    "T52n2112_003:0569a18": "女官所受法籙。一概齊等更無增減。俱受十",
    "T52n2112_003:0569a19": "戒真文上清之法。并受符籙之事。未知此法",
    "T52n2112_003:0569a20": "何人所傳。",
    "T52n2112_003:0569a21": "先生曰。道士女官元無戒律。還竊佛家十",
    "T52n2112_003:0569a22": "戒以充彼法真文上清。咸以絹素為之其中。",
    "T52n2112_003:0569a23": "畫作符圖及書玉字。其真文總有三法。一曰",
    "T52n2112_003:0569a24": "八景。畫為日月星辰之。象二曰五老。畫作五",
    "T52n2112_003:0569a25": "老之。神三曰五岳。畫為五岳山狀。三本各得",
    "T52n2112_003:0569a26": "受用。不要總受。上清者。其中書上清天中官",
    "T52n2112_003:0569a27": "位及符圖等。初受十戒。次受真文。後受上",
    "T52n2112_003:0569a28": "清。其法具矣。籙者其數甚多。不何備說。略",
    "T52n2112_003:0569a29": "而詳之。有千五百將軍三五大將軍等籙。受",
    "T52n2112_003:0569b01": "此籙者然可行符禁章醮之事。佛以尼是女",
    "T52n2112_003:0569b02": "人。性多染愛。隨機制法。故倍多於僧。道",
    "T52n2112_003:0569b03": "家法籙凡人妄造。既不識根性。所以道士女",
    "T52n2112_003:0569b04": "官更無差異。此等之法。並是張道陵偽作",
    "T52n2112_003:0569b05": "其事。",
    "T52n2112_003:0569b06": "公子曰。老子既不說此。定偽何惑。道法先無",
    "T52n2112_003:0569b07": "戒律。道士不娶妻。憑何典記。",
    "T52n2112_003:0569b08": "先生曰。道家無律禁婬欲之事。今道士等不",
    "T52n2112_003:0569b09": "婚娶者。學僧為之。一無憑據。故隋嵩陽觀",
    "T52n2112_003:0569b10": "道士李播上表云。准道法道士無禁婚娶之",
    "T52n2112_003:0569b11": "條。道士等咸請取妻妾。其表見在李播集",
    "T52n2112_003:0569b12": "中。",
    "T52n2112_003:0569b13": "公子曰。教無禁欲之科。娶妻豈爽於教。李播",
    "T52n2112_003:0569b14": "此請誠合其宜。且道教所宗宗於老子。老",
    "T52n2112_003:0569b15": "子仕周後適西域。竟無出家斷婚之跡。道",
    "T52n2112_003:0569b16": "士今日出家。遵誰之教。",
    "T52n2112_003:0569b17": "先生曰。出家之法基於西域。釋迦棄儲后",
    "T52n2112_003:0569b18": "之貴位。捨妃嬪之愛戀。出家修道。六年苦",
    "T52n2112_003:0569b19": "行。一朝成佛。成佛之後。方度憍陳如等。此",
    "T52n2112_003:0569b20": "土元無出家之兆。老子本自有妻。仕周為",
    "T52n2112_003:0569b21": "史。去周西邁。身是俗人。本無捨妻室易衣",
    "T52n2112_003:0569b22": "服出家之狀。故老子之子名宗。宗之子名瑕。",
    "T52n2112_003:0569b23": "仕魏封段干。後為漢膠東王太傅。各有列",
    "T52n2112_003:0569b24": "傳。又老經云。子孫祭祀不輟。此論依教修行。",
    "T52n2112_003:0569b25": "則息胤繁盛代代不絕。故云不輟。豈令斷欲",
    "T52n2112_003:0569b26": "耶。道士今日出家。本學佛教。更無別據。",
    "T52n2112_003:0569b27": "公子曰。雖學佛法出家。本宗自無此教。老子",
    "T52n2112_003:0569b28": "不禁婚娶。經文又說子孫。今日縱學佛宗。",
    "T52n2112_003:0569b29": "識者詎肯依信。盜鍾掩耳豈杜他聞。妄立",
    "T52n2112_003:0569c01": "天尊跡先彰露。偽造經教又已表明。靈寶文",
    "T52n2112_003:0569c02": "明等修。餘經何人所作。伏請詳辯。冀悉根",
    "T52n2112_003:0569c03": "源。",
    "T52n2112_003:0569c04": "先生曰。道經除道德二篇。西昇一卷。又有黃",
    "T52n2112_003:0569c05": "庭內景之論。自餘諸經咸是偽修。又有太平",
    "T52n2112_003:0569c06": "經一百八十卷。是蜀人于吉所造。此人善避",
    "T52n2112_003:0569c07": "形迹。不甚苦錄佛經。多說帝王理國之法。",
    "T52n2112_003:0569c08": "陰陽生化等事。皆編甲子為其部帙。又太清",
    "T52n2112_003:0569c09": "上清等經。皆述飛鍊黃白藥石等法。至如本",
    "T52n2112_003:0569c10": "際五卷。乃是隋道士劉進喜造。道士李仲卿",
    "T52n2112_003:0569c11": "續成十卷。並模寫佛經潛偷罪福。搆架因果",
    "T52n2112_003:0569c12": "參亂佛法。自唐以來。即有益州道士黎興。澧",
    "T52n2112_003:0569c13": "州道士方長。共造海空經十卷。道士李榮又",
    "T52n2112_003:0569c14": "造洗浴經以對溫室。道士劉無待又造大",
    "T52n2112_003:0569c15": "獻經以擬盂蘭盆。并造九幽經將類罪福報",
    "T52n2112_003:0569c16": "應。自餘非大部帙。偽者不可勝計。豈若釋迦",
    "T52n2112_003:0569c17": "大聖獨擅法王。施化西國聲流東夏。案列禦",
    "T52n2112_003:0569c18": "寇書云。商太宰問於孔子曰。三王聖者與。",
    "T52n2112_003:0569c19": "孔子曰。三王善任智勇。聖則丘弗知。五帝",
    "T52n2112_003:0569c20": "聖者與。孔子曰。五帝善用仁義。聖則丘弗",
    "T52n2112_003:0569c21": "知。曰三皇聖者與。孔子曰。三皇善用時。聖",
    "T52n2112_003:0569c22": "則丘弗知。太宰驚曰。則孰為聖。孔子曰。丘",
    "T52n2112_003:0569c23": "聞之。西方有聖者為聖。不治而不亂。不言",
    "T52n2112_003:0569c24": "而自信。蕩蕩乎民莫得而名焉。案宣尼此言",
    "T52n2112_003:0570a01": "與老子西昇所說略同。伯陽仲尼並此土稱",
    "T52n2112_003:0570a02": "之為聖。二人咸知西方有聖人。則明釋迦之",
    "T52n2112_003:0570a03": "道廣矣。",
    "T52n2112_003:0570a04": "公子曰。僕幼懷志尚早竊當時之譽。言談之",
    "T52n2112_003:0570a05": "者以詞令見稱。伏聞高論。有慚蹇訥木賜。",
    "T52n2112_003:0570a06": "仰宣尼之崇仞。愧環堵之卑陋。鄭咸觀子林",
    "T52n2112_003:0570a07": "之宴容。悟心識之昏怠。是知傅搖九萬垂",
    "T52n2112_003:0570a08": "天之翼方昇。擊水三千橫海之鱗乃運。幸承",
    "T52n2112_003:0570a09": "咳唾疑滯咸盡。竊見白屋鴻儒黃冠碩學。扼",
    "T52n2112_003:0570a10": "腕盱衡之士。揚眉抵掌之賓。並云。儒道釋",
    "T52n2112_003:0570a11": "典三教是一。咸躋於善理無有三。慈悲仁恕",
    "T52n2112_003:0570a12": "殊途而同歸。利物濟時百慮而齊致。雖碧鷄",
    "T52n2112_003:0570a13": "黃馬之辯。未可分焉。雖堅合異之詞。豈能",
    "T52n2112_003:0570a14": "別矣。每思此說交戰于懷。請一詳議。希除",
    "T52n2112_003:0570a15": "眾惑。",
    "T52n2112_003:0570a16": "先生曰。子何言之當乎。余甞欲著論。未遑",
    "T52n2112_003:0570a17": "削[葶-丁+呆]。因子之請見余之志。夫三教群分九流",
    "T52n2112_003:0570a18": "區別。本跡斯異義意迺殊。非唯麁淺相懸。",
    "T52n2112_003:0570a19": "抑亦凡聖全隔。尋文似涉參互究理居然不",
    "T52n2112_003:0570a20": "同。自八卦成象六爻定位。披龍圖而紀號。觀",
    "T52n2112_003:0570a21": "鳥跡以裁書。立德立言。三墳暢三皇之化。垂",
    "T52n2112_003:0570a22": "訓垂範。五典旌五帝之謨。洎乎姬公制禮",
    "T52n2112_003:0570a23": "作樂。隆二南之風雅。孔父修詩述易。詮十",
    "T52n2112_003:0570a24": "翼之精微。莫不序尊卑定君臣父子之道。次",
    "T52n2112_003:0570a25": "長幼明夫婦友于之別。盡忠貞以奉國。崇孝",
    "T52n2112_003:0570a26": "悌以資家。蘊恭謙以克己。施仁恕以待物。",
    "T52n2112_003:0570a27": "敦信義以申交。務廉讓以推行。此之五德立",
    "T52n2112_003:0570a28": "身之義也。敷文德以化俗。運武功以寧亂。",
    "T52n2112_003:0570a29": "修禋祀以綏神祇。崇宗廟而敬祖考。啟畋漁",
    "T52n2112_003:0570b01": "之漸。易著網罟之義。導盤遊之源。禮摽蒐",
    "T52n2112_003:0570b02": "狩之典。截馘斬首。効征戰之勞。宰犧屠牲。",
    "T52n2112_003:0570b03": "邀薦饗之福。貫胸達腋。申馳騁之娛。夭命剖",
    "T52n2112_003:0570b04": "肌。恣賞心之樂。刑禮興而姦詐起。符璽著而",
    "T52n2112_003:0570b05": "矯偽生。盜國竊器者害父弑君。爭權趨利者",
    "T52n2112_003:0570b06": "滅宗夷族。無慈悲之大惠。有惻隱之小仁。",
    "T52n2112_003:0570b07": "昧三世之因果。明一生之禍福。餘殃宿慶逮",
    "T52n2112_003:0570b08": "乎子孫。積惡修善絕於冥報。在生之命。年",
    "T52n2112_003:0570b09": "有延促之限。為鬼之質。壽無遷變之期。所云",
    "T52n2112_003:0570b10": "好生惡殺者。謂性命之重人畜同之。類於己",
    "T52n2112_003:0570b11": "情豈宜傷害。故子貢欲去告朔之餼羊。聞其",
    "T52n2112_003:0570b12": "聲不食其肉者。以己之心。體彼之命。戀生之",
    "T52n2112_003:0570b13": "志。物我皆然。故孔丘不味山梁之雉。于定",
    "T52n2112_003:0570b14": "國之寬刑。孫叔傲之陰德。覇楚以昌其後。",
    "T52n2112_003:0570b15": "高門以待其封。項羽之陷秦軍。白起之坑趙",
    "T52n2112_003:0570b16": "卒。身死杜郵之下。支分烏江之上。或禍福",
    "T52n2112_003:0570b17": "被於當代。或榮辱流於子孫身造受嗣",
    "T52n2112_003:0570b18": "同於見報父。業子傳酬非自己。亦有射宣王",
    "T52n2112_003:0570b19": "以復其怨。抗杜回以答其恩。申生命胡突以",
    "T52n2112_003:0570b20": "馭車。劉約從元海而陪乘。此論幽明交接人",
    "T52n2112_003:0570b21": "鬼相讎。非罪福之業緣。異報應之輪轉。儒",
    "T52n2112_003:0570b22": "佛懸殊此其明矣。",
    "T52n2112_003:0570b23": "夫道之為教儒之異流。黃帝述其濫觴。老",
    "T52n2112_003:0570b24": "聃嗣其弛紐。究其本也。保精養氣韜光藏",
    "T52n2112_003:0570b25": "暉。全生遠害無為寂怕。恬惔清虛少私寡",
    "T52n2112_003:0570b26": "欲。此其宗也。自後變淳就澆分鑣各騖。派一",
    "T52n2112_003:0570b27": "無之理。立三等之差。上則却粒延齡飛仙羽",
    "T52n2112_003:0570b28": "化。廣成皇帝是也。次則守雌誡剛忘知息。",
    "T52n2112_003:0570b29": "智伯陽子休是也。下則擯代遺榮巖棲谷飲。",
    "T52n2112_003:0570c01": "許由巢父是也。推究神仙之跡事涉憑虛。案",
    "T52n2112_003:0570c02": "黃帝本紀。帝行房中之術。修導養之法。御",
    "T52n2112_003:0570c03": "七十二女。服九一金丹。昇鼎湖策飛龍白",
    "T52n2112_003:0570c04": "日登天。群臣攀戀收衣冠劍履而葬於橋山",
    "T52n2112_003:0570c05": "之陽。參驗此詞咸成烏有。夫葬者藏也。先",
    "T52n2112_003:0570c06": "人云亡子孫感戀。卜其宅兆修建墳塋安",
    "T52n2112_003:0570c07": "措魂靈藏祕骸骨。庶免曝露之患。皇帝",
    "T52n2112_003:0570c08": "馭青龍以冲天。躡紫雲而遐上。高謝萬機",
    "T52n2112_003:0570c09": "脫屣四海。元來不死何因須葬。且邵伯司牧",
    "T52n2112_003:0570c10": "分陝遺惠在人。尚蔽弟甘棠思德留樹況",
    "T52n2112_003:0570c11": "黃帝登九五之位。處萬乘之尊。馭龍駕以",
    "T52n2112_003:0570c12": "上仙。故勝寢疾而死若群臣攀慕情切。即合",
    "T52n2112_003:0570c13": "留奉衣冠。豈容埋棄帝之遺服。以申誠戀之",
    "T52n2112_003:0570c14": "志。仲子未薨來賵。左傳以為非禮。黃帝不崩",
    "T52n2112_003:0570c15": "而葬。臣下何苦見誣。必葬不虛昇仙是妄。",
    "T52n2112_003:0570c16": "進退之理事跡可知。且御女求仙恣欲求",
    "T52n2112_003:0570c17": "果。更入輪迴之境。詎登解脫之場。縱令實",
    "T52n2112_003:0570c18": "得神仙。終是未離生死。何況此術黃帝受之",
    "T52n2112_003:0570c19": "於廣成。所修在於一身。本非出代之法。",
    "T52n2112_003:0570c20": "黃帝之跡如此。神仙傳並虛陳。已其前",
    "T52n2112_003:0570c21": "論。不復繁說也。",
    "T52n2112_003:0570c22": "夫老子為教。備乎五千之文。莊周演論。詳於",
    "T52n2112_003:0571a01": "七篇之旨。所明道者但詮陰陽天地和氣四",
    "T52n2112_003:0571a02": "時生育之理。故云。道生一。一生二。二生三。",
    "T52n2112_003:0571a03": "三生萬物。嚴君平等釋云。一者元氣。謂混沌",
    "T52n2112_003:0571a04": "未分無狀可見。於無狀可見道中生一氣",
    "T52n2112_003:0571a05": "兆。氣之清者為天。濁者為地。此一氣生天地。",
    "T52n2112_003:0571a06": "一生二也。因天地和而生陰陽及人。此二生",
    "T52n2112_003:0571a07": "三也。以人稟陰陽。陰陽能生品彙動植之類。",
    "T52n2112_003:0571a08": "此三生萬物也。故易云。一陰一陽之謂道。明",
    "T52n2112_003:0571a09": "道則陰陽也。陰陽不測之謂神明。即此陰陽",
    "T52n2112_003:0571a10": "之理。非測度可知。此神妙也。能順此陰陽之",
    "T52n2112_003:0571a11": "理。安其所稟涯分守雌柔恬淡寂泊無為。",
    "T52n2112_003:0571a12": "絕矯性之聖智。棄越分之聞知。同徼妙之",
    "T52n2112_003:0571a13": "兩觀。泯有無之雙執。挫折銳進之心。解釋",
    "T52n2112_003:0571a14": "紛撓之志。除剛勇之強梁。捐聲色之耽染。",
    "T52n2112_003:0571a15": "體禍福倚伏之萌。行慈儉謙退之行。即得終",
    "T52n2112_003:0571a16": "其壽考免於身患。子孫昌繁祭祀不輟。苟",
    "T52n2112_003:0571a17": "違於此。則夭命傷生。招於敗累。息胤勦絕其",
    "T52n2112_003:0571a18": "後不嗣。故云。善建不拔善抱不脫。子孫祭",
    "T52n2112_003:0571a19": "祀不輟。莊周解牛以全其生。傳火而續其命。",
    "T52n2112_003:0571a20": "齊萬物以杜健羨之路。隳四支以去形骸",
    "T52n2112_003:0571a21": "之戀。述木雁用遣愚智滯守之方。喻指馬",
    "T52n2112_003:0571a22": "以忘天地執著之見。混變化而夢胡蝶。一夭",
    "T52n2112_003:0571a23": "壽而延殤子。太山小於秋毫。則巨細之妄斯",
    "T52n2112_003:0571a24": "顯。朝菌長於大椿。則脩促之繫方假。此並莊",
    "T52n2112_003:0571a25": "周詮俗情妄執。遂有長短妍醜之實。而起人",
    "T52n2112_003:0571a26": "我貪惡之心。利己損物致招患禍。此論一",
    "T52n2112_003:0571a27": "生之內有此顛倒。夭齡害命牽累敗身。無未",
    "T52n2112_003:0571a28": "來冥報之義。過去業緣之理。當代造善惡之",
    "T52n2112_003:0571a29": "行。隨其所行當代受報。與儒書所說大意略",
    "T52n2112_003:0571b01": "同。此足明佛道全別。公子曰。三教懸殊若",
    "T52n2112_003:0571b02": "此之異。一理之說吁可同哉。是知子休心",
    "T52n2112_003:0571b03": "齋以忘身。非是為他祈福。宣尼潔齋以變",
    "T52n2112_003:0571b04": "食。豈關藉因求果。設道供以邀冥資之助。",
    "T52n2112_003:0571b05": "造天尊以希濟拔之功者。何虛費哉。何虛費",
    "T52n2112_003:0571b06": "哉。而今而後庶幾免矣。然章醮之法。符禁之",
    "T52n2112_003:0571b07": "術。比見行者。時有効驗。此事如何。更請詳",
    "T52n2112_003:0571b08": "議。",
    "T52n2112_003:0571b09": "先生曰。子之此問誠有理焉。且章醮者祭祀",
    "T52n2112_003:0571b10": "之流。祈禱之事有來自久。非唯道陵之法。",
    "T52n2112_003:0571b11": "黃帝太公時行此術。醮者祭之別名。禮典",
    "T52n2112_003:0571b12": "先著其義。道陵因而修之。行其法者謂之祭",
    "T52n2112_003:0571b13": "酒。此是俗中術人之技。道士竊其法以求資",
    "T52n2112_003:0571b14": "養。本非道教之宗。此乃涉於鬼道神祇之理。",
    "T52n2112_003:0571b15": "俗諦妄情不無其事。與夫邪巫陰陽卜筮郊",
    "T52n2112_003:0571b16": "祀尸祝之類也。行此法者自是太常所司。",
    "T52n2112_003:0571b17": "不合隷屬司賓寺管僧尼。所以屬司賓寺者。",
    "T52n2112_003:0571b18": "為佛法從西國來。同諸外客之例。道士元非",
    "T52n2112_003:0571b19": "是客。自然不合屬司賓寺管。又行章醮祭祀",
    "T52n2112_003:0571b20": "之法。即是司禮寺事。但以寺觀相對。因此遂",
    "T52n2112_003:0571b21": "屬司賓。以實而論。之祇合郊社所管。又符",
    "T52n2112_003:0571b22": "者鬼籙。行之於鬼神之道。所以有驗。亦焉",
    "T52n2112_003:0571b23": "足怪焉。",
    "T52n2112_003:0571b24": "公子渙焉疑釋。欣然而作拜首而謝曰。僕",
    "T52n2112_003:0571b25": "習蓼甘辛居鮑忘臭。沈澰弱喪積有歲年。今",
    "T52n2112_003:0571b26": "屬頹光西邁之晨。方悟非狂東走之弊。朝聞",
    "T52n2112_003:0571b27": "夕死有慰深心。謹承命矣。請遵斯旨。書紳",
    "T52n2112_003:0571b28": "自誡傳諸將來。使夫倒躓之徒革心於昏",
    "T52n2112_003:0571b29": "昧之俗。弘通之士懸解於真如之理。遂筆削",
    "T52n2112_003:0571c01": "為論。貽諸後代。",
    "T52n2112_003:0571c02": "甄正論卷下"
}