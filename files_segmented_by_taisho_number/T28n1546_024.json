{
    "T28n1546_024:0175c04": "2阿毘曇毘婆沙論卷第二十四",
    "T28n1546_024:0175c06": "迦旃延子造　五百羅漢釋",
    "T28n1546_024:0175c07": "北涼天竺沙門浮陀跋摩",
    "T28n1546_024:0175c08": "共道泰等譯",
    "T28n1546_024:0175c09": "雜乾度中思品之二",
    "T28n1546_024:0175c10": "智多耶、所知多耶？乃至廣說。問曰：何故作",
    "T28n1546_024:0175c11": "此論？答曰：欲明善說法中三法等故，謂智所",
    "T28n1546_024:0175c12": "知、行所緣、覺所覺。惡說法中，此三法不等，為",
    "T28n1546_024:0175c13": "顛倒所覆故。是以欲明善說法三法等故，而",
    "T28n1546_024:0175c14": "作此論。智多耶、所知多耶？答曰：所知多非智",
    "T28n1546_024:0175c15": "多。所以者何？所知攝十七界一界少分、十一",
    "T28n1546_024:0175c16": "入一入少分、四陰一陰少分。智攝一界、一入、",
    "T28n1546_024:0175c17": "一陰少分。復有說者，智多非所知多。所以者",
    "T28n1546_024:0175c18": "何？如非想非非想處一受，為欲界十種智所",
    "T28n1546_024:0175c19": "緣，謂欲界苦集所斷五，他界緣見使苦集所",
    "T28n1546_024:0175c20": "斷，他界緣疑無明相應智善等智。如是初禪",
    "T28n1546_024:0175c21": "乃至無所有處盡有十，一一智有九種，十智",
    "T28n1546_024:0175c22": "有九十種。自地則有十一遍智，謂七見苦集",
    "T28n1546_024:0175c23": "所斷疑無明相應，四智善等智不隱沒無記",
    "T28n1546_024:0175c24": "智。如一受，一切受亦爾。如受，一切心心數法",
    "T28n1546_024:0175c25": "亦爾。智增益如山，所知不增益，是故智多非",
    "T28n1546_024:0175c26": "所知多。若如是說者，所知多非智多。所以者",
    "T28n1546_024:0175c27": "何？欲界十種智相應法，是所知非智。乃至非",
    "T28n1546_024:0175c28": "想非非想處，十三種智相應法，是所知非智。",
    "T28n1546_024:0175c29": "然智亦是所知；設令智非所知者，所知猶多。",
    "T28n1546_024:0176a01": "所以者何？所知攝十七界一界少分、十一入",
    "T28n1546_024:0176a02": "一入少分、四陰一陰少分，智攝一界少分、一",
    "T28n1546_024:0176a03": "入少分、一陰少分，何況智亦是所知，是故所",
    "T28n1546_024:0176a04": "知攝十八界、十二入、五陰，智攝一界、一入、",
    "T28n1546_024:0176a05": "一陰少分，是故所知多非智多。",
    "T28n1546_024:0176a06": "智多耶、識多耶？乃至廣說。問曰：何故作此論？",
    "T28n1546_024:0176a07": "答曰：欲決定重明所知多非智多。所以者何？",
    "T28n1546_024:0176a08": "一切智處盡有識，非一切識處盡有智。何處",
    "T28n1546_024:0176a09": "無智耶？謂忍相應識。一切識處不必有智，是",
    "T28n1546_024:0176a10": "故識多非智多。智盡與識相應，識不必與智",
    "T28n1546_024:0176a11": "相應。何處不相應？謂忍也。所以者何？忍非",
    "T28n1546_024:0176a12": "智故。",
    "T28n1546_024:0176a13": "問曰：何故忍非智耶？答曰：以不決定故忍非",
    "T28n1546_024:0176a14": "智。忍唯能見，不能知故。忍是初觀，非畢竟",
    "T28n1546_024:0176a15": "故。忍是求覓，非轉還故。忍所作，不捨方便",
    "T28n1546_024:0176a16": "故。忍雖是疑對治，猶與疑得俱非決定，故非",
    "T28n1546_024:0176a17": "智。無礙解脫道雖同所作，不得俱在一剎那",
    "T28n1546_024:0176a18": "中故。尊者和須密說曰：欲可此事名忍，不",
    "T28n1546_024:0176a19": "可忍時名智。尊者佛陀提婆說曰：所見究竟",
    "T28n1546_024:0176a20": "是智，忍時所見非究竟故非智。復有說者，若",
    "T28n1546_024:0176a21": "以陰界入故，識多非智多。所以者何？識攝七",
    "T28n1546_024:0176a22": "識界，智攝一界少分；識攝一入一陰，智攝一",
    "T28n1546_024:0176a23": "入一陰少分，是故識多非智多。",
    "T28n1546_024:0176a24": "有漏行多、無漏行多？乃至廣說。問曰：何故作",
    "T28n1546_024:0176a25": "此論？答曰：為止並義者意。如摩訶僧祇部說：",
    "T28n1546_024:0176a26": "佛生身是無漏。彼何故作如是說？答曰：彼依",
    "T28n1546_024:0176a27": "佛經。佛經說：比丘當知，如來生世住世，出現",
    "T28n1546_024:0176a28": "世間不為世法所染。以是義故，知如來生身",
    "T28n1546_024:0176a29": "是無漏。為止如是說者意，明如來生身是有",
    "T28n1546_024:0176b01": "漏故，而作此論。若如來生身是無漏者，無比",
    "T28n1546_024:0176b02": "女人不應於如來身生染心，央掘魔羅不",
    "T28n1546_024:0176b03": "應生恚憍慢，婆羅門不應生慢，優樓頻䗍",
    "T28n1546_024:0176b04": "不應生愚。以如來生身生他愛恚或生慢癡，",
    "T28n1546_024:0176b05": "是故知如來生身非是無漏。問曰：若如來生",
    "T28n1546_024:0176b06": "身是有漏非無漏者，摩訶僧祇部所說、經云",
    "T28n1546_024:0176b07": "何通？答曰。彼經說如來法身。所以者何？若說",
    "T28n1546_024:0176b08": "如來生世住世，則說如來生身。若說出現世",
    "T28n1546_024:0176b09": "間不為世法所染，則說如來法身。復次不為",
    "T28n1546_024:0176b10": "世法所染者，如來不為世八法所染。世人隨",
    "T28n1546_024:0176b11": "順世八法，世八法亦隨順世人；世八法隨順",
    "T28n1546_024:0176b12": "如來，如來不隨順世八法，已解脫世法故，言",
    "T28n1546_024:0176b13": "不染世法。問曰：如來亦有世八法，有利者，如",
    "T28n1546_024:0176b14": "優伽長者一日中施佛三百萬兩財。無利者，",
    "T28n1546_024:0176b15": "如於婆羅婆羅門村乞食，空鉢而入、空鉢而",
    "T28n1546_024:0176b16": "還。有譽者，生時名徹他化自在天，成道時名",
    "T28n1546_024:0176b17": "徹阿迦膩吒天，轉法輪時名徹梵天。非譽者，",
    "T28n1546_024:0176b18": "旃遮女、孫陀利女謗，非譽名徹十六大國。毀",
    "T28n1546_024:0176b19": "者，如婆羅婆闍惡口婆羅門，以五百偈現前",
    "T28n1546_024:0176b20": "罵佛。稱者，還以五百偈讚佛，如婆祇奢優",
    "T28n1546_024:0176b21": "婆離，以種種偈讚舍利弗、讚歎佛無上法，阿",
    "T28n1546_024:0176b22": "難讚歎佛希有法。樂者，謂猗樂及得一切世",
    "T28n1546_024:0176b23": "間最勝樂。苦者，如佉陀羅刺刺脚，亦以瓦石",
    "T28n1546_024:0176b24": "傷於足指、頭痛背痛。如來亦有如是等世法，",
    "T28n1546_024:0176b25": "云何言不為世法所染？答曰：世尊雖遇有利",
    "T28n1546_024:0176b26": "等四法，而心不高；雖遭無利等四法，而心不",
    "T28n1546_024:0176b27": "下。雖遇有利等四法，心不生愛；雖遭無利等",
    "T28n1546_024:0176b28": "四法，心不生恚。如愛恚，欣慼憂喜說亦如是。",
    "T28n1546_024:0176b29": "譬如須彌山王安立在於金輪上，四方猛風",
    "T28n1546_024:0176c01": "不能傾動。佛亦如是，安立戒輪之上，世間八",
    "T28n1546_024:0176c02": "法不能傾動。是故為止他義、欲現己義故，",
    "T28n1546_024:0176c03": "而作此論。有漏行多、無漏行多？答曰：有漏行",
    "T28n1546_024:0176c04": "多非無漏行多。所以者何？有漏行攝十入二",
    "T28n1546_024:0176c05": "入少分，無漏行攝二入少分。復有說者，無漏",
    "T28n1546_024:0176c06": "行多非有漏行多。所以者何？如欲界繫一法，",
    "T28n1546_024:0176c07": "四無漏法緣，謂苦法忍、苦法智、集法忍、集法",
    "T28n1546_024:0176c08": "智。如欲界一法，餘欲界法亦如是。如色界繫",
    "T28n1546_024:0176c09": "一法，四無漏法緣，謂苦比忍、苦比智、集比忍、",
    "T28n1546_024:0176c10": "集比智。如一法，餘色界法亦如是，無色界說",
    "T28n1546_024:0176c11": "亦如是。猶有餘無漏法，是故無漏行多非有",
    "T28n1546_024:0176c12": "漏行。復有說者，有漏行多非無漏行。所以者",
    "T28n1546_024:0176c13": "何？如一無漏法為四種有漏法所緣，謂邪見、疑、",
    "T28n1546_024:0176c14": "無明、善等智。如一無漏法，一切無漏法亦如",
    "T28n1546_024:0176c15": "是。餘有漏法猶多，是故有漏行多非無漏行。",
    "T28n1546_024:0176c16": "有為法多、無為法多耶？答曰：或有說者，有為",
    "T28n1546_024:0176c17": "法多非無為法。所以者何？有為法攝十二",
    "T28n1546_024:0176c18": "入一入少分，無為法攝一入少分。復有說者，",
    "T28n1546_024:0176c19": "無為法多非有為法。所以者何？隨所有有漏",
    "T28n1546_024:0176c20": "法，有爾所數滅法。隨所有無漏道，有爾所非",
    "T28n1546_024:0176c21": "數滅法。餘無為法者，有有漏法、非數滅、虛空，",
    "T28n1546_024:0176c22": "是故無為法多非有為法。",
    "T28n1546_024:0176c23": "云何行具足？云何守具足？乃至廣說。問曰：何",
    "T28n1546_024:0176c24": "故作此論？答曰：此是佛經。佛經說：我聖弟子",
    "T28n1546_024:0176c25": "戒具足、守具足，乃至行具足、守具足。佛經雖",
    "T28n1546_024:0176c26": "說，而不分別云何行具足？云何守具足？諸",
    "T28n1546_024:0176c27": "佛經中所不說者今欲說故，而作此論。",
    "T28n1546_024:0176c28": "云何行具足？答曰：無學身戒、口戒、命清淨。問",
    "T28n1546_024:0176c29": "曰：如學人，非學非無學人亦有此法。何以",
    "T28n1546_024:0177a01": "唯說無學人耶？答曰：以無學人勝故。廣說",
    "T28n1546_024:0177a02": "無學人勝，應如上第三品中。戒具足者，戒言",
    "T28n1546_024:0177a03": "尸羅，亦言行，亦言守信，亦言器。尸羅者，言",
    "T28n1546_024:0177a04": "冷，無破戒熱故。破戒者身心熱，持戒者身心",
    "T28n1546_024:0177a05": "冷。破戒者三惡道中熱，持戒者人天中冷。又",
    "T28n1546_024:0177a06": "尸羅言夢，持戒者身心不熱，常得善夢故。又",
    "T28n1546_024:0177a07": "尸羅言習，持戒者善習戒法故。又尸羅言定，",
    "T28n1546_024:0177a08": "住戒者心易定故。又尸羅言池，如佛說偈：",
    "T28n1546_024:0177a09": "「法泉戒水池，　　清淨無瑕穢，",
    "T28n1546_024:0177a10": "聖浴身不濕，　　必到於彼岸。」",
    "T28n1546_024:0177a11": "又尸羅如瓔珞，有瓔珞嚴身，有少時好，中年",
    "T28n1546_024:0177a12": "老年則不好；有中年好，少年老年則不好；有",
    "T28n1546_024:0177a13": "老時好，少年中年則不好。戒瓔珞嚴身，三時",
    "T28n1546_024:0177a14": "常好。如佛說偈：",
    "T28n1546_024:0177a15": "「戒終老安，　　信善安止，　　慧為人寶，",
    "T28n1546_024:0177a16": "福無能盜。」",
    "T28n1546_024:0177a17": "又尸羅如鏡，如鏡明淨，像於中現。戒清淨者，",
    "T28n1546_024:0177a18": "無我像現。如說依戒立戒，昇無上慧堂。又尸",
    "T28n1546_024:0177a19": "羅言威勢，如來所以於三千大千世界有威",
    "T28n1546_024:0177a20": "勢者，皆是尸羅力故。曾聞罽賓國有龍，名阿",
    "T28n1546_024:0177a21": "利那，受性暴惡。去其住處不遠，有僧伽藍，",
    "T28n1546_024:0177a22": "其龍數為暴害。時有五百阿羅漢，皆共集",
    "T28n1546_024:0177a23": "會，入於禪定，以神足力欲驅遣此龍。其大",
    "T28n1546_024:0177a24": "龍大威德而不能遣。時有一羅漢，次從後",
    "T28n1546_024:0177a25": "至。時諸羅漢具以是事向後來者說。時後來",
    "T28n1546_024:0177a26": "者，不入禪定，直彈指語言：賢善！遠此處去。是",
    "T28n1546_024:0177a27": "時此龍聞彈指聲，即便遠去。時諸羅漢語後",
    "T28n1546_024:0177a28": "來者言：汝以何禪定力令此龍去耶？後來者",
    "T28n1546_024:0177a29": "而答之言：我不以禪定力，直以謹慎於戒。我",
    "T28n1546_024:0177b01": "守護輕戒猶如重禁，我以戒力故令此龍去。",
    "T28n1546_024:0177b02": "是故尸羅名有威勢。又尸羅言頭，如人有頭",
    "T28n1546_024:0177b03": "則能見色聞聲嗅香嘗味覺觸知法，如是行",
    "T28n1546_024:0177b04": "人有尸羅頭者，能見苦諦等色、聞名身等義、",
    "T28n1546_024:0177b05": "嗅覺意花香、嘗出離無事寂靜三菩提味、覺",
    "T28n1546_024:0177b06": "禪定解脫等觸，知色陰等法總相別相，是故",
    "T28n1546_024:0177b07": "尸羅言頭。何故尸羅名守信？此是世俗言說",
    "T28n1546_024:0177b08": "法。若人善護尸羅者，言是人守信；不能善護",
    "T28n1546_024:0177b09": "尸羅，言是人不守信。是故世俗言說，尸羅名",
    "T28n1546_024:0177b10": "守信。尸羅言行者，如人有足能行至餘方，如",
    "T28n1546_024:0177b11": "是行人有尸羅足者，能行至善道及至涅槃。",
    "T28n1546_024:0177b12": "又尸羅言器者，以是一切功德所依之處，是",
    "T28n1546_024:0177b13": "故尸羅言器。尊者瞿沙說曰：不破義是尸羅",
    "T28n1546_024:0177b14": "義。如人不破於足，能有所至。如是行者不破",
    "T28n1546_024:0177b15": "尸羅故，能至涅槃。",
    "T28n1546_024:0177b16": "云何守具足？答曰：阿羅漢諸根戒是也。此諸",
    "T28n1546_024:0177b17": "根，亦言守、亦言根、亦言生、亦言泉、亦言白",
    "T28n1546_024:0177b18": "淨、亦言所作。守者，守境界故言守。復有說者，",
    "T28n1546_024:0177b19": "以念慧等根守境界，故言守。如鎌能刈名刈",
    "T28n1546_024:0177b20": "具，彼亦如是。根等，餘處當廣說，此中略故不",
    "T28n1546_024:0177b21": "說。問曰：根戒、根非戒，體性是何？答曰：是念慧。",
    "T28n1546_024:0177b22": "何以知之？如經說，天神語比丘言：莫生瘡疣。",
    "T28n1546_024:0177b23": "比丘答曰：我當覆之。天復問言：瘡疣既大，以",
    "T28n1546_024:0177b24": "何覆耶？比丘答言：以念慧覆之。如餘偈說：",
    "T28n1546_024:0177b25": "「諸世所有流，　　正念能除斷，",
    "T28n1546_024:0177b26": "亦因念慧力，　　亭住而不行。」",
    "T28n1546_024:0177b27": "是故念慧是根戒體性。亂念惡慧是根非戒",
    "T28n1546_024:0177b28": "體性。問曰：若念慧是根戒體性者，此經云何",
    "T28n1546_024:0177b29": "通？如說：念慧滿足故能滿足根戒。云何以自",
    "T28n1546_024:0177c01": "體滿自體耶？答曰：不也。所以者何？念慧有",
    "T28n1546_024:0177c02": "因性亦有果性。因性者說名念慧，果性說名",
    "T28n1546_024:0177c03": "根戒。復有說者，不放逸是根戒，放逸是根非",
    "T28n1546_024:0177c04": "戒。復有說者，六常住法是根戒，諸煩惱依此",
    "T28n1546_024:0177c05": "六門而生是根非戒。復有說者，五根若斷若",
    "T28n1546_024:0177c06": "知得成就是根戒，若五根不斷不知不得不",
    "T28n1546_024:0177c07": "成就是根非戒。若作是說，則明成就、不成就，",
    "T28n1546_024:0177c08": "是根戒、非根戒。復有說者，若成就緣五根煩",
    "T28n1546_024:0177c09": "惱、不成就斷緣五根煩惱對治是名根非戒，",
    "T28n1546_024:0177c10": "若不成就緣五根煩惱、成就斷緣五根煩惱",
    "T28n1546_024:0177c11": "對治是名根戒。若作是說，則明成就、不成就，",
    "T28n1546_024:0177c12": "是根戒、是根非戒。復有說者，染污性是根非",
    "T28n1546_024:0177c13": "戒，不染污性是根戒。復有說者，若五根能生",
    "T28n1546_024:0177c14": "惡行煩惱是非戒，若五根能生善根善行",
    "T28n1546_024:0177c15": "是戒。世尊亦說：根戒、根非戒。若作是說，則明",
    "T28n1546_024:0177c16": "根戒根非戒是五陰性。復有說者，罽賓國有",
    "T28n1546_024:0177c17": "二阿羅漢，作如是說：根戒是不隱沒無記性。",
    "T28n1546_024:0177c18": "所以者何？不定故。不說在善中，不說在不",
    "T28n1546_024:0177c19": "善中。問曰：若體性不定者，云何說此是根戒、",
    "T28n1546_024:0177c20": "此是根非戒？答曰：不隱沒無記體是一行，或",
    "T28n1546_024:0177c21": "時隨順善、或時隨順不善，若隨順善時是名",
    "T28n1546_024:0177c22": "戒，若隨順不善時是名非戒。",
    "T28n1546_024:0177c23": "問曰：已說根戒根非戒，斷戒云何？答曰：若以",
    "T28n1546_024:0177c24": "世俗道斷欲界結，未至禪所攝九無礙道斷",
    "T28n1546_024:0177c25": "對治是也。若依二禪邊斷初禪結，第二禪邊",
    "T28n1546_024:0177c26": "所攝九無礙道是也。如是乃至非想非非想",
    "T28n1546_024:0177c27": "處邊斷無所有處結，非想非非想邊所攝九",
    "T28n1546_024:0177c28": "無礙道是也。若以無漏道斷欲界結，未至禪",
    "T28n1546_024:0177c29": "所攝九無礙道是也。斷初禪結，三地所攝九",
    "T28n1546_024:0178a01": "無礙道是也。如是次第，第二禪是四地，第三",
    "T28n1546_024:0178a02": "禪五地，斷第四禪結及無色界見道所斷是",
    "T28n1546_024:0178a03": "六地，空處修道所斷是七地，識處八地，無所",
    "T28n1546_024:0178a04": "有處、非想非非想處修道所斷是九地。九地",
    "T28n1546_024:0178a05": "所攝無礙道是斷戒。",
    "T28n1546_024:0178a06": "云何凡夫性？乃至廣說。問曰：何故作此論？",
    "T28n1546_024:0178a07": "答曰：為止異義者意故。如犢子部說：欲界見",
    "T28n1546_024:0178a08": "苦所斷十種煩惱是凡夫性。彼說凡夫性定",
    "T28n1546_024:0178a09": "是欲界繫、是染污、是見道斷、是相應。為止",
    "T28n1546_024:0178a10": "如是說者意，明凡夫性是三界繫、是不染污、",
    "T28n1546_024:0178a11": "是修道所斷、是不相應法故，而作此論。云何",
    "T28n1546_024:0178a12": "凡夫性？答曰：若不得聖法，乃至廣說。問曰：",
    "T28n1546_024:0178a13": "為不得一切聖法是凡夫性、為不得苦法忍",
    "T28n1546_024:0178a14": "是凡夫性耶？若不得一切聖法是凡夫性者，",
    "T28n1546_024:0178a15": "無有聖人得一切聖法者，則無非凡夫性人，",
    "T28n1546_024:0178a16": "佛世尊則非成就一切無漏法，謂聲聞辟支",
    "T28n1546_024:0178a17": "佛無漏法及自身學法。若不得苦法忍是凡",
    "T28n1546_024:0178a18": "夫性者，道比智已生、捨苦法忍，應是凡夫性。",
    "T28n1546_024:0178a19": "答曰：或有說者，應作是說：不得苦法忍是凡",
    "T28n1546_024:0178a20": "夫性。問曰：若然者，道比智生、捨苦法忍，是凡",
    "T28n1546_024:0178a21": "夫性耶？答曰：苦法忍生時，破凡夫性永更不",
    "T28n1546_024:0178a22": "生。苦法忍不得言得，不得言不得。如不得未",
    "T28n1546_024:0178a23": "來眼根、得現在者，以得現在眼根故，破未來",
    "T28n1546_024:0178a24": "眼根；不得未來眼根，不名得、不名不得。彼亦",
    "T28n1546_024:0178a25": "如是。復有說者，道比智生、捨苦法忍，體性是",
    "T28n1546_024:0178a26": "不得。如不得未來眼根、得現在眼根，而不",
    "T28n1546_024:0178a27": "得過去眼根。如是得道比智，不得苦法忍。問",
    "T28n1546_024:0178a28": "曰：若然者，云何非凡夫性耶？答曰：成就依果",
    "T28n1546_024:0178a29": "故。聖人身中無有不成就苦法忍，依果時雖",
    "T28n1546_024:0178b01": "不成就苦法忍而非凡夫，常是聖人。問曰：若",
    "T28n1546_024:0178b02": "不得聖法是凡夫性者，如說：云何凡夫性？三",
    "T28n1546_024:0178b03": "界不染污心不相應行。其義云何？答曰：若說",
    "T28n1546_024:0178b04": "不得聖法是凡夫性者，即明三界不染污心",
    "T28n1546_024:0178b05": "不相應行義。所以者何？不得聖法性，即是三",
    "T28n1546_024:0178b06": "界不染污心不相應行。復有說者，先說是對",
    "T28n1546_024:0178b07": "治，後說是體性。復有說者，凡夫性體是一法，",
    "T28n1546_024:0178b08": "猶如命根，非不得性，是不染污心不相應行",
    "T28n1546_024:0178b09": "修道所斷。評曰：不應作是說。體性是不得",
    "T28n1546_024:0178b10": "聖法，如是說者好。復有說者，不得一切無漏",
    "T28n1546_024:0178b11": "法是凡夫性。問曰：若然者，無有聖人盡成就",
    "T28n1546_024:0178b12": "一切無漏法者，則無非凡夫性。答曰：雖無聖",
    "T28n1546_024:0178b13": "人盡成就一切無漏法者，然非凡夫。所以者",
    "T28n1546_024:0178b14": "何？亦有不得聖道、亦有得聖道故。復有說",
    "T28n1546_024:0178b15": "者，若不得是不共，是凡夫性；若不得是共，非",
    "T28n1546_024:0178b16": "凡夫性。復有說者，若不得不破，是凡夫性；若",
    "T28n1546_024:0178b17": "不得破，是非凡夫性。復次亦不得聖暖、聖忍、",
    "T28n1546_024:0178b18": "聖見、聖欲、聖慧，乃至廣說。問曰。此復顯現何",
    "T28n1546_024:0178b19": "義耶？答曰：先是略說，今是廣說。先不分別，",
    "T28n1546_024:0178b20": "今則分別。復有說者，此說極下凡夫不得",
    "T28n1546_024:0178b21": "達分善根者。聖暖者是暖法，聖見者是頂",
    "T28n1546_024:0178b22": "法，聖忍者是下中忍，聖欲者是上忍，聖慧者",
    "T28n1546_024:0178b23": "是世第一法，是故此中說極下凡夫。復有說",
    "T28n1546_024:0178b24": "者，此中唯分別苦法忍。所以者何？苦法忍",
    "T28n1546_024:0178b25": "亦名暖、見、忍、欲、慧。令有種子熱故名暖，轉",
    "T28n1546_024:0178b26": "行故名見，堪忍故名忍，可諦故名欲，分別故",
    "T28n1546_024:0178b27": "名慧。復有說者，令有種子熱故名暖，轉行",
    "T28n1546_024:0178b28": "故名見，行忍故名忍，欲解脫故名欲，覺知",
    "T28n1546_024:0178b29": "故名慧。是故此中唯分別苦法忍。",
    "T28n1546_024:0178c01": "凡夫性當言善耶？乃至廣說。答曰：凡夫性",
    "T28n1546_024:0178c02": "當言無記。所以者何。善法由善方便得。亦由",
    "T28n1546_024:0178c03": "餘善法得。由方便者？是方便善根。由此善根，",
    "T28n1546_024:0178c04": "亦令餘善未來世修，如見道邊等智、盡智邊",
    "T28n1546_024:0178c05": "所得三界善根。問曰：此中何故不說生得善",
    "T28n1546_024:0178c06": "耶？答曰：應說而不說者，當知此說有餘，乃至",
    "T28n1546_024:0178c07": "廣說。復有說者，若勝好善此中則說，彼是",
    "T28n1546_024:0178c08": "下劣是故不說。復有說者，方便得善，說方便",
    "T28n1546_024:0178c09": "善根；由他得善，說離欲得善。復有說者，方便",
    "T28n1546_024:0178c10": "生善，說達分勝進分善根；由他得善，說住分",
    "T28n1546_024:0178c11": "退分善根。復有說者，此文應如是說：善法若",
    "T28n1546_024:0178c12": "方便、得。若得方便者是方便得，得者是生得。",
    "T28n1546_024:0178c13": "復有說者，得善法若方便、若離欲、若得、若退。",
    "T28n1546_024:0178c14": "復有說者，方便得者，是方便生；若得者，善根",
    "T28n1546_024:0178c15": "斷還生時得善根是也。無有作方便求為凡",
    "T28n1546_024:0178c16": "夫。所以者何？無有本非凡夫者。此是下賤法",
    "T28n1546_024:0178c17": "故，無有求者。若凡夫性是善則有大過，斷善",
    "T28n1546_024:0178c18": "根時永滅善法不成就得，是時應非凡夫。若",
    "T28n1546_024:0178c19": "極惡下賤非凡夫者，是事不然。欲令無如是",
    "T28n1546_024:0178c20": "過故，凡夫性不當言善。何故非不善耶？答曰：",
    "T28n1546_024:0178c21": "凡夫離欲界欲、不成就不善法，離欲界則非",
    "T28n1546_024:0178c22": "凡夫，以如是說則止凡夫性是不善者意。若",
    "T28n1546_024:0178c23": "凡夫性是不善者，凡夫人離欲界欲者則不",
    "T28n1546_024:0178c24": "應還生欲界。然還生欲界，是故凡夫性不得",
    "T28n1546_024:0178c25": "言不善。",
    "T28n1546_024:0178c26": "凡夫性當言欲界繫耶？乃至廣說。答曰：凡夫",
    "T28n1546_024:0178c27": "性，或欲界繫、或色無色界繫。問曰：凡夫性何",
    "T28n1546_024:0178c28": "故不當言定欲界繫耶？答曰：欲界沒生無色",
    "T28n1546_024:0178c29": "界，乃至廣說。問曰：何故不說欲界沒生色界",
    "T28n1546_024:0179a01": "中耶？答曰：欲界沒生色界中，雖捨欲界法而",
    "T28n1546_024:0179a02": "不悉捨，生無色界悉捨。所以者何？生色界中",
    "T28n1546_024:0179a03": "猶成就欲界法，謂欲界變化心；生無色界不",
    "T28n1546_024:0179a04": "成就欲界法。以是事故，不當言定欲界繫。何",
    "T28n1546_024:0179a05": "故不當言定色界繫？答曰：色界沒生無色界",
    "T28n1546_024:0179a06": "中，悉不成就色界繫法。問曰：色界沒生欲界",
    "T28n1546_024:0179a07": "中亦捨色界法，此中何以不說耶？答曰：雖捨",
    "T28n1546_024:0179a08": "色界法而不悉捨，生無色界悉捨，是故說色",
    "T28n1546_024:0179a09": "界沒生無色界，乃至廣說。若當定是色界繫",
    "T28n1546_024:0179a10": "者，阿私陀、阿羅荼、欝陀迦等則不應還生。復",
    "T28n1546_024:0179a11": "次所以不說色界沒生欲界者，色界沒生欲",
    "T28n1546_024:0179a12": "界中成就色界法，生無色界悉不成就色界",
    "T28n1546_024:0179a13": "法，是以不說。何故凡夫性不當言定無色界",
    "T28n1546_024:0179a14": "繫？答曰：得正決定時，乃至廣說。法應如是，",
    "T28n1546_024:0179a15": "若成就彼地凡夫性，先見彼地苦。然聖道生，",
    "T28n1546_024:0179a16": "為凡夫性作對治故。若聖道生，先見無色界",
    "T28n1546_024:0179a17": "凡夫苦者，凡夫性當言定無色界繫；但不爾。",
    "T28n1546_024:0179a18": "問曰：若以聖道初生者，凡夫性當言定欲界",
    "T28n1546_024:0179a19": "繫。答曰：不應以此設難彼說。不當言定欲",
    "T28n1546_024:0179a20": "界繫者，先已說故。",
    "T28n1546_024:0179a21": "凡夫性當言見道斷耶？乃至廣說。答曰：凡夫",
    "T28n1546_024:0179a22": "性當言修道斷，不當言見道斷。所以者何？見",
    "T28n1546_024:0179a23": "道所斷法悉染污，凡夫性非染污。若是見道",
    "T28n1546_024:0179a24": "斷者則是染污，然凡夫性非染污。其事云何？",
    "T28n1546_024:0179a25": "若是見道，如世第一法滅，乃至廣說。染污法",
    "T28n1546_024:0179a26": "要斷得不成就，隨斷幾種染污法得不成就",
    "T28n1546_024:0179a27": "彼種，乃至廣說。是時未斷一種染污法，而不",
    "T28n1546_024:0179a28": "成就凡夫性。若凡夫性是染污法者，行者亦",
    "T28n1546_024:0179a29": "是凡夫亦是聖人。所以者何？住苦法忍時成",
    "T28n1546_024:0179b01": "就五種染污法，是時亦是具縛亦是聖人。問",
    "T28n1546_024:0179b02": "曰：無有成就色無色界凡夫性者，何以言是時",
    "T28n1546_024:0179b03": "三界凡夫得不成就耶？答曰：或有說者，此文",
    "T28n1546_024:0179b04": "應如是說：三界中凡夫得不成就。而不說者",
    "T28n1546_024:0179b05": "有何意耶？答曰：欲令三數滿故作如是說，成",
    "T28n1546_024:0179b06": "就欲界凡夫性、不成就色無色界凡夫性。若",
    "T28n1546_024:0179b07": "不成就欲界凡夫性，是人不名成就三界凡",
    "T28n1546_024:0179b08": "夫性，是故欲令三數滿故作如是說。復有說",
    "T28n1546_024:0179b09": "者，斷其可生處故作如是說。彼有更生之處",
    "T28n1546_024:0179b10": "令悉斷之，令彼法不復得生。復有說者，欲",
    "T28n1546_024:0179b11": "令不成就法復不成就故。云何不成就法復",
    "T28n1546_024:0179b12": "不成就耶？答曰：欲令極遠故。復有說者，三界",
    "T28n1546_024:0179b13": "凡夫性得非數滅，故說三界。",
    "T28n1546_024:0179b14": "凡夫性是何等法耶？答曰：三界不染污心不",
    "T28n1546_024:0179b15": "相應行。問曰：何故復作此論？答曰：為止說凡",
    "T28n1546_024:0179b16": "夫性定欲界繫、是染污、是見道斷、是相應法者",
    "T28n1546_024:0179b17": "意故，而作此論。說三界則止定在欲界，不染",
    "T28n1546_024:0179b18": "污則止染污，修道斷則止見道斷，不相應則",
    "T28n1546_024:0179b19": "止是相應法者意。問曰：凡夫性體性是何？答",
    "T28n1546_024:0179b20": "曰：如此經說：不得聖道，乃至廣說。此中說凡",
    "T28n1546_024:0179b21": "夫性，是不成就不隱沒無記心不相應行行陰",
    "T28n1546_024:0179b22": "所攝。問曰：凡夫性非行陰所攝。所以者何？",
    "T28n1546_024:0179b23": "心不相應行法中不說此法故。答曰：亦說在",
    "T28n1546_024:0179b24": "如是等諸法名心不相應行中。此是凡夫性",
    "T28n1546_024:0179b25": "體性，乃至廣說。",
    "T28n1546_024:0179b26": "已說體性所以，今當說凡夫性是何義。阿毘",
    "T28n1546_024:0179b27": "曇人說曰：凡夫分、凡夫性、凡夫身、凡夫體，是",
    "T28n1546_024:0179b28": "凡夫性義。尊者瞿沙說曰：與凡夫相似義是",
    "T28n1546_024:0179b29": "凡夫性義。如牛似牛故名牛性，餘禽獸等亦",
    "T28n1546_024:0179c01": "如是。尊者和須蜜說曰：多處受身義是凡夫",
    "T28n1546_024:0179c02": "性義、異界生義是凡夫性義、趣異趣義是凡",
    "T28n1546_024:0179c03": "夫性義、更諸生義是凡夫性義、受諸生義",
    "T28n1546_024:0179c04": "是凡夫性義、信異師義是凡夫性義、行異類",
    "T28n1546_024:0179c05": "義是凡夫性義、造異業義是凡夫性義。尊者",
    "T28n1546_024:0179c06": "佛陀提婆說曰：受異界、異趣、異生、增長生死",
    "T28n1546_024:0179c07": "義是凡夫性義，行異類義是凡夫性義。",
    "T28n1546_024:0179c08": "問曰：何故名凡夫耶？尊者和須蜜說曰：受異",
    "T28n1546_024:0179c09": "生、異界、異生處、造異業、行異煩惱、信異師、行異",
    "T28n1546_024:0179c10": "類等諸法，故名凡夫。尊者佛陀提婆說曰：異",
    "T28n1546_024:0179c11": "於聖法故名凡夫。問曰：何故說凡夫法耶？答",
    "T28n1546_024:0179c12": "曰：此法是凡夫所有故名凡夫法，猶如聖人",
    "T28n1546_024:0179c13": "所有法名聖法。復次凡夫等得此法，成就在",
    "T28n1546_024:0179c14": "身中，是故名凡夫法。復次凡夫為此法所覆",
    "T28n1546_024:0179c15": "所蔽所纏故，名凡夫法。復有說者，凡夫人",
    "T28n1546_024:0179c16": "作此法、行此法、隨逐此法，故名凡夫。尊者佛",
    "T28n1546_024:0179c17": "陀提婆說曰：此法是凡夫人法，生增長凡夫",
    "T28n1546_024:0179c18": "性故，名凡夫法。問曰：凡夫法、凡夫性有何",
    "T28n1546_024:0179c19": "差別。答曰：因是凡夫性，果是凡夫法。如因果、",
    "T28n1546_024:0179c20": "作已作，廣說亦如是。復次無記是凡夫性，善",
    "T28n1546_024:0179c21": "不善無記是凡夫法。無報是凡夫性，有報無",
    "T28n1546_024:0179c22": "報是凡夫法。如有報無報，生一果、二果，無慚",
    "T28n1546_024:0179c23": "無愧相應、無慚無愧不相應，說亦如是。復次",
    "T28n1546_024:0179c24": "凡夫性攝一陰少分、凡夫法攝五陰。復次凡",
    "T28n1546_024:0179c25": "夫性是不相應，凡夫法是相應不相應。如相",
    "T28n1546_024:0179c26": "應不相應，有依無依等說亦如是。復次凡夫",
    "T28n1546_024:0179c27": "性是不染污，凡夫法是染污不染污。尊者佛",
    "T28n1546_024:0179c28": "陀提婆說曰：異趣所行是凡夫性，異趣所",
    "T28n1546_024:0179c29": "得陰界入法是凡夫法。如牛羊禽獸所行",
    "T28n1546_024:0180a01": "是牛羊禽獸性，牛羊禽獸所得法是牛羊禽",
    "T28n1546_024:0180a02": "獸法。如是等相，是名差別。",
    "T28n1546_024:0180a03": "若凡夫性不斷，亦成就凡夫性耶？若成就凡",
    "T28n1546_024:0180a04": "夫性，彼凡夫性不斷耶？乃至廣作四句。凡夫",
    "T28n1546_024:0180a05": "性不斷不成就凡夫性者，生欲界凡夫人，未",
    "T28n1546_024:0180a06": "離初禪欲，從初禪乃至非想非非想處，凡夫",
    "T28n1546_024:0180a07": "性不斷亦不成就。離初禪欲、未離第二禪欲，",
    "T28n1546_024:0180a08": "從第二禪乃至非想非非想處，凡夫性不斷",
    "T28n1546_024:0180a09": "亦不成就。乃至離無所有處欲，非想非非",
    "T28n1546_024:0180a10": "想處，凡夫性不斷亦不成就。生初禪凡夫人，",
    "T28n1546_024:0180a11": "未離第二禪欲，第二禪乃至非想非非想處，",
    "T28n1546_024:0180a12": "凡夫性不斷亦不成就。離第二禪欲、未離第",
    "T28n1546_024:0180a13": "三禪欲，從第三禪乃至非想非非想處，凡夫",
    "T28n1546_024:0180a14": "性不斷亦不成就。乃至離無所有處欲，非想",
    "T28n1546_024:0180a15": "非非想處，凡夫性不斷亦不成就。如凡夫人",
    "T28n1546_024:0180a16": "生初禪，乃至生識處，說亦如是。凡夫人生無",
    "T28n1546_024:0180a17": "所有處、非想非非想處，凡夫性不斷亦不成",
    "T28n1546_024:0180a18": "就。凡夫人則爾，聖人云何？聖人未離欲界欲，",
    "T28n1546_024:0180a19": "從欲界乃至非想非非想處，凡夫性不斷亦",
    "T28n1546_024:0180a20": "不成就。離欲界欲、未離初禪欲，從初禪乃至",
    "T28n1546_024:0180a21": "非想非非想處，凡夫性不斷亦不成就。乃至",
    "T28n1546_024:0180a22": "離無所有處欲、未離非想非非想處欲，非想",
    "T28n1546_024:0180a23": "非非想處，凡夫性不斷亦不成就。是名不斷",
    "T28n1546_024:0180a24": "亦不成就。成就非不斷者，凡夫人生欲界，離",
    "T28n1546_024:0180a25": "欲界欲，成就欲界凡夫性非不斷。生初禪離",
    "T28n1546_024:0180a26": "初禪欲，乃至廣說。無所有處，離無所有處",
    "T28n1546_024:0180a27": "欲，成就無所有處凡夫性非不斷。是名成就",
    "T28n1546_024:0180a28": "非不斷。不斷非不成就者，凡夫人生欲界中，",
    "T28n1546_024:0180a29": "未離欲界欲，欲界凡夫性不斷非不成就。生",
    "T28n1546_024:0180b01": "初禪未離初禪欲，乃至生無所有處未離無",
    "T28n1546_024:0180b02": "所有處欲，說亦如是。生非想非非想處，彼凡",
    "T28n1546_024:0180b03": "夫性不斷非不成就。是名不斷非不成就。非",
    "T28n1546_024:0180b04": "不斷不成就者，凡夫人生欲界中，乃至離無",
    "T28n1546_024:0180b05": "所有處欲，從初禪地乃至無所有處。凡夫性",
    "T28n1546_024:0180b06": "非不斷不成就。生初禪中離無所有處欲，從",
    "T28n1546_024:0180b07": "第二禪乃至無所有處，凡夫性非不斷不成",
    "T28n1546_024:0180b08": "就。乃至生識處，離無所有處欲，無所有處凡",
    "T28n1546_024:0180b09": "夫性非不斷不成就。空處乃至欲界，凡夫性",
    "T28n1546_024:0180b10": "非不斷不成就。凡夫人生無所有處識處，乃",
    "T28n1546_024:0180b11": "至欲界，凡夫性非不斷不成就。生非想非非",
    "T28n1546_024:0180b12": "想處、無所有處，乃至欲界，凡夫性非不斷不",
    "T28n1546_024:0180b13": "成就。一切阿羅漢，三界凡夫性非不斷不成",
    "T28n1546_024:0180b14": "就。阿那含，離無所有處欲，從欲界乃至無所",
    "T28n1546_024:0180b15": "有處，凡夫性非不斷不成就。乃至聖人離欲",
    "T28n1546_024:0180b16": "界欲，未離初禪欲，欲界凡夫性非不斷不成",
    "T28n1546_024:0180b17": "就。是名非不斷不成就。若凡夫性已斷，亦不",
    "T28n1546_024:0180b18": "成就耶？若不成就，凡夫性已斷耶？乃至廣作",
    "T28n1546_024:0180b19": "四句。彼初句作此第二句，彼第二句作此初",
    "T28n1546_024:0180b20": "句，彼第四句作此第三句，彼第三句作此第",
    "T28n1546_024:0180b21": "四句。凡夫性若是數滅，復是非數滅耶？若是",
    "T28n1546_024:0180b22": "非數滅，復是數滅耶？乃至廣作四句。是數滅",
    "T28n1546_024:0180b23": "非非數滅者，凡夫人離欲界欲，乃至離無所",
    "T28n1546_024:0180b24": "有處欲是也。是非數滅非是數滅者，聖人未",
    "T28n1546_024:0180b25": "離欲界欲是也。是數滅亦非數滅者，聖人離",
    "T28n1546_024:0180b26": "欲界欲。諸地說亦如是。乃至阿羅漢三界凡",
    "T28n1546_024:0180b27": "夫性，得數滅亦得非數滅。非數滅非非數滅",
    "T28n1546_024:0180b28": "者，未離欲凡夫人是也。問曰：頗有法一種時",
    "T28n1546_024:0180b29": "捨、九種時斷耶？答曰：有，謂凡夫性是也。一種",
    "T28n1546_024:0180c01": "時捨者，謂苦法忍是也。九種時斷者，謂離",
    "T28n1546_024:0180c02": "欲界欲時，乃至離非想非非想處欲時是也。",
    "T28n1546_024:0180c03": "諸法與邪見相應，復與邪覺邪？乃至廣說。",
    "T28n1546_024:0180c04": "問曰：何以說凡夫性，次說八邪枝耶？答曰：",
    "T28n1546_024:0180c05": "以此二法展轉相扶持故。凡夫性扶持八邪",
    "T28n1546_024:0180c06": "枝，八邪枝扶持凡夫性。復次行者憎惡此",
    "T28n1546_024:0180c07": "八邪法而修道故。諸法與邪見相應，復與邪",
    "T28n1546_024:0180c08": "覺邪？乃至廣作四句。邪見一切地中可得，",
    "T28n1546_024:0180c09": "非一切染污心中可得。邪覺一切染污心中",
    "T28n1546_024:0180c10": "可得，非一切地中可得。此中說謗因果邪見，",
    "T28n1546_024:0180c11": "不盡說五邪見，是以作大四句。與邪見相應",
    "T28n1546_024:0180c12": "非邪覺者，邪覺相應邪見。欲界未至禪地禪",
    "T28n1546_024:0180c13": "地邪見相應聚中邪覺體，與邪見相應非邪",
    "T28n1546_024:0180c14": "覺。所以者何？以三事故自體不應自體：一者",
    "T28n1546_024:0180c15": "一剎那中無二邪覺；二者前後剎那不俱；三",
    "T28n1546_024:0180c16": "者除其自體，與他一切法作緣。餘邪覺不相",
    "T28n1546_024:0180c17": "應邪見相應法，彼是何耶？謂禪中間乃至無",
    "T28n1546_024:0180c18": "色界九大地法、九煩惱大地、睡、心觀，如是等",
    "T28n1546_024:0180c19": "法與邪見相應非邪覺。所以者何？彼地無邪",
    "T28n1546_024:0180c20": "覺故。邪覺相應非邪見者，邪見相應邪覺。",
    "T28n1546_024:0180c21": "欲界未至禪初禪邪見體，應於邪覺。所以者",
    "T28n1546_024:0180c22": "何？以三事故自體不應自體，如前說。餘邪",
    "T28n1546_024:0180c23": "見不相應邪覺相應法，彼是何耶？除欲界未",
    "T28n1546_024:0180c24": "至禪初禪邪見相應法，諸餘染污聚邪覺相",
    "T28n1546_024:0180c25": "應法，謂身見、邊見、戒取、見取、疑、愛、恚、慢、不共",
    "T28n1546_024:0180c26": "無明相應聚。如是等法與邪覺相應非邪見。",
    "T28n1546_024:0180c27": "所以者何？彼聚中無邪見故。邪見相應亦邪",
    "T28n1546_024:0180c28": "覺者，除邪覺應邪見、除邪見應邪覺，餘邪",
    "T28n1546_024:0180c29": "見邪覺相應法。彼是何耶？謂欲界未至禪初",
    "T28n1546_024:0181a01": "禪邪見邪覺相應聚，除其自體，除慧餘有九",
    "T28n1546_024:0181a02": "大地，除惡慧餘九煩惱大地，心觀、睡時眠時。",
    "T28n1546_024:0181a03": "如是等法與邪見相應亦應邪覺。不與邪見",
    "T28n1546_024:0181a04": "邪覺相應者，邪覺不應邪見。彼是何耶？謂除",
    "T28n1546_024:0181a05": "欲界未至禪初禪邪見相應聚邪覺，諸餘染",
    "T28n1546_024:0181a06": "污聚邪覺體不應邪見。所以者何？聚各異故。",
    "T28n1546_024:0181a07": "亦不應邪覺。所以者何？自體不應自體。以三",
    "T28n1546_024:0181a08": "事故，亦如上說。邪見不應邪覺，彼是何耶？謂",
    "T28n1546_024:0181a09": "禪中間乃至無色界邪見，不應邪覺不應邪",
    "T28n1546_024:0181a10": "見。所以者何？以三事故，自體不應自體，亦如",
    "T28n1546_024:0181a11": "上說。亦不與邪覺相應，彼地無覺故。諸餘心",
    "T28n1546_024:0181a12": "心數法，謂除中間禪乃至無色界邪見相應",
    "T28n1546_024:0181a13": "法，諸餘染污聚不與邪見相應，彼聚中無邪",
    "T28n1546_024:0181a14": "見故。不與邪覺相應，彼地中無邪覺故。善心",
    "T28n1546_024:0181a15": "不隱沒無記心、色無為心不相應行、善心無",
    "T28n1546_024:0181a16": "記心不應者，非染污故。色無為心不相應行",
    "T28n1546_024:0181a17": "不應者，非緣法故。",
    "T28n1546_024:0181a18": "諸法與邪見相應，復與邪方便耶？若與邪方",
    "T28n1546_024:0181a19": "便相應，復與邪見耶？乃至廣作四句。邪見一",
    "T28n1546_024:0181a20": "切地可得，非一切染污心中可得，邪方便一",
    "T28n1546_024:0181a21": "切地一切染污心中可得故。作中四句。邪見",
    "T28n1546_024:0181a22": "相應非邪方便者，邪方便應邪見，邪見相應",
    "T28n1546_024:0181a23": "邪方便體，應於邪見非邪方便。以三事故，自",
    "T28n1546_024:0181a24": "體不應自體，亦如上說。應邪方便非邪見者，",
    "T28n1546_024:0181a25": "謂邪見邪方便聚中邪見體，應邪方便非邪",
    "T28n1546_024:0181a26": "見。所以者何？以三事故，自體不應自體，亦如",
    "T28n1546_024:0181a27": "上說。餘邪見不相應法邪方便相應法，彼是",
    "T28n1546_024:0181a28": "何耶？除邪見相應聚，諸餘染污聚與邪方便",
    "T28n1546_024:0181a29": "相應非邪見。如是等法與邪方便相應非邪",
    "T28n1546_024:0181b01": "見。所以者何？彼聚中無邪見故。與邪見亦與",
    "T28n1546_024:0181b02": "邪方便相應者，除邪方便應邪見，諸餘邪見",
    "T28n1546_024:0181b03": "相應法。除邪方便者，以邪方便多故。除邪見",
    "T28n1546_024:0181b04": "相應聚邪方便體，彼是所除。諸餘邪見相應",
    "T28n1546_024:0181b05": "法，亦除邪見體。是為於彼聚中除邪方便體",
    "T28n1546_024:0181b06": "亦除邪見體，諸餘心心數法。彼是何耶？謂除",
    "T28n1546_024:0181b07": "慧餘九大地，除惡慧餘九煩惱大地，心覺觀、",
    "T28n1546_024:0181b08": "睡、無慚、無愧、眠應隨相說。不與邪見邪方便",
    "T28n1546_024:0181b09": "相應者，邪方便不應邪見。彼是何耶？謂除邪",
    "T28n1546_024:0181b10": "見相應聚，諸餘染污聚，彼聚中邪方便體不",
    "T28n1546_024:0181b11": "應邪見。所以者何？彼聚中無邪見故。不應邪",
    "T28n1546_024:0181b12": "方便，以三事故，自體不應自體，亦如上說。諸",
    "T28n1546_024:0181b13": "餘心心數法，謂善不隱沒無記、色無為心不",
    "T28n1546_024:0181b14": "相應行、善心不隱沒無記心，非染污故。色無",
    "T28n1546_024:0181b15": "為心不相應行，非緣法故。如邪見邪方便，邪",
    "T28n1546_024:0181b16": "念邪定說亦如是。邪覺對邪方便，邪念邪定",
    "T28n1546_024:0181b17": "亦如是。",
    "T28n1546_024:0181b18": "諸法與邪方便相應，復與邪念相應耶？乃至",
    "T28n1546_024:0181b19": "廣作四句。此二法一切地一切染污心中可",
    "T28n1546_024:0181b20": "得，是故作小四句。與邪方便相應不與邪念",
    "T28n1546_024:0181b21": "相應者，謂邪念是也。邪念體應邪方便非邪",
    "T28n1546_024:0181b22": "念。所以者何？以三事故，體不自應，亦如上",
    "T28n1546_024:0181b23": "說。邪念相應非邪方便者，謂邪方便是也，餘",
    "T28n1546_024:0181b24": "如上說。亦與邪方便邪念相應者，除邪方便",
    "T28n1546_024:0181b25": "邪念體，諸餘染污心心數法。彼是何耶？除念",
    "T28n1546_024:0181b26": "餘九大地、八煩惱大地、睡、覺觀、眠時心，無慚",
    "T28n1546_024:0181b27": "無愧應隨相說。非邪方便非邪念相應者，諸",
    "T28n1546_024:0181b28": "餘心心數法，謂善心不隱沒無記心、色無為",
    "T28n1546_024:0181b29": "心不相應行，所以如前說。如邪方便對邪念，",
    "T28n1546_024:0181c01": "對邪定亦如是，邪念對邪定亦如是。",
    "T28n1546_024:0181c02": "問曰：此八邪枝，幾在欲界、幾在色無色界？",
    "T28n1546_024:0181c03": "答曰：欲界有八，色界有八，無色界有四。除",
    "T28n1546_024:0181c04": "邪語、邪業、邪命、邪覺，幾見道斷、幾修道斷？答",
    "T28n1546_024:0181c05": "曰：一是見道斷，謂邪見；三是修道斷，謂邪語、",
    "T28n1546_024:0181c06": "邪業、邪命；四是見道修道斷，謂邪覺、邪方便、",
    "T28n1546_024:0181c07": "邪念、邪定。問曰：此中何故最後說諸邪枝",
    "T28n1546_024:0181c08": "耶？答曰：欲顯現世第一法功用故。此乾度",
    "T28n1546_024:0181c09": "初明出要善法，如世第一法能入見道、能",
    "T28n1546_024:0181c10": "生聖道。聖道見道能壞邪見，是故始明聖",
    "T28n1546_024:0181c11": "道、終明邪道。",
    "T28n1546_024:0181c12": "世第一及智，　　人品與愛敬，",
    "T28n1546_024:0181c13": "無慚色無義，　　思品最在後。",
    "T28n1546_024:0181c14": "阿毘曇毘婆沙論卷第二十四",
    "T28n1546_024:0181c15": "宋本此卷首云「智犍度八道品中，若成就",
    "T28n1546_024:0181c16": "見亦成就智耶云云」，乃至卷末云「與喜覺",
    "T28n1546_024:0181c17": "支相應非念覺支相應者」等，凡二十六紙",
    "T28n1546_024:0181c18": "文，其與國本、宋本逈異者何耶？今撿宋本",
    "T28n1546_024:0181c19": "錯亂，此文全是此論第四十八卷之文，而",
    "T28n1546_024:0181c20": "重書為此第二十四卷耳。今依二本正之。"
}