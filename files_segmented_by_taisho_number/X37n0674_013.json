{
    "X37n0674_013:0785a15": "法華懸譚",
    "X37n0674_013:0785a17": "古法華山僧伽　淨挺　著",
    "X37n0674_013:0785a18": "臯亭鶴山道人王益朋",
    "X37n0674_013:0785a19": "　始寧且庵禪者顧豹文　閱",
    "X37n0674_013:0785a20": "問。蓮華未出水時如何。答云蓮華。問。出水後如何。答",
    "X37n0674_013:0785a21": "云荷葉。於此會得。則襲襲香風涼生殿角。吹去萎花",
    "X37n0674_013:0785a22": "更雨新者。一剎那間說法已畢。可笑他黃面老子費",
    "X37n0674_013:0785a23": "盡許多神力。說法華經。文殊牽犁。普賢拽耙。駕著一",
    "X37n0674_013:0785a24": "匹大白牛。引動他許多天子天女。情與無情。人非人",
    "X37n0674_013:0785b01": "等。聽得耳熱。看得眼花。一家有事百家忙。大樂說菩",
    "X37n0674_013:0785b02": "薩。智積菩薩。藥王菩薩。藥上菩薩。彌勒菩薩。勇施菩",
    "X37n0674_013:0785b03": "薩。得大勢菩薩。宿王華菩薩。上行意菩薩。莊嚴王菩",
    "X37n0674_013:0785b04": "薩。無盡意菩薩。觀世音菩薩。華德菩薩。或有說或無",
    "X37n0674_013:0785b05": "說。拖拖扯扯。扶起破沙盆。於其中間。喜得不曾說著",
    "X37n0674_013:0785b06": "一字。且道如何是法華經。若說四諦法。尋常為聲聞",
    "X37n0674_013:0785b07": "人說過的。非法華經。若說十二因緣法。尋常為辟支",
    "X37n0674_013:0785b08": "人說過的。非法華經。若說六波羅蜜法。尋常為菩薩",
    "X37n0674_013:0785b09": "說。說了又說。亦非法華經。若謂眉間白毫放光。頂髻",
    "X37n0674_013:0785b10": "放光。現廣長舌相上至梵天。是說法華經。尋常舍衛",
    "X37n0674_013:0785b11": "國裏。白鷺池邊。時時出現也。是除夜舊門神。一總沒",
    "X37n0674_013:0785b12": "交涉。若謂入於三昧嘿然不動。止止不說。是說法華",
    "X37n0674_013:0785b13": "經。這個越發。是摩竭國中現成圈繢。有甚希奇。恁般",
    "X37n0674_013:0785b14": "賣弄。是了是了。佛不云乎。如優曇華時一現耳。世尊",
    "X37n0674_013:0785b15": "不起於座。天雨曼陀羅華曼殊沙華。說法華經已竟",
    "X37n0674_013:0785b16": "也未必然。須菩提宴坐。帝釋雨華。此土華林園中天",
    "X37n0674_013:0785b17": "雨金屑寶花。不聞是說法華三昧。這不是。那不是。畢",
    "X37n0674_013:0785b18": "竟如何是法華經。呀呀呀。錯過了也。去年今日此門",
    "X37n0674_013:0785b19": "中。人面花華相映紅。人面不知何處去。桃花依舊笑",
    "X37n0674_013:0785b20": "春風。耆闍崛山好個消息。說無量義經。入無量義處",
    "X37n0674_013:0785b21": "三昧。此世界他世界。今世界古世界。攪做一塊。混做",
    "X37n0674_013:0785b22": "一團。不消雨華。不消放光。人人鼻孔朝天。個個脚跟",
    "X37n0674_013:0785b23": "著地。盡大地一切眾生一時授記作佛了也。乃往古",
    "X37n0674_013:0785b24": "世妙音菩薩得妙幢相三昧。法華三昧。淨德三昧。宿",
    "X37n0674_013:0785c01": "王華三昧。無緣三昧。智印三昧。解一切眾生語言三",
    "X37n0674_013:0785c02": "昧。集一切功德三昧。清淨三昧。神通遊戲三昧。慧炬",
    "X37n0674_013:0785c03": "三昧。莊嚴王三昧。淨光明三昧。淨藏三昧。不共三昧。",
    "X37n0674_013:0785c04": "日旋三昧。總不出此無量義三昧。當爾之時。文殊師",
    "X37n0674_013:0785c05": "利法王子斬關而入。掀倒禪床。喝散大眾。馬祖陞堂。",
    "X37n0674_013:0785c06": "百丈卷席。不為分外。待他老瞿曇粧模做樣。放出一",
    "X37n0674_013:0785c07": "道白光。射東方小小國土。撒泥撒砂。堪作甚麼。十方",
    "X37n0674_013:0785c08": "齊擊鼓。十處一時聞。何不放他百千萬億寶光。射遍",
    "X37n0674_013:0785c09": "百千萬億塵沙諸國。可可的射到東方。堪作甚麼。諸",
    "X37n0674_013:0785c10": "仁者莫眼花麼。曼殊童子隨邪逐惡。說許多般屋裏。",
    "X37n0674_013:0785c11": "販揚州赤土塗牛妳。妙光菩薩七佛之師。果然果然。",
    "X37n0674_013:0785c12": "爭奈瞿曇面前出一個女子定不得。日面佛月面佛",
    "X37n0674_013:0785c13": "日月燈明佛。都在他老瞿曇面門出入。乃至百千萬",
    "X37n0674_013:0785c14": "億文殊。在在處處。遍滿恒河。喚那一個作曼殊童子。",
    "X37n0674_013:0785c15": "然燈老古錐。也在他家屋簷頭下過來。如法王子受",
    "X37n0674_013:0785c16": "灌頂位。八王子十六王子歷歷分明。洞山五位王子",
    "X37n0674_013:0785c17": "煞有來由。從這裏去。知麼知麼。如來為一大事因緣",
    "X37n0674_013:0785c18": "出現於世。開示悟入佛之知見。種種方便譬喻言辭",
    "X37n0674_013:0785c19": "而為說法。第一希有甚深難信之法。惟佛與佛乃能",
    "X37n0674_013:0785c20": "證知。增上慢人不堪任受。五千退席。退亦宜矣。長老",
    "X37n0674_013:0785c21": "舍利弗抖擻精神。承當個事。取鉢袋來。取火來。瞎驢",
    "X37n0674_013:0785c22": "滅却。若是個皮裏有血的。決定不入這個保社。爭奈",
    "X37n0674_013:0785c23": "他智如鶖子。忍俊不禁。大踏步向前道。今日乃知真",
    "X37n0674_013:0785c24": "是佛子從佛口生。從法化生。頭上寶華冠是脫不去",
    "X37n0674_013:0786a01": "的了。十大弟子。舍利弗智慧第一。迦葉頭陀第一。須",
    "X37n0674_013:0786a02": "菩提解空第一。目連神通第一。迦旃延論義第一。滿",
    "X37n0674_013:0786a03": "慈說法第一。阿難多聞第一。羅睺羅密行第一。一總",
    "X37n0674_013:0786a04": "成就了也。惟有優波離阿那律。不在其內。總而論之",
    "X37n0674_013:0786a05": "舍利弗等是化生王子。文殊師利法王子等是誕生",
    "X37n0674_013:0786a06": "王子。然燈佛等八王子阿閦佛等十六王子是內生",
    "X37n0674_013:0786a07": "王子。五百羅漢學無學人是朝生末生王子。分內紹",
    "X37n0674_013:0786a08": "外紹。別臣種王種。不足疑矣。惟一乘法。分別說三。有",
    "X37n0674_013:0786a09": "頓有漸。緣立宗趣。是一是二。雪山產大白牛。食其糞",
    "X37n0674_013:0786a10": "穢。能已諸疾。車若不行。打車即是。打牛即是。三界無",
    "X37n0674_013:0786a11": "安猶如火宅。出火宅坐安車。大丙為御。七聖同途。朝",
    "X37n0674_013:0786a12": "發崑崙。夕遊天門。莊周屈平莫謂不道。如來等慈視",
    "X37n0674_013:0786a13": "諸眾生。正猶一父之子。有大家業。須付其人。挂敝由",
    "X37n0674_013:0786a14": "來顯妙傳。糞掃堆頭。[石*暴][石*暴]實事。當日飲光尊者在百",
    "X37n0674_013:0786a15": "萬人天中破顏微笑。正法眼藏涅槃妙心。已將徹過",
    "X37n0674_013:0786a16": "一邊。家醜外揚。又是重新提起。龍王一味普雨所潤。",
    "X37n0674_013:0786a17": "不同文殊令善財採藥。信手拈來。總只一相一味之",
    "X37n0674_013:0786a18": "法。傳金欄袈裟外。倒却門前剎竿。從此祖禰不了。冤",
    "X37n0674_013:0786a19": "有頭。債有主。十六王子。一名阿閦。二名須彌頂。一名",
    "X37n0674_013:0786a20": "師子音。二名師子相。一名虗空住。二名常滅。一名帝",
    "X37n0674_013:0786a21": "相。二名梵相。一名阿彌陀。二名度一切世間苦惱。一",
    "X37n0674_013:0786a22": "名多摩羅跋旃檀香神通。二名須彌相。一名雲自在。",
    "X37n0674_013:0786a23": "二名雲自在王。一名壞一切世間怖畏。二名釋迦牟",
    "X37n0674_013:0786a24": "尼。八元八愷彼彼同時。這黃面瞿曇那裏是什麼。淨",
    "X37n0674_013:0786b01": "飯王家悉達太子。大通智勝佛多年老古錐。原來是",
    "X37n0674_013:0786b02": "個不唧[口*留]漢。一佛出世。二佛升天。坐久成勞。瞌睡還",
    "X37n0674_013:0786b03": "不曾醒。一葉落天下秋。雷光石火轉个身來。受他無",
    "X37n0674_013:0786b04": "央數釋梵天王請說法要。嘿然者久之。情知這老漢",
    "X37n0674_013:0786b05": "也道不得。及乎一五一十。向人天眾前。應個時節。依",
    "X37n0674_013:0786b06": "舊是趙錢孫李周吳鄭王。四諦十二因緣。聲聞辟支",
    "X37n0674_013:0786b07": "佛法。我道你有多少奇特。原來原來。有口只堪挂壁。",
    "X37n0674_013:0786b08": "被人拶著。鼓粥飯氣。轉見不堪。他於法一切不受的",
    "X37n0674_013:0786b09": "人。略有些子衲僧氣槩。休休休。請過一邊。推爺向裏",
    "X37n0674_013:0786b10": "頭去。見麼見麼。他這十六個不孝闡提之子。一哮吼",
    "X37n0674_013:0786b11": "時。祖父俱盡。轉輪聖王妙德尊。寰宇高明朗太虗。不",
    "X37n0674_013:0786b12": "是小可的也。只得忍氣吞聲。同他一班。沒意智的人。",
    "X37n0674_013:0786b13": "眼睜睜好看。古人道。同時不識祖。這裏還理會得麼。",
    "X37n0674_013:0786b14": "他寶鏡三昧分明道。個子順于父。又道是寶鏡堂前",
    "X37n0674_013:0786b15": "轉身就父。為甚麼日月燈明佛口如匾擔。大通智勝",
    "X37n0674_013:0786b16": "佛手似擂椎。都讓他八王子十六王子出向人前之",
    "X37n0674_013:0786b17": "乎者也。不見道。還鄉盡屬兒孫事。祖父從來不出門。",
    "X37n0674_013:0786b18": "譬如王子能成一國之事。法爾如然。不可強也。纔到",
    "X37n0674_013:0786b19": "化城。未為寶所。波羅蜜波羅蜜。過一程又一程。那邊",
    "X37n0674_013:0786b20": "更那邊。未是到家田地。如何是到家田地。聻。客舍并",
    "X37n0674_013:0786b21": "州已十霜。歸心日夜憶咸陽。無端更渡桑乾水。却望",
    "X37n0674_013:0786b22": "并州是故鄉。辛辛苦苦。五百阿羅漢。二千學無學人。",
    "X37n0674_013:0786b23": "齒落髮白。斷送了一生也。指望個出頭日子。罷罷將",
    "X37n0674_013:0786b24": "錯就錯。一總發付了。他牟尼珠人不識。如來藏裏親",
    "X37n0674_013:0786c01": "收得。趙州道。佛之一字吾不喜聞。又道。有佛處不得",
    "X37n0674_013:0786c02": "住。無佛處急走過。三千里外逢人不得錯舉。摘楊花",
    "X37n0674_013:0786c03": "摘楊華。且作麼生。聻。迦葉傳阿難。阿難傳商那和修。",
    "X37n0674_013:0786c04": "如是乃至優波毱多提多迦彌遮迦馬鳴龍樹。西天",
    "X37n0674_013:0786c05": "四七。東土二三。和他天台賢首一班義學禪和。一個",
    "X37n0674_013:0786c06": "大帽子一齊都罩下了。善男子善女人。一針一草。一",
    "X37n0674_013:0786c07": "色一香。禮拜供養。念佛行持。一入其中。自然開悟。譬",
    "X37n0674_013:0786c08": "之鑿井漸入漸深。佛言誠實不欺汝也。虗空講經。無",
    "X37n0674_013:0786c09": "情說法。有多寶塔從地湧出。贊言善哉善哉。急著眼",
    "X37n0674_013:0786c10": "看。有者道。石言於晉。神降於莘。禍事禍事。還諦當麼。",
    "X37n0674_013:0786c11": "雀離浮圖今現在。佛滅度後。八萬四千舍利。造八萬",
    "X37n0674_013:0786c12": "四千塔。一一舍利。一一全身。佛身充滿於恒沙。在在",
    "X37n0674_013:0786c13": "處處築著磕著。且往古世劫灰飛盡。這多寶佛又不",
    "X37n0674_013:0786c14": "知在。威音王已前。威音王已後。龍龍鐘鐘。半死半活。",
    "X37n0674_013:0786c15": "六根不具。七識不全。走向人前討甚麼盌。如今人只",
    "X37n0674_013:0786c16": "解道三身一身。釋迦佛是報身佛。多寶佛是法身佛。",
    "X37n0674_013:0786c17": "他方百千萬億是化身佛。說此大乘經典。三身普會",
    "X37n0674_013:0786c18": "異口同宣。現前大眾湧入虗空得未曾有。莫錯莫錯。",
    "X37n0674_013:0786c19": "眉橫鼻直。鵠曰烏玄。文殊是文殊。文喜是文喜。毗目",
    "X37n0674_013:0786c20": "仙人執善財手。即自見身遍滿虗空。及乎放手。原在",
    "X37n0674_013:0786c21": "本處。孫行者者行孫。老瞿曇使個障眼法兒。哄弄人",
    "X37n0674_013:0786c22": "家男女。具不要采他。只這藍藍縷縷。多寶老凍儂。也",
    "X37n0674_013:0786c23": "是個魂不散的死漢。然雖如此。渠不是我。我正是渠。",
    "X37n0674_013:0786c24": "倩女離魂。畢竟那個是真那個是假。若人識得。只消",
    "X37n0674_013:0787a01": "道個勘破了也。此土丘陵坑坎荊棘瓦礫。原來是黃",
    "X37n0674_013:0787a02": "金七寶所成。我道珊瑚琉璃真珠瑪瑙。正是坑坎丘",
    "X37n0674_013:0787a03": "陵荊棘瓦礫。有兩樣麼。有利無利不離行市。老瞿曇",
    "X37n0674_013:0787a04": "却也知非。且退身在寶塔中。道個老僧罪過。貧兒思",
    "X37n0674_013:0787a05": "舊債。猛可的想。著他惡友。太子多生。歷劫把髻投衙。",
    "X37n0674_013:0787a06": "却也全得他力。龍象蹴踏非驢所堪。全得他力。咬牙",
    "X37n0674_013:0787a07": "封雍齒。泣涕斬丁公。他提婆達多。灑灑落落。好個丈",
    "X37n0674_013:0787a08": "夫。爭肯受伊。囊藏被蓋。待世尊入地獄。我乃出地獄。",
    "X37n0674_013:0787a09": "幾乎錯喚你做魔王。男兒自有衝天志。不向他人行",
    "X37n0674_013:0787a10": "處行。切忌切忌。他龍女八歲。竟往南方世界成等正",
    "X37n0674_013:0787a11": "覺。且道承誰恩力。老瞿曇好不耐煩。終日口巴巴的。",
    "X37n0674_013:0787a12": "授記作佛。待未來世。待未來世有甚了期。這小妮子。",
    "X37n0674_013:0787a13": "獨步大方。如壯士展臂。不藉他力。曼殊童子因風吹",
    "X37n0674_013:0787a14": "火。借婆衫子拜婆年也。只解看舍利弗。舍利弗當日",
    "X37n0674_013:0787a15": "毗耶會裏遇月上女。失却一機。如今又來納些敗缺。",
    "X37n0674_013:0787a16": "靈照一個籃子。從他屍陀林中七賢女處傳授將來。",
    "X37n0674_013:0787a17": "與伊凌行婆俞道婆燒庵婆子偷笋婆子臺山婆子",
    "X37n0674_013:0787a18": "鄂渚婆子。一類倚草附木之魂。成羣逐隊走也。若到",
    "X37n0674_013:0787a19": "老僧手中。和他八歲小女兒。在無垢世界喚將轉來。",
    "X37n0674_013:0787a20": "貶向銕圍山去。他波闍波提比丘尼耶輸比丘尼看",
    "X37n0674_013:0787a21": "得眼熱。思量奪市搶行。釋迦老子硬如生銕。軟似綿",
    "X37n0674_013:0787a22": "團。便不違所請。莫不是虗妄授記麼。見道容易。守道",
    "X37n0674_013:0787a23": "難。道人行處如火消氷。卒難近傍。不是與人難共住。",
    "X37n0674_013:0787a24": "大都緇素要分明。除二時粥飯外。是雜用心。于法不",
    "X37n0674_013:0787b01": "得放逸。不戲論說法。平等說法。不多說法。方便隨宜",
    "X37n0674_013:0787b02": "說法。誓不為小乘人說法。四十九年不說一法。如髻",
    "X37n0674_013:0787b03": "中珠不妄授人。如來為一大事因緣出現于世。時節",
    "X37n0674_013:0787b04": "若至。其理自彰。現前異類諸眾生等。鬍張三。黑李四。",
    "X37n0674_013:0787b05": "東村王大姐。間壁小二哥。十字街頭廖鬍子。和他燈",
    "X37n0674_013:0787b06": "籠露柱凳子香臺。壯丹花。木犀花。石敢當。痒和子。猫",
    "X37n0674_013:0787b07": "兒狗子。蚯蚓烏龜。蜣蜋蟭螟。乃至一絲一粟。一色一",
    "X37n0674_013:0787b08": "聲。頭頭上顯。物物上彰。三十二相八十種好。所在圓",
    "X37n0674_013:0787b09": "成。不移而具。如來應供正徧知明行足善逝世間解",
    "X37n0674_013:0787b10": "無上士調御丈夫天人師佛世尊。吾今為汝保任此",
    "X37n0674_013:0787b11": "事。終不虗也。快哉快哉。百千萬億諸菩薩等。在於娑",
    "X37n0674_013:0787b12": "婆世界之下虗空中住。今悉夾集。撞頭磕額。是處產",
    "X37n0674_013:0787b13": "芳草。滿街皆聖人。有甚疑惑。住住住。耆闍崛山在王",
    "X37n0674_013:0787b14": "舍城中。佛最後說法。將次涅槃。這年歲是有限的。屈",
    "X37n0674_013:0787b15": "指算來也。不多幾日。動云五十小劫六十小劫。欺誑",
    "X37n0674_013:0787b16": "誰來。當初在木菩提樹下。三七思維。開口便經塵劫。",
    "X37n0674_013:0787b17": "恐人不信。却道無邊剎海。自他不隔於毫端。十世古",
    "X37n0674_013:0787b18": "今。始終不離於當念。如今從直供招。謂祗如半日。祗",
    "X37n0674_013:0787b19": "共彈指。這也罷了。却又道從生至生。我實不死。趙人",
    "X37n0674_013:0787b20": "欒大。燕人李少君。方士徐福。大言不慚。丫角女子白",
    "X37n0674_013:0787b21": "頭兒。此則難信。乘白象降王宮。豈不是生。露雙足出",
    "X37n0674_013:0787b22": "金棺。豈不是死。那知他雲駛月運。舟行岸移。旋嵐偃",
    "X37n0674_013:0787b23": "嶽而不動。江河競注而不流。日月麗天而不周。野馬",
    "X37n0674_013:0787b24": "飄鼓而常靜。東湧西沒。捨身現身。如世良醫。憐子失",
    "X37n0674_013:0787c01": "心。實未嘗死而謂已死。移山門入佛殿。舉芥子內須",
    "X37n0674_013:0787c02": "彌。三脚驢子弄蹄行。兩個泥牛鬬入海。鉢裏飯桶裏",
    "X37n0674_013:0787c03": "水未為奇特。盡大地是一卷經。盡大地是一隻眼。以",
    "X37n0674_013:0787c04": "如是眼。持如是經。出息不入眾緣。入息不居陰界。常",
    "X37n0674_013:0787c05": "轉如是經百千萬億卷。有麼有麼。財法二施等無差",
    "X37n0674_013:0787c06": "別。莫更向這裏下得一轉麼。啞人解語。聾人解聽。枯",
    "X37n0674_013:0787c07": "木裏龍吟。髑髏裏眼睛。論什麼八百功德千二百功",
    "X37n0674_013:0787c08": "德。楞嚴會上也不較多。這裏重來著楔。睦州問陳操",
    "X37n0674_013:0787c09": "尚書。見說尚書看法華經。經中道。治世語言資生產",
    "X37n0674_013:0787c10": "業皆與實相不相違背。且道非非想天幾人墮位。只",
    "X37n0674_013:0787c11": "此一問。他陳操尚書目瞪口呆。還說什麼六根清淨。",
    "X37n0674_013:0787c12": "雖然雖然。我不敢輕于汝等。汝等諸人終當作佛。往",
    "X37n0674_013:0787c13": "昔劫中。然燈佛為王子時。我為常不輕菩薩。每向人",
    "X37n0674_013:0787c14": "作如是說。呀呀。話墜也。話墮也。舌頭不在口裏。出廣",
    "X37n0674_013:0787c15": "長舌相。身諸毛孔放百寶光。如帝網珠。光光相入。翣",
    "X37n0674_013:0787c16": "時之間。十方世界通達無礙如一佛土。此土他方不",
    "X37n0674_013:0787c17": "容揀擇。十方無壁落。四面亦無門。上至有頂。下至阿",
    "X37n0674_013:0787c18": "鼻。有多少隔礙。琉璃古殿照明月。三更不借夜明簾。",
    "X37n0674_013:0787c19": "諸人曾見麼。眾生界盡。眾生名字悉空。都來總是菩",
    "X37n0674_013:0787c20": "薩了摩菩薩頂。授記說法。祗說這個法。於其中間。不",
    "X37n0674_013:0787c21": "一不異。爾時十方諸佛各還本土。天是天。地是地。山",
    "X37n0674_013:0787c22": "是山。水是水。你是你。我是我。大抵還他肌骨。好不搽",
    "X37n0674_013:0787c23": "紅粉也。風流一期。佛事約莫成辦了也。却有一段菩",
    "X37n0674_013:0787c24": "薩因緣。不曾說破。藥王菩薩於往古世。得現一切色",
    "X37n0674_013:0788a01": "身三昧。燒身燒臂。供養如來。大死却活。無手人行拳。",
    "X37n0674_013:0788a02": "是和身拶入的一個樣子。阿逸多阿逸多。號為求名。",
    "X37n0674_013:0788a03": "相去多少。如今還有恁般人麼。無志之徒自甘退屈。",
    "X37n0674_013:0788a04": "南天台北五臺。踏翻許多州縣。向外尋求。驀地歸來。",
    "X37n0674_013:0788a05": "眉毛只在眼上。我此道場巍巍堂堂。文殊已擎香水",
    "X37n0674_013:0788a06": "去。普賢又負淨瓶來。過去七佛與未來千佛在拂子",
    "X37n0674_013:0788a07": "拄杖頭。過東過西。奔走聽命。頂門上一道寶光。直射",
    "X37n0674_013:0788a08": "梵天。飛過威音那畔。重重無盡。主伴交參。他妙音菩",
    "X37n0674_013:0788a09": "薩分明向娑婆世界。按下雲頭。稽首作禮。三萬二千",
    "X37n0674_013:0788a10": "師子之座。維摩丈室不迫不隘。何況於今。諸仁者莫",
    "X37n0674_013:0788a11": "自退屈。彼既丈夫。我亦爾爾。娑婆世界七寶莊嚴。攝",
    "X37n0674_013:0788a12": "入三千大千。十方諸佛一切國土。十六王子一時作",
    "X37n0674_013:0788a13": "佛。奔走輻輳。齊至娑婆。低頭合掌。他黃面瞿曇口喃",
    "X37n0674_013:0788a14": "喃道。渭城朝雨浥輕塵。客舍青青柳色新。勸君更盡",
    "X37n0674_013:0788a15": "一杯酒。西出陽關無故人。我為法王。于法自在。這普",
    "X37n0674_013:0788a16": "現色身三昧。比比皆然。非菩薩非不菩薩。大眾莫退",
    "X37n0674_013:0788a17": "屈好。華德菩薩。在過去雲雷音王佛前。夙植德本。於",
    "X37n0674_013:0788a18": "今分身無數。徧十方剎。不可思議。觀世音菩薩。過去",
    "X37n0674_013:0788a19": "正法明如來。其隱自在神足之力。亦分身無數。徧十",
    "X37n0674_013:0788a20": "方剎不可思議。或現辟支佛身。或現聲聞身。乃至或",
    "X37n0674_013:0788a21": "現天龍夜叉乾闥婆阿修羅迦樓羅緊那羅摩睺羅",
    "X37n0674_013:0788a22": "伽人非人等身。頭長三尺。頸濶二分。夜叉心菩薩面。",
    "X37n0674_013:0788a23": "木鷄啼午夜。芻狗吠天明。切莫正眼覷著。大事因緣",
    "X37n0674_013:0788a24": "一時了畢。如來尋常說法。即說陀羅尼謂為密部。使",
    "X37n0674_013:0788b01": "人受持。今日倒行。此令菩薩乃至諸天鬼神鬼子母。",
    "X37n0674_013:0788b02": "撥動琵琶。共歌一曲。見麼見麼。鴉之鳴鳴。鵲之唶唶。",
    "X37n0674_013:0788b03": "吽吽吽。咩咩咩。一齊演出。且道滯羸尫藤林荒禪子",
    "X37n0674_013:0788b04": "訝中眉垂。是密部不是密部。藥王藥上身上出水。身",
    "X37n0674_013:0788b05": "下出火。身下出水。身上出火。大中現小。小中現大。入",
    "X37n0674_013:0788b06": "地如水。履水如地。你諸人莫作奇特商量麼。日月燈",
    "X37n0674_013:0788b07": "明佛。雲自在王佛。娑羅樹王佛。一佛二佛。三四五佛。",
    "X37n0674_013:0788b08": "直說到樓至如來。有甚麼限。說得一丈。不如行得一",
    "X37n0674_013:0788b09": "尺。說得一尺。不如行得一寸。文殊智。普賢行。如車二",
    "X37n0674_013:0788b10": "輪。如鳥二翼。這普賢菩薩是少他不得的。東震旦國",
    "X37n0674_013:0788b11": "有人親見普賢綰雙髻持梵夾。法華會上普賢後來。",
    "X37n0674_013:0788b12": "乘六牙白象。說陀羅尼。畢竟普賢毛孔是多少大。爾",
    "X37n0674_013:0788b13": "時世尊與多寶佛。在寶塔中。同聲唱言。久嘿斯要。不",
    "X37n0674_013:0788b14": "務速說。時多寶塔忽然不現。天山雪後海風寒。橫笛",
    "X37n0674_013:0788b15": "偏吹行路難。磧裏征人三十萬。一時回首月中看。",
    "X37n0674_013:0788b17": "法華懸談(終)"
}