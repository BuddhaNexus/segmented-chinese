{
    "T18n0892_002:0591b12": "佛說大悲空智金剛大教王儀軌",
    "T18n0892_002:0591b13": "經卷第二(第三同卷)",
    "T18n0892_002:0591b15": "宋西天三藏銀青光祿大夫試光祿卿",
    "T18n0892_002:0591b16": "普明慈覺傳梵大師法護奉　詔譯",
    "T18n0892_002:0591b17": "行品第六",
    "T18n0892_002:0591b18": "爾時佛告金剛藏菩薩言。我今復說最上到",
    "T18n0892_002:0591b19": "彼岸行。於此先行畢竟成辦。由是成就金剛",
    "T18n0892_002:0591b20": "空智。彼修觀者當如是行。謂頂想寶輪耳帶",
    "T18n0892_002:0591b21": "寶鐶。手串寶釧腰垂寶帶。足繫寶鐸及妙臂",
    "T18n0892_002:0591b22": "釧。頸嚴寶鬘衣虎皮衣甞五甘露。又修觀者",
    "T18n0892_002:0591b23": "為於空智作相應故。此五色相平等和合亦",
    "T18n0892_002:0591b24": "無分別。以無量相即一色相。是故分別了不",
    "T18n0892_002:0591b25": "可得。於一樹下或塚壙間。乃至夜分空寂舍",
    "T18n0892_002:0591b26": "中。清淨安住而作觀想。於佛智慧隨有悟入。",
    "T18n0892_002:0591b27": "如是勝行乃可為說。又若樂求成就如是行",
    "T18n0892_002:0591b28": "故。應以廣大莊嚴詣阿闍梨。為極悲愍求灌",
    "T18n0892_002:0591b29": "頂法。於如是行隨其攝受。彼阿闍梨為作開",
    "T18n0892_002:0591c01": "悟。於金剛部觀想本尊而作部主。設復於別",
    "T18n0892_002:0591c02": "部中出生菩提種智。亦令安住有為隨其攝",
    "T18n0892_002:0591c03": "受。謂金剛歌舞事業。等令生歡喜。令生喜",
    "T18n0892_002:0591c04": "已。於金剛嬉戲因是解脫。由作舞故引金剛",
    "T18n0892_002:0591c05": "步而能隨證三摩呬多。輪者表阿閦如來。鐶",
    "T18n0892_002:0591c06": "者無量壽如來。頸上鬘者寶生如來。手寶釧",
    "T18n0892_002:0591c07": "者大毘盧遮那如來。腰寶帶者不空成就如",
    "T18n0892_002:0591c08": "來。於是色相而生念住。金剛渴椿誐杖者表",
    "T18n0892_002:0591c09": "勝慧相。奎樓鼓者即善方便故。瑜伽行者瞋",
    "T18n0892_002:0591c10": "業清淨。住金剛歌詠者真言清淨。又復不應",
    "T18n0892_002:0591c11": "為求利養作是金剛歌舞事業。是故瑜伽者",
    "T18n0892_002:0591c12": "當如是行。飲食醫藥隨樂服行。而常真實護",
    "T18n0892_002:0591c13": "持。不為老死之所逼惱。又瑜伽者作髮髻冠。",
    "T18n0892_002:0591c14": "以吽字儀軌持五佛葛波羅。或五指量。作葛",
    "T18n0892_002:0591c15": "波羅器已。以雙寶帶繫髮冠中。即是勝惠方",
    "T18n0892_002:0591c16": "便自性。又瑜伽者灰塗髮線作絡腋衣以奎",
    "T18n0892_002:0591c17": "樓鼓聲而作念誦。觀想金剛渴椿誐杖而為",
    "T18n0892_002:0591c18": "勝惠。於金剛葛波羅觀想念誦。知貪瞋癡極",
    "T18n0892_002:0591c19": "可畏故。於戲論事悉能遠離。設復睡眠速應",
    "T18n0892_002:0591c20": "勤策。於所行行勿懷疑惑。捨是身已修平等",
    "T18n0892_002:0591c21": "觀。於福非福如實尋伺。是故非施亦非受者。",
    "T18n0892_002:0591c22": "又諸飲食如其所得而自受用。於美不美無",
    "T18n0892_002:0591c23": "堅執取。亦無分別此應食者不應食者。如是",
    "T18n0892_002:0591c24": "伺察。又於同行阿闍梨所。不起分別是可往",
    "T18n0892_002:0591c25": "者不可往者。有學弟子為說正智令得成就。",
    "T18n0892_002:0591c26": "於自師尊常行禮敬。無令因是退失成就墮",
    "T18n0892_002:0591c27": "無間獄。及慚恧事亦復如是。諸有自性悉是",
    "T18n0892_002:0591c28": "大悲相應之行。護魔等事勿妄施設。真言靜",
    "T18n0892_002:0591c29": "慮常修出離諸三昧門而求解脫於所作行悉",
    "T18n0892_002:0592a01": "妙相應而得現前。決定同彼勝天爍迦羅主",
    "T18n0892_002:0592a02": "如師子王。於彼處處不生怖畏。設於飲食而",
    "T18n0892_002:0592a03": "生愛樂。修瑜伽者不應迷亂。而常發悲愍心。",
    "T18n0892_002:0592a04": "因是利樂諸眾生故。",
    "T18n0892_002:0592a05": "說密印品第七",
    "T18n0892_002:0592a06": "佛告金剛藏言。祕密印品我今當說。為修習",
    "T18n0892_002:0592a07": "瑜伽者恭敬問訊。得生勝解無復疑惑。謂示",
    "T18n0892_002:0592a08": "一指為印二指為印。或以左大拇指捻無名",
    "T18n0892_002:0592a09": "指為印。捻小拇指為印。捻中指為印。示方所",
    "T18n0892_002:0592a10": "為印。示無名指為印。示頸處為印。示所著衣",
    "T18n0892_002:0592a11": "為印。示三戟叉為印。示胸臆為印。示髮際為",
    "T18n0892_002:0592a12": "印。示地為印。示輪為印。示顰眉為印。示解",
    "T18n0892_002:0592a13": "脫學處為印。示額為印。示頸後為印。示足心",
    "T18n0892_002:0592a14": "為印。示金剛嬉戲為印。我說修瑜伽者為對",
    "T18n0892_002:0592a15": "治時。印所印處而能善解大悲空智。示獻華",
    "T18n0892_002:0592a16": "鬘手者。即延請義及住三昧耶戒。於餘積集",
    "T18n0892_002:0592a17": "不應遠離。而常依止最上境界。是故修瑜伽",
    "T18n0892_002:0592a18": "者一切所作應知密印。復次金剛藏白佛言。",
    "T18n0892_002:0592a19": "世尊於何等處而求成就。佛言當有一十二",
    "T18n0892_002:0592a20": "處。遠離魔事。為所尊重餘不復說。何等十二。",
    "T18n0892_002:0592a21": "一者惹藍馱囕國。歌摩嚕國。或酤羅山清",
    "T18n0892_002:0592a22": "淨園林。二者摩羅鑁國。或信度河城。三者",
    "T18n0892_002:0592a23": "蒙牟尼國。俱摩羅鉢吒國。及天后城。四者",
    "T18n0892_002:0592a24": "酤羅城。阿哩母城。虞那哩河。及呬末河。五",
    "T18n0892_002:0592a25": "者訶梨國。藍婆國。韶國。金色城。或鹹海",
    "T18n0892_002:0592a26": "中。六者迦陵誐國。洲子國。彌佉羅國。矜",
    "T18n0892_002:0592a27": "羯那國(七者八者梵本元闕)九者鼙羅嚩城廣大聚落。十",
    "T18n0892_002:0592a28": "者善行城。憍薩羅城。泯陀城。俱摩羅布",
    "T18n0892_002:0592a29": "哩城。十一者眾所樂處。或大海邊。十二者華",
    "T18n0892_002:0592b01": "果園林清淨池沼。佛告金剛藏言。我今為廣",
    "T18n0892_002:0592b02": "利益諸眾生故。為瑜伽者於金剛空智儀軌。",
    "T18n0892_002:0592b03": "日月時分我今當說。取黑月分於第八日或",
    "T18n0892_002:0592b04": "十四日。建曼拏羅。以諸幢旛莊嚴寶伎。於七",
    "T18n0892_002:0592b05": "日中施妙飲食。起大悲心恭敬供養設惡來",
    "T18n0892_002:0592b06": "者倍生憐愍。勿復於彼生下劣想。令魔得便",
    "T18n0892_002:0592b07": "不能成就。是故於此常勤悲念。諸有所作畢",
    "T18n0892_002:0592b08": "竟成就。應如是知於晝夜分。以慧決擇無復",
    "T18n0892_002:0592b09": "餘事。無非時食不起邪思。於他善惡勿樂宣",
    "T18n0892_002:0592b10": "傳。觀察他身如護已有。修瑜伽者應善籌量。",
    "T18n0892_002:0592b11": "乃至身分飲食不雜亂出。生語誠實。所有真",
    "T18n0892_002:0592b12": "言印契。皆住吉祥呬嚕歌義。吉祥者謂不二",
    "T18n0892_002:0592b13": "智故。呬者空性本因故。嚕者離染勝莊嚴故。",
    "T18n0892_002:0592b14": "歌者無所住故。如是修瑜伽者設復毀戒。然",
    "T18n0892_002:0592b15": "彼眾生亦常信敬。以有智故。於金剛葛波羅",
    "T18n0892_002:0592b16": "悉相應故。",
    "T18n0892_002:0592b17": "大相應輪品第八",
    "T18n0892_002:0592b18": "　復次相應輪　　我今當廣說",
    "T18n0892_002:0592b19": "　最先空界中　　作如是觀想",
    "T18n0892_002:0592b20": "　其次輪壇內　　出生諸聖眾",
    "T18n0892_002:0592b21": "　又於輪圍角　　觀想大風輪",
    "T18n0892_002:0592b22": "　水輪如其次　　火大亦復爾",
    "T18n0892_002:0592b23": "　出生正法輪　　清涼無病惱",
    "T18n0892_002:0592b24": "　八葉具臺蘂　　如三角壇相",
    "T18n0892_002:0592b25": "　曠寂一心中　　布諸賢聖位",
    "T18n0892_002:0592b26": "　如彼淨月輪　　是中安種智",
    "T18n0892_002:0592b27": "　後以日覆之　　集二種大樂",
    "T18n0892_002:0592b28": "　住於月色相　　及與日時分",
    "T18n0892_002:0592b29": "　以二種相應　　遨哩善稱讚",
    "T18n0892_002:0592c01": "　月大圓照智　　及餘平等性",
    "T18n0892_002:0592c02": "　或幖幟本尊　　及種子法位",
    "T18n0892_002:0592c03": "　說名妙觀察　　唯諸作用中",
    "T18n0892_002:0592c04": "　名成所作智　　及清淨法性",
    "T18n0892_002:0592c05": "　彼五智次第　　觀想如是說",
    "T18n0892_002:0592c06": "　又修瑜伽者　　於日月時分",
    "T18n0892_002:0592c07": "　及金剛薩埵　　繫念悉平等",
    "T18n0892_002:0592c08": "　文字出生身　　住吽發吒義",
    "T18n0892_002:0592c09": "　彼薩埵影像　　等真實出生",
    "T18n0892_002:0592c10": "　作意而觀想　　如前幖幟輪",
    "T18n0892_002:0592c11": "　以摩尼妙光　　惠方便自性",
    "T18n0892_002:0592c12": "　一切速成就",
    "T18n0892_002:0592c13": "爾時佛告金剛藏菩薩言。彼日月時分者。謂",
    "T18n0892_002:0592c14": "以勝惠而能揀擇。最初遨哩明妃者。分別色",
    "T18n0892_002:0592c15": "相而各有異。於中五位安五。明妃。即五蘊自",
    "T18n0892_002:0592c16": "性。修瑜伽者當如是觀。初帝釋方安金剛",
    "T18n0892_002:0592c17": "明妃。次燄魔方安最初遨哩明妃。於水天",
    "T18n0892_002:0592c18": "方安嚩哩明妃。酤尾羅方安金剛拏。吉尼",
    "T18n0892_002:0592c19": "明妃中方安無我明妃。於次外院安八明妃。",
    "T18n0892_002:0592c20": "所謂遨哩明妃。陬哩明妃。尾多哩明妃。渴三",
    "T18n0892_002:0592c21": "摩哩明妃。十葛西明妃。設嚩哩明妃。贊拏",
    "T18n0892_002:0592c22": "哩明妃。弩弭尼明妃。於上下方安空行明",
    "T18n0892_002:0592c23": "妃及地居明妃。住大悲空智輪者。悉於三有",
    "T18n0892_002:0592c24": "從自觀想之所變現。此諸明妃皆以黑色大",
    "T18n0892_002:0592c25": "忿怒相。用前五印之所莊嚴。各有一面面安",
    "T18n0892_002:0592c26": "三目。左右二臂。執持寶刀及葛波羅器。前五",
    "T18n0892_002:0592c27": "印者即是輪鐶寶釧寶鬘寶帶。以五佛清淨",
    "T18n0892_002:0592c28": "故即五印清淨。此諸明妃已如上說。無我明",
    "T18n0892_002:0592c29": "妃。右執寶刀。左持葛波羅器及金剛渴樁誐",
    "T18n0892_002:0593a01": "杖。衣虎皮衣立蓮華上足如舞勢。智光熾盛",
    "T18n0892_002:0593a02": "如大火聚。髮髻金色微忿怒相。執寶刀者為",
    "T18n0892_002:0593a03": "斷一切慢過慢等。葛波羅器者為破四魔令",
    "T18n0892_002:0593a04": "善成就。金剛渴樁誐杖者即空智性及諸方",
    "T18n0892_002:0593a05": "便。於此儀軌觀想輪法成就者。最初觀想黑",
    "T18n0892_002:0593a06": "色。第二赤色。第三黃色。第四綠色。第五青",
    "T18n0892_002:0593a07": "色。第六白色。然於六分觀想相應亦復厭離。",
    "T18n0892_002:0593a08": "謂出生次第非出生次第。於此二種平等依",
    "T18n0892_002:0593a09": "止。是金剛部隨其生滅所說法故。諸佛世尊",
    "T18n0892_002:0593a10": "說是空界蓮華種智觀想。三摩鉢底及妙樂",
    "T18n0892_002:0593a11": "輪。如是次第為自領納從菩提心。如是觀想",
    "T18n0892_002:0593a12": "出生聖賢。是二種輪悉俱生故。所說勝惠出",
    "T18n0892_002:0593a13": "生義故。所說方便士夫用故。後於勝義世俗",
    "T18n0892_002:0593a14": "二種分別。彼二種輪者說勝惠輪。如妙樂故。",
    "T18n0892_002:0593a15": "是中於無量義分別有四。是四種者即俱生",
    "T18n0892_002:0593a16": "分出生次第。一者喜謂於此先行。少分妙樂",
    "T18n0892_002:0593a17": "有進求故。二者勝喜於此相應。漸令增勝說",
    "T18n0892_002:0593a18": "妙樂故。三者離喜於此妙樂。厭離諸根息除",
    "T18n0892_002:0593a19": "貪染。無眾生可喜愛故。四者俱生喜。一切平",
    "T18n0892_002:0593a20": "等真實觀想故。又此妙樂具諸方便。唯勝喜",
    "T18n0892_002:0593a21": "中如實遠離餘不復說。於非有中無可得故。",
    "T18n0892_002:0593a22": "於他了知身所有福。尊重稱歎。方便附近諸",
    "T18n0892_002:0593a23": "薄德人。彼少睡眠若飲若食。為境思念及餘",
    "T18n0892_002:0593a24": "一切。如其所見於上中下。平等一味真實觀",
    "T18n0892_002:0593a25": "想。勿應於下劣品少略句義。於最上品而作",
    "T18n0892_002:0593a26": "觀想。於中品者離此二種。如是六根諸有動",
    "T18n0892_002:0593a27": "息。淨盡無餘共所修作。等彼一味彼妙樂輪。",
    "T18n0892_002:0593a28": "等同開示真實觀想。如是所說出生三有及",
    "T18n0892_002:0593a29": "諸世間。如我所見一切觀照。是故於三摩呬",
    "T18n0892_002:0593b01": "多畢竟修習。於此成就無復疑惑。設於大印",
    "T18n0892_002:0593b02": "畢竟進求。觀想世間諸所作意悉非觀想。觀",
    "T18n0892_002:0593b03": "諸法智亦非觀想。諸所動植枝葉蔓草。及自",
    "T18n0892_002:0593b04": "他身一切色相。是大妙樂悉非有性。於自所",
    "T18n0892_002:0593b05": "得成就觀想。所生業用如王者尊。隨自取捨",
    "T18n0892_002:0593b06": "一切無礙。貪瞋嫉妬及我慢等。諸所愛樂乃",
    "T18n0892_002:0593b07": "至十六分中不及其一。以智慧方便自性出",
    "T18n0892_002:0593b08": "生諸法。及彼三世猶若虛空。如來所說彼妙",
    "T18n0892_002:0593b09": "樂輪。於一剎那而得降伏。於自境界悉能棄",
    "T18n0892_002:0593b10": "捨。諸了悟智及語言道。加持次第唯用趣向。",
    "T18n0892_002:0593b11": "一切智智自他了知。地水火風及餘空等。於",
    "T18n0892_002:0593b12": "剎那頃悉能破壞。天上人間乃至地際。於剎",
    "T18n0892_002:0593b13": "那頃皆同一相。離諸分別不為自他之所侵",
    "T18n0892_002:0593b14": "撓。成就持明諸業用等。設復於生死中而常",
    "T18n0892_002:0593b15": "清淨。譬如河流亦如燈炷。於晝夜中真實不",
    "T18n0892_002:0593b16": "斷。彼無智者於是儀軌徒設疲勞。此世他世",
    "T18n0892_002:0593b17": "無能成就。",
    "T18n0892_002:0593b18": "清淨品第九",
    "T18n0892_002:0593b19": "佛告金剛藏言清淨品我今當說。",
    "T18n0892_002:0593b20": "　由說是清淨　　一切無疑惑",
    "T18n0892_002:0593b21": "　一一賢聖位　　後當分別說",
    "T18n0892_002:0593b22": "　五蘊五大種　　六根及六處",
    "T18n0892_002:0593b23": "　無知煩惱闇　　自性悉清淨",
    "T18n0892_002:0593b24": "　謂自身領納　　及餘他所作",
    "T18n0892_002:0593b25": "　說妙樂相應　　境界等清淨",
    "T18n0892_002:0593b26": "　故佛善巧說　　一切性清淨",
    "T18n0892_002:0593b27": "時金剛藏菩薩白佛言。世尊為何等清淨。佛",
    "T18n0892_002:0593b28": "言於色等境觀想遠離能取所取。所謂眼取",
    "T18n0892_002:0593b29": "色耳取聲。鼻取香舌取味。身取觸意取妙樂。",
    "T18n0892_002:0593c01": "應知是等無餘親近是即清淨。說金剛明妃",
    "T18n0892_002:0593c02": "即色蘊清淨。遨哩明妃即受蘊清淨。嚩哩明",
    "T18n0892_002:0593c03": "妃即想蘊清淨。金剛拏吉尼明妃即行蘊清",
    "T18n0892_002:0593c04": "淨。無我明妃即識蘊清淨。外第二重四方上",
    "T18n0892_002:0593c05": "下成就清淨者。謂帝釋方遨哩明妃即色境",
    "T18n0892_002:0593c06": "清淨。焰魔方陬哩明妃即聲境清淨。水天方",
    "T18n0892_002:0593c07": "尾多梨明妃即香境清淨。酤尾羅天方渴三",
    "T18n0892_002:0593c08": "摩哩明妃即味境清淨。下方地行明妃即觸",
    "T18n0892_002:0593c09": "境清淨。上方空行明妃即法境清淨。又地行",
    "T18n0892_002:0593c10": "空行二種明妃。從是輪回涅槃自性之所出",
    "T18n0892_002:0593c11": "生。外第二重四隅成就清淨者。謂伊舍那方",
    "T18n0892_002:0593c12": "十葛西明妃即地大清淨。火天方設嚩哩明",
    "T18n0892_002:0593c13": "妃即水大清淨。迺哩底方贊拏哩明妃即火",
    "T18n0892_002:0593c14": "大清淨。風天方弩彌尼明。妃即風大清淨。一",
    "T18n0892_002:0593c15": "十六臂者即一十六空清淨。四足即四魔清",
    "T18n0892_002:0593c16": "淨。八面即八解脫清淨。三目即三金剛清淨。",
    "T18n0892_002:0593c17": "說金剛空智者即瞋清淨。嚩哩明妃即貪清",
    "T18n0892_002:0593c18": "淨。金剛拏吉尼明妃即嫉妬清淨。遨哩明妃",
    "T18n0892_002:0593c19": "即兩舌清淨。金剛明妃即癡清淨。如是蘊等",
    "T18n0892_002:0593c20": "清淨出生次第。彼於是法棄捨真實無能成",
    "T18n0892_002:0593c21": "就。則為蘊等之所纏縛。若於世間癡闇真實",
    "T18n0892_002:0593c22": "了知。即於是縛而得解脫。是故非色非聲非",
    "T18n0892_002:0593c23": "香非味非觸非法亦非世間。心清淨故即一",
    "T18n0892_002:0593c24": "切清淨。",
    "T18n0892_002:0593c25": "灌頂品第十",
    "T18n0892_002:0593c26": "佛告金剛藏言。復次弟子灌頂曼拏羅法。如",
    "T18n0892_002:0593c27": "其次第我今當說。修瑜伽者先清淨地。或殊",
    "T18n0892_002:0593c28": "妙園林菩薩聖賢得道之處。以吽字儀軌作",
    "T18n0892_002:0593c29": "警覺已。然後於殿閣中。以五寶末或米粉末。",
    "T18n0892_002:0594a01": "粉畫最上大曼拏羅。其壇作三肘三指量。",
    "T18n0892_002:0594a02": "或增四指量指。明者入已於五部出生。乃至",
    "T18n0892_002:0594a03": "童子亦應親近是輪壇中。先令弟子以帛覆",
    "T18n0892_002:0594a04": "面。及為說此難得親近希有之相。如是平等",
    "T18n0892_002:0594a05": "作用境界。自他領納悉能棄捨。於有無性遠",
    "T18n0892_002:0594a06": "離塵染等若虛空。以智慧方便染無染等。眾",
    "T18n0892_002:0594a07": "生緣力最上文字。諸所安住一切觀照。又彼",
    "T18n0892_002:0594a08": "世間有性無性之所建立。及餘所有我人眾",
    "T18n0892_002:0594a09": "生。色者受者命者士夫補特伽羅。如是諸有",
    "T18n0892_002:0594a10": "自性悉幻化相。時會聽者於金剛藏及一切",
    "T18n0892_002:0594a11": "如來前。歡喜踴躍作是唱言。我於喜最上喜",
    "T18n0892_002:0594a12": "離喜。如是三種世間色相悉無所得。及俱生",
    "T18n0892_002:0594a13": "喜無復疑惑。時金剛藏讚言。善哉善哉是中",
    "T18n0892_002:0594a14": "非貪非離。及彼中間皆。不可得。如是俱生喜",
    "T18n0892_002:0594a15": "遠離三種說名正覺。佛言金剛藏而知喜等",
    "T18n0892_002:0594a16": "三種遠離。如現浮雲猶成幻化。於俱生喜如",
    "T18n0892_002:0594a17": "睡夢覺。破一切相得無分別。瑜伽印契悉能",
    "T18n0892_002:0594a18": "成就。以我四方曼荼羅放熾盛光明。而調御",
    "T18n0892_002:0594a19": "之四門樓閣。珠纓半纓雜色交映。無量間錯",
    "T18n0892_002:0594a20": "莊嚴八柱。以金剛線平等相應。種種妙華燒",
    "T18n0892_002:0594a21": "香塗香及妙燈明。八大賢瓶殊妙莊嚴於。彼",
    "T18n0892_002:0594a22": "瓶中插波羅葉吉祥樹枝。入五寶末。上妙繒",
    "T18n0892_002:0594a23": "[疊*毛]繫覆瓶項。隨自本尊作第九賢瓶。殊妙相",
    "T18n0892_002:0594a24": "應如前嚴飾。線及智線應善抨量。於輪壇所",
    "T18n0892_002:0594a25": "誦一洛叉及阿庾多數。所誦真言如前已說。",
    "T18n0892_002:0594a26": "又瑜伽者先擇淨地。施諸飲食作護已身。如",
    "T18n0892_002:0594a27": "其所見觀想處所。於自壇中示灌頂法。供養",
    "T18n0892_002:0594a28": "祈請皆如上說。內外兩重善巧安布。遨哩明",
    "T18n0892_002:0594a29": "妃如次紛畫。先於東方粉畫寶刀。南西北方",
    "T18n0892_002:0594b01": "四維上下亦復如是。時金剛薩埵清淨澡浴",
    "T18n0892_002:0594b02": "身塗妙香。華鬘珠寶極勝莊嚴。勇猛決定引",
    "T18n0892_002:0594b03": "離茶步。入阿闍梨大曼拏羅。兩稱吽字作勇",
    "T18n0892_002:0594b04": "猛勢。復誦呬呬字辟除怖畢。與二臂空智金",
    "T18n0892_002:0594b05": "剛相應。然後為說真實平等清淨智相。不壞",
    "T18n0892_002:0594b06": "他教息除輪轉。於無所觀無能觀者。無取無",
    "T18n0892_002:0594b07": "不取離二相故。",
    "T18n0892_002:0594b08": "又瑜伽者諸有飲食無復淨穢。不生癡厭無",
    "T18n0892_002:0594b09": "有三毒。兩舌嫉妬慢過慢等。若冤若親心無",
    "T18n0892_002:0594b10": "所動。何意於中得生我相。自性清淨本然故",
    "T18n0892_002:0594b11": "爾。彼金剛拏吉尼等與是妙樂。身諸色相悉",
    "T18n0892_002:0594b12": "無所動。金剛藏白佛言。世尊云何五大種。佛",
    "T18n0892_002:0594b13": "言是菩提心之所容受。觸堅硬法即是地大。",
    "T18n0892_002:0594b14": "彼濕潤性即是水大。彼溫熱性即是火大。彼",
    "T18n0892_002:0594b15": "動轉性即是風大。說妙樂性即是空大。此五",
    "T18n0892_002:0594b16": "大種能為繫縛。若於妙樂發俱生喜說是自",
    "T18n0892_002:0594b17": "性。一切所作是即持戒。以大悲方便之所相",
    "T18n0892_002:0594b18": "應。設不護魔粉布輪壇。猶於色相心心平等。",
    "T18n0892_002:0594b19": "佛說大悲空智金剛大教王儀軌經卷第二"
}