{
    "T07n0220_484:0454c16": "大般若波羅蜜多經卷第四百八",
    "T07n0220_484:0454c17": "十四",
    "T07n0220_484:0454c19": "三藏法師玄奘奉　詔譯",
    "T07n0220_484:0454c20": "第三分善現品第三之三",
    "T07n0220_484:0454c21": "爾時，具壽善現白佛言：「世尊！若諸菩薩欲滿",
    "T07n0220_484:0454c22": "布施波羅蜜多，應學般若波羅蜜多；欲滿淨",
    "T07n0220_484:0454c23": "戒、安忍、精進、靜慮、般若波羅蜜多，應學般若波",
    "T07n0220_484:0454c24": "羅蜜多。若諸菩薩欲遍知色，應學般若波羅",
    "T07n0220_484:0454c25": "蜜多；欲遍知受、想、行、識，應學般若波羅蜜多。",
    "T07n0220_484:0454c26": "若諸菩薩欲遍知眼處，應學般若波羅蜜多；",
    "T07n0220_484:0454c27": "欲遍知耳、鼻、舌、身、意處，應學般若波羅蜜多。",
    "T07n0220_484:0454c28": "若諸菩薩欲遍知色處，應學般若波羅蜜多；",
    "T07n0220_484:0454c29": "欲遍知聲、香、味、觸、法處，應學般若波羅蜜多。",
    "T07n0220_484:0455a01": "若諸菩薩欲遍知眼界，應學般若波羅蜜多；",
    "T07n0220_484:0455a02": "欲遍知耳、鼻、舌、身、意界，應學般若波羅蜜多。",
    "T07n0220_484:0455a03": "若諸菩薩欲遍知色界，應學般若波羅蜜多；",
    "T07n0220_484:0455a04": "欲遍知聲、香、味、觸、法界，應學般若波羅蜜多。",
    "T07n0220_484:0455a05": "若諸菩薩欲遍知眼識界，應學般若波羅蜜多；",
    "T07n0220_484:0455a06": "欲遍知耳、鼻、舌、身、意識界，應學般若波羅蜜",
    "T07n0220_484:0455a07": "多。若諸菩薩欲遍知眼觸，應學般若波羅蜜",
    "T07n0220_484:0455a08": "多；欲遍知耳、鼻、舌、身、意觸，應學般若波羅蜜",
    "T07n0220_484:0455a09": "多。若諸菩薩欲遍知眼觸為緣所生諸受，應",
    "T07n0220_484:0455a10": "學般若波羅蜜多；欲遍知耳、鼻、舌、身、意觸為",
    "T07n0220_484:0455a11": "緣所生諸受，應學般若波羅蜜多。「若諸菩薩",
    "T07n0220_484:0455a12": "欲遍知地界，應學般若波羅蜜多；欲遍知水、",
    "T07n0220_484:0455a13": "火、風、空、識界，應學般若波羅蜜多。若諸菩薩",
    "T07n0220_484:0455a14": "欲遍知無明，應學般若波羅蜜多；欲遍知行、",
    "T07n0220_484:0455a15": "識、名色、六處、觸、受、愛、取、有、生、老死，應學般若波",
    "T07n0220_484:0455a16": "羅蜜多。若諸菩薩欲永斷貪欲，應學般若波",
    "T07n0220_484:0455a17": "羅蜜多；欲永斷瞋恚、愚癡，應學般若波羅蜜",
    "T07n0220_484:0455a18": "多。若諸菩薩欲永斷薩迦耶見，應學般若波羅",
    "T07n0220_484:0455a19": "蜜多；欲永斷戒禁取、疑、欲貪、瞋恚，應學般若波",
    "T07n0220_484:0455a20": "羅蜜多。若諸菩薩欲永斷色貪，應學般若波",
    "T07n0220_484:0455a21": "羅蜜多；欲永斷無色貪、無明、慢、掉舉，應學般",
    "T07n0220_484:0455a22": "若波羅蜜多。「若諸菩薩欲永斷一切隨眠、纏",
    "T07n0220_484:0455a23": "結，應學般若波羅蜜多。若諸菩薩欲永斷四",
    "T07n0220_484:0455a24": "食，應學般若波羅蜜多。若諸菩薩欲永斷四",
    "T07n0220_484:0455a25": "軛、四瀑流、四取、四身繫及四顛倒，應學般",
    "T07n0220_484:0455a26": "若波羅蜜多。若諸菩薩欲遠離十不善業道，",
    "T07n0220_484:0455a27": "應學般若波羅蜜多。若諸菩薩欲受行十善",
    "T07n0220_484:0455a28": "業道，應學般若波羅蜜多。若諸菩薩欲圓滿",
    "T07n0220_484:0455a29": "四靜慮，應學般若波羅蜜多；欲圓滿四無量、",
    "T07n0220_484:0455b01": "四無色定，應學般若波羅蜜多。若諸菩薩欲",
    "T07n0220_484:0455b02": "圓滿四念住，應學般若波羅蜜多；欲圓滿四",
    "T07n0220_484:0455b03": "正斷、四神足、五根、五力、七等覺支、八聖道支，應",
    "T07n0220_484:0455b04": "學般若波羅蜜多。若諸菩薩欲圓滿佛十力，",
    "T07n0220_484:0455b05": "應學般若波羅蜜多；欲圓滿四無所畏、四無",
    "T07n0220_484:0455b06": "礙解、大慈、大悲、大喜、大捨、十八佛不共法，應學",
    "T07n0220_484:0455b07": "般若波羅蜜多。若諸菩薩欲自在入覺分等",
    "T07n0220_484:0455b08": "持，應學般若波羅蜜多。若諸菩薩欲自在入",
    "T07n0220_484:0455b09": "師子遊戲等持乃至師子奮迅等持，應學般若",
    "T07n0220_484:0455b10": "波羅蜜多。若諸菩薩欲於一切陀羅尼門、三",
    "T07n0220_484:0455b11": "摩地門皆得自在，應學般若波羅蜜多。「若諸",
    "T07n0220_484:0455b12": "菩薩欲於入出健行等持、寶印等持、月光等",
    "T07n0220_484:0455b13": "持、月幢相等持、入一切法印等持、觀印等持、",
    "T07n0220_484:0455b14": "法界決定等持、決定幢相等持、金剛喻等",
    "T07n0220_484:0455b15": "持、入諸法門等持、等持王等持、王印等持、力",
    "T07n0220_484:0455b16": "嚴等持、寶篋等持、入一切法言詞決定等持、",
    "T07n0220_484:0455b17": "入一切法智安受等持、觀察十方等持、一切",
    "T07n0220_484:0455b18": "法印陀羅尼門等持、不忘諸法等持、一切法",
    "T07n0220_484:0455b19": "等趣行相印等持、住虛空處等持、三輪清淨",
    "T07n0220_484:0455b20": "等持、隨順不退神通等持、器中涌出等持、勝",
    "T07n0220_484:0455b21": "定幢相等持、降伏煩惱等持、破四魔軍等持、",
    "T07n0220_484:0455b22": "成就十力等持，及餘無量無邊等持皆得自",
    "T07n0220_484:0455b23": "在，應學般若波羅蜜多。若諸菩薩欲滿一切",
    "T07n0220_484:0455b24": "有情所願，應學般若波羅蜜多。若諸菩薩欲",
    "T07n0220_484:0455b25": "滿一切殊勝善根，由此善根得圓滿故，不墮",
    "T07n0220_484:0455b26": "諸惡趣，不生貧賤家，不墮聲聞地，不墮獨",
    "T07n0220_484:0455b27": "覺地，於菩薩頂決定不墮，應學般若波羅蜜",
    "T07n0220_484:0455b28": "多。」",
    "T07n0220_484:0455b29": "時，舍利子問善現言：「云何名為菩薩頂墮？」善",
    "T07n0220_484:0455c01": "現答言：「若諸菩薩無方便善巧修行六波羅",
    "T07n0220_484:0455c02": "蜜多，無方便善巧住空、無相、無願等持，退墮",
    "T07n0220_484:0455c03": "聲聞或獨覺地，不得菩薩正決定位，不入菩",
    "T07n0220_484:0455c04": "薩正性離生，如是名為菩薩頂墮。」時，舍利子",
    "T07n0220_484:0455c05": "問善現言：「何法名生？」善現答言：「生謂菩薩隨",
    "T07n0220_484:0455c06": "順法愛。」舍利子言：「何謂菩薩隨順法愛？」善現",
    "T07n0220_484:0455c07": "答言：「若諸菩薩修行般若波羅蜜多，安住色",
    "T07n0220_484:0455c08": "空起想起著，安住受、想、行、識空起想起著；安",
    "T07n0220_484:0455c09": "住色無相起想起著，安住受、想、行、識無相起",
    "T07n0220_484:0455c10": "想起著；安住色無願起想起著，安住受、想、行、",
    "T07n0220_484:0455c11": "識無願起想起著；安住色寂靜起想起著，安",
    "T07n0220_484:0455c12": "住受、想、行、識寂靜起想起著；安住色遠離起",
    "T07n0220_484:0455c13": "想起著，安住受、想、行、識遠離起想起著；安住",
    "T07n0220_484:0455c14": "色無常起想起著，安住受、想、行、識無常起想",
    "T07n0220_484:0455c15": "起著；安住色苦起想起著，安住受、想、行、識苦",
    "T07n0220_484:0455c16": "起想起著；安住色無我起想起著，安住受、想、",
    "T07n0220_484:0455c17": "行、識無我起想起著；安住色不淨起想起著，",
    "T07n0220_484:0455c18": "安住受、想、行、識不淨起想起著。舍利子！是為",
    "T07n0220_484:0455c19": "菩薩隨順法愛，即此法愛說名為生。「復次，舍",
    "T07n0220_484:0455c20": "利子！若諸菩薩作是念言：『此色應斷，由此故",
    "T07n0220_484:0455c21": "色應斷；此受、想、行、識應斷，由此故受、想、行、識",
    "T07n0220_484:0455c22": "應斷。此苦應遍知，由此故苦應遍知；此集應",
    "T07n0220_484:0455c23": "永斷，由此故集應永斷；此滅應作證，由此故",
    "T07n0220_484:0455c24": "滅應作證；此道應修習，由此故道應修習。此",
    "T07n0220_484:0455c25": "是雜染，此是清淨；此應親近，此不應親近；此",
    "T07n0220_484:0455c26": "應行，此不應行；此是道，此非道；此應修，此不",
    "T07n0220_484:0455c27": "應修；此應學，此不應學。此是布施波羅蜜多，",
    "T07n0220_484:0455c28": "此非布施波羅蜜多；此是淨戒、安忍、精進、靜",
    "T07n0220_484:0455c29": "慮、般若波羅蜜多，此非淨戒、安忍、精進、靜慮、",
    "T07n0220_484:0456a01": "般若波羅蜜多。此是菩薩方便善巧，此非菩",
    "T07n0220_484:0456a02": "薩方便善巧；此是菩薩生，此是菩薩離生。』舍",
    "T07n0220_484:0456a03": "利子！若菩薩摩訶薩修行般若波羅蜜多時，",
    "T07n0220_484:0456a04": "安住此等種種法門起想起著，是為菩薩隨",
    "T07n0220_484:0456a05": "順法愛，即此法愛說名為生；如宿食生能為",
    "T07n0220_484:0456a06": "過患，除遣此故名為離生。」",
    "T07n0220_484:0456a07": "時，舍利子問善現言：「云何菩薩摩訶薩名入",
    "T07n0220_484:0456a08": "菩薩正性離生？」善現答言：「若菩薩摩訶薩修",
    "T07n0220_484:0456a09": "行般若波羅蜜多時，不見內空，不依內空而",
    "T07n0220_484:0456a10": "觀外空；不見外空，不依外空而觀內空，不依",
    "T07n0220_484:0456a11": "外空而觀內外空；不見內外空，不依內外空",
    "T07n0220_484:0456a12": "而觀外空，不依內外空而觀大空；不見大空，",
    "T07n0220_484:0456a13": "不依大空而觀內外空，不依大空而觀空空；",
    "T07n0220_484:0456a14": "不見空空，不依空空而觀大空，不依空空而",
    "T07n0220_484:0456a15": "觀勝義空；不見勝義空，不依勝義空而觀空",
    "T07n0220_484:0456a16": "空，不依勝義空而觀有為空；不見有為空，不",
    "T07n0220_484:0456a17": "依有為空而觀勝義空，不依有為空而觀無",
    "T07n0220_484:0456a18": "為空；不見無為空，不依無為空而觀有為空，",
    "T07n0220_484:0456a19": "不依無為空而觀畢竟空；不見畢竟空，不依",
    "T07n0220_484:0456a20": "畢竟空而觀無為空，不依畢竟空而觀無際",
    "T07n0220_484:0456a21": "空；不見無際空，不依無際空而觀畢竟空，不",
    "T07n0220_484:0456a22": "依無際空而觀無散空；不見無散空，不依無",
    "T07n0220_484:0456a23": "散空而觀無際空，不依無散空而觀本性空；",
    "T07n0220_484:0456a24": "不見本性空，不依本性空而觀無散空，不依",
    "T07n0220_484:0456a25": "本性空而觀相空；不見相空，不依相空而觀",
    "T07n0220_484:0456a26": "本性空，不依相空而觀一切法空；不見一切",
    "T07n0220_484:0456a27": "法空，不依一切法空而觀相空，不依一切法",
    "T07n0220_484:0456a28": "空而觀無性空；不見無性空，不依無性空而",
    "T07n0220_484:0456a29": "觀一切法空，不依無性空而觀無性自性空；",
    "T07n0220_484:0456b01": "不見無性自性空，不依無性自性空而觀無性",
    "T07n0220_484:0456b02": "空。舍利子！是菩薩摩訶薩修行般若波羅蜜",
    "T07n0220_484:0456b03": "多時，作如是觀，名入菩薩正性離生。",
    "T07n0220_484:0456b04": "「復次，舍利子！諸菩薩摩訶薩修行般若波羅",
    "T07n0220_484:0456b05": "蜜多時，應如是學甚深般若波羅蜜多，謂於",
    "T07n0220_484:0456b06": "色及名應知不應著，於受、想、行、識及名應知",
    "T07n0220_484:0456b07": "不應著；於眼處及名應知不應著，於耳、鼻、舌、",
    "T07n0220_484:0456b08": "身、意處及名應知不應著；於色處及名應知",
    "T07n0220_484:0456b09": "不應著，於聲、香、味、觸、法處及名應知不應著；",
    "T07n0220_484:0456b10": "於眼界及名應知不應著，於耳、鼻、舌、身、意界",
    "T07n0220_484:0456b11": "及名應知不應著；於色界及名應知不應著，",
    "T07n0220_484:0456b12": "於聲、香、味、觸、法界及名應知不應著；於眼識",
    "T07n0220_484:0456b13": "界及名應知不應著，於耳、鼻、舌、身、意識界及",
    "T07n0220_484:0456b14": "名應知不應著；於布施波羅蜜多及名應知",
    "T07n0220_484:0456b15": "不應著；於淨戒、安忍、精進、靜慮、般若波羅蜜",
    "T07n0220_484:0456b16": "多及名應知不應著；於四靜慮及名應知不",
    "T07n0220_484:0456b17": "應著，於四無量、四無色定及名應知不應著；",
    "T07n0220_484:0456b18": "於四念住及名應知不應著，於四正斷、四神",
    "T07n0220_484:0456b19": "足、五根、五力、七等覺支、八聖道支及名應知不",
    "T07n0220_484:0456b20": "應著；於五眼及名應知不應著，於六神通及",
    "T07n0220_484:0456b21": "名應知不應著；於佛十力及名應知不應著，",
    "T07n0220_484:0456b22": "於四無所畏、四無礙解、大慈、大悲、大喜、大捨、十",
    "T07n0220_484:0456b23": "八佛不共法及名應知不應著。如是，舍利子！",
    "T07n0220_484:0456b24": "諸菩薩摩訶薩修行般若波羅蜜多時，於菩",
    "T07n0220_484:0456b25": "提心及名應知不應著，於無等等心及名應",
    "T07n0220_484:0456b26": "知不應著，於廣大心及名應知不應著。何以",
    "T07n0220_484:0456b27": "故？舍利子！是心非心，本性淨故。」",
    "T07n0220_484:0456b28": "時，舍利子問善現言：「云何是心本性清淨？」善",
    "T07n0220_484:0456b29": "現答言：「是心本性，非貪相應非不相應，非瞋",
    "T07n0220_484:0456c01": "相應非不相應，非癡相應非不相應，非諸纏",
    "T07n0220_484:0456c02": "結、隨眠、見趣及障相應非不相應，與諸聲聞、",
    "T07n0220_484:0456c03": "獨覺心等亦非相應非不相應。舍利子！諸菩",
    "T07n0220_484:0456c04": "薩摩訶薩知心如是本性清淨。」爾時，舍利子",
    "T07n0220_484:0456c05": "復問善現言：「是心為有非心性不？」善現詰言：",
    "T07n0220_484:0456c06": "「非心性中有性無性為可得不？」舍利子言：「不",
    "T07n0220_484:0456c07": "也！善現！」善現答言：「非心性中有性無性既不",
    "T07n0220_484:0456c08": "可得，云何可問是心為有非心性不？」時，舍利",
    "T07n0220_484:0456c09": "子問善現言：「何等名為非心性耶？」善現答言：",
    "T07n0220_484:0456c10": "「於一切法無變異、無分別，是名非心性。」舍利",
    "T07n0220_484:0456c11": "子言：「為但心無變異、無分別，為所餘法亦無",
    "T07n0220_484:0456c12": "變異、無分別耶？」善現答言：「如心無變異、無分",
    "T07n0220_484:0456c13": "別，色、受、想、行、識亦無變異、無分別；如心無變",
    "T07n0220_484:0456c14": "異、無分別，眼處乃至意處亦無變異、無分別；",
    "T07n0220_484:0456c15": "如心無變異、無分別，色處乃至法處亦無變",
    "T07n0220_484:0456c16": "異、無分別；如心無變異、無分別，眼界乃至意",
    "T07n0220_484:0456c17": "界亦無變異、無分別；如心無變異、無分別，色",
    "T07n0220_484:0456c18": "界乃至法界亦無變異、無分別；如心無變異、",
    "T07n0220_484:0456c19": "無分別，眼識界乃至意識界亦無變異、無分",
    "T07n0220_484:0456c20": "別；如心無變異、無分別，地界乃至識界亦無",
    "T07n0220_484:0456c21": "變異、無分別；如心無變異、無分別，無明乃至",
    "T07n0220_484:0456c22": "老死亦無變異、無分別；如心無變異、無分別，",
    "T07n0220_484:0456c23": "布施波羅蜜多乃至般若波羅蜜多亦無變異、",
    "T07n0220_484:0456c24": "無分別；如心無變異、無分別，四念住乃至八",
    "T07n0220_484:0456c25": "聖道支亦無變異、無分別；如心無變異、無分",
    "T07n0220_484:0456c26": "別，五眼、六神通亦無變異、無分別；如心無變",
    "T07n0220_484:0456c27": "異、無分別，佛十力乃至十八佛不共法亦無",
    "T07n0220_484:0456c28": "變異、無分別；如心無變異、無分別，乃至無上",
    "T07n0220_484:0456c29": "正等菩提亦無變異、無分別。」時，舍利子讚善",
    "T07n0220_484:0457a01": "現言：「善哉！善哉！誠如所說。汝真佛子，從佛心",
    "T07n0220_484:0457a02": "生，從佛口生，從佛法生，從法化生，得佛法",
    "T07n0220_484:0457a03": "分不受財分，於諸法中身自作證，慧眼現見",
    "T07n0220_484:0457a04": "而能起說，佛常說汝聲聞眾中住無諍定最",
    "T07n0220_484:0457a05": "為第一，如佛所說真實不虛。善現！諸菩薩摩",
    "T07n0220_484:0457a06": "訶薩於深般若波羅蜜多應如是學。善現！若",
    "T07n0220_484:0457a07": "菩薩摩訶薩於深般若波羅蜜多能如是學，",
    "T07n0220_484:0457a08": "應知已住不退轉地，不離般若波羅蜜多，能",
    "T07n0220_484:0457a09": "如實觀諸法實性。",
    "T07n0220_484:0457a10": "「復次，善現！若善男子、善女人等欲學聲聞地",
    "T07n0220_484:0457a11": "者，應於如是甚深般若波羅蜜多，當勤聽受、",
    "T07n0220_484:0457a12": "讀誦、堅持、如理思惟、審諦觀察，令至究竟；欲",
    "T07n0220_484:0457a13": "學獨覺地者，亦於如是甚深般若波羅蜜多，",
    "T07n0220_484:0457a14": "當勤聽受、讀誦、堅持、如理思惟、審諦觀察，令",
    "T07n0220_484:0457a15": "至究竟；欲學菩薩地及如來地者，亦於如是",
    "T07n0220_484:0457a16": "甚深般若波羅蜜多，當勤聽受、讀誦、堅持、如",
    "T07n0220_484:0457a17": "理思惟、審諦觀察，令至究竟。何以故？善現！如",
    "T07n0220_484:0457a18": "是般若波羅蜜多甚深經中，廣說開示三乘",
    "T07n0220_484:0457a19": "法故；若菩薩摩訶薩能學般若波羅蜜多，則",
    "T07n0220_484:0457a20": "為遍學三乘諸法皆得善巧。」",
    "T07n0220_484:0457a21": "爾時，具壽善現白佛言：「世尊！我於般若波羅",
    "T07n0220_484:0457a22": "蜜多及於菩薩摩訶薩，皆不知不得亦無所",
    "T07n0220_484:0457a23": "見，云何令我以般若波羅蜜多教誡教授諸",
    "T07n0220_484:0457a24": "菩薩摩訶薩？「世尊！我於般若波羅蜜多不知",
    "T07n0220_484:0457a25": "不得亦無所見，若以般若波羅蜜多教誡教",
    "T07n0220_484:0457a26": "授諸菩薩摩訶薩定當有悔。「世尊！我於諸法",
    "T07n0220_484:0457a27": "不知不得亦無所見，若以諸法教誡教授諸",
    "T07n0220_484:0457a28": "菩薩摩訶薩定當有悔。「世尊！我於諸法若增",
    "T07n0220_484:0457a29": "若減不知不得亦無所見，云何可言此名菩",
    "T07n0220_484:0457b01": "薩摩訶薩，此名般若波羅蜜多？「世尊！諸菩薩",
    "T07n0220_484:0457b02": "摩訶薩名及般若波羅蜜多名，皆無所住亦",
    "T07n0220_484:0457b03": "非不住。何以故？如是二義無所有故，如是二",
    "T07n0220_484:0457b04": "名俱無所住亦非不住。「世尊！我於色乃至識",
    "T07n0220_484:0457b05": "若增若減不知不得亦無所見，云何可言此是",
    "T07n0220_484:0457b06": "色乃至識？是色等名皆無所住亦非不住。何",
    "T07n0220_484:0457b07": "以故？是色等義無所有故，此色等名都無所",
    "T07n0220_484:0457b08": "住亦非不住。「世尊！我於眼處乃至意處若增",
    "T07n0220_484:0457b09": "若減不知不得亦無所見，云何可言此是眼",
    "T07n0220_484:0457b10": "處乃至意處？眼處等名皆無所住亦非不住。",
    "T07n0220_484:0457b11": "何以故？眼處等義無所有故，眼處等名都無",
    "T07n0220_484:0457b12": "所住亦非不住。「世尊！我於色處乃至法處若",
    "T07n0220_484:0457b13": "增若減不知不得亦無所見，云何可言此是",
    "T07n0220_484:0457b14": "色處乃至法處？色處等名皆無所住亦非不",
    "T07n0220_484:0457b15": "住。何以故？色處等義無所有故，色處等名都",
    "T07n0220_484:0457b16": "無所住亦非不住。「世尊！我於眼界乃至意界",
    "T07n0220_484:0457b17": "若增若減不知不得亦無所見，云何可言此",
    "T07n0220_484:0457b18": "是眼界乃至意界？眼界等名皆無所住亦非",
    "T07n0220_484:0457b19": "不住。何以故？眼界等義無所有故，眼界等名",
    "T07n0220_484:0457b20": "都無所住亦非不住。「世尊！我於色界乃至法",
    "T07n0220_484:0457b21": "界若增若減不知不得亦無所見，云何可言",
    "T07n0220_484:0457b22": "此是色界乃至法界？色界等名皆無所住亦",
    "T07n0220_484:0457b23": "非不住。何以故？色界等義無所有故，色界等",
    "T07n0220_484:0457b24": "名都無所住亦非不住。「世尊！我於眼識界乃",
    "T07n0220_484:0457b25": "至意識界若增若減不知不得亦無所見，云",
    "T07n0220_484:0457b26": "何可言此是眼識界乃至意識界？眼識界等名",
    "T07n0220_484:0457b27": "皆無所住亦非不住。何以故？眼識界等義無",
    "T07n0220_484:0457b28": "所有故，眼識界等名都無所住亦非不住。「世",
    "T07n0220_484:0457b29": "尊！我於眼觸乃至意觸若增若減不知不得",
    "T07n0220_484:0457c01": "亦無所見，云何可言此是眼觸乃至意觸？眼",
    "T07n0220_484:0457c02": "觸等名皆無所住亦非不住。何以故？眼觸等",
    "T07n0220_484:0457c03": "義無所有故，眼觸等名都無所住亦非不住。",
    "T07n0220_484:0457c04": "「世尊！我於眼觸為緣所生諸受乃至意觸為",
    "T07n0220_484:0457c05": "緣所生諸受若增若減不知不得亦無所見，",
    "T07n0220_484:0457c06": "云何可言此是眼觸為緣所生諸受乃至意觸",
    "T07n0220_484:0457c07": "為緣所生諸受？眼觸為緣所生諸受等名皆",
    "T07n0220_484:0457c08": "無所住亦非不住。何以故？眼觸為緣所生諸",
    "T07n0220_484:0457c09": "受等義無所有故，眼觸為緣所生諸受等名",
    "T07n0220_484:0457c10": "都無所住亦非不住。「世尊！我於無明乃至老",
    "T07n0220_484:0457c11": "死若增若減不知不得亦無所見，云何可言",
    "T07n0220_484:0457c12": "此是無明乃至老死？無明等名皆無所住亦",
    "T07n0220_484:0457c13": "非不住。何以故？無明等義無所有故，無明等",
    "T07n0220_484:0457c14": "名都無所住亦非不住。「世尊！我於無明滅乃",
    "T07n0220_484:0457c15": "至老死滅若增若減不知不得亦無所見，云",
    "T07n0220_484:0457c16": "何可言此是無明滅乃至老死滅？無明滅等",
    "T07n0220_484:0457c17": "名皆無所住亦非不住。何以故？無明滅等義",
    "T07n0220_484:0457c18": "無所有故，無明滅等名都無所住亦非不住。",
    "T07n0220_484:0457c19": "「世尊！我於貪、瞋、癡及諸纏結、隨眠、見趣若增若",
    "T07n0220_484:0457c20": "減不知不得亦無所見，云何可言此是貪等？",
    "T07n0220_484:0457c21": "是貪等名皆無所住亦非不住。何以故？是貪",
    "T07n0220_484:0457c22": "等義無所有故，此貪等名都無所住亦非不",
    "T07n0220_484:0457c23": "住。「世尊！我於布施乃至般若波羅蜜多若增",
    "T07n0220_484:0457c24": "若減不知不得亦無所見，云何可言此是布",
    "T07n0220_484:0457c25": "施乃至般若波羅蜜多？布施等名皆無所住",
    "T07n0220_484:0457c26": "亦非不住。何以故？布施等義無所有故，布施",
    "T07n0220_484:0457c27": "等名都無所住亦非不住。「世尊！我於我乃至",
    "T07n0220_484:0457c28": "見者若增若減不知不得亦無所見，云何可",
    "T07n0220_484:0457c29": "言此是我乃至見者？是我等名皆無所住亦",
    "T07n0220_484:0458a01": "非不住。何以故？是我等義無所有故，此我",
    "T07n0220_484:0458a02": "等名都無所住亦非不住。「世尊！我於四念住",
    "T07n0220_484:0458a03": "乃至八聖道支若增若減不知不得亦無所",
    "T07n0220_484:0458a04": "見，云何可言此是四念住乃至八聖道支？四",
    "T07n0220_484:0458a05": "念住等名皆無所住亦非不住。何以故？四念",
    "T07n0220_484:0458a06": "住等義無所有故，四念住等名都無所住亦",
    "T07n0220_484:0458a07": "非不住。「世尊！我於三解脫門若增若減不知",
    "T07n0220_484:0458a08": "不得亦無所見，云何可言此是三解脫門？三",
    "T07n0220_484:0458a09": "解脫門名皆無所住亦非不住。何以故？三解",
    "T07n0220_484:0458a10": "脫門義無所有故，三解脫門名都無所住亦",
    "T07n0220_484:0458a11": "非不住。「世尊！我於靜慮、無量、無色若增若減",
    "T07n0220_484:0458a12": "不知不得亦無所見，云何可言此是靜慮、無",
    "T07n0220_484:0458a13": "量、無色？靜慮等名皆無所住亦非不住。何以",
    "T07n0220_484:0458a14": "故？靜慮等義無所有故，靜慮等名都無所住",
    "T07n0220_484:0458a15": "亦非不住。「世尊！我於佛隨念、法隨念、僧隨念、",
    "T07n0220_484:0458a16": "戒隨念、捨隨念、天隨念、息隨念、死隨念若增若",
    "T07n0220_484:0458a17": "減不知不得亦無所見，云何可言此是佛隨",
    "T07n0220_484:0458a18": "念乃至死隨念？佛隨念等名皆無所住亦非",
    "T07n0220_484:0458a19": "不住。何以故？佛隨念等義無所有故，佛隨念",
    "T07n0220_484:0458a20": "等名都無所住亦非不住。「世尊！我於五眼、六",
    "T07n0220_484:0458a21": "神通若增若減不知不得亦無所見，云何可",
    "T07n0220_484:0458a22": "言此是五眼、六神通？五眼等名皆無所住亦",
    "T07n0220_484:0458a23": "非不住。何以故？五眼等義無所有故，五眼等",
    "T07n0220_484:0458a24": "名都無所住亦非不住。「世尊！我於佛十力乃",
    "T07n0220_484:0458a25": "至十八佛不共法若增若減不知不得亦無",
    "T07n0220_484:0458a26": "所見，云何可言此是佛十力乃至十八佛不",
    "T07n0220_484:0458a27": "共法？佛十力等名皆無所住亦非不住。何以",
    "T07n0220_484:0458a28": "故？佛十力等義無所有故，佛十力等名都無",
    "T07n0220_484:0458a29": "所住亦非不住。「世尊！我於如夢、如光影、如響、",
    "T07n0220_484:0458b01": "如陽焰、如像、如水月、如幻、如變化五取蘊若增",
    "T07n0220_484:0458b02": "若減不知不得亦無所見，云何可言此是如",
    "T07n0220_484:0458b03": "夢等五取蘊？如夢等五取蘊名皆無所住亦",
    "T07n0220_484:0458b04": "非不住。何以故？是如夢等五取蘊義無所有",
    "T07n0220_484:0458b05": "故，此如夢等五取蘊名都無所住亦非不住。",
    "T07n0220_484:0458b06": "「世尊！我於遠離、寂靜、無生、無滅、無成、無壞、無",
    "T07n0220_484:0458b07": "染、無淨、真如、法界、法住、法定、實際若增若減",
    "T07n0220_484:0458b08": "不知不得亦無所見，云何可言此是遠離乃",
    "T07n0220_484:0458b09": "至實際？遠離等名皆無所住亦非不住。何以",
    "T07n0220_484:0458b10": "故？遠離等義無所有故，遠離等名都無所住",
    "T07n0220_484:0458b11": "亦非不住。「世尊！我於有為無為、有漏無漏等",
    "T07n0220_484:0458b12": "法若增若減不知不得亦無所見，云何可言",
    "T07n0220_484:0458b13": "此是有為無為、有漏無漏等法？有為等名皆",
    "T07n0220_484:0458b14": "無所住亦非不住。何以故？有為等義無所",
    "T07n0220_484:0458b15": "有故，有為等名都無所住亦非不住。「世尊！我",
    "T07n0220_484:0458b16": "於過去未來現在等法若增若減不知不得",
    "T07n0220_484:0458b17": "亦無所見，云何可言此是過去未來現在等",
    "T07n0220_484:0458b18": "法？過去等名皆無所住亦非不住。何以故？過",
    "T07n0220_484:0458b19": "去等義無所有故，過去等名都無所住亦非",
    "T07n0220_484:0458b20": "不住。「世尊！我於十方殑伽沙等諸佛世界一",
    "T07n0220_484:0458b21": "切如來、應、正等覺及諸菩薩、聲聞僧等若增若",
    "T07n0220_484:0458b22": "減不知不得亦無所見，云何可言此是十方",
    "T07n0220_484:0458b23": "殑伽沙等諸佛世界一切如來、應、正等覺及諸",
    "T07n0220_484:0458b24": "菩薩、聲聞僧等？十方等名皆無所住亦非不",
    "T07n0220_484:0458b25": "住。何以故？十方等義無所有故，十方等名都",
    "T07n0220_484:0458b26": "無所住亦非不住。",
    "T07n0220_484:0458b27": "「世尊！我於如上所說諸法若增若減不知不",
    "T07n0220_484:0458b28": "得亦無所見，云何可言此是菩薩摩訶薩，此",
    "T07n0220_484:0458b29": "是般若波羅蜜多？「世尊！我於般若波羅蜜多",
    "T07n0220_484:0458c01": "及於菩薩摩訶薩，皆不知不得亦無所見，云",
    "T07n0220_484:0458c02": "何令我以般若波羅蜜多教誡教授諸菩薩摩",
    "T07n0220_484:0458c03": "訶薩？「世尊！諸菩薩摩訶薩名及般若波羅蜜",
    "T07n0220_484:0458c04": "多名，皆無所住亦非不住。何以故？如是二義",
    "T07n0220_484:0458c05": "無所有故，如是二名俱無所住亦非不住。「世",
    "T07n0220_484:0458c06": "尊！如是諸法和合因緣，假名菩薩摩訶薩，假",
    "T07n0220_484:0458c07": "名般若波羅蜜多，如是假名於蘊、處、界中不",
    "T07n0220_484:0458c08": "可說，乃至於十八佛不共法中不可說；於如",
    "T07n0220_484:0458c09": "夢乃至如變化五取蘊中不可說，於寂靜、遠",
    "T07n0220_484:0458c10": "離等中不可說，乃至於十方殑伽沙等諸佛",
    "T07n0220_484:0458c11": "世界一切如來、應、正等覺及諸菩薩、聲聞僧等",
    "T07n0220_484:0458c12": "中不可說。何以故？世尊！如上所說諸法增減",
    "T07n0220_484:0458c13": "皆不可知亦不可得，無所見故。「世尊！如是所",
    "T07n0220_484:0458c14": "說五蘊等名無處可說，諸菩薩摩訶薩名及",
    "T07n0220_484:0458c15": "般若波羅蜜多名亦無處可說；如夢等名無",
    "T07n0220_484:0458c16": "處可說，如虛空名無處可說，如地、水、火、風名",
    "T07n0220_484:0458c17": "無處可說，如戒定慧解脫、解脫智見名無處",
    "T07n0220_484:0458c18": "可說，如預流、一來、不還、阿羅漢、獨覺、如來及",
    "T07n0220_484:0458c19": "彼諸法名無處可說，如善非善、常無常、樂苦、",
    "T07n0220_484:0458c20": "我無我、寂靜不寂靜等若有若無名皆無處可",
    "T07n0220_484:0458c21": "說，如是菩薩摩訶薩名及般若波羅蜜多名",
    "T07n0220_484:0458c22": "亦無處可說。所以者何？如是諸名皆無所住",
    "T07n0220_484:0458c23": "亦非不住。何以故？如是諸義無所有故，如是",
    "T07n0220_484:0458c24": "諸名都無所住亦非不住。「世尊！我緣是義",
    "T07n0220_484:0458c25": "故說於法若增若減不知不得亦無所見，云",
    "T07n0220_484:0458c26": "何可言此名菩薩摩訶薩，此名般若波羅蜜",
    "T07n0220_484:0458c27": "多？「世尊！我於此二若義若名不知不得亦無",
    "T07n0220_484:0458c28": "所見，云何令我以般若波羅蜜多教誡教授",
    "T07n0220_484:0458c29": "諸菩薩摩訶薩？「世尊！由是因緣，若以此法教",
    "T07n0220_484:0459a01": "誡教授諸菩薩摩訶薩定當有悔。「世尊！若菩",
    "T07n0220_484:0459a02": "薩摩訶薩聞以此相宣說般若波羅蜜多時，",
    "T07n0220_484:0459a03": "心不沈沒不憂不悔，亦復不驚不恐不怖，當",
    "T07n0220_484:0459a04": "知是菩薩摩訶薩決定已住不退轉地，以無",
    "T07n0220_484:0459a05": "所住方便而住無所執著。",
    "T07n0220_484:0459a06": "「復次，世尊！諸菩薩摩訶薩修行般若波羅蜜",
    "T07n0220_484:0459a07": "多時，不應住色乃至識，不應住眼處乃至意",
    "T07n0220_484:0459a08": "處，不應住色處乃至法處，不應住眼界乃",
    "T07n0220_484:0459a09": "至意界，不應住色界乃至法界，不應住眼識",
    "T07n0220_484:0459a10": "界乃至意識界，不應住眼觸乃至意觸，不",
    "T07n0220_484:0459a11": "應住眼觸為緣所生諸受乃至意觸為緣所生",
    "T07n0220_484:0459a12": "諸受，不應住地界乃至識界，不應住無明乃",
    "T07n0220_484:0459a13": "至老死。何以故？世尊！色色性空，受、想、行、識",
    "T07n0220_484:0459a14": "受、想、行、識性空。世尊！是色空非色，色不離",
    "T07n0220_484:0459a15": "空，空不離色，色即是空，空即是色，受、想、行、識",
    "T07n0220_484:0459a16": "亦復如是。由此因緣，諸菩薩摩訶薩修行",
    "T07n0220_484:0459a17": "般若波羅蜜多時，不應住色乃至識，如是乃",
    "T07n0220_484:0459a18": "至老死亦爾。「復次，世尊！諸菩薩摩訶薩修行",
    "T07n0220_484:0459a19": "般若波羅蜜多時，不應住四念住乃至十八",
    "T07n0220_484:0459a20": "佛不共法。何以故？世尊！四念住四念住性空。",
    "T07n0220_484:0459a21": "世尊！是四念住空非四念住，四念住不離空，",
    "T07n0220_484:0459a22": "空不離四念住，四念住即是空，空即是四念",
    "T07n0220_484:0459a23": "住，乃至十八佛不共法亦復如是。由此因",
    "T07n0220_484:0459a24": "緣，諸菩薩摩訶薩修行般若波羅蜜多時，不",
    "T07n0220_484:0459a25": "應住四念住乃至十八佛不共法。「復次，世尊！",
    "T07n0220_484:0459a26": "諸菩薩摩訶薩修行般若波羅蜜多時，不應",
    "T07n0220_484:0459a27": "住布施乃至般若波羅蜜多。何以故？世尊！布",
    "T07n0220_484:0459a28": "施布施性空。世尊！是布施空非布施，布施不",
    "T07n0220_484:0459a29": "離空，空不離布施，布施即是空，空即是布施，",
    "T07n0220_484:0459b01": "乃至般若波羅蜜多亦復如是。由此因緣，諸",
    "T07n0220_484:0459b02": "菩薩摩訶薩修行般若波羅蜜多時，不應住",
    "T07n0220_484:0459b03": "布施乃至般若波羅蜜多。「復次，世尊！諸菩薩",
    "T07n0220_484:0459b04": "摩訶薩修行般若波羅蜜多時，不應住諸字，",
    "T07n0220_484:0459b05": "不應住諸字所引，若一所引，若二所引，若多",
    "T07n0220_484:0459b06": "所引。何以故？世尊！諸字諸字性空。世尊！是",
    "T07n0220_484:0459b07": "諸字空非諸字，諸字不離空，空不離諸字，諸",
    "T07n0220_484:0459b08": "字即是空，空即是諸字，諸字所引亦復如是。",
    "T07n0220_484:0459b09": "由此因緣，諸菩薩摩訶薩修行般若波羅蜜多",
    "T07n0220_484:0459b10": "時，不應住諸字及諸字所引。「復次，世尊！諸菩",
    "T07n0220_484:0459b11": "薩摩訶薩修行般若波羅蜜多時，不應住神",
    "T07n0220_484:0459b12": "通。何以故？世尊！神通神通性空。世尊！是神",
    "T07n0220_484:0459b13": "通空非神通，神通不離空，空不離神通，神通",
    "T07n0220_484:0459b14": "即是空，空即是神通。由此因緣，諸菩薩摩訶",
    "T07n0220_484:0459b15": "薩修行般若波羅蜜多時，不應住神通。",
    "T07n0220_484:0459b16": "「復次，世尊！諸菩薩摩訶薩修行般若波羅蜜",
    "T07n0220_484:0459b17": "多時，不應住色乃至識若常若無常、若樂若",
    "T07n0220_484:0459b18": "苦、若我若無我、若淨若不淨、若空若不空、",
    "T07n0220_484:0459b19": "若有相若無相、若有願若無願、若寂靜若不",
    "T07n0220_484:0459b20": "寂靜、若遠離若不遠離。何以故？世尊！色等",
    "T07n0220_484:0459b21": "法常無常色等法常無常性空。世尊！是色等",
    "T07n0220_484:0459b22": "法常無常空非色等法常無常，色等法常無",
    "T07n0220_484:0459b23": "常不離空，空不離色等法常無常，色等法常",
    "T07n0220_484:0459b24": "無常即是空，空即是色等法常無常。由此因",
    "T07n0220_484:0459b25": "緣，諸菩薩摩訶薩修行般若波羅蜜多時，不",
    "T07n0220_484:0459b26": "應住色乃至識若常若無常，色等法樂、苦乃",
    "T07n0220_484:0459b27": "至遠離、不遠離亦復如是。「復次，世尊！諸菩薩",
    "T07n0220_484:0459b28": "摩訶薩修行般若波羅蜜多時，不應住真如、",
    "T07n0220_484:0459b29": "法界、法性、法定、實際。何以故？世尊！真如真如",
    "T07n0220_484:0459c01": "性空。世尊！是真如空非真如，真如不離空，空",
    "T07n0220_484:0459c02": "不離真如，真如即是空，空即是真如。由此因",
    "T07n0220_484:0459c03": "緣，諸菩薩摩訶薩修行般若波羅蜜多時，不",
    "T07n0220_484:0459c04": "應住真如，法界、法性、法定、實際亦復如是。「復",
    "T07n0220_484:0459c05": "次，世尊！諸菩薩摩訶薩修行般若波羅蜜多",
    "T07n0220_484:0459c06": "時，不應住一切陀羅尼門、三摩地門。何以故？",
    "T07n0220_484:0459c07": "世尊！一切陀羅尼門陀羅尼門性空。世尊！是",
    "T07n0220_484:0459c08": "陀羅尼門空非陀羅尼門，陀羅尼門不離空，",
    "T07n0220_484:0459c09": "空不離陀羅尼門，陀羅尼門即是空，空即是",
    "T07n0220_484:0459c10": "陀羅尼門。由此因緣，諸菩薩摩訶薩修行般",
    "T07n0220_484:0459c11": "若波羅蜜多時，不應住一切陀羅尼門，三摩",
    "T07n0220_484:0459c12": "地門亦復如是。",
    "T07n0220_484:0459c13": "「復次，世尊！若菩薩摩訶薩無方便善巧修行",
    "T07n0220_484:0459c14": "般若波羅蜜多時，我、我所執纏擾心故，便住",
    "T07n0220_484:0459c15": "於色，住受、想、行、識。由此住故，於色作加行，於",
    "T07n0220_484:0459c16": "受、想、行、識作加行。由加行故，不能修行甚深",
    "T07n0220_484:0459c17": "般若波羅蜜多。何以故？世尊！彼由加行不能",
    "T07n0220_484:0459c18": "攝受甚深般若波羅蜜多，不能正學甚深般",
    "T07n0220_484:0459c19": "若波羅蜜多，不能圓滿甚深般若波羅蜜多，",
    "T07n0220_484:0459c20": "不能成辦一切智智。「世尊！若菩薩摩訶薩無",
    "T07n0220_484:0459c21": "方便善巧修行般若波羅蜜多時，我、我所執",
    "T07n0220_484:0459c22": "纏擾心故，乃至便住一切陀羅尼門及三摩",
    "T07n0220_484:0459c23": "地門。由此住故，於陀羅尼門及三摩地門作",
    "T07n0220_484:0459c24": "加行。由加行故，不能修行甚深般若波羅蜜",
    "T07n0220_484:0459c25": "多。何以故？世尊！彼由加行不能攝受甚深般",
    "T07n0220_484:0459c26": "若波羅蜜多，不能正學甚深般若波羅蜜多，",
    "T07n0220_484:0459c27": "不能圓滿甚深般若波羅蜜多，不能成辦一",
    "T07n0220_484:0459c28": "切智智。「所以者何？世尊！色不應攝受，受、",
    "T07n0220_484:0459c29": "想、行、識不應攝受；色不應攝受故便非色，受、",
    "T07n0220_484:0460a01": "想、行、識不應攝受故便非受、想、行、識。何以故？",
    "T07n0220_484:0460a02": "色乃至識本性空故。世尊！乃至一切陀羅尼",
    "T07n0220_484:0460a03": "門不應攝受，三摩地門亦不應攝受；陀羅尼",
    "T07n0220_484:0460a04": "門不應攝受故非陀羅尼門，三摩地門不應",
    "T07n0220_484:0460a05": "攝受故亦非三摩地門。何以故？陀羅尼門及",
    "T07n0220_484:0460a06": "三摩地門皆本性空故。世尊！其所攝受正學",
    "T07n0220_484:0460a07": "圓滿甚深般若波羅蜜多，亦不應攝受如是",
    "T07n0220_484:0460a08": "般若波羅蜜多，不應攝受故便非般若波羅",
    "T07n0220_484:0460a09": "蜜多。何以故？本性空故。「如是菩薩摩訶薩修",
    "T07n0220_484:0460a10": "行般若波羅蜜多時，應以本性空觀一切法，",
    "T07n0220_484:0460a11": "作此觀時心無行處，是名菩薩摩訶薩無所",
    "T07n0220_484:0460a12": "攝受三摩地。此三摩地微妙殊勝廣大無量，",
    "T07n0220_484:0460a13": "能集無邊無礙作業，不為一切聲聞、獨覺之",
    "T07n0220_484:0460a14": "所引奪。其所成辦一切智智亦不應攝受，此",
    "T07n0220_484:0460a15": "不應攝受故便非一切智智。何以故？由內空",
    "T07n0220_484:0460a16": "乃至無性自性空故。所以者何？世尊！是一切",
    "T07n0220_484:0460a17": "智智非取相修得。何以故？諸取相者皆是煩",
    "T07n0220_484:0460a18": "惱。「何等為相？所謂色相、受、想、行、識相，眼相",
    "T07n0220_484:0460a19": "乃至意相，色相乃至法相，眼識相乃至意",
    "T07n0220_484:0460a20": "識相，念住相乃至道支相，波羅蜜多相、神通",
    "T07n0220_484:0460a21": "相、文字相，十力相乃至十八佛不共法相，空、",
    "T07n0220_484:0460a22": "無相、無願相，造作相、真如相，法界、法性、法定、",
    "T07n0220_484:0460a23": "實際相，陀羅尼門相、三摩地門相。於此諸相",
    "T07n0220_484:0460a24": "而取著者，名為煩惱，是故不應取相修得一",
    "T07n0220_484:0460a25": "切智智；若取相修得一切智智者，則勝軍梵",
    "T07n0220_484:0460a26": "志於一切智智不應信解。「何等名為彼信解",
    "T07n0220_484:0460a27": "相？謂於般若波羅蜜多深生淨信，由勝解力",
    "T07n0220_484:0460a28": "思量觀察一切智智，不以相為方便，亦不以",
    "T07n0220_484:0460a29": "非相為方便，以相與非相俱不可取故。「是勝",
    "T07n0220_484:0460b01": "軍梵志雖由信解力歸趣佛法，名隨信行，而",
    "T07n0220_484:0460b02": "能以本性空悟入一切智智。既悟入已，不取",
    "T07n0220_484:0460b03": "色相，不取受、想、行、識乃至陀羅尼門、三摩地",
    "T07n0220_484:0460b04": "門相。何以故？以一切法自相皆空，能取、所取",
    "T07n0220_484:0460b05": "不可得故。所以者何？由此梵志不以內得現",
    "T07n0220_484:0460b06": "觀而觀一切智智，不以外得現觀而觀一切",
    "T07n0220_484:0460b07": "智智，不以內外得現觀而觀一切智智，不以",
    "T07n0220_484:0460b08": "無智得現觀而觀一切智智，不以餘得現觀",
    "T07n0220_484:0460b09": "而觀一切智智，不以不得現觀而觀一切智",
    "T07n0220_484:0460b10": "智。所以者何？如是梵志不見所觀一切智",
    "T07n0220_484:0460b11": "智，不見能觀般若，不見觀者、觀處、觀時；如",
    "T07n0220_484:0460b12": "是梵志非於內色、受、想、行、識觀一切智智，亦",
    "T07n0220_484:0460b13": "非於外及內外色、受、想、行、識觀一切智智，亦",
    "T07n0220_484:0460b14": "非離色、受、想、行、識觀一切智智，如是乃至陀",
    "T07n0220_484:0460b15": "羅尼門、三摩地門亦復如是。何以故？若內、",
    "T07n0220_484:0460b16": "若外、若內外、若離內外，一切皆空不可得",
    "T07n0220_484:0460b17": "故。「勝軍梵志以如是等諸離相門，於一切智",
    "T07n0220_484:0460b18": "智深生信解，於一切法皆無取著，諸法實相",
    "T07n0220_484:0460b19": "不可得故。如是梵志以離相門，於一切智智",
    "T07n0220_484:0460b20": "得信解已，於一切法皆不取相，亦不思惟無",
    "T07n0220_484:0460b21": "相，諸法以相、無相法皆不可得故。如是梵志",
    "T07n0220_484:0460b22": "由勝解力，於一切法不取不捨，實相法中無",
    "T07n0220_484:0460b23": "取捨故。時，彼梵志於自信解乃至涅槃亦不",
    "T07n0220_484:0460b24": "取著。何以故？以一切法本性皆空不可取",
    "T07n0220_484:0460b25": "故。",
    "T07n0220_484:0460b26": "大般若波羅蜜多經卷第四百八十四"
}