{
    "T29n1558_010:0051c02": "阿毘達磨俱舍論卷第十",
    "T29n1558_010:0051c04": "尊者世親造",
    "T29n1558_010:0051c05": "三藏法師玄奘奉　詔譯",
    "T29n1558_010:0051c06": "分別世品第三之三",
    "T29n1558_010:0051c07": "無明何義。謂體非明。若爾無明應是眼等。",
    "T29n1558_010:0051c08": "既爾。此義應謂明無。若爾無明體應非有。",
    "T29n1558_010:0051c09": "為顯有體義不濫餘。頌曰。",
    "T29n1558_010:0051c10": "　明所治無明　　如非親實等",
    "T29n1558_010:0051c11": "論曰。如諸親友所對怨敵親友相違名非親",
    "T29n1558_010:0051c12": "友。非異親友。非親友無。諦語名實。此所對",
    "T29n1558_010:0051c13": "治虛誑言論名為非實。非異於實。亦非實",
    "T29n1558_010:0051c14": "無。等言為顯非法非義非事等性非異非",
    "T29n1558_010:0051c15": "無。如是無明別有實體。是明所治非異非",
    "T29n1558_010:0051c16": "無。云何知然。說行緣故。復有誠證。頌曰。",
    "T29n1558_010:0051c17": "　說為結等故　　非惡慧見故",
    "T29n1558_010:0051c18": "　與見相應故　　說能染慧故",
    "T29n1558_010:0051c19": "論曰。經說無明以為結縛隨眠及漏軛瀑",
    "T29n1558_010:0051c20": "流等。非餘眼等及體全無可得說為結縛",
    "T29n1558_010:0051c21": "等事。故有別法說名無明。如惡妻子名無",
    "T29n1558_010:0051c22": "妻子。如是惡慧應名無明。彼非無明有是",
    "T29n1558_010:0051c23": "見故。諸染污慧名為惡慧。於中有見故非",
    "T29n1558_010:0051c24": "無明。若爾非見慧應許是無明。不爾。無明",
    "T29n1558_010:0051c25": "見相應故。無明若是慧應見不相應。無二",
    "T29n1558_010:0051c26": "慧體共相應故。又說無明能染慧故。如契經",
    "T29n1558_010:0051c27": "言。貪欲染心令不解脫。無明染慧令不清",
    "T29n1558_010:0051c28": "淨。非慧還能染於慧體。如貪異類能染於",
    "T29n1558_010:0051c29": "心。無明亦應異慧能染。如何不許諸染污",
    "T29n1558_010:0052a01": "慧間雜善慧令不清淨說為能染。如貪染",
    "T29n1558_010:0052a02": "心令不解脫。豈必現起與心相應方說能",
    "T29n1558_010:0052a03": "染。然由貪力損縛於心令不解脫。後轉",
    "T29n1558_010:0052a04": "滅彼貪熏習時心便解脫。如是無明染污於",
    "T29n1558_010:0052a05": "慧令不清淨。非慧相應。但由無明損濁",
    "T29n1558_010:0052a06": "於慧。如是分別何理相違。誰復能遮自所",
    "T29n1558_010:0052a07": "分別。然異慧類別有無明。如貪異心此說",
    "T29n1558_010:0052a08": "為善。有執煩惱皆是無明。此亦應同前理",
    "T29n1558_010:0052a09": "遮遣。若諸煩惱皆是無明。於結等中不應",
    "T29n1558_010:0052a10": "別說。亦不應與見等相應。見等不應自相",
    "T29n1558_010:0052a11": "應故。或亦應說無明染心。若謂此中就差",
    "T29n1558_010:0052a12": "別說。應於染慧不說總名。既許無明別",
    "T29n1558_010:0052a13": "法為體應說此體。其相云何。謂不了知諦",
    "T29n1558_010:0052a14": "實業果。未測何相名不了知。為異了知。為",
    "T29n1558_010:0052a15": "此非有。二俱有過。如無明說。此謂了知所",
    "T29n1558_010:0052a16": "治別法。此復難測。其相是何。此類法爾應",
    "T29n1558_010:0052a17": "如是說。如餘處言。云何為眼。謂清淨色眼",
    "T29n1558_010:0052a18": "識所依。無明亦然。唯可辯用。大德法救說。",
    "T29n1558_010:0052a19": "此無明是諸有情恃我類性。異於我慢類體",
    "T29n1558_010:0052a20": "是何。經言。我今如是知已如是見已。諸所",
    "T29n1558_010:0052a21": "有愛。諸所有見。諸所有類性。諸我我所執。我",
    "T29n1558_010:0052a22": "慢執。隨眠。斷遍知故無影寂滅。故知類性",
    "T29n1558_010:0052a23": "異於我慢。寧知類性即是無明。不可說為",
    "T29n1558_010:0052a24": "餘煩惱故。豈不可說為餘慢等。若更於此",
    "T29n1558_010:0052a25": "巨細研尋。言論繁雜故應且止。名色何義。",
    "T29n1558_010:0052a26": "色如先辯。今唯辯名。頌曰。",
    "T29n1558_010:0052a27": "　名無色四蘊",
    "T29n1558_010:0052a28": "論曰。無色四蘊何故稱名。隨所立名根境勢",
    "T29n1558_010:0052a29": "力於義轉變故說為名。云何隨名勢力轉",
    "T29n1558_010:0052b01": "變。謂隨種種世共立名。於彼彼義轉變詮",
    "T29n1558_010:0052b02": "表。即如牛馬色味等名。此復何緣標以名",
    "T29n1558_010:0052b03": "稱。於彼彼境轉變而緣。又類似名。隨名顯",
    "T29n1558_010:0052b04": "故。有餘師說。四無色蘊捨此身已轉趣餘",
    "T29n1558_010:0052b05": "生。轉變如名。故標名稱。觸何為義。頌曰。",
    "T29n1558_010:0052b06": "　觸六三和生",
    "T29n1558_010:0052b07": "論曰。觸有六種。所謂眼觸乃至意觸。此復",
    "T29n1558_010:0052b08": "是何。三和所生。謂根境識三和合故有別觸",
    "T29n1558_010:0052b09": "生。且五觸生可三和合。許根境識俱時起",
    "T29n1558_010:0052b10": "故。意根過去。法或未來。意識現在。如何和",
    "T29n1558_010:0052b11": "合。此即名和合。謂因果義成。或同一果故",
    "T29n1558_010:0052b12": "名和合。謂根境識三同順生觸故。諸師於",
    "T29n1558_010:0052b13": "此覺慧不同。有說。三和即名為觸。彼引經",
    "T29n1558_010:0052b14": "證。如契經言。如是三法聚集和合說名為",
    "T29n1558_010:0052b15": "觸。有說。別法與心相應三和所生說名為",
    "T29n1558_010:0052b16": "觸。彼引經證。經言。云何六。六法門。一六內",
    "T29n1558_010:0052b17": "處。二六外處。三六識身。四六觸身。五六受",
    "T29n1558_010:0052b18": "身。六六愛身。此契經中根境識外別說六觸。",
    "T29n1558_010:0052b19": "故觸別有。說即三和名為觸者。釋後所引",
    "T29n1558_010:0052b20": "六六經言。非由別說便有別體。勿受及愛",
    "T29n1558_010:0052b21": "非法處攝無如是失。離愛受觸別有所餘",
    "T29n1558_010:0052b22": "法處體故。汝宗離觸無別有三。可觸及三",
    "T29n1558_010:0052b23": "差別而說。雖有根境不發於識。而無有識",
    "T29n1558_010:0052b24": "不託根境。故已說三更別說觸便成無用。",
    "T29n1558_010:0052b25": "有餘救言。非諸眼色皆諸眼識因。非諸眼識",
    "T29n1558_010:0052b26": "皆諸眼色果。非因果者別說為三。因果所",
    "T29n1558_010:0052b27": "收總立為觸。說離三和有別觸者。釋前",
    "T29n1558_010:0052b28": "所引如是三法聚集和合名觸。經言我部所",
    "T29n1558_010:0052b29": "誦經文異此。或於因上假說果名。如說",
    "T29n1558_010:0052c01": "諸佛出現樂等。如是展轉更相難釋。言論",
    "T29n1558_010:0052c02": "煩多故應且止。然對法者說有別觸。即前",
    "T29n1558_010:0052c03": "六觸復合為二。頌曰。",
    "T29n1558_010:0052c04": "　五相應有對　　第六俱增語",
    "T29n1558_010:0052c05": "論曰。眼等五觸說名有對。以有對根為所",
    "T29n1558_010:0052c06": "依故。第六意觸說名增語。所以然者。增",
    "T29n1558_010:0052c07": "語謂名。名是意觸所緣長境故偏就此名增",
    "T29n1558_010:0052c08": "語觸。如說眼識但能了青不了是青。意識",
    "T29n1558_010:0052c09": "了青亦了是青。故名為長。故有對觸名從",
    "T29n1558_010:0052c10": "所依。增語觸名就所緣立。有說。意識語為",
    "T29n1558_010:0052c11": "增上方於境轉。五識不然。是故意識獨名",
    "T29n1558_010:0052c12": "增語。與此相應名增語觸。故有對觸名從",
    "T29n1558_010:0052c13": "所依。增語觸名就相應立。即前六觸隨別",
    "T29n1558_010:0052c14": "相應復成八種。頌曰。",
    "T29n1558_010:0052c15": "　明無明非二　　無漏染污餘",
    "T29n1558_010:0052c16": "　愛恚二相應　　樂等順三受",
    "T29n1558_010:0052c17": "論曰。明無明等相應成三。一明觸。二無明",
    "T29n1558_010:0052c18": "觸。三非明非無明觸。此三如次應知。即是",
    "T29n1558_010:0052c19": "無漏染污餘相應觸。餘謂無漏及染污餘。即",
    "T29n1558_010:0052c20": "有漏善無覆無記。無明觸中一分數起。依彼",
    "T29n1558_010:0052c21": "復立愛恚二觸。愛恚隨眠共相應故。總攝一",
    "T29n1558_010:0052c22": "切復成三觸。一順樂受觸。二順苦受觸。三",
    "T29n1558_010:0052c23": "順不苦不樂受觸。此三能引樂等受故。或是",
    "T29n1558_010:0052c24": "樂等受所領故。或能為受行相依故名為順",
    "T29n1558_010:0052c25": "受。如何觸為受所領行相依。行相極似觸。",
    "T29n1558_010:0052c26": "依觸而生故。如是合成十六種觸。受何為",
    "T29n1558_010:0052c27": "義。頌曰。",
    "T29n1558_010:0052c28": "　從此生六受　　五屬身餘心",
    "T29n1558_010:0052c29": "論曰。從前六觸生於六受。謂眼觸所生受",
    "T29n1558_010:0053a01": "至意觸所生受。六中前五說為身受。依色",
    "T29n1558_010:0053a02": "根故。意觸所生說為心受。但依心故。受生",
    "T29n1558_010:0053a03": "與觸為後為俱。毘婆沙師說。俱時起觸受",
    "T29n1558_010:0053a04": "展轉俱有因故。云何二法俱時而生能生所",
    "T29n1558_010:0053a05": "生義可成立。如何不立。無功能故。於已生",
    "T29n1558_010:0053a06": "法餘法無能。此與立宗義意無別。如言二",
    "T29n1558_010:0053a07": "法俱時而生能生所生義不成立。於已生法",
    "T29n1558_010:0053a08": "餘法無能。義意同前。重說何用。若爾便有",
    "T29n1558_010:0053a09": "互相生失。許故非失。我宗許二為俱有因。",
    "T29n1558_010:0053a10": "亦互為果。仁雖許爾。而契經中不許此二",
    "T29n1558_010:0053a11": "互為因果。契經但說眼觸為緣生眼觸所生",
    "T29n1558_010:0053a12": "受。曾無經說眼受為緣生眼受所生觸。又",
    "T29n1558_010:0053a13": "此義非理。越能生法故。若法極成能生彼",
    "T29n1558_010:0053a14": "法。此法與彼時別極成。如先種後芽先乳後",
    "T29n1558_010:0053a15": "酪先擊後聲先意後識等。先因後果非不極",
    "T29n1558_010:0053a16": "成。亦有極成同時因果。如眼識等眼色等俱。",
    "T29n1558_010:0053a17": "四大種俱有所造色。此中亦許前根境緣能",
    "T29n1558_010:0053a18": "發後識。前大造聚生後造色。何理能遮。如",
    "T29n1558_010:0053a19": "影與身。豈非俱有。有說。觸後方有受生。",
    "T29n1558_010:0053a20": "根境為先次有識起。此三合故即名為觸。",
    "T29n1558_010:0053a21": "第三剎那緣觸生受。若爾應識非皆有受。",
    "T29n1558_010:0053a22": "諸識亦應非皆是觸。無如是失。因前位觸",
    "T29n1558_010:0053a23": "故。後觸位受生故。諸觸時皆悉有受。所有識",
    "T29n1558_010:0053a24": "體無非是觸。此不應理。何理相違。謂或有",
    "T29n1558_010:0053a25": "時二觸境別。因前受位觸生後觸位受。如",
    "T29n1558_010:0053a26": "何異境受從異境觸生。或應許受此心相",
    "T29n1558_010:0053a27": "應非與此心同緣一境。既爾。若許有成",
    "T29n1558_010:0053a28": "觸識是觸無受。於此位前有識有受而體",
    "T29n1558_010:0053a29": "非觸。緣差故然。斯有何過。若爾便壞十",
    "T29n1558_010:0053b01": "大地法。彼定一切心品恒俱。彼定恒俱依何",
    "T29n1558_010:0053b02": "教立。依本論立。我等但以契經為量。本",
    "T29n1558_010:0053b03": "論非量。壞之何咎。故世尊言。當依經量。或",
    "T29n1558_010:0053b04": "大地法義非要遍諸心。若爾何名大地法",
    "T29n1558_010:0053b05": "義。謂有三地。一有尋有伺地。二無尋唯伺",
    "T29n1558_010:0053b06": "地。三無尋無伺地。復有三地。一善地。二不",
    "T29n1558_010:0053b07": "善地。三無記地。復有三地。一學地。二無學",
    "T29n1558_010:0053b08": "地。三非學非無學地。若法於前諸地皆有。",
    "T29n1558_010:0053b09": "名大地法。若法唯於諸善地中有。名大善",
    "T29n1558_010:0053b10": "地法。若法唯於諸染地中有。名大煩惱地",
    "T29n1558_010:0053b11": "法。如是等法各隨所應更代而生。非皆並",
    "T29n1558_010:0053b12": "起。餘說如是大不善地法。因誦引來。是今",
    "T29n1558_010:0053b13": "所增益非本所誦。若於觸後方有受生。經",
    "T29n1558_010:0053b14": "云何釋。如契經說。眼及色為緣生於眼識。",
    "T29n1558_010:0053b15": "三和合觸俱起受想思。但言俱起不說觸",
    "T29n1558_010:0053b16": "俱。此於我宗何違須釋。又於無間亦有",
    "T29n1558_010:0053b17": "俱聲。如契經說。與慈俱行修念覺支。故彼",
    "T29n1558_010:0053b18": "非證。若爾何故。契經中言。是受是想是思是",
    "T29n1558_010:0053b19": "識。如是諸法相雜不離。故無有識離於受",
    "T29n1558_010:0053b20": "等。今應審思。相雜何義。此經復說。諸所受",
    "T29n1558_010:0053b21": "即所思。諸所思即所想。諸所想即所識。未了",
    "T29n1558_010:0053b22": "於此為約所緣。為約剎那作如是說。於",
    "T29n1558_010:0053b23": "壽與煖俱時起中。亦有如斯相雜言。故例",
    "T29n1558_010:0053b24": "知。此說定約剎那。又契經言三和合觸。如",
    "T29n1558_010:0053b25": "何有識而非三和。或是三和而不名觸。",
    "T29n1558_010:0053b26": "故應定許一切識俱悉皆有觸諸所有觸",
    "T29n1558_010:0053b27": "無不皆與受等俱生。傍論已終。應辯本",
    "T29n1558_010:0053b28": "義。頌曰。",
    "T29n1558_010:0053b29": "　此復成十八　　由意近行異",
    "T29n1558_010:0053c01": "論曰。於前略說一心受中。由意近行異復",
    "T29n1558_010:0053c02": "分成十八。應知此復聲顯乘前起後。此意",
    "T29n1558_010:0053c03": "近行十八云何。謂喜憂捨各六近行。此復何",
    "T29n1558_010:0053c04": "緣立為十八。若由自性應但有三。喜憂捨",
    "T29n1558_010:0053c05": "三自性異故。若由相應應唯有一。一切皆",
    "T29n1558_010:0053c06": "與意相應故。若由所緣應但有六。色等六",
    "T29n1558_010:0053c07": "境為所緣故。此成十八。具足由三。於中十",
    "T29n1558_010:0053c08": "五色等近行名不雜緣。境各別故。三法近行",
    "T29n1558_010:0053c09": "皆通二種。意近行名為目何義。傳說。喜等",
    "T29n1558_010:0053c10": "意為近緣於諸境中數遊行故。有說。喜等",
    "T29n1558_010:0053c11": "能為近緣令意於境數遊行故。如何身受",
    "T29n1558_010:0053c12": "非意近行。非唯依意故不名近。由無分",
    "T29n1558_010:0053c13": "別故亦非行。第三靜慮意地樂根。意近行中",
    "T29n1558_010:0053c14": "何故不攝。傳說。初界意識相應無樂根故。",
    "T29n1558_010:0053c15": "又無所對苦根所攝意近行故。若唯意地何",
    "T29n1558_010:0053c16": "故經言眼見色已於順喜色起喜近行。廣",
    "T29n1558_010:0053c17": "說如經。依五識身所引意地喜等近行故",
    "T29n1558_010:0053c18": "作是說。如依眼識引不淨觀。此不淨觀唯",
    "T29n1558_010:0053c19": "意地攝。又彼經言眼見色已乃至廣說。故",
    "T29n1558_010:0053c20": "不應難。若雖非見乃至觸已。而起喜憂捨",
    "T29n1558_010:0053c21": "亦是意近行。若異此者。在欲界中應無緣",
    "T29n1558_010:0053c22": "色界色等意近行。又在色界。應無緣欲香",
    "T29n1558_010:0053c23": "味觸境諸意近行。見色等言隨明了說見",
    "T29n1558_010:0053c24": "色等已於聲等中起喜憂捨亦意近行。隨",
    "T29n1558_010:0053c25": "無雜亂故作是說。於中建立根境定故。",
    "T29n1558_010:0053c26": "為有色等於喜等三唯能順生一近行不。",
    "T29n1558_010:0053c27": "有就相續非約所緣。諸意近行中。幾欲界",
    "T29n1558_010:0053c28": "繫。欲界意近行幾何所緣。色無色界為問亦",
    "T29n1558_010:0053c29": "爾。頌曰。",
    "T29n1558_010:0054a01": "　欲緣欲十八　　色十二上三",
    "T29n1558_010:0054a02": "　二緣欲十二　　八自二無色",
    "T29n1558_010:0054a03": "　後二緣欲六　　四自一上緣",
    "T29n1558_010:0054a04": "　初無色近分　　緣色四自一",
    "T29n1558_010:0054a05": "　四本及三邊　　唯一緣自境",
    "T29n1558_010:0054a06": "論曰。欲界所繫具有十八。緣欲界境其數",
    "T29n1558_010:0054a07": "亦然。緣色界境唯有十二。除香味六彼無",
    "T29n1558_010:0054a08": "境故。緣無色境唯得有三。彼無色等五所",
    "T29n1558_010:0054a09": "緣故說欲界繫已。當說色界繫。初二靜慮",
    "T29n1558_010:0054a10": "唯有十二。謂除六憂緣欲界境亦有十二。",
    "T29n1558_010:0054a11": "除香味四餘八自緣。二緣無色。謂法近行。",
    "T29n1558_010:0054a12": "三四靜慮唯六。謂捨緣欲界境亦得有六。",
    "T29n1558_010:0054a13": "除香味二餘四自緣。一緣無色謂法近行。",
    "T29n1558_010:0054a14": "說色界繫已。當說無色繫。空處近分唯有",
    "T29n1558_010:0054a15": "四種。謂捨但緣色聲觸法。緣第四靜慮亦",
    "T29n1558_010:0054a16": "具有四種。此就許有別緣者說。若執彼",
    "T29n1558_010:0054a17": "地唯總緣下。但有雜緣法意近行。緣無色",
    "T29n1558_010:0054a18": "界唯一。謂法四根本地及上三邊唯一。謂法",
    "T29n1558_010:0054a19": "但緣自境。無色根本不緣下故。彼上三邊",
    "T29n1558_010:0054a20": "不緣色故。不緣下義如後當辯。此意近",
    "T29n1558_010:0054a21": "行通無漏耶。頌曰。",
    "T29n1558_010:0054a22": "　十八唯有漏",
    "T29n1558_010:0054a23": "論曰。無意近行通無漏者。故言十八唯是",
    "T29n1558_010:0054a24": "有漏。誰成就幾意近行耶。謂生欲界。若未",
    "T29n1558_010:0054a25": "獲得色界善心。成欲一切初二定八三四定",
    "T29n1558_010:0054a26": "四無色界一。所成上界皆不下緣。唯染污",
    "T29n1558_010:0054a27": "故。若已獲得色界善心未離欲貪。成欲",
    "T29n1558_010:0054a28": "一切初靜慮十。餘說如前。初靜慮中唯成",
    "T29n1558_010:0054a29": "四喜。染不緣下香味境故。捨具成六。未至",
    "T29n1558_010:0054b01": "定中善心得緣香味境故。餘隨此理如應",
    "T29n1558_010:0054b02": "當知。若生色界。唯成欲界一捨法近行。謂",
    "T29n1558_010:0054b03": "通果心俱。有說。如是諸意近行。毘婆沙師隨",
    "T29n1558_010:0054b04": "義而立。然我所見經義有殊。所以者何。非",
    "T29n1558_010:0054b05": "於此地已得離染。可緣此境起意近行。",
    "T29n1558_010:0054b06": "故非有漏喜憂捨三皆近行攝。唯雜染者與",
    "T29n1558_010:0054b07": "意相牽數行所緣。是意近行。云何與意相",
    "T29n1558_010:0054b08": "牽數行。或愛或憎或不擇捨。為對治彼說",
    "T29n1558_010:0054b09": "六恒住。謂見色已不喜不憂。心恒住捨具",
    "T29n1558_010:0054b10": "念正智。廣說乃至知法亦爾。非阿羅漢無",
    "T29n1558_010:0054b11": "有世間緣善法喜。但為遮止雜染近行故",
    "T29n1558_010:0054b12": "作是說。又即喜等為三十六師句。謂為",
    "T29n1558_010:0054b13": "耽嗜出離依別。此句差別。大師說故。耽嗜",
    "T29n1558_010:0054b14": "依者。謂諸染受。出離依者。謂諸善受。如是",
    "T29n1558_010:0054b15": "所說受。有支中應知。義門無量差別。何緣不",
    "T29n1558_010:0054b16": "說所餘有支。頌曰。",
    "T29n1558_010:0054b17": "　餘已說當說",
    "T29n1558_010:0054b18": "論曰。所餘有支。或有已說。或有當說。故此",
    "T29n1558_010:0054b19": "不論。此中識支如先已說識謂各了別此",
    "T29n1558_010:0054b20": "即名意處等。其六處支如先已說彼識依",
    "T29n1558_010:0054b21": "淨色名眼等五根等。行有二支業品當說。",
    "T29n1558_010:0054b22": "愛取二支隨眠品當說。此諸緣起略立為三。",
    "T29n1558_010:0054b23": "謂煩惱業異熟果事。應寄外喻顯別功能。",
    "T29n1558_010:0054b24": "頌曰。",
    "T29n1558_010:0054b25": "　此中說煩惱　　如種復如龍",
    "T29n1558_010:0054b26": "　如草根樹莖　　及如糠裹米",
    "T29n1558_010:0054b27": "　業如有糠米　　如草藥如花",
    "T29n1558_010:0054b28": "　諸異熟果事　　如成熟飲食",
    "T29n1558_010:0054b29": "論曰。如何此三種等相似。如從種子芽葉",
    "T29n1558_010:0054c01": "等生。從煩惱生煩惱業事。如龍鎮池水恒",
    "T29n1558_010:0054c02": "不竭。煩惱鎮業生續無窮。如草根未拔苗",
    "T29n1558_010:0054c03": "剪剪還生。未拔煩惱根趣滅滅還起。如從",
    "T29n1558_010:0054c04": "樹莖頻生枝花果。從諸煩惱數起惑業事",
    "T29n1558_010:0054c05": "如糠裹米能生芽等。非獨能生。或得裹業",
    "T29n1558_010:0054c06": "能感餘生。非獨能感。惑如種等應如是",
    "T29n1558_010:0054c07": "知。如米有糠能生芽等。業有煩惱能招異",
    "T29n1558_010:0054c08": "熟。如諸草藥果熟為後邊。業果熟已更不",
    "T29n1558_010:0054c09": "招異熟。如花於果為生近因。業為近因",
    "T29n1558_010:0054c10": "能生異熟。業如米等。應如是知。如熟飲食",
    "T29n1558_010:0054c11": "但應受用。不可復轉成餘飲食。異熟果事",
    "T29n1558_010:0054c12": "既成熟已。不能更招餘生異熟。若諸異熟",
    "T29n1558_010:0054c13": "復感餘生。餘復感餘應無解脫。事如飲",
    "T29n1558_010:0054c14": "食應如是知。如是緣起煩惱業事。生生相",
    "T29n1558_010:0054c15": "續不過四有。中生本死。如前已釋。染不染",
    "T29n1558_010:0054c16": "義三界有無。今當略辯。頌曰。",
    "T29n1558_010:0054c17": "　於四種有中　　生有唯染污",
    "T29n1558_010:0054c18": "　由自地煩惱　　餘三無色三",
    "T29n1558_010:0054c19": "論曰。於四有中生有唯染。由何煩惱自地",
    "T29n1558_010:0054c20": "諸惑。謂此地生此地一切煩惱染污此地生",
    "T29n1558_010:0054c21": "有。故對法者咸作是言。諸煩惱中無一煩惱",
    "T29n1558_010:0054c22": "於結生位無潤功能。然諸結生唯煩惱力。",
    "T29n1558_010:0054c23": "非由自力現起纏垢。雖此位中心身昧劣。",
    "T29n1558_010:0054c24": "而由數起或近現行引發力故。煩惱現起。應",
    "T29n1558_010:0054c25": "知中有初續剎那亦必染污。猶如生有。然餘",
    "T29n1558_010:0054c26": "三有一一通三。謂本死中三。各善染無記。",
    "T29n1558_010:0054c27": "於無色界除中有三。非彼界中有處隔別。",
    "T29n1558_010:0054c28": "為往餘處可立中有。頌中不說欲色二",
    "T29n1558_010:0054c29": "界。故知於中許具四有。有情緣起已廣分",
    "T29n1558_010:0055a01": "別。是諸有情由何而住。頌曰。",
    "T29n1558_010:0055a02": "　有情由食住　　段欲體唯三",
    "T29n1558_010:0055a03": "　非色不能益　　自根解脫故",
    "T29n1558_010:0055a04": "　觸思識三食　　有漏通三界",
    "T29n1558_010:0055a05": "　意成及求生　　食香中有起",
    "T29n1558_010:0055a06": "　前二益此世　　所依及能依",
    "T29n1558_010:0055a07": "　後二於當有　　引及起如次",
    "T29n1558_010:0055a08": "論曰。經說。世尊自悟一法正覺正說。謂諸",
    "T29n1558_010:0055a09": "有情一切無非由食而住。何等為食。食有",
    "T29n1558_010:0055a10": "四種。一段二觸三思四識。段有二種。謂細及",
    "T29n1558_010:0055a11": "麁。細謂中有食。香為食故。及天劫初食。無",
    "T29n1558_010:0055a12": "變穢故。如油沃砂。散入支故。或細污虫嬰",
    "T29n1558_010:0055a13": "兒等食說名為細。翻此為麁。如是段食唯",
    "T29n1558_010:0055a14": "在欲界。離段食貪生上界故。唯欲界繫。香",
    "T29n1558_010:0055a15": "味觸三。一切皆為段食自體。可成段別而",
    "T29n1558_010:0055a16": "飲噉。故謂以口鼻分分受之。光影炎涼如",
    "T29n1558_010:0055a17": "何成食。傳說。此語從多為論。又雖非飲噉",
    "T29n1558_010:0055a18": "而能持身。亦細食所攝。如塗洗等。色亦可",
    "T29n1558_010:0055a19": "成段別飲噉。何緣非食。此不能益自所對",
    "T29n1558_010:0055a20": "根解脫者故。夫名食者。必先資益自根大",
    "T29n1558_010:0055a21": "種。後乃及餘。飲噉色時於自根大尚不為",
    "T29n1558_010:0055a22": "益。況能及餘。由彼諸根境各別故。有時見",
    "T29n1558_010:0055a23": "色生喜樂者。緣色觸生。是食非色。又不還",
    "T29n1558_010:0055a24": "者及阿羅漢解脫食貪。雖見種種上妙飲",
    "T29n1558_010:0055a25": "食而無益故。觸謂三和所生諸觸。思謂意",
    "T29n1558_010:0055a26": "業。識謂識蘊。此三唯有漏通三界皆有。如",
    "T29n1558_010:0055a27": "何食體不通無漏。毘婆沙師作如是釋。能",
    "T29n1558_010:0055a28": "資諸有是其食義。無漏修生為滅諸有。又",
    "T29n1558_010:0055a29": "契經說。食有四種。能令部多有情安住。及",
    "T29n1558_010:0055b01": "能資益諸求生者。無漏不然。故非食體。言",
    "T29n1558_010:0055b02": "部多者。顯已生義。諸趣生已皆謂已生。復",
    "T29n1558_010:0055b03": "說求生為何所目。此目中有。由佛世尊",
    "T29n1558_010:0055b04": "以五種名說中有故。何等為五。一者意成。",
    "T29n1558_010:0055b05": "從意生故。非精血等所有外緣合所成故。",
    "T29n1558_010:0055b06": "二者求生。常喜尋察當生處故。三者食香。",
    "T29n1558_010:0055b07": "身資香食往生處故。四者中有。二趣中間",
    "T29n1558_010:0055b08": "所有蘊故。五者名起。對向當生暫時起故。",
    "T29n1558_010:0055b09": "如契經說。有壞自體起。有壞世間生。起謂中",
    "T29n1558_010:0055b10": "有。又經說。有補特伽羅。已斷起結未斷生",
    "T29n1558_010:0055b11": "結。於此經中廣說四句。離二界貪諸上流",
    "T29n1558_010:0055b12": "者為第一句。中般涅槃為第二句。諸阿羅漢",
    "T29n1558_010:0055b13": "為第三句。除前諸相為第四句。又部多者。",
    "T29n1558_010:0055b14": "謂阿羅漢。餘有愛者說名求生。幾食能令部",
    "T29n1558_010:0055b15": "多安住。幾食資益求生有情。毘婆沙師說。皆",
    "T29n1558_010:0055b16": "具四。諸有愛者。亦由段食為緣資益令招",
    "T29n1558_010:0055b17": "從有。以世尊說四食皆為病癰箭根老死",
    "T29n1558_010:0055b18": "緣故。亦見思食安住現身。世傳有言。昔有",
    "T29n1558_010:0055b19": "一父。時遭飢饉。欲造他方。自既飢羸。二",
    "T29n1558_010:0055b20": "子嬰稚。意欲攜去力所不任。以囊盛灰",
    "T29n1558_010:0055b21": "挂於壁上。慰喻二子云是麨囊。二子希望",
    "T29n1558_010:0055b22": "多時延命。後有人至取囊為開。子見是灰",
    "T29n1558_010:0055b23": "望絕便死。又於大海有諸商人。遭難敗船",
    "T29n1558_010:0055b24": "飲食俱失。遙瞻積沫疑為海岸。意望速至",
    "T29n1558_010:0055b25": "命得延時。至觸知非望絕便死。集異門足",
    "T29n1558_010:0055b26": "說。大海中有大眾生。登岸生卵埋於砂內",
    "T29n1558_010:0055b27": "還入海中。母若常思卵便不壞。如其失念",
    "T29n1558_010:0055b28": "卵即敗亡。此不應然。違食義故。豈他思食",
    "T29n1558_010:0055b29": "能持自身。理實應言卵常思母得不爛壞。",
    "T29n1558_010:0055c01": "忘則命終。起念母思在於觸位。諸有漏法",
    "T29n1558_010:0055c02": "皆滋長有。如何世尊說食唯四。雖爾就勝",
    "T29n1558_010:0055c03": "說四無失。謂初二食能益此身所依能依。",
    "T29n1558_010:0055c04": "後之二食能引當有能起當有。言所依者。",
    "T29n1558_010:0055c05": "謂有根身。段食於彼能為資益。言能依者。",
    "T29n1558_010:0055c06": "謂心心所。觸食於彼能為資益。如是二食",
    "T29n1558_010:0055c07": "於已生有資益功能最為殊勝。言當有者。",
    "T29n1558_010:0055c08": "謂未來生。於彼當生思食能引。思食引已。",
    "T29n1558_010:0055c09": "從業所熏識種子力後有得起。如是二食",
    "T29n1558_010:0055c10": "於未生有引起功能最為殊勝。故雖有漏",
    "T29n1558_010:0055c11": "皆滋長有而就勝能唯說四食。前二如養",
    "T29n1558_010:0055c12": "母養已生故。後二如生母生未生故。諸所",
    "T29n1558_010:0055c13": "有段皆是食耶。有段非食應作四句。第一",
    "T29n1558_010:0055c14": "句者。謂所飲噉為緣損壞諸根大種。第二",
    "T29n1558_010:0055c15": "句者。謂餘三食。第三句者。謂所飲噉為緣",
    "T29n1558_010:0055c16": "資益諸根大種。第四句者。除前諸相。如是",
    "T29n1558_010:0055c17": "觸等隨其所應一一當知。皆有四句。頗有",
    "T29n1558_010:0055c18": "觸等為緣資益諸根大種而非食耶。有謂",
    "T29n1558_010:0055c19": "異地無漏觸等。諸有食已捐食者身亦名",
    "T29n1558_010:0055c20": "為食。初資益故。毘婆沙說。食於二時能為",
    "T29n1558_010:0055c21": "食事。俱得名食。一初食時能除飢渴。二消",
    "T29n1558_010:0055c22": "化已資根及大。何趣何生各具幾食。五趣四",
    "T29n1558_010:0055c23": "生皆具四食。如何地獄有段食耶。鐵丸洋",
    "T29n1558_010:0055c24": "銅豈非段食。若能為害亦是食者。則與前",
    "T29n1558_010:0055c25": "說四句相違。又品類足言。云何為段食。謂",
    "T29n1558_010:0055c26": "能資益諸根大種。廣說乃至識食亦爾。彼說",
    "T29n1558_010:0055c27": "且依能資益者說名為食故不相違。然地",
    "T29n1558_010:0055c28": "獄中熱鐵丸等雖於食已能為損害。而能",
    "T29n1558_010:0055c29": "暫時解除飢渴。得食相故亦名為食。又孤",
    "T29n1558_010:0056a01": "地獄段食如人。故五趣中皆有四食。世尊所",
    "T29n1558_010:0056a02": "說。有人能施一百外道離欲仙食。若能施",
    "T29n1558_010:0056a03": "一贍部林中異生者食。其果勝彼。何謂贍部",
    "T29n1558_010:0056a04": "林中異生。有作是釋。所有一切住贍部洲",
    "T29n1558_010:0056a05": "諸有腹者。彼釋非理。說一言故。又於此",
    "T29n1558_010:0056a06": "中有施無量異生者食。理勝以食施少外",
    "T29n1558_010:0056a07": "道離欲仙人。何足為奇挍量歎勝。有言。彼",
    "T29n1558_010:0056a08": "是近佛菩薩。理亦不然。施彼獲福勝施俱",
    "T29n1558_010:0056a09": "胝阿羅漢故。毘婆沙者說。此異生是已獲得",
    "T29n1558_010:0056a10": "順決擇分。此名與義亦不相應。曾無契經",
    "T29n1558_010:0056a11": "或本論說得順決擇分居贍部林中。當知",
    "T29n1558_010:0056a12": "彼唯自所分別。後身菩薩居贍部林名彼",
    "T29n1558_010:0056a13": "異生。此說應理。爾時菩薩同離欲仙故。對",
    "T29n1558_010:0056a14": "彼仙挍量歎勝。雖施菩薩福勝無邊。乘前",
    "T29n1558_010:0056a15": "挍量且言勝百。理必應爾。由後世尊除",
    "T29n1558_010:0056a16": "彼異生還將外道對預流向挍量勝劣。若",
    "T29n1558_010:0056a17": "不爾者世尊則應將彼異生對預流向。已",
    "T29n1558_010:0056a18": "說有情緣起及住。如先所說壽盡死等。今",
    "T29n1558_010:0056a19": "應正辦。何識現前何受相應有死生等。頌",
    "T29n1558_010:0056a20": "曰。",
    "T29n1558_010:0056a21": "　斷善根與續　　離染退死生",
    "T29n1558_010:0056a22": "　許唯意識中　　死生唯捨受",
    "T29n1558_010:0056a23": "　非定無心二　　二無記涅槃",
    "T29n1558_010:0056a24": "　漸死足齊心　　最後意識滅",
    "T29n1558_010:0056a25": "　下人天不生　　斷末摩水等",
    "T29n1558_010:0056a26": "論曰。斷善續善離界地染從離染退命終",
    "T29n1558_010:0056a27": "受生。於此六位法爾唯許意識非餘。所說",
    "T29n1558_010:0056a28": "生言應知。亦攝初結中有。死生唯許捨受",
    "T29n1558_010:0056a29": "相應。捨相應心不明利故。餘受明利不順",
    "T29n1558_010:0056b01": "死生。又此二時唯散非定。要有心位必非無",
    "T29n1558_010:0056b02": "心。非在定心有死生義。界地別故。加行生",
    "T29n1558_010:0056b03": "故。能攝益故。亦非無心有死生義。以無心",
    "T29n1558_010:0056b04": "位命必無損。若所依身將欲變壞。必定還",
    "T29n1558_010:0056b05": "起屬所依心。然後命終。更無餘理。又無心",
    "T29n1558_010:0056b06": "者不能受生。以無因故。離起煩惱無受",
    "T29n1558_010:0056b07": "生故。雖說死有通三性心。然入涅槃唯二",
    "T29n1558_010:0056b08": "無記。若說欲界有捨異熟。彼說欲界入涅",
    "T29n1558_010:0056b09": "槃心亦具威儀異熟無記。若說欲界無捨異",
    "T29n1558_010:0056b10": "熟。彼說欲界入涅槃心但有威儀而無異",
    "T29n1558_010:0056b11": "熟。何故唯無記得入涅槃。無記勢力微順",
    "T29n1558_010:0056b12": "心斷故。於命終位何身分中識最後滅。頓",
    "T29n1558_010:0056b13": "命終者意識身根欻然總滅。若漸死者往下",
    "T29n1558_010:0056b14": "人天。於足齊心如次識滅。謂墮惡趣說名",
    "T29n1558_010:0056b15": "往下。彼識最後於足處滅。若往人趣識滅",
    "T29n1558_010:0056b16": "於臍若往生天識滅心處。諸阿羅漢說名",
    "T29n1558_010:0056b17": "不生。彼最後心亦心處滅。有餘師說。彼滅",
    "T29n1558_010:0056b18": "在頂。正命終時於足等處身根滅故。意識",
    "T29n1558_010:0056b19": "隨滅。臨命終時身根漸滅。至足等處欻然",
    "T29n1558_010:0056b20": "都滅。如以少水置炎石上。漸減漸消一處",
    "T29n1558_010:0056b21": "都盡。又漸命終者。臨命終時多為斷末摩",
    "T29n1558_010:0056b22": "苦受所逼。無有別物名為末摩。然於身",
    "T29n1558_010:0056b23": "中有異支節觸便致死。是謂末摩。若水",
    "T29n1558_010:0056b24": "火風隨一增盛。如利刀刃觸彼末摩。因此",
    "T29n1558_010:0056b25": "便生增上苦受。從斯不久遂致命終。非如",
    "T29n1558_010:0056b26": "斬薪說名為斷。如斷無覺故得斷名。地界",
    "T29n1558_010:0056b27": "何緣無斯斷用。以無第四內災患故。內三",
    "T29n1558_010:0056b28": "災患。謂風熱淡水火風增隨所應起。有說。",
    "T29n1558_010:0056b29": "此似外器三災。此斷末摩天中非有。然諸天",
    "T29n1558_010:0056c01": "子將命終時。先有五種小衰相現。一者衣",
    "T29n1558_010:0056c02": "服嚴具出非愛聲。二者自身光明忽然昧劣。",
    "T29n1558_010:0056c03": "三者於沐浴位水渧著身。四者本性囂馳",
    "T29n1558_010:0056c04": "今滯一境。五者眼本凝寂今數瞬動。此五",
    "T29n1558_010:0056c05": "相現非定當死。復有五種大衰相現。一者",
    "T29n1558_010:0056c06": "衣染埃塵。二者花鬘萎悴。三者兩腋汗出。四",
    "T29n1558_010:0056c07": "者臭氣入身。五者不樂本座。此五相現必",
    "T29n1558_010:0056c08": "定當死。世尊於此有情世間生住沒中建",
    "T29n1558_010:0056c09": "立三聚。何謂三聚。頌曰。",
    "T29n1558_010:0056c10": "　正邪不定聚　　聖造無間餘",
    "T29n1558_010:0056c11": "論曰。一正性定聚。二邪性定聚。三不定性聚。",
    "T29n1558_010:0056c12": "何名正性。謂契經言。貪無餘斷。瞋無餘斷。",
    "T29n1558_010:0056c13": "癡無餘斷。一切煩惱皆無餘斷。是名正性。定",
    "T29n1558_010:0056c14": "者謂聖。聖謂已有無漏道生。遠諸惡法故",
    "T29n1558_010:0056c15": "名為聖。獲得畢竟離繫得故。定盡煩惱故",
    "T29n1558_010:0056c16": "名正定。諸已獲得順解脫分者。亦定得涅",
    "T29n1558_010:0056c17": "槃。何非正定。彼後或墮邪定聚故。又得涅",
    "T29n1558_010:0056c18": "槃時未定故。非如預流者極七返有等。又",
    "T29n1558_010:0056c19": "彼未能捨邪性故。不名正定。何名邪性。",
    "T29n1558_010:0056c20": "謂諸地獄傍生餓鬼。是名邪性。定謂無間。",
    "T29n1558_010:0056c21": "造無間者必墮地獄故名邪定。正邪定餘",
    "T29n1558_010:0056c22": "名不定性。彼待二緣可成二故。",
    "T29n1558_010:0056c23": "說一切有部俱舍論卷第十"
}