{
    "X63n1245_007:0540c12": "重雕補註禪苑清規第七卷",
    "X63n1245_007:0540c14": "大小便利",
    "X63n1245_007:0540c15": "欲上東司應須預往。勿致臨時內逼倉卒。乃疊袈裟",
    "X63n1245_007:0540c16": "安寮中案上或淨竿上。問訊而去。即先披掛子。然後",
    "X63n1245_007:0540c17": "左臂搭淨巾。不得由尊殿經過。於東司近外淨竿上",
    "X63n1245_007:0540c18": "安掛子手巾訖。捲裙疊徧衫。搭東司前竿上。仍置徧",
    "X63n1245_007:0540c19": "衫於裙上。以腰絛繫之。一以記號。二恐墮地。右手攜",
    "X63n1245_007:0540c20": "瓶詣廁。棄鞋亦須齊整。輕手掩門。低手放瓶。臨廁彈",
    "X63n1245_007:0540c21": "指三下。以警噉糞之鬼。不得涕唾狼籍努氣作聲。廁",
    "X63n1245_007:0540c22": "籌劃地隔門壁共人語笑。洗淨之法。冷水為上。如用",
    "X63n1245_007:0540c23": "熱湯引生膓風。右手提瓶左手用水(仍護第一第二指)。不得",
    "X63n1245_007:0540c24": "撒水污地及槽脣左右。用籌不得過一莖(有人用籌訖自洗而",
    "X63n1245_007:0541a01": "出)。洗手先灰次土。至後架用皂莢澡豆並洗至肘前。",
    "X63n1245_007:0541a02": "盥嗽訖(准律須嚼楊枝)還至本處。收掛子淨巾。問訊袈裟披",
    "X63n1245_007:0541a03": "之。准律若不洗淨不得坐僧牀及禮三寶。亦不得受",
    "X63n1245_007:0541a04": "人禮拜。初到廁門。如內有人。不得謦欬彈指及以語",
    "X63n1245_007:0541a05": "言相逼。如先在廁上。覺外有人。即須早出(自洗籌者至此不宜)。",
    "X63n1245_007:0541a06": "如上尿寮小解。收衫袖裙衣。近裏蹲身。不得涕唾說",
    "X63n1245_007:0541a07": "話。常須迴避宿德之人(淮律小便亦須洗淨。違者同前)。",
    "X63n1245_007:0541a08": "亡僧",
    "X63n1245_007:0541a09": "如僧人病勢稍困。堂主計會維那監院首座藏主書",
    "X63n1245_007:0541a10": "記知客。同共抄劄口辭收祠部。并衣物入堂司收掌。",
    "X63n1245_007:0541a11": "首座封押并收掌鑰匙。知事申官。如加病勢。即再申",
    "X63n1245_007:0541a12": "困重。如已遷化。又申官乞行殯送。三日內繳納祠部",
    "X63n1245_007:0541a13": "或紫衣師號牒。亡僧初化。即澡浴梯頭披掛子。坐桶",
    "X63n1245_007:0541a14": "內以龕貯之。置延壽堂前。設香火供養。并剪造白幡",
    "X63n1245_007:0541a15": "書無常偈。及置佛喪花於龕上。題云。歿故某人上座",
    "X63n1245_007:0541a16": "之靈。集眾念誦。是夜法事誦戒迴向。來日早晨或齋",
    "X63n1245_007:0541a17": "後津送。至日維那於粥飯遍槌罷。或行襯罷。白槌一",
    "X63n1245_007:0541a18": "下云。大眾粥後(或齋後)聞鐘聲各具威儀。普請送亡僧。",
    "X63n1245_007:0541a19": "除諸寮頭首並皆齊赴。謹白。打槌一下。維那乃於聖",
    "X63n1245_007:0541a20": "僧前問訊。復於住持人前問訊巡堂一匝。如堂外有",
    "X63n1245_007:0541a21": "僧亦當問訊。除後僧堂。時至鳴鐘。龕前齊集。住持人",
    "X63n1245_007:0541a22": "已下次第燒香。維那念誦竟。鳴鼓舉龕前行。大眾隨",
    "X63n1245_007:0541a23": "後把幡提磬香鑪香臺法事。庫司知事預前差撥。行",
    "X63n1245_007:0541a24": "者直歲部領舉龕准此。備柴薪壇前。一宗諸事並皆",
    "X63n1245_007:0541b01": "主之。既至塔頭。住持已下燒香略聲法事。下火訖(當有",
    "X63n1245_007:0541b02": "法語)。十念阿彌陀佛。再聲法事。罷散或有諷經。各隨自",
    "X63n1245_007:0541b03": "意。若在城隍。送葬之法須當往還次序齊整。不得戲",
    "X63n1245_007:0541b04": "笑。默念佛名秘語迴向亡人。齊赴齊歸。並不得留身",
    "X63n1245_007:0541b05": "在後。若有所幹別日於堂司請假。次日堂主維那法",
    "X63n1245_007:0541b06": "事收骨入普同塔。或散水內。唱衣之法。掛牌告眾。鳴",
    "X63n1245_007:0541b07": "鐘入堂。先為亡僧念誦。次將衣鉢請首座驗封頭。對",
    "X63n1245_007:0541b08": "眾開之(未鳴鐘前。先將衣鉢陳於堂內)。次第估唱訖。維那復為亡僧",
    "X63n1245_007:0541b09": "念誦。住持人并內知事並不得唱亡僧衣物。維那支",
    "X63n1245_007:0541b10": "破須合眾情。不得妄有費用。除用外俵大眾看經。或",
    "X63n1245_007:0541b11": "暫到見送亡僧。及見唱衣。三分得一。施主看經亦如",
    "X63n1245_007:0541b12": "之。如多有衣鉢即抽。那設粥或齋供。至於上七日。集",
    "X63n1245_007:0541b13": "眾人所誦經呪。同時宣表破使文字張掛後架。令眾",
    "X63n1245_007:0541b14": "人知之(眾知事簽押以表通眾無私)。出家之人修行之外。常令衣",
    "X63n1245_007:0541b15": "鉢齊整。足用而已。不宜蓄積增長貪心。唱衣之日免",
    "X63n1245_007:0541b16": "令大眾久坐生惱。又不得全無衣鉢。免令身後侵損",
    "X63n1245_007:0541b17": "常住。凡唱亡僧衣物。此謂對破慳心。及與亡僧結緣。",
    "X63n1245_007:0541b18": "不可賤唱貴賣。如所唱衣物價例太高。不得動念。免",
    "X63n1245_007:0541b19": "令眾人輕笑。維那唱衣。須知所唱衣物價例高低。新",
    "X63n1245_007:0541b20": "即言新。舊即言舊。破即言破。聲定錢陌(或足或省或是依除)。如",
    "X63n1245_007:0541b21": "大眾不肯添錢。雖賤亦須打與。如添錢太過。維那即",
    "X63n1245_007:0541b22": "云。更須子細。後悔難追。免致眾中動念生事。亦不得",
    "X63n1245_007:0541b23": "寄唱眾人及常住衣物。恐涉嫌疑。如常住或堂頭入",
    "X63n1245_007:0541b24": "眾唱衣。即許人寄唱。病僧前念誦(維那嘆佛罷云。今晨即有在疾比丘",
    "X63n1245_007:0541c01": "某人。奉為釋多生之冤對。懺累劫之愆尤。特運至誠。仰投清眾稱揚聖號。蕩滌深殃。仰憑尊重念清淨等。又迴",
    "X63n1245_007:0541c02": "向云。伏願某人一心清淨。四大輕安。壽命與慧命延長。色身與法身堅固。如病重之人即與十念阿彌陀佛念",
    "X63n1245_007:0541c03": "誦之法。先嘆彌陀佛罷。次白眾為某人長聲念阿彌陀佛四聖名號。迴向云。伏願某人諸緣未斷。早遂輕安。大",
    "X63n1245_007:0541c04": "命難迴。願生安養。又念四聖名號罷。勸令攝心清淨念。不得攀緣俗事也)。龕前念誦(亡僧初入",
    "X63n1245_007:0541c05": "龕。堂司告眾鳴鐘。集之龕前。住持人已下知事堂首并堂主次第拈香畢。維那聲磬歎佛罷云。切以生死交謝",
    "X63n1245_007:0541c06": "寒暑迭遷。其來也電激長空。其去也波停大海。是日即有歿故比丘某。生緣既盡。大命俄遷。了諸行之無常。乃",
    "X63n1245_007:0541c07": "寂滅而為樂。恭投大眾肅詣龕幃。誦諸聖之洪名。薦清魂於淨土。仰憑大眾念清淨法身等。又迴向云。伏願神",
    "X63n1245_007:0541c08": "超淨域。業謝塵勞。蓮開上品之華。佛授一生之記。又云。再勞尊眾念十方三世等)。　舉龕念誦",
    "X63n1245_007:0541c09": "(詞云。欲舉靈龕赴茶毗之盛禮。仰憑尊眾誦諸聖之洪名。用表攀違上資覺路。念十聲佛號罷便行)。塔",
    "X63n1245_007:0541c10": "前十念(詞云。切以歿故某人。既隨緣而順寂。乃依法以荼毗。焚百年弘道之身。入一路涅槃之徑。",
    "X63n1245_007:0541c11": "仰憑尊眾資助覺靈。乃稱十念。罷云。上來稱揚聖號。資薦徃生。惟願慧鏡分輝真風散彩。菩提園裏開敷覺意",
    "X63n1245_007:0541c12": "之花。法性海中蕩滌塵心之垢。茶傾三奠。香爇一爐。用薦雲程。和南聖眾)。唱衣前念誦。大",
    "X63n1245_007:0541c13": "眾集。維那鳴磬一下云(浮雲散而影不流。殘燭盡而光自滅。今茲估唱。用表無常。",
    "X63n1245_007:0541c14": "仰憑尊眾。奉為歿故某人上坐。資助覺靈往生淨土。念清淨法身云云等)。復鳴磬云。夫唱",
    "X63n1245_007:0541c15": "衣之法葢稟常規。新舊短長自宜照顧。錢須足陌(或七",
    "X63n1245_007:0541c16": "十七陌或七十五陌)。無以新錫相兼。磬聲斷後不得飜悔。謹白。",
    "X63n1245_007:0541c17": "唱衣竟。乃云(上來大眾念誦并唱衣物功德。並用迴向歿故某人。資助覺靈往生淨土。再煩",
    "X63n1245_007:0541c18": "大眾念十方三世一切諸佛。並以志誠念佛。不得戲笑語話乖角)。誦戒煎湯唱衣點",
    "X63n1245_007:0541c19": "茶並係庫司所管。准律死屍并衣物並不得塔下過。",
    "X63n1245_007:0541c20": "亦不得於塔下燒死屍。",
    "X63n1245_007:0541c21": "請立僧",
    "X63n1245_007:0541c22": "退院尊宿首座藏主如合眾望。可舉立僧。即住持人",
    "X63n1245_007:0541c23": "陞座舉白訖。知事大眾詣寮禮請(請辭云。大眾傾心。久思示誨。伏望慈",
    "X63n1245_007:0541c24": "悲俯賜開允)。如不允。更不答拜云(自救不了豈可為人)。如允即時還",
    "X63n1245_007:0542a01": "禮(云既蒙堅請不敢固辭)。乃上方丈陳謝。禮數隨宜。退院尊行",
    "X63n1245_007:0542a02": "(謝云。本欲依棲貴藏衰拙。既蒙見舉不敢奉違。答云。象駕既臨法輪常轉。雖然不合奉煩。且以佛法為念)。退",
    "X63n1245_007:0542a03": "院平交(謝云。方圖自養復為為人。上命難違下情多愧。答云。不合奉煩。且以佛法為念)。諸方",
    "X63n1245_007:0542a04": "名德及參學小師(謝云。此蒙和尚指揮。今受兄弟問設。雖無深證不敢固辭。下情無任",
    "X63n1245_007:0542a05": "惶恐感激之至。答云。既有餘光。且以佛法為念)。並相看陳謝知事。次日堂頭",
    "X63n1245_007:0542a06": "庫下特為煎點(置食隨意)。",
    "X63n1245_007:0542a07": "請尊宿",
    "X63n1245_007:0542a08": "監院維那內推排一人。外頭首內推排一人。并前資",
    "X63n1245_007:0542a09": "勤資推排有心力曉叢林慣熟了事者數人。具合用",
    "X63n1245_007:0542a10": "錢物行李人轎等。或舟船要用之物。官疏院疏僧官",
    "X63n1245_007:0542a11": "疏諸院長老疏施主疏閑居官員疏。住持帖本州縣",
    "X63n1245_007:0542a12": "開報彼處州縣文殊。官員書信院門茶榜並須子細",
    "X63n1245_007:0542a13": "備辨。如法安置。如錢物之類須選一僧主管收支。不",
    "X63n1245_007:0542a14": "得多用亦不得太儉。防避官中點檢。並不得張皇聲",
    "X63n1245_007:0542a15": "勢。出於不意為上。專使一人先經彼州縣下關牒。然",
    "X63n1245_007:0542a16": "後入院安下。如彼州縣不肯發遣。即請迴牒先令專",
    "X63n1245_007:0542a17": "使一人執回牒報本處州縣。不得便迴。如有文字再",
    "X63n1245_007:0542a18": "請。即依前告彼州縣發遣。如無再請文字。方可歸院。",
    "X63n1245_007:0542a19": "如彼州縣允從。即就院如法禮請。專使先看知事計",
    "X63n1245_007:0542a20": "會訖。上堂頭人事茶罷。便賷書疏咨聞禮請。慇懃三",
    "X63n1245_007:0542a21": "請乃可受之(法雲圓通禪師每受請。必待三迴遣使方受之)。",
    "X63n1245_007:0542a22": "尊宿受疏",
    "X63n1245_007:0542a23": "受疏之法。如是見住持人。先於方丈三請。如有允意。",
    "X63n1245_007:0542a24": "鳴鼓集眾。更須辭讓不得已受之。香薰顯示(當有法語)。請",
    "X63n1245_007:0542b01": "維那宣讀。陞座舉揚畢。下座。與知事首座大眾賀謝。",
    "X63n1245_007:0542b02": "兩展三禮(賀辭云。榮遷上剎。喜動叢林。祖師增輝。人天共慶。下情無任欣躍之至。謝辭云。叩膺",
    "X63n1245_007:0542b03": "請命有玷宗風。仰愧諸天俯慚大眾)。如所請非見住持人。先詣寮三請。",
    "X63n1245_007:0542b04": "如有允意。住持人陞座舉白同眾人禮請。然後禮拜。",
    "X63n1245_007:0542b05": "住持人受疏。如未經出世本院。專使預備法衣一條。",
    "X63n1245_007:0542b06": "宣疏罷。專使呈獻。香薰顯示披之(當有法語)。如有已經出",
    "X63n1245_007:0542b07": "世即不須也。然後指法座上座(當有法語)。舉揚畢。下座禮",
    "X63n1245_007:0542b08": "謝住持人。或大展九拜。或兩展三禮(謝辭云。一生取辨。仰愧先賢。三",
    "X63n1245_007:0542b09": "請既勤。難違上命。下情無任惶懼激切之至。賀詞云。囊錐已露。花雨難逃。幸是當仁。伏惟懽慶)。次與",
    "X63n1245_007:0542b10": "知事首座大眾賀謝。兩展三禮(謝云。叨膺請命。有玷宗風。仰荷吹噓。不任",
    "X63n1245_007:0542b11": "感激。賀詞云。喜受人天之請。榮添佛祖之光。下情無任欣躍之至)。次第巡寮一兩日",
    "X63n1245_007:0542b12": "專使特為新住持人先呈茶牓。次日置食點茶。臨行",
    "X63n1245_007:0542b13": "陞堂別眾小參之禮。各逐方宜。如見住侍人受請。切",
    "X63n1245_007:0542b14": "不可將院中受用之物衷私隨行。如有錢穀交加。須",
    "X63n1245_007:0542b15": "是交割分明。亦不得將院中得力行者移帳前去。亦",
    "X63n1245_007:0542b16": "不得多受本院送路。如和會參隨亦不得令本院失",
    "X63n1245_007:0542b17": "事。然後請先馳兄弟并具一行。合用書信先馳。中選",
    "X63n1245_007:0542b18": "一人下官員檀越謝書并到狀。兩人歸院打疊。新住",
    "X63n1245_007:0542b19": "持人於起程之日同大眾打包離院(住持人在大眾後。專使并相送",
    "X63n1245_007:0542b20": "僧俗在新住持人後)。",
    "X63n1245_007:0542b21": "尊宿入院",
    "X63n1245_007:0542b22": "入院之法。新住持人打包在前。參隨在後。如遇迎接。",
    "X63n1245_007:0542b23": "或下笠斂杖問訊。或右手略把笠緣低身。或請就座",
    "X63n1245_007:0542b24": "茶湯。但卸笠倚杖就坐。不可卸包(於尊宿問訊云。路次未得具威儀禮",
    "X63n1245_007:0542c01": "拜。於官員祇揖云。路次衣服不便且望不罪)。入院於三門下燒香(當有法語)。就",
    "X63n1245_007:0542c02": "僧堂前解包了。後架洗脚。入堂參聖僧燒香。同參隨",
    "X63n1245_007:0542c03": "大展三拜同巡堂一匝。維那請就位。觸禮三拜。掛搭",
    "X63n1245_007:0542c04": "訖。新住持人先到大殿。次土地堂。次真堂。並聲法事",
    "X63n1245_007:0542c05": "燒香。知事請入方丈。據座顯示訖。知事禮謝。略與人",
    "X63n1245_007:0542c06": "客相見。須臾鳴鼓陞堂。次第人事賀謝。如解結之禮",
    "X63n1245_007:0542c07": "(賀詞云。伏承象駕光據法筵。下情無任喜躍之至。謝詞云。自慙非器。竊據名藍。下情無任惶恐之至)。至",
    "X63n1245_007:0542c08": "晚小參。三日為准。次日早晨看官。次第人事。擇日開",
    "X63n1245_007:0542c09": "堂。纔到人事稍定。便合特為專使參隨。并迎請官員",
    "X63n1245_007:0542c10": "施主及前資勤舊相伴(參隨人禮須和會。未入院前令先馳別打疊一寮安置。候",
    "X63n1245_007:0542c11": "定疊散入請寮)。",
    "X63n1245_007:0542c12": "尊宿住持",
    "X63n1245_007:0542c13": "代佛揚化表異知事故云傳法。各處一方續佛慧命",
    "X63n1245_007:0542c14": "斯曰住持。初轉法輪命為出世。師承有據乃号傳燈。",
    "X63n1245_007:0542c15": "得善現尊者長老之名。居金粟如來方丈之地。私稱",
    "X63n1245_007:0542c16": "洒掃貴徒嚴淨道場。官請焚修。葢為祝延聖壽。故宜",
    "X63n1245_007:0542c17": "運大心演大法。薀大德與大行。廓大慈悲作大佛事",
    "X63n1245_007:0542c18": "成大利益。權衡在手縱奪臨。時規矩準繩故難擬議。",
    "X63n1245_007:0542c19": "然其大體令行禁止必在威嚴。形直影端莫如尊重。",
    "X63n1245_007:0542c20": "量才補職略為指蹤。拱手仰成慎無徹肘。整肅叢林",
    "X63n1245_007:0542c21": "規矩。撫循龍象高僧。朝晡不倦指南。便是人天眼目。",
    "X63n1245_007:0542c22": "尊宿遷化",
    "X63n1245_007:0542c23": "如已坐化。置方丈中。香花供養。以遺誡偈頌貼牌上。",
    "X63n1245_007:0542c24": "掛靈筵左右。於眾尊宿中請法屬一人為喪主。如無",
    "X63n1245_007:0543a01": "法屬則請自餘住持尊宿。然後修寫遺書報官員檀",
    "X63n1245_007:0543a02": "越僧官。鄰近尊宿嗣法小師。親密法屬。請僧分頭下",
    "X63n1245_007:0543a03": "書。三日後入龕。如亡僧法。入龕時請尊宿一人舉靈",
    "X63n1245_007:0543a04": "座(當有法語)。法堂上西間置龕。東間鋪設臥牀衣架。隨身",
    "X63n1245_007:0543a05": "受用之具。法座上掛真。法堂上用素幕白花燈燭供",
    "X63n1245_007:0543a06": "養之物。真前鋪道場法事。小師在龕幃之後幕下。具",
    "X63n1245_007:0543a07": "孝服守龕。法堂上安排了。喪主已下禮真訖。然後知",
    "X63n1245_007:0543a08": "事頭首孝子大眾與喪主相見。喪主已下次第相慰。",
    "X63n1245_007:0543a09": "如有外人弔慰。外知客引到堂上。內知客引於真前。",
    "X63n1245_007:0543a10": "燒香致禮竟。與喪主知事首座相看。卻來幕下慰孝",
    "X63n1245_007:0543a11": "小師。然後卻來與喪主茶湯。外知客送出。如有致祭。",
    "X63n1245_007:0543a12": "於真前陳設。若不將帶讀祭文人來。即本院維那書",
    "X63n1245_007:0543a13": "記代讀。送葬之儀合備大龕。結飾臨時并真亭香亭",
    "X63n1245_007:0543a14": "法事花幡。起龕之日本院隨力作一大齋。襯施重於",
    "X63n1245_007:0543a15": "尋常。至時請尊宿一人舉龕(當有法語)。孝子并行者圍繞",
    "X63n1245_007:0543a16": "龕後。次喪主已下送孝人及本院大眾等相繼中道",
    "X63n1245_007:0543a17": "而行。官員施主在大眾左右並行。尼師宅眷隨在末",
    "X63n1245_007:0543a18": "後送葬。若焚化。即請尊宿一人舉火(當有法語)。若入塔即",
    "X63n1245_007:0543a19": "請尊宿一人下龕(當有法語)。又請尊宿一人撒土(當有法語)。然",
    "X63n1245_007:0543a20": "十念等如亡僧之禮。本院應散念佛錢。歸院請尊宿",
    "X63n1245_007:0543a21": "一人掛真(當有法語)。且就寢堂內安排。喪主已下禮真。相",
    "X63n1245_007:0543a22": "慰而散。知事頭首孝子等早暮赴真前燒香。及齋粥",
    "X63n1245_007:0543a23": "二時隨眾供養。候新住持人入院有日則移入真堂。",
    "X63n1245_007:0543a24": "其入龕舉龕下火下龕撒土掛真並有乳藥。喪主重",
    "X63n1245_007:0543b01": "有酬謝。院門稍似定疊。如上尊宿。諸人須當特為陳",
    "X63n1245_007:0543b02": "謝。次第商量。請新住持人知事下狀申明。諸院長老",
    "X63n1245_007:0543b03": "及僧官保明申上。如所保未允眾情。即本院知事赴",
    "X63n1245_007:0543b04": "官申訴。別行定奪。如官中專行及令本院委保。亦須",
    "X63n1245_007:0543b05": "及早行遣。免本院久闕住持之人。",
    "X63n1245_007:0543b06": "退院",
    "X63n1245_007:0543b07": "如是年老。或有疾病。或因事故。不得顧戀住持。預先",
    "X63n1245_007:0543b08": "打疊方丈衣鉢及準備包杖。如常住錢物僧供之類。",
    "X63n1245_007:0543b09": "須與知事結絕文曆分明。及堂頭公用合行交割。亦",
    "X63n1245_007:0543b10": "具文曆抅管。用院印印押通知事知之。別請一人看",
    "X63n1245_007:0543b11": "守方丈并主管物色。在侍者寮安下。如方丈衣鉢稍",
    "X63n1245_007:0543b12": "多。未退已前估唱齋僧及支撥錢物入常住。防有侵",
    "X63n1245_007:0543b13": "損互用之過。退院行李唯隨身依物道具而已。如行",
    "X63n1245_007:0543b14": "李太多即動人譏笑。或別生謗議。金銀匹帛係稅及",
    "X63n1245_007:0543b15": "禁榷之物。並不宜帶行。亦不得與官員附帶書信及",
    "X63n1245_007:0543b16": "菴子。及不得預修退居院。如欲出本州界遠去。即預",
    "X63n1245_007:0543b17": "先方便擘劃判憑。若諸事已辨。即令侍者或小師一",
    "X63n1245_007:0543b18": "人下退院狀。住持人隨後避本院前去。或在別寮安",
    "X63n1245_007:0543b19": "下。如退院後諸處為客安下。只宜將帶侍者行者各",
    "X63n1245_007:0543b20": "一人。不得太多。恐人家院舍動念。自餘精麤隨眾。不",
    "X63n1245_007:0543b21": "得于預院事及輕議主人。知事頭首長短亦不得言",
    "X63n1245_007:0543b22": "及舊日。住持所有勞績及一切點胸擔版之事。如經",
    "X63n1245_007:0543b23": "過所在主人請陞座或小參受。與不受臨時。如非主",
    "X63n1245_007:0543b24": "人所舉及知事大眾禮請。不得擅便受人入室。如已",
    "X63n1245_007:0543c01": "退本院。不宜常在左右及舊院安下。人情極不穩順。",
    "X63n1245_007:0543c02": "宜深戒之。如病患年老不可去。即隨意無害。",
    "X63n1245_007:0543c04": "重雕補註禪苑清規第七卷"
}