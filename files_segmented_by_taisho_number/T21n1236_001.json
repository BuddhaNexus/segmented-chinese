{
    "T21n1236_001:0176c14": "No. 1236",
    "T21n1236_001:0176c15": "聖無能勝金剛火陀羅尼經",
    "T21n1236_001:0176c17": "西天譯經三藏朝散大夫試鴻臚少卿",
    "T21n1236_001:0176c18": "傳教大師臣法天奉　詔譯",
    "T21n1236_001:0176c19": "如是我聞。一時佛在妙高山寶峯樓閣之中。",
    "T21n1236_001:0176c20": "以種種金寶而用莊嚴。出無數光周匝照曜",
    "T21n1236_001:0176c21": "於諸山巖。復有栴檀沈水塗香粖香種種名",
    "T21n1236_001:0176c22": "花。及諸寶蓋鈴譯如是嚴飾。",
    "T21n1236_001:0176c23": "爾時有天龍夜叉阿修羅乾闥婆迦樓羅緊那",
    "T21n1236_001:0176c24": "羅摩睺羅伽。及持明仙部多頻那夜迦毘舍",
    "T21n1236_001:0176c25": "左有形無形末怛里眾等。來集會坐可遍五",
    "T21n1236_001:0176c26": "百由旬。",
    "T21n1236_001:0176c27": "復有菩薩摩訶薩七千五百人。苾芻眾一萬",
    "T21n1236_001:0176c28": "二千五百人。俱來會坐而為聽法。",
    "T21n1236_001:0176c29": "爾時會中天龍夜叉阿修羅乾闥婆迦樓羅緊",
    "T21n1236_001:0177a01": "那羅摩睺羅伽。及持明仙眾部多頻那夜迦",
    "T21n1236_001:0177a02": "毘舍左。有形無形末怛里眾等。高聲唱言苦",
    "T21n1236_001:0177a03": "哉苦哉。時釋迦牟尼如來應正等覺而復問",
    "T21n1236_001:0177a04": "言。汝等云何高聲唱言怖畏苦惱。彼眾等白",
    "T21n1236_001:0177a05": "言。世尊我被大力聖者恐怖降伏而今來此。",
    "T21n1236_001:0177a06": "唯願慈悲特垂救護。世尊告言。今此一切最",
    "T21n1236_001:0177a07": "上廣大曼拏羅中。有菩薩摩訶薩得大地補",
    "T21n1236_001:0177a08": "處。當紹灌頂法王之位。而能覺悟善惡諸業。",
    "T21n1236_001:0177a09": "當為安慰汝之心意說是語已剎那之間有菩",
    "T21n1236_001:0177a10": "薩摩訶薩名金剛手。如金剛山放金色光普",
    "T21n1236_001:0177a11": "照世界。頂戴寶冠面如滿月。手執金剛棒金",
    "T21n1236_001:0177a12": "剛橛金剛羂索。具大福力能破諸惡。領五千",
    "T21n1236_001:0177a13": "金剛族而為眷屬。其名曰金剛難拏大將。金",
    "T21n1236_001:0177a14": "剛嚩日囉誐囉婆大將。金剛嚩日囉計都",
    "T21n1236_001:0177a15": "大將。金剛嚩日囉嚩婆娑大將。金剛儞攞嚩",
    "T21n1236_001:0177a16": "日囉大將。金剛囉怛曩嚩日囉大將。金剛",
    "T21n1236_001:0177a17": "玉呬也嚩日囉大將。金剛作訖囉嚩日囉",
    "T21n1236_001:0177a18": "大將。金剛摩訶嚩日囉難拏主。金剛護世",
    "T21n1236_001:0177a19": "明王。及金剛魔金剛頻那夜迦。金剛曜童子",
    "T21n1236_001:0177a20": "金剛烏娑多羅迦金剛大惡等。俱來集會大",
    "T21n1236_001:0177a21": "曼拏羅中。放清淨光照曜一切。能令眾生心",
    "T21n1236_001:0177a22": "懷歡喜。時金剛手菩薩。偏袒右肩頂禮佛足。",
    "T21n1236_001:0177a23": "右遶三匝合掌住立。",
    "T21n1236_001:0177a24": "爾時世尊勅金剛手菩薩言。今此會中有天",
    "T21n1236_001:0177a25": "龍夜叉阿修羅及諸部多之類。高聲唱言怖",
    "T21n1236_001:0177a26": "畏苦惱。汝為安慰令彼快樂。於是金剛手菩",
    "T21n1236_001:0177a27": "薩即從座起。於天龍阿修羅等部多眾前入",
    "T21n1236_001:0177a28": "三摩地。名最上金剛器仗光明燈。發大神通",
    "T21n1236_001:0177a29": "令三千大千世界雷雹閃電如大火焰。是諸",
    "T21n1236_001:0177b01": "眾生見是事已。即除苦惱怕怖。復有恒河沙",
    "T21n1236_001:0177b02": "數眾生。見是事已發清淨梵行持戒忍辱心。",
    "T21n1236_001:0177b03": "一切財寶施金剛手菩薩。皆願隨從聽受妙",
    "T21n1236_001:0177b04": "法。是時金剛手菩薩。即為天龍夜叉之眾。說",
    "T21n1236_001:0177b05": "四諦緣生三摩地門十波羅蜜。及本金剛族",
    "T21n1236_001:0177b06": "大曼拏羅儀則之法。所有梵王天大自在天。",
    "T21n1236_001:0177b07": "嚩嚕拏俱尸羅。摩嚕多誐嚕拏。那羅延天焰",
    "T21n1236_001:0177b08": "摩天帝釋天。而得成就者。阿修羅乾闥婆。而",
    "T21n1236_001:0177b09": "得成就者。乃至諸惡部多大羅叉等。難調伏",
    "T21n1236_001:0177b10": "者而能調伏。懷惡心者而發善心。懷邪見者",
    "T21n1236_001:0177b11": "而得正見。懷瞋恚者而起慈悲。懷愚暗者而",
    "T21n1236_001:0177b12": "能明了。先具強力者而失強力。先能隱身者",
    "T21n1236_001:0177b13": "而不能隱。他真言能自禁斷。自真言能求圓",
    "T21n1236_001:0177b14": "滿。住曼拏羅中覺悟調伏。當如是等。",
    "T21n1236_001:0177b15": "爾時佛勅金剛手菩薩。汝為宣說無能勝金",
    "T21n1236_001:0177b16": "剛火大陀羅尼令彼受持。金剛手菩薩。即以",
    "T21n1236_001:0177b17": "此陀羅尼真實威德之力。放大光明照彼天",
    "T21n1236_001:0177b18": "人阿修羅等一切賢聖大會之眾。復以陀羅",
    "T21n1236_001:0177b19": "尼力故。而令日月星宿光明不現。大海涌沸",
    "T21n1236_001:0177b20": "妙高山王悉皆震動。",
    "T21n1236_001:0177b21": "爾時大光焰藏金寶峯中有金剛手童女。變",
    "T21n1236_001:0177b22": "化自身如大熾焰。即往虛空。至大力菩薩摩",
    "T21n1236_001:0177b23": "訶薩前。右繞三匝歸命頂禮。住立一面告彼",
    "T21n1236_001:0177b24": "眾曰。金剛手菩薩說如來三摩地心。汝等當",
    "T21n1236_001:0177b25": "宜各捨金剛器仗等。求此大陀羅尼法。時世",
    "T21n1236_001:0177b26": "界主大梵王天人阿修羅等。俱發聲言。如菩",
    "T21n1236_001:0177b27": "薩勅我今奉行。於是大自在天捨三股叉。那",
    "T21n1236_001:0177b28": "羅延天捨輪。焰摩天捨杖。俱尾囉天捨棒。帝",
    "T21n1236_001:0177b29": "釋天捨金剛杵。摩嚕拏天捨羂索。天魔捨其",
    "T21n1236_001:0177c01": "障難。阿修羅捨其威力。摩嚕多捨其迷著。母",
    "T21n1236_001:0177c02": "鬼眾離於散亂。龍神眾離於恚毒。夜叉羅剎",
    "T21n1236_001:0177c03": "緊那羅毘捨左部多沒囉賀摩羅剎娑鳩槃茶",
    "T21n1236_001:0177c04": "等皆去威力。於菩薩前一心恭敬。金剛手即",
    "T21n1236_001:0177c05": "說陀羅尼曰。",
    "T21n1236_001:0177c06": "曩謨引囉怛曩二合怛囉二合夜引野曩摩室戰",
    "T21n1236_001:0177c07": "二合拏嚩日囉二合播引拏曳引摩賀引藥乞叉二",
    "T21n1236_001:0177c08": "合細引曩引鉢哆曳引怛儞也二合他引怛他引誐",
    "T21n1236_001:0177c09": "多三摩引地馱囉尼末引嚩里多二合以瑟也",
    "T21n1236_001:0177c10": "二合引彌曀呬嚩日里二合俱胝羅俱胝播引嚩迦",
    "T21n1236_001:0177c11": "俱羅尸契迦閉羅計尸怛致左致祖引致謨引",
    "T21n1236_001:0177c12": "吒儞迦里迦二合致母致嚩致嚩日里二合引尼",
    "T21n1236_001:0177c13": "禰愈二合路隷母俱母俱酥母酥母婆囉娑",
    "T21n1236_001:0177c14": "囉娑普二合吒娑普二合吒娑普二合吒娑普二合",
    "T21n1236_001:0177c15": "吒烏儞愈二合帝引賓誐隷左致尾左致入嚩二",
    "T21n1236_001:0177c16": "合羅賓誐隷薩里嚩二合禰嚩誐拏鉢囉二合賀",
    "T21n1236_001:0177c17": "囉拏摩引野引悉地㮈引以計酥嚨嚕引嚩日",
    "T21n1236_001:0177c18": "羅二合具引尼引涅里二合荼娑囉鉢囉二合賀",
    "T21n1236_001:0177c19": "囉尼囉怛曩二合怛囉二合野引禰迦羅部帝引",
    "T21n1236_001:0177c20": "嚩日羅二合馱囉尾濕嚩二合引娑儞迦引鉢囉",
    "T21n1236_001:0177c21": "二合賀哆鉢囉二合摩里那二合儞娑嚩二合引賀",
    "T21n1236_001:0177c22": "若此陀羅尼有人聞已。一心讀誦憶念受持。",
    "T21n1236_001:0177c23": "是人得入一切世間出世間曼拏羅三昧。若",
    "T21n1236_001:0177c24": "人隨喜恭敬。是人不為禁呪諸毒及一切恐",
    "T21n1236_001:0177c25": "怖之所惱害。",
    "T21n1236_001:0177c26": "爾時佛勅金剛手菩薩說大陀羅尼時。欲色",
    "T21n1236_001:0177c27": "諸天一切天子。於空界中雨種種殊妙香花",
    "T21n1236_001:0177c28": "而用供養。復以微妙梵音歌詠讚歎。時大曼",
    "T21n1236_001:0177c29": "拏羅會一切聖賢苾芻眾等。并大菩薩摩訶",
    "T21n1236_001:0178a01": "薩。皆大歡喜信受奉行。",
    "T21n1236_001:0178a02": "聖無能勝金剛火陀羅尼經"
}