{
    "T34n1723_008:0798c12": "妙法蓮華經玄贊卷第八(本)",
    "T34n1723_008:0798c14": "沙門基撰",
    "T34n1723_008:0798c15": "經「諸比丘(至)深入禪定」。贊曰：上說宿因，令",
    "T34n1723_008:0798c16": "念退大以就小；下顯今果，令知捨權以",
    "T34n1723_008:0798c17": "取實。文分為三：初法，次喻，後合說故。初文",
    "T34n1723_008:0798c18": "有二：初明今實，後釋先權所由，「比丘當知」",
    "T34n1723_008:0798c19": "下是。初文又二：初知機熟，後說一乘。此初",
    "T34n1723_008:0798c20": "也。機熟有五：一涅槃時到。眾生機熟，恐佛",
    "T34n1723_008:0798c21": "涅槃聞即深信。二眾又清淨。煩惱輕微，漸離",
    "T34n1723_008:0798c22": "染故。初說三乘出於濁世、眾生垢重，今久",
    "T34n1723_008:0798c23": "化之漸令離垢，故名清淨。三信解堅固。證",
    "T34n1723_008:0798c24": "解、證信二皆堅固，非可阻壞。四了達空法。",
    "T34n1723_008:0798c25": "空法有二：一生空，二法空。生空為所證，法",
    "T34n1723_008:0798c26": "空為所知，已證生空後聞般若，知法空",
    "T34n1723_008:0798c27": "故。五深入禪定。四禪九定能入出故，此依退",
    "T34n1723_008:0798c28": "已還發大心聲聞等說。要此五具足，方會",
    "T34n1723_008:0798c29": "二權而歸一實，異則不然。",
    "T34n1723_008:0798c30": "經「便集諸菩薩(至)得滅度耳」。贊曰：此說一",
    "T34n1723_008:0799a01": "乘。乘既說四而為了義，說一而為方便。《解",
    "T34n1723_008:0799a02": "深密》云：「相、生、勝義無自性，如是我皆已顯示。",
    "T34n1723_008:0799a03": "若不知佛此密意，失壞正道不能往故。」",
    "T34n1723_008:0799a04": "於其中立一乘，非有情性無差別。《勝鬘》亦",
    "T34n1723_008:0799a05": "云：「攝受正法善男子等，堪能荷負四種重",
    "T34n1723_008:0799a06": "任逾彼大地，謂無聞非法眾生以人天善",
    "T34n1723_008:0799a07": "根而成熟之。」即是此說三中小草。求聲聞",
    "T34n1723_008:0799a08": "者授聲聞乘，求緣覺者授緣覺乘，合是中",
    "T34n1723_008:0799a09": "草。求大乘者授以大乘，即是大草。又云「若",
    "T34n1723_008:0799a10": "如來隨彼意欲而方便說，唯有一乘無有",
    "T34n1723_008:0799a11": "餘乘。」故知據理說一為權、說四為實。《解深",
    "T34n1723_008:0799a12": "密》云「非有情性無差別故。」今此經中為化",
    "T34n1723_008:0799a13": "退已還發大心，故說一實而二是權；待根",
    "T34n1723_008:0799a14": "機熟五緣具足，方說無有二乘而得滅度，",
    "T34n1723_008:0799a15": "唯一佛乘得滅度耳。《涅槃經》中說，諸聲聞皆",
    "T34n1723_008:0799a16": "得作佛、皆不作佛。世尊並言不解我意。",
    "T34n1723_008:0799a17": "故能如是了知經意，亦應善順佛菩薩心。",
    "T34n1723_008:0799a18": "然今此會多皆退性，故說一實而二為權。",
    "T34n1723_008:0799a19": "經「比丘當知(至)則便信受」。贊曰：此釋先權",
    "T34n1723_008:0799a20": "所由。以方便智證入眾生根性、勝解，由",
    "T34n1723_008:0799a21": "意樂小、本著五欲，我且拔除生死苦故，授",
    "T34n1723_008:0799a22": "以小法令離五欲。五欲即是緣五境貪，",
    "T34n1723_008:0799a23": "故先說涅槃設化城以息苦。既得涅槃已，",
    "T34n1723_008:0799a24": "是人若聞今說一乘引至寶所，即便信受。",
    "T34n1723_008:0799a25": "經「譬如五百(至)至珍寶處」。贊曰：下喻說。中",
    "T34n1723_008:0799a26": "有二：初喻昔權；後喻今實，「爾時導師知此",
    "T34n1723_008:0799a27": "人眾」下是。初文有四：第一初將離險喻，第二",
    "T34n1723_008:0799a28": "「所將人眾」下中途方退喻，第三「導師多諸方",
    "T34n1723_008:0799a29": "便」下為設化城喻，第四「是時疲極之眾」下眾",
    "T34n1723_008:0799a30": "倦皆息喻。前〈信解品〉喻昔權有六，今此即",
    "T34n1723_008:0799b01": "彼，然無初二；以初退時，猶未向小、未設化",
    "T34n1723_008:0799b02": "城，所以今略，唯同後四。或此第一初將離險，",
    "T34n1723_008:0799b03": "即攝彼第一、第三；此中第二即攝彼第二、",
    "T34n1723_008:0799b04": "第四，此後二喻即攝彼後二，開合有殊義亦",
    "T34n1723_008:0799b05": "無別。初喻有四：一欲過惡處，二將往寶",
    "T34n1723_008:0799b06": "方，三商主諳途，四方行引導。此初二也。「五",
    "T34n1723_008:0799b07": "百由旬」者，《正法華》云「五道生死名險難惡道」。",
    "T34n1723_008:0799b08": "「曠」空也、疎也、久也、遠也。「絕」者逈也。生死之",
    "T34n1723_008:0799b09": "中本無聖智者，如空疎久遠、絕逈無人，甚",
    "T34n1723_008:0799b10": "可驚懼。「五怖畏等」名怖畏處。今又解者，《正",
    "T34n1723_008:0799b11": "法華》中出險道體，非釋彼數。言五百者，分",
    "T34n1723_008:0799b12": "段生死有惑、業、苦為三百，變易生死有無",
    "T34n1723_008:0799b13": "明、苦為二百，十煩惱、十業道所感十品類",
    "T34n1723_008:0799b14": "果皆互相資故，合言五百，下言過三百由",
    "T34n1723_008:0799b15": "旬設化城故。若以五道，數即為五，過三",
    "T34n1723_008:0799b16": "惡道始入見諦、未見化城，云何稱入？故應",
    "T34n1723_008:0799b17": "依後釋。「珍寶處」者，大般涅槃佛果位也，喻",
    "T34n1723_008:0799b18": "越生死險方至佛位故。",
    "T34n1723_008:0799b19": "經「有一導師(至)欲過此難」。贊曰：此中有二：",
    "T34n1723_008:0799b20": "商主諳途方行引導也。「導師」謂佛，此具五",
    "T34n1723_008:0799b21": "德：一聰性利根故，二慧擇是非故，三明鑒",
    "T34n1723_008:0799b22": "真俗故，四達無不知故，五善知險道通塞",
    "T34n1723_008:0799b23": "之相。「道」謂諸趣。「通」謂斷五住。「塞」謂起二障。",
    "T34n1723_008:0799b24": "惑、業有而為塞，苦因盡而為通。方行引",
    "T34n1723_008:0799b25": "導，文意可知。",
    "T34n1723_008:0799b26": "經「所將人眾(至)今欲退還」。贊曰。此第二中途",
    "T34n1723_008:0799b27": "方退喻。修大乘因未過六十劫，倦修菩薩",
    "T34n1723_008:0799b28": "行，名中路疲懈。大行難修艱辛備歷，名為",
    "T34n1723_008:0799b29": "疲極。以倦時長，名為疲極。懼聖行海、怯",
    "T34n1723_008:0799b30": "有進修，復名怖畏。由怖行大，名為怖畏。",
    "T34n1723_008:0799c01": "不能進求大菩提果，經三大劫前路猶遠。",
    "T34n1723_008:0799c02": "退大不學、還住生死，名今退還。此乃義說。",
    "T34n1723_008:0799c03": "非實二乘昔時白佛方退住小。",
    "T34n1723_008:0799c04": "經「導師多諸方便(至)化作一城」。贊曰：此下",
    "T34n1723_008:0799c05": "第三為設化城喻。有四：一假思念，二設化",
    "T34n1723_008:0799c06": "城，三勸住勿怖，四說入城益。此初二也。《攝",
    "T34n1723_008:0799c07": "大乘》云：「如末尼天鼓，無思成自事」。雖無勉",
    "T34n1723_008:0799c08": "勵思，亦有任運思，雖無實思假稱思故。諸",
    "T34n1723_008:0799c09": "佛常六返，晝夜觀眾生，義如思故。「過三百",
    "T34n1723_008:0799c10": "由旬」者，若言五趣為五百者，此過分段生",
    "T34n1723_008:0799c11": "死，出三界故。或令永出三惡趣為三百，",
    "T34n1723_008:0799c12": "如五下分結身見等三後時說故，實初已斷。",
    "T34n1723_008:0799c13": "分段雖亦出於人天，變易猶為人天趣攝，",
    "T34n1723_008:0799c14": "不名為出。若依正說，分段生死有惑、業、",
    "T34n1723_008:0799c15": "苦，離此三故，名過三百由旬。涅槃在於無",
    "T34n1723_008:0799c16": "學位故。「化作一城」者，本論云「諸禪三昧城，",
    "T34n1723_008:0799c17": "過彼城已，令入大涅槃城，故佛言施設，本",
    "T34n1723_008:0799c18": "無實體故言化作。彼證滅心相應禪定，俱",
    "T34n1723_008:0799c19": "輕安樂能息麁重，佛教之得名為化作。滅",
    "T34n1723_008:0799c20": "理無二，對種智車故名為一。又雖是假，",
    "T34n1723_008:0799c21": "人各有殊，以假義同故名為一。又以機",
    "T34n1723_008:0799c22": "學二乘證殊故，下偈云息處故說二。以假",
    "T34n1723_008:0799c23": "對真，真既不二，假寧不一？此喻有餘涅槃。",
    "T34n1723_008:0799c24": "惑業斷故當苦不生，實得無餘；餘身智在",
    "T34n1723_008:0799c25": "未與證名，後身智亡方名為證。如想受滅",
    "T34n1723_008:0799c26": "無為，據終滿處說。」",
    "T34n1723_008:0799c27": "經「告眾人言(至)亦可得去」。贊曰：此中有二：",
    "T34n1723_008:0799c28": "勸住勿怖；說入城益，「若入是城」下是。不須",
    "T34n1723_008:0799c29": "怖大而不肯修，且入此城隨意所作，任",
    "T34n1723_008:0799c30": "力所修息真顯意。密設權方入益有二：",
    "T34n1723_008:0799c31": "一得安穩樂而息眾苦，二向佛位後漸可",
    "T34n1723_008:0800a01": "修。",
    "T34n1723_008:0800a02": "經「是時疲極之眾(至)生安隱想」。贊曰：此第",
    "T34n1723_008:0800a03": "四眾倦皆息喻。有二：初在有學稱心歡喜，",
    "T34n1723_008:0800a04": "言歎心歡規免險道；後成無學解脫道位",
    "T34n1723_008:0800a05": "前入化城，得有餘滅生已度想，越生死故、",
    "T34n1723_008:0800a06": "離苦集故，變易生死實未離故，言生已度",
    "T34n1723_008:0800a07": "想生安隱想；得無學故、證滅道故，未得",
    "T34n1723_008:0800a08": "大涅槃真安隱故，言生安隱想，遂生四智：",
    "T34n1723_008:0800a09": "我生已盡、梵行已立、所作已辦、不受後有。",
    "T34n1723_008:0800a10": "《勝鬘》云：「阿羅漢不成就一切無量等功德故，",
    "T34n1723_008:0800a11": "言得涅槃」，又言「四智究竟得蘇息處者，是",
    "T34n1723_008:0800a12": "佛方便有餘不了義說」。故此化城是佛權設。",
    "T34n1723_008:0800a13": "正起生空智、證生空理，後惑不生名為入",
    "T34n1723_008:0800a14": "城。當此之時無此二想，後入世俗定却",
    "T34n1723_008:0800a15": "觀前位遂生此想，涅槃假滅二乘證故，言",
    "T34n1723_008:0800a16": "前入於化城。二車種智本來無，二子出宅車",
    "T34n1723_008:0800a17": "不上，車是不繫出宅而索，城於路施故言",
    "T34n1723_008:0800a18": "前入。此等妨難皆如前說。",
    "T34n1723_008:0800a19": "經「爾時導師(至)為止息耳」。贊曰：下第二",
    "T34n1723_008:0800a20": "段喻今說實。有二：初標滅化，後正告真。",
    "T34n1723_008:0800a21": "「滅化」者引至大乘，說二乘涅槃是假擇滅，",
    "T34n1723_008:0800a22": "故言滅化，非是實以神力滅彼化城。此中",
    "T34n1723_008:0800a23": "語言「向者大城我所化作」，指說化城即是",
    "T34n1723_008:0800a24": "滅故。「去寶處近」者即告真也。雖復無學，迂",
    "T34n1723_008:0800a25": "迴修大因、行遲於頓悟，望有學迴心乃極",
    "T34n1723_008:0800a26": "疾，故言在近。",
    "T34n1723_008:0800a27": "經「諸比丘(至)應去應度」。贊曰：下合說。中有",
    "T34n1723_008:0800a28": "二：初合昔權，後「若眾生住於二地」下方合",
    "T34n1723_008:0800a29": "今實。初文有三：初合初將離險，次「若眾生",
    "T34n1723_008:0800a30": "但聞」下合中途方退，後「佛知是心」下合為說",
    "T34n1723_008:0800b01": "化城。不合第四眾倦皆息，欲明權實二道，",
    "T34n1723_008:0800b02": "不欲正明苦息事故。此初也。「去」者向涅槃。",
    "T34n1723_008:0800b03": "「度」者越生死。",
    "T34n1723_008:0800b04": "經「若眾生(至)乃可得成」。贊曰：此合中途方",
    "T34n1723_008:0800b05": "退。若但讚佛乘，眾生不能以是得度，久",
    "T34n1723_008:0800b06": "受勤苦故遂便退失，佛道長遠倦時長故、",
    "T34n1723_008:0800b07": "久受勤苦怖行大故。",
    "T34n1723_008:0800b08": "經「佛知是心(至)說二涅槃」。贊曰：此合為說化",
    "T34n1723_008:0800b09": "城。怯弱大乘、下劣樂小，故於中道說二涅",
    "T34n1723_008:0800b10": "槃。二機所學、二智所證，名二涅槃。二涅槃體",
    "T34n1723_008:0800b11": "但是有餘，非說有餘、無餘為二。前言一城",
    "T34n1723_008:0800b12": "以假對真，化是一故，以理對事理無異故；",
    "T34n1723_008:0800b13": "今對根機修因證智名二涅槃，亦不相違。",
    "T34n1723_008:0800b14": "經「若眾生(至)分別說三」。贊曰：下合今實。有",
    "T34n1723_008:0800b15": "二：初法說滅化告真，後合說滅化告真。",
    "T34n1723_008:0800b16": "此初。分二：初說彼非真，後說二乘意。「汝等",
    "T34n1723_008:0800b17": "所作未辦」者，《勝鬘》云：「阿羅漢、辟支佛有餘生",
    "T34n1723_008:0800b18": "法不盡故有生，有餘梵行不成故不純，",
    "T34n1723_008:0800b19": "事不究竟故當有所作，不度彼故當有",
    "T34n1723_008:0800b20": "所斷，以不斷故去涅槃界遠。」所作未辦",
    "T34n1723_008:0800b21": "即當有所作，道聖諦也。猶有法空道諦之",
    "T34n1723_008:0800b22": "智，當所作故。舉此攝餘亦應所學。汝之梵",
    "T34n1723_008:0800b23": "行已立滅諦之智，證有餘涅槃之地，近於佛",
    "T34n1723_008:0800b24": "慧，所得非真。有餘梵行不成故不純，謂所",
    "T34n1723_008:0800b25": "知障未滅、無住涅槃猶未得，故當觀察籌",
    "T34n1723_008:0800b26": "量苦集。二智亦復非真，故所得涅槃非真實",
    "T34n1723_008:0800b27": "也。況初說二乘，意云但是如來方便之力。",
    "T34n1723_008:0800b28": "經「如彼導師(至)我化作耳」。贊曰：此合說滅",
    "T34n1723_008:0800b29": "化告真。",
    "T34n1723_008:0800b30": "經「爾時世尊(至)更雨新好者」。贊曰：下四十九",
    "T34n1723_008:0800c01": "頌半。分二：初三十頌半，頌前初說宿因，令",
    "T34n1723_008:0800c02": "念退大以就小；大通智勝如來事十九頌，",
    "T34n1723_008:0800c03": "頌顯今果，令知捨權以取實化城喻",
    "T34n1723_008:0800c04": "事。初文復二：初二十八頌半頌昔因緣，後",
    "T34n1723_008:0800c05": "之二頌結誡勿怖。初復分二：初二十七頌",
    "T34n1723_008:0800c06": "半頌會自身事，後一頌頌會弟子事。初文",
    "T34n1723_008:0800c07": "長行有二：初說佛滅久近，後正明彼事。今",
    "T34n1723_008:0800c08": "唯頌後，初已頌訖。彼事，長行有四，今此亦",
    "T34n1723_008:0800c09": "然：初四頌明佛壽成道，第二次十三頌轉正",
    "T34n1723_008:0800c10": "法輪，第三次九頌半子繼傳燈，第四後有一",
    "T34n1723_008:0800c11": "頌會成今佛。初中有二：初三頌法不現前，",
    "T34n1723_008:0800c12": "後一頌明佛成道。不頌佛壽。初中復二：初",
    "T34n1723_008:0800c13": "一頌法不現前，後二頌華樂供養。此即二文，",
    "T34n1723_008:0800c14": "不頌敷座。長行唯有梵天雨華，此加八部。",
    "T34n1723_008:0800c15": "經「過十小劫已(至)心皆懷踊躍」。贊曰：明佛",
    "T34n1723_008:0800c16": "成道。",
    "T34n1723_008:0800c17": "經「彼佛十六子(至)震動於一切」。贊曰：下第二",
    "T34n1723_008:0800c18": "段十三頌轉正法輪。有二：初八頌請，後五頌",
    "T34n1723_008:0800c19": "正轉。請中有二：初三頌十六子請，無供養",
    "T34n1723_008:0800c20": "也；後五頌諸梵王請。此初也。",
    "T34n1723_008:0800c21": "經「東方諸世界(至)受請默然坐」。贊曰：下五頌",
    "T34n1723_008:0800c22": "梵王請。初三頌東方，後二餘方。此初也。文亦",
    "T34n1723_008:0800c23": "有四，准前可知。",
    "T34n1723_008:0800c24": "經「三方及四維(至)轉無上法輪」。贊曰：餘方請",
    "T34n1723_008:0800c25": "也。",
    "T34n1723_008:0800c26": "經「無量慧世尊(至)汝等應當知」。贊曰：下五",
    "T34n1723_008:0800c27": "頌正轉。有二：初二頌許可正說，後三頌眾",
    "T34n1723_008:0800c28": "生獲益。此初也。「無明至老死皆從生緣有」者，",
    "T34n1723_008:0800c29": "此釋長行無明緣行、行緣識，乃至生緣老",
    "T34n1723_008:0801a01": "死義。此言生者不是生支，是能生生。此言",
    "T34n1723_008:0801a02": "有者不是有支，是有無有，謂如行支從無",
    "T34n1723_008:0801a03": "明支能生緣故方有，其識支體從前行支能",
    "T34n1723_008:0801a04": "生緣故有，乃至老死從前生支能生之緣",
    "T34n1723_008:0801a05": "故有。不是無因、不平等因之所生起，皆從",
    "T34n1723_008:0801a06": "緣生故。即顯無明從老死能生之緣故有，",
    "T34n1723_008:0801a07": "輪轉無窮故名緣起。",
    "T34n1723_008:0801a08": "經「宣暢是法時(至)不能得其邊」。贊曰：眾生",
    "T34n1723_008:0801a09": "獲益也。初頌第一會，次頌第二會，後頌第三",
    "T34n1723_008:0801a10": "第四會。「姟」音古哀反，數也。《風俗通》「十千曰萬，",
    "T34n1723_008:0801a11": "十萬曰億，十億曰兆，十兆曰京，十京曰",
    "T34n1723_008:0801a12": "姟。」猶大數也，即前長行六百萬億那由他。那",
    "T34n1723_008:0801a13": "由他，姟也。",
    "T34n1723_008:0801a14": "經「時十六王子(至)慧眼第一淨」。贊曰：下第三",
    "T34n1723_008:0801a15": "段子繼傳燈。長行有五，此中有四：初二頌",
    "T34n1723_008:0801a16": "出家啟請，次二頌半佛許正說，次有四頌",
    "T34n1723_008:0801a17": "諸子傳燈後，有一頌所化常益。此初也。唯",
    "T34n1723_008:0801a18": "無第四佛起讚歎。「營衛翊從」即臣佐也。",
    "T34n1723_008:0801a19": "經「佛知童子心(至)如恒河沙偈」。贊曰：第二佛",
    "T34n1723_008:0801a20": "許正說。",
    "T34n1723_008:0801a21": "經「彼佛說經已(至)恒河沙等眾」。贊曰：第三諸",
    "T34n1723_008:0801a22": "子傳燈。有三：初一頌佛入寂定，次二頌",
    "T34n1723_008:0801a23": "諸子傳燈，後一頌所度多少。",
    "T34n1723_008:0801a24": "經「彼佛滅度後(至)常與師俱生」。贊曰：第四所",
    "T34n1723_008:0801a25": "化常益。",
    "T34n1723_008:0801a26": "經「是十六沙彌(至)各得成正覺」。贊曰：第四大",
    "T34n1723_008:0801a27": "段會成今佛。上來四段二十七頌半，合是第",
    "T34n1723_008:0801a28": "一會自身事。",
    "T34n1723_008:0801a29": "經「爾時聞法者(至)漸教以佛道」。贊曰：此第二",
    "T34n1723_008:0801b01": "大段。一頌會弟子事，合二十八頌半頌昔",
    "T34n1723_008:0801b02": "因緣退大就小。",
    "T34n1723_008:0801b03": "經「我在十六數(至)慎勿懷驚懼」。贊曰：第二大",
    "T34n1723_008:0801b04": "段結成今說誡勿驚怖。上合三十頌半說",
    "T34n1723_008:0801b05": "宿因緣，令念退大以就小大通佛事。",
    "T34n1723_008:0801b06": "經「譬如險惡道(至)在險濟眾難」。贊曰：下第二",
    "T34n1723_008:0801b07": "大段有十九頌，頌顯今果令知捨權以",
    "T34n1723_008:0801b08": "取實化城喻事。分二：初十一頌半頌喻說，",
    "T34n1723_008:0801b09": "後七頌半頌合說，不頌法說。初文復二：初",
    "T34n1723_008:0801b10": "九頌頌昔說權喻，後二頌半頌今說實喻。",
    "T34n1723_008:0801b11": "初文有四：初三頌初將離險喻，次一頌中途",
    "T34n1723_008:0801b12": "方退喻，次四頌為設化城喻，後一頌眾倦皆",
    "T34n1723_008:0801b13": "息喻。此初有三：初一頌道險多難，次一頌欲",
    "T34n1723_008:0801b14": "過路遙，後一頌導師濟難。「多毒獸」者煩惱惡",
    "T34n1723_008:0801b15": "業果也。「無水」者無佛法教。「無草」者無",
    "T34n1723_008:0801b16": "佛理義。佛大導師在生死險濟眾人難。",
    "T34n1723_008:0801b17": "經「眾人皆疲倦(至)於此欲退還」。贊曰：第二中",
    "T34n1723_008:0801b18": "途方退喻。",
    "T34n1723_008:0801b19": "經「導師作是念(至)而失大珍寶」。贊曰：下第三",
    "T34n1723_008:0801b20": "有四頌為設化城喻。分三：初一頌起念，次",
    "T34n1723_008:0801b21": "二頌化作，後一頌勸入。此初也。",
    "T34n1723_008:0801b22": "經「尋時思方便(至)男女皆充滿」。贊曰：第二化",
    "T34n1723_008:0801b23": "作也。「城郭」者有餘涅槃。城即是郭。其中眾生",
    "T34n1723_008:0801b24": "畢竟空，為舍宅。《無垢稱》云「思空勝義舍，覺",
    "T34n1723_008:0801b25": "品華莊嚴，總持為園苑，大法為林樹，九定",
    "T34n1723_008:0801b26": "為渠流，八解為浴池。」三解脫門為重門，重",
    "T34n1723_008:0801b27": "門即高樓閣。高逾外道，生死表故、入空舍",
    "T34n1723_008:0801b28": "故。真實諦法為男，生空真智是；慈悲心為",
    "T34n1723_008:0801b29": "女，撫養群生故。依《無垢稱經》以釋此義。",
    "T34n1723_008:0801c01": "經「即作是化已(至)各可隨所樂」。贊曰：第三",
    "T34n1723_008:0801c02": "勸入也。",
    "T34n1723_008:0801c03": "經「諸人既入城(至)自謂已得度」。贊曰：第四眾",
    "T34n1723_008:0801c04": "倦皆息喻。",
    "T34n1723_008:0801c05": "經「導師知息已(至)當共至寶所」。贊曰：此第二",
    "T34n1723_008:0801c06": "段頌今說實喻。初一頌標滅化，後一頌半",
    "T34n1723_008:0801c07": "正告真。",
    "T34n1723_008:0801c08": "經「我亦復如是(至)所作皆已辦」。贊曰：下第二",
    "T34n1723_008:0801c09": "大段有七頌半，合說。中分二：初二頌半頌",
    "T34n1723_008:0801c10": "合昔權，後有五頌頌合今說實。此初也。初",
    "T34n1723_008:0801c11": "半頌初將離險，次一頌中途方退，後一頌為",
    "T34n1723_008:0801c12": "設化城。",
    "T34n1723_008:0801c13": "經「既知到涅槃(至)為說真實法」。贊曰：下有五",
    "T34n1723_008:0801c14": "頌頌合今說實。有三：初一頌標今說實，",
    "T34n1723_008:0801c15": "次三頌勸捨權就實，後一頌結之。此初也。",
    "T34n1723_008:0801c16": "經「諸佛方便力(至)乃是真實滅」。贊曰：此勸",
    "T34n1723_008:0801c17": "捨權以就實。初一頌半勸捨權，後一頌半",
    "T34n1723_008:0801c18": "勸取實。",
    "T34n1723_008:0801c19": "經「諸佛之導師(至)引入於佛慧」。贊曰：此結成",
    "T34n1723_008:0801c20": "前。",
    "T34n1723_008:0801c21": "五百弟子受記品",
    "T34n1723_008:0801c22": "三門分別：一來意，二釋名，三解妨。來意有",
    "T34n1723_008:0801c23": "四：一者上根之徒一聞法而便記，中根之輩",
    "T34n1723_008:0801c24": "再聞法而與記，今下根之儔三周聞法既",
    "T34n1723_008:0801c25": "能悟解所以與記，故此品來。二者論云「為",
    "T34n1723_008:0801c26": "除七種具足煩惱性眾生有七種增上慢中，",
    "T34n1723_008:0801c27": "第五無定人於下劣心，生虛妄解、起增上",
    "T34n1723_008:0801c28": "慢，為此說繫寶珠喻。謂彼散亂心實無有",
    "T34n1723_008:0801c29": "定，過去雖有大乘善根而不自覺知，彼",
    "T34n1723_008:0802a01": "不求大乘，於下劣心生虛妄解以為第一",
    "T34n1723_008:0802a02": "乘，對治此故說繫寶珠喻。」故論又云「第五",
    "T34n1723_008:0802a03": "人者，顯示過去善根，令憶念教、入三昧故。",
    "T34n1723_008:0802a04": "此是有學及凡夫未得定心，執二乘道以",
    "T34n1723_008:0802a05": "為究竟，不知過去大乘善根，今令入定憶",
    "T34n1723_008:0802a06": "念彼時大乘善根，如醉酒臥密繫寶珠，故",
    "T34n1723_008:0802a07": "此品來。」三者十無上中第四令解無上，說繫",
    "T34n1723_008:0802a08": "珠喻。謂說往緣令生覺解，知有大乘善",
    "T34n1723_008:0802a09": "根妙寶，故此品來。是義殘也。四者論解授",
    "T34n1723_008:0802a10": "記有六處示現：一別記，舍利弗及四大聲",
    "T34n1723_008:0802a11": "聞是。二同記，富樓那等五百及千二百，共同",
    "T34n1723_008:0802a12": "一號非眾所知，俱時與記，故此品來。然滿",
    "T34n1723_008:0802a13": "慈名法明，餘名普明，明義同故、多同名故，",
    "T34n1723_008:0802a14": "名為同記。釋名者，「受」音植酉反，《玉篇》「容",
    "T34n1723_008:0802a15": "納也領也得也」。「五百」者數，「弟子」者人，「受記」者",
    "T34n1723_008:0802a16": "事，從三以得名。五百弟子受納佛記，記之",
    "T34n1723_008:0802a17": "受名受記。依主釋也。解妨者。問：十無上中",
    "T34n1723_008:0802a18": "七喻之中皆言繫寶珠，何故不以為名，以",
    "T34n1723_008:0802a19": "受記為目？答：根熟發心即為記別，後方說",
    "T34n1723_008:0802a20": "喻繫於寶珠。從初為名，故名受記。問：上根",
    "T34n1723_008:0802a21": "等領並在記前，何因五百領悟在受記後，",
    "T34n1723_008:0802a22": "謂繫寶珠是五百弟子之領悟也？答：上、中不",
    "T34n1723_008:0802a23": "待受記，聞說而便領解；下根稟性既遲，因",
    "T34n1723_008:0802a24": "記方生喜意。喜意既發，方申領悟。故與前",
    "T34n1723_008:0802a25": "二領解不同。又下根滿慈已前領悟，五百下",
    "T34n1723_008:0802a26": "品記訖更申明本意，領悟深重，非時始領、",
    "T34n1723_008:0802a27": "先已領故。問：此品之中滿慈及一千二百同",
    "T34n1723_008:0802a28": "皆得記，何故唯記五百為名？答：有四解：一",
    "T34n1723_008:0802a29": "云五百在會，現前得記，千二百人有不在",
    "T34n1723_008:0802a30": "會，不現前故。二云五百佛自與記，千二百",
    "T34n1723_008:0802b01": "人佛於偈中令傳為記。三云五百人佛與",
    "T34n1723_008:0802b02": "別記，謂轉次授記等別說其相貌；千二百人",
    "T34n1723_008:0802b03": "佛但總記，不別顯相。四云其五百人能生領",
    "T34n1723_008:0802b04": "解，說繫寶珠喻；千二百人無別領悟，滿慈",
    "T34n1723_008:0802b05": "一人少故不說。故但以五百為品名，以全",
    "T34n1723_008:0802b06": "數故，不以千二百等為品號，數不全故。",
    "T34n1723_008:0802b07": "經「爾時富樓那(至)神通之力」。贊曰：此品大",
    "T34n1723_008:0802b08": "文分三。第三周說法有四，已上佛說，故下有",
    "T34n1723_008:0802b09": "三：初滿慈心念領解，次「爾時佛告」下世尊發",
    "T34n1723_008:0802b10": "言印述，後「諸比丘富樓那亦於七佛」下正為",
    "T34n1723_008:0802b11": "授記。一人為首餘亦理同，略舉一隅三隅返",
    "T34n1723_008:0802b12": "故。初文有二：初明領解、虔恭，後明心念領",
    "T34n1723_008:0802b13": "解。初文復二：初明所領，後明虔恭。此初也。",
    "T34n1723_008:0802b14": "所領有四：一領說法，近領化城寶所；遠領",
    "T34n1723_008:0802b15": "〈方便品〉下初權後實。二領授記，近領〈授記品〉",
    "T34n1723_008:0802b16": "末云「我諸弟子威德具足，其數五百皆當授",
    "T34n1723_008:0802b17": "記，於未來世咸得作佛」；遠領鶖子已下授",
    "T34n1723_008:0802b18": "記。三領宿世因緣，近領十六王子近事，遠",
    "T34n1723_008:0802b19": "領鶖子〈方便品〉云「世世已曾從佛受化」，〈譬",
    "T34n1723_008:0802b20": "喻品〉言「我昔教汝志願佛道」。四領神通，近",
    "T34n1723_008:0802b21": "領前品中設化城，是神境智作證通，中語",
    "T34n1723_008:0802b22": "能化設之大通佛十劫坐於道場，震動十",
    "T34n1723_008:0802b23": "方放光遠照十方，梵王觀光來集等事；遠",
    "T34n1723_008:0802b24": "領釋迦初時召集，動地雨華放光遠照，乃",
    "T34n1723_008:0802b25": "至〈方便品〉云「作此思惟時，梵音慰喻我，善",
    "T34n1723_008:0802b26": "哉釋迦文」等，皆是諸佛之神通也。",
    "T34n1723_008:0802b27": "經「得未曾有(至)目不暫捨」。贊曰：此明虔恭。",
    "T34n1723_008:0802b28": "有八：一得希法，二心淨，三踊躍，四從坐起，",
    "T34n1723_008:0802b29": "五到佛前，六禮足，七却住，八瞻仰。",
    "T34n1723_008:0802b30": "經「而作是念(至)深心本願」。贊曰：此明心念",
    "T34n1723_008:0802c01": "領解。初讚佛上德，後申一心領解。領解之",
    "T34n1723_008:0802c02": "情謂知及欲，事既非一、能深且廣，言不能",
    "T34n1723_008:0802c03": "宣，佛知我心，何假具述。",
    "T34n1723_008:0802c04": "經「爾時佛告(至)彌多羅尼子不」。贊曰：下第",
    "T34n1723_008:0802c05": "三周第三大段，世尊發言印述。有三：初問",
    "T34n1723_008:0802c06": "眾見不，次「我常稱其」下歎其今德，後「汝等勿",
    "T34n1723_008:0802c07": "謂」下談其往德。此初也。見是識義，非是眾人",
    "T34n1723_008:0802c08": "眼所不見，但意不識德行如何。又見者看",
    "T34n1723_008:0802c09": "義，現前立住汝等看不？又雖眾見，未必存",
    "T34n1723_008:0802c10": "心，今欲說其德行，問眾見不，欲令眾生",
    "T34n1723_008:0802c11": "熟視瞻覩聽察德行，故言見不。",
    "T34n1723_008:0802c12": "經「我常稱其(至)種種功德」。贊曰：下歎今德。",
    "T34n1723_008:0802c13": "有二：初歎人，後歎德。歎德有二：初總、後",
    "T34n1723_008:0802c14": "別。此歎人及總歎德。",
    "T34n1723_008:0802c15": "經「精勤護持(至)言論之辨」。贊曰：此別歎德。",
    "T34n1723_008:0802c16": "有五：一助宣正法，二能於四眾示教利喜，",
    "T34n1723_008:0802c17": "三能釋佛法，四利益同行，五言辨高峻。「饒」",
    "T34n1723_008:0802c18": "多也。「豐」厚也益也餘也。",
    "T34n1723_008:0802c19": "經「汝等勿謂(至)亦最第一」。贊曰：下談往德。",
    "T34n1723_008:0802c20": "有十，此中有二：一護助宣法，為護法城，",
    "T34n1723_008:0802c21": "受持正法、攝受正法；二成勝人。",
    "T34n1723_008:0802c22": "經「又於諸佛(至)無有疑惑」。贊曰：此有四德。",
    "T34n1723_008:0802c23": "一解二空，即空觀有故；二得四辨，住善慧",
    "T34n1723_008:0802c24": "地故；三常審宣說，順所證故、離所詮故；",
    "T34n1723_008:0802c25": "四無疑惑，理、事二疑並已盡故。",
    "T34n1723_008:0802c26": "經「具足菩薩(至)百千眾生」。贊曰：此有三德。",
    "T34n1723_008:0802c27": "一具神通，法雲地中大事業故；二修梵行，",
    "T34n1723_008:0802c28": "常持菩薩三聚戒故；三隱行大利，以小",
    "T34n1723_008:0802c29": "乘法利益眾生。",
    "T34n1723_008:0803a01": "經「又化無量(至)教化眾生」。贊曰：此中一德。",
    "T34n1723_008:0803a02": "故《攝論》云「化故說一乘」，即佛菩薩化作聲",
    "T34n1723_008:0803a03": "聞，引接同類令發大心。亦即《楞伽》云「經於",
    "T34n1723_008:0803a04": "多劫耽三昧酒，醉後從彼起方發大心。勸",
    "T34n1723_008:0803a05": "餘聲聞，我無量百返曾於聲聞無餘依涅槃",
    "T34n1723_008:0803a06": "而般涅槃，以彼非真滅，我從彼起，故於",
    "T34n1723_008:0803a07": "今者還發大心。汝等云何今猶住小。」如是",
    "T34n1723_008:0803a08": "等義，如前一乘章。此德有二：一利他行，化",
    "T34n1723_008:0803a09": "他令立無上菩提；二即由利他成自利行，",
    "T34n1723_008:0803a10": "為淨佛土常作佛事。",
    "T34n1723_008:0803a11": "經「諸比丘(至)亦復第一」。贊曰：下第三周第",
    "T34n1723_008:0803a12": "四大段正為授記。有二：初授滿慈記，後授",
    "T34n1723_008:0803a13": "五百記。初記又二：初記因，後記果。記因有",
    "T34n1723_008:0803a14": "六，此初，記成勝人。「七佛」者即過去七佛。前",
    "T34n1723_008:0803a15": "劫有三，謂毘鉢尸佛、尸棄佛、毘濕縛浮佛。賢",
    "T34n1723_008:0803a16": "劫有四，謂迦路迦村陀佛、迦路迦牟尼佛、迦",
    "T34n1723_008:0803a17": "葉波佛、釋迦牟尼佛。辨賢劫等義，並如《彌",
    "T34n1723_008:0803a18": "勒上生疏》說。此為總陳過去七佛。「今於我」者，",
    "T34n1723_008:0803a19": "現在別陳。",
    "T34n1723_008:0803a20": "經「而皆護持(至)三菩提」。贊曰：此有二記。一",
    "T34n1723_008:0803a21": "護助宣法，二化立菩提。",
    "T34n1723_008:0803a22": "經「為淨佛土(至)菩薩之道」。贊曰：此有三記。",
    "T34n1723_008:0803a23": "一常勤，二利生，三具菩薩道。",
    "T34n1723_008:0803a24": "經「過無量(至)佛世尊」。贊曰：下果記。有六，此",
    "T34n1723_008:0803a25": "名號也。明解法義，故名法明。",
    "T34n1723_008:0803a26": "經「其佛以(至)充滿其中」。贊曰：下第二土相。",
    "T34n1723_008:0803a27": "有二：初顯、後結。顯中有六，此中有二：一寬",
    "T34n1723_008:0803a28": "狹，二相狀。相狀有三：一寶地。二地平。「陵」者《玉",
    "T34n1723_008:0803a29": "篇》「大阜也，又丘陵塚也。」「澗」水名也。廣深四尺",
    "T34n1723_008:0803b01": "即名為溝。「壑」谷也深也坑也虛也窟室也。三",
    "T34n1723_008:0803b02": "臺觀。",
    "T34n1723_008:0803b03": "經「諸天宮殿(至)無有婬欲」。贊曰：此中有一，",
    "T34n1723_008:0803b04": "有善無惡。有四：一天近，二相見，三無惡道",
    "T34n1723_008:0803b05": "女人，四無欲化生。",
    "T34n1723_008:0803b06": "經「得大神通(至)而自莊嚴」。贊曰：此中亦一，",
    "T34n1723_008:0803b07": "人天之相。有七：一得通，二身光，三飛行，四",
    "T34n1723_008:0803b08": "志固，五精進，六智慧，七相好。",
    "T34n1723_008:0803b09": "經「其國眾生(至)禪悅食」。贊曰：此唯有一，謂",
    "T34n1723_008:0803b10": "食任持。此說二食，《佛地經》說二，廣大法味",
    "T34n1723_008:0803b11": "喜、樂所持。《無垢稱》云「既飡不死法，還飲解",
    "T34n1723_008:0803b12": "脫味」。餘經說四，謂段、觸、思、識。《攝論》說四：一不",
    "T34n1723_008:0803b13": "清淨，二清淨，三淨不淨，四示現依止住食。《增",
    "T34n1723_008:0803b14": "壹阿含經》說九食：四是世間食，五是出世",
    "T34n1723_008:0803b15": "間食。何等四種世間之食？謂段食、觸食、思",
    "T34n1723_008:0803b16": "食、識食。廣說其相。云何五種出世間食？一",
    "T34n1723_008:0803b17": "禪食，二願食，三念食，四八解脫食，五喜食。",
    "T34n1723_008:0803b18": "常共專念除捨四種世間之食，求於五種",
    "T34n1723_008:0803b19": "出世間食。無漏之法破裂有漏，非有漏食；",
    "T34n1723_008:0803b20": "有漏之法違害無漏，非無漏食。實各名食。",
    "T34n1723_008:0803b21": "暫爾資持可假名食，究竟即非。此及《佛地》、",
    "T34n1723_008:0803b22": "《無垢稱經》唯說無漏非有漏食，餘處說四",
    "T34n1723_008:0803b23": "唯有漏食非無漏食。《阿含》說九，通二種食。",
    "T34n1723_008:0803b24": "《攝論》說四，依人辨食，非是法食。異佛地法",
    "T34n1723_008:0803b25": "味所生喜樂即此法喜。此依初得唯在意",
    "T34n1723_008:0803b26": "識，欲界緣教但言喜食；彼依後時亦通六",
    "T34n1723_008:0803b27": "識，通色界有故開喜樂。此合名喜，適悅同",
    "T34n1723_008:0803b28": "故；彼但約外緣不說禪悅，禪悅即是輕安",
    "T34n1723_008:0803b29": "樂食。此通說內緣故兼說禪悅，此依初得",
    "T34n1723_008:0803b30": "唯在意識但喜名食；彼《無垢稱經》假實有",
    "T34n1723_008:0803c01": "為無為二勝為食，解脫苦故名解脫食，",
    "T34n1723_008:0803c02": "真如理性名不死食，二永資益故偏說之。餘",
    "T34n1723_008:0803c03": "經說四謂段等者，唯說有漏能長氣力、能",
    "T34n1723_008:0803c04": "長喜樂、能長希望、能攝諸根大種造色并",
    "T34n1723_008:0803c05": "壽與煖相續不壞。又身、受、法、心，此四如次",
    "T34n1723_008:0803c06": "長有漏身，觀入念住故但有四。《阿含》說九，",
    "T34n1723_008:0803c07": "有漏、無漏二合說故。後五之中，禪、喜二種即",
    "T34n1723_008:0803c08": "此二食，能長法身，資益勝故所以偏說。願、",
    "T34n1723_008:0803c09": "念、解脫雖亦實有資長之義，彼名為食，以",
    "T34n1723_008:0803c10": "非殊勝，通一切有，緣外、內生，劣於法、禪，",
    "T34n1723_008:0803c11": "故此等經略而不說。",
    "T34n1723_008:0803c12": "經「有無量(至)及八解脫」。贊曰：此中唯一，謂",
    "T34n1723_008:0803c13": "三乘眷屬。菩薩三德，聲聞三德。",
    "T34n1723_008:0803c14": "經「其佛國土(至)莊嚴成就」。贊曰：此結土相。",
    "T34n1723_008:0803c15": "經「劫名寶明(至)遍滿其國」。贊曰：此有四記。",
    "T34n1723_008:0803c16": "一劫，二國，三壽，四塔。",
    "T34n1723_008:0803c17": "經「爾時世尊(至)化諸眾生類」。贊曰：二十一頌",
    "T34n1723_008:0803c18": "半。分二：初十二頌頌上佛印述，後九頌半頌",
    "T34n1723_008:0803c19": "正為記。初文又二：初七頌頌歎今德，後五",
    "T34n1723_008:0803c20": "頌頌歎往德，不頌問眾。理雖但頌今德，",
    "T34n1723_008:0803c21": "文勢似頌一切應化弟子。初文有三：初二頌",
    "T34n1723_008:0803c22": "半標舉，次三頌釋成，後一頌半結略。此初也。",
    "T34n1723_008:0803c23": "經「自說是聲聞(至)又現邪見相」。贊曰：釋成。",
    "T34n1723_008:0803c24": "有二：初一頌半示住聲聞去佛道遠化",
    "T34n1723_008:0803c25": "諸眾生，後一頌半示現處小實淨佛土。",
    "T34n1723_008:0803c26": "經「我弟子如是(至)心則懷疑惑」。贊曰：此結略",
    "T34n1723_008:0803c27": "也。",
    "T34n1723_008:0803c28": "經「今此富樓那(至)多聞有智慧」。贊曰：下五頌",
    "T34n1723_008:0803c29": "頌往德。有十種，此中有三：一護法，二勝人，",
    "T34n1723_008:0804a01": "三多聞有智慧，長行所無。",
    "T34n1723_008:0804a02": "經「所說無所畏(至)而自淨佛土」。贊曰：此中",
    "T34n1723_008:0804a03": "有七。一能說，二得通，三具無礙解，四識根，",
    "T34n1723_008:0804a04": "五說淨法，六為大益，七淨佛土。",
    "T34n1723_008:0804a05": "經「未來亦供養(至)護持法寶藏」。贊曰：下九頌",
    "T34n1723_008:0804a06": "半頌授記。中有二：常二頌半因記，後之七",
    "T34n1723_008:0804a07": "頌果記。此初。有六：一供佛，二宣法，三淨佛",
    "T34n1723_008:0804a08": "土，四說法，五利生，六護法。",
    "T34n1723_008:0804a09": "經「其後得成佛(至)亦無諸惡道」。贊曰：下果",
    "T34n1723_008:0804a10": "記。有二：初五頌半頌記，後一頌半結略。此",
    "T34n1723_008:0804a11": "初。有四：一自體，二國名，三劫名，四土相。「菩",
    "T34n1723_008:0804a12": "薩眾甚多」下皆土所攝，准前所說故。",
    "T34n1723_008:0804a13": "經「富樓那比丘(至)我今但略說」。贊曰：結略",
    "T34n1723_008:0804a14": "也。觀此文意，授八地已上報佛土記。",
    "T34n1723_008:0804a15": "經「爾時千二百(至)不亦快乎」。贊曰：下第二大",
    "T34n1723_008:0804a16": "段五百人記。有四：一心悕，二許可，三正記，",
    "T34n1723_008:0804a17": "四悔領。此初也。",
    "T34n1723_008:0804a18": "經「佛知此等(至)三菩提記」。贊曰：二許可也。",
    "T34n1723_008:0804a19": "經「於此眾中(至)佛世尊」。贊曰：三正為記。有",
    "T34n1723_008:0804a20": "二：初現前記後頌中末，後一頌半不現前記。",
    "T34n1723_008:0804a21": "初文有二：初長行，後偈頌。長行有二：初陳",
    "T34n1723_008:0804a22": "如，後五百。此初也。",
    "T34n1723_008:0804a23": "經「其五百(至)名曰普明」。贊曰：此記五百。有",
    "T34n1723_008:0804a24": "二解：一云即千二百中五百也，二云別也。",
    "T34n1723_008:0804a25": "前解為正。「迦留陀夷」此云黑光。「優陀夷」此",
    "T34n1723_008:0804a26": "云出現。「周陀」此云蛇。「奴莎伽陀」，正云娑",
    "T34n1723_008:0804a27": "婆揭多，此云善來。餘如前釋。",
    "T34n1723_008:0804a28": "經「爾時世尊(至)故號為普明」。贊曰：十一頌，",
    "T34n1723_008:0804a29": "分二：初九頌半頌現前記，後一頌半頌不",
    "T34n1723_008:0804b01": "現前記。初九頌半頌前記中，六頌頌陳如",
    "T34n1723_008:0804b02": "記，後三頌半頌五百記。初中有五，此文有",
    "T34n1723_008:0804b03": "二：一頌時，一頌半自體。",
    "T34n1723_008:0804b04": "經「其國土清淨(至)法滅天人憂」。贊曰：此中有",
    "T34n1723_008:0804b05": "三：一句國土，二頌一句眷屬，後一頌住壽。",
    "T34n1723_008:0804b06": "經「其五百比丘(至)皆如上所說」。贊曰：此五百",
    "T34n1723_008:0804b07": "記。有三：三句自體，一頌一句傳記，一頌半",
    "T34n1723_008:0804b08": "結類。",
    "T34n1723_008:0804b09": "經「迦葉汝已知(至)汝當為宣說」。贊曰：此第二",
    "T34n1723_008:0804b10": "段不現前記，授千二百人中不在會者。",
    "T34n1723_008:0804b11": "經「爾時五百(至)悔過自責」。贊曰：第四悔領。",
    "T34n1723_008:0804b12": "有二：初標歡喜悔責，後申言悔責。此初也。",
    "T34n1723_008:0804b13": "經「世尊(至)小智為足」。贊曰：下申言悔責。有",
    "T34n1723_008:0804b14": "二：長行、偈頌。長行有二：初自責，後領解。",
    "T34n1723_008:0804b15": "此初也。初標、後釋。",
    "T34n1723_008:0804b16": "經「世尊(至)與之而去」。贊曰：領解。有二：初喻、",
    "T34n1723_008:0804b17": "後合。喻中有二：初領昔權；後領今實，「於後",
    "T34n1723_008:0804b18": "親友會遇見之」下是。初文有三：一領初將離",
    "T34n1723_008:0804b19": "險，二「其人醉臥」下領中途方退，三「起已遊行」",
    "T34n1723_008:0804b20": "下領為設化城；不領第四眾倦皆息。此初",
    "T34n1723_008:0804b21": "也。即十六王子等所最初相逢。「有人」者自喻",
    "T34n1723_008:0804b22": "己身。「親友家」者喻前王子真善友故。「友」同志",
    "T34n1723_008:0804b23": "也親也。《禮記》云「僚友稱其俤，執友稱其仁」，",
    "T34n1723_008:0804b24": "鄭玄「僚友，同官；執友，同志。」前以佛法為國、",
    "T34n1723_008:0804b25": "大乘為城、中道大乘為舍，今此家者即是",
    "T34n1723_008:0804b26": "彼舍，從生死中往佛法故。時猶凡夫，煩惱",
    "T34n1723_008:0804b27": "未斷無明所纏，惛醉迷心當寢生死，雖遇",
    "T34n1723_008:0804b28": "佛法猶名醉臥。是時王子此化緣息，餘處行",
    "T34n1723_008:0804b29": "化，名官事當行。亦如汎駃舟而東邁，矚凝",
    "T34n1723_008:0804c01": "沼而西流，其實不行；自行背真，遂謂佛去。",
    "T34n1723_008:0804c02": "《華嚴經》說有十種行：一聞法行，二說法行，",
    "T34n1723_008:0804c03": "三不隨貪瞋癡行，四欲界行，五色無色界",
    "T34n1723_008:0804c04": "三昧行，六義法行，七一切趣行，八一切佛剎",
    "T34n1723_008:0804c05": "行，九菩薩行，十成滿諸佛行。隨應當釋。",
    "T34n1723_008:0804c06": "此為十方法王佛法而往他化，故言官事",
    "T34n1723_008:0804c07": "當行。「以無價寶珠」謂大菩提心。寶珠有三：一",
    "T34n1723_008:0804c08": "水清，二如意，三吐金。吐金有三：一下品吐，",
    "T34n1723_008:0804c09": "一得千倍；二中品吐，一得萬倍；三上品吐，一",
    "T34n1723_008:0804c10": "得無量倍。喻於一乘能出三乘，從小至大",
    "T34n1723_008:0804c11": "如次配之。水清總喻佛法，清煩惱故。如意",
    "T34n1723_008:0804c12": "喻大菩提心，隨求皆滿故。今取此為喻。",
    "T34n1723_008:0804c13": "「衣」謂意識，「繫」謂熏習。教之發心已，他方行",
    "T34n1723_008:0804c14": "化，名與而去。",
    "T34n1723_008:0804c15": "經「其人醉臥都不覺知」。贊曰：第二領中途",
    "T34n1723_008:0804c16": "方退。當時猶為煩惱惛醉，雖臥大乘親友",
    "T34n1723_008:0804c17": "之舍，不自覺知有菩提心珠。《唯識》引經，惛",
    "T34n1723_008:0804c18": "醉纏心曾無醒覺，彼以末那相應無明名",
    "T34n1723_008:0804c19": "為醉體。今以第六不共無明正為醉體，在",
    "T34n1723_008:0804c20": "異生位起遊行故。",
    "T34n1723_008:0804c21": "經「起已遊行(至)便以為足」。贊曰：第三領為",
    "T34n1723_008:0804c22": "設化城。既退大心起規勝法，名為遊行。遂",
    "T34n1723_008:0804c23": "至二乘佛法之中，名為他國，非曾生長故、",
    "T34n1723_008:0804c24": "昔在生死名自國故。處大乘中，名親友",
    "T34n1723_008:0804c25": "舍。若發心已佛法內人，以佛法為自國、生",
    "T34n1723_008:0804c26": "死為他國，故前說言「久住他國五十餘年」。未",
    "T34n1723_008:0804c27": "發心前佛法外人，以生死為自國、佛法為",
    "T34n1723_008:0804c28": "他國，即此文是，亦同《涅槃經》所說也。或以",
    "T34n1723_008:0804c29": "大乘為父舍、小乘為他國，求正法味名為",
    "T34n1723_008:0804c30": "衣食。勵己精勤以規正法，名勤力求甚大",
    "T34n1723_008:0804c31": "艱辛。此在二乘因位捨五欲樂，放逸具故",
    "T34n1723_008:0805a01": "少有所得；二乘菩提更不進求便以為足，",
    "T34n1723_008:0805a02": "生已度想、安隱想故。",
    "T34n1723_008:0805a03": "經「於後親友(至)乃至如是」。贊曰：下第二段領",
    "T34n1723_008:0805a04": "今說實。有二：初領滅化，後領說實。此初",
    "T34n1723_008:0805a05": "也。何故為求無漏衣食而枉至於二乘地",
    "T34n1723_008:0805a06": "耶？如是艱辛得小果利，此非實耳。",
    "T34n1723_008:0805a07": "經「我昔欲令(至)甚為癡也」。贊曰：下領正說",
    "T34n1723_008:0805a08": "實。有三：初說剏遇，次責住權，後令取",
    "T34n1723_008:0805a09": "實。此初二也。「五欲樂」者即五安樂：一自性",
    "T34n1723_008:0805a10": "樂，二因樂，三受斷樂，四苦對治樂，五無惱害",
    "T34n1723_008:0805a11": "樂。或佛果五法：清淨法界及四智品。或是大",
    "T34n1723_008:0805a12": "乘無漏五蘊，謂戒身等。我昔為令汝得此樂，",
    "T34n1723_008:0805a13": "故繫無價珠菩提妙因熏汝之心識，衣裏現",
    "T34n1723_008:0805a14": "在。責住權云「而汝不知」，虛自憂勞以求",
    "T34n1723_008:0805a15": "自利，法執不滅不求五樂，甚為癡也。",
    "T34n1723_008:0805a16": "經「汝今可以(至)無所乏短」。贊曰：此令取",
    "T34n1723_008:0805a17": "實。「貿」音莫候反，換易也。交易物為「貿」字，從",
    "T34n1723_008:0805a18": "貝從卯，「卯」音酉。有作「貿」，《玉篇》「歌雅反，人姓",
    "T34n1723_008:0805a19": "也」，非此義。今從莫侯反，不知「貿」字所出。",
    "T34n1723_008:0805a20": "「以貿易」者，用初心小寶珠親近諸佛，聞熏",
    "T34n1723_008:0805a21": "正法更增善根，易取大乘上位福智。大如",
    "T34n1723_008:0805a22": "意珠，貴珍寶也，一得已後常可如意無所",
    "T34n1723_008:0805a23": "乏短，眾德滿故。",
    "T34n1723_008:0805a24": "經「佛亦如是(至)一切智心」。贊曰：下合。中有",
    "T34n1723_008:0805a25": "二：初合領昔權，後「今者世尊」下合領今實。",
    "T34n1723_008:0805a26": "初文亦三，此合初將離險。",
    "T34n1723_008:0805a27": "經「而尋廢忘不知不覺」。贊曰：二合領中",
    "T34n1723_008:0805a28": "途方退。",
    "T34n1723_008:0805a29": "經「既得阿羅漢道(至)猶在不失」。贊曰：三合",
    "T34n1723_008:0805a30": "領為設化城。修行規覓聖法財寶之時虛",
    "T34n1723_008:0805b01": "費功力，名資生艱難。「艱」土難治也。《釋名》「艱，",
    "T34n1723_008:0805b02": "根也，如物根耳」。「難」憚也，人所忌憚。「得阿",
    "T34n1723_008:0805b03": "羅漢」謂得道滿，少謂為足。昔因本願，今者",
    "T34n1723_008:0805b04": "猶在，今時熟故。",
    "T34n1723_008:0805b05": "經「今者世尊(至)實得滅度」。贊曰：下合領今",
    "T34n1723_008:0805b06": "說實。有二：初合領滅化，後合領說實。此",
    "T34n1723_008:0805b07": "初也。示二涅槃為佛之因，故言令汝種佛",
    "T34n1723_008:0805b08": "善根、示涅槃相。",
    "T34n1723_008:0805b09": "經「世尊(至)得未曾有」。贊曰：此合領今說實。",
    "T34n1723_008:0805b10": "喜得未曾有。",
    "T34n1723_008:0805b11": "經「爾時阿若憍陳如等(至)便自以為足」。贊",
    "T34n1723_008:0805b12": "曰：十二頌半，分二：初二頌半頌悔責，後十頌",
    "T34n1723_008:0805b13": "領解。此初也。初一頌標禮，後一頌半自責。",
    "T34n1723_008:0805b14": "經「譬如貧窮人(至)時臥不覺知」。贊曰：下頌",
    "T34n1723_008:0805b15": "領解。為二：初六頌頌喻領，後四頌頌合",
    "T34n1723_008:0805b16": "領。初復為二：初四頌頌領昔權喻，後二頌",
    "T34n1723_008:0805b17": "頌領今說實喻。領權為三，此文有二：初七",
    "T34n1723_008:0805b18": "句領初教發心喻，次一句領中途方退喻。從",
    "T34n1723_008:0805b19": "生死中至大乘舍，故名為往。法財無量，故",
    "T34n1723_008:0805b20": "名大富。以教法為膳、菩提心為珠，雖遇",
    "T34n1723_008:0805b21": "大乘猶無明醉，故臥不覺。",
    "T34n1723_008:0805b22": "經「是人既已起(至)有無價寶珠」。贊曰：三領",
    "T34n1723_008:0805b23": "為設化城喻。退大已後從生死起，往二",
    "T34n1723_008:0805b24": "乘國。",
    "T34n1723_008:0805b25": "經「與珠之親友(至)五欲而自恣」。贊曰：領今",
    "T34n1723_008:0805b26": "說實喻。初頌示往因滅化顯真，後頌明",
    "T34n1723_008:0805b27": "生歡喜。雖現未富當富諸財，未得五欲",
    "T34n1723_008:0805b28": "如得無異。如見樹居白鷺，表水非無故。",
    "T34n1723_008:0805b29": "經「我等亦如是(至)自足不求餘」。贊曰：下四頌",
    "T34n1723_008:0805b30": "合領。有二：初二頌頌合領昔權，後二頌頌",
    "T34n1723_008:0805c01": "合領今說實。此初也。初一頌頌合領初",
    "T34n1723_008:0805c02": "將離險，次半頌頌合領中途方退，後半頌",
    "T34n1723_008:0805c03": "頌合領為設化城。",
    "T34n1723_008:0805c04": "經「今佛覺悟我(至)身心遍歡喜」。贊曰：二頌",
    "T34n1723_008:0805c05": "合領今說實。為二：初一頌頌合領滅化",
    "T34n1723_008:0805c06": "顯真，後一頌頌以生歡喜。",
    "T34n1723_008:0805c07": "授學無學人記品",
    "T34n1723_008:0805c08": "三門分別：一來意，二釋名，三解妨。來意有",
    "T34n1723_008:0805c09": "二：一者下根之徒，略有二類：名高之輩前品",
    "T34n1723_008:0805c10": "與記，名非高輩此品與記，故此品來。二者",
    "T34n1723_008:0805c11": "佛與記中，上與同記、此與後記，故此品來。",
    "T34n1723_008:0805c12": "釋名者，趣求進習名學，進習止滿名無",
    "T34n1723_008:0805c13": "學。今佛與彼記，名授學無學人記品。解",
    "T34n1723_008:0805c14": "妨者，問：何故為中根記合為一品，為下根",
    "T34n1723_008:0805c15": "記分二品耶？答：高名之記：一異、二同。滿慈、",
    "T34n1723_008:0805c16": "陳如二類別故。非高名輩，一同、二異。二千、",
    "T34n1723_008:0805c17": "阿難等，兩類別故。由此兩類，分成二品；中性",
    "T34n1723_008:0805c18": "不然。高名之中滿慈為化，下名之輩阿難為",
    "T34n1723_008:0805c19": "化故也。",
    "T34n1723_008:0805c20": "經「爾時阿難(至)不亦快乎」。贊曰：此品有二：",
    "T34n1723_008:0805c21": "初眾自希望，後佛為記別。初文有二：初二",
    "T34n1723_008:0805c22": "人希請，後二千希請。初中復二：一心念，二",
    "T34n1723_008:0805c23": "申言。此初也。",
    "T34n1723_008:0805c24": "經「即從座起(至)我等所歸」。贊曰：下申言。有",
    "T34n1723_008:0805c25": "三：初陳已有分以歸佛，次述二人合記所",
    "T34n1723_008:0805c26": "由，後正申請。此初也。",
    "T34n1723_008:0805c27": "經「又我等(至)是佛之子」。贊曰：此述二人合",
    "T34n1723_008:0805c28": "記所由。",
    "T34n1723_008:0805c29": "經「若佛見授(至)眾望亦足」。贊曰：正申請記。",
    "T34n1723_008:0805c30": "經「爾時學無學(至)住立一面」。贊曰：此二千",
    "T34n1723_008:0806a01": "希請。「袒」音徒旱反，裼也。肉袒，脫膊也。",
    "T34n1723_008:0806a02": "經「爾時佛告(至)世尊」。贊曰：下第二段佛為記",
    "T34n1723_008:0806a03": "別。有三：初記阿難，次記羅睺，後記二千。",
    "T34n1723_008:0806a04": "初記有四：一佛記，二眾疑，三佛知告之，四",
    "T34n1723_008:0806a05": "阿難證說佛記。初長行有八：一佛名，二因行，",
    "T34n1723_008:0806a06": "三利益，四國名，五土相，六劫名，七住壽，八",
    "T34n1723_008:0806a07": "讚歎。此初也。由持法藏，智如海深而叵測，",
    "T34n1723_008:0806a08": "名如山高而難仰，名山海慧。所得神通縱",
    "T34n1723_008:0806a09": "任專擅，名自在。無所障礙，故名通王。",
    "T34n1723_008:0806a10": "經「當供養(至)三菩提」。贊曰：此記因行。",
    "T34n1723_008:0806a11": "經「教化二十(至)妙音遍滿」。贊曰：此有四記：",
    "T34n1723_008:0806a12": "一利益，二國名，三土相，四劫名。",
    "T34n1723_008:0806a13": "經「其佛壽命(至)復倍正法」。贊曰：此記住壽。",
    "T34n1723_008:0806a14": "經「阿難(至)稱其功德」。贊曰：此記讚歎。",
    "T34n1723_008:0806a15": "經「爾時世尊(至)然後成正覺」。贊曰：此一頌因",
    "T34n1723_008:0806a16": "記，後四頌果記。",
    "T34n1723_008:0806a17": "經「號曰山海慧(至)種佛道因緣」。贊曰：果記。有",
    "T34n1723_008:0806a18": "六：初半頌名，次一句土相，一句國名，半頌",
    "T34n1723_008:0806a19": "利益，半頌讚歎，二頌住壽。利益眾生修佛",
    "T34n1723_008:0806a20": "因行。",
    "T34n1723_008:0806a21": "經「爾時會中(至)得如是決」。贊曰：第二眾疑。",
    "T34n1723_008:0806a22": "經「爾時世尊(至)三菩提心」。贊曰：下第三佛知",
    "T34n1723_008:0806a23": "告之。有三：初說始因，次陳後行，後結得",
    "T34n1723_008:0806a24": "記。此初也。《俱舍論》說「釋迦初逢釋迦發心」，",
    "T34n1723_008:0806a25": "如彼頌曰「於三無數劫，　逆次逢勝觀，",
    "T34n1723_008:0806a26": "　燃燈、寶髻佛，　初釋迦牟尼。」今說中途",
    "T34n1723_008:0806a27": "隨一所逢之佛，非最初也。",
    "T34n1723_008:0806a28": "經「阿難常樂(至)故獲斯記」。贊曰：此陳後行",
    "T34n1723_008:0806a29": "及結得記。故《華嚴》云：「譬如貧窮人，晝夜數",
    "T34n1723_008:0806a30": "他寶，自為半錢分，多聞亦如是」等。故不唯",
    "T34n1723_008:0806b01": "多聞便能超越，要行助故。即彼經云：「若欲求",
    "T34n1723_008:0806b02": "除滅，無量諸過惡，應當一切時，發勇猛大",
    "T34n1723_008:0806b03": "精進」。亦不唯彼行即得菩提，要假多聞為",
    "T34n1723_008:0806b04": "導引故。復如經云：「多聞能引樂，多聞攝眾",
    "T34n1723_008:0806b05": "善，多聞捨無義，多聞得涅槃」，故知此文據",
    "T34n1723_008:0806b06": "一相論四意趣中眾生意樂意趣，於一善",
    "T34n1723_008:0806b07": "根或讚或毀化不定故。然諸佛因行，初地已",
    "T34n1723_008:0806b08": "往德力皆齊，成佛之相亦復如是，但以本願",
    "T34n1723_008:0806b09": "有異宜見不同故有差別。故此結言本願",
    "T34n1723_008:0806b10": "如是。",
    "T34n1723_008:0806b11": "經「阿難(至)亦識本願」。贊曰：第四阿難證說。",
    "T34n1723_008:0806b12": "有二：初經家敘證，後彼自陳說。此初也。",
    "T34n1723_008:0806b13": "經「爾時阿難(至)護持諸佛法」。贊曰：彼自陳說，",
    "T34n1723_008:0806b14": "顯自位高。示化為侍，故言方便。",
    "T34n1723_008:0806b15": "經「爾時佛告(至)猶如今也」。贊曰：下第二羅睺",
    "T34n1723_008:0806b16": "羅記。長行有四：一名，二因，三例前，四繼嗣。",
    "T34n1723_008:0806b17": "此初二記。",
    "T34n1723_008:0806b18": "經「是蹈七寶華(至)三菩提」。贊曰：此後二記。",
    "T34n1723_008:0806b19": "「蹈」音徒倒反，《玉篇》「踐也履行也」。《釋名》云「蹈，道",
    "T34n1723_008:0806b20": "也，以足踐之，如道。」",
    "T34n1723_008:0806b21": "經「爾時世尊(至)一心求佛道」。贊曰：四頌為四，",
    "T34n1723_008:0806b22": "一常為我子、二為諸佛子、三陳密行、四說",
    "T34n1723_008:0806b23": "勝因。此初二也。佛有三子，此大云長。",
    "T34n1723_008:0806b24": "經「羅睺羅密行(至)以來無上道」。贊曰：此後",
    "T34n1723_008:0806b25": "二也。尊者留身瞻部不入涅槃，即今西方",
    "T34n1723_008:0806b26": "時有見者。",
    "T34n1723_008:0806b27": "經「爾時世尊(至)二千人不」。贊曰：第三為二千",
    "T34n1723_008:0806b28": "記。有四：一佛見問，二阿難答，三正記別，四",
    "T34n1723_008:0806b29": "二千喜領。此初也。「柔軟」者調順根熟。「寂然」者",
    "T34n1723_008:0806b30": "心澄妙理。「清淨」者非惑所惱。「一心」者更不",
    "T34n1723_008:0806c01": "異思。",
    "T34n1723_008:0806c02": "經「唯然已見」。贊曰：此阿難答。",
    "T34n1723_008:0806c03": "經「阿難(至)護持法藏」。贊曰：下記。長行有二：",
    "T34n1723_008:0806c04": "一記因，二記果。此初也。",
    "T34n1723_008:0806c05": "經「末後同時(至)皆悉同等」。贊曰：下果記。有",
    "T34n1723_008:0806c06": "二：一名同，二餘同。",
    "T34n1723_008:0806c07": "經「爾時世尊(至)後當成正覺」。贊曰：五頌為",
    "T34n1723_008:0806c08": "五。此有二：一頌標，一頌因。",
    "T34n1723_008:0806c09": "經「各於十方國(至)漸入於涅槃」。贊曰：此有",
    "T34n1723_008:0806c10": "三：一頌標名同，一頌名、土等同，一頌神、用",
    "T34n1723_008:0806c11": "名同。長行所無。",
    "T34n1723_008:0806c12": "經「爾時學無學(至)如甘露見灌」。贊曰：第四",
    "T34n1723_008:0806c13": "二千喜領。◎",
    "T34n1723_008:0806c14": "法華經玄贊第八(本)",
    "T34n1723_008:0806c15": "保安三年十二月十六日以興福寺圓如房",
    "T34n1723_008:0806c16": "本法隆寺僧覺印移點已了。為令法久住、",
    "T34n1723_008:0806c17": "往生極樂也。",
    "T34n1723_008:0806c18": "本者皆點本也，以朱付朱，此者書本自體也，",
    "T34n1723_008:0806c19": "為相違也。",
    "T34n1723_008:0806c21": "妙法蓮華經玄贊卷第八(末)",
    "T34n1723_008:0806c23": "沙門基撰",
    "T34n1723_008:0806c24": "◎法師品",
    "T34n1723_008:0806c25": "三門分別：一來意，二釋名，三解妨。來意",
    "T34n1723_008:0806c26": "有三：一者上來最初一品序述因由，次有",
    "T34n1723_008:0806c27": "八品名為正宗。前引〈信解品〉云「今此經中",
    "T34n1723_008:0806c28": "唯說一乘」，此品又云「開方便門顯真實相」，",
    "T34n1723_008:0806c29": "即以一乘正為經宗，逗二乘者不定姓。",
    "T34n1723_008:0807a01": "又并授記訖後十九品名為流通，流通",
    "T34n1723_008:0807a02": "此經非正逗二乘退大心者，更無開權顯",
    "T34n1723_008:0807a03": "實正說一乘之處。雖此品及〈持品〉漸有",
    "T34n1723_008:0807a04": "八部比丘尼等授記，因言總記，非更說一",
    "T34n1723_008:0807a05": "乘進令修學而與記故，皆是流通。流通之",
    "T34n1723_008:0807a06": "中分之為三：初之四品讚重流通，讚法讚",
    "T34n1723_008:0807a07": "人可尊可重令生喜仰；次之七品學行流",
    "T34n1723_008:0807a08": "通，學弘此經正行、助行令無傷毀；後之八",
    "T34n1723_008:0807a09": "品付受流通，示相付囑、稟命行故。亦即三",
    "T34n1723_008:0807a10": "周說流通也。問：餘經流通文少義略，今此",
    "T34n1723_008:0807a11": "經內因何廣哉？答：此品下云「我所說經無量",
    "T34n1723_008:0807a12": "千億，其中此經最難信解，諸佛祕要常自守",
    "T34n1723_008:0807a13": "護，從昔已來未曾顯說」，義旨深遠生信者",
    "T34n1723_008:0807a14": "少，故此流通多於餘經。又化大機易可成",
    "T34n1723_008:0807a15": "熟，化迴心類稍難信解，故多流通種種勸",
    "T34n1723_008:0807a16": "勵。初之四品讚重流通中，初三品讚重，後〈持",
    "T34n1723_008:0807a17": "品〉流通。初三品中，〈法師〉一品顯於此經若人",
    "T34n1723_008:0807a18": "若法俱可尊重可軌可模；〈寶塔〉一品顯法",
    "T34n1723_008:0807a19": "可重，說此經處塔涌聞法；〈天授〉一品雖亦",
    "T34n1723_008:0807a20": "明法，意明能弘經人其人可重，為重法故",
    "T34n1723_008:0807a21": "於其人所不悋軀命以身為床。其〈持〉一品",
    "T34n1723_008:0807a22": "既矚此三，讚重義廣，遂願弘通。故此四品",
    "T34n1723_008:0807a23": "名讚重流通。餘二流通至文當釋。此乃最",
    "T34n1723_008:0807a24": "初品之來意。二者說十九品名為正宗。初",
    "T34n1723_008:0807a25": "十二品明一乘境，中分二：上來八品正明",
    "T34n1723_008:0807a26": "權實三根得記，次下四品歎人美法勸募",
    "T34n1723_008:0807a27": "持行。科判四品不異流通，故此品來。三者",
    "T34n1723_008:0807a28": "論中有七喻、三平等，十無上第十示現勝",
    "T34n1723_008:0807a29": "妙力無上故，餘殘脩多羅說，即是論云「已下",
    "T34n1723_008:0807a30": "示二種力：一法力。二修行力。法力有五：一",
    "T34n1723_008:0807b01": "證、二信、三供養、四聞法、五讀誦持說。初四",
    "T34n1723_008:0807b02": "俱〈彌勒品〉，即〈分別功德品〉及〈隨喜功德品〉是，",
    "T34n1723_008:0807b03": "俱告彌勒故。後一〈常精進品〉，即〈法師功德品〉",
    "T34n1723_008:0807b04": "是，告常精進故。修行力有七：一持力，二說",
    "T34n1723_008:0807b05": "力，三行苦行力，四教化眾生行苦行力，五護",
    "T34n1723_008:0807b06": "眾生諸難力，六功德勝力，七護法力。持力",
    "T34n1723_008:0807b07": "有三品，〈法師〉、〈安樂行〉、〈持品〉。初〈法師品〉總明能",
    "T34n1723_008:0807b08": "持、所持人之與法，次〈安樂行〉明持經者所",
    "T34n1723_008:0807b09": "修行法，後〈持品〉明能持者，故三皆名持力。」",
    "T34n1723_008:0807b10": "上辨權實正逗二乘之機，未說能持所持",
    "T34n1723_008:0807b11": "可尊可重，今明此義故此品來。釋名者，",
    "T34n1723_008:0807b12": "可軌可持名之為法，可習可範目之為",
    "T34n1723_008:0807b13": "師。此教可軌、此理可持雙名為法，此法可",
    "T34n1723_008:0807b14": "習名為法師。故《涅槃》云：「諸佛所師，所謂法",
    "T34n1723_008:0807b15": "也」，《遺教經》言：「波羅提木叉是汝大師」。此品之",
    "T34n1723_008:0807b16": "中讚經可重，法即是師故名法師。此法為",
    "T34n1723_008:0807b17": "法師，能學法者可為摸範訓匠群物，",
    "T34n1723_008:0807b18": "有法之師名為法師。此人、法師，此品廣明，",
    "T34n1723_008:0807b19": "名法師品。品下雙說法及學者並名法師，",
    "T34n1723_008:0807b20": "義通為勝。釋妨難者。問：為佛前、佛後弘",
    "T34n1723_008:0807b21": "持此者並名法師，為但滅後？答：俱名法",
    "T34n1723_008:0807b22": "師。此中多以滅後名為法師，其現在得弟",
    "T34n1723_008:0807b23": "子之稱，然現得記，此中亦說名法師故。又",
    "T34n1723_008:0807b24": "以現在受持者易，略而不說；滅後持者甚",
    "T34n1723_008:0807b25": "為難故，所以獨得法師之名。又現習學者名",
    "T34n1723_008:0807b26": "為弟子，其八部等亦名法師。問：〈持品〉亦持",
    "T34n1723_008:0807b27": "此經，又亦可軌，何故此品獨名法師？答：雖",
    "T34n1723_008:0807b28": "標總稱，即是別名，無別能故。餘品更有別",
    "T34n1723_008:0807b29": "義可名，況於此中雙歎人、法俱可師故。",
    "T34n1723_008:0807b30": "又〈持品〉現在說法名持，此說滅後勸歎勝",
    "T34n1723_008:0807c01": "能，名法師品。問：此品亦有授記，何故不名",
    "T34n1723_008:0807c02": "授記品？答：以少略故，從多為品。",
    "T34n1723_008:0807c03": "經「爾時世尊(至)三菩提」。贊曰：此品之中大",
    "T34n1723_008:0807c04": "文分二：初一段長行及頌明人法師，後一",
    "T34n1723_008:0807c05": "段長行及頌明法法師。初文有二：初明對",
    "T34n1723_008:0807c06": "佛現前法師，後明不對佛前法師。此初也。",
    "T34n1723_008:0807c07": "以藥王久持此經，燃身供養故呼藥王。名",
    "T34n1723_008:0807c08": "因藥王告八萬者，意正告彼，授彼記",
    "T34n1723_008:0807c09": "故。所記眾中有八部、四眾、三乘類別。《辨中邊",
    "T34n1723_008:0807c10": "論》有十法行，於一一行皆有四行：一自作，",
    "T34n1723_008:0807c11": "二勸他，三讚歎，四慶慰。今隨喜者即是讚歎，",
    "T34n1723_008:0807c12": "舉一例餘。「由小善根得菩提」者，只如日",
    "T34n1723_008:0807c13": "光初[出*月]即有去暗之功，智景創暉遂有斷",
    "T34n1723_008:0807c14": "癡之勢；亦如雲霞始布有資萬卉之能，慈",
    "T34n1723_008:0807c15": "悲肇興帶蔭群生之氣故也。隨喜一句",
    "T34n1723_008:0807c16": "當得菩提，信學此經定證何惑。",
    "T34n1723_008:0807c17": "經「佛告藥王(至)三菩提記」。贊曰：下明不對",
    "T34n1723_008:0807c18": "佛前法師。有二：初明聞已傍隨喜者，後明",
    "T34n1723_008:0807c19": "正行六種法師。此初也。正樂聽聞功德無量，",
    "T34n1723_008:0807c20": "今但舉一聞隨喜者，例餘自作、勸他、慶慰",
    "T34n1723_008:0807c21": "功德何窮。又上解初學法師，下解久學法",
    "T34n1723_008:0807c22": "師，大菩薩故。",
    "T34n1723_008:0807c23": "經「若復有人(至)合掌恭敬」。贊曰：下明正行",
    "T34n1723_008:0807c24": "六種法師。有二：初明正行六種法師悲願",
    "T34n1723_008:0807c25": "來此，後「我滅度後能竊為一人說法華經」下",
    "T34n1723_008:0807c26": "明六種法師可尊可種。初中復二：初明於",
    "T34n1723_008:0807c27": "一句偈法行，後「何況盡能受持」下明於",
    "T34n1723_008:0807c28": "多法行。初中復二：初標行六行者於諸佛",
    "T34n1723_008:0807c29": "所成就悲願生此人間，後「若有人問何等",
    "T34n1723_008:0807c30": "眾生」下顯是勝因來世作佛。初中復二：初",
    "T34n1723_008:0808a01": "明六種法師，後明悲願來生。此初也。六法",
    "T34n1723_008:0808a02": "師者，一受持、二讀、三誦、四解說、五書寫、六",
    "T34n1723_008:0808a03": "供養。此明初五法師於經一偈行，後一法師",
    "T34n1723_008:0808a04": "行供養行，於經一偈及於一卷皆行供養。",
    "T34n1723_008:0808a05": "「種種」下財供養也。始從敬視如佛乃至合掌",
    "T34n1723_008:0808a06": "恭敬，合有十三。其尊重敬視如佛意業，合",
    "T34n1723_008:0808a07": "掌恭敬身業，二種內財；前隨喜語業，餘是",
    "T34n1723_008:0808a08": "外財。十法行者，謂書寫、供養、施他、聽聞、披",
    "T34n1723_008:0808a09": "讀、受持、正開演、諷誦及思、修。此舉易",
    "T34n1723_008:0808a10": "行且說六種。其餘四種：施他、聽聞、思惟、修",
    "T34n1723_008:0808a11": "習，應皆行之，難故不說。於經卷云供養，",
    "T34n1723_008:0808a12": "餘五於一偈者互影彰故、輕重異故、易難",
    "T34n1723_008:0808a13": "別故。",
    "T34n1723_008:0808a14": "經「藥王當知(至)生此人間」。贊曰：此明悲願",
    "T34n1723_008:0808a15": "來生此間，計位觀因不應來故。",
    "T34n1723_008:0808a16": "經「藥王若有人問(至)必得作佛」。贊曰：下顯",
    "T34n1723_008:0808a17": "是勝因來世作佛。有二：初標、後釋。此初也。",
    "T34n1723_008:0808a18": "經「何以故(至)而供養之」。贊曰：下釋。有二：初",
    "T34n1723_008:0808a19": "顯人尊可為供養，後顯位高悲願生此。此",
    "T34n1723_008:0808a20": "初也。「瞻」視也，「奉」敬也。深契佛心，妙達理",
    "T34n1723_008:0808a21": "故。由是勝因當得成佛，利益大故。",
    "T34n1723_008:0808a22": "經「當知此人(至)妙法華經」。贊曰：此顯位高",
    "T34n1723_008:0808a23": "悲願生此，能說此經是聖者故。不爾，云何",
    "T34n1723_008:0808a24": "名大菩薩？或即凡夫久修學者，簡異二乘及",
    "T34n1723_008:0808a25": "初學者，名大菩薩。菩薩名通，二乘人有及",
    "T34n1723_008:0808a26": "初學故。或成就發心菩提當得勝果，已",
    "T34n1723_008:0808a27": "成因故能說是經。",
    "T34n1723_008:0808a28": "經「何況盡能(至)廣演此經」。贊曰：此明於多",
    "T34n1723_008:0808a29": "法行，捨淨業果淨土、天上及上二界而不",
    "T34n1723_008:0808a30": "往生，生此處故。《智度論》云：「不退菩薩深",
    "T34n1723_008:0808b01": "愛法故，聞則深心身毛皆竪。念佛慈悲則惻",
    "T34n1723_008:0808b02": "愴泣淚，若聞深法則大歡喜。譬如軍敗怖懼",
    "T34n1723_008:0808b03": "倒地悶絕死者，親族見之欲知活者，以杖",
    "T34n1723_008:0808b04": "鞭之則起隱軫，不起隱軫即知不活。菩薩",
    "T34n1723_008:0808b05": "亦爾，若聞說佛功德妙理，歡喜毛竪色異悲",
    "T34n1723_008:0808b06": "泣，當知此輩必得菩提；異此聞經都無異",
    "T34n1723_008:0808b07": "相，當知此輩無菩提分。」《般若論》云：「福不趣",
    "T34n1723_008:0808b08": "菩提，二能趣菩提」，何況於此盡能受持，非",
    "T34n1723_008:0808b09": "大菩薩無是哀愍。",
    "T34n1723_008:0808b10": "經「若是善男子(至)廣為人說」。贊曰：下明",
    "T34n1723_008:0808b11": "六種法師可尊可重。文分為二：初明五",
    "T34n1723_008:0808b12": "可尊，後釋所以。五可尊者：一說者為佛使，",
    "T34n1723_008:0808b13": "二毀者罪過佛，三讀誦佛莊嚴，四在處應",
    "T34n1723_008:0808b14": "讚禮，五應四事供養。此初也。三業順佛故",
    "T34n1723_008:0808b15": "成佛使等。使者意業，遣者語業，事者身業。",
    "T34n1723_008:0808b16": "又傳佛教名使，用佛語名遣，同佛行",
    "T34n1723_008:0808b17": "名事。世尊三業所為所作，皆以此法利眾",
    "T34n1723_008:0808b18": "生故。竊說一句當同佛業，公然多說理",
    "T34n1723_008:0808b19": "愜佛行。",
    "T34n1723_008:0808b20": "經「藥王若有惡人(至)其罪甚重」。贊曰：二毀",
    "T34n1723_008:0808b21": "者罪過佛，惡世損多故。《大集經》云：「毀罵犯",
    "T34n1723_008:0808b22": "戒比丘，過出萬億佛身血」。《大般若．勝天王會》",
    "T34n1723_008:0808b23": "云：「若殺大千界微塵數佛得罪尚輕，毀謗",
    "T34n1723_008:0808b24": "此經罪過於彼，永入地獄無有出期」。今",
    "T34n1723_008:0808b25": "毀讀誦者亦復如是，若損害佛不損二利",
    "T34n1723_008:0808b26": "行，佛不生惱故；損讀誦者損二利之行，",
    "T34n1723_008:0808b27": "生煩惱故。又雖毀佛，佛無愛憎，不廢說",
    "T34n1723_008:0808b28": "經利益彌廣；若毀讀誦者，為有怨親，廢其",
    "T34n1723_008:0808b29": "修習。又罵佛甚為難，罵讀誦者甚為易，誡",
    "T34n1723_008:0808b30": "其勿爾故作是說。又佛在時眾生根勝，雖",
    "T34n1723_008:0808c01": "有罵佛不退善心，雖自損深損他淺故；",
    "T34n1723_008:0808c02": "佛無已後眾生垢重，毀持經者，一切聞已多",
    "T34n1723_008:0808c03": "退道心，自他損重故作是說。《華手經》云：「若",
    "T34n1723_008:0808c04": "人壞亂菩提心者，乃為毀滅一切眾生大",
    "T34n1723_008:0808c05": "法光明，罪過五無間，五無間逆不毀壞一",
    "T34n1723_008:0808c06": "切佛法故，毀菩提心者則為毀壞一切佛",
    "T34n1723_008:0808c07": "法。」又佛滅後依法讀誦甚為難有，能為惡",
    "T34n1723_008:0808c08": "世眾生善友，故毀罵者罪過罵佛。「呰」音茲此",
    "T34n1723_008:0808c09": "反。毀作訛。《玉篇》「口毀曰呰呵也」。",
    "T34n1723_008:0808c10": "經「藥王(至)肩所荷擔」。贊曰：三讀誦佛莊嚴，具",
    "T34n1723_008:0808c11": "佛眾德故。讀誦此經當具相好等一切莊",
    "T34n1723_008:0808c12": "嚴，故《華嚴經》說：「菩薩有十種莊嚴：一大慈莊",
    "T34n1723_008:0808c13": "嚴，救護一切眾生故；二大悲莊嚴，堪忍一切",
    "T34n1723_008:0808c14": "故；三大願莊嚴，所可發願悉究竟故；四迴",
    "T34n1723_008:0808c15": "向莊嚴，建立一切諸佛功德妙莊嚴故；五功",
    "T34n1723_008:0808c16": "德莊嚴，饒益一切眾生故；六波羅蜜莊嚴，度",
    "T34n1723_008:0808c17": "脫一切眾生故；七智慧莊嚴，除滅一切眾生",
    "T34n1723_008:0808c18": "煩惱愚癡闇故；八方便莊嚴，出生善門諸善",
    "T34n1723_008:0808c19": "根故；九一切智心堅固不亂莊嚴，不樂異",
    "T34n1723_008:0808c20": "乘故；十決定莊嚴，於正法中滅疑惑故。」《勝",
    "T34n1723_008:0808c21": "鬘經》說：「攝受正法善男子荷負重任，不但",
    "T34n1723_008:0808c22": "持經者能擔四生，亦為佛肩之所荷擔。佛",
    "T34n1723_008:0808c23": "所重故、稱佛心故。」「為」有二義：一作、二被，上",
    "T34n1723_008:0808c24": "來被義。言作義者，即是自肩，亦擔如來肩",
    "T34n1723_008:0808c25": "所荷擔大菩提也，即為荷擔阿耨菩提故。",
    "T34n1723_008:0808c26": "「荷」音胡歌反，《玉篇》「又何可反，擔也揭也負也。」",
    "T34n1723_008:0808c27": "經「其所至方(至)應以奉獻」。贊曰：四在處應",
    "T34n1723_008:0808c28": "讚禮，人尊處勝故。五應四事供養，真實福",
    "T34n1723_008:0808c29": "田故、堪受妙供故。「饌」飲食也、具食也，或",
    "T34n1723_008:0808c30": "為「撰」字。",
    "T34n1723_008:0809a01": "經「所以者何(至)三菩提故」。贊曰：此釋所以。",
    "T34n1723_008:0809a02": "由此《法華》最深密，故不付阿難，唯付藥王",
    "T34n1723_008:0809a03": "等，極祕密故。譬如用毒為藥大醫所堪，小",
    "T34n1723_008:0809a04": "師不能，故付菩薩不付聲聞。化聲聞",
    "T34n1723_008:0809a05": "故，故說此時須臾得聞，當得究竟大菩",
    "T34n1723_008:0809a06": "提也，言契真故、自得果故、令他得故。",
    "T34n1723_008:0809a07": "經「爾時世尊(至)并供養持者」。贊曰：下十六頌，",
    "T34n1723_008:0809a08": "分三：初二頌總敘法師可尊、應可供養之",
    "T34n1723_008:0809a09": "所由，次十三頌頌前法師之德，後一頌結成",
    "T34n1723_008:0809a10": "法勝故人可尊。此初。分二：初一頌得任運",
    "T34n1723_008:0809a11": "智即真智性二空真理，後一頌得真智相。",
    "T34n1723_008:0809a12": "「一切種」即後得智。「及智慧」即根本智，分為",
    "T34n1723_008:0809a13": "二故。勸自受持并供持者，於自然智但",
    "T34n1723_008:0809a14": "勸供養，明自受持得之何惑。",
    "T34n1723_008:0809a15": "經「若有能受持(至)廣說無上法」。贊曰：下十",
    "T34n1723_008:0809a16": "三頌頌前法師之德。中分二：初三頌歎法",
    "T34n1723_008:0809a17": "師勝，後十頌頌可尊可重。此初。為三：初頌",
    "T34n1723_008:0809a18": "佛使，次頌捨淨土，後頌隨願自在。",
    "T34n1723_008:0809a19": "經「應以天華香(至)供養說法者」。贊曰：下十頌",
    "T34n1723_008:0809a20": "頌可尊可重。分二：初四頌正歎法師可",
    "T34n1723_008:0809a21": "尊可重，後六頌校量罪福勸生尊重。初",
    "T34n1723_008:0809a22": "四頌為二：一頌重說法，三頌重受持。此初",
    "T34n1723_008:0809a23": "也。以說法者自然必得勝妙果報，故略讚",
    "T34n1723_008:0809a24": "之。如契經說，若有戒足雖羸劣，而能辨",
    "T34n1723_008:0809a25": "說利多人，如佛大師應供養，愛彼善說故",
    "T34n1723_008:0809a26": "相似。《俱舍》亦云「父母、病法師、最後身菩薩，設",
    "T34n1723_008:0809a27": "非得聖者，施果亦無量。」",
    "T34n1723_008:0809a28": "經「吾滅後惡世(至)行於如來事」。贊曰：此三",
    "T34n1723_008:0809a29": "頌重受持，一頌勸敬、一頌供養、一頌佛使。",
    "T34n1723_008:0809a30": "演說讀誦等皆是受持。",
    "T34n1723_008:0809b01": "經「經若於一劫中(至)其罪復過彼」。贊曰：下六",
    "T34n1723_008:0809b02": "頌挍量罪福勸生尊重。為二：初二頌挍量",
    "T34n1723_008:0809b03": "罪，後四頌挍量福。此初也。",
    "T34n1723_008:0809b04": "經「有人求佛道(至)其福復過彼」。贊曰：下四頌，",
    "T34n1723_008:0809b05": "分二：初二頌對佛挍量，後二頌聞法挍量",
    "T34n1723_008:0809b06": "供養。此初也。讚佛易故心輕利少，讚持者",
    "T34n1723_008:0809b07": "難故心重利多。自他有多少故，如前准解。",
    "T34n1723_008:0809b08": "經「於八十億劫(至)我今獲大利」。贊曰：此以聞",
    "T34n1723_008:0809b09": "法挍量供養，財供、法供有優劣故，法供養",
    "T34n1723_008:0809b10": "者謂聞法故。",
    "T34n1723_008:0809b11": "經「藥王今告汝(至)法華最第一」。贊曰：第三大",
    "T34n1723_008:0809b12": "段顯法勝故人成可尊。",
    "T34n1723_008:0809b13": "經「爾時佛復告(至)難信難解」。贊曰：下第二",
    "T34n1723_008:0809b14": "段明法法師中，初長行、後偈頌。長行有三：",
    "T34n1723_008:0809b15": "初明法難信解勿妄宣傳，次「在在處處若",
    "T34n1723_008:0809b16": "說若讀者」下明是法身舍利應可供養，後",
    "T34n1723_008:0809b17": "「若有善男子善女人，如來滅後欲為四眾」下",
    "T34n1723_008:0809b18": "明說法儀則。初中復二：初明法法師深妙，",
    "T34n1723_008:0809b19": "後明由此人法師復成勝德。初中復二：初",
    "T34n1723_008:0809b20": "法難信解，後勿妄宣傳。此初也。三世經中",
    "T34n1723_008:0809b21": "此難信解，令捨權以就實、無生而有生，",
    "T34n1723_008:0809b22": "故知難信。道理幽玄迂迴而方證，故知",
    "T34n1723_008:0809b23": "難解。",
    "T34n1723_008:0809b24": "經「藥王此經(至)況滅度後」。贊曰：下勿妄宣傳。",
    "T34n1723_008:0809b25": "「妄授與人」已上誡之勿傳；「諸佛」已下釋其",
    "T34n1723_008:0809b26": "所以。佛常自守未曾顯說，今方說之。佛在",
    "T34n1723_008:0809b27": "自說，聲聞之中猶有怨嫉增上慢者尚起避",
    "T34n1723_008:0809b28": "席，況佛滅後誹謗不信。",
    "T34n1723_008:0809b29": "經「藥王當知(至)手摩其頭」。贊曰：此明由法，",
    "T34n1723_008:0809b30": "其人法師復成勝德。有七勝德：一佛衣覆，",
    "T34n1723_008:0809b31": "柔和忍辱具慚愧故、為佛慈悲之所覆故。",
    "T34n1723_008:0809c01": "二佛護念，由此根熟，佛善護念諸菩薩故。",
    "T34n1723_008:0809c02": "三有大信，四有志願，以欲勝解而為自",
    "T34n1723_008:0809c03": "體。五有善根，六佛共宿，同住慈悲心、思空",
    "T34n1723_008:0809c04": "勝義舍故。七佛手摩頭，佛教被心，佛所記",
    "T34n1723_008:0809c05": "別佛攝受故。",
    "T34n1723_008:0809c06": "經「藥王在在處處(至)尊重讚歎」。贊曰：下明",
    "T34n1723_008:0809c07": "是法身舍利應可供養。有二：初明是法身",
    "T34n1723_008:0809c08": "舍利，後明用此人成法師亦為勝德。初中",
    "T34n1723_008:0809c09": "有二：初標、後釋。標中有五處：一說處，二讀",
    "T34n1723_008:0809c10": "處，三誦處，四書處，五經卷住處。十法行中",
    "T34n1723_008:0809c11": "供養、施他、聽聞、受持、思量、修習，不離此四",
    "T34n1723_008:0809c12": "處故。「所以者何」下釋中有二：初顯是全身",
    "T34n1723_008:0809c13": "舍利，後應為供養。明理、智二皆圓滿故，即",
    "T34n1723_008:0809c14": "是具足法身、報身。由此返照開示悟入佛",
    "T34n1723_008:0809c15": "之知見，通取菩提、涅槃，理、事雙盡矣。是以",
    "T34n1723_008:0809c16": "佛教造像，書法身舍利安於像中，云「諸",
    "T34n1723_008:0809c17": "法從因生，如來說是因，彼法從緣滅，大沙",
    "T34n1723_008:0809c18": "門所說」，是為法身舍利。故《無量義經》云「亦名",
    "T34n1723_008:0809c19": "堅固舍利」。准《金光明經》，如如、如如智名法",
    "T34n1723_008:0809c20": "身，故經有處即有全身。",
    "T34n1723_008:0809c21": "經「若有人(至)三菩提」。贊曰：下明由此人成",
    "T34n1723_008:0809c22": "法身亦為勝德。有四：一禮供此塔得近",
    "T34n1723_008:0809c23": "菩提，二見聞此經善行勝道，三見聞此經",
    "T34n1723_008:0809c24": "得近正覺，四聞經驚疑新學、具慢。此初也。",
    "T34n1723_008:0809c25": "趣向法身故，此近初發心菩提。",
    "T34n1723_008:0809c26": "經「藥王多有人(至)菩薩之道」。贊曰：二見聞",
    "T34n1723_008:0809c27": "此經善行勝道，是正因故。已入劫數名行",
    "T34n1723_008:0809c28": "善行。文有七行：一見，二聞，三讀，四誦，五書，",
    "T34n1723_008:0809c29": "六持，七供養。故知說思修等真為善行。",
    "T34n1723_008:0809c30": "經「其有眾生(至)三菩提」。贊曰：三見聞此經",
    "T34n1723_008:0810a01": "得近初地正覺。有三：一法，二喻，三合。此初",
    "T34n1723_008:0810a02": "也。「若聞」是聞慧，「信解」思慧，「受持」修慧。",
    "T34n1723_008:0810a03": "經「藥王譬如(至)知水必近」。贊曰：此喻也。「有",
    "T34n1723_008:0810a04": "人」喻學出要者，渴乏喻在生死，無正法",
    "T34n1723_008:0810a05": "水。「須水」者，論云「喻佛性水，成大菩提故」，即",
    "T34n1723_008:0810a06": "教所詮之理性，初地菩提須規求也。「於高",
    "T34n1723_008:0810a07": "原」者，廣平曰原，喻佛正法覆四生羅萬像，",
    "T34n1723_008:0810a08": "出過眾道之先，難可登陟說為高原；即",
    "T34n1723_008:0810a09": "以生死外道之教名平川，平川之中有高",
    "T34n1723_008:0810a10": "原故。「穿鑿求之」者，鑿者鏨也穿也，以妙慧",
    "T34n1723_008:0810a11": "為先，三業為作具，簡擇推尋求菩提故。「猶",
    "T34n1723_008:0810a12": "見乾土」者，即昔日權二乘教跡。全無大乘",
    "T34n1723_008:0810a13": "之相，名知水尚遠。「施功不已」者，二利不息",
    "T34n1723_008:0810a14": "故。「轉見濕土」者，謂逢般若空教大乘，有菩提",
    "T34n1723_008:0810a15": "之勢，與濕土名。「遂漸至泥」者，喻聞此經教。",
    "T34n1723_008:0810a16": "「知水必近」者，論云「受持此經得佛性水，成",
    "T34n1723_008:0810a17": "阿耨多羅三藐三菩提故，近於所詮佛智慧",
    "T34n1723_008:0810a18": "也。」即顯二乘教為遠、大乘教為近，空教為",
    "T34n1723_008:0810a19": "疎、中道教為親。",
    "T34n1723_008:0810a20": "經「菩薩亦復(至)三菩提」。贊曰：下合。有二：初",
    "T34n1723_008:0810a21": "標、後釋。此標也。聞、解、習三如次三慧，十法",
    "T34n1723_008:0810a22": "行中初八聞慧，次一思慧，後一修慧。",
    "T34n1723_008:0810a23": "經「所以者何(至)而為開示」。贊曰：此釋所由。",
    "T34n1723_008:0810a24": "大菩提法有因有果，有近正因、有遠傍",
    "T34n1723_008:0810a25": "因。教理行果、智性智相、五種智慧並屬此",
    "T34n1723_008:0810a26": "經，由經得故、此經攝故。「開方便門」者，即攝",
    "T34n1723_008:0810a27": "遠、傍，昔說二乘教理行果；「顯真實相」者，攝",
    "T34n1723_008:0810a28": "近、正因，今說一乘教理行果，一切皆盡，故",
    "T34n1723_008:0810a29": "並屬此經。又「深固」者，深謂妙而難測，固謂",
    "T34n1723_008:0810a30": "不可破壞。佛所攝受佛所祕藏，如王齒",
    "T34n1723_008:0810b01": "印非餘人物故。「幽遠」者，大劫修因，妙智證",
    "T34n1723_008:0810b02": "故。非佛不克、無人能到，窮真本源，今化",
    "T34n1723_008:0810b03": "菩薩故謂開示。",
    "T34n1723_008:0810b04": "經「藥王若有(至)增上慢者」。贊曰：四聞經驚",
    "T34n1723_008:0810b05": "疑新學、具慢、初學菩薩、凡夫、聲聞故，初聞",
    "T34n1723_008:0810b06": "便驚、思起疑惑、修行怖畏，名為新學及增",
    "T34n1723_008:0810b07": "上慢，未入三位。",
    "T34n1723_008:0810b08": "經「藥王若有(至)云何應說」。贊曰：下第三大",
    "T34n1723_008:0810b09": "段明說法儀側。有二：初教示儀軌，後若依",
    "T34n1723_008:0810b10": "我軌儀佛便隨順。初文有三：一問，二示，三",
    "T34n1723_008:0810b11": "結。此問也。",
    "T34n1723_008:0810b12": "經「是善男子(至)廣說斯經」。贊曰：下示。有二：",
    "T34n1723_008:0810b13": "初標、後釋。此初也。",
    "T34n1723_008:0810b14": "經「如來室者(至)一切法空是」。贊曰：此釋也。",
    "T34n1723_008:0810b15": "恒常安處寢息身心於慈悲，故名為室。維摩",
    "T34n1723_008:0810b16": "以空為舍，理究竟處自利舍故。此明於事，",
    "T34n1723_008:0810b17": "說法利他舍故。前第二卷漸次遊行遂到",
    "T34n1723_008:0810b18": "父舍，以中道大乘為舍。以中、外相形名",
    "T34n1723_008:0810b19": "之為舍。彼是教舍、此是行舍，亦不相違。心",
    "T34n1723_008:0810b20": "行調順堪耐心勞苦，名柔和忍辱衣，外物",
    "T34n1723_008:0810b21": "不侵故。耐怨害、安受苦，如次配之。崇賢善、",
    "T34n1723_008:0810b22": "拒惡法，三乘通行，以慚、愧為上服。今說惡",
    "T34n1723_008:0810b23": "人、苦境不撓大乘別行，故說和忍為衣，亦",
    "T34n1723_008:0810b24": "不相違。又柔和之體即慚、愧故。安身心於",
    "T34n1723_008:0810b25": "空境，覩三事以漭然，名空為座。維摩以",
    "T34n1723_008:0810b26": "四靜慮為床，彼據智所生依，以靜慮定為",
    "T34n1723_008:0810b27": "床；今據智所緣依，以法空為床，亦不相",
    "T34n1723_008:0810b28": "違。大慈悲，有觀也；衣、座二，空觀也，謂生空、法",
    "T34n1723_008:0810b29": "空如次。依《十住毘婆沙》「說法處師子座有",
    "T34n1723_008:0810b30": "四法：一先應恭敬禮拜大眾然後升座；二",
    "T34n1723_008:0810c01": "眾有女人應觀不淨；三威儀瞻視有大人",
    "T34n1723_008:0810c02": "相，顏色和悅人皆信受，不說外道經書心",
    "T34n1723_008:0810c03": "無怯畏；四於惡言問難當行忍辱。復有四",
    "T34n1723_008:0810c04": "法：一不輕自身，二不輕聽者，三不輕所",
    "T34n1723_008:0810c05": "說，四不為利養。」《對法》、《顯揚》、《瑜伽》等中皆有",
    "T34n1723_008:0810c06": "問難說法等相，應廣如彼。",
    "T34n1723_008:0810c07": "經「安住是中(至)是法華經」。贊曰：三結也。",
    "T34n1723_008:0810c08": "經「藥王我於(至)聽其說法」。贊曰：下若依我軌",
    "T34n1723_008:0810c09": "儀佛便隨順。有三：一令聽，二得見，三令",
    "T34n1723_008:0810c10": "不忘念。此初。有三：一令化人集眾，二化",
    "T34n1723_008:0810c11": "四眾令聽，三令八部往聽。",
    "T34n1723_008:0810c12": "經「我雖在異國(至)令得具足」。贊曰：此令得",
    "T34n1723_008:0810c13": "見及不忘念。「逗」音徒鬪反，逗留也，又住也",
    "T34n1723_008:0810c14": "止也，作「豆」音。亦有作「竇」字，教能竇繹義",
    "T34n1723_008:0810c15": "故。「逗」音《說文》「大句反，又土豆反」，今從徒鬪反。",
    "T34n1723_008:0810c16": "有作「[言*竇]」，不知所從。",
    "T34n1723_008:0810c17": "經「爾時世尊(至)信受者亦難」。贊曰：下十八頌",
    "T34n1723_008:0810c18": "半，分二：初十六頌半頌前所說，後二頌",
    "T34n1723_008:0810c19": "明能說、能受二俱益相。初文有三：初一頌",
    "T34n1723_008:0810c20": "頌難信解勿妄宣傳，次四頌頌法身舍利",
    "T34n1723_008:0810c21": "中人近菩提，後十一頌半頌說法儀軌。此",
    "T34n1723_008:0810c22": "初也。",
    "T34n1723_008:0810c23": "經「如人渴須水(至)決定知近水」。贊曰：下四",
    "T34n1723_008:0810c24": "頌頌法為舍利中人近菩提。有二：一頌",
    "T34n1723_008:0810c25": "半喻，二頌半合。此初也。「燥」音蘇浩反，亦乾",
    "T34n1723_008:0810c26": "也。經「藥王汝當知(至)近於佛智慧」。贊曰：此二",
    "T34n1723_008:0810c27": "頌半合也。",
    "T34n1723_008:0810c28": "經「若人說此經(至)處此為說法」。贊曰：下十",
    "T34n1723_008:0810c29": "一頌半說法儀軌。中有二：初二頌半頌",
    "T34n1723_008:0810c30": "儀軌，後九頌頌佛隨順。此初。有二：一",
    "T34n1723_008:0810c31": "頌半標教，一頌釋之。",
    "T34n1723_008:0811a01": "經「若說此經時(至)集之令聽法」。贊曰：下九頌",
    "T34n1723_008:0811a02": "頌佛隨順。分六：初一頌明行忍行，次三",
    "T34n1723_008:0811a03": "頌明我在餘國令化四眾供養聽法，一",
    "T34n1723_008:0811a04": "頌為作衛護，二頌現身令憶念，一頌具德",
    "T34n1723_008:0811a05": "方見佛，一頌令八部聽法。此初二也。",
    "T34n1723_008:0811a06": "經「若人欲加害(至)為作聽法眾」。贊曰：一衛",
    "T34n1723_008:0811a07": "護，二令憶念。「寂寞」者空無貌。一見佛具",
    "T34n1723_008:0811a08": "是德者，具是忍辱，寂處讀誦一令八部聽。",
    "T34n1723_008:0811a09": "經「是人樂說法(至)得見恒沙佛」。贊曰。此第",
    "T34n1723_008:0811a10": "二大段明能說、能受二俱益相。初頌能說者",
    "T34n1723_008:0811a11": "益，後頌能聽者益。「罣」障也。「礙」止也。",
    "T34n1723_008:0811a12": "見寶塔品",
    "T34n1723_008:0811a13": "以三門分別：一來意，二釋名，三解妨。來",
    "T34n1723_008:0811a14": "意有四。一者論云「為除三種無煩惱人染",
    "T34n1723_008:0811a15": "慢說三平等。三慢者：一信種種乘異，二信",
    "T34n1723_008:0811a16": "生死、涅槃異，三信彼、此身異。三平等者：一",
    "T34n1723_008:0811a17": "乘平等如前已說；二為除信生死、涅槃異，",
    "T34n1723_008:0811a18": "故現多寶如來塔，入涅槃已後現身故；三",
    "T34n1723_008:0811a19": "為破彼此身異，顯多寶佛攝一切佛身。」論",
    "T34n1723_008:0811a20": "云略者，多寶如來身一體示現攝取一切佛",
    "T34n1723_008:0811a21": "身故。由身平等，但說一身攝諸佛身。又",
    "T34n1723_008:0811a22": "顯自他身無差別故，十方分身佛集身無",
    "T34n1723_008:0811a23": "異故，彼身即我身。由後二義故此品來。",
    "T34n1723_008:0811a24": "二者論云「十無上中第五示現清淨國土無",
    "T34n1723_008:0811a25": "上，示現多寶如來塔。多寶塔涌分身佛集，佛",
    "T34n1723_008:0811a26": "放一光，見於東方五百萬億那由他恒河沙",
    "T34n1723_008:0811a27": "等國土頗梨為地，又佛變八方各四百萬億",
    "T34n1723_008:0811a28": "那由他國土為淨，示佛國淨。顯今法勝，",
    "T34n1723_008:0811a29": "不唯穢土以化生，亦於淨佛國土以施化。」",
    "T34n1723_008:0811a30": "佛國由來清淨，故此品來。此為義殘。三者初",
    "T34n1723_008:0811b01": "四品明讚重流通，上〈法師品〉顯於此經若人",
    "T34n1723_008:0811b02": "若法皆可尊重，今此一品顯法可尊，但說",
    "T34n1723_008:0811b03": "經處多寶必聽，以為靈證、勸發信心，故此",
    "T34n1723_008:0811b04": "品來。四者《智度論》云：「有佛出世，無人請說",
    "T34n1723_008:0811b05": "便入涅槃者，如《法華經》多寶世尊，無人請",
    "T34n1723_008:0811b06": "故便入涅槃。」後佛化身及七寶塔，證《法華》",
    "T34n1723_008:0811b07": "故一時出現。阿難傳經以同聞為證，佛說",
    "T34n1723_008:0811b08": "此經以佛為證，故此品來。雖傳此解，意旨",
    "T34n1723_008:0811b09": "難知。多寶既滅，作塔無請，如何有眾？釋",
    "T34n1723_008:0811b10": "品名。佛體所居名塔，眾珍所成名寶塔，",
    "T34n1723_008:0811b11": "以寶成故名寶塔。或塔如前，寶謂多寶，多",
    "T34n1723_008:0811b12": "寶佛之塔。或多寶及塔二名俱舉，故名寶塔。",
    "T34n1723_008:0811b13": "「見」音戶練反，顯現也。所現即寶塔，名現寶",
    "T34n1723_008:0811b14": "塔。「見」音又古電反，見覩也。由塔上升，眾人",
    "T34n1723_008:0811b15": "皆覩，所見即寶塔。寶塔之見，故名見寶塔品。",
    "T34n1723_008:0811b16": "解妨難者，依論此品既明淨土十方佛",
    "T34n1723_008:0811b17": "集，何故不以為品名？答：因塔上昇希開，必",
    "T34n1723_008:0811b18": "召佛集、將安諸佛，所以變為淨土。塔現為",
    "T34n1723_008:0811b19": "因方有佛集變為淨土，證經為驗，唯在",
    "T34n1723_008:0811b20": "見塔，故以為名。問：何故不於淨土為二乘",
    "T34n1723_008:0811b21": "說，說已證法方有淨土？答：欲顯二乘後",
    "T34n1723_008:0811b22": "迴趣大，初在穢方後居淨土。",
    "T34n1723_008:0811b23": "經「爾時佛前(至)住虛空中」。贊曰：下文初長",
    "T34n1723_008:0811b24": "行中有二：初塔湧，聞法證經勝妙；後將至，",
    "T34n1723_008:0811b25": "「頌云爾時多寶佛於寶塔中分半座」下，募",
    "T34n1723_008:0811b26": "眾說經方陳付囑。初文復二：初塔湧，印說",
    "T34n1723_008:0811b27": "證經之可信，故塔未開。多寶便歎，如前所",
    "T34n1723_008:0811b28": "說者皆真實故；後塔開聽說，證經之可重，",
    "T34n1723_008:0811b29": "「爾時四眾見大寶塔住在空中，又聞塔中」下",
    "T34n1723_008:0811b30": "是。初塔為證，後身為證，證教、證理次第證",
    "T34n1723_008:0811c01": "故。初文有三：一支提應現，二靈祇敬奉，三",
    "T34n1723_008:0811c02": "歎佛神功、印經妙德，「爾時寶塔中出大音聲」",
    "T34n1723_008:0811c03": "下是。初文有五：一標有塔，二明分量，三涌",
    "T34n1723_008:0811c04": "住，四嚴相，五所至。今此有初三。然論解十",
    "T34n1723_008:0811c05": "無上中第五示現清淨國土無上，故示現",
    "T34n1723_008:0811c06": "多寶如來塔。中有九：一一切佛土清淨，二",
    "T34n1723_008:0811c07": "塔，三量，四略，五住持，六示現無量佛，七遠",
    "T34n1723_008:0811c08": "離穢不淨，八多寶，九同坐。此說〈多寶品〉中",
    "T34n1723_008:0811c09": "九種所由各有表故。一佛土清淨者，解下",
    "T34n1723_008:0811c10": "光照見於十方，各五百萬億那由他恒河沙",
    "T34n1723_008:0811c11": "等佛國，頗梨為地等清淨土。二塔者，解此塔",
    "T34n1723_008:0811c12": "現所由。三量者，解此塔高下縱廣量，或所見",
    "T34n1723_008:0811c13": "淨土量，及十方各變量。四略者，此釋何故略，",
    "T34n1723_008:0811c14": "唯一多寶佛證，更無餘佛證耶。五住持者，",
    "T34n1723_008:0811c15": "解下佛答大樂說，此塔有多寶全身舍利",
    "T34n1723_008:0811c16": "住持所由。六無量佛者，解下釋迦十方各",
    "T34n1723_008:0811c17": "無量分身佛集所由。七遠離穢不淨者，解下",
    "T34n1723_008:0811c18": "釋迦變此娑婆世界為清淨，復更兩重八",
    "T34n1723_008:0811c19": "方各變二百萬億那由他國為清淨，亦無",
    "T34n1723_008:0811c20": "大海江河山等所由。八多寶者，解佛名寶",
    "T34n1723_008:0811c21": "所由。九同坐者，解下釋迦、多寶二佛同坐",
    "T34n1723_008:0811c22": "所以。顯各有表，論陳不依經之次第，隨義",
    "T34n1723_008:0811c23": "總釋。論云「塔者示現如來舍利住持故」，謂佛",
    "T34n1723_008:0811c24": "舍利全在塔中，表佛法身全在此經，故須",
    "T34n1723_008:0811c25": "塔涌。不爾，但佛現，何須塔涌耶。「高五百由",
    "T34n1723_008:0811c26": "旬」者，論云「量者示現一切佛土清淨，勝出世",
    "T34n1723_008:0811c27": "間善根所生，故大而且淨；世間善根生，非淨",
    "T34n1723_008:0811c28": "而小」。故《佛地經》云：「勝出世間善根所起，五者",
    "T34n1723_008:0811c29": "五根，百者百行，百行業道各資五根，方始得",
    "T34n1723_008:0811c30": "故、高五趣故」。「縱廣二百五十由旬」者，出二",
    "T34n1723_008:0812a01": "十五有故。「從地涌出住虛空中」者，塔在東",
    "T34n1723_008:0812a02": "方，言涌出住空者，表佛涅槃已出生死，今",
    "T34n1723_008:0812a03": "還處世以濟眾生，生死、涅槃二無異故。又",
    "T34n1723_008:0812a04": "「涌出」者表說一乘超二乘故。「住虛空」者，表",
    "T34n1723_008:0812a05": "教詮於真理空故。",
    "T34n1723_008:0812a06": "經「種種寶物(至)充遍世界」。贊曰：下明嚴相。",
    "T34n1723_008:0812a07": "有二：初明八嚴，後重明幡蓋嚴相。此初也。",
    "T34n1723_008:0812a08": "外嚴寶塔，表內佛身及法華經皆有功德",
    "T34n1723_008:0812a09": "以為嚴飾：一「種種嚴」喻萬德具。二「五千爛",
    "T34n1723_008:0812a10": "楯」喻信、進、念、定、慧力。各以百行業道資長",
    "T34n1723_008:0812a11": "方成五百，各除十惡故成五千。三「龕室千",
    "T34n1723_008:0812a12": "萬」表禪定甚多。「龕」音口含反，龕塔也。一曰龍",
    "T34n1723_008:0812a13": "貌，非此義，今從初。《玉篇》作「龕，枯耽反，受也",
    "T34n1723_008:0812a14": "盛也取也」。四「幢」表智德高顯。五「幡」表諸總",
    "T34n1723_008:0812a15": "持轉滅諸惡。六「瓔」珞表三念住。七「寶鈴」表",
    "T34n1723_008:0812a16": "四辨。八「出香」表修五分法身，證真滅惑即",
    "T34n1723_008:0812a17": "是無垢賢栴檀香，遍四生中滅諸煩惱能",
    "T34n1723_008:0812a18": "證真如。",
    "T34n1723_008:0812a19": "經「其諸幡蓋(至)七寶合成」。贊曰：此重明嚴",
    "T34n1723_008:0812a20": "飾幡蓋之相。表具七聖財故。",
    "T34n1723_008:0812a21": "經「高(至)四天王宮」。贊曰：此所至也。表高出",
    "T34n1723_008:0812a22": "四生之上以垂化故。",
    "T34n1723_008:0812a23": "經「三十三天(至)尊重讚歎」。贊曰：此靈祇敬",
    "T34n1723_008:0812a24": "奉。有二：初三十三天雨華，後八部供讚。",
    "T34n1723_008:0812a25": "經「爾時寶塔中(至)皆是真實」。贊曰：此歎佛神",
    "T34n1723_008:0812a26": "功、印經妙德。有二：初歎、後印。如文可知。",
    "T34n1723_008:0812a27": "經「爾時四眾(至)却住一面」。贊曰：下第二段塔",
    "T34n1723_008:0812a28": "開聽說，證經之可重。有三：初辨因由；次",
    "T34n1723_008:0812a29": "明開塔，「是時大樂說菩薩以如來神力故",
    "T34n1723_008:0812a30": "白佛言」下是；後明見讚，「即時一切眾會皆",
    "T34n1723_008:0812a31": "見多寶如來於寶塔中坐」下是。初文有二：",
    "T34n1723_008:0812b01": "初請、後答。請中有二：初眾人心請，後樂說言",
    "T34n1723_008:0812b02": "請。此初也。",
    "T34n1723_008:0812b03": "經「爾時有菩薩(至)發是音聲」。贊曰：樂說言請。",
    "T34n1723_008:0812b04": "經「爾時佛告(至)有如來全身」。贊曰：下答。有",
    "T34n1723_008:0812b05": "三：初標，次釋，後結。此初也。論云「住持者，示",
    "T34n1723_008:0812b06": "現諸佛如來法身自在身力故、化相法身自",
    "T34n1723_008:0812b07": "在力故。全身在塔住持，表佛法身自在力",
    "T34n1723_008:0812b08": "故」。在此經教，全身住持。",
    "T34n1723_008:0812b09": "經「乃往過去(至)號曰多寶」。贊曰：下釋。有四：",
    "T34n1723_008:0812b10": "一佛身，二本願，三誡勅，四願遂。此初也。何故",
    "T34n1723_008:0812b11": "一多寶為證非多佛耶？論云「略者，多寶如來",
    "T34n1723_008:0812b12": "身一體，示現攝取一切佛身故」。即是一身攝",
    "T34n1723_008:0812b13": "一切佛身，身平等故；亦顯一乘攝諸義盡。",
    "T34n1723_008:0812b14": "何故多寶為證非餘佛耶？論云「多寶者，示現",
    "T34n1723_008:0812b15": "一切佛土同寶性故」。欲明事中報化佛等土",
    "T34n1723_008:0812b16": "同為寶性，亦表所詮理妙清淨無差別故。",
    "T34n1723_008:0812b17": "經「其佛本行菩薩(至)讚言善哉」。贊曰：二陳",
    "T34n1723_008:0812b18": "本願。",
    "T34n1723_008:0812b19": "經「彼佛成道已(至)起大塔」。贊曰：三彰誡勅。",
    "T34n1723_008:0812b20": "經「其佛以神通願力(至)善哉善哉」。贊曰：四",
    "T34n1723_008:0812b21": "願遂也。",
    "T34n1723_008:0812b22": "經「大樂說(至)善哉善哉」。贊曰：三結告也。",
    "T34n1723_008:0812b23": "經「是時大樂說(至)見此佛身」。贊曰：上辨因",
    "T34n1723_008:0812b24": "由，下明開塔。有四：一請，二答，三重請，四",
    "T34n1723_008:0812b25": "許開。此初也。",
    "T34n1723_008:0812b26": "經「佛告大樂說(至)乃出現耳」。贊曰：下答。有",
    "T34n1723_008:0812b27": "二：初陳多寶本願，後召化佛。此初也。彼佛",
    "T34n1723_008:0812b28": "說經塔涌為證，塔開佛現化佛為證。又我",
    "T34n1723_008:0812b29": "塔開，假分身以邀重；我今證說，明此經",
    "T34n1723_008:0812b30": "而可信故。願彼佛分身佛集方可塔開。",
    "T34n1723_008:0812b31": "經「大樂說(至)今應當集」。贊曰：此召化佛。問：",
    "T34n1723_008:0812c01": "一佛所化不越三千。何故分身遍十方界？",
    "T34n1723_008:0812c02": "答：隨順初見，且說三千所化；上位不同，何",
    "T34n1723_008:0812c03": "得分身不廣？又身無異，他即我身。",
    "T34n1723_008:0812c04": "經「大樂說(至)禮拜供養」。贊曰：此重請也。",
    "T34n1723_008:0812c05": "經「爾時佛放(至)國土諸佛」。贊曰：下許開。有",
    "T34n1723_008:0812c06": "二：初集分身，後正開塔，「爾時釋迦牟尼佛",
    "T34n1723_008:0812c07": "見所分身佛悉已來集」下是。初文有四：一",
    "T34n1723_008:0812c08": "此光照去，二彼佛言來，三變土延賓，四持",
    "T34n1723_008:0812c09": "華慰主，「是時諸佛各在寶樹」下是。問：佛之",
    "T34n1723_008:0812c10": "分身聖心極鑒，何必要須光照方始言來？",
    "T34n1723_008:0812c11": "答：佛之分身不假光而應集，但以欲令此",
    "T34n1723_008:0812c12": "生遠見，故放光以照之。又若不召而來，眾",
    "T34n1723_008:0812c13": "生不知佛之神力，為令知佛神力及所",
    "T34n1723_008:0812c14": "說而可重故，放光照之。言「一光」者，表說",
    "T34n1723_008:0812c15": "一乘，無餘二故。此光照去中有二：一東方，",
    "T34n1723_008:0812c16": "二例餘方。初文有六，此初，見佛。問：何故",
    "T34n1723_008:0812c17": "須現無量佛耶？論云「示現彼此所作業無",
    "T34n1723_008:0812c18": "差別故」。彼此佛業教化眾生，初權後實，所",
    "T34n1723_008:0812c19": "作同故。",
    "T34n1723_008:0812c20": "經「彼諸國土(至)寶網羅上」。贊曰：此文有三，",
    "T34n1723_008:0812c21": "一土相、二眷屬、三覆蓋。何故須照一切佛",
    "T34n1723_008:0812c22": "土清淨耶？論云「示現諸佛實相境界中種",
    "T34n1723_008:0812c23": "種寶間錯莊嚴故，表一乘中具萬德故」。「幔」",
    "T34n1723_008:0812c24": "音莫半反，在傍曰帷、在上曰幔。若覆作鞔，",
    "T34n1723_008:0812c25": "武安反。幔上安網以寶為之，如幔之飾，",
    "T34n1723_008:0812c26": "故言網幔。",
    "T34n1723_008:0812c27": "經「彼國諸佛(至)為眾說法」。贊曰：此文有二，",
    "T34n1723_008:0812c28": "一說法、二助化。",
    "T34n1723_008:0812c29": "經「南西北方(至)亦復如是」。贊曰：例餘方也。",
    "T34n1723_008:0812c30": "經「爾時十方(至)如來寶塔」。贊曰：第二彼佛",
    "T34n1723_008:0812c31": "言來。",
    "T34n1723_008:0813a01": "經「時娑婆世界(至)懸諸寶鈴」。贊曰：第三變土",
    "T34n1723_008:0813a02": "延賓。有四：一變大千，二佛便坐，三又廣變，",
    "T34n1723_008:0813a03": "四佛方安。初中復二：初變土，後移人。此初。",
    "T34n1723_008:0813a04": "有三：初現淨，次滅穢，後香華林。「藪」者散木",
    "T34n1723_008:0813a05": "為林，澤無水曰藪。何故變穢為淨耶？論",
    "T34n1723_008:0813a06": "云「示現一切佛國土平等清淨故，釋迦為",
    "T34n1723_008:0813a07": "惡眾生現故」。有此不淨，如無垢稱說。問：何",
    "T34n1723_008:0813a08": "故多寶塔昇不變淨土，分身佛集始變淨",
    "T34n1723_008:0813a09": "土？答：多寶示順二乘，現居穢土之相；分身",
    "T34n1723_008:0813a10": "為順菩薩，所以始變淨土。又多寶順二乘",
    "T34n1723_008:0813a11": "之往位，故居穢土；分身順二乘之後成，故",
    "T34n1723_008:0813a12": "居淨剎。主變有三時，客坐有二位。問：何故",
    "T34n1723_008:0813a13": "主人須三變土？答：欲顯分身佛數多故。",
    "T34n1723_008:0813a14": "又顯次第至三極者，顯此一乘三乘極故，",
    "T34n1723_008:0813a15": "又顯本穢凡夫位也。初變大千表至聲聞，",
    "T34n1723_008:0813a16": "次變二百萬億那由他國表至獨覺，後更",
    "T34n1723_008:0813a17": "變二百表出二乘至一乘位極滿足故。",
    "T34n1723_008:0813a18": "問：客佛世尊何須再坐？答：欲令三變至於",
    "T34n1723_008:0813a19": "道故。若爾何故不三坐耶。答：再證《法華》，文",
    "T34n1723_008:0813a20": "義深故。又并多寶，即是三坐、三證、三變。",
    "T34n1723_008:0813a21": "經「唯留此會眾(至)置於他土」。贊曰：此移人。",
    "T34n1723_008:0813a22": "根熟堪聞故留，無緣不堪故去。",
    "T34n1723_008:0813a23": "經「是時諸佛(至)而挍飾之」。贊曰：第二化佛",
    "T34n1723_008:0813a24": "便坐。有三：初佛、侍俱來，次樹、座之相，後佛",
    "T34n1723_008:0813a25": "座不足。此初二也。問：何故諸佛各唯一侍？",
    "T34n1723_008:0813a26": "答：證經開塔不假侍人之能，傳訊、軌儀一",
    "T34n1723_008:0813a27": "人足辦。問：侍者何處坐？答：何須坐。問：何故淨",
    "T34n1723_008:0813a28": "名待客座假燈王，釋迦延賓侍者無坐？",
    "T34n1723_008:0813a29": "答：彼俗此佛，故事不同。",
    "T34n1723_008:0813a30": "經「爾時諸佛(至)猶故不盡」。贊曰：此佛坐不",
    "T34n1723_008:0813b01": "足。",
    "T34n1723_008:0813b02": "經「時釋迦牟尼佛(至)皆令清淨」。贊曰：下第",
    "T34n1723_008:0813b03": "三又廣變。有二：初一變二百，後一變二百，",
    "T34n1723_008:0813b04": "已到、未到佛有異故。初文有五：初變土量，",
    "T34n1723_008:0813b05": "二變惡生，三變淨相，四變惡土，五變土嚴。",
    "T34n1723_008:0813b06": "此初也。放光警覺、有緣召佛，十方皆照。坐、",
    "T34n1723_008:0813b07": "佛必須齊等，設座唯在八方。",
    "T34n1723_008:0813b08": "經「無有地獄(至)置於他土」。贊曰：變惡生。",
    "T34n1723_008:0813b09": "經「所化之國(至)以為莊挍」。贊曰：變淨相也。",
    "T34n1723_008:0813b10": "經「亦無大海(至)諸山王」。贊曰：變惡土也。",
    "T34n1723_008:0813b11": "亦有解云，下言令菩薩於鷲峯山散花者，",
    "T34n1723_008:0813b12": "不變會處故，所以上言唯留此會。此理",
    "T34n1723_008:0813b13": "不然。上言唯留此會，眾堪聞法故。五趣",
    "T34n1723_008:0813b14": "皆移，豈復待客變土為淨，獨留山處雜穢",
    "T34n1723_008:0813b15": "以示於客？必無此事，據實山處亦變令無。",
    "T34n1723_008:0813b16": "下言令於山中散花者，說舊山處故。又",
    "T34n1723_008:0813b17": "以淨覆穢名之為移，未發心見穢、已發",
    "T34n1723_008:0813b18": "心見淨。隱穢彰淨名之為移，移相移心",
    "T34n1723_008:0813b19": "故。但言移諸天人置於他土，不言移惡",
    "T34n1723_008:0813b20": "處置他土故。設諸人天，亦似移故。又下文",
    "T34n1723_008:0813b21": "殊龍宮將出花現山中，何處有山？已移之",
    "T34n1723_008:0813b22": "故。《大般若經》第三卷云「三千大千世界，蘇迷",
    "T34n1723_008:0813b23": "盧山、大蘇迷盧山、輪圍山、大輪圍山」，大蘇迷",
    "T34n1723_008:0813b24": "盧即成上位，佛土中有。",
    "T34n1723_008:0813b25": "經「通為一佛國土(至)遍布其地」。贊曰：變土",
    "T34n1723_008:0813b26": "嚴也。「寶交露幔」者，幔以承露，以寶交雜",
    "T34n1723_008:0813b27": "飾於露幔。又以寶交飾或顯露，或以幔覆",
    "T34n1723_008:0813b28": "之。又以寶交雜覆露於幔，皆名露幔。",
    "T34n1723_008:0813b29": "經「釋迦牟尼佛(至)遍布其地」。贊曰：此第二",
    "T34n1723_008:0813b30": "變二百。文亦如前。",
    "T34n1723_008:0813c01": "經「爾時東方(至)來集於此」。贊曰：下第四佛方",
    "T34n1723_008:0813c02": "安處。有三：初一方安，次例餘方安，後遍",
    "T34n1723_008:0813c03": "滿安。此初也。",
    "T34n1723_008:0813c04": "經「如是次第(至)遍滿其中」。贊曰：例餘方安",
    "T34n1723_008:0813c05": "及遍滿安。",
    "T34n1723_008:0813c06": "經「是時諸佛(至)亦復如是」。贊曰：集分身中。",
    "T34n1723_008:0813c07": "有四，此為第四持華慰主。有二：初明遣",
    "T34n1723_008:0813c08": "使，後明例遣。恐文不同，故更重例：初舉一",
    "T34n1723_008:0813c09": "方諸佛，後例七方。初文有三：初告去處，次",
    "T34n1723_008:0813c10": "令傳語，後教散花。「齎」音節稽反，持遣也。《切韻》",
    "T34n1723_008:0813c11": "作「齎」。「掬」音渠竹反，取也。物在手，應作「匊」。",
    "T34n1723_008:0813c12": "經「爾時釋迦牟尼佛(至)住虛空中」。贊曰：下",
    "T34n1723_008:0813c13": "正開塔。有三：初事訖住空，次時眾起覩，",
    "T34n1723_008:0813c14": "後釋迦正開。此初也。塔湧在空，故隨塔住。",
    "T34n1723_008:0813c15": "經「一切四眾(至)一心觀佛」。贊曰：時眾起覩。",
    "T34n1723_008:0813c16": "經「於是釋迦牟尼佛(至)開大城門」。贊曰：佛",
    "T34n1723_008:0813c17": "正開也。作吉祥兆，故用右手。「鑰」音以灼反，",
    "T34n1723_008:0813c18": "《玉篇》「門鍵也」。《說文》「關下杜也」。《方言》「關東謂之",
    "T34n1723_008:0813c19": "鍵，關西謂之[門@龠]」。「鑰」是古字耳，有「作籥」。《字",
    "T34n1723_008:0813c20": "林》「書俗作僮，笘也」。何承天《纂文》云「關西",
    "T34n1723_008:0813c21": "以書篇為書籥」，非此義。",
    "T34n1723_008:0813c22": "經「即時一切眾會(至)而來至此」。贊曰：第二",
    "T34n1723_008:0813c23": "大段開塔聽說，證經之可重中，下第三段",
    "T34n1723_008:0813c24": "明見讚。有二：初見身聞言，後讚歎散華。",
    "T34n1723_008:0813c25": "此初也。",
    "T34n1723_008:0813c26": "經「爾時四眾等(至)及釋迦牟尼佛上」。贊曰：",
    "T34n1723_008:0813c27": "讚歎散華。",
    "T34n1723_008:0813c28": "經「爾時多寶佛(至)可就此座」。贊曰：長行中",
    "T34n1723_008:0813c29": "下第二大段募眾說經、陳方付囑。有三：初",
    "T34n1723_008:0813c30": "塔中同坐，次眾處空中，後勸說付囑。初文",
    "T34n1723_008:0814a01": "有二：初命、後坐。此命也。",
    "T34n1723_008:0814a02": "經「即時釋迦牟尼佛(至)結跏趺坐」。贊曰：此",
    "T34n1723_008:0814a03": "坐也。問：何故二佛同坐一座？論云「示現化",
    "T34n1723_008:0814a04": "佛、非化佛、法佛、報佛等，皆為成大事故」。",
    "T34n1723_008:0814a05": "即為成一大因緣，又表三乘同坐一乘之",
    "T34n1723_008:0814a06": "床，眾生亦同一乘座故。",
    "T34n1723_008:0814a07": "經「爾時大眾(至)俱處虛空」。贊曰：下眾處空",
    "T34n1723_008:0814a08": "中。有二：初請、後引。此初也。",
    "T34n1723_008:0814a09": "經「即時釋迦牟尼佛(至)皆在虛空」。贊曰：此",
    "T34n1723_008:0814a10": "引住空。表聞一乘住佛果故。",
    "T34n1723_008:0814a11": "經「以大音聲(至)付囑有在」。贊曰：勸說付囑",
    "T34n1723_008:0814a12": "也。此乃釋迦之所募勸，准偈當知。",
    "T34n1723_008:0814a13": "經「爾時世尊(至)不懃為法」。贊曰：下四十八頌，",
    "T34n1723_008:0814a14": "分二：初十二頌頌前塔湧聞法證經勝妙，",
    "T34n1723_008:0814a15": "後三十六頌頌前募眾說經陳方付囑。初",
    "T34n1723_008:0814a16": "中復二；初一頌半塔涌印說獎勸眾人，後",
    "T34n1723_008:0814a17": "十頌半開塔聽說以勸眾人。此初也。",
    "T34n1723_008:0814a18": "經「此佛滅度(至)常為聽法」。贊曰：下開塔聽",
    "T34n1723_008:0814a19": "說以勸眾人。有二：初二頌因緣，後八頌",
    "T34n1723_008:0814a20": "半頌開塔，不頌前第三見讚。此初也。梵云",
    "T34n1723_008:0814a21": "阿僧企耶，此云無央數。「央」盡也。有作「鞅」，",
    "T34n1723_008:0814a22": "於兩反，《說文》「頸靼也」，非此中義。「靼」音之列",
    "T34n1723_008:0814a23": "反。此本「在在所往」，有云「在在所住」、「在在已",
    "T34n1723_008:0814a24": "住」。復言所住，文義便重，故應從此，言在",
    "T34n1723_008:0814a25": "在所往，所往至處及所在處也。",
    "T34n1723_008:0814a26": "經「又我分身(至)令國清淨」。贊曰：下頌開塔。",
    "T34n1723_008:0814a27": "分四，初三分身集意。一頌變土，二頌半佛",
    "T34n1723_008:0814a28": "坐，二頌顯身出香利生住法。此初二也。",
    "T34n1723_008:0814a29": "經「諸佛各各(至)然大炬火」。贊曰：佛坐也。「炬」",
    "T34n1723_008:0814a30": "音其呂反，《玉篇》「束薪灼之」。",
    "T34n1723_008:0814b01": "經「身出妙香(至)令法久住」。贊曰：顯身出香",
    "T34n1723_008:0814b02": "利生說法。或釋迦自出，或分身出香。乍",
    "T34n1723_008:0814b03": "長讀文似分身出香，長行但有釋迦燒香",
    "T34n1723_008:0814b04": "以待客，非客出香以設主，故此應知非",
    "T34n1723_008:0814b05": "定客出。如風摧枝，化人從已，如風靡草易",
    "T34n1723_008:0814b06": "可成故。",
    "T34n1723_008:0814b07": "經「告諸大眾(至)當知此意」。贊曰：下三十六頌",
    "T34n1723_008:0814b08": "頌前募眾說經陳方付囑。中分三：初九頌",
    "T34n1723_008:0814b09": "半陳募說經，次十九頌對比勝劣，後七頌",
    "T34n1723_008:0814b10": "半重募諸人結成勝行。初中有三：初三頌半",
    "T34n1723_008:0814b11": "募持、讀、誦者令其自誓，顯現在佛知彼之",
    "T34n1723_008:0814b12": "心；次四頌募護法者令其自願；後二頌募",
    "T34n1723_008:0814b13": "說法者，「即為見我」等，勸令發願。此初也。",
    "T34n1723_008:0814b14": "經「諸佛子等(至)諸世界者」。贊曰：募護法者",
    "T34n1723_008:0814b15": "令其自願。分四：一頌募護法，一頌護法即",
    "T34n1723_008:0814b16": "為供養我及多寶，一頌說多寶護法，一頌",
    "T34n1723_008:0814b17": "護法即供養化佛。",
    "T34n1723_008:0814b18": "經「若說此經(至)宜發大願」。贊曰：此二頌，一",
    "T34n1723_008:0814b19": "頌募說法者，即為見我身多寶及化佛；",
    "T34n1723_008:0814b20": "一頌勸令發願。",
    "T34n1723_008:0814b21": "經「諸餘經典(至)是則為難」。贊曰：下十九頌對",
    "T34n1723_008:0814b22": "比勝劣。中分六：初五頌對比說難，次二頌",
    "T34n1723_008:0814b23": "對比書難，次二頌對比讀難，次二頌對",
    "T34n1723_008:0814b24": "比為一人說難，次三頌對比聽難，後五",
    "T34n1723_008:0814b25": "頌對比持難。此初也。初四舉易，後一對比",
    "T34n1723_008:0814b26": "此經難信難解難入。理智深妙故陶練",
    "T34n1723_008:0814b27": "難成，不同前四神通可得。「擲」音直炙反，投",
    "T34n1723_008:0814b28": "也，古作「擿」。",
    "T34n1723_008:0814b29": "經「假使有人(至)是則為難」。贊曰：此對比書",
    "T34n1723_008:0814b30": "難。「把」音蒲巴反，或作「爬」，搔也掊也。今取「掊」",
    "T34n1723_008:0814c01": "音薄友反。",
    "T34n1723_008:0814c02": "經「若以大地(至)是則為難」。贊曰：此對比讀難。",
    "T34n1723_008:0814c03": "經「假使劫燒(至)是則為難」。贊曰：此對比為",
    "T34n1723_008:0814c04": "一人說難。",
    "T34n1723_008:0814c05": "經「若持八萬(至)是則為難」。贊曰：此對比聽",
    "T34n1723_008:0814c06": "難。",
    "T34n1723_008:0814c07": "經「若人說法(至)是則為難」。贊曰：下五頌對",
    "T34n1723_008:0814c08": "比持難。中分二：初三頌對比，後二頌結成",
    "T34n1723_008:0814c09": "持勝。此初也。",
    "T34n1723_008:0814c10": "經「我為佛道(至)則持佛身」。贊曰：結成持勝。",
    "T34n1723_008:0814c11": "經「諸善男子(至)自說誓言」。贊曰：下七頌半重",
    "T34n1723_008:0814c12": "募諸人結成勝行。分五：一頌半募持邀誓，",
    "T34n1723_008:0814c13": "一頌半順佛心，一頌半順正行，一頌紹佛",
    "T34n1723_008:0814c14": "位，二頌利世間。此初也。",
    "T34n1723_008:0814c15": "經「此經難持(至)諸佛所歎」。贊曰：歎順佛心。",
    "T34n1723_008:0814c16": "經「是則勇猛(至)無上佛道」。贊曰：順正行也。",
    "T34n1723_008:0814c17": "梵云杜多，此言除棄，訛云頭陀。此有十二，",
    "T34n1723_008:0814c18": "如《瑜伽．聲聞地》說。",
    "T34n1723_008:0814c19": "經「能於來世(至)住淳善地」。贊曰：此紹佛位。決",
    "T34n1723_008:0814c20": "定信厚，名淳善地。有本為「純」字，唯是善也。",
    "T34n1723_008:0814c21": "經「佛滅度後(至)皆應供養」。贊曰：此利世間。",
    "T34n1723_008:0814c22": "初一是智眼，後一應受供。《華嚴經》云：「若",
    "T34n1723_008:0814c23": "以三千大千界，　頂戴一劫中不動，　彼之所",
    "T34n1723_008:0814c24": "作未為難，　信是法者為甚難。　大千塵數",
    "T34n1723_008:0814c25": "眾生類，　一切供養諸樂具，　彼之功德未為",
    "T34n1723_008:0814c26": "難，　信是法者為殊勝。　若以掌持十方",
    "T34n1723_008:0814c27": "剎，　於虛空中住一劫，　彼之所作未為難，",
    "T34n1723_008:0814c28": "　信是法者甚為難。　十佛剎塵眾生類，",
    "T34n1723_008:0814c29": "　一切供養諸樂具，　彼之功德未為難，　信",
    "T34n1723_008:0814c30": "是法者為殊勝。」",
    "T34n1723_008:0814c31": "法華經玄贊卷第八(末)",
    "T34n1723_008:0815a01": "天承元年(辛亥)四月廿四日，法隆寺三經院、藥",
    "T34n1723_008:0815a02": "師寺善明房得業仁奉讀受了。",
    "T34n1723_008:0815a03": "　　　　　　　　僧覺印并攝釋共之",
    "T34n1723_008:0815a04": "保安三年六月九日書了，法隆寺僧覺印之。",
    "T34n1723_008:0815a05": "同年十二月十九日以興福寺圓如房之本",
    "T34n1723_008:0815a06": "移點已了。僧覺印為令法久住、往生極樂也。",
    "T34n1723_008:0815a07": "　　　　　　朱者皆點本也，高名書也。"
}