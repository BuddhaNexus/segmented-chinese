{
    "T27n1545_064:0329c05": "阿毘達磨大毘婆沙論卷第六十",
    "T27n1545_064:0329c06": "四",
    "T27n1545_064:0329c08": "五百大阿羅漢等造",
    "T27n1545_064:0329c09": "三藏法師玄奘奉　詔譯",
    "T27n1545_064:0329c10": "結蘊第二中有情納息第三之二",
    "T27n1545_064:0329c11": "生欲界聖者有三事命終。一全離染而命",
    "T27n1545_064:0329c12": "終。二全退而命終。三分離染而命終。異生但",
    "T27n1545_064:0329c13": "有二事命終。一全離染而命終。二全退而命",
    "T27n1545_064:0329c14": "終。無分離染而命終者。生色界聖者有二",
    "T27n1545_064:0329c15": "事命終。一全離染而命終。二分離染而命",
    "T27n1545_064:0329c16": "終。無有退者。色無色界無退義故。異生但",
    "T27n1545_064:0329c17": "有一事命終。謂全離染彼無退故。無分離",
    "T27n1545_064:0329c18": "染而命終故。生無色界聖者異生應知亦",
    "T27n1545_064:0329c19": "爾。問何故聖者有分離染而命終。異生不",
    "T27n1545_064:0329c20": "爾答以諸聖者有無漏定。任持相續令極",
    "T27n1545_064:0329c21": "堅固。異生但有世俗諸定。任持相續非極堅",
    "T27n1545_064:0329c22": "固。復次聖者成就勝奢摩他毘鉢舍那異生",
    "T27n1545_064:0329c23": "不爾。復次聖者成就無漏道力隨意所為。",
    "T27n1545_064:0329c24": "異生不爾。是故聖者有分離染而命終義。",
    "T27n1545_064:0329c25": "異生即無。有作是說。以諸聖者具三種力。",
    "T27n1545_064:0329c26": "一聖道力。二煩惱力。三定業力。定業力故有",
    "T27n1545_064:0329c27": "全離染而命終義煩惱力故有全退已而命",
    "T27n1545_064:0329c28": "終義。聖道力故有分離染而命終義異生但",
    "T27n1545_064:0329c29": "有二種力。謂煩惱力。定業力。無聖道力。定",
    "T27n1545_064:0330a01": "業力故有全離染而命終義。煩惱力故有全",
    "T27n1545_064:0330a02": "退已而命終義。無聖道力故無分離染而",
    "T27n1545_064:0330a03": "命終義。有餘師說。聖者有三力。一道力。二",
    "T27n1545_064:0330a04": "煩惱力。三定業力。由道力故有全離染而",
    "T27n1545_064:0330a05": "命終。由煩惱力故有全退已而命終。由定",
    "T27n1545_064:0330a06": "業力。故有分離染而命終。若全離染得此",
    "T27n1545_064:0330a07": "地生非擇滅故。決定受業便不與果。由此",
    "T27n1545_064:0330a08": "定業為留難故。有分離染而命終者。如家",
    "T27n1545_064:0330a09": "家等。異生但有二力。謂道力煩惱力。無定",
    "T27n1545_064:0330a10": "業力。由道力故有全離染而命終。由煩惱",
    "T27n1545_064:0330a11": "力故有全退已而命終。無定業力故無分",
    "T27n1545_064:0330a12": "離染而命終。設全離染而有還生此地義",
    "T27n1545_064:0330a13": "故。決定受業不為留難。或有說者。分離染",
    "T27n1545_064:0330a14": "位有別立聖補特伽羅。謂離欲界三四品",
    "T27n1545_064:0330a15": "染別立家家。離六品染別立一來。離七",
    "T27n1545_064:0330a16": "八品別立一間。是故聖者有分離染而命終",
    "T27n1545_064:0330a17": "義。異生定無分離染位如聖別立補特伽",
    "T27n1545_064:0330a18": "羅。是故彼無分離染已而命終義。復有說",
    "T27n1545_064:0330a19": "者。聖者於定有自在力故離染時有離少",
    "T27n1545_064:0330a20": "分而命終者。異生於定無自在力。故離染",
    "T27n1545_064:0330a21": "時無離少分而命終者。尊者僧伽筏蘇說",
    "T27n1545_064:0330a22": "曰。異生亦有分離染位而命終者。然命終已",
    "T27n1545_064:0330a23": "結生心時先所斷結必還成就。評曰。彼不應",
    "T27n1545_064:0330a24": "作是說。彼命終心勢力劣故。先所斷結已",
    "T27n1545_064:0330a25": "得成就。是故前說於理為善。",
    "T27n1545_064:0330a26": "問以世俗道離諸染時。無間解脫有幾行",
    "T27n1545_064:0330a27": "相。答諸無間道有三行相。一麁行相。二苦行",
    "T27n1545_064:0330a28": "相。三障行相。諸解脫道有三行相。一靜行",
    "T27n1545_064:0330a29": "相。二妙行相。三離行相。問無間道中何行相",
    "T27n1545_064:0330b01": "後。起解脫道何行相耶。有作是說。從麁行。",
    "T27n1545_064:0330b02": "相無間道後。起靜行相為解脫道。從苦行",
    "T27n1545_064:0330b03": "相無間道後。起妙行相為解脫道。從障行",
    "T27n1545_064:0330b04": "相無間道後。起離行相為解脫道。有餘師",
    "T27n1545_064:0330b05": "說。從麁行相無間道後。起妙行相為解脫",
    "T27n1545_064:0330b06": "道。從苦行相無間道後。起靜行相為解脫",
    "T27n1545_064:0330b07": "道。從障行相無間道後。起離行相為解脫",
    "T27n1545_064:0330b08": "道。麁妙苦靜障離對故。評曰。此事不定。從",
    "T27n1545_064:0330b09": "麁行相無間道後。容起靜等三種行相為",
    "T27n1545_064:0330b10": "解脫道。從苦行相無間道。後容起妙等三",
    "T27n1545_064:0330b11": "種行相為解脫道。從障行相無間道後。容",
    "T27n1545_064:0330b12": "起離等三種行相為解脫道。以此六種有",
    "T27n1545_064:0330b13": "漏行相隨離染者所樂起故。",
    "T27n1545_064:0330b14": "問以世俗道離諸染時無間解脫各緣何",
    "T27n1545_064:0330b15": "地。答離欲染時。九無間道唯緣欲界。九解",
    "T27n1545_064:0330b16": "脫道緣初靜慮。問若爾。善通根蘊所說。如",
    "T27n1545_064:0330b17": "說。頗有思惟色界法。而能遍知欲界耶。",
    "T27n1545_064:0330b18": "答有。彼意說斷遍知。云何二道所緣行相而",
    "T27n1545_064:0330b19": "不雜亂。若此二道所緣行相有雜亂者。於",
    "T27n1545_064:0330b20": "離染事如何不為障礙留難。答如是二道",
    "T27n1545_064:0330b21": "所緣行相雖有雜亂。於離染事然不能為",
    "T27n1545_064:0330b22": "障礙留難。所以者何。彼於離染諸逕路中已",
    "T27n1545_064:0330b23": "善修習加行成故。如見道中。緣欲界忍智",
    "T27n1545_064:0330b24": "後緣有頂忍智現在前。緣有頂忍智後緣",
    "T27n1545_064:0330b25": "欲界忍智現在前。雖有所緣行相雜亂。於",
    "T27n1545_064:0330b26": "現觀事。然不能為障閡留難。所以者何。彼",
    "T27n1545_064:0330b27": "於現觀諸逕路中已善修習加行成故。此亦",
    "T27n1545_064:0330b28": "如是。故無有失。有作是說。離欲染時九",
    "T27n1545_064:0330b29": "無間道八解脫道皆緣欲界。最後解脫緣初",
    "T27n1545_064:0330c01": "靜慮。如以滅道智離非想非非想處染時。",
    "T27n1545_064:0330c02": "九無間道八解脫道皆緣滅道。最後解脫道",
    "T27n1545_064:0330c03": "緣非想非非想處有漏四蘊此亦如是。有餘",
    "T27n1545_064:0330c04": "師說。離欲染時或無止息或有止息。無止",
    "T27n1545_064:0330c05": "息者。九無間道八解脫道皆緣欲界。最後解",
    "T27n1545_064:0330c06": "脫道緣初靜慮。有止息者。或離一品即便",
    "T27n1545_064:0330c07": "止息。或離二品而便止息。如是乃至或離",
    "T27n1545_064:0330c08": "八品方乃止息。若離一品即止息者。彼無",
    "T27n1545_064:0330c09": "間道緣欲界。解脫道緣初靜慮。若離二品",
    "T27n1545_064:0330c10": "便止息者。彼二無間道。一解脫道緣欲界。第",
    "T27n1545_064:0330c11": "二解脫道緣初靜慮。如是乃至若離八品",
    "T27n1545_064:0330c12": "方止息者。彼八無間道七解脫道皆緣欲界。",
    "T27n1545_064:0330c13": "第八解脫道緣初靜慮。或有說者。離欲染",
    "T27n1545_064:0330c14": "時九無間道九解脫道皆緣欲界。如以苦集",
    "T27n1545_064:0330c15": "智離欲染時。九無間道九解脫道皆緣欲",
    "T27n1545_064:0330c16": "界。此亦如是。問若爾。雖無無間解脫所緣",
    "T27n1545_064:0330c17": "行相雜亂過失。根蘊所說當云何通。如說。",
    "T27n1545_064:0330c18": "頗有思惟色界法而能遍知欲界耶。答有。",
    "T27n1545_064:0330c19": "彼意說斷遍知。答根蘊依近加行而說。謂",
    "T27n1545_064:0330c20": "修行者將離欲染。先起如是分別思惟。欲",
    "T27n1545_064:0330c21": "界苦麁障初靜慮靜妙離。問若爾。根蘊後說",
    "T27n1545_064:0330c22": "復云何通。如說頗有思惟無色界法而能",
    "T27n1545_064:0330c23": "遍知欲界耶。答無。彼意說斷遍知。豈修行",
    "T27n1545_064:0330c24": "者將離欲染。不先起此分別思惟。欲界苦",
    "T27n1545_064:0330c25": "麁障無色界靜妙離部。答雖起如是分別",
    "T27n1545_064:0330c26": "思惟。而遠非近。非於思惟無色界後即能",
    "T27n1545_064:0330c27": "引生離欲染道。思惟色界是近加行即能",
    "T27n1545_064:0330c28": "引生離欲染道。故彼二說非互相違。復有",
    "T27n1545_064:0330c29": "說者。離欲染時九無間道九解脫道皆緣初",
    "T27n1545_064:0331a01": "靜慮。問若爾。善通根蘊所說。如說。頗有思",
    "T27n1545_064:0331a02": "惟色界法而能遍知欲界耶。答有。彼意說",
    "T27n1545_064:0331a03": "斷遍知。又無二道所緣行相雜亂過失。云何",
    "T27n1545_064:0331a04": "緣他地能離餘地染。答此亦無失。如滅道",
    "T27n1545_064:0331a05": "智離諸染時。雖緣滅道而斷苦集。此亦",
    "T27n1545_064:0331a06": "如是。評曰。如是諸說雖各能生弟子覺慧。",
    "T27n1545_064:0331a07": "而最初說於理為善。謂九無間道皆緣欲",
    "T27n1545_064:0331a08": "界。九解脫道皆緣初靜慮。所以者何。以世",
    "T27n1545_064:0331a09": "俗道離欲染時。厭下欣上方能離故。如離",
    "T27n1545_064:0331a10": "欲染離上七地染。應知亦爾。",
    "T27n1545_064:0331a11": "問世俗無間解脫道中一一能修幾種行相。",
    "T27n1545_064:0331a12": "答諸異生者離欲染時。九無間道中修三行",
    "T27n1545_064:0331a13": "相。謂苦麁障八解脫道中修六行相。謂苦麁",
    "T27n1545_064:0331a14": "障及靜妙離。最後解脫道中即修此六行相。",
    "T27n1545_064:0331a15": "亦修未來初靜慮地無邊行相。如是乃至離",
    "T27n1545_064:0331a16": "無所有處染。隨其所應當知亦爾。若諸聖",
    "T27n1545_064:0331a17": "者離欲染時。九無間道中修十九行相。謂",
    "T27n1545_064:0331a18": "麁等三及有漏無漏十六聖行相。八解脫道",
    "T27n1545_064:0331a19": "中修二十二行相。謂麁等三靜等三。及有漏",
    "T27n1545_064:0331a20": "無漏十六聖行相。最後解脫道中即修此二",
    "T27n1545_064:0331a21": "十二行相。亦修未來初靜慮地無邊行相。即",
    "T27n1545_064:0331a22": "諸聖者離初靜慮染時。九無間道中修十九",
    "T27n1545_064:0331a23": "行相。謂麁等三及唯無漏十六聖行相。八解",
    "T27n1545_064:0331a24": "脫道中修二十二行相。謂麁等三靜等三。及",
    "T27n1545_064:0331a25": "唯無漏十六聖行相。最後解脫道中即修此",
    "T27n1545_064:0331a26": "二十二行相。亦修未來第二靜慮地無邊行",
    "T27n1545_064:0331a27": "相如是。乃至離無所有處染。隨其所應當",
    "T27n1545_064:0331a28": "知亦爾。",
    "T27n1545_064:0331a29": "問何故初靜慮近分通修有漏無漏十六聖",
    "T27n1545_064:0331b01": "行相。上地近分唯修無漏耶。答初靜慮近",
    "T27n1545_064:0331b02": "分有聖行相。故能通修有漏無漏十六聖行",
    "T27n1545_064:0331b03": "相。上地近分無聖行相。故唯能修無漏行",
    "T27n1545_064:0331b04": "相。有作是說。諸異生者離欲染時。九無間",
    "T27n1545_064:0331b05": "道中修九行相。謂麁等三及慈悲喜捨。不淨",
    "T27n1545_064:0331b06": "觀持息念。八解脫道中修十二行相。謂即前",
    "T27n1545_064:0331b07": "九及靜等三。最後解脫道中即修此十二行",
    "T27n1545_064:0331b08": "相。亦修未來初靜慮地無邊行相。若諸聖者",
    "T27n1545_064:0331b09": "離欲染時。九無間道中修二十五行相。謂麁",
    "T27n1545_064:0331b10": "等三慈悲喜捨。不淨觀持息念。及有漏無漏",
    "T27n1545_064:0331b11": "十六聖行相。八解脫道中修二十八行相。謂",
    "T27n1545_064:0331b12": "即前二十五及靜等三。最後解脫道中即修",
    "T27n1545_064:0331b13": "此二十八行相。亦修未來初靜慮地無邊行",
    "T27n1545_064:0331b14": "相。上地近分修義如前。",
    "T27n1545_064:0331b15": "問何故初靜慮近分能修如是種種行相。上",
    "T27n1545_064:0331b16": "地近分不能修耶。答初靜慮近分有種種善",
    "T27n1545_064:0331b17": "根。故能修此種種行相。上地近分諸善根少。",
    "T27n1545_064:0331b18": "故不能修種種行相。復次欲界煩惱有種",
    "T27n1545_064:0331b19": "種相還修種種善根。對治上地煩惱無種",
    "T27n1545_064:0331b20": "種相故。彼不修種種對治。",
    "T27n1545_064:0331b21": "問現在俱行負重有用。世俗無間及解脫道",
    "T27n1545_064:0331b22": "行相所緣。已如前說。未來修者為何所緣。",
    "T27n1545_064:0331b23": "答離欲染時。九無間道中所修未來麁等三",
    "T27n1545_064:0331b24": "行相唯緣欲界。八解脫道中。所修未來麁",
    "T27n1545_064:0331b25": "等三行相。緣欲界及初靜慮。靜等三行相。",
    "T27n1545_064:0331b26": "唯緣初靜慮。最後解脫道中。所修未來麁",
    "T27n1545_064:0331b27": "等三行相通緣三界。靜等三行相緣初靜慮。",
    "T27n1545_064:0331b28": "乃至非想非非想處。離初靜慮染時。九無間",
    "T27n1545_064:0331b29": "道中。所修未來麁等三行相唯緣初靜慮。",
    "T27n1545_064:0331c01": "八解脫道中。所修未來麁等三行相緣初二",
    "T27n1545_064:0331c02": "靜慮。靜等三行相唯緣第二靜慮。最後解",
    "T27n1545_064:0331c03": "脫道中。所修未來麁等三行相通緣三界。靜",
    "T27n1545_064:0331c04": "等三行相緣第二靜慮。乃至非想非非想處。",
    "T27n1545_064:0331c05": "離第二靜慮染時。九無間道中。所修未來麁",
    "T27n1545_064:0331c06": "等三行相。唯緣第二靜慮。八解脫道中所修。",
    "T27n1545_064:0331c07": "未來麁等三行相緣第二第三靜慮。靜等三",
    "T27n1545_064:0331c08": "行相唯緣第三靜慮。最後解脫道中。所修",
    "T27n1545_064:0331c09": "未來麁等三行相通緣三界。靜等三行相緣",
    "T27n1545_064:0331c10": "第三靜慮乃至非想非非想處。離第三靜慮",
    "T27n1545_064:0331c11": "染時。九無間道中。所修未來麁等三行相",
    "T27n1545_064:0331c12": "唯緣第三靜慮。八解脫道中。所修未來麁",
    "T27n1545_064:0331c13": "等三行相緣第三第四靜慮。靜等三行相唯。",
    "T27n1545_064:0331c14": "緣第四靜慮。最後解脫道中。所修未來麁等",
    "T27n1545_064:0331c15": "三行相通緣三界。靜等三行相緣第四靜慮",
    "T27n1545_064:0331c16": "乃至非想非非想處。離第四靜慮染時。九無",
    "T27n1545_064:0331c17": "間道中所修未來麁等三行相唯緣第四靜",
    "T27n1545_064:0331c18": "慮。八解脫道中。所修未來麁等三行相緣第",
    "T27n1545_064:0331c19": "四靜慮及空無邊處。靜等三行相唯緣空無",
    "T27n1545_064:0331c20": "邊處。最後解脫道中。所修未來麁等三行相。",
    "T27n1545_064:0331c21": "及靜等三行相。緣空無邊處乃至非想非非",
    "T27n1545_064:0331c22": "想處。問若離第四靜慮染。八解脫道中所修",
    "T27n1545_064:0331c23": "未來麁等三行相。能緣第四靜慮及空無邊",
    "T27n1545_064:0331c24": "處者。識身論說當云何通。如說頗有無色",
    "T27n1545_064:0331c25": "界善心能了別色無色界法耶。答無。彼遮",
    "T27n1545_064:0331c26": "剎那不遮相續。謂一剎那頃無色界善心。能",
    "T27n1545_064:0331c27": "了別色無色法者無有是處。若離彼染八",
    "T27n1545_064:0331c28": "解脫道中所修未來麁等三行相。或緣色界",
    "T27n1545_064:0331c29": "第四靜慮。或緣無色界空無邊處斯有是",
    "T27n1545_064:0332a01": "處故遮剎那不遮相續。此與彼說俱為",
    "T27n1545_064:0332a02": "善通。離空無邊處染時。九無間道中。所修",
    "T27n1545_064:0332a03": "未來麁等三行相。唯緣空無邊處。八解脫",
    "T27n1545_064:0332a04": "道中所修未來麁等三行相。緣空無邊處及",
    "T27n1545_064:0332a05": "識無邊處。靜等三行相唯緣識無邊處。最",
    "T27n1545_064:0332a06": "後解脫道中所修未來麁等三行相及靜等三",
    "T27n1545_064:0332a07": "行相。緣識無邊處乃至非想非非想處。離",
    "T27n1545_064:0332a08": "識無邊處染時。九無間道中所修未來麁等",
    "T27n1545_064:0332a09": "三行相唯緣識無邊處。八解脫道中所修未",
    "T27n1545_064:0332a10": "來麁等三行相。緣識無邊處及無所有處。靜",
    "T27n1545_064:0332a11": "等三行相唯緣無所有處。最後解脫道中。",
    "T27n1545_064:0332a12": "所修未來麁等三行相及靜等三行相。緣無",
    "T27n1545_064:0332a13": "所有處及非想非非想處。離無所有處染時。",
    "T27n1545_064:0332a14": "九無間道中所修未來麁等三行相唯緣無",
    "T27n1545_064:0332a15": "所有處。八解脫道中所修未來麁等三行相。",
    "T27n1545_064:0332a16": "緣無所有處及非想非非想處。靜等三行相",
    "T27n1545_064:0332a17": "唯緣非想非非想處。最後解脫道中所修未",
    "T27n1545_064:0332a18": "來麁等三行相。及靜等三行相。唯緣非想",
    "T27n1545_064:0332a19": "非非想處。問何故最後解脫道中所修未來",
    "T27n1545_064:0332a20": "靜慮所攝麁等行相通緣三界。無色所攝麁",
    "T27n1545_064:0332a21": "等行相唯緣無色界耶。答靜慮地中有遍",
    "T27n1545_064:0332a22": "緣智。能緣自地下地上地。無色地中無遍",
    "T27n1545_064:0332a23": "緣智。唯緣自上不緣下地。復次靜慮地",
    "T27n1545_064:0332a24": "中功德麁顯易。知易了。非無色地。復次靜",
    "T27n1545_064:0332a25": "慮地中多諸功德多諸勝利。無色不爾。復",
    "T27n1545_064:0332a26": "次靜慮地中善有種種異相異性。無色不爾。",
    "T27n1545_064:0332a27": "復次靜慮地中有異相根異相受異相心心",
    "T27n1545_064:0332a28": "所法。無色不爾。是故爾時所修未來靜慮所",
    "T27n1545_064:0332a29": "攝麁等行相通。緣三界。無色所攝麁等行相",
    "T27n1545_064:0332b01": "唯緣無色界。",
    "T27n1545_064:0332b02": "欲界見所斷結盡何果攝。乃至廣說。問何故",
    "T27n1545_064:0332b03": "作此論。答先說三界二部諸結頓漸得捨。",
    "T27n1545_064:0332b04": "未說彼斷是何果攝。今欲說之故作斯論。",
    "T27n1545_064:0332b05": "欲界見所斷結盡何果攝。答四沙門果或無",
    "T27n1545_064:0332b06": "處。四沙門果攝者。謂彼結盡證預流果時即",
    "T27n1545_064:0332b07": "預流果攝。證一來果時即一來果攝。證不",
    "T27n1545_064:0332b08": "還果時即不還果攝。證阿羅漢果時即阿羅",
    "T27n1545_064:0332b09": "漢果攝。或無處者謂諸異生已離欲染彼結",
    "T27n1545_064:0332b10": "盡非果攝。已離欲染入正性離生者。見道",
    "T27n1545_064:0332b11": "十五心頃彼結盡非果攝。次第者道現觀二",
    "T27n1545_064:0332b12": "心頃彼結盡非果攝。欲界修所斷結盡何果",
    "T27n1545_064:0332b13": "攝。答不還阿羅漢果。或無處不還果攝者。謂",
    "T27n1545_064:0332b14": "彼結盡證不還果時即不還果攝。阿羅漢果",
    "T27n1545_064:0332b15": "攝者。謂彼結盡證阿羅漢果時即阿羅漢果",
    "T27n1545_064:0332b16": "攝。或無處者謂諸異生已離欲染彼結盡非",
    "T27n1545_064:0332b17": "果攝。已離欲染入正性離生者。見道十五",
    "T27n1545_064:0332b18": "心頃彼結盡非果攝。無次第者非果攝義。所",
    "T27n1545_064:0332b19": "以者何。離欲染第九無間道滅時方斷彼盡。",
    "T27n1545_064:0332b20": "第九解脫道生時證不還果。彼結盡即不還",
    "T27n1545_064:0332b21": "果攝故。色界見所斷結盡。何果攝。答四沙門",
    "T27n1545_064:0332b22": "果或無處。四沙門果攝者。謂彼結盡證預流",
    "T27n1545_064:0332b23": "果時即預流果攝。乃至證阿羅漢果時即阿",
    "T27n1545_064:0332b24": "羅漢果攝。或無處者謂諸異生已離色染彼",
    "T27n1545_064:0332b25": "結盡非果攝。已離色染入正性離生者。見",
    "T27n1545_064:0332b26": "道十五心頃彼結盡非果攝。無次第者非果",
    "T27n1545_064:0332b27": "攝義。所以者何道類智忍滅時方斷彼盡道",
    "T27n1545_064:0332b28": "類智生時隨其所應證前三果。彼結盡即前",
    "T27n1545_064:0332b29": "三果攝故。色界修所斷結盡何果攝。答阿羅",
    "T27n1545_064:0332c01": "漢果。或無處。阿羅漢果攝者謂彼結盡證阿",
    "T27n1545_064:0332c02": "羅漢果時即阿羅漢果攝。或無處者謂諸異",
    "T27n1545_064:0332c03": "生已離色染彼結盡非果攝。已離色染入",
    "T27n1545_064:0332c04": "正性離生者。見道十五心頃及道類智等。諸",
    "T27n1545_064:0332c05": "有學位彼結盡非果攝。次第者從離第四靜",
    "T27n1545_064:0332c06": "慮染第九解脫道。乃至金剛喻定現在前時",
    "T27n1545_064:0332c07": "彼結盡非果攝。無色界見所斷結盡何果攝。",
    "T27n1545_064:0332c08": "答四沙門果。謂彼結盡證預流果時即預流",
    "T27n1545_064:0332c09": "果攝。乃至證阿羅漢果時即阿羅漢果攝。",
    "T27n1545_064:0332c10": "無異生者非果攝義。所以者何。無有異生",
    "T27n1545_064:0332c11": "能離非想非非想處見所斷結故。亦無次第",
    "T27n1545_064:0332c12": "者非果攝義。所以者何。道類智忍滅時方斷",
    "T27n1545_064:0332c13": "彼盡。道類智生時隨其所應證前三果。彼",
    "T27n1545_064:0332c14": "結盡即前三果攝故。無色界修所斷結盡何",
    "T27n1545_064:0332c15": "果攝。答阿羅漢果。謂彼結盡證阿羅漢果時",
    "T27n1545_064:0332c16": "即阿羅漢果攝。無異生者非果攝義。所以",
    "T27n1545_064:0332c17": "者何。無有異生能離非想非非想處修所斷",
    "T27n1545_064:0332c18": "結故。亦無次第者非果攝義。所以者何。",
    "T27n1545_064:0332c19": "金剛喻定現在前時方斷彼盡。初盡智生",
    "T27n1545_064:0332c20": "時證阿羅漢果。彼結盡即阿羅漢果攝故。有",
    "T27n1545_064:0332c21": "五部結。謂見苦所斷結。乃至修所斷結。問",
    "T27n1545_064:0332c22": "何故作此論。答先雖說三界二部結盡諸果",
    "T27n1545_064:0332c23": "所攝。而未說五部結盡諸果所攝。今欲說",
    "T27n1545_064:0332c24": "之故作斯論。見苦所斷結盡何果攝。答四沙",
    "T27n1545_064:0332c25": "門果或無處。四沙門果攝者。謂彼結盡證預",
    "T27n1545_064:0332c26": "流果時即預流果攝。乃至證阿羅漢果時即",
    "T27n1545_064:0332c27": "阿羅漢果攝。或無處者無有異生。非果攝",
    "T27n1545_064:0332c28": "義。所以者何。無異生者能離非想非非想處",
    "T27n1545_064:0332c29": "見苦所斷結故。次第者苦現觀一心頃。集滅",
    "T27n1545_064:0333a01": "現觀各四心頃。道現觀三心頃。彼結盡非果",
    "T27n1545_064:0333a02": "攝。見集所斷結盡何果攝。答四沙門果或無",
    "T27n1545_064:0333a03": "處四沙門果攝者。如前說。或無處者無有",
    "T27n1545_064:0333a04": "異生非果攝義。所以者何。無異生者能離",
    "T27n1545_064:0333a05": "非想非非想處見集所斷結故。次第者集現",
    "T27n1545_064:0333a06": "觀一心頃滅現觀四心頃。道現觀三心頃。彼",
    "T27n1545_064:0333a07": "結盡非果攝。見滅所斷結盡何果攝。答四沙",
    "T27n1545_064:0333a08": "門果或無處。四沙門果攝者。如前說。或無",
    "T27n1545_064:0333a09": "處者無有異生非果攝義。所以者何。無異",
    "T27n1545_064:0333a10": "生者能離非想非非想處見滅所斷結故。次",
    "T27n1545_064:0333a11": "第者滅現觀一心頃。道現觀三心頃。彼結盡",
    "T27n1545_064:0333a12": "非果攝。見道所斷結盡何果攝。答四沙門果。",
    "T27n1545_064:0333a13": "謂彼結盡證預流果時即預流果攝。乃至證",
    "T27n1545_064:0333a14": "阿羅漢果時即阿羅漢果攝。無有異生非",
    "T27n1545_064:0333a15": "果攝義。所以者何。無異生者能離非想非",
    "T27n1545_064:0333a16": "非想處見道所斷結故。亦無次第者非果",
    "T27n1545_064:0333a17": "攝義。所以者何。道類智忍滅時方斷彼盡。",
    "T27n1545_064:0333a18": "道類智生時隨其所應證前三果。彼結盡即",
    "T27n1545_064:0333a19": "前三果攝故。修所斷結盡何果攝。答阿羅漢",
    "T27n1545_064:0333a20": "果。謂彼結盡證阿羅漢果時即阿羅漢果攝。",
    "T27n1545_064:0333a21": "無有異生非果攝義。所以者何。無異生者",
    "T27n1545_064:0333a22": "能離非想非非想處修所斷結故。亦無次第",
    "T27n1545_064:0333a23": "者非果攝義。所以者何。金剛喻定現在前時",
    "T27n1545_064:0333a24": "方斷彼盡。初盡智生時證阿羅漢果彼結盡",
    "T27n1545_064:0333a25": "即阿羅漢果攝故。",
    "T27n1545_064:0333a26": "有九部結。謂苦法智所斷結。乃至修所斷結。",
    "T27n1545_064:0333a27": "問何故作此論。答先雖說五部結盡諸果所",
    "T27n1545_064:0333a28": "攝。而未說九部結盡諸果所攝。今欲說之",
    "T27n1545_064:0333a29": "故作斯論。即前五部諸結依對治差別說",
    "T27n1545_064:0333b01": "為九部。謂法類智品各別所對治結分為八",
    "T27n1545_064:0333b02": "部。雜所對治總為一部故有九部。苦法智",
    "T27n1545_064:0333b03": "所斷結盡何果攝。答四沙門果。或無處四沙",
    "T27n1545_064:0333b04": "門果攝者。謂彼結盡證預流果時即預流果",
    "T27n1545_064:0333b05": "攝。乃至證阿羅漢果時即阿羅漢果攝。或無",
    "T27n1545_064:0333b06": "處者謂諸異生已離欲染彼結盡非果攝。已",
    "T27n1545_064:0333b07": "離欲染入正性離生者。見道十五心頃彼",
    "T27n1545_064:0333b08": "結盡非果攝。次第者苦現觀三心頃。集滅現",
    "T27n1545_064:0333b09": "觀各四心頃。道現觀三心頃。彼結盡非果攝。",
    "T27n1545_064:0333b10": "苦類智乃至道法智所斷結盡何果攝。答四",
    "T27n1545_064:0333b11": "沙門果或無處。四沙門果攝者。如前說。或無",
    "T27n1545_064:0333b12": "處者若苦類智所斷結盡。無有異生非果",
    "T27n1545_064:0333b13": "攝義。所以者何。無異生者能離非想非非",
    "T27n1545_064:0333b14": "想處見苦所緣結故。次第者苦現觀一心頃",
    "T27n1545_064:0333b15": "集滅現觀各四心頃。道現觀三心頃。彼結盡",
    "T27n1545_064:0333b16": "非果攝。若集法智所斷結盡。謂諸異生已離",
    "T27n1545_064:0333b17": "欲染彼結盡非果攝。已離欲染入正性離",
    "T27n1545_064:0333b18": "生者。見道十五心頃彼結盡非果攝。次第",
    "T27n1545_064:0333b19": "者集現觀三心頃。滅現觀四心頃。道現觀三",
    "T27n1545_064:0333b20": "心頃。彼結盡非果攝。若集類智所斷結盡。",
    "T27n1545_064:0333b21": "無有異生非果攝義。所以者何。無異生者",
    "T27n1545_064:0333b22": "能離非想非非想處見集所斷結故。次第者",
    "T27n1545_064:0333b23": "集現觀一心頃。滅現觀四心頃。道現觀三心",
    "T27n1545_064:0333b24": "頃。彼結盡非果攝。若滅法智所斷結盡。謂諸",
    "T27n1545_064:0333b25": "異生已離欲染彼結盡非果攝。已離欲染",
    "T27n1545_064:0333b26": "入正性離生者。見道十五心頃彼結盡非果",
    "T27n1545_064:0333b27": "攝。次第者滅道現觀各三心頃彼結盡非果",
    "T27n1545_064:0333b28": "攝。若滅類智所斷結盡無有異生非果攝",
    "T27n1545_064:0333b29": "義。所以者何。無異生者能離非想非非想處",
    "T27n1545_064:0333c01": "見滅所斷結故。次第者滅現觀一心頃。道現",
    "T27n1545_064:0333c02": "觀三心頃。彼結盡非果攝。若道法智所斷結",
    "T27n1545_064:0333c03": "盡。謂諸異生已離欲染彼結盡非果攝。已",
    "T27n1545_064:0333c04": "離欲染入正性離生者。見道十五心頃彼",
    "T27n1545_064:0333c05": "結盡非果攝。次第者道現觀二心頃彼結盡",
    "T27n1545_064:0333c06": "非果攝故說無處。道類智所斷結盡何果",
    "T27n1545_064:0333c07": "攝。答四沙門果。謂彼結盡證預流果時即預",
    "T27n1545_064:0333c08": "流果攝。乃至證阿羅漢果即阿羅漢果攝。無",
    "T27n1545_064:0333c09": "有異生非果攝義。所以者何。無異生者能",
    "T27n1545_064:0333c10": "離非想非非想處見道所斷結故。亦無次第",
    "T27n1545_064:0333c11": "者非果攝義。所以者何。道類智忍滅時方",
    "T27n1545_064:0333c12": "斷彼盡。道類智生時隨其所應證前三果。",
    "T27n1545_064:0333c13": "彼結盡即前三果攝故。修所斷結盡何果攝。",
    "T27n1545_064:0333c14": "答阿羅漢果。謂彼結盡證阿羅漢果時即阿",
    "T27n1545_064:0333c15": "羅漢果攝。無有異生非果攝義。所以者何。",
    "T27n1545_064:0333c16": "無異生者能離非想非非想處修所斷結故。",
    "T27n1545_064:0333c17": "亦無次第者非果攝義。所以者何。金剛喻",
    "T27n1545_064:0333c18": "定現在前時方斷彼盡。初盡智生時證阿羅",
    "T27n1545_064:0333c19": "漢果。彼結盡即阿羅漢果攝故。",
    "T27n1545_064:0333c20": "問為無間道能斷諸結。為解脫道能斷諸",
    "T27n1545_064:0333c21": "結。設爾何失。二俱有過。所以者何。若無間",
    "T27n1545_064:0333c22": "道能斷諸結。此文所說當云何通。如說苦",
    "T27n1545_064:0333c23": "法智所斷結。乃至道類智所斷結。若解脫道",
    "T27n1545_064:0333c24": "能斷諸結。智蘊所說當云何通。如說諸結",
    "T27n1545_064:0333c25": "見苦所斷彼結非苦智斷是苦忍斷。乃至諸",
    "T27n1545_064:0333c26": "結見道所斷彼結非道智斷是道忍斷。答應",
    "T27n1545_064:0333c27": "作是說。唯無間道能斷諸結。問若爾善通",
    "T27n1545_064:0333c28": "智蘊所說。此文所說當云何通。答此文應",
    "T27n1545_064:0333c29": "作是說。有九部結。謂苦法智忍所斷。乃至",
    "T27n1545_064:0334a01": "道類智忍所斷。而不作是說者有別意趣。",
    "T27n1545_064:0334a02": "謂忍屬智是智助伴。諸忍所斷名智所斷。",
    "T27n1545_064:0334a03": "如臣所作名王所作。復次無間道正能斷結。",
    "T27n1545_064:0334a04": "解脫道持令不生。謂無間道雖正斷結。若",
    "T27n1545_064:0334a05": "無解脫道持令不生者。彼結還起便為過",
    "T27n1545_064:0334a06": "患。顯解脫道於斷有用故。此文說法類智",
    "T27n1545_064:0334a07": "斷。復次無間解脫同一所作。於斷結事俱",
    "T27n1545_064:0334a08": "有勢力。如二力士同害一怨。一撲置地一",
    "T27n1545_064:0334a09": "令不起。不爾還起能為過患。又如二人同",
    "T27n1545_064:0334a10": "逐一賊。一驅令出一牢閉門。不爾還入能",
    "T27n1545_064:0334a11": "為過患。又如二士同捉一蛇。一內瓶中一",
    "T27n1545_064:0334a12": "牢蓋口。不爾還出能為過患。無間解脫斷",
    "T27n1545_064:0334a13": "結亦然。顯解脫道於斷有用故。此文說法",
    "T27n1545_064:0334a14": "類智斷。復次欲顯解脫道於無間道所斷結",
    "T27n1545_064:0334a15": "中有多作用。此多作用如根蘊說。故此文",
    "T27n1545_064:0334a16": "說法類智斷。復次諸無間道正斷結。得諸解",
    "T27n1545_064:0334a17": "脫道與彼諸結斷得俱生。既得彼斷有斷",
    "T27n1545_064:0334a18": "彼用。故此文說法類智斷。復次斷有二種。",
    "T27n1545_064:0334a19": "一別二通。別唯無間通解脫。此依通說故",
    "T27n1545_064:0334a20": "不違理。復次此中諸忍以智名說能引智",
    "T27n1545_064:0334a21": "故因立果名。如飢渴名因彼因觸。故能斷",
    "T27n1545_064:0334a22": "結唯無間道。",
    "T27n1545_064:0334a23": "有十五部結。謂三界各有五。即見苦所斷",
    "T27n1545_064:0334a24": "結。乃至修所斷結。問何故作此論。答先雖",
    "T27n1545_064:0334a25": "說九部結盡諸果所攝。而未說十五部結盡",
    "T27n1545_064:0334a26": "諸果所攝。今欲說之故作斯論。謂約界部",
    "T27n1545_064:0334a27": "二門。分別諸結差別有十五種。欲界見苦",
    "T27n1545_064:0334a28": "集滅道所斷結盡何果攝。答四沙門果。或無",
    "T27n1545_064:0334a29": "處。四沙門果攝者。謂彼結盡證預流果時即",
    "T27n1545_064:0334b01": "預流果攝。乃至證阿羅漢果時即阿羅漢果",
    "T27n1545_064:0334b02": "攝。或無處者若欲界見苦所斷結盡。謂諸異",
    "T27n1545_064:0334b03": "生已離欲染彼結盡非果攝。已離欲染入",
    "T27n1545_064:0334b04": "正性離生者。見道十五心頃彼結盡非果攝。",
    "T27n1545_064:0334b05": "次第者苦現觀三心頃。集滅現觀各四心頃。",
    "T27n1545_064:0334b06": "道現觀三心頃。彼結盡非果攝。若欲界見集",
    "T27n1545_064:0334b07": "所斷結盡。謂諸異生已離欲染彼結盡非果",
    "T27n1545_064:0334b08": "攝。已離欲染入正性離生者。見道十五心",
    "T27n1545_064:0334b09": "頃。彼結盡非果攝。次第者集現觀三心頃。滅",
    "T27n1545_064:0334b10": "現觀四心頃。道現觀三心頃。彼結盡非果攝。",
    "T27n1545_064:0334b11": "若欲界見所斷結盡。謂諸異生已離欲染",
    "T27n1545_064:0334b12": "彼結盡非果攝。已離欲染入正性離生者。",
    "T27n1545_064:0334b13": "見道十五心頃彼結盡非果攝。次第者滅道",
    "T27n1545_064:0334b14": "現觀各三心頃。彼結盡非果攝。若欲界見道",
    "T27n1545_064:0334b15": "所斷結盡。謂諸異生已離欲染彼結盡非果",
    "T27n1545_064:0334b16": "攝。已離欲染入正性離生者。見道十五心",
    "T27n1545_064:0334b17": "頃彼結盡非果攝。次第者道現觀二心頃。彼",
    "T27n1545_064:0334b18": "結盡非果攝。欲界修所斷結盡何果攝。答不",
    "T27n1545_064:0334b19": "還阿羅漢果或無處。不還果攝者。謂彼結盡",
    "T27n1545_064:0334b20": "證不還果時即不還果攝。阿羅漢果攝者。謂",
    "T27n1545_064:0334b21": "彼結盡證阿羅漢果時即阿羅漢果攝。或無",
    "T27n1545_064:0334b22": "處者。謂諸異生已離欲染彼結盡非果攝。",
    "T27n1545_064:0334b23": "已離欲染入正性離生者。見道十五心頃",
    "T27n1545_064:0334b24": "彼結盡非果攝。無次第者非果攝義。所以",
    "T27n1545_064:0334b25": "者何。離欲染第九無間道滅時方斷彼盡。",
    "T27n1545_064:0334b26": "第九解脫道生時證不還果即不還果攝故。",
    "T27n1545_064:0334b27": "色界見苦集滅道所斷結盡何果攝。答四沙",
    "T27n1545_064:0334b28": "門果。或無處。四沙門果者。如前說。或無處",
    "T27n1545_064:0334b29": "者若色界見苦所斷結盡。謂諸異生已離色",
    "T27n1545_064:0334c01": "染彼結盡非果攝。已離色染入正性離生",
    "T27n1545_064:0334c02": "者。見道十五心頃彼結盡非果攝。次第者苦",
    "T27n1545_064:0334c03": "現觀一心頃。集滅現觀各四心頃。道現觀三",
    "T27n1545_064:0334c04": "心頃。彼結盡非果攝。若色界見集所斷結盡。",
    "T27n1545_064:0334c05": "謂諸異生已離色染彼結盡非果攝。已離",
    "T27n1545_064:0334c06": "色染入正性離生者。見道十五心頃彼結盡",
    "T27n1545_064:0334c07": "非果攝。次第者集現觀一心頃。滅現觀四心",
    "T27n1545_064:0334c08": "頃。道現觀三心頃。彼結盡非果攝。若色界見",
    "T27n1545_064:0334c09": "滅所斷結盡。謂諸異生已離色染彼結盡非",
    "T27n1545_064:0334c10": "果攝。已離色染入正性離生者。見道十五",
    "T27n1545_064:0334c11": "心頃彼結盡非果攝。次第者滅現觀一心頃。",
    "T27n1545_064:0334c12": "道現觀三心頃。彼結盡非果攝。若色界見道",
    "T27n1545_064:0334c13": "所斷結盡。謂諸異生已離色染彼結盡非果",
    "T27n1545_064:0334c14": "攝。已離色染入正性離生者。見道十五心",
    "T27n1545_064:0334c15": "頃彼結盡非果攝。無次第者非果攝義。所",
    "T27n1545_064:0334c16": "以者何。道類智忍滅時方斷彼盡。道類智生",
    "T27n1545_064:0334c17": "時隨其所應證前三果彼結盡即前三果攝",
    "T27n1545_064:0334c18": "故。色界修所斷結盡何果攝。答阿羅漢果或",
    "T27n1545_064:0334c19": "無處。阿羅漢果攝者。謂彼結盡證阿羅漢果",
    "T27n1545_064:0334c20": "時即阿羅漢果攝。或無處者。謂諸異生已離",
    "T27n1545_064:0334c21": "色染彼結盡非果攝。已離色染入正性離",
    "T27n1545_064:0334c22": "生者。見道十五心頃及道類智等諸有學位",
    "T27n1545_064:0334c23": "彼結盡非果攝。次第者從離第四靜慮染",
    "T27n1545_064:0334c24": "第九解脫道。乃至金剛喻定現在前時彼結",
    "T27n1545_064:0334c25": "盡非果攝。無色界見苦集滅所斷結盡何果",
    "T27n1545_064:0334c26": "攝。答四沙門果或無處。四沙門果者。如前",
    "T27n1545_064:0334c27": "說。或無處者若無色界見苦所斷結盡。無有",
    "T27n1545_064:0334c28": "異生非果攝義。所以者何。無異生者能離",
    "T27n1545_064:0334c29": "非想非非想處見修所斷結故。次第者苦現",
    "T27n1545_064:0335a01": "觀一心頃。集滅現觀各四心頃。道現觀三心",
    "T27n1545_064:0335a02": "頃。彼結盡非果攝。若無色界見集所斷結盡。",
    "T27n1545_064:0335a03": "無有異生非果攝義。義如前說。次第者集",
    "T27n1545_064:0335a04": "現觀一心頃。滅現觀四心頃。道現觀三心頃。",
    "T27n1545_064:0335a05": "彼結盡非果攝。若無色界見滅所斷結盡無",
    "T27n1545_064:0335a06": "有異生非果攝義。義如前說。次第者滅現",
    "T27n1545_064:0335a07": "觀一心頃。道現觀三心頃。彼結盡非果攝。若",
    "T27n1545_064:0335a08": "無色界見道所斷結盡何果攝。答四沙門果。",
    "T27n1545_064:0335a09": "謂彼結盡證預流果時即預流果攝。乃至證",
    "T27n1545_064:0335a10": "阿羅漢果時即阿羅漢果攝。無有異生非",
    "T27n1545_064:0335a11": "果攝義。義如前說。亦無次第者非果攝義。",
    "T27n1545_064:0335a12": "所以者何。道類智忍滅時方斷彼盡。道類智",
    "T27n1545_064:0335a13": "生時隨其所應證前三果。彼結盡即前三果",
    "T27n1545_064:0335a14": "攝故。無色界修所斷結盡何果攝。答阿羅漢",
    "T27n1545_064:0335a15": "果。謂彼結盡證阿羅漢果時即阿羅漢果攝。",
    "T27n1545_064:0335a16": "無有異生非果攝義。義如前說。亦無次第",
    "T27n1545_064:0335a17": "者非果攝義。所以者何。金剛喻定現在前時",
    "T27n1545_064:0335a18": "方斷盡。初盡智生時證阿羅漢果彼結盡",
    "T27n1545_064:0335a19": "即阿羅漢果攝故。",
    "T27n1545_064:0335a20": "說一切有部發智大毘婆沙論卷第六十四"
}