{
    "X71n1404_002:0008c04": "兀菴和尚語錄卷中",
    "X71n1404_002:0008c06": "住巨福山建長興國禪寺語錄",
    "X71n1404_002:0008c07": "侍者　道昭　景用　禪了　編",
    "X71n1404_002:0008c08": "陞座祝　聖。據坐垂釣。出得油缸入醬缸。通身是口",
    "X71n1404_002:0008c09": "若為談。老拳尚有些筋力。[拚-ㄙ+ㄊ]命來機為指南。有麼有",
    "X71n1404_002:0008c10": "麼。有僧出問云。極目春光水照空。岸莎汀草碧茸茸。",
    "X71n1404_002:0008c11": "乘時願赴慇懃請。大展慈風振祖風。學人上來。願聞",
    "X71n1404_002:0008c12": "第一義諦。師云。杲日當空。清風帀地。進云。諸佛出世。",
    "X71n1404_002:0008c13": "地涌金蓮。和尚榮鎮此山。有何祥瑞。師云。擘開華岳",
    "X71n1404_002:0008c14": "連天秀。放出黃河一派清。進云。非但建長增瑞氣。八",
    "X71n1404_002:0008c15": "方鼓舞樂忻忻。師云。春行萬國。月印千江。進云。大唐",
    "X71n1404_002:0008c16": "國日本國。宗風益振無殊別。如何是大唐國佛法。師",
    "X71n1404_002:0008c17": "云。一棒一條痕。進云。如何是日本國佛法。師云。一摑",
    "X71n1404_002:0008c18": "一掌血。進云。任麼則一處通。千處萬處一時通。師云。",
    "X71n1404_002:0008c19": "只你一箇未知痛痒在。進云。只如大檀那國公殿。特",
    "X71n1404_002:0008c20": "加禮請和尚。開堂演法。和尚數次啟劄力辭。復進十",
    "X71n1404_002:0008c21": "五偈控免。因甚究竟辭免不得。師云。早知今日事。悔",
    "X71n1404_002:0008c22": "不慎當初。進云。可謂佛佛道同悲願重。廣開利濟沃",
    "X71n1404_002:0008c23": "蒼生。師云。好事不如無。進云。茲辰國公殿。親臨拱聽",
    "X71n1404_002:0008c24": "法要。必竟如何指示。師云。近水樓臺先得月。向陽花",
    "X71n1404_002:0009a01": "木早逢春。進云。任麼則錦上鋪花千萬重。師云。這一",
    "X71n1404_002:0009a02": "句子。却也相似　乃云。諸佛未出世。祖師未西來。人",
    "X71n1404_002:0009a03": "人真智湛然。好箇清平世界。無端胡種萌孽。便見毒",
    "X71n1404_002:0009a04": "惡流行。平地干戈。無風起浪。遂致分疆列界。移東補",
    "X71n1404_002:0009a05": "西。荊棘參天。葛藤遍地。然雖如是。只如世界未立。佛",
    "X71n1404_002:0009a06": "祖未興已前。如何通信。良久云。鯨吞海水盡。露出珊",
    "X71n1404_002:0009a07": "瑚枝　復舉臨濟和尚。因王常侍相訪。同到僧堂。常",
    "X71n1404_002:0009a08": "侍云。這一堂僧。還坐禪麼。濟云。不坐禪。常侍云。還看",
    "X71n1404_002:0009a09": "經麼。濟云。不看經。侍云。也不坐禪。也不看經。必竟作",
    "X71n1404_002:0009a10": "箇什麼。濟云。總教伊成佛作祖。侍云。金屑雖貴。落眼",
    "X71n1404_002:0009a11": "成翳。濟云。將謂是箇俗漢。師拈云。臨濟老漢。氣吞寰",
    "X71n1404_002:0009a12": "宇。只要勘破一切人。却被王常侍等閑勘破。諸人還",
    "X71n1404_002:0009a13": "知麼。且聽下箇注脚。一挨復一拶。一踢復一拳。今古",
    "X71n1404_002:0009a14": "應無墜。分明在目前。",
    "X71n1404_002:0009a15": "當晚小參。有僧出問云。空手把鋤頭。步行騎水牛。人",
    "X71n1404_002:0009a16": "從橋上過。橋流水不流。意旨如何。師云。金剛杵打鐵",
    "X71n1404_002:0009a17": "山摧。進云。如何是空手把鋤頭。師云。千聖難摸索。進",
    "X71n1404_002:0009a18": "云。如何是步行騎水牛。師云。覷著則瞎。進云。人從橋",
    "X71n1404_002:0009a19": "上過。橋流水不流。又作麼生。師云。却較些些子。",
    "X71n1404_002:0009a20": "乃云。有句無句。如藤倚樹。樹倒藤枯。句歸何所。須知",
    "X71n1404_002:0009a21": "言詮不及。描貌難成。溈山笑裏有刀。遂致叢林話覇。",
    "X71n1404_002:0009a22": "恁麼恁麼。大難大難。纔有一絲頭。便有百絲頭。獅子",
    "X71n1404_002:0009a23": "一滴乳。迸散百解驢乳。然雖如是。添得溈山笑轉新。",
    "X71n1404_002:0009a24": "復舉。乳源和尚示眾云。西來的的意。不妨難舉唱。時",
    "X71n1404_002:0009b01": "有僧出。乳源擘脊便打云。如今是什麼時節出頭來。",
    "X71n1404_002:0009b02": "便歸方丈。師拈云。正令不行。拗曲作直。這僧若知痛",
    "X71n1404_002:0009b03": "痒。乳源歸方丈未得在。",
    "X71n1404_002:0009b04": "上堂。卸却千斤重擔。惟要在處清閑。老來業債未脫。",
    "X71n1404_002:0009b05": "復墮建長一關。語音未辨。酬酢猶艱。說者聽者難復",
    "X71n1404_002:0009b06": "難。只據一條白棒。南來者北來者。俱與痛棒。忽然打",
    "X71n1404_002:0009b07": "著一箇半箇獨脫底。從教知道。酌然不在說處不說",
    "X71n1404_002:0009b08": "處。三乘十二分教。總是指空話空。撒土撒沙。必竟如",
    "X71n1404_002:0009b09": "何。摘楊花摘楊花。",
    "X71n1404_002:0009b10": "佛生日上堂。右脇纔生。便放拍盲。指天指地。獨步縱",
    "X71n1404_002:0009b11": "橫。雲門要打殺。建長助掘坑。惡種從教不復萌。雖然。",
    "X71n1404_002:0009b12": "也是賊過後張弓。",
    "X71n1404_002:0009b13": "結制上堂。昨日晴今日雨。春夏交承。時節順序。一似",
    "X71n1404_002:0009b14": "林下衲僧。不越規矩。三月安居。克期而取。西天以蠟",
    "X71n1404_002:0009b15": "人冰。雲峰以鐵彈子。建長亦有一條活路。飢則飡渴",
    "X71n1404_002:0009b16": "則飲。閑則坐困則眠。以此為據。諸人但任麼參。決不",
    "X71n1404_002:0009b17": "賺忤。",
    "X71n1404_002:0009b18": "解夏小參。佛以一音演說法。眾生隨類各得解。敢問",
    "X71n1404_002:0009b19": "大眾。且那箇是一音所演之法。莫是天是天地是地。",
    "X71n1404_002:0009b20": "山是山水是水麼。莫是春生夏長。秋收冬藏麼。如斯",
    "X71n1404_002:0009b21": "理論。大似撥火覔浮漚。且道是那箇一音。以拂子擊",
    "X71n1404_002:0009b22": "禪床云。一音既演。直得盡乾坤大地。若聖若凡。情與",
    "X71n1404_002:0009b23": "無情。聞是法音。悉得悟解。然雖如是。唯有拂子。不入",
    "X71n1404_002:0009b24": "這保社。何故。不見道。山僧不會輪甲子。一葉落知天",
    "X71n1404_002:0009c01": "下秋。又擊一下。",
    "X71n1404_002:0009c02": "上堂。解開布袋頭。縱橫得自由。其往也無拘無束。其",
    "X71n1404_002:0009c03": "去也南州北州。放牧溈山水牯牛。不風流處也風流。",
    "X71n1404_002:0009c04": "謝兩藏主上堂。拈拄杖召大眾云。大藏小藏。盡從這",
    "X71n1404_002:0009c05": "裏流出。諸人若知得落處。一生參學事畢。其或未然。",
    "X71n1404_002:0009c06": "且聽拄杖子。從頭點出。左邊卓一下云。這箇是有教。",
    "X71n1404_002:0009c07": "右邊卓一下云。這箇是空教。中間卓一下云。這箇是",
    "X71n1404_002:0009c08": "中道大乘教。三段不同。欲釋此經。向下文長。付在來",
    "X71n1404_002:0009c09": "日。又卓一下。",
    "X71n1404_002:0009c10": "國公就本寺。滿散祈禱道場。禮請普說。(問答不錄)。",
    "X71n1404_002:0009c11": "乃云。大人具大見。大智得大用。胸藏六合。掌握乾坤。",
    "X71n1404_002:0009c12": "坐碧油床。被忍辱鎧。執堅固箭。秉智慧弓。總大千世",
    "X71n1404_002:0009c13": "界。為一戰場。指百億須彌。為一射垛。百發百中。雙放",
    "X71n1404_002:0009c14": "雙收。掃除百萬妖魔。勦絕步多惡黨。便見時清道泰。",
    "X71n1404_002:0009c15": "海晏河清。八表歸仁。萬邦入貢。頓轡自樂。坐鎮無憂。",
    "X71n1404_002:0009c16": "可謂我於法王得法自在。正恁麼時。且道。功歸何所。",
    "X71n1404_002:0009c17": "良久云。寸刃不施魔膽碎。望風先已竪降旗。",
    "X71n1404_002:0009c18": "復云。佛說一切法。為度一切心。若無一切心。何用一",
    "X71n1404_002:0009c19": "切法。葢由一切眾生。無始以來。無知僻執。起惑造業。",
    "X71n1404_002:0009c20": "輪迴五趣。如來出世。隨宜為說處中妙理。令諸有情。",
    "X71n1404_002:0009c21": "了達諸法。遠離疑執。起處中行。各自修滿。得三菩提。",
    "X71n1404_002:0009c22": "證寂滅樂。皆由心之所作。古德云。只箇心心心是佛。",
    "X71n1404_002:0009c23": "十方世界最靈物。縱橫妙用可怜生。一切不如心真",
    "X71n1404_002:0009c24": "實。持五戒生人道。修十善生天道。皆由心作。至於捨",
    "X71n1404_002:0010a01": "有漏入無漏。棄有為入無為。皆由心作。葢造善造惡",
    "X71n1404_002:0010a02": "不同。所以諸佛出世。觀根逗教。演說三乘法門。乃至",
    "X71n1404_002:0010a03": "隨彼彼類。現彼彼身。而為說法。此法惟只一法。葢為",
    "X71n1404_002:0010a04": "有此一切心。應機為說一切法。雖隨根機而說。於人",
    "X71n1404_002:0010a05": "天大會之中。亦有悟無生忍者。有證阿耨菩提者。亦",
    "X71n1404_002:0010a06": "有雖在會中。如聾如盲。不能曉解者。葢證悟有淺深。",
    "X71n1404_002:0010a07": "得道有優劣。或密說而顯演。或談空而顯實。或指示",
    "X71n1404_002:0010a08": "教外別傳之旨。無非只要一切人。明自心見自性。證",
    "X71n1404_002:0010a09": "此法。此法者。非有非無。非有無。非無無。若道不在說",
    "X71n1404_002:0010a10": "處。一代時教。甚處安著。若道在說處。且此法作麼生",
    "X71n1404_002:0010a11": "說。須是夙有靈骨。信根堅固。方有趣向分。是故大檀",
    "X71n1404_002:0010a12": "那。夙乘願力。篤信佛法。歸敬切切。盡寫藏典。披閱誦",
    "X71n1404_002:0010a13": "持。知非究竟。由是力究教外別傳之旨。孜孜不捨。食",
    "X71n1404_002:0010a14": "息不忘。以徹證為期。是知。大根器大力量再來菩薩。",
    "X71n1404_002:0010a15": "方能如此。又能剏大伽藍。為國中第一甲剎。廣安多",
    "X71n1404_002:0010a16": "眾。各令知大叢林規式。各令參究己躬大事。各令知",
    "X71n1404_002:0010a17": "有教外別傳之旨。甚深廣大。可以續佛慧命。能離生",
    "X71n1404_002:0010a18": "死此岸。達到菩提涅槃彼岸。廣度有情。總令成佛。常",
    "X71n1404_002:0010a19": "運此心。愈堅愈久。能如是哉。老僧乃蜀邦生長。訪道",
    "X71n1404_002:0010a20": "江湖有年。適因法眷道舊不忘之義。屢承之約。累却",
    "X71n1404_002:0010a21": "復至。以故。撤去寺事。暫乘良便。越漠觀國之光。先承",
    "X71n1404_002:0010a22": "國公殿。特垂降接。一見如故。雖語音未通。凡動靜往",
    "X71n1404_002:0010a23": "來。語默酬酢。心眼相照。只此以見吾道眷屬而致然",
    "X71n1404_002:0010a24": "矣。便見瞿曇老漢。三百六十餘會。宣說此法。或人間",
    "X71n1404_002:0010b01": "或天上。說者聽者。心心相知。眼眼相照。與今日所說",
    "X71n1404_002:0010b02": "所聽。等無有異。所以道。過去一切劫。安置未來今。未",
    "X71n1404_002:0010b03": "來現在劫。回置過去世。灼然參到。前後際斷。三祇劫",
    "X71n1404_002:0010b04": "空。照見塵劫以來。絲毫無差。凡情聖量。覓一絲毫。了",
    "X71n1404_002:0010b05": "不可得。所謂一念普觀無量劫。無去無來亦無住。如",
    "X71n1404_002:0010b06": "是了知三世事。超諸方便成十力。參學之士。向這裏",
    "X71n1404_002:0010b07": "見徹自己本地風光。本來面目。歷歷分明。方知一代",
    "X71n1404_002:0010b08": "時教。句句字字。不說別事。與教外別傳之旨。無異無",
    "X71n1404_002:0010b09": "別。或於三乘十二分教中明得者。或於教外別傳之",
    "X71n1404_002:0010b10": "旨明得者。總是到家蹊徑。教中明得者。終是迂曲。教",
    "X71n1404_002:0010b11": "外明得者。不妨直截。唯直截一路。必能到家。必到大",
    "X71n1404_002:0010b12": "休大歇之場。盡未來際。得大自在。何故。離心意識參。",
    "X71n1404_002:0010b13": "出聖凡路學。方謂直截者也。除是大根器。大力量。方",
    "X71n1404_002:0010b14": "堪煅煉。無常迅速。莫作等閑。古德云。努力今生須了",
    "X71n1404_002:0010b15": "却。莫教永劫受餘殃。決然人身難得。好時難逢。知識",
    "X71n1404_002:0010b16": "難遇。正法難聞。既得人身。袈裟著體。好時既逢。知識",
    "X71n1404_002:0010b17": "既遇。正法既聞。剗地不將為事。葢是不曾種得般若",
    "X71n1404_002:0010b18": "種子。聞似不聞。見似不見。遇似不遇。蹉過者多。盖為",
    "X71n1404_002:0010b19": "有此一切心。所以佛說一切法。山僧自春夏至秋。奉",
    "X71n1404_002:0010b20": "意旨。為國為民。啟建祈禱道場。日以初中後三時。領",
    "X71n1404_002:0010b21": "大眾。熏修披閱誦持。專祈豐稔太平。今來果遂懇祈。",
    "X71n1404_002:0010b22": "茲辰滿散。陞座為眾普說。無非以此心說此法。感格",
    "X71n1404_002:0010b23": "諸佛龍天。鑒茲誠禱。吉祥中吉祥。殊勝中殊勝。乃是",
    "X71n1404_002:0010b24": "此心此法之靈驗也。眾中辦道兄弟。為在教中明得。",
    "X71n1404_002:0010c01": "為在教外明得。往往如風過樹者多。灼然不是小事。",
    "X71n1404_002:0010c02": "佛法下衰。無甚今日。老僧在處叢林。每見眾中辦道",
    "X71n1404_002:0010c03": "兄弟。孜孜切切。不捨晝夜。以徹證大事為期。或有一",
    "X71n1404_002:0010c04": "箇半箇。挨將出來。弘持大法。依舊超出古今者多。若",
    "X71n1404_002:0010c05": "是道念不堅。力量不大。終難希求大法。豈不見。趙州",
    "X71n1404_002:0010c06": "云。諸人被十二時使。惟老僧使得十二時。且道。他在",
    "X71n1404_002:0010c07": "甚處著倒。是汝諸人。若真箇孜孜切切。只將己躬一",
    "X71n1404_002:0010c08": "件生死大事。晝三夜三。與之廝厓。片時不肯放捨。灼",
    "X71n1404_002:0010c09": "然便得十二時。若只今日明日。點檢張三。點檢李四。",
    "X71n1404_002:0010c10": "聽人說好便道好。聽人說不好。更道不好。謂之矮子",
    "X71n1404_002:0010c11": "看戲。隨人上下。於自己。依舊黑漫漫地。空喪光陰。不",
    "X71n1404_002:0010c12": "覺老病將至。生死到來。將何抵敵。驢胎馬腹。無可疑",
    "X71n1404_002:0010c13": "者。葢緣虗消檀越信施。枉受人天供養。棄却自己工",
    "X71n1404_002:0010c14": "夫。只說他人過惡。他人若無過惡。粧點強說是非。以",
    "X71n1404_002:0010c15": "之為張。三塗地獄。如何逃得。此是決定之義。與經教",
    "X71n1404_002:0010c16": "所說一同。且不是誑謔之語。信也好。不信也好。老僧",
    "X71n1404_002:0010c17": "千錯萬錯。越漠乍到此間。衰晚之質。語音未通。無柰",
    "X71n1404_002:0010c18": "難却上命。勉力支撑住持之職。陞堂入室。示眾普說。",
    "X71n1404_002:0010c19": "雖不曾缺。垂手之際。自嘆枉費精神。大凡出家之士。",
    "X71n1404_002:0010c20": "置身叢林中。披佛袈裟。住佛屋。喫佛飯。須是持佛戒。",
    "X71n1404_002:0010c21": "修佛行。弘佛法。續佛慧命。或出來辦事。輔佐叢林。須",
    "X71n1404_002:0010c22": "是有始有終。盡善盡美。成就叢林典刑。即是成就自",
    "X71n1404_002:0010c23": "己。方名禪和子。方可稱佛弟子。若不然者。何緣得大",
    "X71n1404_002:0010c24": "事千了百當。臘月三十日到來。可謂緇田無一簣之",
    "X71n1404_002:0011a01": "功。鐵圍陷百刑之苦。是誰過歟。葢是道念不堅。力量",
    "X71n1404_002:0011a02": "不大。有此差別。所謂佛法下衰。無甚今日者是也。若",
    "X71n1404_002:0011a03": "說此心此法。說到盡未來際。無有窮盡。在會聽者聞",
    "X71n1404_002:0011a04": "者。俱受龍華記別。有一頌子。奉為圓滿願心。舉似大",
    "X71n1404_002:0011a05": "眾。為國為民運此心。果符虔禱獲豐榮。時清道泰封",
    "X71n1404_002:0011a06": "疆闊。合國歡呼賀太平。",
    "X71n1404_002:0011a07": "上堂。一塵入正定。諸塵三昧起。諸塵入正定。一塵三",
    "X71n1404_002:0011a08": "昧起。三昧與正受。土塊泥裏洗。咦。白日堂堂眼見鬼。",
    "X71n1404_002:0011a09": "非不非是不是。甲子乙丑海中金。丙午丁未天河水。",
    "X71n1404_002:0011a10": "諸人若也不會。且聽拄杖子當陽指示。卓一下云。今",
    "X71n1404_002:0011a11": "朝是九月一。明日是初二。又卓一下。",
    "X71n1404_002:0011a12": "諸山至上堂。云開爐節。何可說。無賓主話。口含霜雪。",
    "X71n1404_002:0011a13": "既遇知音。謾且拈掇。是汝諸人。切不可胡亂挑撥。默",
    "X71n1404_002:0011a14": "默守之。忽然冷灰豆爆。方知道。文武火種難磨滅。",
    "X71n1404_002:0011a15": "別山斷橋二法兄訃音至。上堂。南山白額虫。撞倒太",
    "X71n1404_002:0011a16": "白峰。直得西湖徹底枯竭。東海怒浪翻空。安漢圭峰",
    "X71n1404_002:0011a17": "拊掌。天台尊者槌胸郎忙。日本國裏打鼓。大唐國裏",
    "X71n1404_002:0011a18": "撞鐘。何也。兄弟添十字。此意孰能窮。拍膝一下。噓一",
    "X71n1404_002:0011a19": "聲。下座。",
    "X71n1404_002:0011a20": "東福法兄至上堂。同飲龍囦。同依師席。切瑳琢磨。相",
    "X71n1404_002:0011a21": "滋相益。分袂東西。各提祖令。越漠來投。心膽傾盡。執",
    "X71n1404_002:0011a22": "別恰恰。一周千里。俯垂輝映。舉眾再奉慈光。無異撥",
    "X71n1404_002:0011a23": "雲見日。若是向上向下。總將靠之一壁。何也。憶得凌",
    "X71n1404_002:0011a24": "霄蠱毒之家。水也不曾沾他一滴。阿呵呵。會也麼。青",
    "X71n1404_002:0011b01": "山不鎻長飛勢。滄海合知來處高。",
    "X71n1404_002:0011b02": "上堂。吾本來茲土。傳法救迷情。一花開五葉。結果自",
    "X71n1404_002:0011b03": "然成。拈云。老胡授般若多羅讖記。區區十萬里。航海",
    "X71n1404_002:0011b04": "而來。游梁歷魏。冷坐九年。以至分皮分髓。將謂有多",
    "X71n1404_002:0011b05": "少奇特。及乎付法一偈。便見敗缺不少。建長雖是他",
    "X71n1404_002:0011b06": "的傳正派兒孫。不曾將脚踏他界至。茲遇遠諱之臨。",
    "X71n1404_002:0011b07": "因齋慶讚。亦有一偈。舉似大眾。吾本來茲土。無法與",
    "X71n1404_002:0011b08": "人傳。成蛇者入草。成龍者上天。",
    "X71n1404_002:0011b09": "天台山萬年寺二童行化主至上堂。人從天台來。却",
    "X71n1404_002:0011b10": "得西川信。報道萬年松。生在石橋頂。豐干不合饒舌。",
    "X71n1404_002:0011b11": "累及拾得寒山。奮不顧身。奔南走北。直趍東海龍王",
    "X71n1404_002:0011b12": "窟宅。探扶蒼龍頷下明珠。懷抱而歸。廣作利益。非惟",
    "X71n1404_002:0011b13": "照徹十虗。光吞萬象。直使大海變作桑田。千手大悲",
    "X71n1404_002:0011b14": "重增光彩。驚起五百大士。各各從定而起。擘開蒸餅",
    "X71n1404_002:0011b15": "峰。吸盡斷橋水。合掌贊言。善哉善哉。希有希有。大唐",
    "X71n1404_002:0011b16": "國日本國。千古之光。得能超越。然雖如是。以拄杖打",
    "X71n1404_002:0011b17": "一圓相云。諸人還知此大寶珠來處麼。卓一下云。若",
    "X71n1404_002:0011b18": "教容易得。便作等閑看。擲拄杖下座。",
    "X71n1404_002:0011b19": "西巖訃音至上堂。近得遠來口傳信。報道年來頗安",
    "X71n1404_002:0011b20": "靜。唯有太白瑞巖翁。撞破虗空有雜碎。驚起西川大",
    "X71n1404_002:0011b21": "蓬山上石女淚雙垂。引得扶桑巨福山中木人空嘆",
    "X71n1404_002:0011b22": "息。且道。因甚如此。良久云。同飲龍囦無義水。手足義",
    "X71n1404_002:0011b23": "重如膠漆。拍膝云。斷絃安得鸞膠續。",
    "X71n1404_002:0011b24": "冬節小參。圓同太虗。無欠無餘。良由取捨。所以不如。",
    "X71n1404_002:0011c01": "豈不見道。如我按指。海印發光。這裏眼見鬼去。不為",
    "X71n1404_002:0011c02": "差事。設或汝暫舉心。便見塵勞先起。須知群陰剝盡。",
    "X71n1404_002:0011c03": "而無剝盡之蹤。一陽復生。而無復生之跡。既無蹤跡。",
    "X71n1404_002:0011c04": "逈絕承當。鐵樹開花撲鼻香。",
    "X71n1404_002:0011c05": "復舉雲門和尚上堂。僧問云。請師答話。雲門召大眾。",
    "X71n1404_002:0011c06": "眾舉頭。雲門便下座。師拈云。雲門任麼答話。已是舌",
    "X71n1404_002:0011c07": "頭拖地了也。雖然。未舉已前薦得。早是不堪持論。何",
    "X71n1404_002:0011c08": "況葢覆將來。乃高聲召大眾。眾舉頭。復云果然。便下",
    "X71n1404_002:0011c09": "座。",
    "X71n1404_002:0011c10": "冬節上堂。冬至寒食一百五。中有一轉平實語。缺齒",
    "X71n1404_002:0011c11": "老胡舉不全。賺他立雪人莽鹵。諸人要知麼。良久云。",
    "X71n1404_002:0011c12": "猫兒偏解捉老鼠。",
    "X71n1404_002:0011c13": "上堂。臈月八夜眼見鬼。便開大口說道理。若向衲僧",
    "X71n1404_002:0011c14": "門下過。爛槌一頓無疑矣。莫有助拳助踢底麼。操日",
    "X71n1404_002:0011c15": "本鄉談云。和蘇嚕之。",
    "X71n1404_002:0011c16": "最明寺殿。應夢就本寺。命僧看金剛經萬卷。祈保天",
    "X71n1404_002:0011c17": "下太平。請滿散陞座。(問答不錄)　乃云。一切有為法。",
    "X71n1404_002:0011c18": "如夢幻泡影。如露亦如電。應作如是觀。驀召大眾云。",
    "X71n1404_002:0011c19": "作是觀者。名為正觀。若他觀者。名為邪觀。若於唱教",
    "X71n1404_002:0011c20": "門中。足可瞞神謔鬼。若於衲僧門下。大似鄭州出曹",
    "X71n1404_002:0011c21": "門。雖則瞿曇老人於般若會上。無中唱出。豈謂後五",
    "X71n1404_002:0011c22": "百歲。繫縛盲驢。無自由分。豈不見。葛獠無故。聞誦應",
    "X71n1404_002:0011c23": "無所住而生其心。言下錯認驢鞍橋。作阿爺下頷。累",
    "X71n1404_002:0011c24": "及周金剛。焚却一檐疏鈔。便敢胡撝亂打。也大無端。",
    "X71n1404_002:0012a01": "殊不知。我王庫內。無如是刀。須知三世諸佛說夢。歷",
    "X71n1404_002:0012a02": "代祖師說夢。一人傳虗。萬人傳實。遍滿西天唐土。莫",
    "X71n1404_002:0012a03": "能止遏。不覺不知。流傳日本。最明寺殿。白日青天。開",
    "X71n1404_002:0012a04": "眼說夢。一似靈山會上。親見親聞。無異無別。建長有",
    "X71n1404_002:0012a05": "氣無出處。從而不識好惡。向大集殿。對眾與之說破。",
    "X71n1404_002:0012a06": "清平世界。切忌訛言。直教天下太平。兵戈絕戰。國安",
    "X71n1404_002:0012a07": "民泰。歲稔時豐。飢則飡。渴則飲。閑則坐。困則眠。於事",
    "X71n1404_002:0012a08": "無心。無心於事。無欲無依。豈不慶快。然雖如是。掬水",
    "X71n1404_002:0012a09": "月在手。弄花香滿衣　復舉舍利弗問須菩提。夢中",
    "X71n1404_002:0012a10": "說六波羅密。與覺時同別。須菩提云。此義幽深。吾不",
    "X71n1404_002:0012a11": "能說。此會中有彌勒大士。汝往彼問。拈云。舍利弗開",
    "X71n1404_002:0012a12": "眼說夢。須菩提寐語噡言。建長憤氣不甘。一時按過。",
    "X71n1404_002:0012a13": "因成一頌。舉似大眾。夢中演說六波羅。覺時同別苦",
    "X71n1404_002:0012a14": "問他。今曰最明重演說。更無一字有誵訛。阿呵呵。會",
    "X71n1404_002:0012a15": "也麼。好是太平無事日。酌然不許動干戈。喝一喝。",
    "X71n1404_002:0012a16": "徑山佛鑑忌拈香云。每年三月十八。憶著痛恨入骨。",
    "X71n1404_002:0012a17": "巨福山上望凌霄。萬重山海煙波闊。謾爇一炷兜羅",
    "X71n1404_002:0012a18": "木。唵(引)噴噴[口*發][口*發]。",
    "X71n1404_002:0012a19": "樗寮字阿彌陀經書偈送最明寺殿",
    "X71n1404_002:0012a20": "我有大經卷。量等三千界。親付最明殿。祝壽如滄海。",
    "X71n1404_002:0012a21": "但願得此經。當下明此心。的知胡達磨。元不在少林。",
    "X71n1404_002:0012a22": "最明寺殿契悟因緣",
    "X71n1404_002:0012a23": "壬戌十月十六朝。最明啟問曰。弟子近日坐禪。見得",
    "X71n1404_002:0012a24": "非斷非常底。師云。參禪只圖見性。若得見性。方得千",
    "X71n1404_002:0012b01": "了百當。最明曰。和尚方便指示。師云。天下無二道。聖",
    "X71n1404_002:0012b02": "人無兩心。若識得聖人之心。即是自己本源自性。最",
    "X71n1404_002:0012b03": "明曰。弟子道崇無心。師云。若真箇無心。竪窮三際。橫",
    "X71n1404_002:0012b04": "遍十方。(指燭云。)譬如蠟燭未澆成以前。即是本地風",
    "X71n1404_002:0012b05": "光。本來面目。及至澆成點爇。輝耀雅觀。照徹冥暗。人",
    "X71n1404_002:0012b06": "人瞻望。末後燭盡光極。依舊如前消息。佛出世度人。",
    "X71n1404_002:0012b07": "亦復如是。未出世以前。淨法界身。本無出沒。以大悲",
    "X71n1404_002:0012b08": "願力。示現。出世成道。隨上中下根機。演說三乘十二",
    "X71n1404_002:0012b09": "分教。拈花示眾。為令聖凡人天大眾。明心見性。末後",
    "X71n1404_002:0012b10": "入無餘涅槃。亦如一條蠟燭。無二無別。萬古流通。直",
    "X71n1404_002:0012b11": "至今日。若見此性。直下便見也。良久云。見麼。最明曰。",
    "X71n1404_002:0012b12": "森羅萬象。山河大地。與自己無二無別。師云。青青翠",
    "X71n1404_002:0012b13": "竹。盡是真如。鬱鬱黃花。無非般若。最明言下忽然契",
    "X71n1404_002:0012b14": "悟。通身汗流。乃曰。弟子二十一年旦暮望。今一時已",
    "X71n1404_002:0012b15": "滿足。感淚數行。作禮九拜。師即起。佛前燒香。與之印",
    "X71n1404_002:0012b16": "可。即將自身法衣一頂付之。祝云。公不易到箇田地。",
    "X71n1404_002:0012b17": "宜善護持。令法久住。親付法衣。以表燈燈相聯。續佛",
    "X71n1404_002:0012b18": "慧命。以光末運。萬世愈榮。次為說付法偈。",
    "X71n1404_002:0012b19": "我無佛法一字說。子亦無心無所得。無說無得無心",
    "X71n1404_002:0012b20": "中。釋迦親見燃燈佛。",
    "X71n1404_002:0012b21": "最明寺殿悟道後。師贈之助道頌五首",
    "X71n1404_002:0012b22": "老僧初到與三拳。埋恨胷中結此冤。痛恨忽消開正",
    "X71n1404_002:0012b23": "眼。方知吾不妄宣傳。",
    "X71n1404_002:0012b24": "悟了還同未悟時。著衣喫飯順時宜。起居動靜曾無",
    "X71n1404_002:0012c01": "別。始信拈花第二機。",
    "X71n1404_002:0012c02": "二十一年曾苦辛。尋經討論枉精神。驀然摸著娘生",
    "X71n1404_002:0012c03": "鼻。翻笑胡僧弄吻唇。",
    "X71n1404_002:0012c04": "治國治民俱外事。存心存念自工夫。心思路絕略觀",
    "X71n1404_002:0012c05": "看。佛也無兮法也無。",
    "X71n1404_002:0012c06": "壬戌十月十六朝。虗空拳踢不相饒。等閑打破疑團",
    "X71n1404_002:0012c07": "後。大地黃金也合消。",
    "X71n1404_002:0012c08": "最明夢一善知識。教訓堅固參禪。惺後親繪",
    "X71n1404_002:0012c09": "供養。越兩年值老僧到。先來參禮。果與夢見",
    "X71n1404_002:0012c10": "一同。契悟後。捧呈所畫頂相求讚",
    "X71n1404_002:0012c11": "千煅萬煉工夫熟。感得夢見善知識。力勸加工用行",
    "X71n1404_002:0012c12": "修。果獲契悟心滿足。自彰醜惡自捈糊。佛祖仰望俱",
    "X71n1404_002:0012c13": "失色。老僧更與添一重。(咄)急急如律令勑。",
    "X71n1404_002:0012c14": "長書上最明寺殿",
    "X71n1404_002:0012c15": "昨使者云。最明寺殿。乃因大風所損百物。天下萬民",
    "X71n1404_002:0012c16": "辛苦。御心中憂閑不樂。以此可見。憂人不憂己。乃是",
    "X71n1404_002:0012c17": "佛菩薩用心如此。老僧雖在病中。亦不憂己。惟憂衲",
    "X71n1404_002:0012c18": "子己事未明。所謂天下無二道。聖人無兩心者是也。",
    "X71n1404_002:0012c19": "佛在世時。因瞿曇種族。將遭大風火難所侵。急來投",
    "X71n1404_002:0012c20": "佛免之。佛云。免不得。何以故。眾生造業之多。共業所",
    "X71n1404_002:0012c21": "感。謂之定業難逃。劫數難逃。若一向安樂如意者。不",
    "X71n1404_002:0012c22": "知罪福來源也。繼即瞿曇種族。被風火爇盡。所以佛",
    "X71n1404_002:0012c23": "有三能三不能者也。記得古德示眾云。昨日洪水大",
    "X71n1404_002:0012c24": "作。華山崩倒。湍壞了數萬人家。你輩後生。知什麼茄",
    "X71n1404_002:0013a01": "子瓠子。語中有理有事。有憂有不憂。當時若有通方",
    "X71n1404_002:0013a02": "作略者。只好與他掀倒禪床。便見一場敗缺。又記得",
    "X71n1404_002:0013a03": "老東山演祖云。不憂諸莊旱澇。惟憂禪和子。不會狗",
    "X71n1404_002:0013a04": "子無佛性話。老東山。纔開臭口。便見鄉談。剋由尀耐。",
    "X71n1404_002:0013a05": "又記得。太宗皇帝因蝗虫大作。喫盡天下萬民稻苗。",
    "X71n1404_002:0013a06": "帝令人捉虫來。自食之云。只喫朕心肝。莫苦我天下",
    "X71n1404_002:0013a07": "萬民。由是。蝗虫便息。此亦是憂民不憂己。若與老東",
    "X71n1404_002:0013a08": "山把手共行。猶較三步在。五濁惡世。成劫住劫壞劫",
    "X71n1404_002:0013a09": "空劫。輪轉不息。便有大三災。風災火災水災隨之。欲",
    "X71n1404_002:0013a10": "界天。色界天。尚不免也。又有小三災隨之。病苦飢苦",
    "X71n1404_002:0013a11": "儉苦。五濁世中。必難逃矣。惟有前身作福。今身受也。",
    "X71n1404_002:0013a12": "若前身作業者。定定今身後身。更後身受也。絲毫無",
    "X71n1404_002:0013a13": "差。所以。佛出世。勸人作福避罪。息貪嗔癡妄念之業。",
    "X71n1404_002:0013a14": "修戒定慧三無漏學。從淺至深。從凡至聖。從劫至劫。",
    "X71n1404_002:0013a15": "乃至無數劫。功行圓滿。必能證佛大果。却來五濁世",
    "X71n1404_002:0013a16": "間。隨機為說最上乘法。悉令證入阿耨菩提。亦無菩",
    "X71n1404_002:0013a17": "提可得。亦無證入之理。所以千佛萬佛。唯以此法傳",
    "X71n1404_002:0013a18": "持。佛佛祖祖。無二無別。況今末劫之時。道不及古。說",
    "X71n1404_002:0013a19": "道者多。行道者少。日本興剏宗門。唯我最明寺殿。再",
    "X71n1404_002:0013a20": "來之佛。留心佛法。道念堅固。超越上古聖人。一頭地",
    "X71n1404_002:0013a21": "矣。禪衲中向道者多。堅固者少。老懷唯憂。向後之弊。",
    "X71n1404_002:0013a22": "恐不及古也。諸莊旱澇亦憂。大三災小三災亦憂。禪",
    "X71n1404_002:0013a23": "和子不會狗子無佛性話亦憂。自己老病亦憂。未得",
    "X71n1404_002:0013a24": "脫回宋佚老亦憂。此之千憂萬憂。直憂至阿逸多下",
    "X71n1404_002:0013b01": "生。又更添一重憂在。能與老僧。免得此憂否。莫若憂",
    "X71n1404_002:0013b02": "之與樂。好之與惡。是之與非。古之與今。佛之與祖。一",
    "X71n1404_002:0013b03": "劃劃斷。便見天下太平。扶病信筆上。希一覧矣。",
    "X71n1404_002:0013b04": "最明夢見寺中僧堂。盡是高僧羅漢。上頭一",
    "X71n1404_002:0013b05": "箇大棟樑。惺後即發心。重新鋪葢工畢",
    "X71n1404_002:0013b06": "上堂云。檀那夢見大揀樑。高僧羅漢滿雲堂。慷慨重",
    "X71n1404_002:0013b07": "新鋪葢就。比之兜率更尤強。衲子辦道耐長久。成佛",
    "X71n1404_002:0013b08": "作祖法中王。下等愚迷無正念。鎔銅灌口臥鐵床。",
    "X71n1404_002:0013b09": "結制小參。有處不是有。無處不是無。有無不到處。馨",
    "X71n1404_002:0013b10": "香滿道塗。驀召大眾云。縱饒窮及到此。猶未是衲僧",
    "X71n1404_002:0013b11": "安身立命處。更說什麼三月護生。九旬禁足。大似布",
    "X71n1404_002:0013b12": "袋裏老鴉。雖活如死。若是丈夫志氣。必然別有通方",
    "X71n1404_002:0013b13": "作略。良久云。有麼。擊禪床一下云。將謂春歸無覓處。",
    "X71n1404_002:0013b14": "那知轉入此中來。",
    "X71n1404_002:0013b15": "復舉。金峰和尚示眾云。二十年前。有老婆心。二十年",
    "X71n1404_002:0013b16": "後。無老婆心。有僧出問云。如何是二十年前。有老婆",
    "X71n1404_002:0013b17": "心。峰云。問凡答凡。問聖答聖。僧又問云。如何是二十",
    "X71n1404_002:0013b18": "年後。無老婆心。峯云。問凡不答凡。問聖不答聖。師拈",
    "X71n1404_002:0013b19": "云。金峯年老心孤。這僧有眼無耳。待它任麼道。便與",
    "X71n1404_002:0013b20": "掀倒禪床。豈不俊快。建長這裏。縱有咬猪狗手脚底",
    "X71n1404_002:0013b21": "出來。棒折也未放過在。",
    "X71n1404_002:0013b22": "上堂。舉智門和尚。僧問。蓮花未出水時如何。答云。蓮",
    "X71n1404_002:0013b23": "花。出水後如何。答云。荷葉。頌曰。出水未出水。心疑生",
    "X71n1404_002:0013b24": "暗鬼。鞏縣造茶瓶。一隻三箇觜。",
    "X71n1404_002:0013c01": "上堂。舉趙州。僧問。萬法歸一。一歸何處。趙州答云。我",
    "X71n1404_002:0013c02": "在青州。作得一領布衫。重七斤。師頌曰。青州布衫重",
    "X71n1404_002:0013c03": "七斤。由來錯認定盤星。那知富士山孤峻。到頂須行",
    "X71n1404_002:0013c04": "三日程。",
    "X71n1404_002:0013c05": "達磨祖師忌拈香。召大眾云。東望大乘器。區區十萬",
    "X71n1404_002:0013c06": "里。因這一著錯。累及人斷臂。(以香指祖師云)彼錯猶",
    "X71n1404_002:0013c07": "且可。(復自指云)此錯無巴鼻。彼錯此錯訴之誰。(插香",
    "X71n1404_002:0013c08": "云)倒拈鐵笛逆風吹。",
    "X71n1404_002:0013c09": "徑山偃溪珏荊叟國清源靈叟等訃音至。上堂。澗東",
    "X71n1404_002:0013c10": "一脉。滔滔聒聒。接於偃溪。波騰嶽立。甬東西湖。奔湍",
    "X71n1404_002:0013c11": "迅速。返本還源。龍淵窟宅。直得凌霄起舞。五峰唱拍。",
    "X71n1404_002:0013c12": "引得天台山國清寺東廊上。寒山拾得。颺下生苕帚。",
    "X71n1404_002:0013c13": "拊掌呵呵。金華傅大士。空手把鋤頭。涕淚悲泣。正恁",
    "X71n1404_002:0013c14": "麼時。諸人還知三大老為人親切處麼。拍膝一下云。",
    "X71n1404_002:0013c15": "憶著令人肝膽裂。",
    "X71n1404_002:0013c16": "上堂。舉乾峯和尚。有僧問云。十方薄伽梵。一路涅槃",
    "X71n1404_002:0013c17": "門。未審路頭在什麼處。乾峰以拄杖畫一畫云。在這",
    "X71n1404_002:0013c18": "裏。有僧請益雲門。門云。扇子勃跳。上三十三天。築著",
    "X71n1404_002:0013c19": "帝釋鼻孔。東海鯉黑打一棒。雨似盆傾。師拈云。兩箇",
    "X71n1404_002:0013c20": "老凍儂。一人渾崘吞箇棗。一人蘸雪喫冬瓜。引得這",
    "X71n1404_002:0013c21": "僧。口裏水碌碌地。驀拈拄杖云。建長拄杖子。忍俊不",
    "X71n1404_002:0013c22": "禁。總將各各三百六十骨節。八萬四千毛竅。一時穿",
    "X71n1404_002:0013c23": "却。卓一下。雖然如是。諸人還甘麼。良久云。其或未然。",
    "X71n1404_002:0013c24": "不妨重下注脚。乃云。冬天日短。兩人共一椀。唵阿盧",
    "X71n1404_002:0014a01": "勒繼娑婆訶。擲拄杖下座。",
    "X71n1404_002:0014a02": "臈八上堂。夜夜明星現。時時兩眼開。如何臈月八。特",
    "X71n1404_002:0014a03": "地嘆奇哉。引得隨邪逐惡者。至今一味狗來腮。",
    "X71n1404_002:0014a04": "退院上堂。無心遊此國。有心復宋國。有心無心中。通",
    "X71n1404_002:0014a05": "天路頭活。舉主丈云。主丈頭邊挑日月。",
    "X71n1404_002:0014a06": "合國悲泪勸留。　師堅執不允。部從遠送上",
    "X71n1404_002:0014a07": "舡。列拜泣別。順帆即復舊隱。又被公選。住持",
    "X71n1404_002:0014a08": "婺州雙林。七次控辭不得。",
    "X71n1404_002:0014a09": "住婺州雲黃山寶林禪寺語錄",
    "X71n1404_002:0014a10": "侍者　景用　編",
    "X71n1404_002:0014a11": "指三門。衲僧門下。活路通天。脚頭脚底。能方能圓。召",
    "X71n1404_002:0014a12": "大眾云。照顧踏破常住磚。",
    "X71n1404_002:0014a13": "佛殿。如何是佛殿裏底。(咄)無端開口便臭氣。掩鼻不",
    "X71n1404_002:0014a14": "及。只得五體投地。",
    "X71n1404_002:0014a15": "傅大士殿。七佛引其前。維摩接其後。一盲引眾盲。至",
    "X71n1404_002:0014a16": "今不唧[口*留](咄)。",
    "X71n1404_002:0014a17": "據方丈。拈拄杖示眾。吽吽。(擲下云)不信道(便起)。",
    "X71n1404_002:0014a18": "拈省劄云。靈山佛法。付囑國王大臣有力檀那。令燈",
    "X71n1404_002:0014a19": "燈相續。綿綿不斷。直至今日。愈光愈顯。汝等諸人。各",
    "X71n1404_002:0014a20": "生難遭之想。拱聽首座宣讀。",
    "X71n1404_002:0014a21": "指法座。向上一路。千聖不傳。等閑踏著。不直半錢",
    "X71n1404_002:0014a22": "　祝　聖。次拈香。奉為　太傅平章國公。增崇祿位",
    "X71n1404_002:0014a23": "　次拈香。奉為　判府殿撰侍郎判縣軍正寶謨郎鄉",
    "X71n1404_002:0014a24": "府縣文武官僚。各增祿筭。",
    "X71n1404_002:0014b01": "據座(問答不錄)　拈拄杖云。拄杖頭邊。草鞋跟底。隨",
    "X71n1404_002:0014b02": "緣放曠。隱遁過時。豈謂業債難逃。復落他家綣繢。扶",
    "X71n1404_002:0014b03": "病拖泥帶水。只得竪四橫三。乘時拽取。正續山與雲",
    "X71n1404_002:0014b04": "黃山闘額。為復是神通游戲。為復是法爾如然。不見",
    "X71n1404_002:0014b05": "道。浙東山。浙西水。四海五湖皇化裏。卓一下。",
    "X71n1404_002:0014b06": "復舉。世尊初生下來。一手指天。一手指地云。天上天",
    "X71n1404_002:0014b07": "下。唯我獨尊。後來雲門道。我當時若見。一棒打殺。與",
    "X71n1404_002:0014b08": "狗子喫。貴圖天下太平。拈云。跛脚阿師。徒有此語。雙",
    "X71n1404_002:0014b09": "林則不然。我當時若見。便與兜一喝。復向道。黃口小",
    "X71n1404_002:0014b10": "兒道什麼。清平世界。切忌訛言。",
    "X71n1404_002:0014b11": "當晚小參。久響雙林。可曾遊歷。及乎到來。果是殊別。",
    "X71n1404_002:0014b12": "山環水繞。寺廣人稀。內空外空。無彼無此。彷彿威音",
    "X71n1404_002:0014b13": "那畔。分明古佛家風。不妨按下雲頭。鉢囊暫且高掛。",
    "X71n1404_002:0014b14": "坐則同坐。行則同行。同苦同甘。同憂同樂。必竟事作",
    "X71n1404_002:0014b15": "麼生。但看人情若好。自然喫水也肥　復舉。南泉道。",
    "X71n1404_002:0014b16": "我十八上。便解作活計。趙州道。我十八上。便解破家",
    "X71n1404_002:0014b17": "散宅。拈云。二古德。雖各擅家風。未免笑破天下衲僧",
    "X71n1404_002:0014b18": "鼻孔。雙林盡力[跳-兆+孛]跳。也出他綣繢不得。纔入門來。乃",
    "X71n1404_002:0014b19": "見破之又破。損之又損。淨躶躶。赤洒洒。沒可把。亦未",
    "X71n1404_002:0014b20": "免笑破天下衲僧鼻孔。然雖如是。或遇東君借力便",
    "X71n1404_002:0014b21": "有生意。如何見得。前村深雪裏。昨夜一枝開。",
    "X71n1404_002:0014b22": "冬夜小參。破砂盆。漏燈盞。死偷心。滅正眼。近之則愈",
    "X71n1404_002:0014b23": "遠。親之則愈疎。瞻之在前。忽然在後。全明全暗。雙放",
    "X71n1404_002:0014b24": "雙收。番復看來。當甚熱大。是則也是。只如進前叉手。",
    "X71n1404_002:0014c01": "叉手進前。又作麼生。良久云。冬行春令　復拈拄杖",
    "X71n1404_002:0014c02": "示眾云。雲門大師道。從上諸聖。為甚麼不到這裏。蓮",
    "X71n1404_002:0014c03": "華峰庵主道。古人到這裏。為甚麼不肯住。拈云。把斷",
    "X71n1404_002:0014c04": "要津。不通凡聖。則不無二老。要且無為人底道理。雙",
    "X71n1404_002:0014c05": "林則不然。到與不到。卓拄杖一下云。一時截斷。且道。",
    "X71n1404_002:0014c06": "還有為人處也無。擲拄杖下座。",
    "X71n1404_002:0014c07": "冬至上堂。一陽來復。暖回幽谷。雲黃山上。喜氣浮空。",
    "X71n1404_002:0014c08": "綉水溪頭。疎影含玉。老胡不會轉身句。無節目中生",
    "X71n1404_002:0014c09": "節目。拈拄杖云。累及拄丈子。皮膚脫落盡。通身烏律",
    "X71n1404_002:0014c10": "漆。卓一下。",
    "X71n1404_002:0014c11": "臈八上堂。(值雪)正覺山前。星月燦然。雲黃山上。霜雪",
    "X71n1404_002:0014c12": "凝然。普天率土。今古常然。如何臈八。忽然而然。汝等",
    "X71n1404_002:0014c13": "諸人。各宜照顧娘生鼻孔。莫教打失自己眼睛。免致",
    "X71n1404_002:0014c14": "每逢斯旦。惑亂天下叢林。謹白。",
    "X71n1404_002:0014c15": "請化主上堂。雲門一曲。調高千古。子細推窮。從來無",
    "X71n1404_002:0014c16": "譜。此曲只應天上有。大士得來無本據。今日當陽分",
    "X71n1404_002:0014c17": "付。新年諸路化主。在處富有知音。遇著知音舉似。舉",
    "X71n1404_002:0014c18": "似則不無。且道是何曲調。臈月二十五。",
    "X71n1404_002:0014c19": "歲除小參。有處不是有。無處不是無。有無不到處。馨",
    "X71n1404_002:0014c20": "香滿道途。古德任麼說話。前不迭村。後不迭店。未盡",
    "X71n1404_002:0014c21": "善矣。只如舊歲不是舊。新年不是新。新舊不及處。堂",
    "X71n1404_002:0014c22": "堂獨露真。且作麼生論量。或有箇漢。聞任麼說。便道",
    "X71n1404_002:0014c23": "正落在古人綣繢裏。又作麼生支遣。當任麼時。却有",
    "X71n1404_002:0014c24": "箇道處。且作麼生道。良久云。舊歲今宵去。新年明日",
    "X71n1404_002:0015a01": "來。拂子擊禪床一下　復舉趙州道。老僧除二時粥",
    "X71n1404_002:0015a02": "飯。是錯用心。拈云。三十年不下繩床。將謂有多少奇",
    "X71n1404_002:0015a03": "特。元來只在黑山下鬼窟裏作活計。至今未有轉身",
    "X71n1404_002:0015a04": "之路。若是朝三千暮八百底。雙林這裏不著。",
    "X71n1404_002:0015a05": "無凖忌拈香云。這箇老漢。軟頑希罕。煨而不熟。煑而",
    "X71n1404_002:0015a06": "不爛。沒興遭他負累。被陷雲黃苦難。怨之不已。恨之",
    "X71n1404_002:0015a07": "不休。(燒香云)且將這箇雪冤讎。",
    "X71n1404_002:0015a08": "結制小參。去年十月十七。被命來尸敗席。陳逋弊積",
    "X71n1404_002:0015a09": "如山。中外倉庫赤立。勉效佛在世時。持鉢沿門求乞。",
    "X71n1404_002:0015a10": "不憚涉險登危。波波為眾竭力。逗到四月十五。恰滿",
    "X71n1404_002:0015a11": "六箇月日。諸方禁足安居。雙林豈容禁足。領眾展轉",
    "X71n1404_002:0015a12": "求賢。然後求己的實。心空及第歸來。和這自己拋擲。",
    "X71n1404_002:0015a13": "更有一事告報。古聖言端語的。寧可熱鐵纏身。不受",
    "X71n1404_002:0015a14": "信心人衣。寧可鎔銅灌口。不受信心人食。喫飯忽咬",
    "X71n1404_002:0015a15": "著砂。一生參學事畢。若不量彼來處。水也難消一滴。",
    "X71n1404_002:0015a16": "且誵訛在什麼處。拂子擊禪床一下云。直待當來問",
    "X71n1404_002:0015a17": "彌勒。",
    "X71n1404_002:0015a18": "舉靈樹和尚。僧問。如何是和尚家風。曰千年田八百",
    "X71n1404_002:0015a19": "主。如何是千年田八百主。曰郎當屋舍沒人修。妙喜",
    "X71n1404_002:0015a20": "曰。愁人莫向愁人說。師云。正抓著雙林痒處。",
    "X71n1404_002:0015a21": "結制上堂。諸方此日。安居禁足。雙林難說禁足安居。",
    "X71n1404_002:0015a22": "厨乏聚蠅之糝。廩無隔宿之儲。策杖遍叩檀度。免我",
    "X71n1404_002:0015a23": "一眾飢虗。休以蠟人為驗。但願處處逢。渠拍膝一下",
    "X71n1404_002:0015a24": "云。(噁)早知今日事。悔不慎當初。",
    "X71n1404_002:0015b01": "天童前住首座寮結夏秉拂。",
    "X71n1404_002:0015b02": "太白峰高。佛祖仰望不及。玲瓏巖險。衲僧指足無門。",
    "X71n1404_002:0015b03": "縱有掀飜四大海。踢倒五須彌底作略。到此總須望",
    "X71n1404_002:0015b04": "崖而退。就中隰州古佛較些子。平易中險峻。險峻中",
    "X71n1404_002:0015b05": "平易。檢點將來。猶在半途。終未能到頂。寧上座固不",
    "X71n1404_002:0015b06": "敢仰視。今夏得與現前一眾。及此方他土。微塵剎海。",
    "X71n1404_002:0015b07": "若凡若聖。情與無情。於其間。平不留。險非取。同住大",
    "X71n1404_002:0015b08": "光明藏。宴坐圓覺妙場。三期之內。據菩薩乘。修寂滅",
    "X71n1404_002:0015b09": "行。壁立萬仞。萬仞壁立。水洒不著。風吹不入。如是而",
    "X71n1404_002:0015b10": "住。如是而修。如是而行。如是而證。是則是。必竟喚什",
    "X71n1404_002:0015b11": "麼。作平等性智。以拂子擊禪床一下云。玲瓏八面自",
    "X71n1404_002:0015b12": "回合。峭峻一方誰敢窺。",
    "X71n1404_002:0015b13": "舉米胡問僧。近離甚處。僧云藥山。胡云。藥山老子。近",
    "X71n1404_002:0015b14": "日如何。僧云。大似一片頑石。胡云。得恁麼鄭重。僧云。",
    "X71n1404_002:0015b15": "也無你提撥處。胡云。非但藥山。米胡亦任麼。僧近前",
    "X71n1404_002:0015b16": "顧視而立。胡云。看看頑石動也。僧便出。師拈云。米胡",
    "X71n1404_002:0015b17": "當斷不斷。返招其亂。負累者僧。頑石邊蹲坐。轉動不",
    "X71n1404_002:0015b18": "得。當時待他道也無你提撥處。拈棒便打。若云因甚",
    "X71n1404_002:0015b19": "打某甲。却向道。頑石動也。",
    "X71n1404_002:0015b20": "冬節秉拂。道遠乎哉。觸事而真。目前無法。意在目前。",
    "X71n1404_002:0015b21": "聖遠乎哉。體之則神。不是目前法。非耳目之所到。所",
    "X71n1404_002:0015b22": "以靈山密付。取聲安置篋中。少室單傳。吹網欲令氣",
    "X71n1404_002:0015b23": "滿。自餘行棒行喝。全提半提。總是撒土拋沙。欺賢罔",
    "X71n1404_002:0015b24": "聖。眾中猛烈丈夫。各各氣衝牛斗。豈可甘受屈辱。乘",
    "X71n1404_002:0015c01": "時裂轉面皮。當陽決斷。貴要君子道長。小人道消。從",
    "X71n1404_002:0015c02": "教晷運推移。日南長至。氷河起焰。寒谷回春。一塵蜚",
    "X71n1404_002:0015c03": "而翳天。一芥墮而覆地。雖然。因甚玲瓏巖依舊聳青",
    "X71n1404_002:0015c04": "空。良久云。直恐虗心自天意。人間穿鑿枉工夫。",
    "X71n1404_002:0015c05": "舉道吾離藥山到南泉。(著語云。門內有君子。門外君",
    "X71n1404_002:0015c06": "子至)　南泉問云。闍黎名什麼。吾云。宗智。(相見易得",
    "X71n1404_002:0015c07": "好。共住難為人)　南泉云。智不到處。作麼生宗。(賊被",
    "X71n1404_002:0015c08": "賊捉)　吾云。切忌道著。(一欵便招)　南泉云。灼然。道",
    "X71n1404_002:0015c09": "著即頭角生。(賊無種相鼓籠)　至三日後。道吾在後",
    "X71n1404_002:0015c10": "架。與雲巖把針次。南泉過見。乃再問云。前日道。智不",
    "X71n1404_002:0015c11": "到處。切忌道著。道著即頭角生。合作麼生行履。(貧兒",
    "X71n1404_002:0015c12": "思舊債)　道吾抽身入僧堂。南泉便去。(君向西秦。我",
    "X71n1404_002:0015c13": "之東魯)　道吾却來坐。雲巖乃問云。師弟適來。為甚",
    "X71n1404_002:0015c14": "不祗對和尚。吾云。你得恁麼伶利。(磚頭來瓦子報)",
    "X71n1404_002:0015c15": "　巖不薦。却去問南泉云。適來因緣。智頭陀作麼生不",
    "X71n1404_002:0015c16": "祗對和尚。南泉云。他却是異類中行。(檐得一檐懵懂",
    "X71n1404_002:0015c17": "換得一檐骨懂)　巖云。如何是異類中行。泉云。不見",
    "X71n1404_002:0015c18": "道。智不到處。切忌道著。道著即頭角生。直須向異類",
    "X71n1404_002:0015c19": "中行。(第二杓惡水)　巖亦不會。道吾知巖不薦。乃云。",
    "X71n1404_002:0015c20": "此人因緣不任此。便與回藥山。(一盲引眾盲。相牽入",
    "X71n1404_002:0015c21": "火坑)　藥山覩二人回。乃問雲巖。汝到甚處去來。巖",
    "X71n1404_002:0015c22": "云。到南泉來。藥山云。南泉有何言句。雲巖遂舉前話。",
    "X71n1404_002:0015c23": "(拾得封皮作信讀)　藥山云。子作麼生會他這箇時",
    "X71n1404_002:0015c24": "節便回來。雲巖無對。藥山乃大笑。(盡道藥山笑裏有",
    "X71n1404_002:0016a01": "刀。殊不知怜兒不覺醜)　雲巖便問如。何是異類中",
    "X71n1404_002:0016a02": "行。藥山云。吾今日困。別時來。(舌頭拖地)　雲巖云。某",
    "X71n1404_002:0016a03": "甲特為此事歸來。藥山云。且去。雲巖便出。(教休不肯",
    "X71n1404_002:0016a04": "休。直待雨霖頭)　道吾在方丈外。聞雲巖不薦。不覺",
    "X71n1404_002:0016a05": "咬得指頭血出。(為他閑事長無明)　道吾却下來。問",
    "X71n1404_002:0016a06": "雲巖云。師兄去問和尚。那因緣作麼。雲巖云。和尚不",
    "X71n1404_002:0016a07": "與某甲說。道吾便低頭。(臨袁虔吉頭上插笔)　後雲",
    "X71n1404_002:0016a08": "巖遷化。遣遺書至。道吾覽了曰。雲巖不知有。悔當時",
    "X71n1404_002:0016a09": "不向伊道。然雖如是。要且不違藥山之子。(同死同生",
    "X71n1404_002:0016a10": "為君決)　師拈云。道吾雲巖。可謂蚌鷸相持。俱落漁",
    "X71n1404_002:0016a11": "人之手。南泉藥山。正令不行。拗曲作直。當時若使德",
    "X71n1404_002:0016a12": "山令行。曹洞一宗。未至掃土。復成一頌。往復落人綣",
    "X71n1404_002:0016a13": "繢間。那知同步不同行。當初乍可無容質。別作心腸",
    "X71n1404_002:0016a14": "過一生。",
    "X71n1404_002:0016a15": "靈隱前堂首座寮結夏秉拂。",
    "X71n1404_002:0016a16": "語漸也。返常合道。方木逗圓孔。論頓也。不留朕跡。泥",
    "X71n1404_002:0016a17": "裏洗土塊。所以。一機一境。總是接響承虗。舉古舉今。",
    "X71n1404_002:0016a18": "特地無風起浪。豈不見道。杜耳目於胎殻。掩玄象於",
    "X71n1404_002:0016a19": "霄外。貴宮商之異。辯玄素之殊。雖則盡力[跳-兆+孛]跳。要且",
    "X71n1404_002:0016a20": "前不迭村。後不迭店。縱使據菩薩乘。修寂滅行。高步",
    "X71n1404_002:0016a21": "毗盧頂。不稟釋迦文。亦未出靈山綣繢在。是則是。只",
    "X71n1404_002:0016a22": "如五祖和尚道。羅邏招。羅邏搖。羅邏送。莫恠空疎。伏",
    "X71n1404_002:0016a23": "惟珍重。又作麼生。良久云。不逢別者。終不開拳。",
    "X71n1404_002:0016a24": "舉保福和尚。因長生卓庵時。去相訪。茶話次。長生云。",
    "X71n1404_002:0016b01": "有僧問某甲。如何是祖師西來意。某甲竪起拂子。不",
    "X71n1404_002:0016b02": "知得不得。保福云。某甲爭敢道得不得。有箇問。有人",
    "X71n1404_002:0016b03": "讚嘆此事。如虎帶角。有人輕毀此事。分文不直。一等",
    "X71n1404_002:0016b04": "是任麼事。為甚讚毀不同。長生云。適來出自偶爾。有",
    "X71n1404_002:0016b05": "老宿云。毀又爭得。有老宿云。惜取眉毛。後來雪竇都",
    "X71n1404_002:0016b06": "別云。若非和尚證明。拂子一生無用。玄覺云。一等是",
    "X71n1404_002:0016b07": "與麼事。為什麼有得有不得。孚上座云。若無智眼。難",
    "X71n1404_002:0016b08": "辯得失。師拈云。雪竇玄覺。等是口甜心苦。半似輕毀。",
    "X71n1404_002:0016b09": "半似讚嘆。引得孚上座。無端插觜。拂子忍俊不禁。今",
    "X71n1404_002:0016b10": "夜對眾決破。讚之與毀。得與不得。以拂子擊禪床一",
    "X71n1404_002:0016b11": "下云。甚處得來。然雖如是。惜取眉毛。",
    "X71n1404_002:0016b13": "兀菴和尚語錄卷中"
}