{
    "T19n0963_001:0337c09": "佛說熾盛光大威德消災吉祥陀",
    "T19n0963_001:0337c10": "羅尼經",
    "T19n0963_001:0337c12": "唐特進試鴻臚卿三藏沙門",
    "T19n0963_001:0337c13": "大廣智不空奉　詔譯",
    "T19n0963_001:0337c14": "爾時釋迦牟尼佛在淨居天宮。告諸宿曜遊",
    "T19n0963_001:0337c15": "空天眾九執大天。及二十八宿十二宮神一",
    "T19n0963_001:0337c16": "切聖眾。我今說過去娑羅王如來所說。熾盛",
    "T19n0963_001:0337c17": "光大威德陀羅尼除災難法。若有國王及諸",
    "T19n0963_001:0337c18": "大臣所居之處及諸國界。或被五星陵逼。羅",
    "T19n0963_001:0337c19": "睺彗孛妖星。照臨所屬本命宮宿及諸星位。",
    "T19n0963_001:0337c20": "或臨帝座於國於家及分野處。陵逼之時。或",
    "T19n0963_001:0337c21": "退或進作諸障難者。但於清淨處置立道場。",
    "T19n0963_001:0337c22": "念此陀羅尼一百八遍或一千遍。若一日二",
    "T19n0963_001:0337c23": "日三日乃至七日。依法修飾壇場。至心受持",
    "T19n0963_001:0337c24": "讀誦。一切災難皆悉消滅不能為害。若太白",
    "T19n0963_001:0337c25": "火星入於南斗。於國於家及分野處作諸障",
    "T19n0963_001:0337c26": "難者。於一忿怒像前。畫彼設都嚕形。厲聲念",
    "T19n0963_001:0337c27": "此陀羅尼加持。其災即除移於不順王命悖",
    "T19n0963_001:0337c28": "逆人身上。受者即說陀羅尼曰。",
    "T19n0963_001:0337c29": "曩謨三滿跢一沒馱喃上聲二阿鉢囉二合底丁逸切三",
    "T19n0963_001:0338a01": "賀哆舍四娑上聲娜喃上聲五怛姪他六唵引七佉",
    "T19n0963_001:0338a02": "佉八佉呬上聲佉呬九吽吽短呼十入嚩二合囉十一",
    "T19n0963_001:0338a03": "入嚩囉十二鉢囉二合入嚩二合攞十三鉢囉入嚩",
    "T19n0963_001:0338a04": "攞十四底瑟姹二合十五底瑟姹二合十六瑟致二合哩十七",
    "T19n0963_001:0338a05": "瑟致二合哩十八薩普二合吒十九薩普二合吒二",
    "T19n0963_001:0338a06": "十扇底迦二十一室哩二合曳二十二娑嚩二合賀二十三",
    "T19n0963_001:0338a07": "此陀羅尼。一切如來同共宣說。若有苾芻苾",
    "T19n0963_001:0338a08": "芻尼族姓男族姓女。受持讀誦此陀羅尼者。",
    "T19n0963_001:0338a09": "能成就八萬種吉祥事。能除滅八萬種不吉",
    "T19n0963_001:0338a10": "祥事。若有國王大臣及諸眷屬一切庶民。或",
    "T19n0963_001:0338a11": "被五星羅睺計都彗孛妖怪惡星。陵逼帝座",
    "T19n0963_001:0338a12": "於國於家及分野處。所屬宮宿。災難競起。或",
    "T19n0963_001:0338a13": "鎮星陵逼。或進或退。及宿世冤家欲相謀害。",
    "T19n0963_001:0338a14": "諸惡橫事口舌厭禱呪詛。以為災難者。令諸",
    "T19n0963_001:0338a15": "眾生依法受持。一切災難悉皆消滅不能為",
    "T19n0963_001:0338a16": "害。變災為福皆得吉祥。我今說此陀羅尼不",
    "T19n0963_001:0338a17": "可思議功德無比。祕密受持勿妄宣傳。爾時",
    "T19n0963_001:0338a18": "如來告諸四眾。若有國界不安災難並起。請",
    "T19n0963_001:0338a19": "清淨眾如法建立道場。安置佛像結界護持。",
    "T19n0963_001:0338a20": "香華燈燭隨分供養。令諸有情獲福無量。其",
    "T19n0963_001:0338a21": "災即除。爾時如來說是陀羅尼經已。時曼殊",
    "T19n0963_001:0338a22": "室利菩薩摩訶薩。及諸聲聞四眾遊空大天。",
    "T19n0963_001:0338a23": "及諸星辰一切聖眾。咸依佛勅頂禮奉持各",
    "T19n0963_001:0338a24": "還本宮。及天龍八部一切大眾。聞佛所說皆",
    "T19n0963_001:0338a25": "大歡喜信受奉行。",
    "T19n0963_001:0338a26": "佛說熾盛光大威德消災吉祥陀羅尼經"
}