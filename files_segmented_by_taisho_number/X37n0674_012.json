{
    "X37n0674_012:0781c20": "雲溪俍亭和尚說心經小序",
    "X37n0674_012:0781c21": "達磨西來以楞伽心宗二語為印。維心之為宗旨旨",
    "X37n0674_012:0781c22": "也。心經以心標名。僅無罣礙之文一見餘俱言空不",
    "X37n0674_012:0781c23": "言心。維空之為心體也。教中人空法空空空等多言",
    "X37n0674_012:0781c24": "空。宗門即心非心諸話。又言心不言空。多言空者。恐",
    "X37n0674_012:0782a01": "人見心不見空。也言心不言空者。恐人或心外求空",
    "X37n0674_012:0782a02": "也。是豈有宗教之殊乎哉。俍師茲說心經于標悉文",
    "X37n0674_012:0782a03": "義外。逐節以宗門公案話。指證此說大行。使人讀是",
    "X37n0674_012:0782a04": "經者。無一語不可作話頭參究也。非惟此經。諸經盡",
    "X37n0674_012:0782a05": "然。言心言空可。言心不言空言空不言心可。心與空",
    "X37n0674_012:0782a06": "俱不言可。舉三藏十二部統歸宗旨無。教相可別。因",
    "X37n0674_012:0782a07": "文入悟者。世不知當幾人。俍師之功未易量也。",
    "X37n0674_012:0782a08": "康熙八年冬仲擕李法弟王庭頓首題",
    "X37n0674_012:0782a11": " 心經句義",
    "X37n0674_012:0782a12": "雲棲後學　淨挺　著",
    "X37n0674_012:0782a13": "王　庭言遠",
    "X37n0674_012:0782a14": "　陳之遵靖菴　同閱",
    "X37n0674_012:0782a16": "般若波羅蜜多心經",
    "X37n0674_012:0782a17": "般若翻智慧。波羅蜜多翻彼岸到。五時說教。般若在",
    "X37n0674_012:0782a18": "第四時。所謂熟酥也。說般若四處。一靈鷲山。二給孤",
    "X37n0674_012:0782a19": "獨園。三他化天宮。四竹林園白露池。般若經十部。大",
    "X37n0674_012:0782a20": "般若部六百卷。此為某心。猶楞嚴蜜部以多羅吽泮",
    "X37n0674_012:0782a21": "等語為陀羅尼心耳。六波羅蜜般若最勝。經者。修多",
    "X37n0674_012:0782a22": "羅也。僧問智門。如何是般若體。門云。蚌含明月。如何",
    "X37n0674_012:0782a23": "是般若用。門云。玉兔懷胎。是波羅蜜。不是波羅蜜聻。",
    "X37n0674_012:0782a24": "參。",
    "X37n0674_012:0782b01": "觀自在菩薩。",
    "X37n0674_012:0782b02": "菩提薩埵。謂覺有情也。過去正法明如來。現前觀世",
    "X37n0674_012:0782b03": "音菩薩。三十二應身。十四無畏法。初於聞中入流忘",
    "X37n0674_012:0782b04": "所。聞所聞盡。覺所覺空。得無量三昧。若將耳聽終難",
    "X37n0674_012:0782b05": "會。眼裏聞聲便得知。稱觀世音明六根互用耳。將錢",
    "X37n0674_012:0782b06": "來買胡餅。却是饅頭。又作麼生。且道自在否。",
    "X37n0674_012:0782b07": "行深般若波羅蜜多。",
    "X37n0674_012:0782b08": "香象渡河。非兔馬跡。譬如入水。乃見長人。般若是甚",
    "X37n0674_012:0782b09": "深智。行般若是甚深行。舉足動步。般若現前。儒者所",
    "X37n0674_012:0782b10": "謂知行合一也。檀波羅蜜。尸波羅蜜。羼提波羅蜜。毗",
    "X37n0674_012:0782b11": "離耶波羅蜜。禪那波羅蜜。乃至行波羅蜜。願波羅蜜。",
    "X37n0674_012:0782b12": "方便波羅蜜。智波羅蜜。都收歸在般若波羅蜜。如何",
    "X37n0674_012:0782b13": "行。聻。說得一丈。不如行得一尺。說得一尺。不如行得",
    "X37n0674_012:0782b14": "一寸。",
    "X37n0674_012:0782b15": "時。",
    "X37n0674_012:0782b16": "時節若至。其理自彰。",
    "X37n0674_012:0782b17": "照見五蘊皆空。",
    "X37n0674_012:0782b18": "色受想行識。謂之五蘊。五蘊山頭一段空。道盡了也。",
    "X37n0674_012:0782b19": "如鏡現像。謂之照圓。明了知見猶離見。前陰後陰空。",
    "X37n0674_012:0782b20": "中陰亦空。三際斷者。五蘊悉空。比琉璃瓶內外明徹。",
    "X37n0674_012:0782b21": "幻師作幻人。無有識神。現男女相。師子尊者遇罽賓",
    "X37n0674_012:0782b22": "國王。已得蘊空。一場好看。且問罽賓國王是作家。不",
    "X37n0674_012:0782b23": "是作家。",
    "X37n0674_012:0782b24": "度一切苦厄。",
    "X37n0674_012:0782c01": "憂愁怨惱為苦。疾病災難為厄。本體無情。都忘逆順。",
    "X37n0674_012:0782c02": "代一切眾生。受諸苦厄。度一切眾生。離諸苦厄。在地",
    "X37n0674_012:0782c03": "獄中。有三禪天樂。汝還甘麼。苟或不甘。把髻投衙。莫",
    "X37n0674_012:0782c04": "謂不道。",
    "X37n0674_012:0782c05": "舍利子。",
    "X37n0674_012:0782c06": "般若部中鶖子當機。以智慧第一故。仰山香嚴過於",
    "X37n0674_012:0782c07": "鶖子是否。",
    "X37n0674_012:0782c08": "色不異空。",
    "X37n0674_012:0782c09": "若取是色。云何非空。何以故。色無自性故。",
    "X37n0674_012:0782c10": "空不異色。",
    "X37n0674_012:0782c11": "當體本空。何妨現色。彼太虗空不礙羣相所發揮故。",
    "X37n0674_012:0782c12": "色即是空。",
    "X37n0674_012:0782c13": "色即是空。非色滅空。白水云。色不自色。喚甚麼作色。",
    "X37n0674_012:0782c14": "空即是色。",
    "X37n0674_012:0782c15": "若執是空。空還成色。色空本際。無二無餘。",
    "X37n0674_012:0782c16": "受想行識亦復如是。",
    "X37n0674_012:0782c17": "色是外陰。受想行識是內陰。蘊結之初由內漸及。消",
    "X37n0674_012:0782c18": "融之次自外旋除。堅凝妄想為劫濁。虗明妄想為見",
    "X37n0674_012:0782c19": "濁。融通妄想為煩惱濁。幽隱妄想為眾生濁。顛倒妄",
    "X37n0674_012:0782c20": "想為命濁。由顛倒故有遷流。由遷流故生煩惱。由煩",
    "X37n0674_012:0782c21": "惱故成領納。由領納故為劫波。增劫滅劫。長劫短劫。",
    "X37n0674_012:0782c22": "種種不實。盡同虗空。彼質礙相尚如是矣。況其餘耶。",
    "X37n0674_012:0782c23": "受想行識從無體性。虗空變滅。虗空往來。若留滯者。",
    "X37n0674_012:0782c24": "正如以手摩撮虗空。無有是處。",
    "X37n0674_012:0783a01": "舍利子。",
    "X37n0674_012:0783a02": "頻呼小玉。",
    "X37n0674_012:0783a03": "是諸法空相。",
    "X37n0674_012:0783a04": "非有相。非無相。非非有非無相。非亦有亦無相。是諸",
    "X37n0674_012:0783a05": "法空相。聲聞辟支佛祇證人空。不證法空。法無有法。",
    "X37n0674_012:0783a06": "法法非法。一法該一切法。故名諸法。諸法不相知。諸",
    "X37n0674_012:0783a07": "法不相到。",
    "X37n0674_012:0783a08": "不生不滅。",
    "X37n0674_012:0783a09": "生滅以體言。從無有生。云何得滅。有為是生滅法。無",
    "X37n0674_012:0783a10": "為是不生滅法。生滅滅已。寂滅現前。白雲終日倚。青",
    "X37n0674_012:0783a11": "山總不知。兩個泥牛鬬入海。直至如今沒消息。",
    "X37n0674_012:0783a12": "不垢不淨。",
    "X37n0674_012:0783a13": "垢淨以土言。娑婆是垢。極樂是淨。足指按他。現前西",
    "X37n0674_012:0783a14": "方。誰垢誰淨。純清絕點。似鏡常明。未免真常流注也。",
    "X37n0674_012:0783a15": "打破鏡來這裏說淨。併不得。",
    "X37n0674_012:0783a16": "不增不減。",
    "X37n0674_012:0783a17": "增減以時言。以數言。增至八萬四千歲。減至十歲。增",
    "X37n0674_012:0783a18": "至阿僧祇劫阿僧祗剎。減至剎那一微塵許。老僧拄",
    "X37n0674_012:0783a19": "杖子還容你增減麼。這竿竹恁般短。那竿竹恁般長。",
    "X37n0674_012:0783a20": "隨分納些些。一總增減不得。",
    "X37n0674_012:0783a21": "是故空中無色。",
    "X37n0674_012:0783a22": "火爐裏擇取一莖眉毛得麼。直至虗空粉碎。大地平",
    "X37n0674_012:0783a23": "沈。青赤諸色一時不現。",
    "X37n0674_012:0783a24": "無受想行識。",
    "X37n0674_012:0783b01": "七地菩薩入受想滅定。受想不行。八地以還行無遷",
    "X37n0674_012:0783b02": "流。識情斷矣。大千壞時無有不壞。不聞爛壞虗空。",
    "X37n0674_012:0783b03": "無眼耳鼻舌身意。",
    "X37n0674_012:0783b04": "五陰六入十二處十八界悉如來藏。眼等六根遂為",
    "X37n0674_012:0783b05": "六入。所見色與盲等。所聞聲與聾等。乃至受諸法不",
    "X37n0674_012:0783b06": "分別。故云無也。還知無舌人解語。無手人行拳麼。喚",
    "X37n0674_012:0783b07": "取穿雲。木童問他消息。",
    "X37n0674_012:0783b08": "無色聲香味觸法。",
    "X37n0674_012:0783b09": "此明十二處也。色本殊質像。聲原異苦樂。香味觸法",
    "X37n0674_012:0783b10": "種種皆然。然此一一依根分布。到得和根倒斷。不立",
    "X37n0674_012:0783b11": "纖塵。色不到眼。聲不到耳。春眠不覺曉。處處聞啼鳥。",
    "X37n0674_012:0783b12": "夜來風雨聲。花落知多少。色聲外一段威儀。非其人",
    "X37n0674_012:0783b13": "不易語也。",
    "X37n0674_012:0783b14": "無眼界乃至無意識界。",
    "X37n0674_012:0783b15": "此明十八界也。眼耳鼻舌身意是六根界。色聲香味",
    "X37n0674_012:0783b16": "觸法是六塵界。根塵相對。於中識生。眼識界乃至意",
    "X37n0674_012:0783b17": "識界。是六識界生酥。言八識熟酥。但言六識。此不言",
    "X37n0674_012:0783b18": "八識者。法味異故。五識皆帶質境。六識兼獨影境。騎",
    "X37n0674_012:0783b19": "虎入蟻穴。是意識界。非前種種識界。儒者謂意之所",
    "X37n0674_012:0783b20": "在即為物。是意識界也。十八界空。十八界都離想相。",
    "X37n0674_012:0783b21": "三脚驢子弄蹄行。脫彀烏龜緣壁走。還在界內聻。還",
    "X37n0674_012:0783b22": "在界外聻。",
    "X37n0674_012:0783b23": "無無明亦無無明盡乃至無老死亦無老死盡。",
    "X37n0674_012:0783b24": "為緣覺人說十二因緣法。無明緣行。行緣識。識緣名",
    "X37n0674_012:0783c01": "色。名色緣六入。六入緣觸。觸緣受。受緣愛。愛緣取。取",
    "X37n0674_012:0783c02": "緣有。有緣生。生緣老死憂悲非惱。無明滅則行滅。乃",
    "X37n0674_012:0783c03": "至生滅則老死滅。盡即滅也。約三世因果說。無明與",
    "X37n0674_012:0783c04": "行是過去因。識及於受是現在果。愛取兼有是現在",
    "X37n0674_012:0783c05": "因。生緣老死是未來果。約一世說。則無明乃至老死。",
    "X37n0674_012:0783c06": "六根門頭一齊併現。究竟一境一念。展轉相成。一剎",
    "X37n0674_012:0783c07": "那間靡不畢受。經云。隨事貪欲。與心共生。心是識。事",
    "X37n0674_012:0783c08": "是行。於行迷惑是無明。與無明及心共生是名色。名",
    "X37n0674_012:0783c09": "色增長是六處。六處三分合為觸。觸共生是受。受無",
    "X37n0674_012:0783c10": "厭足是愛。愛攝不捨是取。彼諸有支生是有。有所起",
    "X37n0674_012:0783c11": "名生。生熟為老。老壞為死。三世耶。一世耶。諸經說十",
    "X37n0674_012:0783c12": "二因緣者最多。茲不繁引。知麼知麼。此事如擊竹相",
    "X37n0674_012:0783c13": "似。一節破則節節破矣。正恁麼時。多生習氣歷劫無",
    "X37n0674_012:0783c14": "明一時斷壞。有什麼生緣老死礙絆得他。香嚴一擊",
    "X37n0674_012:0783c15": "忘知。水潦被馬祖一踏踏倒。起來呵呵大笑。死生路",
    "X37n0674_012:0783c16": "上何等逍遙。說緣覺法。即不中也。",
    "X37n0674_012:0783c17": "無苦集滅道。",
    "X37n0674_012:0783c18": "為聲聞人說四諦法。知苦斷集。證滅修道。阿含等部",
    "X37n0674_012:0783c19": "舌敝耳聾。今日乃知著敝垢衣。執持糞器。是方便力",
    "X37n0674_012:0783c20": "非誠諦語。尚無有樂。云何有苦。無有係離。云何積集。",
    "X37n0674_012:0783c21": "無有去來。云何壞滅。五根五力七覺支分八聖道分。",
    "X37n0674_012:0783c22": "三十七品助道之法。都為剩義矣。如何是道。見通車",
    "X37n0674_012:0783c23": "馬。如何是道。十字街頭休斫額。呀。錯過了也。",
    "X37n0674_012:0783c24": "無智亦無得。",
    "X37n0674_012:0784a01": "為諸菩薩。說六度萬行法。六度以智為本。智波羅蜜",
    "X37n0674_012:0784a02": "般若波羅蜜如鏡發光。非一非異。以有所得心。說有",
    "X37n0674_012:0784a03": "所得法。是名為得。若菩提者則無所得。經云。無有智",
    "X37n0674_012:0784a04": "慧。於中畢竟無得。又云。若無所得則無取捨。又云。無",
    "X37n0674_012:0784a05": "所得而得。老僧忘前失後去也。百不知。百不會。門前",
    "X37n0674_012:0784a06": "石敢當少分相應。逢人不得錯舉。",
    "X37n0674_012:0784a07": "以無所得故。",
    "X37n0674_012:0784a08": "實無有法得阿耨多羅三藐三菩提者。說甚有所得",
    "X37n0674_012:0784a09": "耶。達摩老子踏空而來。踏空而去。藥山在石頭處。如",
    "X37n0674_012:0784a10": "蚊子上銕牛。以無所得故。",
    "X37n0674_012:0784a11": "菩提薩埵。",
    "X37n0674_012:0784a12": "實無有法名為菩薩。菩提薩埵但假名稱。如來說為",
    "X37n0674_012:0784a13": "真是菩薩。",
    "X37n0674_012:0784a14": "依般若波羅蜜多故心無罣礙。",
    "X37n0674_012:0784a15": "小智不及大智。小年不及大年。菩薩智如來智。是有",
    "X37n0674_012:0784a16": "分別耶。無分別耶。有罣礙心。有無罣礙心。肉團心。緣",
    "X37n0674_012:0784a17": "慮心。集起心。堅實心。是罣礙心。廣大心。甚深心。方便",
    "X37n0674_012:0784a18": "心。堅固心。無間心。折伏心。善巧心。不二心。無礙心。圓",
    "X37n0674_012:0784a19": "明心。是無罣礙心。不著有亦不著無。故無罣礙。虗空",
    "X37n0674_012:0784a20": "安汝心內。猶如片雲點太清裏。我自覔心。了不可得。",
    "X37n0674_012:0784a21": "於義云何。",
    "X37n0674_012:0784a22": "無罣礙故無有恐怖。",
    "X37n0674_012:0784a23": "憂懼為恐。驚懼為怖。境未至則懷恐。境已至則生怖。",
    "X37n0674_012:0784a24": "心無所著。如雲行月駛。虗舟飄瓦。花鳥逢木人。木人",
    "X37n0674_012:0784b01": "見花鳥。得無畏法。常善勝敵。是真師子。",
    "X37n0674_012:0784b02": "遠離顛倒夢想。",
    "X37n0674_012:0784b03": "我今不知。何者為正。何者為倒。是名顛倒。夢升兜率。",
    "X37n0674_012:0784b04": "夢遊華胥。此謂為夢。足先朘軟。口中液生。此謂為想。",
    "X37n0674_012:0784b05": "顛倒夢想俱無有根。無始積習為所緣故。今既遠離。",
    "X37n0674_012:0784b06": "離幻即覺矣。住住住。潘郎倒騎驢即不問。還我無夢",
    "X37n0674_012:0784b07": "無想時主人公來。",
    "X37n0674_012:0784b08": "究竟涅槃。",
    "X37n0674_012:0784b09": "涅槃有異。彼諸外道或謂火滅風止是為涅槃。或謂",
    "X37n0674_012:0784b10": "性。或謂非性。或謂知性非性而作涅槃或見有覺與",
    "X37n0674_012:0784b11": "涅槃差別而作涅槃。總二十三種。非為究竟。小乘涅",
    "X37n0674_012:0784b12": "槃斷煩惱障。未斷所知障。離分段生死。未離變易生",
    "X37n0674_012:0784b13": "死。非為究竟。大乘涅槃四住地煩惱已盡。五住地煩",
    "X37n0674_012:0784b14": "惱未盡。非為究竟。自性清淨涅槃。半是凡夫。半是聖",
    "X37n0674_012:0784b15": "人。非為究竟。此菩薩究竟涅槃。直至等妙二覺。入無",
    "X37n0674_012:0784b16": "餘涅槃。不盡有為。不住無為。涅槃生死自在遊行。方",
    "X37n0674_012:0784b17": "得名為彼岸到也。還有一說。十方薄伽梵。一路涅槃",
    "X37n0674_012:0784b18": "門。乾峰雲門二俱不了。畢竟如何。以柱杖一時趕散。",
    "X37n0674_012:0784b19": "三世諸佛。",
    "X37n0674_012:0784b20": "三世諸佛在火燄裏轉大法輪。被他白牯黧奴一時",
    "X37n0674_012:0784b21": "推倒。且問白牯黧奴為甚麼却知有。三世諸佛為甚",
    "X37n0674_012:0784b22": "麼却不知有。聻試辨別看。",
    "X37n0674_012:0784b23": "依般若波羅蜜多故得阿耨多羅三藐三菩提。",
    "X37n0674_012:0784b24": "世尊成等正覺。龍女成等正覺。廣額屠兒成等正覺。",
    "X37n0674_012:0784c01": "五百弟子成等正覺。一切眾生成等正覺。乃至山河",
    "X37n0674_012:0784c02": "大地情與無情成等正覺。是有差別麼。若無差別。為",
    "X37n0674_012:0784c03": "甚麼黃面瞿曇指天指地。誇口道天上天下唯我獨",
    "X37n0674_012:0784c04": "尊。是個什麼道理。",
    "X37n0674_012:0784c05": "故知般若波羅蜜多是大神呪是大明呪是無",
    "X37n0674_012:0784c06": "上呪是無等等呪。",
    "X37n0674_012:0784c07": "脩多羅是顯義。陀羅尼是密義。顯故華梵合詮。密故",
    "X37n0674_012:0784c08": "但用梵語。婆婆和和。有句無句。華耶梵耶。般若不翻。",
    "X37n0674_012:0784c09": "非有智非無智。非解脫非法身。波羅蜜不翻。不此岸",
    "X37n0674_012:0784c10": "不彼岸。不此岸住。不彼岸住。不中道住。顯耶密耶。知",
    "X37n0674_012:0784c11": "之者鮮矣。風神雷神。水神火神。林神地神。未為大神。",
    "X37n0674_012:0784c12": "日明月明燈明未為大明。空處最上。識處最上。無所",
    "X37n0674_012:0784c13": "有處最上。非想非非想處最上。未為無上。一微塵等。",
    "X37n0674_012:0784c14": "眾微塵等。須彌等。芥子等。無邊剎海等。十世古今等。",
    "X37n0674_012:0784c15": "佛菩薩等。眾生等。未為無等等。是大神呪。是大明呪。",
    "X37n0674_012:0784c16": "是無上呪。是無等等呪。華嚴會上說個阿字法門。這",
    "X37n0674_012:0784c17": "裏不消重舉。",
    "X37n0674_012:0784c18": "能除一切苦。",
    "X37n0674_012:0784c19": "苦苦壞苦行苦。是為三苦。生老病死苦。求不得苦。怨",
    "X37n0674_012:0784c20": "憎會苦。愛別離苦。五陰熾盛苦。是為八苦。大末蟲處",
    "X37n0674_012:0784c21": "處能緣。惟不能緣於火燄之上。煩惱處處著。惟不能",
    "X37n0674_012:0784c22": "著於般若之上。般若現前如火消冰。一切壞滅。有何",
    "X37n0674_012:0784c23": "不除斷耶。雲門普玄。沙虎禾山。好打鼓。良久云。太乙",
    "X37n0674_012:0784c24": "救苦。",
    "X37n0674_012:0785a01": "真實不虗。",
    "X37n0674_012:0785a02": "惟此一事實。餘二即非真。真語者實語者。此法無實",
    "X37n0674_012:0785a03": "無虗。於是中無實無虗。諦聽諦聽。良久云。眉毛墮也。",
    "X37n0674_012:0785a04": "故說般若波羅蜜多呪即說呪曰揭諦揭諦波",
    "X37n0674_012:0785a05": "羅揭諦波羅僧揭諦菩提薩摩訶。",
    "X37n0674_012:0785a06": "揭以顯示為義。諦以誠實為義。華梵合也。波羅即彼",
    "X37n0674_012:0785a07": "岸到也。僧者和合。菩提薩者覺也。摩訶大也。意義可",
    "X37n0674_012:0785a08": "了。乃彈指一下云。專伸回回。",
    "X37n0674_012:0785a10": "心經句義(終)"
}