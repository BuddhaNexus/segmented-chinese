{
    "X17n0329_001:0487a03": "楞伽阿跋多羅寶經卷第一義疏上",
    "X17n0329_001:0487a05": "天竺三藏求那跋陀羅　譯經",
    "X17n0329_001:0487a06": "支那沙門蕅益釋智旭　疏義",
    "X17n0329_001:0487a07": "一切佛語心品之一",
    "X17n0329_001:0487a08": "一切者。通指十方三世也。佛者。覺也。佛說無量法。",
    "X17n0329_001:0487a09": "唯明一心義。故云佛語心為宗也。迷心逐語。則語",
    "X17n0329_001:0487a10": "成糟粕。離語覓心。則心若龜毛。今以心契語。以語",
    "X17n0329_001:0487a11": "印心。故名佛語心品。然茲一經。共有三譯。此名宋",
    "X17n0329_001:0487a12": "譯。最居其先。文有四卷。品題唯一。次元魏菩提留",
    "X17n0329_001:0487a13": "支所譯。文有十卷。品有十八。次唐朝實叉難陀所",
    "X17n0329_001:0487a14": "譯。文有七卷。品題有十。必須三譯並參。方知此經",
    "X17n0329_001:0487a15": "脉絡旨趣。而今譯序分甚略。流通未傳。故亦旁引",
    "X17n0329_001:0487a16": "二譯。方成三分。初序分(此譯略。二譯詳)。二正宗分",
    "X17n0329_001:0487a17": "(此譯一品。魏譯分十五品。唐譯分七品)。三流通分",
    "X17n0329_001:0487a18": "(此譯無。二譯皆有二品)。",
    "X17n0329_001:0487a19": "初序分二。初通序。二別序。(魏云。諸佛品第一。○唐",
    "X17n0329_001:0487a20": "云。羅婆那王勸請品第一)初中二。初標聞法時處。",
    "X17n0329_001:0487a21": "二引聞持之伴。△今初。",
    "X17n0329_001:0487a22": "如是我聞。一時佛住南海濵楞伽山頂。種種寶華以",
    "X17n0329_001:0487a23": "為莊嚴(魏云。婆伽婆住大海畔摩羅耶山頂上楞伽城",
    "X17n0329_001:0487a24": "中。彼山種種寶性所成。諸寶間錯。光明赫燄。如百千日。",
    "X17n0329_001:0487b01": "照耀金山。復有無量華園香樹。皆寶香林。微風吹擊。搖",
    "X17n0329_001:0487b02": "枝動葉。百千妙香。一時流布。百千妙音。一時俱發。重巖",
    "X17n0329_001:0487b03": "屈曲。處處皆有。仙堂靈室。龕窟無數。眾寶所成。內外明",
    "X17n0329_001:0487b04": "徹。日月光輝。不能復現。皆是古昔諸仙聖賢思如實法",
    "X17n0329_001:0487b05": "得道之處。○唐云。佛住大海濱。摩羅耶山頂楞伽城中)。",
    "X17n0329_001:0487b06": "疏曰。此即五事證信之四也。如是者。舉所聞之法。",
    "X17n0329_001:0487b07": "我聞者。明能持之人。一時者。明聞持和合。佛者。明",
    "X17n0329_001:0487b08": "時從佛聞。南海濵等者。明聞持之所也。據魏唐二",
    "X17n0329_001:0487b09": "譯。並云山頂楞伽城中。此云楞伽山頂。葢影略也。",
    "X17n0329_001:0487b10": "觀心釋者。海。是八識境界。山。是法性。城。是大般涅",
    "X17n0329_001:0487b11": "槃。種種寶華。即是性具智慧妙寶功德妙華。從法",
    "X17n0329_001:0487b12": "性生。還以莊嚴法性也。佛住其中者。即是自覺聖",
    "X17n0329_001:0487b13": "智。不離自心現量第一義境。△二引聞持之伴。",
    "X17n0329_001:0487b14": "與大比丘僧。及大菩薩眾俱。從彼種種異佛剎來。是",
    "X17n0329_001:0487b15": "諸菩薩摩訶薩無量三昧自在之力。神通遊戲。大慧",
    "X17n0329_001:0487b16": "菩薩摩訶薩而為上首。一切諸佛。手灌其頂。自心現",
    "X17n0329_001:0487b17": "境界。善解其義。種種眾生。種種心色。無量度門。隨類",
    "X17n0329_001:0487b18": "普現。於五法。自性。識。二種無我。究竟通達(魏云與大",
    "X17n0329_001:0487b19": "比丘僧。及大菩薩眾。皆從種種他方佛土。俱來集會。是",
    "X17n0329_001:0487b20": "諸菩薩。具足無量自在三昧神通之力。奮迅遊化。善知",
    "X17n0329_001:0487b21": "五法。自性。識。二種無我。究竟通達。大慧菩薩摩訶薩而",
    "X17n0329_001:0487b22": "為上首。一切諸佛。手灌其頂而授佛位。自心為境。善解",
    "X17n0329_001:0487b23": "其義。種種眾生。種種心色。隨種種心。種種異念。無量度",
    "X17n0329_001:0487b24": "門。隨所應度。隨所應見。而為普現。○唐云。與大比丘眾。",
    "X17n0329_001:0487c01": "及大菩薩眾俱。其諸菩薩摩訶薩。悉已通達五法。三性。",
    "X17n0329_001:0487c02": "諸識。無我。善知境界自心現義。遊戲無量自在三昧神",
    "X17n0329_001:0487c03": "通諸力。隨眾生心。現種種形。方便調伏。一切諸佛手灌",
    "X17n0329_001:0487c04": "其頂。皆從種種諸佛國土而來此會。大慧菩薩摩訶薩",
    "X17n0329_001:0487c05": "為其上首)。",
    "X17n0329_001:0487c06": "疏曰。准今本及魏譯。則比丘菩薩兩眾。皆從他土",
    "X17n0329_001:0487c07": "來集。據唐譯。則比丘似是常隨眾。菩薩乃從他土",
    "X17n0329_001:0487c08": "來也。若常隨比丘。則有應化實行二種。若來集比",
    "X17n0329_001:0487c09": "丘。則是應化者多。或彼應化以神通力。兼擕實行",
    "X17n0329_001:0487c10": "者來。要必堪聞大乘法者。乃獲與嘉會耳。列名以",
    "X17n0329_001:0487c11": "比丘居前者。出世相故。有定踪故。歎德唯在菩薩",
    "X17n0329_001:0487c12": "者。顯大乘故。紹佛業故。餘對二譯可解。起序竟。",
    "X17n0329_001:0487c13": "二別序(二譯有。今經缺)。",
    "X17n0329_001:0487c14": "疏曰。准魏唐本。佛先於龍王宮中。說法七日。向海",
    "X17n0329_001:0487c15": "南岸遙望山城。微笑而說過去諸佛因緣。彼王聞",
    "X17n0329_001:0487c16": "已。迎佛入城。現諸神變。問答二法。須者尋之。序分",
    "X17n0329_001:0487c17": "竟(二法者。因如來說。法尚應捨。何況非法。乃問何者",
    "X17n0329_001:0487c18": "名法。何名非法。何得有二也)。",
    "X17n0329_001:0487c19": "二正宗分。大科為二。初總明一百八句。二別明三",
    "X17n0329_001:0487c20": "十九門。初總明一百八句。(魏云。問答品第二。○唐",
    "X17n0329_001:0487c21": "云。集一切法品第二)文分為三。初說偈讚佛。二請",
    "X17n0329_001:0487c22": "佛垂許。三正申問答。初中二。初經家敘儀。二大慧",
    "X17n0329_001:0487c23": "偈讚。△今初。",
    "X17n0329_001:0487c24": "爾時大慧菩薩。與摩帝菩薩俱遊一切諸佛剎土。承",
    "X17n0329_001:0488a01": "佛神力。從座而起。偏袒右肩。右膝著地。合掌恭敬。以",
    "X17n0329_001:0488a02": "偈讚佛(魏云。爾時聖者大慧菩薩。與諸一切大慧菩薩。",
    "X17n0329_001:0488a03": "俱遊一切諸佛國土云云)。",
    "X17n0329_001:0488a04": "疏曰。摩帝。亦云末底。此翻為慧。欲達自心現量第",
    "X17n0329_001:0488a05": "一義境。必藉自覺聖智大慧故也。慧為法界。一切",
    "X17n0329_001:0488a06": "法趣慧。了知諸佛剎土。皆是自心所現境界。故能",
    "X17n0329_001:0488a07": "俱遊。而能遊所遊。並依本覺佛性。故云承佛神力。",
    "X17n0329_001:0488a08": "知諸法空而不取證。故云從座而起。顯出度生方",
    "X17n0329_001:0488a09": "便。故云偏袒右肩。方便不離實際。故云右膝著地。",
    "X17n0329_001:0488a10": "權實不二。隨順法性。故云合掌恭敬。由始覺智。顯",
    "X17n0329_001:0488a11": "本覺理。故云以偈讚佛也。○二大慧偈讚二。初正",
    "X17n0329_001:0488a12": "讚佛德。二結勸修觀。△今初。",
    "X17n0329_001:0488a13": "世間離生滅。猶如虗空華。智不得有無。而興大悲心",
    "X17n0329_001:0488a14": "(魏云。佛慧大悲觀。世間離生滅。猶如虗空華。有無不可",
    "X17n0329_001:0488a15": "得。下三偈例同。○唐譯今本大同)。",
    "X17n0329_001:0488a16": "疏曰。此讚佛究竟通達五法也。世間名相。唯從妄",
    "X17n0329_001:0488a17": "想建立。性本如如。離於生滅。了此非有非無。名為",
    "X17n0329_001:0488a18": "正智也。智不得有無。故非生法二緣之悲。名為大",
    "X17n0329_001:0488a19": "悲。而起大悲心。故非二邊之智。名為不得有無之",
    "X17n0329_001:0488a20": "智。",
    "X17n0329_001:0488a21": "一切法如幻。遠離於心識。智不得有無。而興大悲心。",
    "X17n0329_001:0488a22": "疏曰。此讚佛究竟通達三自性也。一切諸法。緣起",
    "X17n0329_001:0488a23": "如幻。心識執之而為妄想。遠離心識妄想。則顯成",
    "X17n0329_001:0488a24": "自性矣。",
    "X17n0329_001:0488b01": "遠離於斷常。世間恒如夢。智不得有無。而興大悲心。",
    "X17n0329_001:0488b02": "疏曰。此讚佛究竟通達八識也。八識互為因果。展",
    "X17n0329_001:0488b03": "轉相續。故非斷常。變現世間。一切如夢。",
    "X17n0329_001:0488b04": "知人法無我。煩惱及爾燄。常清淨無相。而興大悲心。",
    "X17n0329_001:0488b05": "疏曰。此讚佛究竟通達二無我也。煩惱。謂分別俱",
    "X17n0329_001:0488b06": "生種種諸惑。性是煩惱。擾亂行人。即人我執也。爾",
    "X17n0329_001:0488b07": "燄。此翻所知。亦翻境界。即三界內外種種諸法。智",
    "X17n0329_001:0488b08": "苟有障。不能了知。故云。所知不是障。是障障所知。",
    "X17n0329_001:0488b09": "即法我執也。今知煩惱常清淨無相。是究竟通達",
    "X17n0329_001:0488b10": "人無我。知爾燄常清淨無相。是究竟通達法無我。",
    "X17n0329_001:0488b11": "一切無涅槃。無有涅槃佛。無有佛涅槃。遠離覺所覺",
    "X17n0329_001:0488b12": "若有若無有。是二悉俱離(魏云。佛不入不滅。涅槃亦",
    "X17n0329_001:0488b13": "不住。離覺所覺法。有無二俱離。○唐云。佛不住涅槃。涅",
    "X17n0329_001:0488b14": "槃不住佛。遠離覺所覺。若有若非有。法身如幻夢。云何",
    "X17n0329_001:0488b15": "可稱讚。知無性無生。乃名稱讚佛。佛無根境相。不見名",
    "X17n0329_001:0488b16": "見佛。云何於牟尼。而能有讚毀)。",
    "X17n0329_001:0488b17": "疏曰。此讚佛雖究竟通達五法三性八識無我。而",
    "X17n0329_001:0488b18": "實無有能通達及所通達之二相也。一切者。即指",
    "X17n0329_001:0488b19": "五法自性諸識無我也。諸法從本來。常自寂滅相。",
    "X17n0329_001:0488b20": "不復更滅。故云一切無涅槃也。無有入於涅槃之",
    "X17n0329_001:0488b21": "佛。亦無有佛能入涅槃。以佛是能覺之智。涅槃是",
    "X17n0329_001:0488b22": "所覺之理。理智不二。實無能所。故云遠離覺所覺",
    "X17n0329_001:0488b23": "也。若定云佛及涅槃是有。則有能所。墮建立過。若",
    "X17n0329_001:0488b24": "定云佛及涅槃無有。則成斷滅。墮誹謗過。故云若",
    "X17n0329_001:0488c01": "有若無有是二悉俱離也。初正讚佛德竟。△二結",
    "X17n0329_001:0488c02": "勸修觀。",
    "X17n0329_001:0488c03": "牟尼寂靜觀。是則遠離生。是名為不取。今世後世淨",
    "X17n0329_001:0488c04": "(魏云。若如是觀佛。寂靜離生滅。彼人今後世。離垢無染",
    "X17n0329_001:0488c05": "取。○唐云。若見於牟尼。寂靜遠離生。是人今後世。離著",
    "X17n0329_001:0488c06": "無所取)。",
    "X17n0329_001:0488c07": "疏曰。此勸行人於牟尼世尊。當以此寂靜之理而",
    "X17n0329_001:0488c08": "觀察之。是則遠離二種生死。是名為不取諸法。而",
    "X17n0329_001:0488c09": "今世後世悉皆清淨也。初說偈讚佛竟。○二請佛",
    "X17n0329_001:0488c10": "垂許二。初說名啟請。二佛許恣問。△今初。",
    "X17n0329_001:0488c11": "爾時大慧菩薩偈讚佛已。自說姓名。我名為大慧。通",
    "X17n0329_001:0488c12": "達於大乘。今以百八義。仰諮尊中上(魏云。仰諮無上",
    "X17n0329_001:0488c13": "尊)。",
    "X17n0329_001:0488c14": "△二佛許諮問。",
    "X17n0329_001:0488c15": "世間解之士。聞彼所說偈。觀察一切眾。告諸佛子言。",
    "X17n0329_001:0488c16": "汝等諸佛子。今皆恣所問。我當為汝說。自覺之境界。",
    "X17n0329_001:0488c17": "二請佛垂許竟。○三正申問答二。初問。二答。△今",
    "X17n0329_001:0488c18": "初。",
    "X17n0329_001:0488c19": "爾時大慧菩薩摩訶薩。承佛所聽。頂禮佛足。合掌恭",
    "X17n0329_001:0488c20": "敬。以偈問曰。云何淨其念。云何念增長。云何見癡惑。",
    "X17n0329_001:0488c21": "云何惑增長(魏云。云何淨諸覺。何因而有覺。何因見迷",
    "X17n0329_001:0488c22": "惑。何因有迷惑。○唐云。云何起計度。云何淨計度。云何",
    "X17n0329_001:0488c23": "起迷惑。云何淨迷惑)。",
    "X17n0329_001:0488c24": "疏曰。此總問迷悟之源也。言云何淨其妄念。云何",
    "X17n0329_001:0489a01": "妄增長。云何照見此癡惑。云何癡惑增長耶。",
    "X17n0329_001:0489a02": "何故剎土化。相及諸外道(魏云。何因有國土。化相諸",
    "X17n0329_001:0489a03": "外道)。",
    "X17n0329_001:0489a04": "疏曰。此問何故而有剎土。何故而有變化六道等",
    "X17n0329_001:0489a05": "相。何故復有諸外道法耶。",
    "X17n0329_001:0489a06": "云何無受次。何故名無受。何故名佛子。解脫至何所。",
    "X17n0329_001:0489a07": "誰縛誰解脫(魏云。云何名佛子。寂靜及次第。解脫至何",
    "X17n0329_001:0489a08": "所。誰縛何因脫。○唐云。云何名佛子。及無影次第。解脫",
    "X17n0329_001:0489a09": "至何所。誰縛誰能解)。",
    "X17n0329_001:0489a10": "疏曰。無受。即魏譯所云寂靜。唐譯所云無影也。以",
    "X17n0329_001:0489a11": "不受一切諸受。故名正受。亦名無受。乃根本智正",
    "X17n0329_001:0489a12": "證真如。不變相故。離分別故。故云無影。亦云寂靜。",
    "X17n0329_001:0489a13": "此真如境。雖無次第。由斷障次第而立多名。具如",
    "X17n0329_001:0489a14": "唯識論十地廣明。",
    "X17n0329_001:0489a15": "何等禪境界。云何有三乘。唯願為解說。(魏云。禪者觀",
    "X17n0329_001:0489a16": "何法。何因有三乘。○唐云。云何禪境界。何故有三乘)緣",
    "X17n0329_001:0489a17": "起何所生。云何作所作。(魏云。何因緣生法。次句同。○",
    "X17n0329_001:0489a18": "唐云。彼以何緣生。何作何能作)云何俱異說。云何為",
    "X17n0329_001:0489a19": "增長。(魏云。何因俱異說。何因無而現。唐云。誰說二俱異。",
    "X17n0329_001:0489a20": "云何諸有起)云何無色定。及與滅正受。(二皆作滅盡",
    "X17n0329_001:0489a21": "定)云何為想滅。(即無想定)何因從定覺。云何所作生。",
    "X17n0329_001:0489a22": "進去及持身。(魏云。云何因生果。云何身去住)云何現",
    "X17n0329_001:0489a23": "分別。云何生諸地。(魏云。何因觀所見。何因生諸地。唐",
    "X17n0329_001:0489a24": "云。云何見諸物。云何入諸地)破三有者誰。何處身云",
    "X17n0329_001:0489b01": "何。往生何所至。云何最勝子。(魏云。破三有者誰。何身",
    "X17n0329_001:0489b02": "至何所。云何處而住。云何諸佛子。○唐云。云何有佛子。",
    "X17n0329_001:0489b03": "誰能破三有。何處身云何。生復住何處)何因得神通。",
    "X17n0329_001:0489b04": "及自在三昧。云何三昧心。最勝為我說。(魏第三句云。",
    "X17n0329_001:0489b05": "何因得定心。餘同宋。○唐云。云何得神通。自在及三昧。",
    "X17n0329_001:0489b06": "三昧心何相。願佛為我說)云何名為藏。云何意及識。",
    "X17n0329_001:0489b07": "云何生與滅。云何見已還。(魏云。何因為藏識。何因意",
    "X17n0329_001:0489b08": "及識。何因見諸法。何因斷所見。○唐云。云何名藏識。云",
    "X17n0329_001:0489b09": "何名意識。云何起諸見。云何退諸見)云何為種性。非",
    "X17n0329_001:0489b10": "種及心量。(魏云。云何性非性。云何心無法。○唐云。云何",
    "X17n0329_001:0489b11": "性非性。云何唯是心)云何建立相。及與非我義。云何",
    "X17n0329_001:0489b12": "無眾生。云何世俗說。(魏云。何因說法相。云何名無我。",
    "X17n0329_001:0489b13": "何因無眾生。何因有世諦。○唐云。何因建立相。云何成",
    "X17n0329_001:0489b14": "無我。云何無眾生。云何隨俗說)云何為斷見。及常見",
    "X17n0329_001:0489b15": "不生。(魏云。何因不見常。何因不見斷。○唐云。云何得不",
    "X17n0329_001:0489b16": "起。常見及斷見)云何佛外道。其相不相違。(魏其。作二)",
    "X17n0329_001:0489b17": "云何當來世。種種諸異部。(云何。魏作何因。唐作何故)",
    "X17n0329_001:0489b18": "云何空何因。云何剎那壞。(魏云。云何名為空。何因念",
    "X17n0329_001:0489b19": "不住。○唐云。云何為性空。云何剎那滅)云何胎藏生。云",
    "X17n0329_001:0489b20": "何世不動。(魏云。何因有胎藏。何因世不動。唐云。胎藏云",
    "X17n0329_001:0489b21": "何起。云何世不動)何因如幻夢。及犍闥婆城。世間熱",
    "X17n0329_001:0489b22": "時燄。及與水月光。(魏云。云何如幻夢。說如犍闥婆。陽",
    "X17n0329_001:0489b23": "燄水中月。世尊為我說。○唐云。云何諸世間。如幻亦如",
    "X17n0329_001:0489b24": "夢。乾城及陽燄乃至水中月)何因說覺支。及與菩提",
    "X17n0329_001:0489c01": "分。(魏云。云何說覺支。何因菩提分。○唐云。云何菩提分。",
    "X17n0329_001:0489c02": "覺分從何起)云何國土亂。云何作有見。(唐云。何故見",
    "X17n0329_001:0489c03": "諸有)云何不生滅。世如虗空華。云何覺世間。云何說",
    "X17n0329_001:0489c04": "離字。(魏云。何因不生滅。何因如空華。何因覺世間。何因",
    "X17n0329_001:0489c05": "無字說。○唐云。云何知世法。云何離文字。云何如空華。",
    "X17n0329_001:0489c06": "不生亦不滅)離妄想者誰。云何虗空譬。(魏云。云何無",
    "X17n0329_001:0489c07": "分別。何因如虗空。○唐云。云何如虗空。云何離分別)如",
    "X17n0329_001:0489c08": "實有幾種。幾波羅蜜心。(魏云。真如有幾種。何名心幾",
    "X17n0329_001:0489c09": "岸。○唐云。真如有幾種。諸度心有幾)何因度諸地。誰",
    "X17n0329_001:0489c10": "至無所受。(魏云。何因地次第。真如無次第。○唐云。云何",
    "X17n0329_001:0489c11": "地次第。云何得無影)何等二無我。云何爾燄淨。(魏云。",
    "X17n0329_001:0489c12": "何因二無我。何因境界淨。唐云。何者二無我。云何所知",
    "X17n0329_001:0489c13": "淨)諸智有幾種。幾戒眾生性。(魏云。幾種智幾戒。何因",
    "X17n0329_001:0489c14": "眾生生。唐云。聖智有幾種。戒眾生亦然)誰生諸寶性。",
    "X17n0329_001:0489c15": "摩尼真珠等。(魏云。誰作諸寶性。金摩尼珠等。唐云。摩",
    "X17n0329_001:0489c16": "尼等諸寶。斯並云何出)誰生諸語言。眾生種種性。(魏",
    "X17n0329_001:0489c17": "云。誰生於語言。眾生種種異。唐云。誰起於語言。眾生及",
    "X17n0329_001:0489c18": "諸物)明處及伎術。誰之所顯示。(魏云。五明處伎術。誰",
    "X17n0329_001:0489c19": "能如是說)伽陀有幾種。長頌及短句。(魏云。云何長短",
    "X17n0329_001:0489c20": "句。唐云。長行句亦然)成為有幾種。云何名為論。(魏云。",
    "X17n0329_001:0489c21": "法復有幾種。解義復有幾。唐云。道理幾不同。解釋幾差",
    "X17n0329_001:0489c22": "別)云何生飲食。及生諸愛欲。(魏云。何因飲食種。何因",
    "X17n0329_001:0489c23": "生愛欲。唐云。飲食是誰作。愛欲云何起)云何名為王。",
    "X17n0329_001:0489c24": "轉輪及小王。云何守護國。(第三句。魏云。何因護國土。",
    "X17n0329_001:0490a01": "○唐云。云何轉輪王。及以諸小王。云何王守護)諸天有",
    "X17n0329_001:0490a02": "幾種。云何名為地。星宿及日月。(魏云。諸天有幾種。何",
    "X17n0329_001:0490a03": "因而有地。何因星日月。○唐云。天眾幾種別。地日月星",
    "X17n0329_001:0490a04": "辰。斯等並是何)解脫修行者。是各有幾種。(魏云。解脫",
    "X17n0329_001:0490a05": "有幾種。行者有幾種。唐云。解脫有幾種。修行師復幾)弟",
    "X17n0329_001:0490a06": "子有幾種。云何阿闍梨。(魏第二句云。阿闍棃幾種。○",
    "X17n0329_001:0490a07": "唐云。云何阿闍梨。弟子幾差別)佛復有幾種。復有幾",
    "X17n0329_001:0490a08": "種生。(魏云。如來有幾種。本生有幾種。○唐云。如來有幾",
    "X17n0329_001:0490a09": "種。本生事亦然)魔及諸異學。彼各有幾種。(魏云。摩羅",
    "X17n0329_001:0490a10": "有幾種。異學有幾種。○唐云。眾魔及異學。如是各有幾)",
    "X17n0329_001:0490a11": "自性及與心。彼復各幾種。云何施設量。唯願最勝說。",
    "X17n0329_001:0490a12": "(魏云。自性有幾種。心復有幾種。云何施設名。世尊為我",
    "X17n0329_001:0490a13": "說。○唐云。自性幾種異。心有幾種別。云何唯假說。願佛",
    "X17n0329_001:0490a14": "為開演)云何空風雲。云何念聰明。云何為林樹。云何",
    "X17n0329_001:0490a15": "為蔓草。(魏云。何因有風雲。何因有黠慧。何因有樹林。世",
    "X17n0329_001:0490a16": "尊為我說。○唐云。云何為風雲。念智何因有。藤樹等行",
    "X17n0329_001:0490a17": "列。此並誰能作)云何象馬鹿。云何而捕取。(魏云。何因",
    "X17n0329_001:0490a18": "象馬鹿。何因人捕取。唐云。云何象馬獸。何因而捕取)云",
    "X17n0329_001:0490a19": "何為卑陋。何因而卑陋。(魏云。何因為卑陋。○唐云。云",
    "X17n0329_001:0490a20": "何卑陋人。願佛為我說)云何六節攝。(魏云何因有六",
    "X17n0329_001:0490a21": "時。唐云。云何六時攝)云何一闡提。男女及不男。斯皆",
    "X17n0329_001:0490a22": "云何生。(魏云。何因成闡提。男女及不男。為我說其生)",
    "X17n0329_001:0490a23": "云何修行退。云何修行生。(二皆作進)禪師以何法。建",
    "X17n0329_001:0490a24": "立何等人。(魏云。教何等人修。令住何等法。○唐云。瑜",
    "X17n0329_001:0490b01": "伽師有幾。令人住其中)眾生生諸趣。何相何像類。(魏",
    "X17n0329_001:0490b02": "云。諸眾生去來。何相何像類。○唐云。眾生生諸趣。何形",
    "X17n0329_001:0490b03": "何色相)云何為財富。何因致財富。(唐云富饒大自在。",
    "X17n0329_001:0490b04": "此復何因得)云何為釋種。何因有釋種。云何甘蔗種。",
    "X17n0329_001:0490b05": "無上尊願說。云何長苦仙。彼云何教授。(魏云。何因長",
    "X17n0329_001:0490b06": "壽仙。長壽仙何親。云何彼教授。○唐云。仙人長苦行。是",
    "X17n0329_001:0490b07": "誰之教授)如來云何於。一切時剎現。種種名色類。最",
    "X17n0329_001:0490b08": "勝子圍繞。(魏云。世尊如虗空。為我分別說。何因佛世尊。",
    "X17n0329_001:0490b09": "一切時剎現。種種名色相。佛子眾圍繞。○唐云。何因佛",
    "X17n0329_001:0490b10": "世尊。一切剎中現。異名諸色類。佛子眾圍繞)云何不食",
    "X17n0329_001:0490b11": "肉。云何制斷肉。食肉諸種類。何因故食肉。(唐云。何因",
    "X17n0329_001:0490b12": "不食肉。何因令斷肉。食肉諸眾生。以何因故食)云何日",
    "X17n0329_001:0490b13": "月形。須彌及蓮華。師子勝相剎。側住覆世界。如因陀",
    "X17n0329_001:0490b14": "羅網。或悉諸珍寶。箜篌細腰鼓。狀種種諸華。或離日",
    "X17n0329_001:0490b15": "月光。如是等無量。(魏云。何因日月形。須彌及蓮華。師",
    "X17n0329_001:0490b16": "子形勝相。國土為我說。亂側覆世界。如因陀羅網。一切",
    "X17n0329_001:0490b17": "寶國土。何因為我說。如箜篌琵琶。鼓種種華形。離日月",
    "X17n0329_001:0490b18": "光明。何因為我說。○唐云。何故諸國土。猶如日月形。須",
    "X17n0329_001:0490b19": "彌及蓮華。卍字師子像。何故諸國土。如因陀羅網。覆住",
    "X17n0329_001:0490b20": "或側住。一切寶所成。何故諸國土。無垢日月光。或如華",
    "X17n0329_001:0490b21": "果形。箜篌細腰鼓)云何為化佛。云何報生佛。云何如",
    "X17n0329_001:0490b22": "如佛。云何智慧佛。(魏。如智佛合為一。○唐云。云何變",
    "X17n0329_001:0490b23": "化佛。云何為報佛。真如智慧佛。願皆為我說)云何於欲",
    "X17n0329_001:0490b24": "界。不成等正覺。何故色究竟。離欲得菩提。(魏云。離欲",
    "X17n0329_001:0490c01": "中得道。○唐云。離染得菩提)善逝般涅槃。誰當持正",
    "X17n0329_001:0490c02": "法。天師住久如。正法幾時住。(魏云。如來般涅槃。何人",
    "X17n0329_001:0490c03": "持正法。世尊住幾時。正法幾時住。○唐云。如來滅度後。",
    "X17n0329_001:0490c04": "誰當〔時〕正法。後二句。同魏)悉檀及與見。各復有幾種。",
    "X17n0329_001:0490c05": "毗尼比丘分。云何何因緣。(魏云。如來立幾法。各見有",
    "X17n0329_001:0490c06": "幾種。毗尼及比丘。世尊為我說。○唐云。悉檀有幾種。諸",
    "X17n0329_001:0490c07": "見復有幾。何故立毗尼。及以諸比丘)彼諸最勝子。緣",
    "X17n0329_001:0490c08": "覺及聲聞。何因百變易。云何百無受。(魏云。何因百變",
    "X17n0329_001:0490c09": "易。何因百寂靜。聲聞辟支佛。世尊為我說。○唐云。一切",
    "X17n0329_001:0490c10": "諸佛子。獨覺及聲聞。云何轉所依。云何得無相)云何世",
    "X17n0329_001:0490c11": "俗通。云何出世間。云何為七地。唯願為演說。(魏云。何",
    "X17n0329_001:0490c12": "因世間通。何因出世通。何因七地心。世尊為我說。○唐",
    "X17n0329_001:0490c13": "云。云何得世通。云何得出世。復以何因故。心住七地中)",
    "X17n0329_001:0490c14": "僧伽有幾種。云何為壞僧。(二皆作破僧)云何醫方論。",
    "X17n0329_001:0490c15": "是復何因緣。(唐云。云何為眾生。廣說醫方論)何故大",
    "X17n0329_001:0490c16": "牟尼。唱說如是言。迦葉拘留孫。拘那含是我。(魏云。迦",
    "X17n0329_001:0490c17": "葉拘留孫。拘那含是我。常為諸佛子。何故如是說)何故",
    "X17n0329_001:0490c18": "說斷常。及與我無我。(魏云。何故說人我。何故說斷常)",
    "X17n0329_001:0490c19": "何不一切時。演說真實義。而復為眾生。分別說心量。",
    "X17n0329_001:0490c20": "(魏云。何故不但說。唯有於一心。○唐云。何不恒說實。一",
    "X17n0329_001:0490c21": "切唯造心)何因男女林。訶梨阿摩勒。雞羅及鐵圍。金",
    "X17n0329_001:0490c22": "剛等諸山。無量寶莊嚴。仙闥婆充滿(魏前四句同。續",
    "X17n0329_001:0490c23": "云。次及無量山。種種寶莊嚴。仙樂人充滿。世尊為我說。",
    "X17n0329_001:0490c24": "○唐云。云何男女林。訶梨菴摩羅。雞羅婆輪圍。及以金",
    "X17n0329_001:0491a01": "剛山。如是處中間。無量寶莊嚴。仙人乾闥婆。一切皆充",
    "X17n0329_001:0491a02": "滿。此皆何因緣。願尊為我說)。",
    "X17n0329_001:0491a03": "疏曰。自何故剎土化至此。皆徧問世出世間一切",
    "X17n0329_001:0491a04": "諸法。意顯並由迷悟之所幻現。一一推簡。決無實",
    "X17n0329_001:0491a05": "性。總不出於自心現量也。但將二譯對讀。其旨自",
    "X17n0329_001:0491a06": "明。不煩別釋。一二名相。考附卷末。初問竟。○二答",
    "X17n0329_001:0491a07": "為二。初偈牒。二正答。初為五。初總讚許。二領所問。",
    "X17n0329_001:0491a08": "三責所未問。四復領所問。五結讚誡聽。△今初。",
    "X17n0329_001:0491a09": "無上世間解。聞彼所說偈。大乘諸度門。諸佛心第一。",
    "X17n0329_001:0491a10": "善哉善哉問。大慧善諦聽。我今當次第。如汝所聞說",
    "X17n0329_001:0491a11": "(唐云。爾時世尊。聞其所請大乘微妙諸佛之心最上法",
    "X17n0329_001:0491a12": "門。即告之言。善哉大慧。諦聽諦聽。如汝所問。當次第說。",
    "X17n0329_001:0491a13": "即說頌曰)。",
    "X17n0329_001:0491a14": "○二領所問二。初略示宗旨。二廣述前問。△今初。",
    "X17n0329_001:0491a15": "生及與不生。涅槃空剎那。趣至無自性(魏作無自體。",
    "X17n0329_001:0491a16": "○唐云。若生若不生。涅槃及空相。流轉無自性)。",
    "X17n0329_001:0491a17": "疏曰。此總明彼之所問。不出有為生法。無為不生",
    "X17n0329_001:0491a18": "法。而涅槃空相。剎那流轉相。皆無自體性也。何者。",
    "X17n0329_001:0491a19": "不生不滅。名為涅槃。初生即滅。各為剎那。剎那似",
    "X17n0329_001:0491a20": "有流轉。如醫故見華。華本無體性也。涅槃雖無流",
    "X17n0329_001:0491a21": "轉。如空不拒華。空亦無自性也。此則生死涅槃。皆",
    "X17n0329_001:0491a22": "是自心現量。如冰與水。同一濕性。豈各有自性哉。",
    "X17n0329_001:0491a23": "△二廣述前問。",
    "X17n0329_001:0491a24": "佛諸波羅蜜。佛子與聲聞。緣覺諸外道。及與無色行。",
    "X17n0329_001:0491b01": "如是種種事。須彌巨海山。洲渚剎土地。星宿及日月。",
    "X17n0329_001:0491b02": "外道天修羅。解脫自在通。力禪三摩提。(魏云。力思惟",
    "X17n0329_001:0491b03": "寂定)滅及如意足。覺支及道品。(唐云。菩提分及道)諸",
    "X17n0329_001:0491b04": "禪定無量。諸陰身往來。(魏云。五陰及去來)正受滅盡",
    "X17n0329_001:0491b05": "定。三昧起心說。(魏云。四空定滅盡。發起心而說。○唐",
    "X17n0329_001:0491b06": "云。乃至滅盡定。心生起言說)心意及與識。無我法有",
    "X17n0329_001:0491b07": "五。自性想所想。及與現二見。(魏後二句云。自性相所",
    "X17n0329_001:0491b08": "想。所見能見二。○唐云。心意識無我。五法及自性。分別",
    "X17n0329_001:0491b09": "所分別。能所二種性)乘及諸種性。金銀摩尼等。一闡",
    "X17n0329_001:0491b10": "提大種。(魏云四大)荒亂及一佛。",
    "X17n0329_001:0491b11": "疏曰。乘謂三乘。諸種性。謂五種性。荒亂。謂國土亂。",
    "X17n0329_001:0491b12": "一佛。謂迦葉拘留孫拘那含是我也。",
    "X17n0329_001:0491b13": "智爾燄得向。(魏云。智境界教得。唐云。智所知教得)眾",
    "X17n0329_001:0491b14": "生有無有。象馬諸禽獸。云何而捕取。譬因成悉檀。及",
    "X17n0329_001:0491b15": "與作所作。(魏云。譬喻因相應。力說法云何。何因有因果。",
    "X17n0329_001:0491b16": "○唐云。云何因譬喻。相應成悉檀。所作及能作)叢林迷",
    "X17n0329_001:0491b17": "惑通。心量不現有。(魏云。相迷惑如實。但心無境界。○",
    "X17n0329_001:0491b18": "唐云。眾林與迷惑。如是真實理。唯心無境界)諸他不相",
    "X17n0329_001:0491b19": "至。(二皆云。諸地無次第)百變百無受。(魏云。百變及無",
    "X17n0329_001:0491b20": "相。○唐云。無相轉所依)醫方工巧論。伎術諸明處(伎。",
    "X17n0329_001:0491b21": "魏作呪)。",
    "X17n0329_001:0491b22": "疏曰。領前所問。前後間雜。不拘次第。意顯諸法無",
    "X17n0329_001:0491b23": "性。錯綜變化。互具互生。不可膠名滯相。致昧隨緣",
    "X17n0329_001:0491b24": "不變不變隨緣之妙理也。二領所問竟。△三責所",
    "X17n0329_001:0491c01": "未問。",
    "X17n0329_001:0491c02": "諸山須彌地。巨海日月量。下中上眾生。身各幾微塵。",
    "X17n0329_001:0491c03": "一一剎幾塵。弓弓數有幾。(唐云。一一弓幾肘)肘步拘",
    "X17n0329_001:0491c04": "樓含。(唐云。幾弓俱盧舍)半由延由延。(魏云。二十四及",
    "X17n0329_001:0491c05": "十。○唐作由旬)兔毫窻塵蟣。羊毛[麩夫+廣]麥塵。(唐云。兔毫",
    "X17n0329_001:0491c06": "與隙遊。蟣羊毛[麩夫+廣]麥)鉢他(一升)幾[麩夫+廣]麥。阿羅(一斗)[麩夫+廣]",
    "X17n0329_001:0491c07": "麥幾。獨籠(一斛)那佉棃。(十斛)勒叉(一萬)及舉利。(一億)",
    "X17n0329_001:0491c08": "乃至頻婆羅。(一兆)是各有幾數。為有幾阿兔。(微塵)名",
    "X17n0329_001:0491c09": "舍梨沙婆。(芥子)幾舍梨沙婆。名為一賴提。(草子)幾賴",
    "X17n0329_001:0491c10": "提摩沙。(豆)幾摩沙陀那。(銖)復幾陀那羅。為迦梨沙那。",
    "X17n0329_001:0491c11": "(兩)幾迦梨沙那。為成一波羅。(斤)此等積集相。幾波羅",
    "X17n0329_001:0491c12": "彌樓。(唐云。幾斤成須彌)是等所應請。何須問餘事。聲",
    "X17n0329_001:0491c13": "聞辟支佛。佛及最勝子。身各有幾數。何故不問此。火",
    "X17n0329_001:0491c14": "燄幾阿[少/兔]。風阿[少/兔]復幾。根根幾阿[少/兔]。毛孔眉毛幾(魏",
    "X17n0329_001:0491c15": "云。根根幾塵數。毛孔眉幾塵)。",
    "X17n0329_001:0491c16": "疏曰。此等積聚數量。佛責大慧所不問者。如華嚴",
    "X17n0329_001:0491c17": "阿僧祇品所明。乃是佛果妙智。於一切差別境界",
    "X17n0329_001:0491c18": "現量印知。不俟推算。故唯識云。然識變時。隨量大",
    "X17n0329_001:0491c19": "小。頓現一相。非別變作眾多極微。合成一物也。大",
    "X17n0329_001:0491c20": "佛頂經云。恒沙界外一滴之雨。尚知頭數。譬如明",
    "X17n0329_001:0491c21": "鏡無心。萬像畢照。海印不動。諸影並呈。叉如權度",
    "X17n0329_001:0491c22": "無心。而輕重長短。分毫不昧。斗斛無心。而多少盈",
    "X17n0329_001:0491c23": "縮。纖小莫欺。良以一切依正。皆唯心現。與心作境。",
    "X17n0329_001:0491c24": "凡外二乘及諸權乘菩薩。未證自心現量。所以或",
    "X17n0329_001:0492a01": "計邪因無因所生。或計能成所成假實有異。或棄",
    "X17n0329_001:0492a02": "境而偏守枯心。或比知而莫測涯際。總不能圓極",
    "X17n0329_001:0492a03": "一照。性相畢知也。接響云。世尊詰責大慧所問不",
    "X17n0329_001:0492a04": "周。正欲窮出無性。令人脫然。即可推古不至今。今",
    "X17n0329_001:0492a05": "非昔人。萬法由來無性不遷。即諸心境。當處冥會。",
    "X17n0329_001:0492a06": "五法三自性。八識二無我。從何建立。是不遣而俱",
    "X17n0329_001:0492a07": "遣。不空而俱空。乃悟緣會性空之要門也。△四復",
    "X17n0329_001:0492a08": "領所問。",
    "X17n0329_001:0492a09": "護財自在王。(魏云。何由財自在)轉輪聖帝王。(唐云。云",
    "X17n0329_001:0492a10": "何得財富。云何轉輪王)云何王守護。云何為解脫。廣",
    "X17n0329_001:0492a11": "說及句說。(魏云。解脫廣略說。○唐云。云何得解脫。云何",
    "X17n0329_001:0492a12": "長行句)如汝之所問。眾生種種欲。種種諸飲食。(唐云",
    "X17n0329_001:0492a13": "婬欲及飲食)云何男女林。金剛堅固山。云何如幻夢。",
    "X17n0329_001:0492a14": "野鹿渴愛譬。云何山天仙。犍闥婆莊嚴。解脫至何所。",
    "X17n0329_001:0492a15": "誰縛誰解脫。云何禪境界。變化及外道。云何無因作。",
    "X17n0329_001:0492a16": "云何有因作。有因無因作。及非有無因。云何現已滅。",
    "X17n0329_001:0492a17": "(魏云。何因可見轉。○唐云。云何起計度)云何淨諸覺。",
    "X17n0329_001:0492a18": "(唐云。云何淨計度)云何諸覺轉。及轉諸所作。(唐云。所",
    "X17n0329_001:0492a19": "作云何起。云何而轉去)云何斷諸想。(魏作相)云何三",
    "X17n0329_001:0492a20": "昧起。(魏云。出三昧。唐云。起三昧)破三有者誰。何處為",
    "X17n0329_001:0492a21": "何身。(魏云。何因身何處。○唐云。何處身云何)云何無",
    "X17n0329_001:0492a22": "眾生。而說有吾我。云何世俗說。唯願廣分別。(二譯皆",
    "X17n0329_001:0492a23": "無此句)所問相云何。及所問非我。(魏云。何因問我相。",
    "X17n0329_001:0492a24": "云何問無我)云何為胎藏。及種種異身。(唐云。及以餘",
    "X17n0329_001:0492b01": "支分)云何斷常見。云何心得定。(唐云。心一境)言說及",
    "X17n0329_001:0492b02": "諸智。戒種性佛子。云何成及論。(魏作勘解。○唐云。云",
    "X17n0329_001:0492b03": "何稱理釋)云何師弟子。種種諸眾生。斯等復云何。云",
    "X17n0329_001:0492b04": "何為飲食。聰明魔施設。云何樹葛藤。最勝子所問。云",
    "X17n0329_001:0492b05": "何種種剎。仙人長苦行。云何為族姓。從何師受學。云",
    "X17n0329_001:0492b06": "何為醜陋。云何人修行。欲界何不覺。(唐云。云何欲界",
    "X17n0329_001:0492b07": "中。修行不成佛)阿迦膩吒成。(魏云。色究竟成道)云何",
    "X17n0329_001:0492b08": "俗神通。云何為比丘。云何為化佛。云何為報佛。云何",
    "X17n0329_001:0492b09": "如如佛。平等智慧佛。云何為眾僧。佛子如是問。箜篌",
    "X17n0329_001:0492b10": "腰鼓華。剎土離光明。心地者有七。(魏云。云何為心地。",
    "X17n0329_001:0492b11": "○唐云。云何使其心。得住七地中)所問皆如實。",
    "X17n0329_001:0492b12": "疏曰。此復領前所問。亦皆錯綜不拘次第。並顯諸",
    "X17n0329_001:0492b13": "法無性。不離自心現量故也。△五結讚誡聽。",
    "X17n0329_001:0492b14": "此及餘眾多。佛子所應問。一一相相應。遠離諸見過。",
    "X17n0329_001:0492b15": "悉檀離言說。(唐云。亦離於世俗。言語所成法)我今當",
    "X17n0329_001:0492b16": "顯示。次第建立句。佛子善諦聽。此上百八句。如諸佛",
    "X17n0329_001:0492b17": "所說。",
    "X17n0329_001:0492b18": "疏曰。言此汝之所問。及餘眾多汝所未問。皆是佛",
    "X17n0329_001:0492b19": "子之所應問。以一一相。皆與自心現量第一義境",
    "X17n0329_001:0492b20": "相應。遠離種種四句見過。乃是如來普徧法施。離",
    "X17n0329_001:0492b21": "於世俗言語所成。唯自證法及本住法。故今當顯",
    "X17n0329_001:0492b22": "示也。此上所問世出世法。隨迷一法。皆能起百八",
    "X17n0329_001:0492b23": "見百八煩惱。隨悟一法。皆能破百八見而成百八",
    "X17n0329_001:0492b24": "三昧法門。故於無句之中。方便次第建立百八句",
    "X17n0329_001:0492c01": "義。乃三世諸佛所說。不容於中增損分毫者也。非",
    "X17n0329_001:0492c02": "善諦聽。何由成就聞思修慧也哉。初偈牒竟。△二",
    "X17n0329_001:0492c03": "正答。此約一心真如門說。故百八句總云非也。破",
    "X17n0329_001:0492c04": "情不破法。以法體全妄即真。如全華即空。全冰水",
    "X17n0329_001:0492c05": "即濕性。無可破故。故魏譯句字。皆作見字。句。是名",
    "X17n0329_001:0492c06": "句。從意言分別而有。遣句。正遣見耳。",
    "X17n0329_001:0492c07": "不生句生句。(魏云。生見。不生見。唐云。生句。非生句)常",
    "X17n0329_001:0492c08": "句。無常句。相句。無相句。住異句。非住異句。剎那句。非",
    "X17n0329_001:0492c09": "剎那句。自性句。離自性句。空句。不空句。斷句。不斷句。",
    "X17n0329_001:0492c10": "(二譯有心句。非心句)邊句。非邊句。(唐無)中句。非中句。",
    "X17n0329_001:0492c11": "常句。非常句。(魏作變。唐作恒)緣句。非緣句。因句。非因",
    "X17n0329_001:0492c12": "句。煩惱句。非煩惱句。愛句。非愛句。方便句。非方便句。",
    "X17n0329_001:0492c13": "巧句。非功句。(唐作善巧)淨句。非淨句。(唐作清淨)成句。",
    "X17n0329_001:0492c14": "非成句。(二作相應)譬句。非譬句。(二作譬喻)弟子句。非",
    "X17n0329_001:0492c15": "弟子句。師句。非師句。種性句。非種性句。三乘句。非三",
    "X17n0329_001:0492c16": "乘句。所有句。非所有句。(魏作寂靜。唐作無影像)願句。",
    "X17n0329_001:0492c17": "非願句。三輪句。非三輪句。相句。非相句。(唐作標相)有",
    "X17n0329_001:0492c18": "品句。非有品句。(魏云。有無立見。非有無立見。○唐云。",
    "X17n0329_001:0492c19": "有句。非有句。無句。非無句)俱句。非俱句。(魏云。有二見。",
    "X17n0329_001:0492c20": "無二見)緣自聖智現法樂句。非現法樂句。(唐云。自證",
    "X17n0329_001:0492c21": "聖智句。非自證聖智句。現法樂句。非現法樂句。○魏亦",
    "X17n0329_001:0492c22": "分二句)剎土句。非剎土句。(魏。作國土。唐云剎句)阿[少/兔]",
    "X17n0329_001:0492c23": "句。非阿[少/兔]句。(魏云微塵。唐云塵)水句。非水句。弓句。非",
    "X17n0329_001:0492c24": "弓句。實句。非實句。(魏作四大。唐作大種)數句。非數句。",
    "X17n0329_001:0493a01": "(唐作算數)數句。非數句。(二皆無此句。或云。宜上聲呼",
    "X17n0329_001:0493a02": "之)明句。非明句。(魏作通。唐作神通)虗空句。非虗空句。",
    "X17n0329_001:0493a03": "雲句。非雲句。工巧伎術明處句。非工巧伎術明處句。",
    "X17n0329_001:0493a04": "(二皆作二句)風句。非風句。地句。非地句。心句。非心句。",
    "X17n0329_001:0493a05": "施設句。非施設句。(魏作假名。唐作假立)自性句。非自",
    "X17n0329_001:0493a06": "性句。(唐作體性)陰句。非陰句。(唐作蘊)眾生句。非眾生",
    "X17n0329_001:0493a07": "句。慧句。非慧句。(魏作智。唐作覺)涅槃句。非涅槃句。爾",
    "X17n0329_001:0493a08": "燄句。非爾燄句。(魏作境界。唐作所知)外道句。非外道",
    "X17n0329_001:0493a09": "句。荒亂句。非荒亂句。幻句。非幻句。夢句。非夢句。燄句。",
    "X17n0329_001:0493a10": "非燄句。(二作陽燄)像句。非像句。(唐作影像)輪句。非",
    "X17n0329_001:0493a11": "輪句。(唐作火輪)犍闥婆句。非犍闥婆句。天句。非天句。",
    "X17n0329_001:0493a12": "飲食句。非飲食句。婬欲句。非婬欲句。見句。非見句。波",
    "X17n0329_001:0493a13": "羅蜜句。非波羅蜜句。戒句。非戒句。日月星宿句。非日",
    "X17n0329_001:0493a14": "月星宿句。諦句。非諦句。果句。非果句。(二皆有滅句。非",
    "X17n0329_001:0493a15": "滅句)滅起句。非滅起句。(魏作起滅盡定)治句。非治句。",
    "X17n0329_001:0493a16": "(唐作醫方)相句。非相句。支句。非支句。(唐作支分)巧明",
    "X17n0329_001:0493a17": "處句。非巧明處句。(唐無)禪句。非禪句。迷句。非迷句。現",
    "X17n0329_001:0493a18": "句。非現句。護句。非護句。族句。非族句。(魏作族姓。唐作",
    "X17n0329_001:0493a19": "種族)仙句。非仙句。王句。非王句。攝受句。非攝受句。(魏",
    "X17n0329_001:0493a20": "作捕取)寶句。非寶句。(魏作實)記句。非記句。一闡提句。",
    "X17n0329_001:0493a21": "非一闡提句。女男不男句。非女男不男句。味句。非味",
    "X17n0329_001:0493a22": "句。事句。非事句。(二皆云作)身句。非身句。覺句。非覺句。",
    "X17n0329_001:0493a23": "(唐作計度)動句。非動句。根句。非根句。有為句。非有為",
    "X17n0329_001:0493a24": "句。無為句。非無為句。(二皆無)因果句。非因果句色究",
    "X17n0329_001:0493b01": "竟句。非色究竟句。節句。非節句。(魏作時。○唐作時節)",
    "X17n0329_001:0493b02": "叢樹葛藤句。非叢樹葛藤句。(魏作林樹。唐作樹藤)雜",
    "X17n0329_001:0493b03": "句。非雜句。(二作種種)說句。非說句。(唐作演說。更有決",
    "X17n0329_001:0493b04": "定句)毗尼句。非毗尼句。比丘句。非比丘句。處句。非處",
    "X17n0329_001:0493b05": "句。(二作住持)字句。非字句。(唐作文字)大慧。是百八句。",
    "X17n0329_001:0493b06": "先佛所說。汝及諸菩薩摩訶薩應當修學。",
    "X17n0329_001:0493b07": "疏曰。此百八句。准今譯。止有一百四句。准魏唐二",
    "X17n0329_001:0493b08": "譯。各有一百六句。而皆出沒離合小殊。意顯隨拈",
    "X17n0329_001:0493b09": "一句。皆有百八見網。亦皆有百八三昧。所謂一句",
    "X17n0329_001:0493b10": "一切句。一切句一句。非一句非一切句。而一句而",
    "X17n0329_001:0493b11": "一切句。自心現量第一義境。隨緣不變。不變隨緣。",
    "X17n0329_001:0493b12": "法爾如斯離一切相。即一切法。故勸令修學也。初",
    "X17n0329_001:0493b13": "總明一百八句竟。○二別明三十九門。即為三十",
    "X17n0329_001:0493b14": "九段。第一諸識生住異門。(魏云。集一切佛法品第",
    "X17n0329_001:0493b15": "三)文為二。初問。二答。△今初。",
    "X17n0329_001:0493b16": "爾時大慧菩薩摩訶薩復白佛言。世尊。諸識有幾種",
    "X17n0329_001:0493b17": "生住滅。",
    "X17n0329_001:0493b18": "疏曰。別明之中。先問諸識生住滅者。以眾生無始",
    "X17n0329_001:0493b19": "時來。如來藏心不變隨緣。法爾有八種識。依之建",
    "X17n0329_001:0493b20": "立五位百法染淨因果。乃有流轉還滅種種法門。",
    "X17n0329_001:0493b21": "乃可辨於五法三性二無我等故也。生住滅者。有",
    "X17n0329_001:0493b22": "為虗妄相也。然一切經論或明四相。或明三相。或",
    "X17n0329_001:0493b23": "但明生滅二相。當知若二若三若四。平等平等。非",
    "X17n0329_001:0493b24": "有增減。何以言之。且四相者。即是生住異滅。唯識",
    "X17n0329_001:0493c01": "論云。然有為法因緣力故。本無今有。暫有還無。表",
    "X17n0329_001:0493c02": "三無為。假立四相。本無今有。有位名生。生位暫停。",
    "X17n0329_001:0493c03": "即說為住。住別前後。復立異名。暫有還無。無時名",
    "X17n0329_001:0493c04": "滅。前三有故。同在現在。後一是無。故在過去。又云。",
    "X17n0329_001:0493c05": "生表有法先非有。滅表有法後是無。異表此法非",
    "X17n0329_001:0493c06": "凝然。住表此法暫有用。此依剎那。假立四相。一期",
    "X17n0329_001:0493c07": "分位。亦得假立。初有名生。後無名滅。生已相似相",
    "X17n0329_001:0493c08": "續名住。即此相續轉變名異。是故四相。皆是假立。",
    "X17n0329_001:0493c09": "(文)今按此文。則有二種四相。一是剎那四相。二是",
    "X17n0329_001:0493c10": "一期四相也。就一期中。若約根身。則是生老病死。",
    "X17n0329_001:0493c11": "若約器界。則是成住壞空。次明三相者。此經云生",
    "X17n0329_001:0493c12": "住滅。或有云生異滅。以異而不異。故假名為住。以",
    "X17n0329_001:0493c13": "住而不住。故假名為異。如老病皆是異相。亦皆是",
    "X17n0329_001:0493c14": "住相也。次明二相者。生住異三。既同屬有。故但名",
    "X17n0329_001:0493c15": "生。滅既屬無。故仍名滅。又住為生之成。故可屬生。",
    "X17n0329_001:0493c16": "異為滅之漸。或可屬滅也。夫眾生迷本藏心。妄有",
    "X17n0329_001:0493c17": "八識幻相。則妄見四相三相二相還流。生已隨滅。",
    "X17n0329_001:0493c18": "滅已還生。從劫至劫。流轉不已。若達生滅無相當",
    "X17n0329_001:0493c19": "體即第一義。則生本不生。滅何所滅。自覺聖智。應",
    "X17n0329_001:0493c20": "念圓成矣。迷悟關頭。皆由於此。所以先問之也。○",
    "X17n0329_001:0493c21": "二答中二。初正答生住滅。二申明邪正門。初又二。",
    "X17n0329_001:0493c22": "初直答其相。二廣辨其因。△今初。",
    "X17n0329_001:0493c23": "佛告大慧。諸識有二種生住滅。(魏云。諸識各有二種",
    "X17n0329_001:0493c24": "生住滅)非思量所知。(魏云。非思量者之所能知。唐云。",
    "X17n0329_001:0494a01": "非臆度者之所能知)諸識有二種生。謂流注生。(二俱",
    "X17n0329_001:0494a02": "作相續)及相生。有二種住。謂流注住。及相住。有二種",
    "X17n0329_001:0494a03": "滅。謂流注滅。及相滅。大慧。諸識有三種相。謂轉相。業",
    "X17n0329_001:0494a04": "相。真相(魏云。識有三種。一者轉相識。二者業相識。三者",
    "X17n0329_001:0494a05": "智相識)。",
    "X17n0329_001:0494a06": "疏曰。諸識者。總舉八識心王。亦攝五十一心數法。",
    "X17n0329_001:0494a07": "及所變色。并不相應行而言之也。各有二種生住",
    "X17n0329_001:0494a08": "滅者。八識心心數法。各有現行生住滅相。名為相",
    "X17n0329_001:0494a09": "生住滅。各有種子生住滅相。名為流注生住滅也。",
    "X17n0329_001:0494a10": "此流注生住滅相。既由種子而起現行。復由現行",
    "X17n0329_001:0494a11": "熏成種子。如炷與燄。展轉生燒。互為因果。無暫時",
    "X17n0329_001:0494a12": "斷。故二譯皆名為相續也。第八識流注生者。由七",
    "X17n0329_001:0494a13": "轉識熏習力故。令異熟種次第得生。流注住者。由",
    "X17n0329_001:0494a14": "陀那識執持力故。令異熟種長時不變。流注滅者。",
    "X17n0329_001:0494a15": "由觀察智內熏力故。令異熟種畢竟永捨也。第八",
    "X17n0329_001:0494a16": "識相生者。由引業力所招感故。創於三有受異熟",
    "X17n0329_001:0494a17": "果。相住者。由引業力功能差別。令於一期分劑決",
    "X17n0329_001:0494a18": "定。相滅者。由異熟因勢力盡故。令所執持身命死",
    "X17n0329_001:0494a19": "亡也。前七識流注生者。由第八識能受熏故。令彼",
    "X17n0329_001:0494a20": "現行熏成種子。流注住者。由種子識能執持故。令",
    "X17n0329_001:0494a21": "彼種子不失不壞。流注滅者。由無漏道能違彼故。",
    "X17n0329_001:0494a22": "令彼種子永不續生也。前七識相生者。第七但藉",
    "X17n0329_001:0494a23": "三緣而生。故隨第八識所生所繫。恒依第八而轉。",
    "X17n0329_001:0494a24": "還緣第八。第六須藉五緣而生。故生時多。不生時",
    "X17n0329_001:0494b01": "少。前五須藉九八七緣乃生。故生時少。不生時多",
    "X17n0329_001:0494b02": "也。前七識相住者。第七與第八同一期住。前六則",
    "X17n0329_001:0494b03": "隨緣長短。住無定限也。前七識相滅者。第七雖同",
    "X17n0329_001:0494b04": "第八生滅。而第八緣身界時。捨命暫滅。第七緣第",
    "X17n0329_001:0494b05": "八時。雖復捨命。相亦不滅。以我執不間斷故。唯入",
    "X17n0329_001:0494b06": "生空觀時。或入滅盡定時。則我執相暫滅。若入法",
    "X17n0329_001:0494b07": "空觀時。則法執相暫滅耳。前六。所緣境滅即滅。易",
    "X17n0329_001:0494b08": "可知也。次云諸識有三種相者。宗鏡錄云。起心名",
    "X17n0329_001:0494b09": "轉。八俱起故。皆有生滅。故名轉相。動則是業。八識",
    "X17n0329_001:0494b10": "皆動。盡名業相。八之真性。盡名真相。(文)當知八識",
    "X17n0329_001:0494b11": "相生住滅。皆轉相也。八識流注生住滅。皆業相也。",
    "X17n0329_001:0494b12": "二種生住滅。無體無性。如波與流。唯一濕性。即真",
    "X17n0329_001:0494b13": "相也。魏云智相識者。唯有自覺聖智。乃能了妄即",
    "X17n0329_001:0494b14": "真故也。○二廣辨其因三。初正明。二喻顯。三簡非。",
    "X17n0329_001:0494b15": "△今初。",
    "X17n0329_001:0494b16": "大慧。略說有三種識。廣說有八相。何等為三。謂真識。",
    "X17n0329_001:0494b17": "現識。及分別事識(魏云。大慧有八種識。略說有二種。",
    "X17n0329_001:0494b18": "何等為二。一者了別識。二者分別事識。○唐云大慧。識",
    "X17n0329_001:0494b19": "廣說有八。略則唯二。謂現識。及分別事識)。",
    "X17n0329_001:0494b20": "疏曰。此應依二譯。為是。葢此所謂現識。魏名了別",
    "X17n0329_001:0494b21": "識者。獨指第八識言。謂能頓現根身器界及諸種",
    "X17n0329_001:0494b22": "子。任運能了別此三性境故。此所謂分別事識者。",
    "X17n0329_001:0494b23": "通指前七識言。謂第七識。虗妄分別我法假事。第",
    "X17n0329_001:0494b24": "六意識。分別一切假實諸事。前五根識。分別五塵",
    "X17n0329_001:0494c01": "現量實事也。故今譯復加真識而云三種。恐非梵",
    "X17n0329_001:0494c02": "文本旨。設欲消釋。應云。秪一如來藏心真識。舉體",
    "X17n0329_001:0494c03": "而為現識及分別事識。如舉濕性。而為海水及波",
    "X17n0329_001:0494c04": "浪也。若以真識對前真相。而以現識對前業相。分",
    "X17n0329_001:0494c05": "別事識對前轉相。則如來有重言之過矣。",
    "X17n0329_001:0494c06": "大慧。譬如明鏡。持諸色像。現識處現。亦復如是。大慧。",
    "X17n0329_001:0494c07": "現識及分別事識。此二壞不壞相。展轉因(魏云。彼二",
    "X17n0329_001:0494c08": "種識。無差別相。遞共為因。○唐云。此二識。無異相。互為",
    "X17n0329_001:0494c09": "因)。",
    "X17n0329_001:0494c10": "疏曰。此正明第八能現諸法。故名現識。兼明與前",
    "X17n0329_001:0494c11": "七互為因也。夫一切色像。皆是明鏡所持。不在鏡",
    "X17n0329_001:0494c12": "外。則知一切根身器界種子。皆是藏識所持。亦不",
    "X17n0329_001:0494c13": "在藏識外矣。然明鏡之外。猶有所對本質。而藏識",
    "X17n0329_001:0494c14": "之外。并無所對本質。以藏識本無形質。亦無方隅",
    "X17n0329_001:0494c15": "分劑。不同明鏡之有形質方隅分劑。故知但是片",
    "X17n0329_001:0494c16": "喻。非全喻也。壞不壞相者。據魏唐譯。止云無差別",
    "X17n0329_001:0494c17": "相。無異相。夫無異無差別者。所謂真故相無別。即",
    "X17n0329_001:0494c18": "是壞相。亦前文所謂真相也。今又云不壞相者。即",
    "X17n0329_001:0494c19": "下文所謂不壞相有八。亦前文所謂轉相業相也。",
    "X17n0329_001:0494c20": "除却真相。即無八識差別之相。如濕性之外無水",
    "X17n0329_001:0494c21": "波。除却八識。亦無真相。如水波之外無濕性。故云",
    "X17n0329_001:0494c22": "壞不壞相展轉因也。又就八識而論。若無第八所",
    "X17n0329_001:0494c23": "持種子。則不能生前七現行。并第八現行。亦復不",
    "X17n0329_001:0494c24": "能獨存。若無前七現行。則不能熏第八所持種子。",
    "X17n0329_001:0495a01": "并第八種子。亦復不能自有。故云此二互為因也。",
    "X17n0329_001:0495a02": "夫第八為所熏。前七為能熏。前七為所生。第八為",
    "X17n0329_001:0495a03": "能生。此約不壞相有八而言之也。能亦藏性。能即",
    "X17n0329_001:0495a04": "非能。所亦藏性。所即非所。此約真故相無別而言",
    "X17n0329_001:0495a05": "之也。真外無俗。俗外無真。能外無所。所外無能。而",
    "X17n0329_001:0495a06": "真俗能所。亦復宛然不亂。故云展轉因也。",
    "X17n0329_001:0495a07": "大慧。不思議熏。及不思議變。是現識因。(魏云。了別識。",
    "X17n0329_001:0495a08": "不可思議熏變因。○唐云。現識以不思議熏變為因)大",
    "X17n0329_001:0495a09": "慧。取種種塵。及無始妄想熏。是分別事識因(魏云。分",
    "X17n0329_001:0495a10": "別事識。分別取境界。因無始來戲論熏習。○唐云。分別",
    "X17n0329_001:0495a11": "事識。以分別境界。及無始戲論習氣為因)。",
    "X17n0329_001:0495a12": "疏曰。此正辨八識之生因也。夫如來藏第一義心。",
    "X17n0329_001:0495a13": "舉體而為前七轉識。乃前七轉識。念念還熏如來",
    "X17n0329_001:0495a14": "藏心。令持一切諸法種子。名為阿賴耶識。故名不",
    "X17n0329_001:0495a15": "思議熏。夫如來藏第一義心。舉體而。為阿賴耶識。",
    "X17n0329_001:0495a16": "乃阿賴耶識。念念變現根身器界。及起諸心心數",
    "X17n0329_001:0495a17": "現行。名為三界萬法。故名不思議變。除此熏變二",
    "X17n0329_001:0495a18": "法。更無現識可得。故云是現識因也。夫色聲香味",
    "X17n0329_001:0495a19": "觸法。名為外塵。妄執第八見分以為自內我法。名",
    "X17n0329_001:0495a20": "為內塵。而所以取此塵者。並由無始妄習所熏種",
    "X17n0329_001:0495a21": "子之力。設無妄想種子。縱有塵境。不生分別。設無",
    "X17n0329_001:0495a22": "塵境。縱有妄種。亦復不生分別。由自心所現妄塵。",
    "X17n0329_001:0495a23": "還與妄想為緣。由自心所具妄種。還與妄想為因。",
    "X17n0329_001:0495a24": "故有前七分別事識。此外更無他因也。",
    "X17n0329_001:0495b01": "大慧。若覆彼真識種種不實識虗妄滅。則一切根識",
    "X17n0329_001:0495b02": "滅。是名相滅(魏云。阿梨耶識虗妄分別種種熏滅。諸",
    "X17n0329_001:0495b03": "根亦滅。大慧。是名相滅。○唐云。阿賴耶識虗妄分別種",
    "X17n0329_001:0495b04": "種習氣滅。即一切根識滅。是名相滅)。",
    "X17n0329_001:0495b05": "疏曰。此先釋八識相滅之因也。言覆彼真識種種",
    "X17n0329_001:0495b06": "不實諸虗妄者。即指阿賴耶識受虗妄熏。持虗妄",
    "X17n0329_001:0495b07": "種。雖即全體真識。而能覆彼真識。如全水起波。波",
    "X17n0329_001:0495b08": "能覆彼澄清水體也。諸虗妄滅。謂第八因相滅。一",
    "X17n0329_001:0495b09": "切根識滅。謂前七果相滅。皆約現行言之。故名相",
    "X17n0329_001:0495b10": "滅。然已約還滅言之。不指尋常乍滅也。",
    "X17n0329_001:0495b11": "大慧。相續滅者。相續所因滅。則相續滅。所從滅及所",
    "X17n0329_001:0495b12": "緣滅。則相續滅。(魏云。相續滅者相續因滅。則相續滅。",
    "X17n0329_001:0495b13": "因滅緣滅。則相續滅。○唐云。相續滅者。謂所依因滅。及",
    "X17n0329_001:0495b14": "所緣滅。即相續滅)大慧。所以者何。是其所依故。(魏云。",
    "X17n0329_001:0495b15": "大慧所謂依法依緣。○唐無)依者。謂無始妄想熏。緣",
    "X17n0329_001:0495b16": "者。謂自心見等識境妄想(魏云。言依法者。謂無始戲",
    "X17n0329_001:0495b17": "論妄想熏習。言依緣者。謂自心識見境界分別。○唐云。",
    "X17n0329_001:0495b18": "所因依者。謂無始戲論虗妄習氣。所緣者。謂自心所見",
    "X17n0329_001:0495b19": "分別境界)。",
    "X17n0329_001:0495b20": "疏曰。此次釋八識流注滅之因也。一切諸識流注",
    "X17n0329_001:0495b21": "相續。秪因習氣種子。能生現行。現行習氣。復熏種",
    "X17n0329_001:0495b22": "子。所熏種子。名為所從。現行境界。名為所緣。所從",
    "X17n0329_001:0495b23": "所緣。皆名相續所因。以依此二。乃有種子相續故",
    "X17n0329_001:0495b24": "也。文中依者依字。別指所從。與是其所依依字不",
    "X17n0329_001:0495c01": "同。以所依依字。通指所從所緣二因故也。初正明",
    "X17n0329_001:0495c02": "竟。○二喻顯又二。初立喻。二法合。△今初。",
    "X17n0329_001:0495c03": "大慧。譬如泥團微塵。非異非不異。金莊嚴具。亦復如",
    "X17n0329_001:0495c04": "是。大慧。若泥團微塵異者。非彼所成。而實彼成。是故",
    "X17n0329_001:0495c05": "不異。若不異者。則泥團微塵應無分別。",
    "X17n0329_001:0495c06": "疏曰。此以微塵譬藏識。以泥團譬分別事識。而以",
    "X17n0329_001:0495c07": "微塵泥團所依四微。譬八識之真相。又以金譬藏",
    "X17n0329_001:0495c08": "識。以莊嚴具譬分別事識。而以金莊嚴具所依四",
    "X17n0329_001:0495c09": "微。亦譬八識之真相也。大凡立譬。皆是曲順世間",
    "X17n0329_001:0495c10": "情謂所知。以易例難。令其得解。而真法者。實非譬",
    "X17n0329_001:0495c11": "喻所及。且如微塵泥團。金莊嚴具。并彼所依色香",
    "X17n0329_001:0495c12": "味觸四微。以理言之。並是自心所現相分。因心成",
    "X17n0329_001:0495c13": "體。心外無法。本無能依所依能成所成差別之相",
    "X17n0329_001:0495c14": "可得。而據世間情謂。則四微為所依。泥團微塵金",
    "X17n0329_001:0495c15": "莊嚴具皆為能依。可譬真識為所依。八識皆為能",
    "X17n0329_001:0495c16": "依也。又據世間情謂。則微塵與金為能成。泥團與",
    "X17n0329_001:0495c17": "莊嚴具為所成。可譬現識為能成。分別事識為所",
    "X17n0329_001:0495c18": "成也。夫既是所依所成。則非定異。既分能所。則非",
    "X17n0329_001:0495c19": "定一。是故真如與一切識非異非不異。八識展轉",
    "X17n0329_001:0495c20": "相望。亦非異非不異也。文中彼字。意指四微。△二",
    "X17n0329_001:0495c21": "法合。",
    "X17n0329_001:0495c22": "如是大慧。轉識藏識真相若異者。藏識非因。若不異",
    "X17n0329_001:0495c23": "者。轉識滅。藏識亦應滅。而自真相實不滅。是故大慧。",
    "X17n0329_001:0495c24": "非自真相識滅。但業相滅。",
    "X17n0329_001:0496a01": "疏曰。轉識。合前泥團及莊嚴具。藏識。合前微塵及",
    "X17n0329_001:0496a02": "金。真相二字。正合前彼字所指四微也。若約譬喻。",
    "X17n0329_001:0496a03": "則應云。泥團微塵四微若異者。微塵非因。若不異",
    "X17n0329_001:0496a04": "者。泥團滅。微塵亦應滅。而微塵四微實不滅也。葢",
    "X17n0329_001:0496a05": "泥同微塵。雖同以四微為體。皆無自體。而泥團易",
    "X17n0329_001:0496a06": "壞。微塵不可更壞。可譬轉識藏識。雖同以真識為",
    "X17n0329_001:0496a07": "體。皆無自體。而轉識易滅。藏識不復更滅也。結云",
    "X17n0329_001:0496a08": "非自真相識滅但業相滅者。意顯前文所謂諸識",
    "X17n0329_001:0496a09": "有三種相。唯轉相業相可滅。而真相不可滅也。夫",
    "X17n0329_001:0496a10": "八識皆有相生住滅。皆名轉相。八識皆有流轉生",
    "X17n0329_001:0496a11": "住滅。皆名業相。滅此二種生住滅已。當處即是不",
    "X17n0329_001:0496a12": "生不滅。乃名真相。是則不唯藏識真相不滅。即轉",
    "X17n0329_001:0496a13": "識真相。亦不滅也。以真故相無別故。所以如來位",
    "X17n0329_001:0496a14": "中。得有四智相應心品。四非定四。亦非定一。約真。",
    "X17n0329_001:0496a15": "則相所相無。尚不名一。云何名四名八。約俗。則不",
    "X17n0329_001:0496a16": "壞相有八。說八說四說一。皆無礙故。二喻顯竟。△",
    "X17n0329_001:0496a17": "三簡非。",
    "X17n0329_001:0496a18": "若自真相滅者。藏識則滅。大慧。藏識滅者。不異外道",
    "X17n0329_001:0496a19": "斷見論議。大慧。彼諸外道作如是論。謂攝受境界滅。",
    "X17n0329_001:0496a20": "識流注亦滅。若識流注滅者。無始流注應斷。大慧。外",
    "X17n0329_001:0496a21": "道說流注生因。非眼識色明集會而生。更有異因。大",
    "X17n0329_001:0496a22": "慧。彼因者。說言若勝妙。若士夫。若自在。若時。若微塵。",
    "X17n0329_001:0496a23": "疏曰。外道心昏智闇。妄計攝受境界現行若滅。則",
    "X17n0329_001:0496a24": "識流注種子亦滅。而不知諸法種子。從無始際展",
    "X17n0329_001:0496b01": "轉傳來。終不斷也。唯其不知自心所具種子。為一",
    "X17n0329_001:0496b02": "切法親因。但藉眾緣得起。故遂別計勝妙士夫等",
    "X17n0329_001:0496b03": "異因也。言眼識色明集會而生者。且據眼識言之。",
    "X17n0329_001:0496b04": "雖有種子親因。仍藉九緣集會乃生。眼即根緣。識",
    "X17n0329_001:0496b05": "即第八。第七第六。并作意心數。前念眼識現行。色。",
    "X17n0329_001:0496b06": "即境界并空。明。即日月燈光也。眼為增上不共親",
    "X17n0329_001:0496b07": "依。第八為根本依。第七為染淨依。第六為分別依。",
    "X17n0329_001:0496b08": "作意能引種起現。又能引心趣境。已上五緣。並名",
    "X17n0329_001:0496b09": "為增長緣。前念眼識現行。為開導依。名為等無間",
    "X17n0329_001:0496b10": "緣。境界。即親疎相分。名所緣緣。空明二種。亦屬增",
    "X17n0329_001:0496b11": "上緣攝。若耳識。則不藉明緣。鼻舌身識。則并不藉",
    "X17n0329_001:0496b12": "空緣。故云。耳識唯從八。鼻舌身三七也。勝妙。亦云",
    "X17n0329_001:0496b13": "勝性。即是冥諦。士夫。即神我。或勝論大有句。自在。",
    "X17n0329_001:0496b14": "即大自在天。餘可知。初正答生住滅竟。○二申明",
    "X17n0329_001:0496b15": "邪正門二。初破自性。二辨迷悟。初中二。初敘所執。",
    "X17n0329_001:0496b16": "二約第一義破。△今初。",
    "X17n0329_001:0496b17": "復次大慧。有七種性自性。(魏云。外道有七種自性)所",
    "X17n0329_001:0496b18": "謂集性自性。性自性。相性自性。大種性自性。因性自",
    "X17n0329_001:0496b19": "性。緣性自性。成性自性。",
    "X17n0329_001:0496b20": "疏曰。眾緣和合。名之為集。法法自爾。名之為性。各",
    "X17n0329_001:0496b21": "有形狀。名之為相。地水火風。名為大種。親能生起。",
    "X17n0329_001:0496b22": "名之為因。疎能助起。名之為緣。因緣生果。名之為",
    "X17n0329_001:0496b23": "成。凡此皆是自心所現境界。心外無性。而外道妄",
    "X17n0329_001:0496b24": "計各有自性也。○二約第一義破二。初敘義。二正",
    "X17n0329_001:0496c01": "破。△今初。",
    "X17n0329_001:0496c02": "復次大慧。有七種第一義。(魏云。我有七種第一義)所",
    "X17n0329_001:0496c03": "謂心境界。(唐云。心所行)慧境界。(二皆作智)智境界。(魏",
    "X17n0329_001:0496c04": "作慧。唐無)見境界。(二皆作二見)超二見境界。(魏云。過",
    "X17n0329_001:0496c05": "二見)超子地境界。(魏云過佛子地)如來自到境界。(魏",
    "X17n0329_001:0496c06": "云。入如來地內行境界。○唐云。如來所行。如來自證聖",
    "X17n0329_001:0496c07": "智所行)。",
    "X17n0329_001:0496c08": "疏曰。七種第一義者。了知諸法無性。一一皆是第",
    "X17n0329_001:0496c09": "一義境。而此第一義境。從性起修。通因徹果。亦得",
    "X17n0329_001:0496c10": "約義說有七種。然此七種。一一皆破七種自性。非",
    "X17n0329_001:0496c11": "謂一種別破一種也。初心境界者。謂彼外道所計",
    "X17n0329_001:0496c12": "七種自性。皆無自性。皆是唯心所現境界。此則直",
    "X17n0329_001:0496c13": "顯理性。不論悟與未悟。並無心外境界故也。二慧",
    "X17n0329_001:0496c14": "境界者。依聞思修三慧。乃知一切皆唯心也。三智",
    "X17n0329_001:0496c15": "境界者。發無漏智。乃證一切皆唯心也。智慧二字。",
    "X17n0329_001:0496c16": "並通權實。魏以智為權。慧為實。今以慧為權。智為",
    "X17n0329_001:0496c17": "實耳。四二見境界者。證唯心已。了知種種境界離",
    "X17n0329_001:0496c18": "一切相。即一切法。離一切相。名為如實空見。即一",
    "X17n0329_001:0496c19": "切法。名為如實不空見也。五超二見境界者。了知",
    "X17n0329_001:0496c20": "一切境界。離即離非。是即非即。二而不二也。六超",
    "X17n0329_001:0496c21": "子地境界者。因位終窮也。七如來自到境界者。果",
    "X17n0329_001:0496c22": "位圓滿也。自何所到。到此心境界之究竟而已。此",
    "X17n0329_001:0496c23": "六並約妙修因果。不出性源而言之也。△二正破。",
    "X17n0329_001:0496c24": "大慧。此是過去未來現在諸如來應供等正覺性自",
    "X17n0329_001:0497a01": "性第一義心。以性自性第一義心。成就如來世間。出",
    "X17n0329_001:0497a02": "世間。出世間上上法。聖慧眼入自共相建立。如所建",
    "X17n0329_001:0497a03": "立。不與外道論惡見共。",
    "X17n0329_001:0497a04": "疏曰。此明外道妄計七種自性本皆無性。故三世",
    "X17n0329_001:0497a05": "諸佛照之。皆即第一義心也。達此第一義心。則能",
    "X17n0329_001:0497a06": "成就世出世間種種諸法。而諸法之自相共相。並",
    "X17n0329_001:0497a07": "皆無性。一一皆由第一義心建立。真俗不二。不可",
    "X17n0329_001:0497a08": "思議。不同外道於俗妄作有見。於真妄作無見也。",
    "X17n0329_001:0497a09": "世間法者。指六凡法。出世間法者。指三乘法。出世",
    "X17n0329_001:0497a10": "間上上法者。指諸佛法。以要言之。即是十界百界",
    "X17n0329_001:0497a11": "千如法也。聖慧眼者。了法無性。不生有無二執也。",
    "X17n0329_001:0497a12": "入自共相建立者。隨情隨智。假說種種自相共相",
    "X17n0329_001:0497a13": "也。如世間法。以蘊處界等。名為自相。以苦空等。名",
    "X17n0329_001:0497a14": "為共相。如出世法。以戒定慧等。名為自相。以無漏",
    "X17n0329_001:0497a15": "等。名為共相。如出世上上法。以十力無畏功德智",
    "X17n0329_001:0497a16": "慧等。名為自相。以真如純善不思議等。名為共相。",
    "X17n0329_001:0497a17": "又凡一切現量之所親證。皆名自相。一切比量之",
    "X17n0329_001:0497a18": "所詮顯。皆名共相。如所建立。皆依第一義心方便",
    "X17n0329_001:0497a19": "施設。不撥為無。不執為實。於第一義建立諸法。則",
    "X17n0329_001:0497a20": "空即不空。不共斷滅惡見。了知諸法皆第一義。則",
    "X17n0329_001:0497a21": "有即非有。不共邪常惡見也。",
    "X17n0329_001:0497a22": "大慧。云何外道論惡見共。所謂自境界妄想見。不覺",
    "X17n0329_001:0497a23": "識自心所現。分齊不通。(魏云。大慧。云何不與外道邪",
    "X17n0329_001:0497a24": "見共同。所謂分別自心境界妄想見。而不覺知自心想",
    "X17n0329_001:0497b01": "見。○唐云。云何為外道惡見。謂不知境界自分別現)大",
    "X17n0329_001:0497b02": "慧。愚癡凡夫。性無性自性第一義。作二見論(魏云。大",
    "X17n0329_001:0497b03": "慈諸愚癡凡夫。無有實體。以為第一義。說二見論。○唐",
    "X17n0329_001:0497b04": "云。於自性第一義。見有見無而起言說)。",
    "X17n0329_001:0497b05": "疏曰。此申明外道惡見之可破也。謂一切境。界皆",
    "X17n0329_001:0497b06": "是自心境界。皆從妄想所見。總不出於自心所現",
    "X17n0329_001:0497b07": "分齊。但由外道不覺識故。不能通達也。夫七種自",
    "X17n0329_001:0497b08": "性。皆以無性而為其性。所以皆即是第一義。而愚",
    "X17n0329_001:0497b09": "癡凡夫。或不知性無性故。作有見論。或不知無性",
    "X17n0329_001:0497b10": "之性乃是第一義故。作無見論。有無二見。皆由不",
    "X17n0329_001:0497b11": "達自心現量。所以皆可破也。初破自性竟。○二辨",
    "X17n0329_001:0497b12": "迷悟二。初總許說。二正別辨。△今初。",
    "X17n0329_001:0497b13": "復次大慧。妄想三有苦滅。無知愛業緣滅。自心所現",
    "X17n0329_001:0497b14": "幻境隨見。今當說(唐云。我今當說若了境如幻自心",
    "X17n0329_001:0497b15": "所現。則滅妄想三有苦。及無知愛業緣)。",
    "X17n0329_001:0497b16": "疏曰。此文唐譯為順。若依今文釋者。謂若欲妄想",
    "X17n0329_001:0497b17": "三有苦滅。先須無知愛業緣滅。又須先於自心所",
    "X17n0329_001:0497b18": "現幻境隨即覺見。此迷悟關頭。今當說也。葢於自",
    "X17n0329_001:0497b19": "心所現幻境若不隨見。則名為惑。有惑。則必起於",
    "X17n0329_001:0497b20": "無知愛業之緣。有愛業緣。則必感於三有苦果。而",
    "X17n0329_001:0497b21": "此三有苦果。唯是妄想。別無實體。如空中華相。唯",
    "X17n0329_001:0497b22": "是瞖眼所見。非實有華也。○二正別辨二。初明迷",
    "X17n0329_001:0497b23": "者之失。二明悟者之得。初中二。初敘執。二破斥。△",
    "X17n0329_001:0497b24": "今初。",
    "X17n0329_001:0497c01": "大慧。若有沙門婆羅門。欲令無種有種因果現。及事",
    "X17n0329_001:0497c02": "時住。緣陰界入生住。或言生已滅(唐云。有諸沙門婆",
    "X17n0329_001:0497c03": "羅門妄計有及非有。於因果外顯現諸物。依時而住。或",
    "X17n0329_001:0497c04": "計薀界處依緣生住。有已即滅)。",
    "X17n0329_001:0497c05": "疏曰。迷唯心者。必計有無及以斷常。故今先敘其",
    "X17n0329_001:0497c06": "所執也。無種者。不知第八識能藏一切諸法種子。",
    "X17n0329_001:0497c07": "妄計無因生果。即所謂自然外道也。有種者。不知",
    "X17n0329_001:0497c08": "一切諸法種子。皆唯藏識所具。妄計勝性士夫自",
    "X17n0329_001:0497c09": "在時方微塵等異因生果。即所謂邪因緣外道也。",
    "X17n0329_001:0497c10": "謂設有沙門婆羅門等。迷於自心現量。欲令無種",
    "X17n0329_001:0497c11": "因果顯現。或欲令異種因果顯現。及計一切所生",
    "X17n0329_001:0497c12": "之事。依時而住。不知但是唯心所現。或言依於諸",
    "X17n0329_001:0497c13": "緣而陰界入得生得住。墮於常見。不知心外無陰",
    "X17n0329_001:0497c14": "界入。或言陰界入等生已必滅。墮於斷見。不知藏",
    "X17n0329_001:0497c15": "識所具種子不斷也。沙門。此云勤息。出家學道之",
    "X17n0329_001:0497c16": "都名。婆羅門。此云淨裔。在家學道之都名。○二破",
    "X17n0329_001:0497c17": "斥二。初直破。二釋成。△今初。",
    "X17n0329_001:0497c18": "大慧。彼若相續。若事。(唐云。若作用)若生。(唐加若滅)若",
    "X17n0329_001:0497c19": "有。(唐云。若諸有)若涅槃。若道。若業。若果。若諦。破壞斷",
    "X17n0329_001:0497c20": "滅論。",
    "X17n0329_001:0497c21": "疏曰。佛教所明一切諸法。皆以自心所具色心種",
    "X17n0329_001:0497c22": "子而為其因。自心所現色心境界而為其緣。種能",
    "X17n0329_001:0497c23": "引種。現能引現。故有相續。種能生現。現能熏種。故",
    "X17n0329_001:0497c24": "有作用。因緣和合。故有生。因緣別離。故有滅。因果",
    "X17n0329_001:0498a01": "不亡。故有諸有。生滅情盡。故有涅槃。返迷歸悟。故",
    "X17n0329_001:0498a02": "有道。依理成行。故有出世正業。依行證理。故有出",
    "X17n0329_001:0498a03": "世正果。世出世間因果並成。故有四諦。今外道或",
    "X17n0329_001:0498a04": "計無因。或計異因。則不知有自心種現各引之義。",
    "X17n0329_001:0498a05": "是破壞相續也。亦不知有自心種現互為因義。是",
    "X17n0329_001:0498a06": "破壞作用也。亦不知有正因緣合。是破壞生也。亦",
    "X17n0329_001:0498a07": "不知有正因緣離。是破壞滅也。亦不知有因果感",
    "X17n0329_001:0498a08": "應如影隨形。是故壞諸有也。亦不知有有為盡處",
    "X17n0329_001:0498a09": "真如理顯。是破壞涅槃也。亦決不能從迷得悟。是",
    "X17n0329_001:0498a10": "破壞道也。亦決不能依理成行。是破壞出世業也。",
    "X17n0329_001:0498a11": "亦決不能依行證理。是破壞出世果也。亦決不能",
    "X17n0329_001:0498a12": "方便安立世出世間因果之法。是破壞諦也。既一",
    "X17n0329_001:0498a13": "切皆悉破壞。則雖有斷常空有種種二論。究竟皆",
    "X17n0329_001:0498a14": "成斷滅論矣。○二釋成。又二。初正釋。二喻釋。△今",
    "X17n0329_001:0498a15": "初。",
    "X17n0329_001:0498a16": "所以者何。以此現前不可得。及見始非分故(魏云。何",
    "X17n0329_001:0498a17": "以故。以現法不可得故。不見根本故。○唐云。何以故。不",
    "X17n0329_001:0498a18": "得現法故。不見根本故)。",
    "X17n0329_001:0498a19": "疏曰。現前諸法。的是唯心所現。而彼妄計無種有",
    "X17n0329_001:0498a20": "種。則現前法之實義。彼決不可得而知也。唯此如",
    "X17n0329_001:0498a21": "來藏心。乃是一切法之元始根本。彼方妄計無種",
    "X17n0329_001:0498a22": "有種。則欲見法之本始。決非其分所能及也。○二",
    "X17n0329_001:0498a23": "喻釋。又二。初正約喻破。二轉約喻破。△今初。",
    "X17n0329_001:0498a24": "大慧。譬如破缾。不作缾事。亦如焦種。不作芽事。如是",
    "X17n0329_001:0498b01": "大慧。若陰界入性。已滅今滅當滅。自心妄想見。無因",
    "X17n0329_001:0498b02": "故。彼無次第生(唐云。此亦如是。若蘊界處法已現當",
    "X17n0329_001:0498b03": "滅。應知此則無相續生。以無因故。但是自心虗妄所見)。",
    "X17n0329_001:0498b04": "疏曰。佛正教中。以前七為能熏。以第八為所熏。所",
    "X17n0329_001:0498b05": "以前七現行雖念念滅。而所熏種子不滅。如不破",
    "X17n0329_001:0498b06": "缾。能作缾事。若外道妄計無種有種。則皆不知現",
    "X17n0329_001:0498b07": "熏種義。彼現行滅。譬如缾破。應不招感未來異熟",
    "X17n0329_001:0498b08": "等流諸果。故云不作缾事也。佛正教中。以第八所",
    "X17n0329_001:0498b09": "持種子如穀麥種。以種子所發前七現行如種生",
    "X17n0329_001:0498b10": "芽。若外道不知第八自所持種。別計無種有種。此",
    "X17n0329_001:0498b11": "有無種。既非第八所持。則如焦種。如何能生現行",
    "X17n0329_001:0498b12": "芽哉。故法合云。如是大慧。若使五陰十八界十二",
    "X17n0329_001:0498b13": "入等諸法。不熏成種。不從自識種生。則過去已滅。",
    "X17n0329_001:0498b14": "現在今滅。未來當滅。無有展轉互為因果義故。何",
    "X17n0329_001:0498b15": "能次第相續生起。豈非但是自心妄想所見。安得",
    "X17n0329_001:0498b16": "妄謂無種有種。能令因果現耶。○二轉約喻破。又",
    "X17n0329_001:0498b17": "二。初正破。二結斥。△今初。",
    "X17n0329_001:0498b18": "大慧。若復說無種。有種。(亦須)識(等)三緣合生者。龜應",
    "X17n0329_001:0498b19": "生毛。沙應出油。汝宗則壞。違決定義。有種無種說。有",
    "X17n0329_001:0498b20": "如是過。所作事業悉空無義。",
    "X17n0329_001:0498b21": "疏曰。此破轉計也。外轉計云。一切諸法。雖本無種。",
    "X17n0329_001:0498b22": "但由識根境三緣和合。則便得生。或轉計云。一切",
    "X17n0329_001:0498b23": "諸法。雖有勝妙士夫自在時方微塵以為其種。仍",
    "X17n0329_001:0498b24": "須識根境三緣和合。方乃得生。故今破無種云。若",
    "X17n0329_001:0498c01": "本無種。三緣合生者。則龜本無毛。三緣合時。亦應",
    "X17n0329_001:0498c02": "生毛。沙本無油。三緣合時。亦應出油。既違決定得",
    "X17n0329_001:0498c03": "生之義。汝無種宗豈不壞乎。次又破有種云。若先",
    "X17n0329_001:0498c04": "有勝妙士夫等為諸法種。更俟三緣合生者。則勝",
    "X17n0329_001:0498c05": "妙等既有毛種。三緣合時。龜亦應生於毛。勝妙等",
    "X17n0329_001:0498c06": "既有油種。三緣合時。沙亦應出於油。亦違決定得",
    "X17n0329_001:0498c07": "生之義。汝有種宗豈不壞乎。故結責云。有種無種",
    "X17n0329_001:0498c08": "說。有如是過。不知自心種現互為因果正義。遂使",
    "X17n0329_001:0498c09": "世間所作事業。悉同龜毛沙油空無實義也。△二",
    "X17n0329_001:0498c10": "結斥。",
    "X17n0329_001:0498c11": "大慧。彼諸外道說有三緣合生者。所作方便因果自",
    "X17n0329_001:0498c12": "相。過去未來現在有種無種相。從本以來成事。相承",
    "X17n0329_001:0498c13": "覺想地轉。自見過習氣。作如是說。如是大慧。愚癡凡",
    "X17n0329_001:0498c14": "夫。惡見所噬。邪曲迷醉。無智妄稱一切智說。",
    "X17n0329_001:0498c15": "疏曰。此結斥外道既說無種有種。仍說有三緣合",
    "X17n0329_001:0498c16": "生者。彼亦自謂有所作事業。有方便教法。有因果",
    "X17n0329_001:0498c17": "自相。妄謂過去未來現在諸法。皆由有種無種相",
    "X17n0329_001:0498c18": "從本以來成事。執此為實。謂餘妄語。此其師弟相",
    "X17n0329_001:0498c19": "承。不過皆是覺想地轉。乃自己惡見過習氣。作如",
    "X17n0329_001:0498c20": "是說耳。無有正見。故名為邪。不能唯心直進。故名",
    "X17n0329_001:0498c21": "為曲。墮黑暗境。故名為迷。略不省悟。故名為醉。本",
    "X17n0329_001:0498c22": "無實智妄稱一切智說。譬如窮人妄號帝王。自取",
    "X17n0329_001:0498c23": "誅滅。誠可哀矣。初明迷者之失竟。○二明悟者之",
    "X17n0329_001:0498c24": "得二。初正明。二結勸。△今初。",
    "X17n0329_001:0499a01": "大慧。若復諸餘沙門婆羅門。見離自性。(魏云。見諸法",
    "X17n0329_001:0499a02": "離自性故。○唐云。觀一切法皆無自性)浮雲。(唐云。如空",
    "X17n0329_001:0499a03": "中雲)火輪。(唐云如旋火輪)犍闥婆城。(唐云。如乾闥婆",
    "X17n0329_001:0499a04": "城)無生。(魏云。不生不滅故)幻。燄。水月。及夢。(唐云。如幻。",
    "X17n0329_001:0499a05": "如燄。如水中月。如夢所見)內外心現妄想。無始虗偽。",
    "X17n0329_001:0499a06": "不離自心。(唐云。不離自心。由無始來虗妄見故。取以",
    "X17n0329_001:0499a07": "為外)妄想因緣滅盡。(唐云。作是觀已。斷分別緣)離妄",
    "X17n0329_001:0499a08": "想說所說觀所觀。(唐云。亦離妄心所取名義)受用建",
    "X17n0329_001:0499a09": "立身之藏識。於識境界攝受及攝受者不相應。無所",
    "X17n0329_001:0499a10": "有境界。離生住滅。(唐云。知身及物。并所住處。一切皆",
    "X17n0329_001:0499a11": "是藏識境界。無能所取。及生住滅)自心起隨入分別。",
    "X17n0329_001:0499a12": "(唐云。如是思惟。恒住不捨)大慧。彼菩薩不久當得生",
    "X17n0329_001:0499a13": "死涅槃平等大悲巧方便。無開發方便。(唐云。大悲方",
    "X17n0329_001:0499a14": "便無功用行)大慧。彼於一切眾生界。皆悉如幻。不勤",
    "X17n0329_001:0499a15": "因緣。(唐云。觀諸眾生。如幻如影。從緣無起)遠離內外",
    "X17n0329_001:0499a16": "境界。心外無所見。(唐云。知一切境界離心無得)次第",
    "X17n0329_001:0499a17": "隨入無相處。次第隨入從地至地三昧境界。(唐云。行",
    "X17n0329_001:0499a18": "無相道。漸昇諸地)解三界如幻。分別觀察。當得如幻",
    "X17n0329_001:0499a19": "三昧。度自心現無所有。(唐云。了達三界。皆唯自心。得",
    "X17n0329_001:0499a20": "如幻定。絕眾影像)得住般若波羅蜜。捨離彼生所作",
    "X17n0329_001:0499a21": "方便。(唐云。成就智慧。證無生法)金剛喻三摩提。隨入",
    "X17n0329_001:0499a22": "如來身。(唐云。入金剛喻三昧。當得佛身)隨入如如化。",
    "X17n0329_001:0499a23": "神通自在。慈悲方便。具足莊嚴。(唐云。恒住如如。起諸",
    "X17n0329_001:0499a24": "變化。力通自在。大慧方便以為嚴飾)等入一切佛剎。",
    "X17n0329_001:0499b01": "外道入處。離心意意識。(唐云。遊眾佛國。離諸外道。及",
    "X17n0329_001:0499b02": "心意識)是菩薩漸次轉身得如來身(唐云。轉依次第",
    "X17n0329_001:0499b03": "成如來身)。",
    "X17n0329_001:0499b04": "疏曰。觀一切法皆無自性者。正破無種有種二邪",
    "X17n0329_001:0499b05": "執也。以浮雲等喻而為所觀。以四性推簡而為能",
    "X17n0329_001:0499b06": "觀。了知一切諸法無性無生。當體即空。舉體即假。",
    "X17n0329_001:0499b07": "亦即中道。以唯心故。心非有無。故一切法皆非有",
    "X17n0329_001:0499b08": "無。如是思惟。如是分別。即是妙觀察智。所以不久",
    "X17n0329_001:0499b09": "當得生死涅槃平等。謂生死涅槃皆唯心故。如冰",
    "X17n0329_001:0499b10": "與水。同濕性故。既知生死涅槃平等。則知心佛眾",
    "X17n0329_001:0499b11": "生三無差別。故得大悲方便無功用行。下化眾生。",
    "X17n0329_001:0499b12": "上成佛道也。文對唐譯可解。△二結勸。",
    "X17n0329_001:0499b13": "大慧。是故欲得如來隨入身者。當遠離陰界入。心因",
    "X17n0329_001:0499b14": "緣所作方便生住滅妄想虗偽。(唐云。欲得佛身。應當",
    "X17n0329_001:0499b15": "遠離蘊處界心因緣所作生住滅法戲論分別)唯心直",
    "X17n0329_001:0499b16": "進(唐云。但住心量)觀察無始虗偽過妄想習氣因三",
    "X17n0329_001:0499b17": "有。(唐云。觀察三有。無始時來妄想所起)思惟無所有",
    "X17n0329_001:0499b18": "佛地無生。(唐云。思惟佛地無相無生)到自覺聖趣。自",
    "X17n0329_001:0499b19": "心自在。到無開發行。(唐云。自證聖法。得心自在無功",
    "X17n0329_001:0499b20": "用行)如隨眾色摩尼。隨入眾生微細之心。而以化身",
    "X17n0329_001:0499b21": "隨心量度。諸地漸次相續建立。(唐云。如如意寶。隨宜",
    "X17n0329_001:0499b22": "現身。令達唯心。漸入諸地)是故大慧。自悉檀善應當",
    "X17n0329_001:0499b23": "修學(唐云。是故大慧。菩薩摩訶薩。於自悉檀。應善修學)。",
    "X17n0329_001:0499b24": "疏曰。此正示修行之要訣也。夫五陰十八界十二",
    "X17n0329_001:0499c01": "入等。本如來藏妙真如性。性真常中。求於去來迷",
    "X17n0329_001:0499c02": "悟生死。了不可得。而妄見有因緣所作生住滅者。",
    "X17n0329_001:0499c03": "皆是戲論分別虗偽妄想而已。故當直觀諸法皆",
    "X17n0329_001:0499c04": "唯心量。以此唯心妙觀。直趣無上菩提。了知三有",
    "X17n0329_001:0499c05": "因於妄想習氣。則三有皆唯心也。思惟佛地無相",
    "X17n0329_001:0499c06": "無生。則佛地亦唯心也。唯心具十法界。十界無不",
    "X17n0329_001:0499c07": "唯心。心空。故十界俱空。心有。故十界俱有。心非空",
    "X17n0329_001:0499c08": "有。故十界俱非空有。心即空有。故十界俱即空有。",
    "X17n0329_001:0499c09": "此是至圓至頓法門。乃如來自行權實。故名為自",
    "X17n0329_001:0499c10": "悉檀也。第一諸識生住滅門竟。",
    "X17n0329_001:0499c12": "楞伽阿跋"
}