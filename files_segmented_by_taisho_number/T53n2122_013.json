{
    "T53n2122_013:0381b02": "法苑珠林卷第十三",
    "T53n2122_013:0381b04": "西明寺沙門釋道世撰",
    "T53n2122_013:0381b05": "◎敬佛篇第六(此有七部)",
    "T53n2122_013:0381b06": "述意部念佛部觀佛部彌陀部彌",
    "T53n2122_013:0381b07": "勒部普賢部觀音部",
    "T53n2122_013:0381b08": "述意部第一",
    "T53n2122_013:0381b09": "夫至人應感。茲赴物機。色相光明。振德於",
    "T53n2122_013:0381b10": "甘露之澤。影留圖像。遣化於日隱之運。所以",
    "T53n2122_013:0381b11": "忉利暫隔。猶致刻檀之聖容。況堅固長晦。孰",
    "T53n2122_013:0381b12": "忘疇昔之心哉。是故發源西國。則優填創其",
    "T53n2122_013:0381b13": "始。移教東域。則漢明肇其初。沿茲而來。匠者",
    "T53n2122_013:0381b14": "踵武。聿追法身備極珍寶。金石珠玉之飾。土",
    "T53n2122_013:0381b15": "木繡畫之姿。莫不即心致巧。因茲呈妙。昔",
    "T53n2122_013:0381b16": "晉代僧眾創造煒絕。宋齊帝王製作日新。",
    "T53n2122_013:0381b17": "多未記銘。懼或失源。今錄其殊勝。垂範表益",
    "T53n2122_013:0381b18": "也。",
    "T53n2122_013:0381b19": "念佛部第二",
    "T53n2122_013:0381b20": "夫大聖有平等之相。弟子有稱揚之德。故十",
    "T53n2122_013:0381b21": "方諸佛。同出於淤泥之濁。三身正覺。俱坐於",
    "T53n2122_013:0381b22": "蓮臺之上。隨念何相。皆得利益。所謂始從出",
    "T53n2122_013:0381b23": "家終成正覺。於其中間。道樹降魔。鹿野說法。",
    "T53n2122_013:0381b24": "相好圓滿。光明炳著。身色清淨。事等鎔金。面",
    "T53n2122_013:0381b25": "貌端嚴。猶如滿月。齒同珂雪。髮似光螺。目譬",
    "T53n2122_013:0381b26": "青蓮。眉方翠柳。八音響亮。萬相雍容。五眼洞",
    "T53n2122_013:0381b27": "明。六通遙颺。懸河寫辯。連注投機。圓三點以",
    "T53n2122_013:0381b28": "成身。具五分而為體。帶權實以度物。隨真應",
    "T53n2122_013:0381b29": "以化人。或扇廣大之慈風。灑滂沱之法雨。能",
    "T53n2122_013:0381c01": "使身田被潤。即吐無上之牙。心樹既榮。便",
    "T53n2122_013:0381c02": "茂不彫之葉。不來相而來。不見相而見。為眾",
    "T53n2122_013:0381c03": "生故。隨緣應現。十方十億並願歷侍。三千大",
    "T53n2122_013:0381c04": "千俱得親承。長種福田廣興供養。吐邪倒之",
    "T53n2122_013:0381c05": "根。拔貪嗔之本。修念佛之因。證見佛之果。故",
    "T53n2122_013:0381c06": "法華經偈云。",
    "T53n2122_013:0381c07": "　若人散亂心　　入於塔廟中",
    "T53n2122_013:0381c08": "　一稱南無佛　　皆共成佛道",
    "T53n2122_013:0381c09": "又譬喻經云。昔有國王。殺父自立。有阿羅漢。",
    "T53n2122_013:0381c10": "知此國王不久命終。計其餘命不過七日。若",
    "T53n2122_013:0381c11": "命終後必墮阿鼻地獄一劫受苦。此阿羅漢",
    "T53n2122_013:0381c12": "尋往化之。勸教至心稱南無佛。七日莫絕。臨",
    "T53n2122_013:0381c13": "去重告慎莫忘此。王便叉手一心稱說晝夜",
    "T53n2122_013:0381c14": "不廢。至七日頭便即命終。魂神趣向阿鼻地",
    "T53n2122_013:0381c15": "獄。乘前念佛。至地獄門知是地獄。即便大",
    "T53n2122_013:0381c16": "聲稱南無佛。獄中罪人聞稱佛聲。皆共一時",
    "T53n2122_013:0381c17": "稱南無佛。地獄猛火即時化滅。一切罪人皆",
    "T53n2122_013:0381c18": "得解脫出生人中。後阿羅漢重為說法得須",
    "T53n2122_013:0381c19": "陀洹。以是因緣。稱佛名號。所獲功德無量無",
    "T53n2122_013:0381c20": "邊不可為喻。",
    "T53n2122_013:0381c21": "又觀佛三昧經云。昔佛在世時。佛為父王及",
    "T53n2122_013:0381c22": "諸大眾。說觀佛三昧經。佛有三十二相八十",
    "T53n2122_013:0381c23": "種好。身真金色光明無量。時座下有五百釋",
    "T53n2122_013:0381c24": "子。以罪障故。見佛色身。猶如灰人羸婆羅",
    "T53n2122_013:0381c25": "門。見已號哭自拔頭髮。舉身投地鼻中血出。",
    "T53n2122_013:0381c26": "佛安慰曰。汝勿號哭。吾為汝說。過去有佛名",
    "T53n2122_013:0381c27": "毘婆尸。入涅槃後。於像法中有一長者。名",
    "T53n2122_013:0381c28": "日月德。有五百子。聰明多智無不貫練。其",
    "T53n2122_013:0381c29": "父長者信敬三寶。常為諸子說佛法義。諸子",
    "T53n2122_013:0382a01": "邪見都無信心。後時諸子同遇重病。父到兒",
    "T53n2122_013:0382a02": "前。泣淚合掌語諸子言。汝等邪見不信佛法。",
    "T53n2122_013:0382a03": "今無常刀切割汝身。為何所怙。有佛世尊。名",
    "T53n2122_013:0382a04": "毘婆尸。汝可稱名。諸子聞已。敬父言故稱南",
    "T53n2122_013:0382a05": "無佛。復教稱法及稱僧名。稱已命終。由稱佛",
    "T53n2122_013:0382a06": "故生四天王天上壽盡以前邪見還墮地獄。",
    "T53n2122_013:0382a07": "獄卒羅剎。以熱鐵叉刺壞其眼。受是苦時。憶",
    "T53n2122_013:0382a08": "父教稱念佛因緣。從地獄出來生人中。貧窮",
    "T53n2122_013:0382a09": "下賤。後式棄佛出。亦得值遇。但聞佛名不",
    "T53n2122_013:0382a10": "覩佛形。後隨葉佛。拘樓秦佛拘那含佛迦葉",
    "T53n2122_013:0382a11": "佛。亦皆聞名不見其形。以聞如是六佛名故。",
    "T53n2122_013:0382a12": "今得與我同生釋種。我身端嚴如閻浮金。汝",
    "T53n2122_013:0382a13": "見灰色羸婆羅門。皆由前世邪見故爾。汝今",
    "T53n2122_013:0382a14": "可稱過去佛名。并稱汝父。亦稱我名及彌勒",
    "T53n2122_013:0382a15": "佛。稱已作禮。及向大眾大德眾僧。五體投地。",
    "T53n2122_013:0382a16": "發露懺悔邪見之罪。諸人受教懺悔訖已。見",
    "T53n2122_013:0382a17": "佛金色如須彌山。見已白佛。我今見佛三十",
    "T53n2122_013:0382a18": "二相八十種好無量光明。作是語已得須陀",
    "T53n2122_013:0382a19": "洹。求佛出家得阿羅漢。三明六通具八解脫。",
    "T53n2122_013:0382a20": "佛告比丘。我滅度後。若稱我名。南無諸佛。所",
    "T53n2122_013:0382a21": "獲福德無量無邊。",
    "T53n2122_013:0382a22": "又觀佛三昧經云。昔過去久遠有佛出世。號",
    "T53n2122_013:0382a23": "釋迦牟尼。滅度之後有一王子。名曰金幢。憍",
    "T53n2122_013:0382a24": "慢邪見不信佛法。有一比丘。名定自在。語王",
    "T53n2122_013:0382a25": "子言。世有佛像。眾寶嚴飾然為可愛。可暫",
    "T53n2122_013:0382a26": "入塔觀佛形像。王子即隨共入塔中見像相",
    "T53n2122_013:0382a27": "好。白比丘言。佛像端嚴猶尚如此。況佛真身。",
    "T53n2122_013:0382a28": "比丘告言。汝今見像不能禮者。應當合掌稱",
    "T53n2122_013:0382a29": "南無佛。是時王子。即便合掌稱南無佛。還宮",
    "T53n2122_013:0382b01": "繫念塔中像故。即於後夜夢見佛像。夢已歡",
    "T53n2122_013:0382b02": "喜。捨離邪見歸依三寶。由一入塔稱佛善根。",
    "T53n2122_013:0382b03": "命終得值九百萬億那由他佛。於諸佛所逮",
    "T53n2122_013:0382b04": "得甚深念佛三昧。得三昧故諸佛現前為其",
    "T53n2122_013:0382b05": "授記。從是已來經於百萬阿僧祇劫不墮惡",
    "T53n2122_013:0382b06": "道。乃至今日獲得甚深首楞嚴定。昔王子者。",
    "T53n2122_013:0382b07": "今財首菩薩是。以是因緣。智者應當如是學",
    "T53n2122_013:0382b08": "念佛也。◎",
    "T53n2122_013:0382b09": "◎觀佛部第三",
    "T53n2122_013:0382b10": "竊聞法王法力道濟無疆。大慈大悲聲高有",
    "T53n2122_013:0382b11": "頂。隨根普雨靉靆密雲。觸類等觀朗同明鏡。",
    "T53n2122_013:0382b12": "是以金容誕迹。遂致恒星匿彩。月愛舒光。便",
    "T53n2122_013:0382b13": "使晨曦掩色。八音纔吐。則尼揵轍亂。七辯",
    "T53n2122_013:0382b14": "暫宣。則富那旗靡。故知威神尊重利益弘深。",
    "T53n2122_013:0382b15": "隨喜見聞則難遭難遇。勸諸行者。常須觀佛。",
    "T53n2122_013:0382b16": "心存妙色似對目前。意想光儀如臨咫尺。雖",
    "T53n2122_013:0382b17": "法身無二隨應說三。逗機弘誘乃有多種。今",
    "T53n2122_013:0382b18": "且錄經。後述靈驗。餘之不盡。備在廣文。",
    "T53n2122_013:0382b19": "又觀佛三昧經云。昔過去久遠無量世時。有",
    "T53n2122_013:0382b20": "佛出世。號寶威德上王。時有比丘。與九弟子",
    "T53n2122_013:0382b21": "往詣佛塔。禮拜佛像。有見一寶像。嚴顯可",
    "T53n2122_013:0382b22": "觀。禮已諦視說偈讚歎。後時命終。悉生東方",
    "T53n2122_013:0382b23": "寶威德上王佛國。大蓮華中結跏趺坐忽然",
    "T53n2122_013:0382b24": "化生。從此已後常得值佛。於諸佛所。淨修",
    "T53n2122_013:0382b25": "梵行。得念佛三昧海。得三昧已佛為授記。於",
    "T53n2122_013:0382b26": "十方面各得成佛。東方善德佛者。則彼師是。",
    "T53n2122_013:0382b27": "其九弟子者作九方佛。謂東南方。無優德佛。",
    "T53n2122_013:0382b28": "南方栴檀德佛。西南方寶施佛。西方無量明",
    "T53n2122_013:0382b29": "佛。西北方華德佛。北方相德佛。東北方三乘",
    "T53n2122_013:0382c01": "行佛。上方廣眾德佛。下方明德佛。如是十佛",
    "T53n2122_013:0382c02": "由因過去禮塔觀像一偈讚歎。今於十方各",
    "T53n2122_013:0382c03": "得成佛。",
    "T53n2122_013:0382c04": "又觀佛三昧經云。昔過去久遠有佛出世。號",
    "T53n2122_013:0382c05": "曰空王。入涅槃後有四比丘。共為同學習佛",
    "T53n2122_013:0382c06": "正法。煩惱覆心不能堅持佛法寶藏。多不善",
    "T53n2122_013:0382c07": "業當墮惡道。空中有聲語比丘言空王如來。",
    "T53n2122_013:0382c08": "雖復涅槃。汝之所犯謂無救者。汝等今可入",
    "T53n2122_013:0382c09": "塔觀像。與佛在世時等無有異。聞空聲已。",
    "T53n2122_013:0382c10": "入塔觀像眉間毫相。即作念言。如來在世光",
    "T53n2122_013:0382c11": "明色身與此何異。佛大人相願除我罪。作是",
    "T53n2122_013:0382c12": "語已。如太山崩五體投地懺悔諸罪由入佛",
    "T53n2122_013:0382c13": "塔觀像毫相懺悔因緣。後八十億阿僧祇劫",
    "T53n2122_013:0382c14": "不墮惡道。生生常見十方諸佛。於諸佛所受",
    "T53n2122_013:0382c15": "持甚深念佛三昧。得三昧已。為十方佛現前",
    "T53n2122_013:0382c16": "授記。今悉成佛。東方有國名曰妙喜。佛號阿",
    "T53n2122_013:0382c17": "閦。即第一比丘是。南方有國。名曰歡喜。佛號",
    "T53n2122_013:0382c18": "寶相。即第二比丘是。西方有國。名曰極樂。佛",
    "T53n2122_013:0382c19": "號無量壽。即第三比丘是。北方有國。名蓮華",
    "T53n2122_013:0382c20": "壯嚴。佛號微妙聲。即第四比丘是。以是因緣",
    "T53n2122_013:0382c21": "行者。應當如是數觀佛也。",
    "T53n2122_013:0382c22": "又迦葉經云。昔過去久遠。阿僧祇劫。有佛出",
    "T53n2122_013:0382c23": "世。號曰光明。入涅槃後。有一菩薩。名大精",
    "T53n2122_013:0382c24": "進。年始十六。婆羅門種。端正無比。有一比",
    "T53n2122_013:0382c25": "丘。於白[疊*毛]上。畫佛形像。持與精進。精進見",
    "T53n2122_013:0382c26": "像心大歡喜。作如是言。如來形像妙好乃爾。",
    "T53n2122_013:0382c27": "況復佛身。願我未來亦得成就如是妙身。言",
    "T53n2122_013:0382c28": "已思念。我若在家此身叵得。即啟父母求哀",
    "T53n2122_013:0382c29": "出家。父母答言。我今年老。唯汝一子。汝若出",
    "T53n2122_013:0383a01": "家我等當死。子白父母。若不聽我者。我從",
    "T53n2122_013:0383a02": "今日不飲不食。不昇床坐亦不言說。作是誓",
    "T53n2122_013:0383a03": "已。一日不食乃至六日。父母知識八萬四千",
    "T53n2122_013:0383a04": "諸婇女等。同時悲泣。禮大精進尋聽出家。",
    "T53n2122_013:0383a05": "既得出家。持像入山。取草為座。在畫像前結",
    "T53n2122_013:0383a06": "跏趺坐。一心諦觀此畫像不異如來。如來像",
    "T53n2122_013:0383a07": "者非覺非知。一切諸法亦復如是。無相離相",
    "T53n2122_013:0383a08": "體性空寂。作是觀已。經於日夜成就五通。具",
    "T53n2122_013:0383a09": "足無量得無礙辯。得普光三昧具大光明。以",
    "T53n2122_013:0383a10": "淨天眼見於東方阿僧祇。佛以淨天耳聞佛",
    "T53n2122_013:0383a11": "所說悉能聽受。滿足七月。以智為食。一切諸",
    "T53n2122_013:0383a12": "天散華供養。從山而出來至村落。為人說法。",
    "T53n2122_013:0383a13": "二萬眾生發菩提心。無量阿僧祇人住於聲",
    "T53n2122_013:0383a14": "聞緣覺功德。父母親眷皆住不退無上菩提。",
    "T53n2122_013:0383a15": "佛告迦葉。昔大精進今我身是。由此觀像今",
    "T53n2122_013:0383a16": "得成佛。若有人能學如此觀。未來必當成無",
    "T53n2122_013:0383a17": "上道。",
    "T53n2122_013:0383a18": "感應緣(略引五十三驗)",
    "T53n2122_013:0383a19": "自法移東漢教漸南吳。佛像靈祥充牣區",
    "T53n2122_013:0383a20": "宇。而群錄互舉。出沒有殊。至於瑞迹蓋無",
    "T53n2122_013:0383a21": "異也。今依敘列而罕以代分。何者或像陳晉",
    "T53n2122_013:0383a22": "代。而曆表隋唐。或陶化在人。而迹從倚",
    "T53n2122_013:0383a23": "伏。故不獲銓次。依緣而辯集之(此卷一十五緣)。",
    "T53n2122_013:0383a24": "東漢雒陽晝釋迦像緣南吳建業金像從",
    "T53n2122_013:0383a25": "地出緣西晉吳郡石像浮江緣西晉泰山",
    "T53n2122_013:0383a26": "七國金像瑞緣東晉楊都金像出渚緣東",
    "T53n2122_013:0383a27": "晉襄陽金像游山緣東晉荊州金像遠降緣",
    "T53n2122_013:0383a28": "東晉吳興金像出水緣東晉會稽木像香",
    "T53n2122_013:0383a29": "瑞緣東晉吳郡金像傳真緣東晉東掖門",
    "T53n2122_013:0383b01": "金像出地緣東晉廬山文殊金像緣元魏",
    "T53n2122_013:0383b02": "涼州石像山袈裟出現緣北涼河南王南",
    "T53n2122_013:0383b03": "崖塑像緣北涼沮渠丈六石像現相緣",
    "T53n2122_013:0383b04": "案南齊王琰冥祥記云。漢明帝夢見神人。形",
    "T53n2122_013:0383b05": "垂二丈。身黃金色項佩日光。以問群臣。或對",
    "T53n2122_013:0383b06": "曰。西方有神。其號曰佛。形如陛下所夢。得",
    "T53n2122_013:0383b07": "無是乎。於是發使天竺。寫致經像。表之中夏。",
    "T53n2122_013:0383b08": "自天子王侯咸敬事之。聞人死精神不滅。莫",
    "T53n2122_013:0383b09": "不懼然自失。初使者蔡愔將西域沙門迦葉",
    "T53n2122_013:0383b10": "摩騰等。齎優填王畫釋迦倚像。帝重之。如",
    "T53n2122_013:0383b11": "夢所見也。乃遣畫工圖之數本。於南宮清涼",
    "T53n2122_013:0383b12": "臺乃高陽門顯節壽陵上供養。又於白馬寺",
    "T53n2122_013:0383b13": "壁畫千乘萬騎繞塔三匝之。像如諸傳備載。",
    "T53n2122_013:0383b14": "吳時於建鄴後園平地。獲金像一軀。討其本",
    "T53n2122_013:0383b15": "緣。謂是周初育王所造。鎮於江府也。何以知",
    "T53n2122_013:0383b16": "然。自秦漢魏未有佛法南達。何得有像埋瘞",
    "T53n2122_013:0383b17": "于地。孫皓得之。素未有信。不甚尊重。置於廁",
    "T53n2122_013:0383b18": "處令執屏籌。至四月八日。皓如戲曰。今是八",
    "T53n2122_013:0383b19": "日浴佛時。遂尿頭上。尋即通腫陰處尤劇。痛",
    "T53n2122_013:0383b20": "楚號噭忍不可禁。太史占曰。犯大神聖所",
    "T53n2122_013:0383b21": "致。便遍祀神祇並無効應。宮內伎女素有信",
    "T53n2122_013:0383b22": "佛者。曰佛為大神。陛下前穢之。今急可請耶。",
    "T53n2122_013:0383b23": "皓信之。伏枕歸依。懺謝尤懇。有頃便愈。遂以",
    "T53n2122_013:0383b24": "馬車迎沙門僧會。入宮以香湯洗像。慚悔殷",
    "T53n2122_013:0383b25": "重。廣修功德於建鄴寺。隱痛漸愈也。",
    "T53n2122_013:0383b26": "西晉愍帝建興元年。吳郡吳縣。松江滬瀆口。",
    "T53n2122_013:0383b27": "漁者萃焉。遙見海中有二人現浮游水上。漁",
    "T53n2122_013:0383b28": "人疑為海神。延巫祝。備牲牢以迎之。風濤",
    "T53n2122_013:0383c01": "彌盛駭懼而返。復有奉五斗米道費老之",
    "T53n2122_013:0383c02": "往曰。斯吾師也。復共往接。風浪如初。有奉",
    "T53n2122_013:0383c03": "佛居士吳縣朱膺。聞之歎曰。將非大覺之垂",
    "T53n2122_013:0383c04": "降乎。迺潔齋共東靈寺帛尼及信佛者數人。",
    "T53n2122_013:0383c05": "至瀆口稽首迎之。風波遂靜。浮江二人隨潮",
    "T53n2122_013:0383c06": "入浦。漸近漸明。乃知石像。將欲捧接。人力未",
    "T53n2122_013:0383c07": "展。聊試擎之。飄然而起便輿。還通玄寺。看像",
    "T53n2122_013:0383c08": "背銘。一名惟衛。二名迦葉。莫測帝代而書",
    "T53n2122_013:0383c09": "迹分明。舉高七尺。施設法座。欲安二像。人雖",
    "T53n2122_013:0383c10": "數十而了不動。復重啟請翻然得起。以事表",
    "T53n2122_013:0383c11": "聞朝廷。士庶歸心者十室而九。沙門釋法開。",
    "T53n2122_013:0383c12": "來自西域。稱經說。東方有二石像及阿育王",
    "T53n2122_013:0383c13": "塔。有供養禮覲者。除積劫罪。",
    "T53n2122_013:0383c14": "又別傳云。天竺沙門一十二人。送像至郡。像",
    "T53n2122_013:0383c15": "乃水上不沒不行。以狀奏聞。下勅聽留吳郡",
    "T53n2122_013:0383c16": "(見高僧傳及旌異記等)。",
    "T53n2122_013:0383c17": "西晉泰山金輿谷朗公寺。昔中原值亂永嘉",
    "T53n2122_013:0383c18": "失馭。有沙門釋僧朗。所居之山常有雲陰。俗",
    "T53n2122_013:0383c19": "異其禎。威聲振遠。天下知聞。于時無主英雄",
    "T53n2122_013:0383c20": "負圖。七國宗廟敬以崇福焉。諸國競送金銅",
    "T53n2122_013:0383c21": "像并贈寶物。朗恭事盡禮每陳祥瑞。今居一",
    "T53n2122_013:0383c22": "堂門牖常開。鳥雀不近雜穢不著。遠近嗟異。",
    "T53n2122_013:0383c23": "其寺至今向三百五十年。",
    "T53n2122_013:0383c24": "東晉成帝咸和年中。丹陽尹高悝。往還市闕。",
    "T53n2122_013:0383c25": "每張侯橋浦有異光現。乃使吏尋之獲金像",
    "T53n2122_013:0383c26": "一軀。西域古製。光趺並闕。悝下車載像。至",
    "T53n2122_013:0383c27": "長干巷口。牛不復行。悝止御者任牛所往。遂",
    "T53n2122_013:0383c28": "徑赴長干寺。因安置之。楊都翕然勸悟者甚",
    "T53n2122_013:0383c29": "眾。像於中霄。忽放金光。歲餘臨海縣漁人",
    "T53n2122_013:0384a01": "張孫世。於海上見銅蓮華趺。丹光游泛。乃",
    "T53n2122_013:0384a02": "馳舟接取。具送上臺。帝令試安像足。恰然",
    "T53n2122_013:0384a03": "同合。久之有西域五僧。振錫詣悝云。昔游",
    "T53n2122_013:0384a04": "天竺得阿育王像。至鄴遭亂藏于河濱。王路",
    "T53n2122_013:0384a05": "既通尋覓失所。近感夢云。吾出江東。為高悝",
    "T53n2122_013:0384a06": "所得在阿育王寺。故遠來相投欲一禮拜。悝",
    "T53n2122_013:0384a07": "引至寺。五僧見像歔欷洟泣。像為之放光",
    "T53n2122_013:0384a08": "照于堂內。及繞像形。僧云。本有圓光。今在遠",
    "T53n2122_013:0384a09": "處。亦尋當至。五僧即住供養。至咸和元年。南",
    "T53n2122_013:0384a10": "海交州合浦採珠人董宗之。每見海底有光",
    "T53n2122_013:0384a11": "浮于水上。尋之得光。以事上聞。簡文帝勅施",
    "T53n2122_013:0384a12": "此像。孔穴懸同光色無異。凡四十餘年。東",
    "T53n2122_013:0384a13": "西別處祥感光趺。方乃符合。此像華臺有西",
    "T53n2122_013:0384a14": "域書。諸道俗來者。多不識之。有三藏法師求",
    "T53n2122_013:0384a15": "那跋摩。曰此古梵書也。是阿育王第四女所",
    "T53n2122_013:0384a16": "造。時瓦官寺沙門慧邃。欲求摸寫。寺主僧尚",
    "T53n2122_013:0384a17": "恐損金色。語邃曰。若能令佛放光迴身西向",
    "T53n2122_013:0384a18": "者。非余所及。邃至誠祈請。至於中霄。聞有",
    "T53n2122_013:0384a19": "異聲。開殿見像大放光明轉坐面西。於是乃",
    "T53n2122_013:0384a20": "許摸之。傳寫數十軀。所在流布。至梁武帝。於",
    "T53n2122_013:0384a21": "光上加七樂天并二菩薩。至陳永定二年。王",
    "T53n2122_013:0384a22": "琳屯兵江浦將向金陵。武帝命將泝流。軍發",
    "T53n2122_013:0384a23": "之時。像身動搖不能自安。因以奏聞。帝撿之",
    "T53n2122_013:0384a24": "有實。俄而鋒刃未交。琳眾解散。單騎奔北。遂",
    "T53n2122_013:0384a25": "上流大定。故動容表之。天嘉之中。東南兵起。",
    "T53n2122_013:0384a26": "帝於像前乞願。凶徒屏退。言訖光照階宇。不",
    "T53n2122_013:0384a27": "久東陽閩越皆平。沙門慧曉長干領袖。行化",
    "T53n2122_013:0384a28": "所及。事若風移。乃建重閣。故使藻繢窮奇登",
    "T53n2122_013:0384a29": "臨極目。至德之始加造方趺。自晉迄陳。五",
    "T53n2122_013:0384b01": "代王臣。莫不歸敬。亢旱之時。請像入宮。乘以",
    "T53n2122_013:0384b02": "帝輦。上加油覆。僧為雨調。中途滂澍。常",
    "T53n2122_013:0384b03": "候不失。有陳運否亟涉訛謠。禎明二年像面",
    "T53n2122_013:0384b04": "自西。雖正還爾。以狀聞。帝延入太極。設齋行",
    "T53n2122_013:0384b05": "道。其像先有七寶冠。飾以珠玉。可重三斗。",
    "T53n2122_013:0384b06": "上加錦帽。至曉寶冠掛于像手。錦帽猶在頭",
    "T53n2122_013:0384b07": "上。帝聞之燒香祝曰若國有不祥。還脫寶冠",
    "T53n2122_013:0384b08": "用示徵咎。仍以冠在首。至明脫掛如昨。君臣",
    "T53n2122_013:0384b09": "失色。及隋滅陳。舉國露首面縛西遷。如所表",
    "T53n2122_013:0384b10": "焉。隋高祖聞之。勅送入京大內供養。帝躬",
    "T53n2122_013:0384b11": "立侍。下勅曰。朕年老不堪久立。可令有司造",
    "T53n2122_013:0384b12": "坐像。形相使同。其立本像送興善寺。像既",
    "T53n2122_013:0384b13": "初達。殿大不可當陽。乃置北面。及明乃處正",
    "T53n2122_013:0384b14": "陽。眾雖異之。還移北面。至明還南如初。眾咸",
    "T53n2122_013:0384b15": "愧謝輕略。今現在圖寫盛矣。",
    "T53n2122_013:0384b16": "東晉孝武寧康三年四月八日。襄陽檀溪寺",
    "T53n2122_013:0384b17": "沙門釋道安。盛德昭彰播聲宇內。於郭西",
    "T53n2122_013:0384b18": "精舍。鑄造丈八金銅無量壽佛。明年季冬嚴",
    "T53n2122_013:0384b19": "飾成就。晉鎮軍將軍雍州刺史郗恢之。創莅",
    "T53n2122_013:0384b20": "襄部贊擊福門。其像夜出西游萬山。遺示一",
    "T53n2122_013:0384b21": "跡。印文入石。鄉邑道俗一時奔赴。驚嗟迎",
    "T53n2122_013:0384b22": "接。還本供養。後以其夕出住寺門。眾咸駭異。",
    "T53n2122_013:0384b23": "恢乃改名金像寺。至梁普通三年四月八日。",
    "T53n2122_013:0384b24": "下勅於建興苑鑄金銅華趺。高五尺九寸。廣",
    "T53n2122_013:0384b25": "九尺八寸。莊嚴既訖。泝流送之。以承像足。立",
    "T53n2122_013:0384b26": "碑頌德。劉孝儀文。蕭子雲書。天下稱最。碑現",
    "T53n2122_013:0384b27": "在逮周武滅法。建德三年甲午之歲。太原公",
    "T53n2122_013:0384b28": "王秉為襄州刺史。副鎮將上開府長孫哲。志",
    "T53n2122_013:0384b29": "不信法。聞有靈感先欲毀除。邑中士女被廢",
    "T53n2122_013:0384c01": "僧尼。聞欲除滅哀號盈路。哲見道俗歎惜瞋",
    "T53n2122_013:0384c02": "怒彌盛。逼逐侍從速令摧碎。先令一百人以",
    "T53n2122_013:0384c03": "繩繫頸挽牽不動。哲謂不用心。杖監事者各",
    "T53n2122_013:0384c04": "一百。牽之如初。又加三百。不動如故。哲怒逾",
    "T53n2122_013:0384c05": "壯。又加五百。牽引方倒。聲振地動人皆悚慄。",
    "T53n2122_013:0384c06": "哲獨喜踴。即令融毀。揚聲唱快。便馳馬欲報",
    "T53n2122_013:0384c07": "剌史。纔可百步忽然落馬。失瘖直視四支不",
    "T53n2122_013:0384c08": "舉。至夜便卒。道俗唱快于甚。哲當毀像時。於",
    "T53n2122_013:0384c09": "腋下倒垂衣內銘云。晉太元十九年歲次甲",
    "T53n2122_013:0384c10": "午。月朔日。比丘道安。於襄陽郭西造丈",
    "T53n2122_013:0384c11": "八金像一軀。此像更三周甲子。百八十年當",
    "T53n2122_013:0384c12": "滅。後計年月。興廢悉符同焉。信知安師聖",
    "T53n2122_013:0384c13": "人誠無虛記。今本所住名啟法寺。所覆之石",
    "T53n2122_013:0384c14": "人鑿取現存焉。",
    "T53n2122_013:0384c15": "又隋末分崩方隅守固。襄陽留守竇盧褒。攝",
    "T53n2122_013:0384c16": "據一部屬王世充。有啟法寺憲法師者。為士",
    "T53n2122_013:0384c17": "俗所重。數諫竇君令投唐國。竇不從。憲與",
    "T53n2122_013:0384c18": "士俗內外通使。京輔遂發兵至襄陽。竇固",
    "T53n2122_013:0384c19": "守。三度兵至屠城不陷。後知憲情遂密殺之。",
    "T53n2122_013:0384c20": "憲臨終語弟子蘇富婁曰。我與汝父。見毀安",
    "T53n2122_013:0384c21": "師金像。自爾已來遺迹不嗣。我死後可依造",
    "T53n2122_013:0384c22": "之。及武德四年。官軍圍急。竇降方恨不取憲",
    "T53n2122_013:0384c23": "語。枉殺何酷。斯即於國有功無人申者。城平",
    "T53n2122_013:0384c24": "富婁。便從俗服。憲有衣資什物。並富婁收",
    "T53n2122_013:0384c25": "拾。乃有心擬像。不知何模樣。一冶便成。無有",
    "T53n2122_013:0384c26": "缺少。當鑄像時。天陰雲有雨華如李。遍一寺",
    "T53n2122_013:0384c27": "內。富婁性巧財用自富。又於家內造金銅彌",
    "T53n2122_013:0384c28": "勒像。高丈餘。後夢。憲令其更造佛像。乃於梵",
    "T53n2122_013:0384c29": "雲寺造大像。高五十九尺。事如別顯。昔隋",
    "T53n2122_013:0385a01": "初。秦孝王俊。曾鎮襄部。聞安師古像形製",
    "T53n2122_013:0385a02": "甚異。乃遣人圖之。於長安延興寺造之。初鑄",
    "T53n2122_013:0385a03": "之夕。亦感天樂雨華。大有靈瑞像今現在延",
    "T53n2122_013:0385a04": "興寺也。",
    "T53n2122_013:0385a05": "東晉穆帝永和六年歲次丁未。依勘長曆乃",
    "T53n2122_013:0385a06": "三年也。二月八日夜。有像現于荊州城北。長",
    "T53n2122_013:0385a07": "七尺五寸。合光趺高一丈一尺。皆莫測其所",
    "T53n2122_013:0385a08": "從也。初永和五年。廣州商客下載欲竟恨船",
    "T53n2122_013:0385a09": "輕。中夜覺有人來奔船。驚共尋視了無所見。",
    "T53n2122_013:0385a10": "而船載自重不可更加。雖駭其異而不測也。",
    "T53n2122_013:0385a11": "列邁利涉常先諸舫。不久遂達渚宮。纔泊水",
    "T53n2122_013:0385a12": "次。夜復覺人自船登岸。船載還輕。及像現也",
    "T53n2122_013:0385a13": "方知其兆。時大司馬桓溫鎮牧西陝。躬事頂",
    "T53n2122_013:0385a14": "拜傾動邦邑。諸寺僧眾咸競迎引。鏗然不",
    "T53n2122_013:0385a15": "動。有長沙太守江陵滕畯(一云滕舍)以永和二",
    "T53n2122_013:0385a16": "年捨宅為寺。額表郡名。承道安法師襄川綜",
    "T53n2122_013:0385a17": "領。請一監護。安謂弟子曇翼曰荊楚士庶始",
    "T53n2122_013:0385a18": "欲信法。成其美者非爾誰歟。爾其行矣。翼",
    "T53n2122_013:0385a19": "負錫南征。締構一載。僧宇雖就。而像設弗施。",
    "T53n2122_013:0385a20": "每歎曰。育王寺像隨緣流布。但至誠不極。何",
    "T53n2122_013:0385a21": "憂不垂降乎。及聞荊城像至。欣感交懷。曰斯",
    "T53n2122_013:0385a22": "像余之本誓也。必歸我長沙。固可心期。難",
    "T53n2122_013:0385a23": "以力致。眾咸僉曰必如所言。驗之非遠。翼燒",
    "T53n2122_013:0385a24": "香拜請。令弟子三人捧。颯然輕舉。遂安本寺。",
    "T53n2122_013:0385a25": "道俗慶悅。至晉簡文咸安二年。始鑄華趺。晉",
    "T53n2122_013:0385a26": "孝武帝太元中。殷仲堪為刺史。於中夜出寺",
    "T53n2122_013:0385a27": "西門。邏者謂人問而不答。以刀擊之鎗然。",
    "T53n2122_013:0385a28": "視乃像也。刀擊胸處文現於外。有罽賓僧伽",
    "T53n2122_013:0385a29": "難陀禪師者。多識博觀。從蜀來荊。入寺禮像。",
    "T53n2122_013:0385b01": "歎咽久之。翼問其故。答曰。近天竺失之。如何",
    "T53n2122_013:0385b02": "遠降此土。便勘年月悉符同焉。看像光背梵",
    "T53n2122_013:0385b03": "文。曰阿育王造也。時聞此銘更倍欽重。曇翼",
    "T53n2122_013:0385b04": "興念致應之驗也。及病將亟。像光忽逝。翼",
    "T53n2122_013:0385b05": "曰。佛示此相。病必不振。光往地方復為佛事。",
    "T53n2122_013:0385b06": "旬日而終。後僧擬光更鑄今者。宋孝武時。",
    "T53n2122_013:0385b07": "像大放光。江東佛法一期甚盛。宋明帝太始",
    "T53n2122_013:0385b08": "末。像輒垂淚。明帝尋崩。嗣主狂勃。便有宋齊",
    "T53n2122_013:0385b09": "革運。荊州刺史沈悠之。初不信法。沙汰僧尼。",
    "T53n2122_013:0385b10": "長沙一寺千有餘僧。應還俗者將數百人。舉",
    "T53n2122_013:0385b11": "眾惶駭長幼悲泣。像為汗流五日不止。有聞",
    "T53n2122_013:0385b12": "於沈呂寺大德玄暢法師訪問所以。暢曰。",
    "T53n2122_013:0385b13": "聖不云遠無憂不徹。去來今佛佛佛想念。得",
    "T53n2122_013:0385b14": "無今佛念諸佛乎。欲諫檀越不信之心。故有",
    "T53n2122_013:0385b15": "斯應。問出何經。答出無量壽。悠之取經尋之",
    "T53n2122_013:0385b16": "殊悅。即停沙汰。齊永元二年。鎮軍蕭頴胄與",
    "T53n2122_013:0385b17": "梁高共荊州刺史。南康王寶融起義時。像行",
    "T53n2122_013:0385b18": "出殿外將欲下階。兩僧見而驚喚。乃迴入殿。",
    "T53n2122_013:0385b19": "三年頴胄暴亡。寶融亦廢。而慶歸高祖。梁天",
    "T53n2122_013:0385b20": "鑒末。寺主道岳與一白衣。淨塔邊草。次開塔",
    "T53n2122_013:0385b21": "戶乃見像繞龕行。道岳密禮拜不令洩言。及",
    "T53n2122_013:0385b22": "大開堂像亦在座。梁鄱陽王為荊州。屢請入",
    "T53n2122_013:0385b23": "城建大功德。及感病迎之倍掆不起。少日而",
    "T53n2122_013:0385b24": "薨。高祖昔在荊陝。宿著懇誠。屢遣上迎終",
    "T53n2122_013:0385b25": "無以致。中大通四年三月。遣白馬寺僧璡主",
    "T53n2122_013:0385b26": "書何思。遠齎香華供養。具申丹欵。夜即放光",
    "T53n2122_013:0385b27": "似隨使往。明旦承接還復留礙。重謁請祈方",
    "T53n2122_013:0385b28": "申從往。四眾應慕送至江津。至二十三日屆",
    "T53n2122_013:0385b29": "于金陵。去都十八里。帝躬出迎。竟路放光相",
    "T53n2122_013:0385c01": "續無絕。道俗欣慶歎未曾有。在殿三日。竭誠",
    "T53n2122_013:0385c02": "供養(一云停中興寺)設無遮大齋二十七日。從大通",
    "T53n2122_013:0385c03": "門出入同泰寺。其夜像大放光明。勅於同泰",
    "T53n2122_013:0385c04": "寺大殿東北起殿。三間兩廈。施七寶帳坐。以",
    "T53n2122_013:0385c05": "安瑞像。又造金銅菩薩二軀。築山穿池奇樹",
    "T53n2122_013:0385c06": "怪石。飛橋欄檻夾殿兩階。又施銅鑊一雙各",
    "T53n2122_013:0385c07": "容三十斛。三面重閣宛轉玲瓏。中大同二年",
    "T53n2122_013:0385c08": "三月。帝幸同泰設會開講。歷諸殿禮。黃昏始",
    "T53n2122_013:0385c09": "到瑞像殿。帝纔登階像大放光。照竹樹山水。",
    "T53n2122_013:0385c10": "並作金色。遂半夜不休。及同泰被焚堂房並",
    "T53n2122_013:0385c11": "盡。唯佛所居殿存焉。太清二年像大流汗。其",
    "T53n2122_013:0385c12": "年十一月侯景亂階。大寶三年賊平。長沙寺",
    "T53n2122_013:0385c13": "僧法敬等。迎像還江陵復止本寺。梁後大定",
    "T53n2122_013:0385c14": "七年像又流汗。明年二月中宋宣帝崩。天保",
    "T53n2122_013:0385c15": "三年長沙寺延火所及。合寺洞然煙焰四合。",
    "T53n2122_013:0385c16": "欲救瑞像無方可移。由來舉必百人。爾日六",
    "T53n2122_013:0385c17": "人便起。天保十五年明帝延像入內禮懺冥",
    "T53n2122_013:0385c18": "感。二十三年帝崩。嗣主蕭琮移像於仁壽宮",
    "T53n2122_013:0385c19": "又大流汗。廣運二年而梁國云滅。至開皇七",
    "T53n2122_013:0385c20": "年長沙寺僧法蒨等。復迎還寺。開皇十五年。",
    "T53n2122_013:0385c21": "黔洲刺史田宗顯至寺禮拜。像即放光。公發",
    "T53n2122_013:0385c22": "心造正北大殿。一十三間。東西夾殿九間。被",
    "T53n2122_013:0385c23": "運材木。在荊上流五千餘里。斫材運之至江",
    "T53n2122_013:0385c24": "散放。其木流至荊州自然泊岸。雖風波鼓扇",
    "T53n2122_013:0385c25": "終不遠去。遂引工營之。柱徑三尺。下礎闊",
    "T53n2122_013:0385c26": "八尺。斯亦終古無以加也。大殿以沈香帖遍。",
    "T53n2122_013:0385c27": "中安十三寶帳。並以金寶莊嚴。乃至榱桁藻",
    "T53n2122_013:0385c28": "井無非寶華間列。其東西二殿瑞像所居。並",
    "T53n2122_013:0385c29": "用檀帖。中有寶帳華炬。並用真金所成。窮極",
    "T53n2122_013:0386a01": "宏麗天下第一。大業十二年瑞像數汗。其年",
    "T53n2122_013:0386a02": "朱粲賊破掠諸州。來至荊邑營于寺內大殿。",
    "T53n2122_013:0386a03": "高臨城北。賊上殿上射城中。留守患之。夜以",
    "T53n2122_013:0386a04": "火箭燒之。城中道俗悲悼瑞像滅失。其夜不",
    "T53n2122_013:0386a05": "覺像踰城而入。至寶光寺門外立。且見像存",
    "T53n2122_013:0386a06": "合城欣悅。賊散看像故處一不被燒。灰炭不",
    "T53n2122_013:0386a07": "及。今續立殿不如前者。偽梁蕭銑鳳鳴五年。",
    "T53n2122_013:0386a08": "偽宋王楊道生等至寺禮拜。像大流汗。身首",
    "T53n2122_013:0386a09": "雨流。竟日不息。其年九月大唐兵馬從蜀江",
    "T53n2122_013:0386a10": "下。其月二十日寺僧法通。以唐運將統。希求",
    "T53n2122_013:0386a11": "一瑞繞像行道。其夜放光明滿堂。至二十五",
    "T53n2122_013:0386a12": "日。光彩漸滅。其日趙郡王兵馬入城。斯亦慶",
    "T53n2122_013:0386a13": "幸大同。故流光為其善瑞也。至於亢陽之月。",
    "T53n2122_013:0386a14": "宰牧致誠無不畢應。至貞觀六年六月大旱。",
    "T53n2122_013:0386a15": "都督應國公武[穫禾+(尋口+几)]。迎像建齋行道七日。官僚",
    "T53n2122_013:0386a16": "上下立於像前一心觀佛。良久雲氣四布甘",
    "T53n2122_013:0386a17": "雨滂流。其年大熟。都督乃捨黃金更度瑞像。",
    "T53n2122_013:0386a18": "輦輿幡華莊嚴眾具備矣。今現在江陵長沙",
    "T53n2122_013:0386a19": "寺。又有外國銅像高七尺許。古異不甚重",
    "T53n2122_013:0386a20": "之。道安法師在石城長安所送。令弟子於髻",
    "T53n2122_013:0386a21": "中得一舍利。有光出之。",
    "T53n2122_013:0386a22": "東晉周玘。字宣珮。義興陽羡人。晉平西將軍",
    "T53n2122_013:0386a23": "處之第二子也。位至吳興大守。家世奉佛。",
    "T53n2122_013:0386a24": "其女尤甚精到。家僮捕魚。忽見金光溢川",
    "T53n2122_013:0386a25": "映流而上。當即下網得一金像。高三尺許。形",
    "T53n2122_013:0386a26": "相嚴明浮水而住。牽排不動。馳往白玘。玘告",
    "T53n2122_013:0386a27": "女。乃以人船送女往迎。遙見喜心禮而手挽。",
    "T53n2122_013:0386a28": "即得上船。在家供養。女夕夢佛左膝痛。覺看",
    "T53n2122_013:0386a29": "像膝果有穿處。便截金釵以補之。玘後以女",
    "T53n2122_013:0386b01": "適吳郡張澄。將像自隨。言歸張氏。後病卒。乃",
    "T53n2122_013:0386b02": "見女在城牆上姿飾逾於平日。內外咸覩。俄",
    "T53n2122_013:0386b03": "而紫雲下迎。遂上昇空。極目乃沒。澄曾孫事",
    "T53n2122_013:0386b04": "接戎旅平討孫恩之亂。久廢齋戒。不覺失像。",
    "T53n2122_013:0386b05": "而光尚在。舉家懺悔祈求備至。有一老嫗",
    "T53n2122_013:0386b06": "齎詣賣之。索價極少。識是前像方欲雇直。失",
    "T53n2122_013:0386b07": "嫗所在。此像遂亡。光在張家云。",
    "T53n2122_013:0386b08": "東晉會稽山陰靈寶寺木像者。徵士譙國戴",
    "T53n2122_013:0386b09": "逵所製。逵以中古製像略皆朴拙。至於開敬",
    "T53n2122_013:0386b10": "不足動心。素有潔信。又甚巧思。方欲改斵。威",
    "T53n2122_013:0386b11": "容庶參真極注慮。累年乃得成。遂東夏製像",
    "T53n2122_013:0386b12": "之妙。未之有如上之像也。致使道俗瞻仰忽",
    "T53n2122_013:0386b13": "若親遇。高平郄嘉賓撮香呪曰。若使有常將",
    "T53n2122_013:0386b14": "復覩聖顏。如其無常願會彌勒之前。所拈之",
    "T53n2122_013:0386b15": "香於手自然。芳煙直上極目雲際。餘芬裴",
    "T53n2122_013:0386b16": "回馨盈一寺。于時道俗莫不感厲。像今在越",
    "T53n2122_013:0386b17": "州嘉祥寺。",
    "T53n2122_013:0386b18": "東晉太元二年沙門支慧。護於吳郡紹靈寺",
    "T53n2122_013:0386b19": "建釋迦文丈六金像。於寺南傍高鑿穴以啟",
    "T53n2122_013:0386b20": "鎔鑄。既成將移。夜中雲內清明有華六出。白",
    "T53n2122_013:0386b21": "色鮮發四面翻灑。未及於地斂而上歸。及曉",
    "T53n2122_013:0386b22": "白雲若煙出所鑄穴。雲中白龍現。長數十",
    "T53n2122_013:0386b23": "丈。光彩煙煥徐引繞穴。每至前瞻仰遲徊似",
    "T53n2122_013:0386b24": "歸敬者。斯風霽景清細雨而加香氣。像既入",
    "T53n2122_013:0386b25": "坐。龍乃昇天。元嘉初徵士譙國戴顒嫌制古",
    "T53n2122_013:0386b26": "朴。治像手面威相若真。自肩以上短舊六寸。",
    "T53n2122_013:0386b27": "足蹠之下削除一寸云。",
    "T53n2122_013:0386b28": "東晉義熙元年。司徒王謐入宮住東掖門。有",
    "T53n2122_013:0386b29": "寺人於門東見五色光出地。驚而穿之得古",
    "T53n2122_013:0386c01": "形銅盤。盤下獲金像。高四尺光趺並具。斯又",
    "T53n2122_013:0386c02": "同孫皓之育王像也。因奉入宮。宋祖素不甚",
    "T53n2122_013:0386c03": "信。及獲此像加敬欣悟。躬禮事焉。此像本在",
    "T53n2122_013:0386c04": "瓦官。後移龍光云。",
    "T53n2122_013:0386c05": "東晉廬山文殊師利菩薩像者。昔有晉名臣",
    "T53n2122_013:0386c06": "陶侃字士行。建旟南海。有漁人每夕見海濱",
    "T53n2122_013:0386c07": "光。因以白侃遣尋。俄見金像。陵波而趣船",
    "T53n2122_013:0386c08": "側。撿其銘勒乃阿育王所造文殊師利菩薩",
    "T53n2122_013:0386c09": "像也。昔傳云。育王既統此洲。學鬼王制獄",
    "T53n2122_013:0386c10": "怨酷尤甚。文殊現處鑊中。火熾水清生青蓮",
    "T53n2122_013:0386c11": "華。王心感悟即日毀獄。造八萬四千塔。建立",
    "T53n2122_013:0386c12": "形像其數亦爾。此其一也。初侃未能深信因",
    "T53n2122_013:0386c13": "果。既嘉此瑞遂大尊重。乃送武昌寒溪寺。後",
    "T53n2122_013:0386c14": "遷荊州。故遣迎上。像初在輿數人可舉。今加",
    "T53n2122_013:0386c15": "以壯夫數十確不移處。後更足以事力輲車",
    "T53n2122_013:0386c16": "牽曳僅得上船。船復即沒。使具聞侃聽還本",
    "T53n2122_013:0386c17": "寺。兩三人便起。沙門慧遠敬伏威儀迎入廬",
    "T53n2122_013:0386c18": "岫。而了無艱阻。斯即聖靈感降惟其人乎。故",
    "T53n2122_013:0386c19": "諺曰。陶惟劍雄。像以神標。雲翔泥宿邈何遙",
    "T53n2122_013:0386c20": "遙是也。隋末賊發眾僧四散。有一老僧失名。",
    "T53n2122_013:0386c21": "來辭瑞像。像曰。爾年老但住何得相捨。遂依",
    "T53n2122_013:0386c22": "言住。于時董道沖賊寇擾江州。其徒入山覓",
    "T53n2122_013:0386c23": "財物。執僧索金。僧曰。無可得。乃以火炙。僧",
    "T53n2122_013:0386c24": "曰徒受炙死穢屍伽藍。何如寺外。賊將出欲",
    "T53n2122_013:0386c25": "殺。僧曰。行年七十不負佛教。待正念已申頸",
    "T53n2122_013:0386c26": "時可下刀。賊然之。已見申頸受刀。即便下斫。",
    "T53n2122_013:0386c27": "刀反刺心刃出於背。群賊奔怕。東走至遠師",
    "T53n2122_013:0386c28": "墓。于時天氣清朗。忽有雲如蓋屯黑下布。雷",
    "T53n2122_013:0386c29": "電四繞遂震霹靂。賊死六人。江州士女及",
    "T53n2122_013:0387a01": "以衣物多依山藏匿。由是賊徒不敢入山。江",
    "T53n2122_013:0387a02": "州郭下焚蕩略盡。今在山東林寺重閣上。武",
    "T53n2122_013:0387a03": "德中石門谷風吹閣北傾。將欲射正施功無",
    "T53n2122_013:0387a04": "地。僧乃祈請山神賜吹令正。不久復有大風",
    "T53n2122_013:0387a05": "從北而吹。閣還得正如舊。",
    "T53n2122_013:0387a06": "元魏涼州山開出像者。至太武大延元年。有",
    "T53n2122_013:0387a07": "離石沙門劉薩何師。備在僧傳。歷游江表禮",
    "T53n2122_013:0387a08": "鄮縣塔。至金陵開育王舍利。能事將訖。西至",
    "T53n2122_013:0387a09": "涼州西一百七十里番禾郡界東。北望御谷",
    "T53n2122_013:0387a10": "山遙禮。人莫測其然也。何曰。此山崖當有",
    "T53n2122_013:0387a11": "像出。靈相具者則世樂時平。如其有缺則世",
    "T53n2122_013:0387a12": "亂人苦。經八十七載至正光元年。因大風雨",
    "T53n2122_013:0387a13": "雷震山巖挺出石像。高一丈八尺。形相端嚴",
    "T53n2122_013:0387a14": "唯無有首。登即選石命工。安訖還落。魏道",
    "T53n2122_013:0387a15": "凌遲其言驗矣。至周元年。涼州城東七里",
    "T53n2122_013:0387a16": "澗。忽石出光照燭幽顯。觀者異之。乃像首也。",
    "T53n2122_013:0387a17": "奉安像身宛然符合。神儀彫缺四十餘年。身",
    "T53n2122_013:0387a18": "首異處二百許里。相好昔虧一時還備。時有",
    "T53n2122_013:0387a19": "燈光流照鍾聲飛響。皆莫委其來也。周保定",
    "T53n2122_013:0387a20": "元年立為瑞像寺。建德將廢首又自落。武帝",
    "T53n2122_013:0387a21": "令齊王往驗。乃安首像項。以兵守之。及明還",
    "T53n2122_013:0387a22": "落如故。遂有廢法國滅之徵接焉。備于周釋",
    "T53n2122_013:0387a23": "道安碑。周雖毀教不及此像。開皇通法依前",
    "T53n2122_013:0387a24": "置寺。大業五年煬帝西征躬往禮覲。改為感",
    "T53n2122_013:0387a25": "通道場。今像存焉。依圖擬者非一。及成長短",
    "T53n2122_013:0387a26": "終不得定云。",
    "T53n2122_013:0387a27": "涼州石崖塑瑞像者。昔沮渠蒙遜。以晉安帝",
    "T53n2122_013:0387a28": "隆安元年。據有涼土三十餘載。隴西五涼斯",
    "T53n2122_013:0387a29": "最久盛。專崇福業。以國城寺塔終非久固。古",
    "T53n2122_013:0387b01": "來帝宮終逢煨燼。若依立之効尤斯及。又用",
    "T53n2122_013:0387b02": "金寶終被毀盜。乃顧盻山宇可以終天。於州",
    "T53n2122_013:0387b03": "南百里連崖綿亘東西不測。就而斵窟安設",
    "T53n2122_013:0387b04": "尊儀。或石或塑千變萬化。有禮敬者驚眩心",
    "T53n2122_013:0387b05": "目。有土聖僧可如人等。常自經行初無寧舍。",
    "T53n2122_013:0387b06": "遙見便行近矚便止。視其顏面如行之狀。或",
    "T53n2122_013:0387b07": "有羅土坌地。觀其行跡。人纔遠之即便蹈地。",
    "T53n2122_013:0387b08": "足跡納納。來往不住。如此現相經今百餘年。",
    "T53n2122_013:0387b09": "彼人說之如此。",
    "T53n2122_013:0387b10": "北涼河西王蒙遜。為母造丈六石像在于山",
    "T53n2122_013:0387b11": "寺。素所敬重。以宋元嘉六年。遣世子興國攻",
    "T53n2122_013:0387b12": "抱罕大敗。興國遂死於佛佛氏。遜恚恨以",
    "T53n2122_013:0387b13": "事佛無靈。下令毀塔寺斥逐道人。遜後行至",
    "T53n2122_013:0387b14": "陽述山。諸僧候於路側。望見發怒。立斬數人。",
    "T53n2122_013:0387b15": "爾時將士入寺禮拜此像洟淚橫流。驚還說",
    "T53n2122_013:0387b16": "之。遜聞往視。至寺門舉體顫悸。如有犯持",
    "T53n2122_013:0387b17": "之者。因喚左右扶翼而進。見像淚下若泉。即",
    "T53n2122_013:0387b18": "稽首禮謝深自尤責。登設大會倍更精到。招",
    "T53n2122_013:0387b19": "集諸僧還復本業焉。觀遜之為信。信不深明。",
    "T53n2122_013:0387b20": "攻殺以取。豈佛之為非禁也。性以革改為先",
    "T53n2122_013:0387b21": "任意肆惡知何所而不至初重法讖譯大涅槃",
    "T53n2122_013:0387b22": "願同生死後因少忿乃使刺客害之今行役失",
    "T53n2122_013:0387b23": "利又咎佛僧殄寺誅僧一何酷濫。晚雖再復",
    "T53n2122_013:0387b24": "不補其愆云。今沙州東南三十里三危山",
    "T53n2122_013:0387b25": "(即流四凶之地)崖高二里。佛像二百八十。龕光相亟",
    "T53n2122_013:0387b26": "發。◎",
    "T53n2122_013:0387b27": "法苑珠林卷第十三"
}