{
    "T34n1726_002:0884c20": "觀音玄義卷下",
    "T34n1726_002:0884c22": "隋天台智者大師說　門人灌頂記",
    "T34n1726_002:0884c23": "第二明觀者，又為二：一結束世音之境、二明",
    "T34n1726_002:0884c24": "能觀之智。結境即為六：一結十法界是因緣",
    "T34n1726_002:0884c25": "境、二四諦境、三三諦境、四二諦境、五一實諦",
    "T34n1726_002:0884c26": "境、六無諦境，此具出《大本玄義》。二明觀智者，",
    "T34n1726_002:0884c27": "傍境明智作五番明觀智，就因緣則四番因",
    "T34n1726_002:0884c28": "緣論觀，四諦亦有四番論觀、三諦有兩番論",
    "T34n1726_002:0884c29": "觀、二諦有七番論觀、一實諦則一番論觀、無",
    "T34n1726_002:0885a01": "諦則無觀，如此等義具在《大本》。今約三諦明",
    "T34n1726_002:0885a02": "觀，若通論十法界皆是因緣所生法，此因緣",
    "T34n1726_002:0885a03": "即空、即假、即中，即空是真諦、即假是俗諦、即",
    "T34n1726_002:0885a04": "中是中道第一義諦。若別論六道界是因緣生",
    "T34n1726_002:0885a05": "法，二乘界是空、菩薩界是假、佛界是中。論境",
    "T34n1726_002:0885a06": "即有二意，今對境明觀亦為二意：一次第三",
    "T34n1726_002:0885a07": "觀、二一心三觀。次第者，如《瓔珞》云「從假入空",
    "T34n1726_002:0885a08": "名二諦觀，從空入假名平等觀，二觀為方便，",
    "T34n1726_002:0885a09": "得入中道第一義諦觀。」此之三觀即是《大品》",
    "T34n1726_002:0885a10": "所明三智：一一切智，知一切內法內名，一切",
    "T34n1726_002:0885a11": "能知能解，一切外法外名能知能解，但不能",
    "T34n1726_002:0885a12": "用以一切道起一切種，故名一切智；二道種",
    "T34n1726_002:0885a13": "智，能知一切道種差別，則分別假名無謬，故",
    "T34n1726_002:0885a14": "名道種智；三一切種智，能於一種智知一切",
    "T34n1726_002:0885a15": "道、知一切種，一相、寂滅相，種種行類能知能",
    "T34n1726_002:0885a16": "解，名一切種智。通而為論，觀智是其異名，別",
    "T34n1726_002:0885a17": "而往目，因時名觀、果時名智，此三觀智即是",
    "T34n1726_002:0885a18": "《大經》四種十二因緣觀，下、中、上、上上。《涅槃》通",
    "T34n1726_002:0885a19": "取析法明於四觀，《大品》、《瓔珞》直就摩訶衍但",
    "T34n1726_002:0885a20": "明三觀三智，今若開二經合《涅槃》者，應開衍",
    "T34n1726_002:0885a21": "法從假入空，觀生滅一切智也；若合《涅槃》就",
    "T34n1726_002:0885a22": "二經，合下、中二觀同是一切智也；若將三經",
    "T34n1726_002:0885a23": "若開、若合對五眼者，天眼、肉眼照麁細事皆",
    "T34n1726_002:0885a24": "是世智，悉為諸觀境本。若三觀三智，從此即",
    "T34n1726_002:0885a25": "入體法一切智；若四觀四智，此即入析法一切",
    "T34n1726_002:0885a26": "智，故肉眼、天眼為本。若入一切智對慧眼、道種",
    "T34n1726_002:0885a27": "智對法眼、一切種智對佛眼。中論偈「因緣所",
    "T34n1726_002:0885a28": "生法」一句為觀智之本，三句對三智。若將三",
    "T34n1726_002:0885a29": "觀智對四教，即須開之如前；若將涅槃四觀",
    "T34n1726_002:0885b01": "對四教，下智是生滅一切智對三藏教也、中",
    "T34n1726_002:0885b02": "智是體法一切智對通教也、上智即道種智對",
    "T34n1726_002:0885b03": "別教、上上智即一切種智對圓教。所以應明",
    "T34n1726_002:0885b04": "三觀，那忽對四教者何？若無教即無觀，稟教",
    "T34n1726_002:0885b05": "修觀得成於智，所以明教也。教必有主，有主",
    "T34n1726_002:0885b06": "即佛也，或可一佛說四教、或可示四相明四",
    "T34n1726_002:0885b07": "佛。四教既有四主，即應有四補處，即是四種",
    "T34n1726_002:0885b08": "菩薩輔佛弘此四教也。若言諸法寂滅相不",
    "T34n1726_002:0885b09": "可以言宣，《大經》云「生生不可說，乃至不生不",
    "T34n1726_002:0885b10": "生亦不可說。」一教尚不可說，云何有四？答：理",
    "T34n1726_002:0885b11": "論實爾皆不可說，赴緣利物有因緣故亦可",
    "T34n1726_002:0885b12": "得說，非但生生可說，乃至不生不生亦可說，",
    "T34n1726_002:0885b13": "以佛教門出生死苦。三藏教者，如《釋論》引迦",
    "T34n1726_002:0885b14": "旃延子明菩薩義，釋迦初為陶師，值昔釋迦",
    "T34n1726_002:0885b15": "佛發願，從是已來始發菩薩心，即是行人所",
    "T34n1726_002:0885b16": "求菩提，即名為法。深厭苦集，欣求滅道，即起",
    "T34n1726_002:0885b17": "慈悲心誓度一切，行六度行，行願相扶，拔苦",
    "T34n1726_002:0885b18": "與樂。所以者何？慳名為集，墮餓鬼名苦，行檀",
    "T34n1726_002:0885b19": "名道，慳息名滅。菩薩自伏慳貪，悲心熏物，眾",
    "T34n1726_002:0885b20": "生稱名即能脫苦；自行檀施，慈心熏物，物應",
    "T34n1726_002:0885b21": "可度，即能示現，令得安樂。當知為滿弘誓而",
    "T34n1726_002:0885b22": "修檀行也。乃至愚癡名集、生天名苦、修慧名",
    "T34n1726_002:0885b23": "道、癡伏名滅，修慧度時自破苦、集，為成悲心，以",
    "T34n1726_002:0885b24": "熏眾生，眾生稱名即得解脫；自證道、滅，以成",
    "T34n1726_002:0885b25": "慈心，以熏眾生，眾生有感，應機得度。故知行",
    "T34n1726_002:0885b26": "填於願。行此六度各論時節，尸毘代鴿是檀",
    "T34n1726_002:0885b27": "滿、須摩提不妄語是尸滿、歌利王割截不動",
    "T34n1726_002:0885b28": "是忍滿、大施抒海是精進滿、尚闍梨坐禪是",
    "T34n1726_002:0885b29": "定滿、劬儐大臣分地是般若滿，如此修行至",
    "T34n1726_002:0885c01": "初僧祇劫，不知作佛不作佛；第二僧祇，心知",
    "T34n1726_002:0885c02": "作佛，口不言作佛；第三僧祇，心知口言；過三",
    "T34n1726_002:0885c03": "僧祇已，又百劫種相，百福凡用三千二百福，",
    "T34n1726_002:0885c04": "修成三十二大人相現時方稱菩薩摩訶薩，",
    "T34n1726_002:0885c05": "但伏惑不斷，如無脂肥羊，取世智為般若即",
    "T34n1726_002:0885c06": "此意也。用此菩薩行對聲聞行位者，初僧祇",
    "T34n1726_002:0885c07": "可對總別念處；二僧祇可對煖法；三僧祇可",
    "T34n1726_002:0885c08": "對頂法；百劫種相可對忍法；坐道場時可對",
    "T34n1726_002:0885c09": "世第一；三十四心斷結成佛，即對十六心發",
    "T34n1726_002:0885c10": "真，乃至九解脫無學也。爾時，坐道場上三十",
    "T34n1726_002:0885c11": "四心斷惑，正習俱盡，名為三藏佛。所以釋迦",
    "T34n1726_002:0885c12": "精進，弟子純熟，以精進故，九劫前超八相成",
    "T34n1726_002:0885c13": "佛，此即是三藏教主所說教門。此中補處位",
    "T34n1726_002:0885c14": "在百劫種相，伏惑住最後身，六度行成，誓願",
    "T34n1726_002:0885c15": "將滿，慈悲熏於眾生，拔苦與樂。若就此辯者，",
    "T34n1726_002:0885c16": "但是因緣生法，世智明觀，即是三藏教觀世",
    "T34n1726_002:0885c17": "音義也。問：依三藏說，釋迦、彌勒同時發心，一",
    "T34n1726_002:0885c18": "超九劫，何意二佛俱成賢劫中佛耶？答：釋迦",
    "T34n1726_002:0885c19": "值弗沙，促百劫；彌勒值諸佛，何必不促為九",
    "T34n1726_002:0885c20": "十一劫耶？若爾，則無百劫義。答：任此法門則",
    "T34n1726_002:0885c21": "有百劫，以精進力傳超。通教者，如《大品》明三",
    "T34n1726_002:0885c22": "乘之人同以第一義諦無言說道，斷煩惱、入",
    "T34n1726_002:0885c23": "涅槃，共緣一理，用觀斷惑通也，亦名共般若",
    "T34n1726_002:0885c24": "教。此事與三藏異，《釋論》破云「豈以不淨心修",
    "T34n1726_002:0885c25": "菩薩行？如毒器盛食，食則殺人。」檀有上、中、下，",
    "T34n1726_002:0885c26": "謂捨財、身、命也。勇士、烈女亦能捨身，何得中",
    "T34n1726_002:0885c27": "捨名檀滿？中檀但名施，非波羅蜜；不見能所、",
    "T34n1726_002:0885c28": "財物三事皆空、非慳非施，此是真檀波羅蜜；",
    "T34n1726_002:0885c29": "乃至非愚、非智，無著空慧，名真般若，不取世",
    "T34n1726_002:0886a01": "智。論云「若不信空，一切皆違失。」當知：汝所修",
    "T34n1726_002:0886a02": "皆不與理相應。若信諸法空，一切有所作。良",
    "T34n1726_002:0886a03": "以空故，能成一切諸法，故知若得空慧，能具",
    "T34n1726_002:0886a04": "一切法也。又復菩薩無量劫修行，何但三",
    "T34n1726_002:0886a05": "阿僧祇？如是等種種破三藏失，以顯摩訶衍",
    "T34n1726_002:0886a06": "中通教意也。《大品》云「菩薩發心與薩婆若相",
    "T34n1726_002:0886a07": "應」，此即觀真斷結與理相應也。發心已來即",
    "T34n1726_002:0886a08": "觀真斷結，便稱菩薩，即是假人也。又，觀真即",
    "T34n1726_002:0886a09": "是法也，常與慈悲俱起，自斷苦集、修道滅，亦",
    "T34n1726_002:0886a10": "以慈悲誓願斷一切眾生苦集與其道滅，體",
    "T34n1726_002:0886a11": "達諸法如幻、如化，不生、不滅，三事俱亡以行",
    "T34n1726_002:0886a12": "檀，乃至一切法無所著名般若。以此諸行",
    "T34n1726_002:0886a13": "填願，即能破四住惑，見第一義，則有三乘共",
    "T34n1726_002:0886a14": "十地，所謂乾慧乃至佛地。若將此十地來對",
    "T34n1726_002:0886a15": "聲聞者，乾慧地對總別念處、性地對四善根",
    "T34n1726_002:0886a16": "位、八人地對八忍、見地對初果、薄地對二果、",
    "T34n1726_002:0886a17": "離欲地對三果、已辦地對四果、支佛地自對",
    "T34n1726_002:0886a18": "支佛位、菩薩地自是出假方便，道觀雙流斷",
    "T34n1726_002:0886a19": "正侵，習，佛地盡故。論云「是人煩惱盡、習不盡，",
    "T34n1726_002:0886a20": "以誓扶習還生三界，利益眾生，淨佛國土。」豈",
    "T34n1726_002:0886a21": "同三藏菩薩伏惑，行六度行耶？此菩薩修行",
    "T34n1726_002:0886a22": "斷惑，餘殘未盡，譬若微煙，慈悲五道示現度",
    "T34n1726_002:0886a23": "物，眾生若稱名、若感見，即能拔苦與樂，解脫",
    "T34n1726_002:0886a24": "得度也。此是通教體假入空觀，亦名一切智，",
    "T34n1726_002:0886a25": "即是通教觀世音義也。別教者，別異通也，別",
    "T34n1726_002:0886a26": "明不共般若，故言別也。比教雖明中道，為鈍",
    "T34n1726_002:0886a27": "根人方便說中，次第顯理，廣明歷劫修行，故",
    "T34n1726_002:0886a28": "《大品》云「有菩薩從初發心遊戲神通淨佛國",
    "T34n1726_002:0886a29": "土，次第修習恒沙法門助顯中理，前却四住，",
    "T34n1726_002:0886b01": "次破塵沙，後破無明。」十信通伏諸惑而正伏",
    "T34n1726_002:0886b02": "四住；十住亦是通伏諸惑而正斷四住，成一",
    "T34n1726_002:0886b03": "切智；十行出假斷無知，成道種智，兼伏界外",
    "T34n1726_002:0886b04": "塵沙；十回向斷界外塵沙，成道種智，正修",
    "T34n1726_002:0886b05": "中道，伏無明；十地斷無明，見佛性，成一切種",
    "T34n1726_002:0886b06": "智。譬如燒金，塵垢先去，然後鎔金，次第斷結",
    "T34n1726_002:0886b07": "亦復如是。此菩薩發心秉法慈悲修行，自斷",
    "T34n1726_002:0886b08": "無明，成就真應，大誓慈悲熏於法界，眾生",
    "T34n1726_002:0886b09": "機感即拔苦與樂，此是從空出假，觀道種智，",
    "T34n1726_002:0886b10": "別教觀世音義也。圓教者，此正顯中道，遮於",
    "T34n1726_002:0886b11": "二邊，非空、非假，非內、非外，觀十法界眾生如",
    "T34n1726_002:0886b12": "鏡中像、水中月，不在內、不在外，不可謂有、不",
    "T34n1726_002:0886b13": "可謂無，畢竟非實，而三諦之理宛然具足，無",
    "T34n1726_002:0886b14": "前、無後，在一心中，即一而論三、即三而論一。",
    "T34n1726_002:0886b15": "觀智既爾，諦理亦然，一諦即三諦、三諦即一",
    "T34n1726_002:0886b16": "諦。《大品》云「有菩薩從初發心即坐道場，轉法",
    "T34n1726_002:0886b17": "輪，度眾生。」即於初心具觀三諦一切佛法無",
    "T34n1726_002:0886b18": "緣慈悲，於一心中具修萬行諸波羅蜜，入十",
    "T34n1726_002:0886b19": "信鐵輪，已能長別苦輪海；四住惑盡，六根清",
    "T34n1726_002:0886b20": "淨名似解，進入十住銅輪；初心即破無明，開",
    "T34n1726_002:0886b21": "發實相，三智現前，得如來一身無量身，湛然",
    "T34n1726_002:0886b22": "應一切，即是開佛知見、示悟入等。文云「正直",
    "T34n1726_002:0886b23": "捨方便，但說無上道。」又云「今當為汝說最實",
    "T34n1726_002:0886b24": "事。」即是圓教一實之諦，三觀在一心中也。《大",
    "T34n1726_002:0886b25": "品》云「若聞阿字門，則解一切義。」《大經》云「發心",
    "T34n1726_002:0886b26": "畢竟二不別，如是二心前心難，是故敬禮初發",
    "T34n1726_002:0886b27": "心。」即是義也。此中知見但稱為佛知佛見，即",
    "T34n1726_002:0886b28": "是一切種智知、佛眼見。佛眼見、佛智知，非不",
    "T34n1726_002:0886b29": "照了餘法，從勝受名，譬如眾流入海失本名",
    "T34n1726_002:0886c01": "字，《大論》云「十智入如實智，無復本名，但稱如",
    "T34n1726_002:0886c02": "實智。」眼亦如是，五眼具足成菩提，而今但稱",
    "T34n1726_002:0886c03": "為佛眼。《大經》云「學大乘者，雖有肉眼，名為佛",
    "T34n1726_002:0886c04": "眼。」若例此語，學小乘者，雖有慧眼，名為肉眼",
    "T34n1726_002:0886c05": "也。若能如是解者，名圓教人法，約無作四諦，",
    "T34n1726_002:0886c06": "起無緣慈悲，修不二定慧，成真應二身，真遍",
    "T34n1726_002:0886c07": "法界藥珠，普應一切，橫竪逗機，冥顯兩益，以",
    "T34n1726_002:0886c08": "無缺寶藏金剛般若拔根本究竟解脫，以首",
    "T34n1726_002:0886c09": "楞嚴法界健相與三點涅槃大自在樂，是名",
    "T34n1726_002:0886c10": "中道第一義諦觀一切種智，是名圓教觀世",
    "T34n1726_002:0886c11": "音義也。問：此觀，觀眾生非空、非有，云何行慈",
    "T34n1726_002:0886c12": "悲？答：如《淨名》中說。問：若觀十法界非空、非假",
    "T34n1726_002:0886c13": "者，即是破一切因果耶？答：若不明中道，則不",
    "T34n1726_002:0886c14": "識非權、非實，亦無權、無實，則無四番因果。若",
    "T34n1726_002:0886c15": "明中道則權實雙照，得有三種權四諦苦集",
    "T34n1726_002:0886c16": "因果、三種道滅因果，乃至一實無作四諦世",
    "T34n1726_002:0886c17": "出世因果宛然具足，在一念心中。所以者何？",
    "T34n1726_002:0886c18": "以實相慧覺了諸法非空、非有，故名為佛寶；",
    "T34n1726_002:0886c19": "所覺法性之理三諦具足即是法寶；如此覺",
    "T34n1726_002:0886c20": "慧與理、事和名僧寶。事和即有前三教賢聖",
    "T34n1726_002:0886c21": "僧，與理和即有圓教四十二賢聖僧，故《大經》",
    "T34n1726_002:0886c22": "月光增損而舉兩喻，前十五日約光論增、後",
    "T34n1726_002:0886c23": "十五日約光論減，而其月性實不偏圓，前後",
    "T34n1726_002:0886c24": "往望不無盈昃。月性圓者，喻於實相；光明增",
    "T34n1726_002:0886c25": "減以喻智斷；智光增者，即諸法不生而般若",
    "T34n1726_002:0886c26": "生；斷光減者，即是諸法不滅而煩惱滅。《大經》",
    "T34n1726_002:0886c27": "亦稱無明為明，故知用譬邪光滅也。如是增",
    "T34n1726_002:0886c28": "減日日有之，如是智斷地地皆具。若十五日",
    "T34n1726_002:0886c29": "體圓光足，則月不更圓、光不更盛，此喻中道",
    "T34n1726_002:0887a01": "理極、菩提智滿，故云不生，不生名大涅槃；若",
    "T34n1726_002:0887a02": "三十日體盡光減，究竟無餘，此喻無明已遣、",
    "T34n1726_002:0887a03": "邪倒永除，無惑可斷，故云不滅，不滅名大涅",
    "T34n1726_002:0887a04": "槃。初三日月即喻三十心智斷，次十日月",
    "T34n1726_002:0887a05": "喻十地智斷，十四日月喻等覺智斷，十五日",
    "T34n1726_002:0887a06": "月喻妙覺智斷，《仁王》、《天王》等般若以十四日",
    "T34n1726_002:0887a07": "譬十四般若，即此意也。如此明僧寶智斷皆",
    "T34n1726_002:0887a08": "約中道一實相法，一切因果無所破失也。若",
    "T34n1726_002:0887a09": "不明中道非空、非假，但計斷常等，即是破生",
    "T34n1726_002:0887a10": "滅四諦世出世因果、破三藏三寶；若但說無",
    "T34n1726_002:0887a11": "常生滅者，即破無生四諦通教三寶；若但說",
    "T34n1726_002:0887a12": "體法不生不滅真諦者，即破無量四諦別教",
    "T34n1726_002:0887a13": "三寶；若但說次第顯非空非假者，此亦破圓",
    "T34n1726_002:0887a14": "教無作四諦一體三寶。傳傳相望，前所破失",
    "T34n1726_002:0887a15": "者多、後所破失者少，可以意得。問：若圓修實",
    "T34n1726_002:0887a16": "相，一法三諦，一心三觀，具足諸法，亦應一教",
    "T34n1726_002:0887a17": "四詮稱於圓教即足，何用四教如前分耶？答：",
    "T34n1726_002:0887a18": "上開章云「次第三觀，一心三觀，明教亦二。」若",
    "T34n1726_002:0887a19": "一教圓詮一切諸法者，赴利根人；若四教差",
    "T34n1726_002:0887a20": "別，逗鈍根人。若不假漸次分別，圓頓何由可",
    "T34n1726_002:0887a21": "解？用別顯圓，故先明四教也。雖說種種道，其",
    "T34n1726_002:0887a22": "實為一乘。又於如來餘深法中示教利喜，餘",
    "T34n1726_002:0887a23": "法即三方便引導弄引，開空法道。若入佛慧，",
    "T34n1726_002:0887a24": "方便無用，故云唯此一事實，餘二則非真。故",
    "T34n1726_002:0887a25": "知但一圓頓之教，一切種智中道正觀，唯此",
    "T34n1726_002:0887a26": "為實觀世音，餘皆方便說也。復次，若有所說，",
    "T34n1726_002:0887a27": "若權、若實悉是方便，非權、非實，言語道斷，心",
    "T34n1726_002:0887a28": "行處滅，不可說示，不生不生，妙悟契理方名",
    "T34n1726_002:0887a29": "為真，此亦無實可實。次明觀心者，夫心源本",
    "T34n1726_002:0887b01": "淨，無為、無數，非一、非二，無色、無相，非偏、非圓，",
    "T34n1726_002:0887b02": "雖復覺知亦無覺知。若念未念，四運檢心畢",
    "T34n1726_002:0887b03": "竟叵得，豈可次第、不次第偏圓觀耶？猶如虛",
    "T34n1726_002:0887b04": "空等無有異，此之心性畢竟無心，有因緣時",
    "T34n1726_002:0887b05": "亦得明心，既有論心即有方便正觀之義。譬",
    "T34n1726_002:0887b06": "如虛空亦有陰陽兩時，心亦如是，雖無偏圓",
    "T34n1726_002:0887b07": "亦論漸頓。若作次第觀心者，即是方便漸次",
    "T34n1726_002:0887b08": "意也。若觀心具有性德三諦、性德三觀，及一",
    "T34n1726_002:0887b09": "切法，無前、無後，無有次第，一念具足十法界",
    "T34n1726_002:0887b10": "法、千種性相因緣生法，即空、即假、即中，千種",
    "T34n1726_002:0887b11": "三諦、無量無邊法一心悉具足，此即不次第",
    "T34n1726_002:0887b12": "觀也。《華嚴》云「一切世間中，無不從心造，心如",
    "T34n1726_002:0887b13": "工畫師，造種種五陰。」若觀心空，從心所造一",
    "T34n1726_002:0887b14": "切皆空；若觀心有，從心所生一切皆有。心若",
    "T34n1726_002:0887b15": "定有，不可令空；心若定空，不可令有。以不定",
    "T34n1726_002:0887b16": "空，空則非空；以不定有，有則非有。非空、非有，",
    "T34n1726_002:0887b17": "雙遮二邊，名為中道。若觀心非空、非有，則一",
    "T34n1726_002:0887b18": "切從心生，法亦非空、非有，如是等一切諸法",
    "T34n1726_002:0887b19": "在一心中。若能如是觀心，名上上觀，得諸佛",
    "T34n1726_002:0887b20": "菩提。《淨名》云「觀身實相，觀佛亦然。」觀身相既",
    "T34n1726_002:0887b21": "等於佛，觀心相亦等於佛。《華嚴》云「心、佛及眾",
    "T34n1726_002:0887b22": "生，是三無差別。」當知觀此心源與如來等，若",
    "T34n1726_002:0887b23": "作餘觀觀心皆是方便，名為邪觀。若作如此",
    "T34n1726_002:0887b24": "圓觀，名為真實正觀，即開佛知見，坐如來座，",
    "T34n1726_002:0887b25": "如此慈悲即是入如來室、安忍此法即是著",
    "T34n1726_002:0887b26": "如來衣、修此觀慧即是如來莊嚴，其人行住",
    "T34n1726_002:0887b27": "坐臥皆應起塔，生如來想，如此觀心名觀佛",
    "T34n1726_002:0887b28": "心也。第二明普門，即為二：一通途明門、二歷",
    "T34n1726_002:0887b29": "十義解釋。通六意者，一略列門名、二示門相、",
    "T34n1726_002:0887c01": "三明權實、四明普不普、五約四隨、六明觀心。",
    "T34n1726_002:0887c02": "列門名者，通從世間，如人門戶通至貴賤居",
    "T34n1726_002:0887c03": "室，凡鄙以十惡、五逆為門，通至三途；清昇以",
    "T34n1726_002:0887c04": "五戒、十善、四禪、四定等為門，通至人、天；外道",
    "T34n1726_002:0887c05": "以斷、常為門，通至惑苦；愛以四倒為門，見以",
    "T34n1726_002:0887c06": "四句為門。善惡雖殊，束而為言，俱是有漏世",
    "T34n1726_002:0887c07": "間之門，通至生死爾。若就佛法論門亦復眾",
    "T34n1726_002:0887c08": "多，三藏四門通有餘、無餘涅槃；通教四門近",
    "T34n1726_002:0887c09": "通化城，遠通常住；別教四門漸通常住；圓教",
    "T34n1726_002:0887c10": "四門頓通常住，此則四四十六教門，又有十",
    "T34n1726_002:0887c11": "六觀門，合三十二門，能通之義分別其相，在",
    "T34n1726_002:0887c12": "《大本玄》中。二示門相者，三藏四門，所謂：阿毘",
    "T34n1726_002:0887c13": "曇是有門、成實是空門、昆勒亦空亦有門、車",
    "T34n1726_002:0887c14": "匿非空非有門，一一廣明行法判賢聖位，由",
    "T34n1726_002:0887c15": "門通理。通教四門者，謂如幻之有、如幻之空、",
    "T34n1726_002:0887c16": "亦空亦有、非空非有，一一作行相判賢聖位，",
    "T34n1726_002:0887c17": "由門通理。別教四門，觀佛性如闇室瓶盆即",
    "T34n1726_002:0887c18": "有門；觀佛性如空迦毘羅城空即無門；觀佛",
    "T34n1726_002:0887c19": "性如石中金，福人得寶、罪人見石，是亦有亦",
    "T34n1726_002:0887c20": "無門；觀佛性離二邊，即中道，非有非無門。一",
    "T34n1726_002:0887c21": "一作行相判位，由門通理。圓教四門名不異",
    "T34n1726_002:0887c22": "別，但一門即三門、三門即一門，不一、不四，無",
    "T34n1726_002:0887c23": "歷別之殊，圓融不四之四，一一判不思議行",
    "T34n1726_002:0887c24": "位之相，由門通理，此義皆在《大本》。次論諸門",
    "T34n1726_002:0887c25": "權實，三藏通教教觀，十六門能通、所通皆是",
    "T34n1726_002:0887c26": "權；別教教觀，能通是權、所通是實；圓教教觀，",
    "T34n1726_002:0887c27": "八門能通、所通皆是實，具論在彼《玄義》。次明",
    "T34n1726_002:0887c28": "普不普者，若凡夫外道見、愛等門，尚不能通",
    "T34n1726_002:0887c29": "出三界，何況普耶？三藏通教雖通化城，亦復",
    "T34n1726_002:0888a01": "非普；別教漸通，亦非普義；唯圓教教觀實相",
    "T34n1726_002:0888a02": "法門能遍十法界，千性相三諦一時圓通，圓",
    "T34n1726_002:0888a03": "通中道，雙照二諦，獨稱為普門也。復次，如《淨",
    "T34n1726_002:0888a04": "名》中說入不二門者，生死、涅槃為二，不依生",
    "T34n1726_002:0888a05": "死、不依涅槃，名為不二，亦復非一。何以故？既",
    "T34n1726_002:0888a06": "除於二，若復在一，一對不一，還復成二，豈名",
    "T34n1726_002:0888a07": "不二耶？今不在二，故言不一、不二，亦名不有、",
    "T34n1726_002:0888a08": "不無，不有是破假、不無是破空，不有是破二、",
    "T34n1726_002:0888a09": "不無是破一，若爾者，應存中道，中道亦空。《大",
    "T34n1726_002:0888a10": "經》云「明與無明，其性不二。」不二之性即是中",
    "T34n1726_002:0888a11": "道，中道既空於二邊，此空亦空，故名空空，空",
    "T34n1726_002:0888a12": "名不可得空，是為入不二法門，即是圓教就",
    "T34n1726_002:0888a13": "空門辯普門之意也。三十一菩薩各說不二",
    "T34n1726_002:0888a14": "門、文殊說無說為不二門、淨名杜口為不二",
    "T34n1726_002:0888a15": "門，細尋彼文皆有四門義。肇師注云「諸菩薩",
    "T34n1726_002:0888a16": "歷言法相即有門，文殊言於無言此即空門。」",
    "T34n1726_002:0888a17": "《思益》云「一切法正，一切法邪」，亦是普門意。遊",
    "T34n1726_002:0888a18": "心法界如虛空，是亦空、亦有門。淨名默然即",
    "T34n1726_002:0888a19": "非空、非有門。《大品》四十二字門，先阿後茶，中",
    "T34n1726_002:0888a20": "有四十字，皆具諸字功德，此亦是不二普門。",
    "T34n1726_002:0888a21": "上〈方便品〉云「其智慧門難解難入。」譬喻云「唯",
    "T34n1726_002:0888a22": "有一門而復狹小。」眾經明實理門者，悉普門",
    "T34n1726_002:0888a23": "意也。四隨、觀心等悉在《大本》。二別釋普門者，",
    "T34n1726_002:0888a24": "至理非數，赴緣利物，或作一、二之名，或至無",
    "T34n1726_002:0888a25": "量，廣略宜然，且存中適十義：一慈悲普、二弘",
    "T34n1726_002:0888a26": "誓普、三修行普、四斷惑普、五入法門普、六神",
    "T34n1726_002:0888a27": "通普、七方便普、八說法普、九供養諸佛普、十",
    "T34n1726_002:0888a28": "成就眾生普。上過途普門已約法竟，此十普",
    "T34n1726_002:0888a29": "門皆約修行福德莊嚴，前五章是自行、次三",
    "T34n1726_002:0888b01": "章是化他、後二章結前兩意。自行中，前四是",
    "T34n1726_002:0888b02": "修因、後一是明果。修因又二：初二是願、後二",
    "T34n1726_002:0888b03": "是行。總生起者，菩薩見一切苦惱眾生起大",
    "T34n1726_002:0888b04": "慈悲，此心雖不即是菩提心，能發生菩提心，",
    "T34n1726_002:0888b05": "譬如地、水雖非種子，能令芽生，今因大悲起",
    "T34n1726_002:0888b06": "菩提心亦復如是。次誓願者，若但慈悲，喜多",
    "T34n1726_002:0888b07": "退墮，「魚子菴羅華，菩薩初發心，三事因時多，",
    "T34n1726_002:0888b08": "及其成就少。」以不定故，須起誓願，要期制持",
    "T34n1726_002:0888b09": "此心，即菩提堅固。次明修行者，若但發願，於",
    "T34n1726_002:0888b10": "他未益，如無財物、勢力、權謀不能拔難，菩薩",
    "T34n1726_002:0888b11": "亦爾，須福德財、神通力、智慧謀乃可化道。《大",
    "T34n1726_002:0888b12": "經》云「先以定動，後以慧拔。」修行填願，意在此",
    "T34n1726_002:0888b13": "也。次斷惑者，成論人無礙道伏、解脫道斷。若",
    "T34n1726_002:0888b14": "然者，修行是伏道為因，斷惑是解脫道為",
    "T34n1726_002:0888b15": "果。若毘曇明無礙道，一念即斷，那得容與七",
    "T34n1726_002:0888b16": "覺而有伏惑之義？以方便道伏、無礙道斷、解",
    "T34n1726_002:0888b17": "脫道證，引《釋論》云「無礙道中行名菩薩，解脫",
    "T34n1726_002:0888b18": "道中行名佛。」此約究竟為語，佛證三菩提，名",
    "T34n1726_002:0888b19": "解脫道也。若然者，修行是方便道、斷惑是無",
    "T34n1726_002:0888b20": "礙道、入法門是解脫道，取此自行次第也。次",
    "T34n1726_002:0888b21": "神通者，若欲化他，示三密神通是示色身方",
    "T34n1726_002:0888b22": "便，示意同情說法是示口隨其類音，此是化",
    "T34n1726_002:0888b23": "他次第也。供養諸佛結自行，非但華香四事",
    "T34n1726_002:0888b24": "是供養，隨順修行是法供養，於供養中最。《大",
    "T34n1726_002:0888b25": "經》云「汝隨我語即供養佛。」稟教而行是結自",
    "T34n1726_002:0888b26": "行也，成就眾生是結化他。菩薩四威儀中尚",
    "T34n1726_002:0888b27": "不忘眾生，何況入諸法門、淨佛國土皆為饒",
    "T34n1726_002:0888b28": "益一切眾生，故一句結化他也。次解釋者，始",
    "T34n1726_002:0888b29": "從人、天乃至上地皆有慈悲，此語乃通，不出眾",
    "T34n1726_002:0888c01": "生法緣無緣。若緣眾生，眾生差別，假名不同，",
    "T34n1726_002:0888c02": "因果苦樂有異，尚不得入於法緣之慈，何得",
    "T34n1726_002:0888c03": "稱普耶？若法緣，無人、無我、無眾生，從假以入",
    "T34n1726_002:0888c04": "空，尚不得諸假名，何況是普？若無緣慈者，不",
    "T34n1726_002:0888c05": "緣二十五有假名、不緣二乘涅槃之法，不緣",
    "T34n1726_002:0888c06": "此二邊，雖無所緣而能雙照空假，約此起慈，",
    "T34n1726_002:0888c07": "名無緣慈。心通三諦，稱之為普也。別釋者，若",
    "T34n1726_002:0888c08": "修眾生緣慈者，觀一法界眾生假名，可不名",
    "T34n1726_002:0888c09": "普。今觀十法界眾生假名，一一界各有十種",
    "T34n1726_002:0888c10": "性相本末究竟等，十法界交互即有百法界",
    "T34n1726_002:0888c11": "千種性相，冥伏在心，雖不現前，宛然具足。譬",
    "T34n1726_002:0888c12": "如人面備休否相，庸人不知，相師善識。今",
    "T34n1726_002:0888c13": "眾生性相一心具足亦復如是，凡人多顛倒，",
    "T34n1726_002:0888c14": "少不顛倒，理具情迷，聖人知覺即識，如彼相",
    "T34n1726_002:0888c15": "師，知此千種性相皆是因緣生法。若是惡因",
    "T34n1726_002:0888c16": "緣生法即有苦性相乃至苦本末，既未解",
    "T34n1726_002:0888c17": "脫，觀此苦而起大悲；若觀善因緣生法，即有",
    "T34n1726_002:0888c18": "樂性相乃至樂本末，觀此而起大慈。具解如",
    "T34n1726_002:0888c19": "《大本》。今約初、後兩界，中間可解。地獄界如是",
    "T34n1726_002:0888c20": "性者，性名不改。如竹中有火性，若其無者，不",
    "T34n1726_002:0888c21": "應從竹求火、從地求水、從扇求風，心有地獄",
    "T34n1726_002:0888c22": "界性亦復如是。地獄相者，攬而可別，名之為",
    "T34n1726_002:0888c23": "相。善觀心者即識地獄之相，如善相師別相",
    "T34n1726_002:0888c24": "無謬，故名相也。體者，以心為體，心覺苦樂故",
    "T34n1726_002:0888c25": "以當體。譬如釵、鐺、環、釧之殊，終以銀為體",
    "T34n1726_002:0888c26": "質；六道之色乃異只是約心，故心為體也。乃",
    "T34n1726_002:0888c27": "至運御名力，緣山入火皆是其力也。作者，為",
    "T34n1726_002:0888c28": "動曰作，已能有力即有所作，或作善、作惡",
    "T34n1726_002:0888c29": "也。因者，業是因也。緣者，假藉為緣也。如愛潤",
    "T34n1726_002:0889a01": "業，因緣合也。果者，習果也。如地獄人前世多",
    "T34n1726_002:0889a02": "淫，生地獄中還約多淫，見可愛境即往親附，",
    "T34n1726_002:0889a03": "名習果也。報者，報果也。昔有淫罪，今墮地獄",
    "T34n1726_002:0889a04": "受燒炙之苦，名報果也。本者，性德法也。末者，",
    "T34n1726_002:0889a05": "修得法也。究竟等者，攬修得即等有性德，攬",
    "T34n1726_002:0889a06": "性德即具有修得，初後相在，故言等也。地獄",
    "T34n1726_002:0889a07": "界十相性既如此，餘九亦然。問：當界有十性",
    "T34n1726_002:0889a08": "相可然，云何交互相有？餘界交互已難可",
    "T34n1726_002:0889a09": "信，云何地獄有佛性相本末耶？答：《大經》云「夫",
    "T34n1726_002:0889a10": "有心者，皆當得三菩提。」如仙豫殺婆羅門即",
    "T34n1726_002:0889a11": "有三念，又婆藪地獄人好高剛柔等義，雖在",
    "T34n1726_002:0889a12": "地獄，佛性之理究竟不失，故知地獄界即有",
    "T34n1726_002:0889a13": "佛性。佛相者即是性德之相也。《淨名經》云「一",
    "T34n1726_002:0889a14": "切眾生即菩提相」，聖人鑑之，冷然可別也。體",
    "T34n1726_002:0889a15": "者，即是地獄界心實相理也。力者，法性十力",
    "T34n1726_002:0889a16": "變通大用也。作者，從無住本立一切法，如師",
    "T34n1726_002:0889a17": "子筋、師子乳也。因者，正因也。緣者，性德緣了",
    "T34n1726_002:0889a18": "也。果即般若菩提大果也。報即大涅槃果果",
    "T34n1726_002:0889a19": "也。本即性德，末即修得。等者，修得相貌在性",
    "T34n1726_002:0889a20": "德中，性德中亦具修得相貌，故言究竟等",
    "T34n1726_002:0889a21": "也。《大經》云「雪山之中有妙藥王，亦有毒草。」地",
    "T34n1726_002:0889a22": "獄一界尚具佛果性相十法，何況餘界耶？地",
    "T34n1726_002:0889a23": "獄互有九界，餘界互有亦如是。菩薩深觀十",
    "T34n1726_002:0889a24": "法界眾生，千種性相具在一心，遠討根源，照",
    "T34n1726_002:0889a25": "其性德之惡、性德之善，尚自冷然，何況不照",
    "T34n1726_002:0889a26": "修得善惡耶？如見雪山藥王毒草，以觀性德",
    "T34n1726_002:0889a27": "惡毒，惻愴憐愍，起大悲心，欲拔其苦；以觀性",
    "T34n1726_002:0889a28": "德善樂，愛念歡喜，起大慈心，欲與其樂。此十",
    "T34n1726_002:0889a29": "法界收一切眾生罄無不盡，緣此眾生假名",
    "T34n1726_002:0889b01": "修慈，豈非眾生慈普耶？問：地獄界重苦未",
    "T34n1726_002:0889b02": "拔，云何言與樂耶？答：眾生入地獄時多起三",
    "T34n1726_002:0889b03": "念，菩薩承機即與樂因，故言與樂也。又，菩薩",
    "T34n1726_002:0889b04": "能大悲代受苦，令其休息，餘界苦輕，與樂義",
    "T34n1726_002:0889b05": "可解。二法緣慈者，觀十法界性相、一切善惡",
    "T34n1726_002:0889b06": "悉皆虛空。十法界假名，假名皆空，十法界色、",
    "T34n1726_002:0889b07": "受、想、行、識，行識皆空，十法界處所處所皆空，",
    "T34n1726_002:0889b08": "無我、無我所皆不可得，如幻、如化，無有真實，",
    "T34n1726_002:0889b09": "常寂滅相，終歸於空，眾生云何彊計為實？良",
    "T34n1726_002:0889b10": "以眾生不覺不知，為苦為惱，不得無為寂滅",
    "T34n1726_002:0889b11": "之樂，拔其此苦而起大悲，欲與其此樂故起",
    "T34n1726_002:0889b12": "大慈。《淨名》云「能為眾生說如此法即真實慈",
    "T34n1726_002:0889b13": "也。」若緣一法界法起慈者，可不名普；今緣十",
    "T34n1726_002:0889b14": "法界法，豈非普耶？是名法緣慈普也。三無緣",
    "T34n1726_002:0889b15": "慈者，若緣十法界性相等差別假名，此假則",
    "T34n1726_002:0889b16": "非假，十法界如幻如化，空則非空，非假故不",
    "T34n1726_002:0889b17": "緣十法界性相、非空故不緣十法界之真。既",
    "T34n1726_002:0889b18": "遮此二邊，無住無著，名為中道，亦無中可緣，",
    "T34n1726_002:0889b19": "畢竟清淨。如是觀時，雖不緣於空假，任運雙",
    "T34n1726_002:0889b20": "照二邊，起無緣慈悲，拔二死之苦，與中道之",
    "T34n1726_002:0889b21": "樂，如磁石吸鐵，無有教者自然相應。無緣慈",
    "T34n1726_002:0889b22": "悲吸三諦機更無差忒，不須作念，故言無緣",
    "T34n1726_002:0889b23": "慈悲也。行者始於凡地，修此慈悲即得入於",
    "T34n1726_002:0889b24": "五品弟子，觀行無緣慈悲進入十信位，相似",
    "T34n1726_002:0889b25": "無緣慈悲入於十住，方是分證無緣慈悲；乃",
    "T34n1726_002:0889b26": "至等覺隣極慈悲熏眾生，不動如明鏡，無念",
    "T34n1726_002:0889b27": "如磁石，任運吸鐵，故名無緣慈悲。三諦具足",
    "T34n1726_002:0889b28": "名之為普，通至中道故稱為門也。二弘誓普",
    "T34n1726_002:0889b29": "者，弘名為廣，誓名為制，願名要求，是故制御",
    "T34n1726_002:0889c01": "其心，廣求勝法，故名弘誓也。弘誓本成慈",
    "T34n1726_002:0889c02": "悲，慈悲既緣苦樂，弘誓亦約四諦。若見苦諦",
    "T34n1726_002:0889c03": "逼迫，楚毒辛酸，緣此起誓，故言未度令度也；",
    "T34n1726_002:0889c04": "若見集諦顛倒流轉，迷惑繫縛，生死浩然而",
    "T34n1726_002:0889c05": "無涯畔，甚可哀傷，約此起誓，故言未解令解",
    "T34n1726_002:0889c06": "也；清淨之道眾生不識，行此道者能出生死",
    "T34n1726_002:0889c07": "至安樂地，欲示眾生立於此道，故言未安令",
    "T34n1726_002:0889c08": "安；滅煩惱處名為涅槃，子果縛斷獲二涅",
    "T34n1726_002:0889c09": "槃，約此起誓，故云未得涅槃令得涅槃。生死",
    "T34n1726_002:0889c10": "因難識，苦果易知，故先果後因；涅槃理妙，須",
    "T34n1726_002:0889c11": "方便善，故先因後果。《大經》云「不解鑽搖，漿猶",
    "T34n1726_002:0889c12": "難得，況復生酥醍醐？」如此四意，但一往只迷",
    "T34n1726_002:0889c13": "心起業，業即感果；欲識果源，知果因集，制心",
    "T34n1726_002:0889c14": "息業，則生死輪壞，煩惱調伏，名之為道；修行",
    "T34n1726_002:0889c15": "不懈，苦忍明發，子果俱斷，證盡無生，名之為",
    "T34n1726_002:0889c16": "滅。雖有四別，終是一念，更非異法。四諦既爾，",
    "T34n1726_002:0889c17": "弘誓亦然。次明普不普者，若凡夫既厭下攀",
    "T34n1726_002:0889c18": "上，約此立誓是不名普。二乘見三界火宅，畏",
    "T34n1726_002:0889c19": "此修道，此乃見分段四諦，亦不名普。若別教",
    "T34n1726_002:0889c20": "先約分段，次約變易，此亦非普。若圓教菩薩",
    "T34n1726_002:0889c21": "於一心中照一切苦、集、滅、道，遍知凡夫見愛",
    "T34n1726_002:0889c22": "即有作之集、二乘著空即無作之集。故《淨名》",
    "T34n1726_002:0889c23": "云「法名無染，若染於法，是名染法，非求法",
    "T34n1726_002:0889c24": "也。」又云「結習未盡華則著身」，即是變易之惑",
    "T34n1726_002:0889c25": "全未除也。《大經》云「汝諸比丘於此大乘未為",
    "T34n1726_002:0889c26": "正法、除諸結使」，即無作集也。乃至順道法愛",
    "T34n1726_002:0889c27": "生亦是無作集也。是名遍知集。遍知苦者，",
    "T34n1726_002:0889c28": "以有集故，即能招苦報，有作之集招分段苦、",
    "T34n1726_002:0889c29": "無作之集招變易苦，即知苦諦也。遍知對治",
    "T34n1726_002:0890a01": "苦集之道滅，從五戒、十善，不動、不出，二乘四",
    "T34n1726_002:0890a02": "諦、十二因緣通至有餘、無餘涅槃，通教亦",
    "T34n1726_002:0890a03": "爾。別教歷別，通至常住，不能於一道有無量",
    "T34n1726_002:0890a04": "道，不名普道。圓教中道即是實相，《普賢觀》",
    "T34n1726_002:0890a05": "云「大乘因者，諸法實相。」修如此道，名為圓因，",
    "T34n1726_002:0890a06": "稱為普道，故所得涅槃即是究竟常住，一切",
    "T34n1726_002:0890a07": "煩惱永無遺餘。譬如劫火，無復遺燼，故名普",
    "T34n1726_002:0890a08": "滅。所觀四諦既周，緣諦起誓，何得不遍？故稱",
    "T34n1726_002:0890a09": "弘誓普也。私用觀十法界性德修得善惡，而",
    "T34n1726_002:0890a10": "起弘誓論普、不普，自是一節大義，與四諦語",
    "T34n1726_002:0890a11": "異，故逭用之，亦應善也。三明修行普，先明次",
    "T34n1726_002:0890a12": "第修行、次明不次第修行，具在《大本》行妙",
    "T34n1726_002:0890a13": "中。四明斷惑普者，若從假入空，止斷四住",
    "T34n1726_002:0890a14": "惑，華猶著身，未為正法；除諸結使，但離虛妄，",
    "T34n1726_002:0890a15": "非一切解脫。若從空入假，止除塵沙，不依根",
    "T34n1726_002:0890a16": "本而斷，亦不名普。若空、假不二，正觀中道，根",
    "T34n1726_002:0890a17": "本既傾，枝條自去，如覆大地，草木悉碎，故名",
    "T34n1726_002:0890a18": "斷惑普也。五入法門普者，二乘若入一法門，",
    "T34n1726_002:0890a19": "不能入二，何況眾多？若修歷別之行，階差淺",
    "T34n1726_002:0890a20": "深，我唯知此一法門，餘不能知者，此亦非",
    "T34n1726_002:0890a21": "普。若入王三昧，一切悉入其中，譬如王來必",
    "T34n1726_002:0890a22": "有營從，營從復有營從，王三昧亦如是，入此",
    "T34n1726_002:0890a23": "三昧，一切三昧悉入其中，所謂三諦三昧，三",
    "T34n1726_002:0890a24": "諦三昧復有無量法門而為眷屬亦皆悉入",
    "T34n1726_002:0890a25": "王三昧中，故名入法門普。六神通普者，若大",
    "T34n1726_002:0890a26": "羅漢天眼見大千、支佛見百佛土、菩薩見恒",
    "T34n1726_002:0890a27": "沙佛土，皆是限量之通，故不名普。何以故？緣",
    "T34n1726_002:0890a28": "境既狹，發通亦小。今圓教菩薩緣十法界境",
    "T34n1726_002:0890a29": "發通，遍見十法界而無限極，三乘尚不知其",
    "T34n1726_002:0890b01": "名，何況見其境界？眼見既爾，餘例可知，神通",
    "T34n1726_002:0890b02": "妙中當廣說。七方便普者，進行方便是道前",
    "T34n1726_002:0890b03": "方便，起用方便是道後方便。今正明道，後方",
    "T34n1726_002:0890b04": "便也。若二乘及小菩薩所行方便入一法門，",
    "T34n1726_002:0890b05": "若欲化他，齊其所得，起用化物，道前、道後俱",
    "T34n1726_002:0890b06": "非是普；圓教菩薩二諦為方便，收得一切方",
    "T34n1726_002:0890b07": "便，入中道已，雙照二諦，二諦神變遍十法",
    "T34n1726_002:0890b08": "界，而於法身無所損減，道前、道後皆名為",
    "T34n1726_002:0890b09": "普。八說法普者，二乘小菩薩說法不能一時",
    "T34n1726_002:0890b10": "遍答眾聲，又殊方異俗不能令其俱解。《大經》",
    "T34n1726_002:0890b11": "云「拘絺羅於聲聞中四無礙辯為最第一，非",
    "T34n1726_002:0890b12": "謂菩薩也。」今圓教人一音演法，隨類得解，以",
    "T34n1726_002:0890b13": "一妙音遍滿十方界，如修羅琴隨人意出聲，",
    "T34n1726_002:0890b14": "故名說法，說法妙中廣說。九供養諸佛普",
    "T34n1726_002:0890b15": "者，就此為二：一事、二理。《華嚴》云「不為供養",
    "T34n1726_002:0890b16": "一佛一國土微塵佛，乃至為供養不可說不",
    "T34n1726_002:0890b17": "可說佛，能不起滅定，現諸威儀，安禪合掌，讚",
    "T34n1726_002:0890b18": "諸法王，以身、命、財、一切供具周至十方，譬如",
    "T34n1726_002:0890b19": "雲雨，供養諸佛也。」理解者，圓智正觀之心名",
    "T34n1726_002:0890b20": "為覺，覺即是佛義，萬行功德熏修此智，此智",
    "T34n1726_002:0890b21": "名一切，修功德資供此智即是供養一切",
    "T34n1726_002:0890b22": "智。《淨名》云「以一食施一切。」故云供養諸佛",
    "T34n1726_002:0890b23": "普。十成就眾生普者，譬螢火、燈、燭、星、月為益",
    "T34n1726_002:0890b24": "蓋微，日光照世，一切卉木叢林遍令生長，華",
    "T34n1726_002:0890b25": "果成就。外道如螢火，二乘如燈、燭，通教如星，",
    "T34n1726_002:0890b26": "別教如月，成就義約；今圓教聖人慈慧饒",
    "T34n1726_002:0890b27": "潤，冥顯兩益而無限量。《華嚴》云「菩薩不為一",
    "T34n1726_002:0890b28": "眾生、一國土、一方眾生發菩提心，乃為不可",
    "T34n1726_002:0890b29": "說不可說佛剎微塵國土眾生發心。」成立利",
    "T34n1726_002:0890c01": "益，一時等潤，譬如大雨，一切四方俱下，故名",
    "T34n1726_002:0890c02": "成就眾生普。普門之義何量何邊，豈可窮盡？",
    "T34n1726_002:0890c03": "如淨名之儔不能受持。今此觀世音普門即",
    "T34n1726_002:0890c04": "對三號：觀即是覺，覺名為佛；世音是境，境即",
    "T34n1726_002:0890c05": "是如；普門即正遍知。此之三義不可窮盡，若",
    "T34n1726_002:0890c06": "見其意則自在說也。私就〈普門品〉搜十普之",
    "T34n1726_002:0890c07": "義，證成此者。若如觀音愍諸四眾受其瓔珞",
    "T34n1726_002:0890c08": "者，諸是不一之名，愍是悲傷之義，此即慈悲",
    "T34n1726_002:0890c09": "普，有慈悲任運、有弘誓普義也。以種種形遊",
    "T34n1726_002:0890c10": "諸國土、度脫眾生，即是淨佛國土，豈非修行",
    "T34n1726_002:0890c11": "普？自既無縛，能解他縛，自既無毒，令他離",
    "T34n1726_002:0890c12": "毒，一時稱名皆得解脫，皆是偏悉之言，豈非",
    "T34n1726_002:0890c13": "斷惑普？普門示現即是入法門普、方便之力",
    "T34n1726_002:0890c14": "即是方便普、神通力者即神通普、而為說法",
    "T34n1726_002:0890c15": "即說法普、多所饒益即成就眾生普、分作二",
    "T34n1726_002:0890c16": "分奉二如來即供養諸佛普，如是義意悉在",
    "T34n1726_002:0890c17": "經文，故引以為證也。第二釋體者，以靈智合",
    "T34n1726_002:0890c18": "法身為體。若餘經明三身者，則單以法身為",
    "T34n1726_002:0890c19": "體，此品但有二身義，故用理智合為體也。只",
    "T34n1726_002:0890c20": "此智即實相理。何以故？若無靈智，實相隱，名",
    "T34n1726_002:0890c21": "如來藏。今知權實，相與理不二，如左右之名",
    "T34n1726_002:0890c22": "爾。若明實相體義，廣出《大本玄義》。第三明宗",
    "T34n1726_002:0890c23": "者，以感應為宗，十界之機扣寂照之知，致",
    "T34n1726_002:0890c24": "有前後感應之益。益文雖廣，直將感應往收，",
    "T34n1726_002:0890c25": "如牽綱目動，所以用感應為宗。餘經或用因",
    "T34n1726_002:0890c26": "果為宗，今品不爾者，因果語通，從凡乃至上",
    "T34n1726_002:0890c27": "地各有因果，能感所感既皆有因果，但經文",
    "T34n1726_002:0890c28": "意似不至此，機家雖有因果，但以感為名，聖",
    "T34n1726_002:0890c29": "雖無因果，但以應為名，則扶文義便也。感應",
    "T34n1726_002:0891a01": "義有六：一列名、二釋相、三釋同異、四明相",
    "T34n1726_002:0891a02": "對、五明普不普、六辯觀心，具在《大本》。問：若言",
    "T34n1726_002:0891a03": "機者是微善之將生，惡微將生亦是機不？答：",
    "T34n1726_002:0891a04": "然。問：機為是善？為不善？若已是善，何須感",
    "T34n1726_002:0891a05": "聖？若未是善，那得言善之將生？答：性善冥伏",
    "T34n1726_002:0891a06": "如蓮華在泥，聖人若應如日照則出。又問：若",
    "T34n1726_002:0891a07": "言機是關者，為善關？不善關？若已是善，何須",
    "T34n1726_002:0891a08": "關聖而成善？若非是善，復何得關聖而成非",
    "T34n1726_002:0891a09": "善？凡聖條然，何曾相關？答：善關於大慈，惡關",
    "T34n1726_002:0891a10": "於大悲，故言相關。問：若言宜釋機者，此乃是",
    "T34n1726_002:0891a11": "應家觀機用與之言，那釋感義？答：圓蓋圓底，",
    "T34n1726_002:0891a12": "互得相宜。問：為用法身應？為用應身應？應身",
    "T34n1726_002:0891a13": "無常，此則無應；法身若應，此則非法身。答：法",
    "T34n1726_002:0891a14": "既言身，何不言應？應身既稱應，何意不應？故",
    "T34n1726_002:0891a15": "俱應。又問：感、應，為一？為異？若一，感即是應，凡",
    "T34n1726_002:0891a16": "便是聖；若異，則不相關。答：不一、不異，而論感",
    "T34n1726_002:0891a17": "應。問：感、應，為虛？為實？若是實者，凡夫是實，實",
    "T34n1726_002:0891a18": "則何可化？若言是虛，虛何所化？答：云云。以他",
    "T34n1726_002:0891a19": "問：聖人是所感，凡夫是能感；聖人是能應，凡",
    "T34n1726_002:0891a20": "夫是所應。所感非是感，所應非是應，云何言",
    "T34n1726_002:0891a21": "感應道交？答：所感實無感，從感名所感，言聖",
    "T34n1726_002:0891a22": "人是所感；所應實無應，從應名所應，言凡夫",
    "T34n1726_002:0891a23": "是所應。還是感所為應能、應能為感所，亦是",
    "T34n1726_002:0891a24": "應所為感能、感能為應所。既無感應之實，",
    "T34n1726_002:0891a25": "亦無感應之異，不異而異者，聖沒所感，目為",
    "T34n1726_002:0891a26": "能應，凡沒所應，目為能感，故言感應道交。私",
    "T34n1726_002:0891a27": "難此語：若實無感應之異，今聖沒能感、凡沒",
    "T34n1726_002:0891a28": "能應，何不聖沒能應、凡沒能感？若如此，則無",
    "T34n1726_002:0891a29": "凡、聖之殊。若不如此，感、應便異，何言不異？又",
    "T34n1726_002:0891b01": "感能無感能之實而名感能者，何不名應能？",
    "T34n1726_002:0891b02": "若應所無實，何不名感所？若爾，則無凡聖感",
    "T34n1726_002:0891b03": "應；若不爾，則是異，云何不異？又難：若以感能",
    "T34n1726_002:0891b04": "為應所、感所為應能，此是自生義。若能應只",
    "T34n1726_002:0891b05": "是所應、能感只是所感，還是自生義。若應能",
    "T34n1726_002:0891b06": "生應所、感能生感所，能感生所感、所感生能",
    "T34n1726_002:0891b07": "感，能應生所應、所應生能應，皆是從他生，",
    "T34n1726_002:0891b08": "豈非他性義？若共生則二過，若離二，墮無因",
    "T34n1726_002:0891b09": "過。問：若爾，則無感應。答：聖人以平等無住法",
    "T34n1726_002:0891b10": "不住感，以四悉檀隨機應爾。問：妄執之善能",
    "T34n1726_002:0891b11": "感不？答：妄執是惡，亦得感。問：妄執既非一，應",
    "T34n1726_002:0891b12": "亦為二。答：應本無二為緣，何所不作？問：凡名",
    "T34n1726_002:0891b13": "凡僻，善則招樂、惡則感苦；聖名為正，正則非",
    "T34n1726_002:0891b14": "善、非惡，非苦、非樂。善惡之僻，何能感非善、非惡",
    "T34n1726_002:0891b15": "之正耶？答：正聖慈悲，拔其善惡之僻，令入非",
    "T34n1726_002:0891b16": "善、非惡之正，故有感應。第四慈悲利物為用",
    "T34n1726_002:0891b17": "者，二智不當用耶？答：二智語通，今別附文，以",
    "T34n1726_002:0891b18": "盛明隱顯之益，故以此當用爾。他釋：法身冥",
    "T34n1726_002:0891b19": "益為常，應身暫出還沒為無常。今明法身常",
    "T34n1726_002:0891b20": "寂而恒照，此理宜然。應身處處利益，未甞休",
    "T34n1726_002:0891b21": "廢，亦是常義。若言有應、不應以為無常者，法",
    "T34n1726_002:0891b22": "身亦有益、無益，故知俱是常無常、俱有冥顯，",
    "T34n1726_002:0891b23": "如日月共照，一虧一盈。如來恒以常、無常二",
    "T34n1726_002:0891b24": "法熏修眾生，故言二鳥雙遊而呼為常、無常",
    "T34n1726_002:0891b25": "爾。譬如種植，或假外日風雨，內有土氣煖潤，",
    "T34n1726_002:0891b26": "而萬物得增，冥顯兩益亦復如是。此中應用",
    "T34n1726_002:0891b27": "王三昧十番破二十五有，以辯慈悲益物之",
    "T34n1726_002:0891b28": "用，具在《大本玄》中。問：觀音利物廣大如此，為",
    "T34n1726_002:0891b29": "已成佛？猶是菩薩？答：本地難知，而經有兩",
    "T34n1726_002:0891c01": "說。如《觀音受記經》明觀音、勢至得如幻三",
    "T34n1726_002:0891c02": "昧，周旋往返十方化物，昔於金光師子遊戲",
    "T34n1726_002:0891c03": "如來國，王名威德，化生二子，左名寶意，即是",
    "T34n1726_002:0891c04": "觀音，右名寶尚，即是勢至，往問佛何供養",
    "T34n1726_002:0891c05": "勝，佛言：「當發菩提心。」從如來初發菩提心，次",
    "T34n1726_002:0891c06": "阿彌陀佛後當成正覺，觀音名普光功德山",
    "T34n1726_002:0891c07": "王，勢至名善住功德寶王。又，《如來藏經》亦",
    "T34n1726_002:0891c08": "云「觀音、文殊皆未成佛。」若《觀音三昧經》云「先",
    "T34n1726_002:0891c09": "已成佛，號正法明如來，釋迦為彼佛作苦行",
    "T34n1726_002:0891c10": "弟子。」二文相乖，此言云何？乃是四悉檀化",
    "T34n1726_002:0891c11": "物，不可求其實也。第五明教相者，夫觀音",
    "T34n1726_002:0891c12": "經部黨甚多，或《請觀世音》、《觀音受記》、《觀音三",
    "T34n1726_002:0891c13": "昧》、《觀音懺悔》、《大悲雄猛觀世音》等不同，今所",
    "T34n1726_002:0891c14": "傳者即是一千五百三十言《法華》之一品。而",
    "T34n1726_002:0891c15": "別傳者，乃是曇摩羅讖法師，亦號伊波勒菩",
    "T34n1726_002:0891c16": "薩，遊化葱嶺，來至河西，河西王沮渠蒙遜歸",
    "T34n1726_002:0891c17": "命正法，兼有疾患，以告法師，師云：「觀世音與",
    "T34n1726_002:0891c18": "此土有緣。」乃令誦念，患苦即除，因是別傅一",
    "T34n1726_002:0891c19": "品流通部外也。此品是《法華》流通分，既通於",
    "T34n1726_002:0891c20": "開權顯實之教，令冥顯兩益被於將來，以十",
    "T34n1726_002:0891c21": "法界身圓應一切，使得解脫。圓人秉於圓法，",
    "T34n1726_002:0891c22": "流通此圓教故，即是流通圓教相也。五味為",
    "T34n1726_002:0891c23": "論，即是流通醍醐味也。問：文云「方便之力種",
    "T34n1726_002:0891c24": "種不同，說亦應異。」何得是圓教相？答：就能說",
    "T34n1726_002:0891c25": "之人為圓，弘圓教遍逗法界之機，機雖不",
    "T34n1726_002:0891c26": "同，不可令能秉法人隨機而遍。例如佛於一",
    "T34n1726_002:0891c27": "乘分別說三，豈可令佛便是聲聞、緣覺耶？又",
    "T34n1726_002:0891c28": "付囑云：「若人深信解者，為說此經；若不信",
    "T34n1726_002:0891c29": "者，於餘深法中示教利喜。」既奉佛旨，圓逗萬",
    "T34n1726_002:0892a01": "機，種種不同只是流通圓教。又問：能說人",
    "T34n1726_002:0892a02": "圓，於教亦圓，行人機異，此人稟何教耶？若",
    "T34n1726_002:0892a03": "稟偏教，與鹿苑人同；若稟圓教，機亦應一。答：",
    "T34n1726_002:0892a04": "昔鹿苑佛未發本顯迹，不會三歸一，人法未",
    "T34n1726_002:0892a05": "圓，所稟方便不得稱圓。今經已開顯權實，",
    "T34n1726_002:0892a06": "雖是種種身，本迹不思議一；雖說種種法，為",
    "T34n1726_002:0892a07": "開圓道，於義無咎。問：上文云「正直捨方便」，此",
    "T34n1726_002:0892a08": "中那言以方便？答：上正顯實，故言其捨；此中",
    "T34n1726_002:0892a09": "論用，故言示現，體用不思議一也。",
    "T34n1726_002:0892a10": "觀音玄義卷下"
}