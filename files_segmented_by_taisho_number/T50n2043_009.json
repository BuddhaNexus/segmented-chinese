{
    "T50n2043_009:0161b13": "阿育王經卷第九",
    "T50n2043_009:0161b15": "梁扶南三藏僧伽婆羅譯",
    "T50n2043_009:0161b16": "優波笈多弟子因緣第八",
    "T50n2043_009:0161b17": "虎子因緣",
    "T50n2043_009:0161b18": "是時優波笈多。住摩偷羅國大醍醐山那哆",
    "T50n2043_009:0161b19": "婆哆寺。去寺不遠有一虎。生子不能覓食。飢",
    "T50n2043_009:0161b20": "餓困苦即便命終。優波笈多以精進慈悲與",
    "T50n2043_009:0161b21": "虎子食。優波笈多有五百弟子。未得道果。",
    "T50n2043_009:0161b22": "白其師。云何乃與難眾生食。其師答言。善",
    "T50n2043_009:0161b23": "男子。為解脫因故。彼弟子聞心生疑怪。難處",
    "T50n2043_009:0161b24": "眾生。云何而得解脫因緣。彼諸虎子壽命短",
    "T50n2043_009:0161b25": "促將欲近死。優波笈多語虎子言。一切行無",
    "T50n2043_009:0161b26": "常。一切法無我。涅槃寂靜。汝於我所當生",
    "T50n2043_009:0161b27": "信心。於畜生道應生厭離。時彼虎子於長老",
    "T50n2043_009:0161b28": "所。心生信敬。生信敬已。即便命終。於摩偷羅",
    "T50n2043_009:0161b29": "國生於人中。乃至七歲優波笈多教化令其",
    "T50n2043_009:0161c01": "出家。於七年中得羅漢果。以神通力採種種",
    "T50n2043_009:0161c02": "花供養優波笈多。是時優波笈多與諸弟子",
    "T50n2043_009:0161c03": "而自圍繞。羅漢弟子從空中來即住其前。彼",
    "T50n2043_009:0161c04": "未得道五百弟子白其師言。此我同學其年",
    "T50n2043_009:0161c05": "尚少。云何已得神通功德。時師答言。此是先",
    "T50n2043_009:0161c06": "虎子。汝先所問云何與此眾生食者。為見我",
    "T50n2043_009:0161c07": "聞法故今得此果。時優波笈多即為五百弟",
    "T50n2043_009:0161c08": "子說法。於是五百弟子深生慚愧。斷除煩惱",
    "T50n2043_009:0161c09": "得阿羅漢果。",
    "T50n2043_009:0161c10": "牛味因緣",
    "T50n2043_009:0161c11": "南天竺國有一男子。於佛法中出家。常畏",
    "T50n2043_009:0161c12": "生死而不得涅槃。生心念言。誰能說法教化",
    "T50n2043_009:0161c13": "於我。若有人能說法教我。當得涅槃。其聞摩",
    "T50n2043_009:0161c14": "偷羅國世尊所記教化最勝弟子名優波笈",
    "T50n2043_009:0161c15": "多。聞已往摩偷羅國至優波笈多處。到已禮",
    "T50n2043_009:0161c16": "足合掌白言。長老。佛已涅槃。長老。今者應作",
    "T50n2043_009:0161c17": "佛事為我說法。是時優波笈多見其後身畏",
    "T50n2043_009:0161c18": "生死苦。復見其身從遠處來羸瘦疲極。語言。",
    "T50n2043_009:0161c19": "善男子。消息汝身其本所食唯食乳酪。摩",
    "T50n2043_009:0161c20": "偷羅國有種種飲食而無乳酪。優波笈多教",
    "T50n2043_009:0161c21": "其從別路行。彼路中遇見眾多女人。持乳酪",
    "T50n2043_009:0161c22": "漿酥等欲從他國入此國。彼諸女人即問長",
    "T50n2043_009:0161c23": "老。何故羸瘦。答言。姊妹我生南天竺恒食乳",
    "T50n2043_009:0161c24": "酪。此摩偷羅國有種種飲食無有乳酪。是故",
    "T50n2043_009:0161c25": "羸瘦。時彼女人於數日中。人人各與乳酪酥",
    "T50n2043_009:0161c26": "等令其身壯。時優波笈多為其說法。彼勤精",
    "T50n2043_009:0161c27": "進即得阿羅漢果。優波笈多語言。汝取一籌",
    "T50n2043_009:0161c28": "著石窟中。即便受教。",
    "T50n2043_009:0161c29": "南天竺人因緣",
    "T50n2043_009:0162a01": "南天竺國有一人。婬他婦恒往他家。其母不",
    "T50n2043_009:0162a02": "聽而語之言。若人為此惡行則無惡不作。其",
    "T50n2043_009:0162a03": "人生瞋即害其母。害已往至他國。至彼國已",
    "T50n2043_009:0162a04": "不得具足五欲。以不得故深生憂惱。即於佛",
    "T50n2043_009:0162a05": "法出家。通達三藏成就多聞。與諸弟子圍",
    "T50n2043_009:0162a06": "繞。共至摩偷羅國那哆婆哆寺優波笈多處。",
    "T50n2043_009:0162a07": "是時優波笈多思惟觀之。見其害母以罪重",
    "T50n2043_009:0162a08": "故不能見諦不得道果。雖復遠來不相慰問。",
    "T50n2043_009:0162a09": "時彼比丘心懷羞愧從此遠去。優波笈多五",
    "T50n2043_009:0162a10": "百弟子未得道者。見是事故。於其師所不生",
    "T50n2043_009:0162a11": "歡喜。作是思惟。和上少智見老比丘其心",
    "T50n2043_009:0162a12": "闇鈍而為說法。今此比丘聰明智慧善通三",
    "T50n2043_009:0162a13": "藏。眷屬隨從而不為說。是時優波笈多見弟",
    "T50n2043_009:0162a14": "子意於其起瞋。又見其心應為和上舍那婆",
    "T50n2043_009:0162a15": "私教化降伏。是時舍那婆私住罽賓國。觀優",
    "T50n2043_009:0162a16": "波笈多其今教化作佛事不。即見其五百弟",
    "T50n2043_009:0162a17": "子心生嗔惱不敬其師。見已思惟。優波笈多",
    "T50n2043_009:0162a18": "何故不教化之。又復深觀。見其非是優波笈",
    "T50n2043_009:0162a19": "多之所能化應是我化。時舍那婆私以神通",
    "T50n2043_009:0162a20": "力往至彼寺。優波笈多遊行出外。舍那婆私",
    "T50n2043_009:0162a21": "即入其寺。鬚髮皆長其衣麁弊。優波笈多",
    "T50n2043_009:0162a22": "諸弟子等見已說言。無知老人從何所來入",
    "T50n2043_009:0162a23": "我師寺。前聰明比丘通達三藏和上尚不為",
    "T50n2043_009:0162a24": "其說法。汝今老鈍豈當為說。是時舍那婆私",
    "T50n2043_009:0162a25": "入寺已。於優波笈多眠處坐。優波笈多弟子",
    "T50n2043_009:0162a26": "見已而嗔以手曳之。而不能動猶如須彌。即",
    "T50n2043_009:0162a27": "欲罵之而聲不出。乃至白優波笈多言。有一",
    "T50n2043_009:0162a28": "貧老比丘。入和上寺坐和上床。優波笈多答",
    "T50n2043_009:0162a29": "弟子言。除我和上無有能坐我床。是時優波",
    "T50n2043_009:0162b01": "笈多還寺已。以最勝恭敬供養和上舍那婆",
    "T50n2043_009:0162b02": "私。自取小床於師邊坐。乃至優波笈多弟子",
    "T50n2043_009:0162b03": "思惟。若此比丘是和上師。然其智慧猶不及",
    "T50n2043_009:0162b04": "我和上。時舍那婆私見其意即便思惟。云何",
    "T50n2043_009:0162b05": "方便為彼除慢。見已自舉右臂手出牛乳告",
    "T50n2043_009:0162b06": "優波笈多。善男子。此三昧云何。優波笈多答",
    "T50n2043_009:0162b07": "和上言。我今不識此三昧名。和上語言。名龍",
    "T50n2043_009:0162b08": "頻呻三昧。第二時復更出乳。復問言。此三昧",
    "T50n2043_009:0162b09": "云何。優波笈多答言。我今不識此三昧名。和",
    "T50n2043_009:0162b10": "上語言。此名青和合覺支三昧。乃至廣說諸",
    "T50n2043_009:0162b11": "三昧。優波笈多語和上言。是我智慧境界。和",
    "T50n2043_009:0162b12": "上則說。非我境界則不說之。乃至舍那婆私",
    "T50n2043_009:0162b13": "語優波笈多。善男子。是三昧佛智受持。辟支",
    "T50n2043_009:0162b14": "佛不聞其名。是三昧辟支佛智慧受持。舍利",
    "T50n2043_009:0162b15": "弗不聞其名。是三昧舍利弗智受持。目揵連",
    "T50n2043_009:0162b16": "不聞其名。是三昧目揵連智受持。摩訶迦葉",
    "T50n2043_009:0162b17": "不聞其名。是三昧我和上智受持。我不聞名。",
    "T50n2043_009:0162b18": "舍那婆私又言。善男子。我涅槃時。此三昧法",
    "T50n2043_009:0162b19": "一切皆失。又世尊本生有七萬七千名。亦復",
    "T50n2043_009:0162b20": "皆失。一萬阿毘曇法亦復皆失。是時優波笈",
    "T50n2043_009:0162b21": "多諸弟子聞此懊惱。即便思惟。此比丘智慧",
    "T50n2043_009:0162b22": "勝我和上。即滅憍慢。舍那婆私教化說法。彼",
    "T50n2043_009:0162b23": "諸弟子悉得阿羅漢果。",
    "T50n2043_009:0162b24": "爾時長老舍那婆私語優波笈多。善男子。世",
    "T50n2043_009:0162b25": "尊付法藏與摩訶迦葉入涅槃。摩訶迦葉付",
    "T50n2043_009:0162b26": "和上入涅槃。和上付我入涅槃。我今付汝當",
    "T50n2043_009:0162b27": "入涅槃。此法藏汝當守護。於此摩偷羅國有",
    "T50n2043_009:0162b28": "人當生名絺徵柯。其當出家此法藏當付之。",
    "T50n2043_009:0162b29": "乃至長老舍那婆私付優波笈多法藏竟。以",
    "T50n2043_009:0162c01": "神通力身昇虛空。現四威儀入火三昧。入三",
    "T50n2043_009:0162c02": "昧竟有種種花。青黃赤白。從其身出。身上",
    "T50n2043_009:0162c03": "出水身下出火。身上出火身下出水。其身端",
    "T50n2043_009:0162c04": "嚴譬如有山一邊出水一邊出火。舍那婆私",
    "T50n2043_009:0162c05": "以種種神力。令諸比丘及諸檀越心得開解。",
    "T50n2043_009:0162c06": "作是化已即入涅槃。如水滅火。是時優波笈",
    "T50n2043_009:0162c07": "多及一萬八千阿羅漢弟子。供養其身為作",
    "T50n2043_009:0162c08": "塔廟。",
    "T50n2043_009:0162c09": "北天竺人因緣",
    "T50n2043_009:0162c10": "是時優波笈多。住摩偷羅國那哆婆哆寺。北",
    "T50n2043_009:0162c11": "天竺有一善男子。於世尊法中出家。多聞智",
    "T50n2043_009:0162c12": "慧通達三藏。說法美妙在在至處。一切諸人",
    "T50n2043_009:0162c13": "請其說法。即為諸人三種說法。常自思惟。誰",
    "T50n2043_009:0162c14": "能為我說法令我得道。其聞摩偷羅國有比",
    "T50n2043_009:0162c15": "丘。名優波笈多無相佛。教化第一佛之所記。",
    "T50n2043_009:0162c16": "聞已往彼國至那哆婆哆寺。到優波笈多所",
    "T50n2043_009:0162c17": "說言。世尊已涅槃長老今作佛事。為我說法",
    "T50n2043_009:0162c18": "即說偈言。",
    "T50n2043_009:0162c19": "　佛有大慈悲　　已入於涅槃",
    "T50n2043_009:0162c20": "　汝今作佛事　　世間癡盲冥",
    "T50n2043_009:0162c21": "　汝作智慧光　　如日明照世",
    "T50n2043_009:0162c22": "　世間無餘師　　唯汝以為師",
    "T50n2043_009:0162c23": "　化弟子最勝　　長老應化我",
    "T50n2043_009:0162c24": "是時優波笈多思惟觀其心。見其最後身深",
    "T50n2043_009:0162c25": "畏生死。何故前身而不得聖法。即見其緣。未",
    "T50n2043_009:0162c26": "具足故。優波笈多為其作緣令得具足。又見",
    "T50n2043_009:0162c27": "其心樂欲坐禪不欲說法。優波笈多語言。善",
    "T50n2043_009:0162c28": "男子。若汝能受我教。我當為說。彼答言。我",
    "T50n2043_009:0162c29": "當如是。優波笈多言。汝今當說三種法。彼",
    "T50n2043_009:0163a01": "又問。云何修多羅我應當說。優波笈多言。於",
    "T50n2043_009:0163a02": "多聞五功德。一者陰方便。二者界方便。三者",
    "T50n2043_009:0163a03": "入方便。四者因緣方便。五者說法化人下待",
    "T50n2043_009:0163a04": "他教。我已教汝說三種法。乃至次第說法。說",
    "T50n2043_009:0163a05": "法竟得阿羅漢果。乃至取籌投石窟中。",
    "T50n2043_009:0163a06": "提婆落起多(翻天護)因緣",
    "T50n2043_009:0163a07": "是時天護商主住陸求那(不解翻)國常樂布施於",
    "T50n2043_009:0163a08": "佛生信。欲往入海而作師子吼。若我從海安",
    "T50n2043_009:0163a09": "隱得還。我當於佛法中作五年大會。乃至一",
    "T50n2043_009:0163a10": "切諸天聞其語而受持之。其國一切無不聞",
    "T50n2043_009:0163a11": "知。說言。天護商主作師子吼。我從海還。當",
    "T50n2043_009:0163a12": "於佛法作五年大會。是時有一阿羅漢比丘",
    "T50n2043_009:0163a13": "尼住彼國思惟觀察。天護從海安隱還不。即",
    "T50n2043_009:0163a14": "見其人安隱得還。復見其還已於佛法中作",
    "T50n2043_009:0163a15": "五年大會。又見會時幾僧和合。即見其數",
    "T50n2043_009:0163a16": "一萬八千皆阿羅漢。學人倍多凡夫無數。於",
    "T50n2043_009:0163a17": "彼眾中誰為上座。即見上座名阿娑陀(星名)。",
    "T50n2043_009:0163a18": "復觀阿娑陀上座。為是阿羅漢。為是阿那含。",
    "T50n2043_009:0163a19": "為是斯陀含。為是須陀洹。即見上座是凡夫",
    "T50n2043_009:0163a20": "人。又觀其人。為精進為懈怠。見其精進。即便",
    "T50n2043_009:0163a21": "思惟欲往問之。為欲自益。為欲益他。見其自",
    "T50n2043_009:0163a22": "作利益。乃至羅漢比丘尼。至彼僧伽藍。至已",
    "T50n2043_009:0163a23": "次第從上座禮而說言。大德汝不端嚴。上座",
    "T50n2043_009:0163a24": "心自思惟。云何以我為不端嚴。即自觀身見",
    "T50n2043_009:0163a25": "鬚髮長。即喚年少比丘剃除鬚髮。乃至剃竟。",
    "T50n2043_009:0163a26": "比丘尼復更思惟。此大德解我語不。即見大",
    "T50n2043_009:0163a27": "德不解語意。復至僧伽藍次第禮拜說言。大",
    "T50n2043_009:0163a28": "德汝不端嚴。上座思惟。我已剃鬚髮竟。云何",
    "T50n2043_009:0163a29": "猶不端嚴。復更觀身見其衣服麁弊。喚年少",
    "T50n2043_009:0163b01": "弟子更浣染之。染治既竟著已端坐。比丘尼",
    "T50n2043_009:0163b02": "復更思惟。大德解我語不。即見大德不解其",
    "T50n2043_009:0163b03": "意。乃至三過羅漢比丘尼復至僧伽藍。次第",
    "T50n2043_009:0163b04": "禮拜說言。大德不端嚴。乃至大德生瞋。我已",
    "T50n2043_009:0163b05": "剃鬚髮及浣染衣竟。云何謂我不端嚴耶。比",
    "T50n2043_009:0163b06": "丘尼白大德言。云何以此為佛法莊嚴。若得",
    "T50n2043_009:0163b07": "四果此為佛法莊嚴。復次大德聞商主天護",
    "T50n2043_009:0163b08": "作師子吼。我從海中安隱得還。當於佛法作",
    "T50n2043_009:0163b09": "五年大會不。大德答言聞。復問。大德知彼會",
    "T50n2043_009:0163b10": "時眾僧數不。答言。不知。比丘尼自說會時僧",
    "T50n2043_009:0163b11": "數有一萬八千阿羅漢學人復倍凡夫無數。",
    "T50n2043_009:0163b12": "大德。是凡夫為第一上座。在羅漢眾中先受",
    "T50n2043_009:0163b13": "供養。是莊嚴不。大德聞此語啼泣懊惱。比丘",
    "T50n2043_009:0163b14": "尼言。何故啼泣。答言。姊妹。我今已老。無可",
    "T50n2043_009:0163b15": "堪任。比丘尼而說偈言。",
    "T50n2043_009:0163b16": "　如來法可見　　無有於時節",
    "T50n2043_009:0163b17": "　欲得於解脫　　一切時與果",
    "T50n2043_009:0163b18": "復次大德當往那哆婆哆寺。彼有比丘名優",
    "T50n2043_009:0163b19": "波笈多。佛之所記。我弟子中教化第一。是時",
    "T50n2043_009:0163b20": "長老比丘。次第往至摩偷羅國那哆婆哆寺。",
    "T50n2043_009:0163b21": "優波笈多見長老來。即出迎之。語言。大德。",
    "T50n2043_009:0163b22": "洗足消息。比丘答言。我未洗足。欲見優波笈",
    "T50n2043_009:0163b23": "多。時優波笈多弟子語言。大德。此即是優波",
    "T50n2043_009:0163b24": "笈多來迎大德。比丘聞已。心生歡喜。即便洗",
    "T50n2043_009:0163b25": "足。優波笈多即教化之。為覓檀越洗浴飲食",
    "T50n2043_009:0163b26": "種種供養。語維那言。今有得二解脫比丘入",
    "T50n2043_009:0163b27": "坐禪處。乃至一萬八千阿羅漢悉入禪處。是",
    "T50n2043_009:0163b28": "時比丘入第一禪座處坐而便睡眠。時維那取",
    "T50n2043_009:0163b29": "燈以置其前而復彈指。比丘覺寤便欲捉燈。",
    "T50n2043_009:0163c01": "時優波笈多入火三昧。如是一萬八千阿羅",
    "T50n2043_009:0163c02": "漢悉入火三昧。比丘見已心生歡喜。而說偈",
    "T50n2043_009:0163c03": "言。",
    "T50n2043_009:0163c04": "　一切諸比丘　　跏趺坐於地",
    "T50n2043_009:0163c05": "　譬若於盤龍　　光明如燈樹",
    "T50n2043_009:0163c06": "乃至優波笈多教化說法。是時比丘精進思",
    "T50n2043_009:0163c07": "惟得阿羅漢果。已作所作還其本國。阿羅漢",
    "T50n2043_009:0163c08": "比丘尼見比丘已至。往僧伽藍禮拜說言。今",
    "T50n2043_009:0163c09": "日大德莊嚴。比丘答言。姊妹。以汝力故。乃",
    "T50n2043_009:0163c10": "至商主天護安隱海還作五年大會。是時會",
    "T50n2043_009:0163c11": "中一萬八千阿羅漢和合學人一倍。精進凡",
    "T50n2043_009:0163c12": "夫無數。大德上座為天護呪願。多跋多柯提",
    "T50n2043_009:0163c13": "跋多柯鷖婆跋多柯鷄跋耽婆鼻娑底。乃至",
    "T50n2043_009:0163c14": "五年功德究竟。亦如是呪願。商主天護問上",
    "T50n2043_009:0163c15": "座。世尊種種說法上座所說。多跋多柯提拔",
    "T50n2043_009:0163c16": "多柯鷖婆跋多柯鷄跋耽婆鼻娑底。而無有",
    "T50n2043_009:0163c17": "異。上座答言。善男子。我思惟汝功德呪願。於",
    "T50n2043_009:0163c18": "過去世九十一劫我等為商主。經營大舶入",
    "T50n2043_009:0163c19": "海取寶。令滿此舶還閻浮提。是時海中遇大",
    "T50n2043_009:0163c20": "風吹舶令墮沙海。我等為毘婆尸佛正覺。",
    "T50n2043_009:0163c21": "聚沙為塔。以珍寶物供養此塔。是時諸天",
    "T50n2043_009:0163c22": "示我道路。我等即復裝束大舶。天人語言。",
    "T50n2043_009:0163c23": "七日有大水來。當將汝舶入閻浮提。乃至七",
    "T50n2043_009:0163c24": "日有大水來。將我大舶入閻浮提。以我作此",
    "T50n2043_009:0163c25": "沙塔因緣。經九十一劫不墮惡道。以是因緣",
    "T50n2043_009:0163c26": "我今得阿羅漢果。汝今能供養一萬八千阿",
    "T50n2043_009:0163c27": "羅漢學人一倍精進凡夫無數。於三寶所已",
    "T50n2043_009:0163c28": "作供養。是故我說呪願。多跋多柯(翻從彼時)提",
    "T50n2043_009:0163c29": "跋多柯(是時)鷖婆跋多柯(從此時)鷄跋耽(是時)婆鼻",
    "T50n2043_009:0164a01": "娑底(生)復次善男子。生死苦無窮。汝當於佛",
    "T50n2043_009:0164a02": "法出家。乃至天護出家得阿羅漢果。",
    "T50n2043_009:0164a03": "我見婆羅門因緣",
    "T50n2043_009:0164a04": "優波笈多。住摩偷羅國那哆婆哆寺。摩偷羅",
    "T50n2043_009:0164a05": "國有一婆羅門。常起我見。問佛弟子言。有人",
    "T50n2043_009:0164a06": "可造生死不。佛弟子答言。婆羅門當往那哆",
    "T50n2043_009:0164a07": "婆哆寺。彼有比丘名優波笈多。常說法無我。",
    "T50n2043_009:0164a08": "時婆羅門往彼寺。優波笈多為四眾說法。優",
    "T50n2043_009:0164a09": "波笈多見婆羅門說無我偈。",
    "T50n2043_009:0164a10": "　世間無有我　　亦復無我所",
    "T50n2043_009:0164a11": "　無人無壽命　　唯有生死心",
    "T50n2043_009:0164a12": "是時婆羅門。聞說無我法我見即斷。於優波",
    "T50n2043_009:0164a13": "笈多所出家。優波笈多為其說法。婆羅門精",
    "T50n2043_009:0164a14": "進思惟即得阿羅漢果。婆羅門已作所作。乃",
    "T50n2043_009:0164a15": "至取籌置石室中。",
    "T50n2043_009:0164a16": "睡眠因緣",
    "T50n2043_009:0164a17": "優波笈多。住摩偷羅國那哆婆哆寺。有一善",
    "T50n2043_009:0164a18": "男子。依優波笈多出家。常好睡眠。優波笈多",
    "T50n2043_009:0164a19": "說法亦復睡眠時。優波笈多教其往禪處。至",
    "T50n2043_009:0164a20": "已樹下跏趺而坐。猶故睡眠。乃至優波笈多",
    "T50n2043_009:0164a21": "以神通力。於其四邊化作深坑。深一千肘。以",
    "T50n2043_009:0164a22": "驚怖之是時比丘見此深坑即便驚覺。時優",
    "T50n2043_009:0164a23": "波笈多復化作路令其得行。是時比丘隨路",
    "T50n2043_009:0164a24": "而出往優波笈多處。優波笈多復令其往。至",
    "T50n2043_009:0164a25": "彼住處。比丘答言。和上彼有深坑深一千肘。",
    "T50n2043_009:0164a26": "優波笈多言。此深坑小。生死深坑最為廣",
    "T50n2043_009:0164a27": "大。所謂生老病死憂悲苦惱。若人不知四諦",
    "T50n2043_009:0164a28": "則墮其中。是時比丘復往彼樹下跏趺而坐。",
    "T50n2043_009:0164a29": "其心思惟恐有深坑不復睡眠。以怖畏故思",
    "T50n2043_009:0164b01": "惟精進。除諸煩惱得阿羅漢果。乃至取籌置",
    "T50n2043_009:0164b02": "石室中。",
    "T50n2043_009:0164b03": "給事人因緣",
    "T50n2043_009:0164b04": "優波笈多住摩偷羅國那哆婆哆寺。有一善",
    "T50n2043_009:0164b05": "男子。東國人。於佛法中出家能為給事。所至",
    "T50n2043_009:0164b06": "寺處。諸比丘等令其作給事。諸比丘言。若有",
    "T50n2043_009:0164b07": "檀越至汝處者。汝當教化令其作功德。乃至",
    "T50n2043_009:0164b08": "給事教化疲極。思惟言。誰能為我說法教化。",
    "T50n2043_009:0164b09": "聞摩偷羅國有比丘名優波笈多。佛所記。教",
    "T50n2043_009:0164b10": "化弟子中最為第一。即往其處。至已禮足合",
    "T50n2043_009:0164b11": "掌說言。大德。佛已涅槃。大德。今作佛事。為",
    "T50n2043_009:0164b12": "我說法時優波笈多思惟見其最後身能畏生",
    "T50n2043_009:0164b13": "死。復思惟言。何故不得聖道。見其因緣未足。",
    "T50n2043_009:0164b14": "云何方便令其滿足。若更為給事因緣當足。",
    "T50n2043_009:0164b15": "復見疲極不作給事。優波笈多言。善男子。若",
    "T50n2043_009:0164b16": "隨我教當為說法。答言。如是。優波笈多言。汝",
    "T50n2043_009:0164b17": "當於眾僧更作給事。答言。大德。我於摩偷羅",
    "T50n2043_009:0164b18": "國人。不知誰精進誰不精進。大德語言。汝能",
    "T50n2043_009:0164b19": "早起入國不。答言。能入。比丘又問。此寺眾僧",
    "T50n2043_009:0164b20": "其數有幾。大德答言。有一萬八千阿羅漢。學",
    "T50n2043_009:0164b21": "人一倍。精進凡夫無數。是時彼比丘即為一",
    "T50n2043_009:0164b22": "切眾僧而作給事。令一切僧專修道業。時給",
    "T50n2043_009:0164b23": "事比丘早起著衣持鉢入摩偷羅國。是時有",
    "T50n2043_009:0164b24": "一長者。從摩偷羅國出逢此比丘。所未曾見",
    "T50n2043_009:0164b25": "而今見之。見已禮足。禮已問言。大德。從遠",
    "T50n2043_009:0164b26": "近來。比丘答言。從東國來。長者問言。為何事",
    "T50n2043_009:0164b27": "來。比丘答言。我來至優波笈多處。為欲聞法。",
    "T50n2043_009:0164b28": "而優波笈多令我為僧給事。我今不知摩偷",
    "T50n2043_009:0164b29": "羅國人誰精進誰不精進。長者語言。汝今不",
    "T50n2043_009:0164c01": "須思惟是事。我當代汝給事。眾僧一切飲食",
    "T50n2043_009:0164c02": "衣服醫藥我悉給與。乃至比丘與長者共取",
    "T50n2043_009:0164c03": "飲食等供養眾僧。三月安居。時比丘思惟所",
    "T50n2043_009:0164c04": "作功德得阿羅漢果。乃至取籌置石窟中。",
    "T50n2043_009:0164c05": "工巧因緣",
    "T50n2043_009:0164c06": "爾時東國有一善男子。於佛法中出家。善能",
    "T50n2043_009:0164c07": "工巧。在所至處。一切眾僧。令其造作寺舍屋",
    "T50n2043_009:0164c08": "宇。日日不息生大疲極。即自念言。我欲坐禪",
    "T50n2043_009:0164c09": "思惟。佛先已說一切比丘應坐禪修道不得",
    "T50n2043_009:0164c10": "放逸。即自生心。誰能為我說法教化。聞摩",
    "T50n2043_009:0164c11": "偷羅國有比丘名優波笈多。佛之所記。教化",
    "T50n2043_009:0164c12": "弟子中最為第一。即往其處禮拜合掌。說言。",
    "T50n2043_009:0164c13": "大德。佛已涅槃。大德。今作佛事。為我說法。",
    "T50n2043_009:0164c14": "時優波笈多見其最後身畏生死。復思惟言。",
    "T50n2043_009:0164c15": "何故不得聖道。見因緣未足。云何方便令其",
    "T50n2043_009:0164c16": "滿足。見其更為工巧因緣當足。復見其疲極",
    "T50n2043_009:0164c17": "不能作工巧。優波笈多言。善男子。若隨我",
    "T50n2043_009:0164c18": "教當為說法。答言。如是。優波笈多言。若地未",
    "T50n2043_009:0164c19": "起寺者。汝當於彼起寺。佛已說此言。若有地",
    "T50n2043_009:0164c20": "未起寺處。若人於彼能起寺者。當得梵功德。",
    "T50n2043_009:0164c21": "答言。大德。我於摩偷羅國不知誰精進誰不",
    "T50n2043_009:0164c22": "精進。大德語言。善男子。汝能早起著衣持鉢",
    "T50n2043_009:0164c23": "入國不。答言。如是。乃至早起持鉢入國。是時",
    "T50n2043_009:0164c24": "有一長者。從摩偷羅國出逢此比丘。所未",
    "T50n2043_009:0164c25": "曾見而今見之。見已禮足。問言。大德。從遠",
    "T50n2043_009:0164c26": "近來。比丘答言。從東國來。長者問言。為何",
    "T50n2043_009:0164c27": "事來。比丘答言。我來至優波笈多處。為欲聞",
    "T50n2043_009:0164c28": "法。而優波笈多語我。若有地未起寺處。汝當",
    "T50n2043_009:0164c29": "起寺。我今不知摩偷羅國誰精進誰不精進。",
    "T50n2043_009:0165a01": "長者言。大德。今不須思惟是事。我當為比丘",
    "T50n2043_009:0165a02": "種種辦具。是時比丘與長者有未起寺處欲",
    "T50n2043_009:0165a03": "為起寺。共長者捉繩量度。繩未至地即於其",
    "T50n2043_009:0165a04": "中思惟所作功德。除一切煩惱。即得阿羅漢",
    "T50n2043_009:0165a05": "果。乃至取籌投石室中。",
    "T50n2043_009:0165a06": "飲食因緣",
    "T50n2043_009:0165a07": "爾時摩偷羅國有一善男子。於優波笈多所",
    "T50n2043_009:0165a08": "出家。為貪食故不得聖道。時優波笈多言。我",
    "T50n2043_009:0165a09": "明當與汝食。至明日以一器盛滿糜。一是空",
    "T50n2043_009:0165a10": "器。屏置其前而語言。汝當取食。令此器空。",
    "T50n2043_009:0165a11": "又語言。使此糜冷稍稍食之。此比丘以貪食",
    "T50n2043_009:0165a12": "故。而多欲食。又以口吹令冷。如是一過二",
    "T50n2043_009:0165a13": "過。白和上言。我已冷竟。優波笈多復言。汝雖",
    "T50n2043_009:0165a14": "能令乳糜冷。而汝心有欲愛火熱。汝復令冷",
    "T50n2043_009:0165a15": "汝貪欲熱。以不淨觀為水除此心熱。若愛飲",
    "T50n2043_009:0165a16": "食當如服藥。時此比丘食此糜竟。即便吐出",
    "T50n2043_009:0165a17": "滿於空器。優波笈多言。汝當食之。比丘白和",
    "T50n2043_009:0165a18": "上。此吐不淨。云何可食。優波笈多復語言。汝",
    "T50n2043_009:0165a19": "今當觀一切法不淨猶如涕吐。時優波笈多",
    "T50n2043_009:0165a20": "即為說法。聞法竟精進思惟得阿羅漢果。乃",
    "T50n2043_009:0165a21": "至取籌置石室中。",
    "T50n2043_009:0165a22": "少欲知足因緣",
    "T50n2043_009:0165a23": "時南天竺有一善男子。於佛法中出家。少欲",
    "T50n2043_009:0165a24": "知足不樂榮華。不以蘇油摩身。不湯水浴。",
    "T50n2043_009:0165a25": "不食蘇油。常畏生死。為四大無力故不得聖",
    "T50n2043_009:0165a26": "道。即生心念。誰能為我說法。聞摩偷羅國有",
    "T50n2043_009:0165a27": "比丘名優波笈多。佛之所記。教化弟子中最",
    "T50n2043_009:0165a28": "為第一。即往其處合掌禮敬。說言。大德。佛已",
    "T50n2043_009:0165a29": "涅槃。大德。今作佛事。為我說法。時優波笈多",
    "T50n2043_009:0165b01": "見其最後身畏生死。復思惟言。何故不得聖",
    "T50n2043_009:0165b02": "道。即便見其四大無力故常樂麁惡不願榮",
    "T50n2043_009:0165b03": "華。時優波笈多語言。善男子。當隨我教。我",
    "T50n2043_009:0165b04": "當為說。答言。如是優波笈多為其教化。令諸",
    "T50n2043_009:0165b05": "檀越設種種飲食洗浴眾僧。又語年少比丘。",
    "T50n2043_009:0165b06": "汝當為此比丘洗浴。時年少比丘以蘇油摩",
    "T50n2043_009:0165b07": "其身。以湯水洗浴。食時至。以種種美食與之。",
    "T50n2043_009:0165b08": "是比丘食竟。數日之中身有氣力。是時優波",
    "T50n2043_009:0165b09": "笈多為其說法。是比丘精進思惟即得阿羅",
    "T50n2043_009:0165b10": "漢果。乃至取籌置石室中。",
    "T50n2043_009:0165b11": "羅剎因緣",
    "T50n2043_009:0165b12": "摩偷羅國有一男子。啟其父母求欲出家。往",
    "T50n2043_009:0165b13": "優波笈多處。至已禮足。白言。大德。我得佛法",
    "T50n2043_009:0165b14": "中出家作比丘受具足不。我欲於世尊法中",
    "T50n2043_009:0165b15": "修行梵行。優波笈多見其於身為愛所縛。語",
    "T50n2043_009:0165b16": "言。善來。我當與汝出家。其人聞已禮長老足",
    "T50n2043_009:0165b17": "欲還其家。即於中路作是思惟。我若至家或",
    "T50n2043_009:0165b18": "有留難不得出家。於其路中有一神廟便在",
    "T50n2043_009:0165b19": "中宿。優波笈多即以神力作二羅剎。一持死",
    "T50n2043_009:0165b20": "尸入於廟中。一則空往。既入廟已。共諍死尸。",
    "T50n2043_009:0165b21": "一言。我得此尸。一人言。我得此尸。於是二羅",
    "T50n2043_009:0165b22": "剎互共相諍。既不自決而問此人。誰將此",
    "T50n2043_009:0165b23": "尸來入廟耶。此人思惟。若我實言彼空來者。",
    "T50n2043_009:0165b24": "必當殺我。若不實語將尸來者復應殺我。乃",
    "T50n2043_009:0165b25": "可受死。不應妄語。即語鬼言。是彼將來。時",
    "T50n2043_009:0165b26": "空來鬼即牽其臂而欲食之。將尸鬼者助其",
    "T50n2043_009:0165b27": "牽掣令得免脫。又牽其脚而欲食之。將尸鬼",
    "T50n2043_009:0165b28": "者復助牽掣令得免脫。如此良久遂至日出。",
    "T50n2043_009:0165b29": "經二日後往優波笈多處。至已為其出家。精",
    "T50n2043_009:0165c01": "進修道即得阿羅漢果。乃至取籌置石室",
    "T50n2043_009:0165c02": "中。",
    "T50n2043_009:0165c03": "阿育王經卷第九"
}