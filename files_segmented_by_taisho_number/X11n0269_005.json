{
    "X11n0269_005:0761a16": "首楞嚴經集解熏聞記卷第五",
    "X11n0269_005:0761a17": "吳興沙門　仁岳　述",
    "X11n0269_005:0761a18": "　　第八卷",
    "X11n0269_005:0761a19": "阿難是善男子下二示地位分二一正示二總結初",
    "X11n0269_005:0761a20": "為八一乾慧地。▲注人未審之者長水也彼云無生",
    "X11n0269_005:0761a21": "忍中義說乾慧所謂圓融不礙行布等經現前殘質",
    "X11n0269_005:0761a22": "不復續生孤山云不生同居長水云即生實報同居",
    "X11n0269_005:0761a23": "猶近實報全疎然此一文甚難銷會若不作捨穢趣",
    "X11n0269_005:0761a24": "淨而解亦須作離欲生天而釋資中云今乾慧位能",
    "X11n0269_005:0761b01": "乾欲愛不受欲生上二界身應未全離此亦沇師之",
    "X11n0269_005:0761b02": "深見也。▲鎣或作瑩國語注云徹明也。▲注五品位",
    "X11n0269_005:0761b03": "者一隨喜二讀誦三說法四兼行六度五正行六度",
    "X11n0269_005:0761b04": "法華分別功德品格量後四品功德隨喜品格量初",
    "X11n0269_005:0761b05": "品功德。▲但不合兼通等者彼云若準天台釋位此",
    "X11n0269_005:0761b06": "乾慧合是觀行相似即法華五品及六根清淨證真",
    "X11n0269_005:0761b07": "云此通六根太成混濫。▲經中中流入智者云實心",
    "X11n0269_005:0761b08": "繫實境實緣次第生實實迭相注自然入實理止觀",
    "X11n0269_005:0761b09": "義例釋此一偈通於觀行相似以入分證今意如注。",
    "X11n0269_005:0761b10": "△二圓妙下十信。▲注見惑先落三諦似顯者若諸",
    "X11n0269_005:0761b11": "文云見思障俗無明障中今破見惑合顯真諦此寄",
    "X11n0269_005:0761b12": "次第大節而判也若圓說者見惑落處塵沙無明亦",
    "X11n0269_005:0761b13": "微有破義真諦顯時俗中二理亦微有明義今云見",
    "X11n0269_005:0761b14": "惑先落且約麤分依次言之三諦似顯乃兼微義從",
    "X11n0269_005:0761b15": "圓而解此文既爾他皆例然。▲一十八住者初發心",
    "X11n0269_005:0761b16": "住乃至上求佛地。▲始終地位者始十信終妙覺。▲",
    "X11n0269_005:0761b17": "垢衣香器者論第三云二乘雖破三毒不了了盡譬",
    "X11n0269_005:0761b18": "如香在器中香雖去餘氣仍在又第三十云如乳母",
    "X11n0269_005:0761b19": "衣久故垢著以淳灰淨浣雖無有垢垢氣猶在。▲經",
    "X11n0269_005:0761b20": "氣分交接者以似證之理即諸佛之性雖未真證而",
    "X11n0269_005:0761b21": "覺了之智與佛潛通矣。▲注正防無明等韓康伯云",
    "X11n0269_005:0761b22": "防患曰戒。△三阿難下十住十心對十乘法華玄文",
    "X11n0269_005:0761b23": "云善修平等法界即入信心乃至善修無著即入願",
    "X11n0269_005:0761b24": "心云云。▲初住具十德者第一住三德一切佛法乃",
    "X11n0269_005:0761c01": "至第十住心心寂滅自然流入薩婆若海云云。▲聲",
    "X11n0269_005:0761c02": "聞身至虗空身者彼談十身一一具十乃成百身荊",
    "X11n0269_005:0761c03": "谿以四身攝之謂化攝業報智即報身虗空屬法餘",
    "X11n0269_005:0761c04": "皆應攝孤山復作三身收之謂虗空即法智即是報",
    "X11n0269_005:0761c05": "餘皆屬應又云若約空生大覺國土依空則虗空之",
    "X11n0269_005:0761c06": "身亦宜屬應(彼文)問既屬三四何故十身皆名舍那答",
    "X11n0269_005:0761c07": "以別圓地住所現之身正是實報餘身皆是此身轉",
    "X11n0269_005:0761c08": "變從本受稱故曰舍那又盧舍那者寶梁經翻為淨",
    "X11n0269_005:0761c09": "滿以諸患都盡故云淨眾德悉圓故云滿十身雖異",
    "X11n0269_005:0761c10": "淨滿是同然於同中須知別相不可三四混而無甄",
    "X11n0269_005:0761c11": "故荊谿云彼通云身故云十身盧舍那別釋如來故",
    "X11n0269_005:0761c12": "不應云業報佛國土佛等。▲太子世子異其文者谷",
    "X11n0269_005:0761c13": "響云漢制天子之嫡嗣曰太子諸侯之嫡嗣曰世子",
    "X11n0269_005:0761c14": "今譯者依古二名互出不分尚卑。▲會太子于首止",
    "X11n0269_005:0761c15": "者謂僖五年會惠王太子鄭也首止衛地也然春秋",
    "X11n0269_005:0761c16": "作世子傳云太子耳。▲文王世子者禮記篇目也以",
    "X11n0269_005:0761c17": "文王善為世子之禮故將[言*藍]號命篇。△四阿難下十",
    "X11n0269_005:0761c18": "行。▲注須彌芥子相入攸同維摩涅槃皆說菩薩不",
    "X11n0269_005:0762a01": "思議用能以須彌之高廣內芥子中古師作相容釋",
    "X11n0269_005:0762a02": "之荊谿云須彌容芥謂容入於芥芥容須彌謂芥受",
    "X11n0269_005:0762a03": "須彌今現塵現界其相亦爾。△五阿難下十迴向為",
    "X11n0269_005:0762a04": "二一十向正位二阿難下四種加行。▲經妙圓加行",
    "X11n0269_005:0762a05": "者簡異偏小也若法華玄文取瓔珞五十二位明別",
    "X11n0269_005:0762a06": "教位則以十信為外凡住行向為內凡於內凡中分",
    "X11n0269_005:0762a07": "四加行十住為煖十行為頂十向為忍及世第一皆",
    "X11n0269_005:0762a08": "云義推如煖等今經於此別四加行秪是十向後心",
    "X11n0269_005:0762a09": "注文見矣智者曰諸聖上位非凡能測豈可妄說粗",
    "X11n0269_005:0762a10": "知大意為破行人增上慢心又為銷經引物希向不",
    "X11n0269_005:0762a11": "可偏執諍競是非。▲注如仁王下三十聖故別住果",
    "X11n0269_005:0762a12": "報故圓無明未盡者問此四加行破幾品無明答孤",
    "X11n0269_005:0762a13": "山云應破四品大分言之總屬第十迴向一品耳今",
    "X11n0269_005:0762a14": "謂不然位既開四惑何須合玄文云無明雖無所有",
    "X11n0269_005:0762a15": "不有而有不無階品一往大分為四十二品然其品",
    "X11n0269_005:0762a16": "數無量無邊由是觀之須開四品設復不開秪合云",
    "X11n0269_005:0762a17": "總屬初地一品以十向後正破初地無明故經如忍",
    "X11n0269_005:0762a18": "事人非壞非出節疏云如人含忍其事將說不說也",
    "X11n0269_005:0762a19": "或忍以印可為義如人正領解印可前事自己所證",
    "X11n0269_005:0762a20": "言說未及非懷喻亡前微礙非出喻尚存中道孤山",
    "X11n0269_005:0762a21": "云已得初地似解如忍事人非不在懷而未得真證",
    "X11n0269_005:0762a22": "如非出口然此二句諸說異端今別注之請詳可否。",
    "X11n0269_005:0762a23": "▲僧中辨事即羯磨也。△六阿難下十地。▲注以無",
    "X11n0269_005:0762a24": "緣慈普覆眾生等者慈無別體即上文與如之心也",
    "X11n0269_005:0762b01": "菩薩與眾生一如無二如約事暫分故以菩薩能證",
    "X11n0269_005:0762b02": "之心覆眾生所迷之理淨名云一切眾生即涅槃相",
    "X11n0269_005:0762b03": "不復更滅今取因理無涯譬之如海果德徧覆喻之",
    "X11n0269_005:0762b04": "如雲以慈能與樂必對物機而說故作是釋歟。▲如",
    "X11n0269_005:0762b05": "來下等覺分三一覺際入交。▲注如來權智等問",
    "X11n0269_005:0762b06": "如來豈無實智菩薩豈無權智耶答其實雙具但佛",
    "X11n0269_005:0762b07": "自行觀理已圓鑒物是正故用於權今自行未極化",
    "X11n0269_005:0762b08": "他是旁故用於實也孤山作如來逆生死流菩薩順",
    "X11n0269_005:0762b09": "生死流釋此文者於義全失。△二阿難下金剛乾慧。",
    "X11n0269_005:0762b10": "▲注莫知適從適讀為的左傳曰眾誰適從覈者說",
    "X11n0269_005:0762b11": "文云考事之實也。▲金剛幢慧者乾慧取伏惑之義",
    "X11n0269_005:0762b12": "幢慧取眾伏之頂以高出諸地故法華玄文云等覺",
    "X11n0269_005:0762b13": "位若望菩薩名等覺佛若望妙覺名金剛心菩薩又",
    "X11n0269_005:0762b14": "仁王經說每一地有三心謂入心住心出心例知此",
    "X11n0269_005:0762b15": "經覺際入交即入心也金剛乾慧即住心也出心可",
    "X11n0269_005:0762b16": "解由此菩薩等文出瓔珞。△八如是下妙覺。",
    "X11n0269_005:0762b17": "二是下總結又二一結行位。▲經如幻十喻具在大",
    "X11n0269_005:0762b18": "品。▲注乾城者釋論云日初出時見城門樓櫓宮殿",
    "X11n0269_005:0762b19": "行人出入日轉高轉滅眼見無實是名乾闥婆城或",
    "X11n0269_005:0762b20": "指金剛等孤山疏也。△二作是下簡邪正沇疏云若",
    "X11n0269_005:0762b21": "依此位修行真菩提路即是正觀若不依者即是邪",
    "X11n0269_005:0762b22": "觀。▲注須知下斯與沇意稍別兼之可矣。",
    "X11n0269_005:0762b23": "三爾時下顯經名分二一文殊問二佛告下如來答。",
    "X11n0269_005:0762b24": "▲經汝當奉持者或曰據文殊所問合有二意一當",
    "X11n0269_005:0762c01": "何名是經二我等云何奉持今答名則顯而答持何",
    "X11n0269_005:0762c02": "隱乎釋曰問雖以二意秪是一蓋欲知能詮之名為",
    "X11n0269_005:0762c03": "我等所持之法良以若不知首題總名則不了一經",
    "X11n0269_005:0762c04": "大旨若不了一經大旨將何以為眾生發心受持之",
    "X11n0269_005:0762c05": "法乎然則佛答五名名下五義法在其中故此但云",
    "X11n0269_005:0762c06": "汝當奉持答無所遺也。▲注撮要為名等廣如說題",
    "X11n0269_005:0762c07": "三說是下釋疑分三一經家敘事。▲經開示密印至",
    "X11n0269_005:0762c08": "了義名目者五名之中有祕密呪題有顯了經題云",
    "X11n0269_005:0762c09": "云。▲頓悟下却指前文五十五位增上下顯今得益",
    "X11n0269_005:0762c10": "及所斷惑相節疏云修道智斷故曰修心欲界前六",
    "X11n0269_005:0762c11": "品惑體是俱生故言微細。△二大威下阿難疑問為",
    "X11n0269_005:0762c12": "三一歎佛蒙益二世尊下據理陳疑分二一通疑諸",
    "X11n0269_005:0762c13": "趣長水云此由前文佛語阿難今汝諸根若圓拔已",
    "X11n0269_005:0762c14": "內瑩發光如是浮塵及器世間諸變化相如湯銷冰",
    "X11n0269_005:0762c15": "應念化成無上知覺斯一人成佛器界有情一時成",
    "X11n0269_005:0762c16": "佛如來今日成佛已久不合更有器界趣類故云佛",
    "X11n0269_005:0762c17": "體真實云何復有地獄等道今謂此有三失一者躡",
    "X11n0269_005:0762c18": "文太遠文在第四豈至此中躡為難勢二者濫前滿",
    "X11n0269_005:0763a01": "慈所難之意前云若此妙覺明與如來心不增不減",
    "X11n0269_005:0763a02": "無狀忽生山河大地諸有為相如來今得妙空明覺",
    "X11n0269_005:0763a03": "山河大地有為習漏何當復生等三者今阿難所疑",
    "X11n0269_005:0763a04": "蓋疑凡夫本真云何造作諸趣非難如來已成更有",
    "X11n0269_005:0763a05": "斯事而云佛體真實者以上文云大地草木蝡動含",
    "X11n0269_005:0763a06": "靈等即是佛體故此指迷中佛體安得認為果上佛",
    "X11n0269_005:0763a07": "體耶孤山云此與滿慈所疑其旨一揆但所因既別",
    "X11n0269_005:0763a08": "故其辭小異前因佛說根塵等皆如來藏故起疑今",
    "X11n0269_005:0763a09": "因佛說妙圓明本來無有世界眾生故起疑皆為機",
    "X11n0269_005:0763a10": "緣發斯問耳非實然也今注中取圓師所躡文相仍",
    "X11n0269_005:0763a11": "辨七趣來意。△二世尊下別問地獄。▲經瑠璃為誅",
    "X11n0269_005:0763a12": "瞿曇族姓者瞿雲釋迦前姓也初迦維羅衛國有舍",
    "X11n0269_005:0763a13": "夷貴姓(舍夷即釋迦別目)五百長者共為世尊造立講堂自",
    "X11n0269_005:0763a14": "相誓曰沙門梵志乃至羣黎不得先佛妄升此堂若",
    "X11n0269_005:0763a15": "有違者罪在不測舍衛太子名曰瑠璃因省定外氏",
    "X11n0269_005:0763a16": "入城見堂高廣嚴飾頓止其上貴姓聞之遣使罵辱",
    "X11n0269_005:0763a17": "催逐令去太子懷恚敕太史記之須吾為王當誅此",
    "X11n0269_005:0763a18": "類於後即位領兵伐迦維國殺舍夷人三億乃至佛",
    "X11n0269_005:0763a19": "言彼瑠璃王却後七日當入地獄王聞恐怖乘舩入",
    "X11n0269_005:0763a20": "海冀得自免水中自然出火燒滅廣如本經。▲善星",
    "X11n0269_005:0763a21": "妄說一切法空者善星比丘是佛菩薩時子出家之",
    "X11n0269_005:0763a22": "後受持解脫十二部經壞欲界結獲得四禪而親近",
    "X11n0269_005:0763a23": "惡友退失此定生惡邪見言無佛無法無有涅槃後",
    "X11n0269_005:0763a24": "在尼連河遙見佛來生惡邪心生身陷入阿鼻地獄",
    "X11n0269_005:0763b01": "事載涅槃迦葉菩薩品三惟垂下為他求決。",
    "X11n0269_005:0763b02": "三佛告下如來答釋為二一垂許二阿難下正釋分",
    "X11n0269_005:0763b03": "二一廣約因果以辨趣生二總結虗妄以勸除滅初",
    "X11n0269_005:0763b04": "又二一約情想通明二約因果別示初又二一開妄",
    "X11n0269_005:0763b05": "習以為二分二依二分以辨趣生初又二一雙標二",
    "X11n0269_005:0763b06": "阿難下別示為二一情為內分二想為外分初又二",
    "X11n0269_005:0763b07": "一示相。▲注喜怒等者白虎通云人稟陰陽氣而生",
    "X11n0269_005:0763b08": "故內懷五性(五常性之)六情性者陽之施情者陰之化。▲",
    "X11n0269_005:0763b09": "六情者何謂喜怒哀樂愛惡若準禮運以樂為懼更",
    "X11n0269_005:0763b10": "加於欲謂之七情也儒說既云情屬於陰陰生於水",
    "X11n0269_005:0763b11": "亦符此經之義。△二阿難下結名。▲注從持戒善及",
    "X11n0269_005:0763b12": "修禪定者始自三歸五戒十善乃至根本事定等悉",
    "X11n0269_005:0763b13": "名外分問此等所修報在界內何名外分耶答今約",
    "X11n0269_005:0763b14": "眾生心行而分內外非出三界方名為外。▲且內分",
    "X11n0269_005:0763b15": "者猶云自分也以俱生煩惱不由他教從無始來自",
    "X11n0269_005:0763b16": "爾而有如荀子曰飢而欲食寒而欲煖勞而欲息好",
    "X11n0269_005:0763b17": "利而惡害是人之所生而有也是無待而然者也(楊倞",
    "X11n0269_005:0763b18": "注不待學而知)今云內分即其義焉若戒善等必須由他所",
    "X11n0269_005:0763b19": "教待學而成故曰外分諸疏秪據現文銷釋殊不明",
    "X11n0269_005:0763b20": "情想分齊寧盡內外之意乎。▲持毀相紛善惡猶雜",
    "X11n0269_005:0763b21": "者持毀別言於戒善惡通語於業即十善十惡也當",
    "X11n0269_005:0763b22": "知六道以三善三惡分之人屬善道且約總報強分",
    "X11n0269_005:0763b23": "而說至論心行豈得精純法華疏云人者梵語摩[少/兔]",
    "X11n0269_005:0763b24": "奢此云意以諸有所作善惡惟故又人名為慢以五",
    "X11n0269_005:0763c01": "道中人多慢故由是觀之人之名義亦善惡著矣孟",
    "X11n0269_005:0763c02": "子云人性善荀子云人性惡楊子云人性善惡混雜",
    "X11n0269_005:0763c03": "三說各有其理唯善惡混稍同情想均等之義。△二",
    "X11n0269_005:0763c04": "阿難下想為外分又二一示相。▲經心持呪印印謂",
    "X11n0269_005:0763c05": "以手結印如瑜伽羂索所示或呪即是印如銷伏毒",
    "X11n0269_005:0763c06": "害呪是三世諸佛陀羅尼印故此舉善法以驗能生",
    "X11n0269_005:0763c07": "勝氣之相若呪龍等惡律儀事非其義也。▲聖境冥",
    "X11n0269_005:0763c08": "現者蓋於想中冥密得見諸佛淨土或於多中潛通",
    "X11n0269_005:0763c09": "此相亦是冥現。▲注毅得之貌爾雅云犯奢果毅郭",
    "X11n0269_005:0763c10": "璞云皆得勝也。△二阿難下結名。▲經飛動不沉自",
    "X11n0269_005:0763c11": "然超越此約不墜三塗名為超越例如人天俱得名",
    "X11n0269_005:0763c12": "乘亦由戒善等能運載眾生越於惡趣耳。",
    "X11n0269_005:0763c13": "二阿下依二分以辨趣生為二一正辨二總結初又",
    "X11n0269_005:0763c14": "二一明死生交際。▲經臨命終時未捨煖觸者命是",
    "X11n0269_005:0763c15": "息風連持不斷故煖是身觸住持不壞故識託其中",
    "X11n0269_005:0763c16": "共成三事和合則生離散則死今文雖不言識而云",
    "X11n0269_005:0763c17": "二習相交即識之習性也。▲一生善惡俱時頓現者",
    "X11n0269_005:0763c18": "善惡即內外二分也頓現即二分業相也下文情想",
    "X11n0269_005:0764a01": "純雜等即隨其業力牽生諸趣也當知現前二分是",
    "X11n0269_005:0764a02": "將來諸趣升墜之權衡昔圭峯密師云欲驗臨終自",
    "X11n0269_005:0764a03": "在不自在但觀日用自由不自由其言雖近可以喻",
    "X11n0269_005:0764a04": "遠二明諸趣差別為五一純想。▲經兼福兼慧者如",
    "X11n0269_005:0764a05": "觀無量壽佛經云欲生彼國當修三福云云慧即十",
    "X11n0269_005:0764a06": "六觀也此別就西方言之若通說者緣因為福了因",
    "X11n0269_005:0764a07": "為慧隨諸淨願取土往生應知福慧通於深淺今且",
    "X11n0269_005:0764a08": "約初心未斷見愛未出同居橫截五道得生淨土故",
    "X11n0269_005:0764a09": "荊谿云未斷惑者修安樂行是同居淨土之氣分其",
    "X11n0269_005:0764a10": "義明矣。▲注於飛心中旁論福慧者以純想是穢土",
    "X11n0269_005:0764a11": "上升之因福慧是淨土往生之業事越外分故云旁",
    "X11n0269_005:0764a12": "論。△二情少想多。▲經飛仙者準下文仙趣凡有十",
    "X11n0269_005:0764a13": "種唯第二堅固草木而不休息藥道圓成名飛行仙",
    "X11n0269_005:0764a14": "其第一名地行仙乃至第十名絕行仙今云飛仙取",
    "X11n0269_005:0764a15": "輕舉之義總攝十種也以在人天中間與下文次第",
    "X11n0269_005:0764a16": "不別故況地行羅剎尚屬此類豈地行仙等而不逮",
    "X11n0269_005:0764a17": "耶。▲大力鬼王者如第七卷諸羅剎王富單那王等",
    "X11n0269_005:0764a18": "是也。▲保綏法忍者綏安也法忍謂於法得忍即諸",
    "X11n0269_005:0764a19": "大菩薩也。▲注以不持戒下據第六卷云汝修三昧",
    "X11n0269_005:0764a20": "本出塵勞殺心不除塵不可出縱有多智禪定現前",
    "X11n0269_005:0764a21": "如不斷殺必落神道上品之人為大力鬼中品則為",
    "X11n0269_005:0764a22": "飛行夜叉諸鬼帥等下品當為地行羅剎今資中所",
    "X11n0269_005:0764a23": "解與前文義一往相似然而前所說定自是楞嚴三",
    "X11n0269_005:0764a24": "昧非此中之想也。▲當知情少想多者但約十善十",
    "X11n0269_005:0764b01": "惡強弱分之自顯其義況有善願善心護持佛法等",
    "X11n0269_005:0764b02": "並是眾生分外之事不須別取修定而為想也法華",
    "X11n0269_005:0764b03": "玄義明若修十善兼修禪定得麤住細住者乃是兜",
    "X11n0269_005:0764b04": "率天業驗今所說猶屬散善耳。△三情想均等。▲注",
    "X11n0269_005:0764b05": "總報之業此約大分言之別報之業於大分中自分",
    "X11n0269_005:0764b06": "強弱也當知均等且就不飛不墜一往校量至論幽",
    "X11n0269_005:0764b07": "明理須甄別如仲尼云中人以上可以語上中人以",
    "X11n0269_005:0764b08": "下不可以語上又曰唯上智與下愚不移豈非人間",
    "X11n0269_005:0764b09": "三品不同耶今亦可以情想均等配于中人想明斯",
    "X11n0269_005:0764b10": "聰其上智也情幽斯鈍其下愚也。△四情多想少。▲",
    "X11n0269_005:0764b11": "經身入風火二交過地即地獄中猛風與火交相熾",
    "X11n0269_005:0764b12": "盛也。▲注近於地獄是餓鬼住處順正理論云諸鬼",
    "X11n0269_005:0764b13": "本住琰魔王國從此展轉散趣餘方此瞻部洲南邊",
    "X11n0269_005:0764b14": "直下深過五百踰繕那有琰魔王都縱廣亦爾俱舍",
    "X11n0269_005:0764b15": "論大同而不云南邊直下。▲七熱地獄者謂八大獄",
    "X11n0269_005:0764b16": "中第七也長阿含云此四天下有八千天下圍繞其",
    "X11n0269_005:0764b17": "外復有大海周帀圍繞八千天下復有大金剛山繞",
    "X11n0269_005:0764b18": "大海水金剛山外復有第二大金剛山(樓炭經二金剛山名為二",
    "X11n0269_005:0764b19": "鐵圍山)二山中間窈窈冥冥日月天神所不能照彼有",
    "X11n0269_005:0764b20": "八大地獄每一地獄有十六地獄第一大獄名想二",
    "X11n0269_005:0764b21": "名黑繩三名堆壓四名叫喚五名大呌喚六名燒炙",
    "X11n0269_005:0764b22": "七名大燒炙八名無間分別其相具如第十九卷又",
    "X11n0269_005:0764b23": "新譯婆沙論問曰地獄在何處答曰多分在此瞻部",
    "X11n0269_005:0764b24": "洲下云何安立有說從此洲下四万踰繕那至無間",
    "X11n0269_005:0764c01": "地獄底無間縱廣高下各二万踰繕那次上一万九",
    "X11n0269_005:0764c02": "千踰繕那中安立餘七地獄謂次上有極熱次上有",
    "X11n0269_005:0764c03": "熱次上有大叫次上有嘷叫次上有眾合次上有黑",
    "X11n0269_005:0764c04": "繩次上有等活此七地獄一一縱廣万踰繕那有說",
    "X11n0269_005:0764c05": "無間地獄周迴圍繞如今聚落圍繞大城云云。▲秪",
    "X11n0269_005:0764c06": "就此獄自有輕重者亦應以第六為有間第七為無",
    "X11n0269_005:0764c07": "間是則風火二交過地通於六七也。△五純情。▲經",
    "X11n0269_005:0764c08": "阿鼻者觀佛三昧海經云阿言無鼻言遮阿言無鼻",
    "X11n0269_005:0764c09": "言救阿言無間鼻言無動云云。△二脩造下總結。▲",
    "X11n0269_005:0764c10": "注毛羣羽族散在諸趣俱舍論云傍生住處謂水陸",
    "X11n0269_005:0764c11": "空本住大海後流餘處今從後說也斯亦略訓。▲阿",
    "X11n0269_005:0764c12": "難所問者以下文地獄趣後更有結詶之辭對此乃",
    "X11n0269_005:0764c13": "成廣略二意。",
    "X11n0269_005:0764c14": "二阿難下約因果別示分七一地獄趣乃至七脩羅",
    "X11n0269_005:0764c15": "趣初又三一躡前總標二云何下依標別釋為二一",
    "X11n0269_005:0764c16": "十習因二六交報初文節疏以十習配屬根隨煩惱",
    "X11n0269_005:0764c17": "根本有六謂貪瞋癡慢疑不正見(或開為五)隨有二十謂",
    "X11n0269_005:0764c18": "忿恨惱覆誑諂憍害嫉慳無慚無愧不信懈怠放逸",
    "X11n0269_005:0765a01": "昏沈掉舉失念不正知散亂今婬習即所發之業具",
    "X11n0269_005:0765a02": "足貪癡誑習即諂怨習即恨見即五見枉謂逼壓良",
    "X11n0269_005:0765a03": "善害所攝也亦瞋之類也訟謂相論得失忿恨為先",
    "X11n0269_005:0765a04": "惱之一法性相應故餘皆可見文有十科今不別列。",
    "X11n0269_005:0765a05": "▲經二習相然謂燒然此取欲火義說故也沈疏云",
    "X11n0269_005:0765a06": "能觸所觸皆是自心互相熏習結成婬業因此業種",
    "X11n0269_005:0765a07": "後感其報從能觸現地獄身從所觸現諸苦具下準",
    "X11n0269_005:0765a08": "此釋孤山云亦是男女相望互為能所乃成二習共",
    "X11n0269_005:0765a09": "感諸文皆爾。▲注八寒地獄者並居瞻部洲下大地",
    "X11n0269_005:0765a10": "獄傍具如俱舍論第十一卷。▲如此方之貪泉谷響",
    "X11n0269_005:0765a11": "云晉書吳隱之為廣州刺史行經于嶺南有水名貪",
    "X11n0269_005:0765a12": "泉飲之令廉者貪隱之至取而飲之作詩曰嶺南有",
    "X11n0269_005:0765a13": "一水世號貪泉深試令夷齊飲終當不易心。▲經銜",
    "X11n0269_005:0765a14": "冤者谷響引顏師古注漢書曰銜含也苞含在心以",
    "X11n0269_005:0765a15": "為過也。▲注古五刑者謂墨劓剕宮大辟鄭注周禮",
    "X11n0269_005:0765a16": "云墨謂刻其額而涅之以墨劓謂截其鼻剕謂刖其",
    "X11n0269_005:0765a17": "足宮謂男子則割去其勢女子則幽閉之大辟即死",
    "X11n0269_005:0765a18": "刑也。▲經相調去聲猶戲諕也以此誘引而造諸惡。",
    "X11n0269_005:0765a19": "▲注屨校滅趾荷校滅耳者在足曰屨在肩曰荷滅",
    "X11n0269_005:0765a20": "沒也。▲郭璞下見爾雅注彼又云身廣三寸頭大如",
    "X11n0269_005:0765a21": "人擘指。▲史記下谷響備引秦始皇有伏怒於太后",
    "X11n0269_005:0765a22": "群臣諫而死者以十數茅焦諫曰陛下車裂假父有",
    "X11n0269_005:0765a23": "嫉妬之心囊撲兩弟有不慈之名遷母咸陽有不孝",
    "X11n0269_005:0765a24": "之行臣竊為階下危之言畢乃解衣趨鑊始皇下殿",
    "X11n0269_005:0765b01": "左手接之曰先生起矣即迎太后遂為母子如初。▲",
    "X11n0269_005:0765b02": "酖須者經本皆作鴆孤山依左傳注故從酉也廣志",
    "X11n0269_005:0765b03": "云其鳥如鴞食蛇蝮雄名運日雌名陰諧以其毛歷",
    "X11n0269_005:0765b04": "飲食則殺人。▲經薩迦耶竦疏曰具云薩迦耶達利",
    "X11n0269_005:0765b05": "瑟致此翻身見百法疏謂於五蘊執我我所等。▲碾",
    "X11n0269_005:0765b06": "磑耕磨者郭五對切郭璞注方言云磑即磨也今文",
    "X11n0269_005:0765b07": "言磨者應分旋轉縱橫之異。▲霹靂者爾雅云疾雷",
    "X11n0269_005:0765b08": "為霆為電注曰雷之急激者謂霹靂抱朴子云雷天",
    "X11n0269_005:0765b09": "皷也王充論衡云圖畫之工圖雷之狀如連鼓形又",
    "X11n0269_005:0765b10": "圖一人若力士謂之雷公左手引連鼓右手椎之(彼文)",
    "X11n0269_005:0765b11": "是知先儒但言陰陽薄激而為雷霆者未盡理也必",
    "X11n0269_005:0765b12": "有神物主而行之如庶女叫天齊臺遭擊豈陰陽二",
    "X11n0269_005:0765b13": "氣偏其感驗乎況世有惡人震銘其身者多矣又論",
    "X11n0269_005:0765b14": "衡云盛夏之時迅雷擊折樹木破敗室屋俗以為天",
    "X11n0269_005:0765b15": "取龍也。▲其犯殺人者謂有陰過斯可信焉。▲陰賊",
    "X11n0269_005:0765b16": "者谷響引漢書注曰以陰氣賊害也。▲注應云二習",
    "X11n0269_005:0765b17": "相爭有本作二習相陳恐後人擅加耳。△二云何下",
    "X11n0269_005:0765b18": "六交報分二一總示。▲經所招惡報從六根出出猶",
    "X11n0269_005:0765b19": "生也現也果自因生境非他現。▲注報多約色者以",
    "X11n0269_005:0765b20": "六報中唯思報屬心故此約能受根說若約所受境",
    "X11n0269_005:0765b21": "說則六皆是色。▲如法華中如是報者荊谿唯以色",
    "X11n0269_005:0765b22": "法收之二云何下別釋為六科節可見。▲經此見業",
    "X11n0269_005:0765b23": "交者問業即是因既招惡果豈非因與果交何故上",
    "X11n0269_005:0765b24": "文不許璿師之義答凡云業者不獨在因住持善惡",
    "X11n0269_005:0765c01": "從因至果皆業力也今明現報臨終之業望於乎昔",
    "X11n0269_005:0765c02": "所作之業亦是果時眼根與惡報交非璿義也。▲亡",
    "X11n0269_005:0765c03": "者神識飛墜乘煙等孤山引成論明極善極惡不經",
    "X11n0269_005:0765c04": "中陰現陰纔謝即受生陰如[矛*贊]予離手即時到地今",
    "X11n0269_005:0765c05": "墮無間故無中陰若墮餘獄則容有其相故俱舍中",
    "X11n0269_005:0765c06": "陰頌云地獄頭歸下是也。▲煽式連切火盛貌。▲注",
    "X11n0269_005:0765c07": "六報互通證真云以造業時一根為正餘根為助故",
    "X11n0269_005:0765c08": "今受報雖眼根為首還徧六根也此與注異講者裁",
    "X11n0269_005:0765c09": "之。▲經愗亂者篇韻皆云怐愗愚貌上音宼下音貿",
    "X11n0269_005:0765c10": "沇疏以愗為怕者非。▲為餒者谷響云餒奴罪反經",
    "X11n0269_005:0765c11": "文或作餲於介反論語曰食饐而餲孔曰饐餲臭味",
    "X11n0269_005:0765c12": "變又曰魚餒而肉敗何晏曰魚敗曰餒義可通用故",
    "X11n0269_005:0765c13": "兩存之。▲為承為忍者經本或依為烝者非或作為",
    "X11n0269_005:0765c14": "認者孤山云亦通此義謂招認罪名也。▲注觀謂獄",
    "X11n0269_005:0765c15": "王之闕谷響引中華古今注闕者觀也古者每門樹",
    "X11n0269_005:0765c16": "兩觀於其前所以標表宮門也其上可居登之則可",
    "X11n0269_005:0765c17": "遠觀故謂之觀人臣將朝至此則思其所闕故謂之",
    "X11n0269_005:0765c18": "闕。▲漢書作事者顏師古曰事音側吏反字本作倳",
    "X11n0269_005:0766a01": "周官考工記又作菑音義皆同。▲經迷極則荒夏書",
    "X11n0269_005:0766a02": "注云迷亂曰荒。▲為霿者或作霜字之誤也霿與雺",
    "X11n0269_005:0766a03": "同音蒙又莫弄切爾雅云天氣下地不應曰雺注云",
    "X11n0269_005:0766a04": "蒙昧也。▲為土者約雨言之即霾也。▲注智論明四",
    "X11n0269_005:0766a05": "大等彼文具云地有色香味觸重故自無所作水少",
    "X11n0269_005:0766a06": "香故動作勝地火少香味故勝於水風少色香味故",
    "X11n0269_005:0766a07": "動作勝火心無四事故所為力大。△三阿難下結釋",
    "X11n0269_005:0766a08": "顯詶分三一結因果問據六交報所墮之獄皆云無",
    "X11n0269_005:0766a09": "間然則十習因悉是無間之業耶答不然如貪習所",
    "X11n0269_005:0766a10": "感八寒地獄非無間也乃至訟習所感業鏡火珠等",
    "X11n0269_005:0766a11": "此是受報前事豈不鑒照有間之人乎故知六交報",
    "X11n0269_005:0766a12": "中且舉無間為首其中不無前七地獄并諸小獄之",
    "X11n0269_005:0766a13": "相請尋阿含樓炭俱舍婆沙等備曉其事。△二若諸",
    "X11n0269_005:0766a14": "下示輕重。▲經八無間獄智論云八大地獄復有十",
    "X11n0269_005:0766a15": "六小獄而為眷屬謂八寒冰八焰火八寒冰與俱舍",
    "X11n0269_005:0766a16": "大同八焰火者一炭坑二沸尿三燒林四劍林五刀",
    "X11n0269_005:0766a17": "道六鐵刺林七醎河八銅橛注火獄有八應是小獄",
    "X11n0269_005:0766a18": "寒獄有十則與論文不同餘經或說十八寒水地獄",
    "X11n0269_005:0766a19": "十八熱地獄十八刀輪地獄乃至八万四千地獄故",
    "X11n0269_005:0766a20": "知獄相差別多品。▲經三業者即殺盜婬也。▲見見",
    "X11n0269_005:0766a21": "一根者長水音上見字為現義恐不然。▲注能見所",
    "X11n0269_005:0766a22": "見等問如犯殺時必須作意或復發言乃至身根斷",
    "X11n0269_005:0766a23": "彼物命方結正罪云何單從眼根能犯一業耶答此",
    "X11n0269_005:0766a24": "約六根偏重者言之然於餘根非不相帶有異前文",
    "X11n0269_005:0766b01": "兼境兼根所作皆重故罪從輕也。△三由是下詶疑",
    "X11n0269_005:0766b02": "問前阿難問云此諸地獄為有定處為復自然彼發",
    "X11n0269_005:0766b03": "業各各私受故今答曰於世中入同分地又前問云",
    "X11n0269_005:0766b04": "此道為復本來自有為是眾生妄習生起故今答曰",
    "X11n0269_005:0766b05": "妄想發生非本來有。",
    "X11n0269_005:0766b06": "二復次下鬼趣分三一總標。▲經非破律儀謂聲聞",
    "X11n0269_005:0766b07": "戒也撥無曰非違犯曰破後還罪畢受諸鬼形者不",
    "X11n0269_005:0766b08": "經地獄直墮鬼趣則如前文七情三想沈下水輪生",
    "X11n0269_005:0766b09": "於火際受氣猛火身為餓鬼也下文畜趣人趣例此",
    "X11n0269_005:0766b10": "說之。△二若於下別顯。▲注夔魍魎者據切韻夔是",
    "X11n0269_005:0766b11": "獸名一足無角今恐魍魎似之故抱朴子曰山精形",
    "X11n0269_005:0766b12": "如小兒獨足足向後善犯人或云獨足蝄蜽好學人",
    "X11n0269_005:0766b13": "聲而迷惑人越人謂之山魈是也。△三阿難下結示",
    "X11n0269_005:0766b14": "孤山云純情墜落者愛水下流也。▲業火燒乾者燒",
    "X11n0269_005:0766b15": "乾愛水也。",
    "X11n0269_005:0766b16": "三復次下畜趣為三一總標二物怪下別顯。▲注還",
    "X11n0269_005:0766b17": "遭鬼附谷響引說文云孤妖獸也鬼所乘也有三德",
    "X11n0269_005:0766b18": "其色中和小前大後死則首丘郭氏玄中記曰千歲",
    "X11n0269_005:0766b19": "之狐為婬婦百歲之孤為美女。▲服類謂牛馬等沇",
    "X11n0269_005:0766b20": "疏云蠶繭之類者非。▲社燕者廣雅云玄鳥也今俗",
    "X11n0269_005:0766b21": "作鷰左傳少皡以玄鳥氏司公注云春分來秋分去",
    "X11n0269_005:0766b22": "此當春秋二社之際故云社燕。▲賓鴻者禮記曰季",
    "X11n0269_005:0766b23": "秋之月鴻鴈來賓司晨者谷響云雞主晨鳴易林曰",
    "X11n0269_005:0766b24": "巽為雞雞鳴節時家樂無憂警露鶴也周處風土記",
    "X11n0269_005:0766c01": "云白鶴性警至八月露降流於草木葉上滴滴有聲",
    "X11n0269_005:0766c02": "則鳴。△三阿難下結示。▲經業火乾枯即前文云情",
    "X11n0269_005:0766c03": "與想二俱成空也。▲如汝所言寶蓮香等問此事本",
    "X11n0269_005:0766c04": "是地獄惡業之相那於畜趣後結示耶答前阿難所",
    "X11n0269_005:0766c05": "舉三人且約惡趣極重者問之今佛於畜趣後說者",
    "X11n0269_005:0766c06": "蓋顯三惡同其流類如上明鬼畜皆是地獄業火燒",
    "X11n0269_005:0766c07": "乾出生其趣寶蓮香等豈免斯報耶故於此中示之",
    "X11n0269_005:0766c08": "非無所以。",
    "X11n0269_005:0766c09": "四復次下人趣為二一正顯二結示初又二一酬償",
    "X11n0269_005:0766c10": "先債。▲注修定學慧者應取兼有福德一句為持戒",
    "X11n0269_005:0766c11": "則三學備矣又布施忍辱精進悉名福德則六度備",
    "X11n0269_005:0766c12": "矣。△二汝今下酬足復形。▲注檮杌如第四記。▲皁",
    "X11n0269_005:0766c13": "隸民之賤者也脂韋以柔順人也。△二阿難下結示。",
    "X11n0269_005:0766c14": "▲經業計顛倒計猶執也有作繫者聲之誤矣。",
    "X11n0269_005:0766c15": "五阿難下仙趣為三一總標。▲注抱朴子谷響云東",
    "X11n0269_005:0766c16": "晉葛洪自號也若抱朴子內篇凡二十章皆秦漢以",
    "X11n0269_005:0766c17": "來方術之道非老莊之道也其詞可采者唯此耳。△",
    "X11n0269_005:0766c18": "二阿難下別顯沇疏釋十仙四與真際有異余亦大",
    "X11n0269_005:0767a01": "同唯不解堅固交遘耳今略錄其異。▲伏餌者食麻",
    "X11n0269_005:0767a02": "仁之類也。▲金石者能化骨成仙也。▲通行者應有",
    "X11n0269_005:0767a03": "五通即神仙通人。▲絕行者變化不息如尸解之類。",
    "X11n0269_005:0767a04": "▲言覺悟圓成者謂絕於視聽令如槁木等(彼疏)問所",
    "X11n0269_005:0767a05": "謂尸解者何耶答案道家真誥云道有陰廣陽若鍊",
    "X11n0269_005:0767a06": "形道合呼吸純陽秪自肉身次第變蛻蛻而俞妙身",
    "X11n0269_005:0767a07": "入無形所蛻之皮宛同蟬殻解變之後因無骸骨縱",
    "X11n0269_005:0767a08": "葬墳冢唯劒寫履杖存焉此陽度也。▲若陰度者即",
    "X11n0269_005:0767a09": "為陸仙也通慧有楞嚴七趣鈔備引其書并升無九",
    "X11n0269_005:0767a10": "真等經以明仙趣事多虗誕未敢聞命。▲注點石為",
    "X11n0269_005:0767a11": "金者予恐此釋不逮沇師何則以堅固金石亦約服",
    "X11n0269_005:0767a12": "餌言之良由十仙皆是存想固形而得成就若言恤",
    "X11n0269_005:0767a13": "貧哀苦斯乃外事何名固形耶。▲如天無異者沇疏",
    "X11n0269_005:0767a14": "解天行云此天不是六欲天如張騫至崐崙山上得",
    "X11n0269_005:0767a15": "見天宮也未能頓異。▲且依古釋者此是孤山引真",
    "X11n0269_005:0767a16": "際釋十仙後總結之文蓋謂節疏未全當也又谷響",
    "X11n0269_005:0767a17": "據崔玄山瀨卿記曰老子為十三聖師養性得仙各",
    "X11n0269_005:0767a18": "自有法凡三十六或以五行六甲陳或以服食度骨",
    "X11n0269_005:0767a19": "筋乃至或以去欲但存神此三十六與此十仙頗有",
    "X11n0269_005:0767a20": "符合者(鈔文)今謂玄山之言傳自繆俗圓師引用乃與",
    "X11n0269_005:0767a21": "前來采葛洪之詞意甚不類予竊駭之案劉勰滅惑",
    "X11n0269_005:0767a22": "論云道家立法厥品有三上標老子次述神仙下襲",
    "X11n0269_005:0767a23": "張陵太上為宗尋柱史嘉遯實惟大賢著書論道貴",
    "X11n0269_005:0767a24": "在無為理歸靜一化本虗柔然而三世弗紀慧業靡",
    "X11n0269_005:0767b01": "聞斯乃導俗之良書非出世之妙典然則玄山以神",
    "X11n0269_005:0767b02": "仙之道誣老子之道也明矣又道安二教論云靈升",
    "X11n0269_005:0767b03": "羽蛻尸解形化尤乖老莊立言本理而瀨卿記中有",
    "X11n0269_005:0767b04": "云或以歔歙游天山或以清淨飛淩雲復有癸祀藥",
    "X11n0269_005:0767b05": "石之記其大乖矣問神仙之道有長生不死之理合",
    "X11n0269_005:0767b06": "居老子之上何故劉勰抑為中品答有名無實君子",
    "X11n0269_005:0767b07": "不取何抑之有故牟子曰王喬赤松等神仙之書聽",
    "X11n0269_005:0767b08": "之則洋洋盈耳求其効猶握風而捕影耳又曰堯舜",
    "X11n0269_005:0767b09": "周孔各不能百載而末世愚惑欲服食辟糓求無窮",
    "X11n0269_005:0767b10": "之壽者。▲哀哉昔高僧曇服食辟糓求無窮之壽者",
    "X11n0269_005:0767b11": "哀哉昔高僧曇鸞欲求仙方以益其壽乃往江南陶",
    "X11n0269_005:0767b12": "隱居處求之得書十卷將至洛下見中國三藏菩提",
    "X11n0269_005:0767b13": "留支鸞曰佛法中有此長生不死之法乎支唾地曰",
    "X11n0269_005:0767b14": "是何言歟非相此也此方何處有生不死之門因焚",
    "X11n0269_005:0767b15": "其書若爾今經云存想固形壽千萬歲亦虗妄耶答",
    "X11n0269_005:0767b16": "此土雖無西天或有以彼外道學四毗陀修諸禪定",
    "X11n0269_005:0767b17": "得五神通如金頭仙恐身死故往自在天問云云應",
    "X11n0269_005:0767b18": "知前文所說迦毗羅仙斫迦羅仙等諸大幻師不可",
    "X11n0269_005:0767b19": "以此方外道同日而語況今十仙並由鍊心其道圓",
    "X11n0269_005:0767b20": "成多是捨生趣生乃獲斯壽昔人一向作即生而解",
    "X11n0269_005:0767b21": "往往疑松喬而惑黃老矣又谷響云節疏釋精行仙",
    "X11n0269_005:0767b22": "全誤且交遘者非是交互第一經云腥臊交遘第四",
    "X11n0269_005:0767b23": "經云交遘發生即周易云男女構精萬物化生是",
    "X11n0269_005:0767b24": "也神仙傳云彭祖治房中之術蓋此類矣七趣鈔云",
    "X11n0269_005:0767c01": "張陵勸人行房中術而真誥中再三訶赤白之氣穢",
    "X11n0269_005:0767c02": "惡之事今謂精行仙若是其類應如下文云於邪婬",
    "X11n0269_005:0767c03": "中心不流逸者方預斯趣由所習既劣故在天趣之",
    "X11n0269_005:0767c04": "下。△三阿難下結示。▲注崑崙者水經云崑崙之墟",
    "X11n0269_005:0767c05": "在西北方去嵩高五萬里地之中高一萬一千里河",
    "X11n0269_005:0767c06": "水出東北陬埜古文野字。▲見卵而求時夜者出莊",
    "X11n0269_005:0767c07": "子內篇下句云見彈而求鴞樂時夜猶云司晨謂雞",
    "X11n0269_005:0767c08": "也彼喻瞿鵲子方聞孟浪之言而便以為妙道之行",
    "X11n0269_005:0767c09": "無異見卵而責司晨之功見彈而求鴞樂之實也。▲",
    "X11n0269_005:0767c10": "黃帝至張陵者皇覽云黃帝冢在嶠山老子冢在扶",
    "X11n0269_005:0767c11": "風槐里即其地也又安法師云老子死扶風葬槐里。",
    "X11n0269_005:0767c12": "▲劉安伏鉞事載漢書曹子建辨道論云劉安王誅",
    "X11n0269_005:0767c13": "於淮南道家謂之屍逝柩空其為虗妄甚矣哉魏志",
    "X11n0269_005:0767c14": "曰張陵造作道書以惑百姓從受道者出米五斗世",
    "X11n0269_005:0767c15": "號米賊李膺蜀記曰張陵避[病-丙+虎]於丘社中得呪鬼之",
    "X11n0269_005:0767c16": "書為是遂解使鬼後為大蟒所噏弟子妄述升。",
    "X11n0269_005:0767c17": "六天趣為二一正顯界趣二結成妄有初又三一欲",
    "X11n0269_005:0767c18": "界二色界三無色界初又二一別示二總結初又六",
    "X11n0269_005:0768a01": "一四天王天智者云上升之元首下界之初天居半",
    "X11n0269_005:0768a02": "須彌云云。△二忉利天。▲經於淨居時不得全味沇",
    "X11n0269_005:0768a03": "疏云欲愛漸微故曰不得全味今謂不爾上文已云",
    "X11n0269_005:0768a04": "婬愛微薄何須再言斯蓋於淨居時不得淨法滋味",
    "X11n0269_005:0768a05": "也智論有三種味一出家味二讀誦味三坐禪味今",
    "X11n0269_005:0768a06": "淨居猶坐禪也。▲忉利者梵音訛略正言多羅夜登",
    "X11n0269_005:0768a07": "陵舍此云三十三佛地論曰妙高山頂四面各有八",
    "X11n0269_005:0768a08": "大天王帝釋居中故有此數。△三須燄摩天。▲經人",
    "X11n0269_005:0768a09": "間世莊子有人間世篇譯者潤文取其語耳。▲動少",
    "X11n0269_005:0768a10": "靜多者動謂欲散靜謂寂靜此帶欲界定言之但未",
    "X11n0269_005:0768a11": "得麤住細住以此驗前淨居之人合是創修欲定者",
    "X11n0269_005:0768a12": "也。△四兜率陀天。▲注此云知足佛地論名為喜足",
    "X11n0269_005:0768a13": "謂後身菩薩於中教化多修喜足故。△五樂變化天。",
    "X11n0269_005:0768a14": "▲經生越化地珙鈔云諸天用異熟境此天不爾雖",
    "X11n0269_005:0768a15": "有異熟五塵樂自變化以受用也是則越下而化故",
    "X11n0269_005:0768a16": "云越化。△六他化自在天。▲經了然超越者亦無嚼",
    "X11n0269_005:0768a17": "蠟之味也問小乘果位尚因欲事喜生退失凡夫何",
    "X11n0269_005:0768a18": "得臨境無心答實如所問討諸疏鈔闕論此義予甞",
    "X11n0269_005:0768a19": "究之須約一分修禪定者伏惑堅固乃能如是或依",
    "X11n0269_005:0768a20": "佛教修無漏通即九想等不淨觀慧方有斯力經中",
    "X11n0269_005:0768a21": "一往且說離欲之相而未顯示離之所以苟無定慧",
    "X11n0269_005:0768a22": "但令散心凡夫無世間心同世行事者是猶使飢渴",
    "X11n0269_005:0768a23": "之人於飲食無味其可得乎諸有智者一為思之。△",
    "X11n0269_005:0768a24": "二阿難下總結。▲注俱舍頌六受欲謂六天受欲事",
    "X11n0269_005:0768b01": "也交抱等六字是欲事差別之相婬字是六欲總名。",
    "X11n0269_005:0768b02": "起第九卷",
    "X11n0269_005:0768b03": "二色界為二一別示二總結初又四一初禪乃至四",
    "X11n0269_005:0768b04": "四禪初又二一示二結初又三一梵眾天。▲注資中",
    "X11n0269_005:0768b05": "下意謂四禪是根本定以四無量心神通變化及無",
    "X11n0269_005:0768b06": "漏觀慧等悉從四禪中出故不修此禪則無有智慧",
    "X11n0269_005:0768b07": "也。▲擕李下孤山亦取此義。▲六行者厭下苦麤障",
    "X11n0269_005:0768b08": "欣上勝妙出云云若據仙趣之初云不依正覺修三",
    "X11n0269_005:0768b09": "摩地及下文總結諸禪皆云雖非正修真三摩地等",
    "X11n0269_005:0768b10": "當依敏說為善。△二梵輔天。▲經能行梵德者如世",
    "X11n0269_005:0768b11": "大臣出納王命也。△三大梵天。▲注無尋唯伺論明",
    "X11n0269_005:0768b12": "三摩地有三種一有尋伺謂初禪及未至定也二無",
    "X11n0269_005:0768b13": "尋無伺謂二禪近分乃至非想等今大梵天即中間",
    "X11n0269_005:0768b14": "定力所感劫末後去劫成先來者證真云劫初成時",
    "X11n0269_005:0768b15": "梵王先獨住一劫未有梵侶後起念云願諸有情來",
    "X11n0269_005:0768b16": "生此處作是念已梵子即生外道不測便執梵王是",
    "X11n0269_005:0768b17": "常梵子無常。△二阿難下結。▲經一切苦惱所不能",
    "X11n0269_005:0768b18": "逼沇疏云離欲界八苦也。▲注有漏禪等略如法界",
    "X11n0269_005:0768b19": "次第廣如禪門。▲修五法者欲念精進巧慧一心也。",
    "X11n0269_005:0768b20": "▲離五蓋者貪欲瞋恚睡眠掉悔疑也。▲成五支者",
    "X11n0269_005:0768b21": "覺觀喜樂一心也。▲具有八觸者動痒涼煖輕重澁",
    "X11n0269_005:0768b22": "滑復有八觸曰掉猗冷熱浮沉堅輭此八雖與前觸",
    "X11n0269_005:0768b23": "大同若累分別不無小異合而言之名十六觸。▲十",
    "X11n0269_005:0768b24": "功德者一定二空三明淨四喜悅五樂六善心生七",
    "X11n0269_005:0768c01": "知見明了八無累解脫九境界現前十心調柔輭云",
    "X11n0269_005:0768c02": "云。△二二禪分二一示二結初又三一少光天二無",
    "X11n0269_005:0768c03": "量光天三光音天餘經或以少光為光音此天名極",
    "X11n0269_005:0768c04": "光義亦可解。△二結。▲注喜俱禪此有四支謂內淨",
    "X11n0269_005:0768c05": "喜樂一心也此禪發時如人從闇室中出見日月光",
    "X11n0269_005:0768c06": "明其心豁然明亮八觸十功德亦同初禪但從內淨",
    "X11n0269_005:0768c07": "俱發為異。▲懸或作愁出行瑫經音今謂懸者繫也",
    "X11n0269_005:0768c08": "以離覺觀故無所繫著。△三三禪分二一示二結初",
    "X11n0269_005:0768c09": "又三一少淨天二無量淨天三徧淨天皆如文。△二",
    "X11n0269_005:0768c10": "結。▲經具大隨順沇疏云意地異熟樂隨順自在故",
    "X11n0269_005:0768c11": "證真曰異熟樂者徹於意地徧身適悅與五識相應",
    "X11n0269_005:0768c12": "不可分別也。▲注樂俱禪此有五支謂捨念慧樂一",
    "X11n0269_005:0768c13": "心也。△四四禪分二一四根本二五不還初又二一",
    "X11n0269_005:0768c14": "示二結初又四一福生天餘經或名無雲天第二福",
    "X11n0269_005:0768c15": "愛名次福生。▲經淨福性生性謂體性亦約內說此",
    "X11n0269_005:0768c16": "禪與微妙捨受俱發故名捨俱禪具有四支一不苦",
    "X11n0269_005:0768c17": "不樂二捨三念清淨四一心。△二福愛天有本作福",
    "X11n0269_005:0768c18": "受天字之誤。△三廣果天。▲經修證而住且約不生",
    "X11n0269_005:0769a01": "無想言之若厭色窮空亦復無住以四無量心熏禪",
    "X11n0269_005:0769a02": "福德即廣果之因也。△四無想天。▲經滅為因即於",
    "X11n0269_005:0769a03": "先心雙厭苦樂等初半劫下明果時生滅證真云然",
    "X11n0269_005:0769a04": "此四禪總報別業但有三品感下三天其無想天秪",
    "X11n0269_005:0769a05": "是廣果天中別報凡夫境界上極於此後五不還亦",
    "X11n0269_005:0769a06": "是聖人雜修靜慮資廣果天業令五品殊勝生彼受",
    "X11n0269_005:0769a07": "樂與凡夫不同。▲注無想異熟百法論名為無想報",
    "X11n0269_005:0769a08": "屬不相應行彼疏云由欲界修感彼天果名無想報",
    "X11n0269_005:0769a09": "亦云無想異熟此有三義一變異而熟要因成熟方",
    "X11n0269_005:0769a10": "能招果二異時而熟過去造因今現得果三異類而",
    "X11n0269_005:0769a11": "熟由善惡因感無記果。△二結。△二五不還分三一",
    "X11n0269_005:0769a12": "標梵語阿那含此云不還亦名不來準俱舍論色界",
    "X11n0269_005:0769a13": "有五種那含頌曰此中生有行無行般涅槃上流若",
    "X11n0269_005:0769a14": "雜修能至究竟言五種者一中般謂往色界住中有",
    "X11n0269_005:0769a15": "位便般涅槃二生般謂生色界已不久便般涅槃三",
    "X11n0269_005:0769a16": "有行般謂生色界已長時加行不息由多功用方般",
    "X11n0269_005:0769a17": "涅槃四無行般謂生色界已經久加行懈息不多功",
    "X11n0269_005:0769a18": "用而般涅槃五上流謂往色界要轉生上方般涅槃",
    "X11n0269_005:0769a19": "此有二種由因與果異故因異者有雜修也果異者",
    "X11n0269_005:0769a20": "至色究竟及有頂也前是觀行後是上行樂慧樂定",
    "X11n0269_005:0769a21": "不同故廣如論釋今五不還天即樂慧者所生也。▲",
    "X11n0269_005:0769a22": "注又能進斷第三禪染者初二三禪皆有九品修惑",
    "X11n0269_005:0769a23": "俱名為染。▲俱舍下頌曰由雜修五品生有五淨居",
    "X11n0269_005:0769a24": "論曰由雜熏修第四靜慮有五品故淨居唯五何謂",
    "X11n0269_005:0769b01": "五品如注所列初品三心謂初無漏次起有漏復起",
    "X11n0269_005:0769b02": "無漏第三品六第三品九第四品十二第五品十五",
    "X11n0269_005:0769b03": "如是五品雜修靜慮如其次第感五淨居有餘師言",
    "X11n0269_005:0769b04": "由信等五次第增上感五淨居云云。△二示為五一",
    "X11n0269_005:0769b05": "無煩天二無熱天。▲注箭括者谷響云箭末曰括家",
    "X11n0269_005:0769b06": "語云括而羽之鏃而礪之又莊子齊物篇曰其發若",
    "X11n0269_005:0769b07": "機括其司是非之謂也文如海注云機弩牙括箭括。",
    "X11n0269_005:0769b08": "△三善見天。△四善現天。▲經陶鑄無礙孤山云如",
    "X11n0269_005:0769b09": "陶師之為器爐冶之鑄像言其作用自在也。△五色",
    "X11n0269_005:0769b10": "究竟天。▲注初用多念無漏等略示初後二品雜修",
    "X11n0269_005:0769b11": "之相如第四禪先修得已更以多念無漏相續而起",
    "X11n0269_005:0769b12": "從此引生多念有漏然復起多念無漏即初品三心",
    "X11n0269_005:0769b13": "也如是後後漸漸減少乃至二念名加行成唯有一",
    "X11n0269_005:0769b14": "念名根本成。△三結。△二總結如文。",
    "X11n0269_005:0769b15": "三復次下無色界分二一別示二總結初又二一別",
    "X11n0269_005:0769b16": "示二總結初又二一分兩歧。▲注盡無生智謂見苦",
    "X11n0269_005:0769b17": "已斷乃至道已修名盡智不復更斷乃至不復更修",
    "X11n0269_005:0769b18": "名無生智。▲破定性之明文者以第四卷初云今汝",
    "X11n0269_005:0769b19": "定性皆獲一乘故。▲涅槃五人者現病品云有五種",
    "X11n0269_005:0769b20": "人於是大乘有病行處非如來也一須陀洹是人未",
    "X11n0269_005:0769b21": "來過八萬劫當得菩提二斯陀含過六萬劫三阿那",
    "X11n0269_005:0769b22": "含過四萬劫四阿羅漢過二萬劫五辟支佛過十千",
    "X11n0269_005:0769b23": "劫云云。▲彼是界外發心即入初住者輔行云言須",
    "X11n0269_005:0769b24": "陀洹等從本為名經七生已任運入般生彼復經八",
    "X11n0269_005:0769c01": "萬劫竟方發大心乃至支佛一萬劫比說可知從根",
    "X11n0269_005:0769c02": "利鈍故使出界經劫長短發心已後修中道觀斷無",
    "X11n0269_005:0769c03": "明惑得見佛性此是界內迴心方成四果者亦從本",
    "X11n0269_005:0769c04": "為名此若出界則與涅槃中第四果人經二萬劫者",
    "X11n0269_005:0769c05": "齊也。△二若在下明四處為四。△一空處。▲注無漏",
    "X11n0269_005:0769c06": "道謂八聖種觀。▲有漏道即六行觀也。▲八聖種觀",
    "X11n0269_005:0769c07": "者觀五陰如病如癰如瘡如刺無常苦空無我云云。",
    "X11n0269_005:0769c08": "△二識處。▲經全於末那半分微細沇疏兩解一云",
    "X11n0269_005:0769c09": "末那第七與四惑俱謂癡愛見慢凡夫全在聖斷未",
    "X11n0269_005:0769c10": "盡凡聖合論故云全於末那半分微細又解末那全",
    "X11n0269_005:0769c11": "在半分微細謂第六識也此與真際義同證真曰凡",
    "X11n0269_005:0769c12": "聖合論此亦非理今乍取第二解雖銷經不便且於",
    "X11n0269_005:0769c13": "教理無違。△三無所有處。△四非非想處前觀識處",
    "X11n0269_005:0769c14": "有想無所有處是非想今雙違之又凡夫外道得此",
    "X11n0269_005:0769c15": "定謂證涅槃斷一切想故言非想佛弟子如實知有",
    "X11n0269_005:0769c16": "細想依四陰而住故云非非想此約得失合而名之。",
    "X11n0269_005:0769c17": "△二此等下總結為三一生通凡聖。▲注欣厭未盡",
    "X11n0269_005:0769c18": "欣即窮空之心厭是捨苦之行此四空處生滅猶在",
    "X11n0269_005:0770a01": "真空不明故云未盡也。▲縱是聖人下謂五不還人",
    "X11n0269_005:0770a02": "修八聖種觀雖至有頂亦不免生滅。▲四陰惑者具",
    "X11n0269_005:0770a03": "有十種心心數法謂受想行觸思欲解念定慧云云",
    "X11n0269_005:0770a04": "滅受想定如迦葉說圓通中。▲聖人有生至外道有",
    "X11n0269_005:0770a05": "不生者前迴心中已說聖人不生。▲此等窮空下已",
    "X11n0269_005:0770a06": "明外道生者。▲是故從不還天下復示聖人有生此",
    "X11n0269_005:0770a07": "處及外道有不生此處者也。▲舊解下沇疏云從無",
    "X11n0269_005:0770a08": "想天來者應是廣果與無想同地是外道數故云無",
    "X11n0269_005:0770a09": "想天來準經論釋無想外道業盡必墮無生上義孤",
    "X11n0269_005:0770a10": "山云然人根不同諸教偏說一分耳況今明云從想",
    "X11n0269_005:0770a11": "來豈可違經今謂廣果之說固違現文無想而來豈",
    "X11n0269_005:0770a12": "順經旨若許私釋則兩疏之非相去何遠問無想天",
    "X11n0269_005:0770a13": "心慮灰凝寧有窮空之意耶答初半劫滅必由窮空",
    "X11n0269_005:0770a14": "方入無想如前所解。△二阿難下處有王民。▲經菩",
    "X11n0269_005:0770a15": "薩者沇疏云準嚴經皆是登地菩薩示為天王然則",
    "X11n0269_005:0770a16": "別圓二教法身大士方能為也。▲注善入出住者九",
    "X11n0269_005:0770a17": "次第定善入師子奮迅善出超越三昧善住云云圓",
    "X11n0269_005:0770a18": "師又云若達禪實相即號楞嚴。△三阿難下果無色",
    "X11n0269_005:0770a19": "質。▲注定果色出百法論若顯揚論名定自在所生",
    "X11n0269_005:0770a20": "色謂勝定力故於一切色皆得自在即以定變起五",
    "X11n0269_005:0770a21": "塵之境也。",
    "X11n0269_005:0770a22": "二此皆下結成妄有。▲注補特伽羅瑜伽論說八種",
    "X11n0269_005:0770a23": "人執第六名補特伽羅謂數數取諸趣故我死於此",
    "X11n0269_005:0770a24": "能生於彼正能生者即是人執。",
    "X11n0269_005:0770b01": "七復次下修羅趣翻名如第六卷。▲注孤山云若依",
    "X11n0269_005:0770b02": "七趣優劣則修羅在人趣之下今為攝屬不定故在",
    "X11n0269_005:0770b03": "其後。▲經能與梵王等爭權此鬪戰修羅廣如正法",
    "X11n0269_005:0770b04": "念經所說彼云若閻浮提人須法修行孝事父母供",
    "X11n0269_005:0770b05": "養沙門及婆羅門恭敬耆舊天眾則勝若諸世人不",
    "X11n0269_005:0770b06": "順法教修羅則勝。▲注法華四種者一婆稚(此云被縛)二",
    "X11n0269_005:0770b07": "佉羅騫馱(廣肩胛)三毗摩質多羅(淨心)四羅睺(障持)。▲一往",
    "X11n0269_005:0770b08": "觀之下據正法念中毗摩質多羅及羅睺阿脩羅亦",
    "X11n0269_005:0770b09": "住水底以屬第四今約爭權而論以同第三類耳然",
    "X11n0269_005:0770b10": "今第四既云下劣應是別就一類不能與天鬬戰者",
    "X11n0269_005:0770b11": "言之。▲非無別報者起世經云脩羅所居宮殿城郭",
    "X11n0269_005:0770b12": "器用降地居天一等亦有婚姻男女法式略如人間",
    "X11n0269_005:0770b13": "故正法念下彼第十八云阿脩羅略有二種一者鬼",
    "X11n0269_005:0770b14": "道所攝魔身餓鬼有神通力二者畜生所攝住大海",
    "X11n0269_005:0770b15": "底須彌山側云云。",
    "X11n0269_005:0770b16": "二阿難下總結虗妄以勸除滅為三一結虗妄二勸",
    "X11n0269_005:0770b17": "除滅三顯邪正初又二一明妄相二明妄業如文。△",
    "X11n0269_005:0770b18": "二若得下勸除滅分二一約悟論滅二約修勸除初",
    "X11n0269_005:0770b19": "又二一正明。▲注亦應下此文外之旨也謂尚無於",
    "X11n0269_005:0770b20": "真云何隨俗二阿難下反顯。△二汝勗下約修勸除",
    "X11n0269_005:0770b21": "又二一正明二不盡下反顯。▲經神通謂五神通習",
    "X11n0269_005:0770b22": "氣即三惑也。▲落於魔道者且約不斷婬者言之若",
    "X11n0269_005:0770b23": "復殺盜則落神道邪道。△三作是下顯邪正可解。△",
    "X11n0269_005:0770b24": "注諸家並以辨魔之文猶屬正宗唯竦疏云吾今已",
    "X11n0269_005:0770c01": "說等是結前正宗。▲汝猶未識下雖是通後以皆是",
    "X11n0269_005:0770c02": "正修行相故屬正說也予觀竦意似是而非故私謂",
    "X11n0269_005:0770c03": "中作教行二門分於流通此其大節也恐來學未練",
    "X11n0269_005:0770c04": "今更以五義評之夫首楞嚴法正說有三初開解次",
    "X11n0269_005:0770c05": "顯行後示位自凡至聖原始要終盡在此矣是以文",
    "X11n0269_005:0770c06": "殊問名實流通之能事慤節所判非無一塗但由示",
    "X11n0269_005:0770c07": "位之初對迷顯悟而於迷中所說十二類生界趣未",
    "X11n0269_005:0770c08": "周恐妨地位故且存略至說位畢問名之後阿難重",
    "X11n0269_005:0770c09": "問地獄人天等道於是如來廣談七趣蓋釋正宗之",
    "X11n0269_005:0770c10": "餘疑耳故知此下合入流通其義一也復次前解行",
    "X11n0269_005:0770c11": "位文皆因阿難請問而答洎辨魔境文相孤起驗乎",
    "X11n0269_005:0770c12": "當機事竟故慶喜緘言垂裕意殊故如來自說其義",
    "X11n0269_005:0770c13": "二也又經家敘事云如來將解法座於師子牀攬七",
    "X11n0269_005:0770c14": "寶几迴紫金山再來凭倚普告大眾豈非將罷是正",
    "X11n0269_005:0770c15": "說之終再來是流通之始其義三也又下文欲辨魔",
    "X11n0269_005:0770c16": "事佛自結云吾今已說真修行法若正宗未訖何名",
    "X11n0269_005:0770c17": "已說乎其義四也又辨魔中具有付囑宣傳之語如",
    "X11n0269_005:0770c18": "色陰末云汝等當依如來滅後於末法中宣示斯義",
    "X11n0269_005:0771a01": "無令天魔得其方便乃至五陰節節付囑其旨惟勤",
    "X11n0269_005:0771a02": "諸經流通豈過於此其義五也問孤山準天台止觀",
    "X11n0269_005:0771a03": "所說魔事皆是正修所發之境例今魔事合是正宗",
    "X11n0269_005:0771a04": "予既祖於天台而違於止觀無乃不可乎答夫流名",
    "X11n0269_005:0771a05": "下注通名不壅使正法之水從今以注當也此經魔",
    "X11n0269_005:0771a06": "事正被於當令持法者如教而示此觀魔境自被於",
    "X11n0269_005:0771a07": "現今修禪者隨發而觀當知祇桓之流通即是玉泉",
    "X11n0269_005:0771a08": "之正說佛世滅後安得例同於戲集解者凡有異說",
    "X11n0269_005:0771a09": "雖私於眾而實公於心何敢輙拒先賢自速來禍苟",
    "X11n0269_005:0771a10": "趣捨之失將有罪我者願無陰乎。",
    "X11n0269_005:0771a11": "三流通分為二一經家敘事二汝等下如來示誨分",
    "X11n0269_005:0771a12": "二一結前生後二興慈演說初又二一結前行法。▲",
    "X11n0269_005:0771a13": "經吾今已說真修行法此應二義一者通指正宗分",
    "X11n0269_005:0771a14": "解行位三科俱名真修行法如初卷中即云有三摩",
    "X11n0269_005:0771a15": "提名大佛頂首楞嚴王具足萬行汝今諦聽等二者",
    "X11n0269_005:0771a16": "別指正助兩行及五十五位名為行法以諸位中皆",
    "X11n0269_005:0771a17": "是用奢摩他毗婆舍那清淨修證故前義通上根後",
    "X11n0269_005:0771a18": "義局中下二汝猶下生後示誨又二一防非正落邪",
    "X11n0269_005:0771a19": "經魔事者梵語魔羅此翻殺者能殺人法身慧命故",
    "X11n0269_005:0771a20": "亦名奪者能奪人善法故輔行云古譯經論魔字從",
    "X11n0269_005:0771a21": "石自梁武來謂魔能惱人字宜從鬼又云天魔正以",
    "X11n0269_005:0771a22": "順生死貪五欲退菩提嫉眷屬為事行者宿行魔業",
    "X11n0269_005:0771a23": "今違宿因宿事來遮故曰魔事魔境現前者魔有四",
    "X11n0269_005:0771a24": "種謂五陰天子煩惱死也今所現者皆是於五陰中",
    "X11n0269_005:0771b01": "為天子煩惱之所惑亂唯受陰中云心不欲活有同",
    "X11n0269_005:0771b02": "死魔亦天魔使然耳。▲注因觀五陰而發九境者止",
    "X11n0269_005:0771b03": "觀中凡列十境一陰入二煩惱三病患四業相五魔",
    "X11n0269_005:0771b04": "事六禪定七諸見八上慢九二乘十菩薩初境現餘",
    "X11n0269_005:0771b05": "九待發云云。▲不出九境者且約大槩言之若病患",
    "X11n0269_005:0771b06": "及菩薩境其相則隱。△二又復下恐得少為足。",
    "X11n0269_005:0771b07": "二汝應下興慈演說為三一誡聽二受旨三佛告下",
    "X11n0269_005:0771b08": "正說分二一辨修禪所現魔事流通行門二示持經",
    "X11n0269_005:0771b09": "所得福業流通教門初又二一辨魔二釋疑初又三",
    "X11n0269_005:0771b10": "一通論迷悟二正辨羣魔三總結垂範初又二一明",
    "X11n0269_005:0771b11": "生佛理同。▲經本覺妙明寂照之用也覺圓心體中",
    "X11n0269_005:0771b12": "道之性也。△二由汝下迷悟事異為二一迷生空界",
    "X11n0269_005:0771b13": "二汝等下悟歸殞裂。▲注但有相似分極之異者若",
    "X11n0269_005:0771b14": "以寂光對破三土從界外次第而說則相似銷同居",
    "X11n0269_005:0771b15": "分證殞方便極果裂實報。",
    "X11n0269_005:0771b16": "二汝輩下正辨羣魔分二一總明二別示初又四一",
    "X11n0269_005:0771b17": "修禪契靜。▲經心精通[泳-永+曶][泳-永+曶]與泯同由唐太宗諱民",
    "X11n0269_005:0771b18": "故此易之。△二一切下因靜發魔為二一動境界。▲",
    "X11n0269_005:0771b19": "注將出其境者近指欲界遠指非想。▲大樹緊那羅",
    "X11n0269_005:0771b20": "王有經四卷初卷中云王與無量緊那羅等從香山",
    "X11n0269_005:0771b21": "中來詣佛所作八萬四千伎樂王復自鼓瑠璃之琴",
    "X11n0269_005:0771b22": "時大千世界須彌山王乃至草木叢林悉皆涌沒如",
    "X11n0269_005:0771b23": "人醉酒不能自持云云。△二彼等下興煩亂。▲經鬼",
    "X11n0269_005:0771b24": "神者止觀云一切鬼神屬六天管當界防戌故來致",
    "X11n0269_005:0771c01": "惱。▲僉者皆也爾雅云僉同也方言云自關而東五",
    "X11n0269_005:0771c02": "國之都謂皆為僉。△三然彼下對魔明悟。▲經五陰",
    "X11n0269_005:0771c03": "主人者通舉五陰別指意識心王以為主人。△四若",
    "X11n0269_005:0771c04": "不下不悟招損分二一落魔屬二如下壞法身為二",
    "X11n0269_005:0771c05": "一舉劣事二彰大損如文。",
    "X11n0269_005:0771c06": "二阿難下別示分五一色陰乃至五識陰初又三一",
    "X11n0269_005:0771c07": "示區宇二辨魔事三囑流通初又三一指前離念。▲",
    "X11n0269_005:0771c08": "注欲界麤定者對今妙定貶之為麤準禪門說欲界",
    "X11n0269_005:0771c09": "定從數息入略有三相一麤住二細住三證相證此",
    "X11n0269_005:0771c10": "定時定法持心任運不動云云。▲訶欲離蓋等止觀",
    "X11n0269_005:0771c11": "皆用三諦三昧為能觀之法此與正觀其體不殊但",
    "X11n0269_005:0771c12": "所離猶近故屬方便也。△二當住下顯今色陰為二",
    "X11n0269_005:0771c13": "一正顯陰相。▲經區宇者谷響云猶言限域也。△二",
    "X11n0269_005:0771c14": "若目下懸示超相。▲經黯字或作默者誤色陰盡位",
    "X11n0269_005:0771c15": "在相似下文備解。△三觀其下結妄元後四陰例此。",
    "X11n0269_005:0771c16": "△二阿難下辨魔事分十一身能出礙。▲經四大不",
    "X11n0269_005:0771c17": "織者因畢竟空亡堅固執故見四大無交織之相下",
    "X11n0269_005:0771c18": "文其身內徹等大意並同。△二拾出蟯蛔三空中聞",
    "X11n0269_005:0772a01": "法。▲經魄魂意志精神谷響引白虎通云魂魄者何",
    "X11n0269_005:0772a02": "謂也魂猶沄沄也行不休於外而主於情也魄者迫",
    "X11n0269_005:0772a03": "然著人主於性也魂者芸也情以除穢魄者白也性",
    "X11n0269_005:0772a04": "以治內精神者何謂也精者靜也太陽施化之氣也",
    "X11n0269_005:0772a05": "象火之化任生也神者怳惚太陰之氣也今謂意即",
    "X11n0269_005:0772a06": "心王志即心所如云在心為志各言爾志皆所志不",
    "X11n0269_005:0772a07": "同正屬於想也長水云主肝曰魂主肺曰魄主脾曰",
    "X11n0269_005:0772a08": "意主腎曰志主心曰精神未詳。△四見佛踞臺。▲經",
    "X11n0269_005:0772a09": "毗廬遮那此翻徧一切處寂斯是法身若見踞天光",
    "X11n0269_005:0772a10": "臺合是盧舍那報身之相以唐時譯經法報不分故",
    "X11n0269_005:0772a11": "也法華疏記曾破此義。△五空成寶色六闇室見物",
    "X11n0269_005:0772a12": "七燒斫無覺如文。△八徧觀諸界經欣厭者當約淨",
    "X11n0269_005:0772a13": "穢凡聖二義分之。△九夜見遠方。▲經市井者谷響",
    "X11n0269_005:0772a14": "引管子曰處商必就市井尹知章注云立市必四方",
    "X11n0269_005:0772a15": "若造井之制故曰市井。△十知識遷變。▲經無端說",
    "X11n0269_005:0772a16": "法此是行人自能說法或聞前知識說法令其行人",
    "X11n0269_005:0772a17": "通達妙義應以藏通別教所詮之義稱之為妙荊谿",
    "X11n0269_005:0772a18": "云前教中權魔亦能說。△三阿難下囑流通後四陰",
    "X11n0269_005:0772a19": "例此。",
    "X11n0269_005:0772a20": "二受陰分三一示區宇二辨魔事三囑流通初又三",
    "X11n0269_005:0772a21": "一指前色盡二若有下顯今受陰為二一正顯陰相。",
    "X11n0269_005:0772a22": "▲經魘本作厭後人加鬼字苑云厭眠內不祥也蒼",
    "X11n0269_005:0772a23": "頡篇云伏合人心曰厭。△二若下懸示超相。△二阿難",
    "X11n0269_005:0772a24": "下辨魔事分十一見物生悲二勇志齊佛。▲注陵率",
    "X11n0269_005:0772b01": "謂勇心高率者陵即高也世說云劉麟之為性高率。",
    "X11n0269_005:0772b02": "▲淩誶者莊子雜篇云察士無淩誶之事則不樂釋",
    "X11n0269_005:0772b03": "文曰淩轢誶問也。△三渴心沈憶四疑是舍那。▲經",
    "X11n0269_005:0772b04": "亡失恒審謂失於平審諦之心也。△五生無盡憂六",
    "X11n0269_005:0772b05": "生無限喜。▲注七覺支謂念擇進喜輕安定捨初通",
    "X11n0269_005:0772b06": "定慧次三屬慧後三屬定。△七起大我慢。▲注七慢",
    "X11n0269_005:0772b07": "者出顯揚論。▲昔衛元嵩者谷響云本亡名門人也",
    "X11n0269_005:0772b08": "因法起見罷道為儒而仕於後周見唐高僧傳。▲周",
    "X11n0269_005:0772b09": "武帝姓宇文諱邕。▲不造下皆元嵩諫辭孤山又云",
    "X11n0269_005:0772b10": "世有細人濫學其語心非邪見內唯饕餮遂影附邪",
    "X11n0269_005:0772b11": "魔之蹤熒惑無知之俗率多背佛像以說己法輕佛",
    "X11n0269_005:0772b12": "經而崇己語及貴有位者奴召隸役頤柱氣使則兢",
    "X11n0269_005:0772b13": "兢戰慄趨走不暇及得其言或刻之琬琰或寫之簡",
    "X11n0269_005:0772b14": "牘奢夸珍貴惟日不足及覩佛像佛經輕若草芥以",
    "X11n0269_005:0772b15": "此驗其心進非達道退非邪見唯苟求利養誑惑愚",
    "X11n0269_005:0772b16": "俗欲彼尊崇於己耳嗚呼執政者果以儒道治國則",
    "X11n0269_005:0772b17": "當知此輩乃亂臣賊子之儔安可容也果以佛教治",
    "X11n0269_005:0772b18": "心則當遵佛遺囑且大涅槃經付囑國王大臣篤信",
    "X11n0269_005:0772b19": "檀越見毀法者當苦治之使正法久住即長壽之因",
    "X11n0269_005:0772b20": "也惟執政者從吾之言而正之可矣非從吾之言遵",
    "X11n0269_005:0772b21": "佛之囑也非遵佛之囑行儒之道已昔鄭子產問政",
    "X11n0269_005:0772b22": "於然明對曰視民如子見不仁者誅之若鷹鸇之逐",
    "X11n0269_005:0772b23": "鳥雀也移於此政以及吾教則佛日重明矣真風再",
    "X11n0269_005:0772b24": "扇矣則是救無量眾生無間獄之苦也其利豈不大",
    "X11n0269_005:0772c01": "哉。△八輕安自在。▲經無聞比丘亦得少為足反同",
    "X11n0269_005:0772c02": "不學無知資中云無聞此丘觸地皆是以今驗昔信",
    "X11n0269_005:0772c03": "其不誣。△九撥無因果。▲經一向入空密嚴經云寧",
    "X11n0269_005:0772c04": "起有見如須彌不起空見如芥子。▲注叔世者谷響",
    "X11n0269_005:0772c05": "云末世也持操猶云撿節也。▲畫魑魅者戰國策云",
    "X11n0269_005:0772c06": "畫鬼神易為巧圖狗馬難為工今以排去律檢妄談",
    "X11n0269_005:0772c07": "無礙如畫鬼神耳。▲陰陽拘忌者太史公曰甞觀陰",
    "X11n0269_005:0772c08": "陽之術太諱使人拘而多畏。▲流俗妄說者此又陰",
    "X11n0269_005:0772c09": "陽家流之訛者也。▲孰愈者誰勝也。▲迷蟄者如蟲",
    "X11n0269_005:0772c10": "藏蟄聞雷乃發得其人下哀公問政子曰文武之政",
    "X11n0269_005:0772c11": "布在方策其人存則其政舉其人亡則其政息。▲又",
    "X11n0269_005:0772c12": "何待下夫聖賢不生其間必有命世者出焉苟能行",
    "X11n0269_005:0772c13": "斯經之道以訓世其亦命世之儔歟(上皆谷響)。△十愛極",
    "X11n0269_005:0772c14": "發狂。▲經陷於王難此是華報當從淪墜果在地獄",
    "X11n0269_005:0772c15": "三想陰分三一示區宇二辨魔事三囑流通初又三",
    "X11n0269_005:0772c16": "一指前受盡。▲經得意生身楞伽第四明三種意生",
    "X11n0269_005:0772c17": "身一入三昧樂意生身三種類俱生無作意生身法",
    "X11n0269_005:0772c18": "華玄義以第一擬二乘入空第二擬通教出假第三",
    "X11n0269_005:0773a01": "擬別教修中通中意者初作空意次作假意後作中",
    "X11n0269_005:0773a02": "意又云別圓似解猶未發真皆名作意當知今經意",
    "X11n0269_005:0773a03": "生即第三種類也。▲注始三漸次等問第八卷中五",
    "X11n0269_005:0773a04": "十五位真菩提路既不取三漸次義今六十聖位何",
    "X11n0269_005:0773a05": "故取之答前據別論今從通說何則若通說者三漸",
    "X11n0269_005:0773a06": "次中義含外凡相似分真之位若別論者從乾慧去",
    "X11n0269_005:0773a07": "方是正明地位之相實而言之但有五十七位(五十五位",
    "X11n0269_005:0773a08": "便加乾慧妙覺)今通別兼舉故云六十聖位。▲譬如意去下",
    "X11n0269_005:0773a09": "此與玄義釋意不同玄義從因楞伽約果謂捨分段",
    "X11n0269_005:0773a10": "生變易時速疾無礙也若爾智者違經文耶答不違",
    "X11n0269_005:0773a11": "蓋取三昧樂意等謂之作意是則經存兩義前後互",
    "X11n0269_005:0773a12": "出耳。△二譬如下顯今想陰為二一正顯陰相。▲經",
    "X11n0269_005:0773a13": "寢言者通俗文云夢語謂之寱說文云眠言也。△二",
    "X11n0269_005:0773a14": "若動下懸示超相。△二阿難下辨魔事分十一求善",
    "X11n0269_005:0773a15": "巧。▲經口中好言者亦飛精所附之人余九亦爾。▲",
    "X11n0269_005:0773a16": "此名怪鬼者問前云天魔侯得其便今何忽云怪鬼",
    "X11n0269_005:0773a17": "等耶答前舉其主今言其黨又前是通名此是別目。",
    "X11n0269_005:0773a18": "△二求經歷三求契合。▲經綿[泳-永+曶]者谷響云綿微[泳-永+曶]",
    "X11n0269_005:0773a19": "合也。△四求辨析乃至九求深空皆如文十求永歲。",
    "X11n0269_005:0773a20": "▲經研幾讀曰機微也易繫辭云極深研幾。▲如遮",
    "X11n0269_005:0773a21": "文茶舊云嫉妬女又曰怒神即役使鬼也。▲或不因",
    "X11n0269_005:0773a22": "師者或時天魔不附人師為其說法也。△三囑流通",
    "X11n0269_005:0773a23": "為二一舉過別勸。▲注付法藏傳彼第二云阿難欲",
    "X11n0269_005:0773a24": "入涅槃往恒河中流入風奮迅三昧分身為四分一",
    "X11n0269_005:0773b01": "分與釋提桓一分與娑伽龍王一分與毗舍離子一",
    "X11n0269_005:0773b02": "分與阿闍世王云云。△二同前付囑。",
    "X11n0269_005:0773b03": "起第十卷",
    "X11n0269_005:0773b04": "四行陰分三一示區宇二辨魔事三囑流通初又三",
    "X11n0269_005:0773b05": "一指前想盡。▲注準智論下彼第九十二云眠有二",
    "X11n0269_005:0773b06": "種一者眠而夢二者眠而不夢阿羅漢非為安隱著",
    "X11n0269_005:0773b07": "樂故眠但受四大身法應有食息眠覺是故少許時",
    "X11n0269_005:0773b08": "息名為眠不為眠不為夢眠。△二生滅下顯今行陰",
    "X11n0269_005:0773b09": "為二一正顯陰相二懸示超相可解。△二辨魔事分",
    "X11n0269_005:0773b10": "十一入無因論。▲注如智論下彼第十一云佛在祇",
    "X11n0269_005:0773b11": "洹舍利弗從佛經行是時有鷹逐鴿飛來佛邊佛語",
    "X11n0269_005:0773b12": "舍利弗汝觀此鴿宿世因緣舍利弗入宿命智三昧",
    "X11n0269_005:0773b13": "觀見此鴿一二三世乃至八萬大劫常作鴿身過是",
    "X11n0269_005:0773b14": "已往不能復見從三昧起佛又令觀未來世此鴿何",
    "X11n0269_005:0773b15": "時得脫舍利弗入願智三昧觀見此鴿一二三世乃",
    "X11n0269_005:0773b16": "至八萬大劫未脫鴿身過是已往亦不能知從三昧",
    "X11n0269_005:0773b17": "起白佛不審此鴿何時當脫佛言復於恒河沙等劫",
    "X11n0269_005:0773b18": "中常作鴿身罪訖得出輪五道云云。▲二入徧常論。",
    "X11n0269_005:0773b19": "▲注并執受心即第八識也。▲本元由處者沇疏具",
    "X11n0269_005:0773b20": "云於此八種本元由處其義既失者若言第三於八",
    "X11n0269_005:0773b21": "種本元由處其義既失者若言第三於八種本元由",
    "X11n0269_005:0773b22": "處計以為常豈可第四又於行陰計常耶所以亦非",
    "X11n0269_005:0773b23": "謂前計已細後計復麤故。△三入一分常論。▲經我",
    "X11n0269_005:0773b24": "徧十方智論明外道神我即是六識更無異事今於",
    "X11n0269_005:0773c01": "行陰中起計亦是分別事識妄認行陰不動為我。▲",
    "X11n0269_005:0773c02": "恒沙國土者此非恒沙佛剎秪於一大千界內見諸",
    "X11n0269_005:0773c03": "國土耳。△四入有邊論。▲經於分位中分去聲猶云",
    "X11n0269_005:0773c04": "齊限如計過未相續及八萬劫等是也。△五入徧計",
    "X11n0269_005:0773c05": "虗論。▲注準婆沙下此但似其流類未可全同。▲計",
    "X11n0269_005:0773c06": "天常住等節疏云外道計無想天為不死天。△六入",
    "X11n0269_005:0773c07": "死後有相。▲注百論家以識陰為初等如第三記此",
    "X11n0269_005:0773c08": "中與彼不同蓋以五陰為五濁約所破說故前麤而",
    "X11n0269_005:0773c09": "後細也。△七入死後無相論八入死後俱非論九入",
    "X11n0269_005:0773c10": "死後斷滅論。▲經現前銷滅死已無復此通指七處",
    "X11n0269_005:0773c11": "也。△十入五現涅槃論。▲經轉依者如第七卷解但",
    "X11n0269_005:0773c12": "此中妄認五處轉生死依涅槃也。▲注此計應從第",
    "X11n0269_005:0773c13": "六外道流出者既不同死後斷滅似同死後有相以不",
    "X11n0269_005:0773c14": "見五處微細生滅便謂安隱現得涅槃。▲橫竪攝屬",
    "X11n0269_005:0773c15": "者攝前橫相屬今竪義一往屬欲界二往通四禪。△",
    "X11n0269_005:0773c16": "三囑流通。▲經自起深[薩/女]說文云禽獸蟲蝗之怪謂",
    "X11n0269_005:0773c17": "之[薩/女]今言心魔自損如彼之怪銷息猶云除滅也。▲",
    "X11n0269_005:0773c18": "注前色受想等且據大節判屬天魔。▲其間不無煩",
    "X11n0269_005:0774a01": "惱之相心見不出見愛二惑者此約通論不可將二",
    "X11n0269_005:0774a02": "惑分對兩陰以行識中除定性二乘外皆邪見故既",
    "X11n0269_005:0774a03": "有見惑任運有背上使即愛惑也若以止觀十境收",
    "X11n0269_005:0774a04": "之正屬見境亦兼禪境。",
    "X11n0269_005:0774a05": "五識陰分三一示區宇二辨魔事三囑流通初又三",
    "X11n0269_005:0774a06": "一指前行盡。▲注不牽來報者不感分段生死也。▲",
    "X11n0269_005:0774a07": "經如雞後鳴有本作候鳴沇疏兩解今唯取後。△二",
    "X11n0269_005:0774a08": "六根下顯今識陰為二一正顯陰相。▲經內外湛明",
    "X11n0269_005:0774a09": "入無所入謂內根外塵無相涉入又根塵不為識之",
    "X11n0269_005:0774a10": "所入。△二懸示超相。△二辨魔事分十一因所因執。",
    "X11n0269_005:0774a11": "▲注正取後義者問何故不取資中之說答以其直",
    "X11n0269_005:0774a12": "指真常而為冥諦於義不便但此執見與冥諦相濫",
    "X11n0269_005:0774a13": "耳上因指體即圓元也下因對用既真為妄本能生",
    "X11n0269_005:0774a14": "諸法故對諸法之用立所因之名也。△二能非能執。",
    "X11n0269_005:0774a15": "▲注彼皆所生即非能也以彼眾生不能生我故。△",
    "X11n0269_005:0774a16": "三常非常執四知無知執五生無生執。▲經求妄冀",
    "X11n0269_005:0774a17": "果冀亦希望之義謂求外道妄冀之果。△六歸無歸",
    "X11n0269_005:0774a18": "執七貪非貪執八真非真執。▲經寶媛者爾雅云美",
    "X11n0269_005:0774a19": "女為媛。△九定性聲聞十定性支佛此即止觀二乘",
    "X11n0269_005:0774a20": "境相。△三囑流通為二一同前付囑。▲注亦可別指",
    "X11n0269_005:0774a21": "下謂前七是外道第八是邪魔。△二如是下約證結",
    "X11n0269_005:0774a22": "成又二一顯果人已證二識陰下示因人當證。▲注",
    "X11n0269_005:0774a23": "天台下法華玄文云圓教肉身於一生中有超登十",
    "X11n0269_005:0774a24": "地之義如金光明中十地有虎狼等怖云云。",
    "X11n0269_005:0774b01": "三此是下總結垂範為二一結前境以勸諳識。▲經",
    "X11n0269_005:0774b02": "褫魄者褫音雉。▲注驚也者張平子東京賦云奪氣",
    "X11n0269_005:0774b03": "褫魄注曰褫驚也謂奪移神氣驚散魂魄。△二若諸",
    "X11n0269_005:0774b04": "下示末世以勸恭欽。▲注行之大略下信法二行出",
    "X11n0269_005:0774b05": "多論及德宗廣如止觀第五嘻歎聲也。▲亡子謂逃",
    "X11n0269_005:0774b06": "亡之子。▲前春者谷響云即明年二月也前去之春",
    "X11n0269_005:0774b07": "故曰前春非已過之春也。",
    "X11n0269_005:0774b08": "二阿難下釋疑為三一經家敘二阿難問又二一問",
    "X11n0269_005:0774b09": "三義二惟願下請開示。▲經清明心目者心有餘疑",
    "X11n0269_005:0774b10": "如目有微昧今請開示故曰清明。▲作將來眼者亦",
    "X11n0269_005:0774b11": "恐末世同今所疑故。",
    "X11n0269_005:0774b12": "三佛告下如來答分二一正答二付囑初又三一示",
    "X11n0269_005:0774b13": "五陰妄想二示因界淺深三示銷除頓漸初又三一",
    "X11n0269_005:0774b14": "總示二別釋三結成初又二一迷真起妄二知妄無",
    "X11n0269_005:0774b15": "因初又二一明真妄二妄無下斥性計。▲經迷因緣",
    "X11n0269_005:0774b16": "者迷猶背也。△二阿難下知妄無因又二一正違妄",
    "X11n0269_005:0774b17": "因。▲經何況等謂不知因緣是妄而復推度自然為",
    "X11n0269_005:0774b18": "實也亦可不知自然是妄故起推計。△二是故下結",
    "X11n0269_005:0774b19": "歸陰本。△二汝體下別釋分五一色。▲經先因父母",
    "X11n0269_005:0774b20": "想生谷響云世有不因交合而因想有胎是知體因",
    "X11n0269_005:0774b21": "想生彌為可驗案于寶搜神記曰漢末零陵太守有",
    "X11n0269_005:0774b22": "女悅郡門下書佐而因於間乃使婢取佐與水而飲",
    "X11n0269_005:0774b23": "之有娠既而生子至能行太守乃見椽更抱兒眾中",
    "X11n0269_005:0774b24": "使求其父兒直上書佐腋推之化為水眾大驚遂以",
    "X11n0269_005:0774c01": "女聘書佐焉以是明之雖有因合不因合之異莫不",
    "X11n0269_005:0774c02": "皆由想乎人見兒化為水之說以為詭譎而不顧百",
    "X11n0269_005:0774c03": "年在世亦同此兒矣攬遺體而成遺體亦水也一旦",
    "X11n0269_005:0774c04": "死滅懷爛仍是水矣果零陵小兒之可驚則眾人盡",
    "X11n0269_005:0774c05": "可驚也彼既詭譎此安得不詭譎乎妄想而生大哉",
    "X11n0269_005:0774c06": "佛說。△二即此下受三由汝下想。▲經身非念倫下",
    "X11n0269_005:0774c07": "正明融通妄想之義謂身之與念色心兩殊且非倫",
    "X11n0269_005:0774c08": "類。▲汝身何因至與念相應者誠由妄想融通使之",
    "X11n0269_005:0774c09": "然耳又非但融於色身亦乃通諸夢寐故曰窹即想",
    "X11n0269_005:0774c10": "心等。△四化理下行五又汝下識為二一正明妄想。",
    "X11n0269_005:0774c11": "▲注諸解下沇節圓璿所說皆爾。▲秪就阿難等現",
    "X11n0269_005:0774c12": "前而示者如受陰中云汝今現前順益違損豈是離",
    "X11n0269_005:0774c13": "色之受耶乃至此中皆云汝等其例可解。▲即以見",
    "X11n0269_005:0774c14": "聞為精明者以今文云於身不出見聞覺知若實精",
    "X11n0269_005:0774c15": "真不容習妄斯乃正破阿難用見聞覺知而為精真",
    "X11n0269_005:0774c16": "也那分用動體常之異乎然若云受熏納種在識須",
    "X11n0269_005:0774c17": "指第八若其真精湛不搖處則通前六。△二阿難下",
    "X11n0269_005:0774c18": "重辨微細。▲經中串習幾者串穿也亦習也幾謂幾",
    "X11n0269_005:0775a01": "微。▲注無明所熏亦見思種子者且約通惑未除凡",
    "X11n0269_005:0775a02": "有有所熏皆見思家種子也如荊谿云未淨六根已",
    "X11n0269_005:0775a03": "來所有王數名見思家王數此其例焉。▲正是麤相",
    "X11n0269_005:0775a04": "者既有憶忘復名妄想非麤而何況至六根淨位此",
    "X11n0269_005:0775a05": "相則滅麤義愈彰矣。▲住人下諸疏之中唯孤山作",
    "X11n0269_005:0775a06": "相似位釋餘皆說為真六根淨真似不辨如雷之發",
    "X11n0269_005:0775a07": "聲同時而應故曰雷同。△三阿難下結成。",
    "X11n0269_005:0775a08": "二汝今下示因界淺深。▲注孤山下此唯約正報釋。",
    "X11n0269_005:0775a09": "▲長水下以依對正釋問二說孰愈答長水為愈準",
    "X11n0269_005:0775a10": "第四云汝見虗空徧十方界空見不分有空無體有",
    "X11n0269_005:0775a11": "見無覺相織妄成名為劫濁又第九云若色陰盡能",
    "X11n0269_005:0775a12": "超劫濁故知今言色者須對依報外色示之。▲記憶",
    "X11n0269_005:0775a13": "忘失者亦可云記如寤忘如寐。▲識體同者如前文",
    "X11n0269_005:0775a14": "云內外湛明入無所入。",
    "X11n0269_005:0775a15": "三此五下示銷除頓漸。▲注但此併銷有盡未盡者",
    "X11n0269_005:0775a16": "問夫五陰妄想不出見思且初信斷見二信至七信",
    "X11n0269_005:0775a17": "斷思此圓教麤垢先落之位也今乘悟併銷為是先",
    "X11n0269_005:0775a18": "見後思為復思為復見思雙斷答應有二義若先見",
    "X11n0269_005:0775a19": "後思亦名併銷以此二惑皆徧五陰故當知初信則",
    "X11n0269_005:0775a20": "併銷五陰中迷理之惑二信至七信則併銷五陰中",
    "X11n0269_005:0775a21": "迷事之惑若見思雙斷義亦有憑如瓔珞本業云舍",
    "X11n0269_005:0775a22": "利弗於第六住值惡因緣退入凡夫外道乃至千劫",
    "X11n0269_005:0775a23": "作大邪見及五逆等荊谿云身子於十住中第六心",
    "X11n0269_005:0775a24": "退恐是爾前見思俱斷至六心時見猶未盡今以圓",
    "X11n0269_005:0775b01": "信例彼別住見思俱斷故曰併銷。▲古云下此出後",
    "X11n0269_005:0775b02": "漢列傳魚丕之文丕字叔陵關東號之曰五經復興",
    "X11n0269_005:0775b03": "魯叔陵。▲一往相類者如云此五陰元重疊生起即",
    "X11n0269_005:0775b04": "次第而結也事非頓除因次第盡即次第而解已。",
    "X11n0269_005:0775b05": "二汝應下付囑。",
    "X11n0269_005:0775b06": "二阿難下示持經所得福業流通教門為二一佛勸",
    "X11n0269_005:0775b07": "流通二眾喜會散初又二一校量施寶福多二顯示",
    "X11n0269_005:0775b08": "持經業勝初又二一問此有三意一徧滿下舉種子",
    "X11n0269_005:0775b09": "多二持以下示福田多三承事下明敬心多以此三",
    "X11n0269_005:0775b10": "多為校量本。△二答於三多中略舉種子福田自攝",
    "X11n0269_005:0775b11": "敬心施佛七錢田種俱少也。△二佛告下顯示持經",
    "X11n0269_005:0775b12": "業勝分二一滅惡。△經能以一念將此法門等真際",
    "X11n0269_005:0775b13": "曰一念者一剎那間心也又一念者始終不移前心",
    "X11n0269_005:0775b14": "後心皆相似故又一念者謂無念耳業障本空万德",
    "X11n0269_005:0775b15": "元具此約理釋前據事論理事相融善自通會今準",
    "X11n0269_005:0775b16": "仁王云一念中有九十剎那故知一念言其少時也",
    "X11n0269_005:0775b17": "然則佛意顯持經力勝亦可俟前心後心始終不移",
    "X11n0269_005:0775b18": "者耶又若約理釋者乃是自行之義非此中利他之",
    "X11n0269_005:0775b19": "意幸哉一念之頃滅惡尚爾況多時乎況終身乎既",
    "X11n0269_005:0775b20": "云諸佛如來語無虗妄不可以別時意趣銷遣斯文",
    "X11n0269_005:0775b21": "般若受持四句勝捨三恒之全身圓覺分別半偈超",
    "X11n0269_005:0775b22": "化百恒之小果用彼詳此不亦如是句偈尚爾況全",
    "X11n0269_005:0775b23": "章乎況盡經乎。▲願諸見聞勵力敷贊成安樂國者",
    "X11n0269_005:0775b24": "以果顯因也即地獄因成安樂因。△二得福下生善",
    "X11n0269_005:0775c01": "又二一利他得福。▲注教理行果等此用沇疏之義",
    "X11n0269_005:0775c02": "彼云此經有四不思議謂教理行果皆殊勝故且如",
    "X11n0269_005:0775c03": "來藏體理不思議次辨圓通行不思議及說神呪教",
    "X11n0269_005:0775c04": "不思議後明地位果不思議。△二阿難下自利成道。",
    "X11n0269_005:0775c05": "▲經能誦此經能持此呪即顯密二教也依我教言",
    "X11n0269_005:0775c06": "如教行道謂依顯教行正助二道亦可依顯教行正",
    "X11n0269_005:0775c07": "道依密教行助道又依顯密二教皆行正道。",
    "X11n0269_005:0775c08": "二佛說下眾喜會散。▲經皆大歡喜谷響引大論三",
    "X11n0269_005:0775c09": "義故喜一能說人清淨二所說清淨三依法得果清",
    "X11n0269_005:0775c10": "淨今謂前二屬應後一屬機又如次配三寶三皆清",
    "X11n0269_005:0775c11": "淨機應事畢是故歡喜然論釋般若義該三教今唯",
    "X11n0269_005:0775c12": "圓頓麤妙可知。",
    "X11n0269_005:0775c13": "予集解經畢累載覆讀來學相繼似有緣於此經乎",
    "X11n0269_005:0775c14": "所患前解文節尚疎將恐後昆義路猶壅更欲補助",
    "X11n0269_005:0775c15": "為之乎記慶曆四年赴請永喜住西山蘭若初講法",
    "X11n0269_005:0775c16": "華至五年復講斯典林泉既僻香火多暇因是捉筆",
    "X11n0269_005:0775c17": "以酬先志記成凡數万言折為五卷庶記者聽者不",
    "X11n0269_005:0775c18": "忘圓通簡要之道故題曰熏聞。",
    "X11n0269_005:0775c19": "首楞嚴經集解熏聞記卷第五(終)"
}