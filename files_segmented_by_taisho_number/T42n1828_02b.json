{
    "T42n1828_02b:0350a02": "folio_2b 瑜伽論記卷第二之下至第八卷論本第七",
    "T42n1828_02b:0350a04": "釋遁倫集撰",
    "T42n1828_02b:0350a05": "論本卷第七",
    "T42n1828_02b:0350a06": "宿作因中。初敘邪執。第二微破。前中先略",
    "T42n1828_02b:0350a07": "敘執。二辨起執因緣。廣說如經者。謂如經言。",
    "T42n1828_02b:0350a08": "凡諸世間所有士夫補特伽羅所受皆由宿作",
    "T42n1828_02b:0350a09": "為因由勤精進吐舊業故。現在新業由不作因",
    "T42n1828_02b:0350a10": "之所害故。如是於後不復有漏。由無漏故業",
    "T42n1828_02b:0350a11": "盡。由業盡故苦盡。由苦盡故得證苦邊。此等",
    "T42n1828_02b:0350a12": "並是佛經本文。然敘彼宗。今此論中合為八",
    "T42n1828_02b:0350a13": "句而散牒釋。應尋此文以知論意。現在新業",
    "T42n1828_02b:0350a14": "由不作因之所害故者。謂宿惡業苦行便吐。",
    "T42n1828_02b:0350a15": "現新惡業由不作因之所害令不起。二業既盡",
    "T42n1828_02b:0350a16": "後無有漏。無繫外道者。則尼健陀弗怛羅。成",
    "T42n1828_02b:0350a17": "唯識云。無慚外道離繫子也。露形苦行離諸",
    "T42n1828_02b:0350a18": "繫縛。外形既爾表內亦然。起執緣理中。具正",
    "T42n1828_02b:0350a19": "方便而招於苦具邪方便而致於樂知由宿作",
    "T42n1828_02b:0350a20": "者。若爾云何前說現法方便所招之苦。復云",
    "T42n1828_02b:0350a21": "由勤精進吐舊業等。解云。彼人但據感報正",
    "T42n1828_02b:0350a22": "因必是宿業。故名宿作。復說由現苦行能吐",
    "T42n1828_02b:0350a23": "宿惡。由此後句被論家破。第二徵破中。初",
    "T42n1828_02b:0350a24": "止破外計。後示正義以顯彼邪。若用宿作為",
    "T42n1828_02b:0350a25": "因者汝先所說由勤精進吐舊業故者。此中",
    "T42n1828_02b:0350a26": "意說一切惡因皆是宿作。何故說言現在新",
    "T42n1828_02b:0350a27": "業由不作因之所害等。新亦作惡。非唯宿作。",
    "T42n1828_02b:0350a28": "量云。現在惡因於此身有。能招苦惡因攝故。",
    "T42n1828_02b:0350a29": "如宿惡因。示正義中。或復有苦雜因所生等",
    "T42n1828_02b:0350b01": "者。因先善業得事王君。邪事為因而遍招苦。",
    "T42n1828_02b:0350b02": "二業異熟故名雜因。非是二業苦招一果。或",
    "T42n1828_02b:0350b03": "復故業應招苦惱。邪事王故故業便熟名為",
    "T42n1828_02b:0350b04": "雜業。如事於王如是因諸言說商賈等業等",
    "T42n1828_02b:0350b05": "者。先造善業應獲富財。誑語諂逗遂獲珍寶。",
    "T42n1828_02b:0350b06": "二業俱熟是名雜因。如是由先獲財善業今",
    "T42n1828_02b:0350b07": "者應熟。假現農業或假劫盜或假屠害便獲",
    "T42n1828_02b:0350b08": "富樂名雜業。有雖商買等乃至屠害不獲財",
    "T42n1828_02b:0350b09": "富者。先無善福可獲果故。如新所造引餘有",
    "T42n1828_02b:0350b10": "業者。則是一切順現受業。養父母等乃至工",
    "T42n1828_02b:0350b11": "巧業處現獲珍財。皆純現業。自在等作者",
    "T42n1828_02b:0350b12": "中。初敘後破。丈夫是神我也。自在等者。自在",
    "T42n1828_02b:0350b13": "即大自在天。有外道計以為作者。彼計自在",
    "T42n1828_02b:0350b14": "天有三身。一法身遍於虛空。二者應身唯在",
    "T42n1828_02b:0350b15": "彼天。三者化身隨六道起等。謂唯識所云大",
    "T42n1828_02b:0350b16": "梵時方本際自然虛空我等。破中初有一頌。",
    "T42n1828_02b:0350b17": "頌四道理。次長行中。依四道理進退徵責。三",
    "T42n1828_02b:0350b18": "破已牒結。頌中功能無體性者。難彼功能。理",
    "T42n1828_02b:0350b19": "不成就名無體性。顯揚十四更有轉計。恐繁",
    "T42n1828_02b:0350b20": "不述。長行徵責中。若有用者則於彼用無有",
    "T42n1828_02b:0350b21": "自在而於世間有自在者不應理者。若所變",
    "T42n1828_02b:0350b22": "世間於自在天有用故變起者。唯應變起人",
    "T42n1828_02b:0350b23": "天善法。云何須變三墮苦法。於彼所用無有",
    "T42n1828_02b:0350b24": "自在。而言於世自在。不應道理。亦可須用生",
    "T42n1828_02b:0350b25": "世間者。即大自在常為所用之所驅馳不得",
    "T42n1828_02b:0350b26": "自在。而言自在。則不應道理。若無用者於自",
    "T42n1828_02b:0350b27": "在天都無所須而生世間。是即自在乃有癡",
    "T42n1828_02b:0350b28": "狂之過。故非道理。若唯用大自在為因等者。",
    "T42n1828_02b:0350b29": "大自在天無始已有。於所生法亦無始成。故",
    "T42n1828_02b:0350c01": "非自在能生諸法。如牛兩角俱時出生。一果",
    "T42n1828_02b:0350c02": "一因便違正理。故顯揚十四云。如自在體本",
    "T42n1828_02b:0350c03": "來常有。世間亦爾。不應更生。以俱有故無用",
    "T42n1828_02b:0350c04": "新生。若言亦取餘為因者此不可得故者。大",
    "T42n1828_02b:0350c05": "自在樂欲亦取餘人為因。不應道理。害為正",
    "T42n1828_02b:0350c06": "法中。先敘後破。破中先執。後示正義。若是法",
    "T42n1828_02b:0350c07": "自體者離彼殺生不能感得自所愛果等者。",
    "T42n1828_02b:0350c08": "汝說呪方體是善者。善法則應自感愛果。何",
    "T42n1828_02b:0350c09": "顯待殺生後待呪力轉殺非法。以為正法方",
    "T42n1828_02b:0350c10": "感樂果。不應道理。下結文中有五故字。因故",
    "T42n1828_02b:0350c11": "者結前非法。後果因故。譬喻故者結前喻伏",
    "T42n1828_02b:0350c12": "毒呪。不決定故者結遍行。餘二可知。示正義",
    "T42n1828_02b:0350c13": "中。若業自所不欲者。自不欲樂為他使作。不",
    "T42n1828_02b:0350c14": "信與作故名非法。自性無記業者。非順理故",
    "T42n1828_02b:0350c15": "名為非法。邊無邊中。先敘後破。皆依靜慮宿",
    "T42n1828_02b:0350c16": "住通後方起此見。若依斷邊際求世邊時等",
    "T42n1828_02b:0350c17": "者。此視壞劫開斷之時不見後成便起邊相。",
    "T42n1828_02b:0350c18": "非我後生故非邊見。若見成劫不見壞時起",
    "T42n1828_02b:0350c19": "無邊想。若依十方周廣求時。於上下處所見",
    "T42n1828_02b:0350c20": "極邊際起亦有邊想。傍運神通至一二千界",
    "T42n1828_02b:0350c21": "不至三千。謂其無邊起亦無邊想。由異生類",
    "T42n1828_02b:0350c22": "神境智通不越三千故也。八十七說與此不",
    "T42n1828_02b:0350c23": "同。彼云。若時憶念成劫分位。爾時便生三種",
    "T42n1828_02b:0350c24": "妄想。若一向憶上下邊際住有邊想。若一向",
    "T42n1828_02b:0350c25": "憶傍無邊際住無邊想。若下上及傍二俱雙",
    "T42n1828_02b:0350c26": "憶起亦有邊亦無邊。若時憶念壞劫分位起",
    "T42n1828_02b:0350c27": "非有邊非無邊想。諸器世間無所得。故各舉",
    "T42n1828_02b:0350c28": "一執。亦不相違。破中。非世間住念世間邊不",
    "T42n1828_02b:0350c29": "應理者。謂從前壞更無世間便言邊者。則汝",
    "T42n1828_02b:0351a01": "外道不住世間不知今時有世間故。住念世",
    "T42n1828_02b:0351a02": "間。故非道理。不死矯亂中有三。一敘執。二指",
    "T42n1828_02b:0351a03": "經。三結過。敘執中有三。初標。次釋不死矯",
    "T42n1828_02b:0351a04": "亂義。後敘四計。不死矯亂者。外道自言。我師",
    "T42n1828_02b:0351a05": "所事天常名為不死。已見諦理得無漏定名",
    "T42n1828_02b:0351a06": "為不死。故一不字以通二處。又雖自謂不死",
    "T42n1828_02b:0351a07": "無亂而實未得。若人問不死法時。以不解故",
    "T42n1828_02b:0351a08": "於不死法假託餘事矯亂避之。故名矯亂。八",
    "T42n1828_02b:0351a09": "十七云。有二淨天。一唯能入世間靜慮未了",
    "T42n1828_02b:0351a10": "諦理心未解脫名不善清淨。二能證入內諸",
    "T42n1828_02b:0351a11": "勝定已見諦理心善解脫名善清淨。又得無",
    "T42n1828_02b:0351a12": "相無分別定名無亂即善清淨天。有相有分",
    "T42n1828_02b:0351a13": "別無亂即不善清淨天。最勝生道者人天勝",
    "T42n1828_02b:0351a14": "因。決定勝道涅槃勝因。四諦是此勝因之境。",
    "T42n1828_02b:0351a15": "有依之問。自稱言不死亂者。我之所事不死",
    "T42n1828_02b:0351a16": "淨天教命於我。若有來問不應正答。答則生",
    "T42n1828_02b:0351a17": "過。但應隨問而生異答。若依長阿含。一不知",
    "T42n1828_02b:0351a18": "善惡有報無報。故隨問矯亂而答。謂此事如",
    "T42n1828_02b:0351a19": "是此事實。此事異。此事不異。此事非異非不",
    "T42n1828_02b:0351a20": "異。二不知他世有無。三不知何者是善何者",
    "T42n1828_02b:0351a21": "不善。四愚冥闇鈍。此云依最勝生道問善不",
    "T42n1828_02b:0351a22": "善者。則當阿含第一他問善惡為有報為無",
    "T42n1828_02b:0351a23": "報。亦當第三何者是善何者不善。言依決定",
    "T42n1828_02b:0351a24": "勝道問苦集滅道者。當彼第二問云為有後",
    "T42n1828_02b:0351a25": "世為無後世。若未見諦理乃有後世。若見諦",
    "T42n1828_02b:0351a26": "理則無後世。斷生死故。又苦集牽後名有後",
    "T42n1828_02b:0351a27": "世。滅道斷生死名無後世。敘計有二。初略敘。",
    "T42n1828_02b:0351a28": "後重釋。一覺未開悟者。覺知善惡而未開悟",
    "T42n1828_02b:0351a29": "有報無報。二於所證法起增上慢者。雖未證",
    "T42n1828_02b:0351b01": "四諦而謂我已證。無有後世。三覺已開悟而",
    "T42n1828_02b:0351b02": "未決定者。雖覺善惡開悟有報。而於善惡仍",
    "T42n1828_02b:0351b03": "未決定。我今不知善與不善決定之相。四羸",
    "T42n1828_02b:0351b04": "劣愚鈍者。謂性劣鈍不能正答。復第一怖畏",
    "T42n1828_02b:0351b05": "妄語下重釋前四。怖妄語者。自未開悟答他",
    "T42n1828_02b:0351b06": "稱解故成妄語。若不稱解他知我無智。第二",
    "T42n1828_02b:0351b07": "於自所證未得無畏等者。彼作是思。我於所",
    "T42n1828_02b:0351b08": "證未得無畏。若他詰問。若說為有或為異記",
    "T42n1828_02b:0351b09": "則成妄語。若撥實有若許非有則成邪見。非",
    "T42n1828_02b:0351b10": "我淨天一切隱密皆許記別。故不分明說有",
    "T42n1828_02b:0351b11": "所證。第三雖悟而未決定。怖邪見妄語。准此",
    "T42n1828_02b:0351b12": "應知。上之三種假事矯亂。第四無知順言而",
    "T42n1828_02b:0351b13": "答。反問問者汝何所欲。順言矯亂。此皆散位",
    "T42n1828_02b:0351b14": "非依定心。結中即以諂曲者。由順彼天諂相",
    "T42n1828_02b:0351b15": "隨答故。無因見中。先敘後破。此見有二。一依",
    "T42n1828_02b:0351b16": "靜慮者。基云。謂從無想天沒來生此間。得宿",
    "T42n1828_02b:0351b17": "住通。憶彼出心不憶前位。不知彼故便執無",
    "T42n1828_02b:0351b18": "因。景云。依靜慮及宿住隨念。過去空劫一切",
    "T42n1828_02b:0351b19": "皆無。後忽然有。起無因見。二依尋伺。如文自",
    "T42n1828_02b:0351b20": "明。破中初破依定計。二又汝何所欲下。破依",
    "T42n1828_02b:0351b21": "尋伺計。若念自我計我先無後然生不應理",
    "T42n1828_02b:0351b22": "者。執我常。若念自我我出過去。則先來是",
    "T42n1828_02b:0351b23": "有。計我先無後欻然生。不應道理。斷見論中",
    "T42n1828_02b:0351b24": "欲界人天為二。色天合為一。四空為四。故有",
    "T42n1828_02b:0351b25": "七種。言若我死後復有身者應不作業而得",
    "T42n1828_02b:0351b26": "果者。彼計今自死滅之時業隨身滅。後若有",
    "T42n1828_02b:0351b27": "身應不作因得果起。果若起者。便有不作而",
    "T42n1828_02b:0351b28": "得果失。若我體性一切永無。是則應無受業",
    "T42n1828_02b:0351b29": "果者。不可以未來無故現在亦無。現在既有",
    "T42n1828_02b:0351c01": "不可我一切永無。故我體性在。現在有在。未",
    "T42n1828_02b:0351c02": "來世一切永無。是則應無受業異熟。故成斷",
    "T42n1828_02b:0351c03": "滅。若言蘊斷滅者等者。彼許蘊無常故既故",
    "T42n1828_02b:0351c04": "許無常。展轉生起明非斷滅。量云。未得阿羅",
    "T42n1828_02b:0351c05": "漢諸死後蘊皆不斷滅。許無常故。如前生位。",
    "T42n1828_02b:0351c06": "若言我斷汝先所說麁色四大等者。既是我",
    "T42n1828_02b:0351c07": "斷。先說麁色大造之身有病癰等。死後斷滅",
    "T42n1828_02b:0351c08": "乃成相違。空見論中先敘後破。敘中初略敘",
    "T42n1828_02b:0351c09": "內外道計。後廣辨內外道起執因緣。於中先",
    "T42n1828_02b:0351c10": "敘外道。後敘佛法。敘外道中有六。一無施與",
    "T42n1828_02b:0351c11": "愛養祠祀。二無妙行及果異熟。三無彼世間",
    "T42n1828_02b:0351c12": "無此世間。四無母無父。五無化生有情。六無",
    "T42n1828_02b:0351c13": "世間真阿羅漢無施無愛無祠者。奘法師云。",
    "T42n1828_02b:0351c14": "如布施經說。無施與者汎明布施。無愛養者",
    "T42n1828_02b:0351c15": "對悲田。無祠祀者對教田。二解云。無施與",
    "T42n1828_02b:0351c16": "者謂敬田。無愛養者悲田。無祠祀者不現前",
    "T42n1828_02b:0351c17": "境。三解云。無施與者對非親。無愛養者對已",
    "T42n1828_02b:0351c18": "親。無祠祀者不現前境。諸離欲者生下地者。",
    "T42n1828_02b:0351c19": "若已離欲不應下生。今既下生。明知無從彼",
    "T42n1828_02b:0351c20": "世來生此世。無化生有情中。或生無想或生",
    "T42n1828_02b:0351c21": "無色等者。此少分邪見。不見當來此三生處",
    "T42n1828_02b:0351c22": "撥化生無。不撥一切見下地故。如無世間亦",
    "T42n1828_02b:0351c23": "無少分不撥一切。後第八卷等說中有為化",
    "T42n1828_02b:0351c24": "生有情。定散二心觀之有異。此定心觀不撥",
    "T42n1828_02b:0351c25": "中有。彼散心觀故撥中有。五十八說。無施等",
    "T42n1828_02b:0351c26": "三名謗因。無妙慧行名謗用。無二業及異熟",
    "T42n1828_02b:0351c27": "名謗果。無父母無化生有情無真阿羅漢名",
    "T42n1828_02b:0351c28": "壞實事。五十五說。無施與乃至無妙行名謗",
    "T42n1828_02b:0351c29": "因。無妙行惡行業果異熟名謗果。無此世間",
    "T42n1828_02b:0352a01": "乃至無化生有情名謗作用。無阿羅漢名謗",
    "T42n1828_02b:0352a02": "實事。下敘佛法內計。無有一切諸法體性者。",
    "T42n1828_02b:0352a03": "前外道邪見別空所無。今內道空見總撥一",
    "T42n1828_02b:0352a04": "切。故總問答。相似甚深離言說法者。即般若",
    "T42n1828_02b:0352a05": "等密說空教。似都無而非一向空。不能解故",
    "T42n1828_02b:0352a06": "將為顯了撥一切空。又於法相不如理思故。",
    "T42n1828_02b:0352a07": "便撥諸法。破中有二。初別破後結之。別破有",
    "T42n1828_02b:0352a08": "二。初四重破外道空見。後破內道空見。四重",
    "T42n1828_02b:0352a09": "破外道空見者。前敘執有六。初三執合為一",
    "T42n1828_02b:0352a10": "問破。後三各一破故。若俱有者汝先所說無",
    "T42n1828_02b:0352a11": "有施與等者。彼師本計不撥全無因之與果。",
    "T42n1828_02b:0352a12": "但依靜慮故見世行施生財貧家。謂施無能",
    "T42n1828_02b:0352a13": "便謗少分故。今問彼生彼後二業為俱不俱。",
    "T42n1828_02b:0352a14": "若彼全撥無一切者。此難不成。離想欲者",
    "T42n1828_02b:0352a15": "者。離諸想之欲。即無想天是。餘二如次離色",
    "T42n1828_02b:0352a16": "界欲界。及入涅槃。若有此三人者。非化生是",
    "T42n1828_02b:0352a17": "誰耶。為有阿羅漢性而於彼起增上慢等者。",
    "T42n1828_02b:0352a18": "此意問言。為世間有真阿羅漢耶為無耶。若",
    "T42n1828_02b:0352a19": "言有者汝言世間無真阿羅漢不應理。若言",
    "T42n1828_02b:0352a20": "無者起顛倒執。自謂羅漢是即應名為真羅",
    "T42n1828_02b:0352a21": "漢。更無餘故。破內空見中。顛倒所執也。染依",
    "T42n1828_02b:0352a22": "他也。淨圓成也。結中有五故字。初四結破外",
    "T42n1828_02b:0352a23": "道。後一結破內道。妄計最勝中先敘後破。婆",
    "T42n1828_02b:0352a24": "羅門是白淨色類者。善勝種非白色也。得清",
    "T42n1828_02b:0352a25": "淨者修行潔戒可得淨故。腹所生者。彼執大",
    "T42n1828_02b:0352a26": "梵腹臍臍中生蓮華。華生梵天。梵天口生婆",
    "T42n1828_02b:0352a27": "羅門。臂生剎利。髀生吠舍。跟生首陀。故婆羅",
    "T42n1828_02b:0352a28": "門是最勝姓。餘三下劣。以見世間婆羅門性",
    "T42n1828_02b:0352a29": "具戒故者。見內出家真淨梵行諸律師等真",
    "T42n1828_02b:0352b01": "婆羅門。彼貪名利及恭敬。方便自顯故作是",
    "T42n1828_02b:0352b02": "計。破中有十。准下結中有十故。故一產生同。",
    "T42n1828_02b:0352b03": "何獨彼勝。二作業一切同餘。唯婆羅門獨勝",
    "T42n1828_02b:0352b04": "深乖正理。第三受生故中。若三處現前是彼",
    "T42n1828_02b:0352b05": "是此等者。前第一卷云一俱起愛染。二調遍",
    "T42n1828_02b:0352b06": "值時。三中有現前。今是彼是此即前父母俱",
    "T42n1828_02b:0352b07": "有染心。由彼者即母調值時。由此者即健達",
    "T42n1828_02b:0352b08": "縛正現在前。諸婆羅門與餘同此寧獨勝餘。",
    "T42n1828_02b:0352b09": "第四若工巧業處。若作業若善不善者。作世",
    "T42n1828_02b:0352b10": "生業或善不善一切皆同寧勝餘類。第五增",
    "T42n1828_02b:0352b11": "上故。若王若臣若機揵增進滿足者。或為王",
    "T42n1828_02b:0352b12": "或為臣若機辨揵速若道位增進與餘皆同",
    "T42n1828_02b:0352b13": "故。第六若為王顧錄。第七若修梵住已等。",
    "T42n1828_02b:0352b14": "梵住者四無量。第八若修菩提分。第九若悟",
    "T42n1828_02b:0352b15": "聲聞菩提等。第十又汝何所欲下戒聞勝故。",
    "T42n1828_02b:0352b16": "若由從勝種類生者。汝論中說於祠祀中。若",
    "T42n1828_02b:0352b17": "戒聞等勝取之為量等者。彼論中說祭祀之",
    "T42n1828_02b:0352b18": "時讀祭祀文。若持戒多聞取之為量。令讀祭",
    "T42n1828_02b:0352b19": "文是非取則。若取勝類。便違此言不假具戒",
    "T42n1828_02b:0352b20": "等而讀祠祀文故。妄計清淨中。初敘外計。後",
    "T42n1828_02b:0352b21": "以理徵破。前中復二。初敘所計後辨起執因",
    "T42n1828_02b:0352b22": "緣。初敘有三。一五現法涅槃。二別敘水等清",
    "T42n1828_02b:0352b23": "淨。三轉敘戒等清淨。五現涅槃中。初一受天",
    "T42n1828_02b:0352b24": "欲塵。後四現法樂住。名五涅槃。引定在身離",
    "T42n1828_02b:0352b25": "欲惡法得定怡樂故名現法涅槃。人等欲劣。",
    "T42n1828_02b:0352b26": "故不建立。前來所說四有邊四不死亂二無",
    "T42n1828_02b:0352b27": "因五現涅槃。合十五並邪見攝。常見四十。斷",
    "T42n1828_02b:0352b28": "見七。名六十二見。邪邊見攝我見為本。見戒",
    "T42n1828_02b:0352b29": "二取為助伴生故。對法云六十二見於五見",
    "T42n1828_02b:0352c01": "中或二或一切。彼謂得諸縱任自在。此是總。",
    "T42n1828_02b:0352c02": "何者諸自在。一欲自在即前心自在。即天妙",
    "T42n1828_02b:0352c03": "欲故境隨意用故。觀行自在者。即前觀自在。",
    "T42n1828_02b:0352c04": "謂四靜慮自在。今名五現法涅槃。又如有一",
    "T42n1828_02b:0352c05": "計由自苦身故自惡解脫者。即前第二入諸",
    "T42n1828_02b:0352c06": "河中沐浴清淨。或造過惡解脫者。即前第三",
    "T42n1828_02b:0352c07": "持狗戒等。食糞飲尿行諸惡事罪惡消滅等。",
    "T42n1828_02b:0352c08": "破中初破後結。前中有四復次。分三。初破五",
    "T42n1828_02b:0352c09": "涅槃。次破水淨計。後二復次破狗等戒。初",
    "T42n1828_02b:0352c10": "文有二。受天妙欲四定現前。分為二故。妄計",
    "T42n1828_02b:0352c11": "吉祥中。餉佉者。即前所說䗍貝也。但見世間",
    "T42n1828_02b:0352c12": "日月薄蝕。乃至眾生淨不淨業法果成熟等",
    "T42n1828_02b:0352c13": "者。外道無知忽見眾生苦樂報熟。遇當如是",
    "T42n1828_02b:0352c14": "日月薄蝕星度如此行時。則言日月等作。上",
    "T42n1828_02b:0352c15": "來破計皆有比量。恐繁不立。諸有學者一一",
    "T42n1828_02b:0352c16": "應作。下第三結成前破中。景師解云。由二種",
    "T42n1828_02b:0352c17": "門發起觀察。由正道理是一門。推逐觀察是",
    "T42n1828_02b:0352c18": "第二門。僧玄師云。由二種門發起觀察者。謂",
    "T42n1828_02b:0352c19": "由敘計中教理二門。而致觀察彼計起因緣。",
    "T42n1828_02b:0352c20": "由正道理推逐觀察者。破中以理推徵觀察。",
    "T42n1828_02b:0352c21": "彼計皆不應理也。",
    "T42n1828_02b:0352c22": "論卷第八",
    "T42n1828_02b:0352c23": "地中五門。前四門訖。自下第五雜染等起中",
    "T42n1828_02b:0352c24": "分二。初明三雜染。後明斷三雜染修六現觀。",
    "T42n1828_02b:0352c25": "前中復二。初開三章。謂煩惱業生三種雜染。",
    "T42n1828_02b:0352c26": "二依章釋。煩惱中初列九門。次依門釋。自性",
    "T42n1828_02b:0352c27": "者煩惱體。對法第六說。不寂靜是諸煩惱共",
    "T42n1828_02b:0352c28": "相。今云自者二法體不寂靜相。對非煩惱名",
    "T42n1828_02b:0352c29": "自性。彼以遍煩惱故名共相。所望義別。亦不",
    "T42n1828_02b:0353a01": "相違。不寂靜行相續轉者。基云。前是現行此",
    "T42n1828_02b:0353a02": "種子。今解由煩惱起故於相續惡業而轉。彼",
    "T42n1828_02b:0353a03": "論釋之。由此生故身心相續不寂靜轉。是煩",
    "T42n1828_02b:0353a04": "惱相。此復有六。謂散亂顛倒掉惛沈放逸無",
    "T42n1828_02b:0353a05": "恥不寂靜性。七隨眠中。貪開二門餘各一種",
    "T42n1828_02b:0353a06": "合成七者。准對法論。未離欲等者。由欲愛瞋",
    "T42n1828_02b:0353a07": "恚二所隨增。依欲求門二增長故。未離有求",
    "T42n1828_02b:0353a08": "者。有愛隨增。未離邪梵行求者。由慢無明見",
    "T42n1828_02b:0353a09": "疑隨增。彼得少對治便生憍慢。愚於聖諦計",
    "T42n1828_02b:0353a10": "邪解脫解脫方便。於佛法中猶豫疑惑。隨其",
    "T42n1828_02b:0353a11": "次第四所隨增。邪解脫見取也。解脫方便餘",
    "T42n1828_02b:0353a12": "四見也。餘各自門。由此義故貪開二門。備",
    "T42n1828_02b:0353a13": "云。上二界愛一向緣內有身故云有貪。八種",
    "T42n1828_02b:0353a14": "中。見外離二取者取見別故。二取離者見戒",
    "T42n1828_02b:0353a15": "別故。九結者八十九說依九事生廣說如彼。",
    "T42n1828_02b:0353a16": "恚嫉慳三唯欲界繫通見修斷。餘六通三界",
    "T42n1828_02b:0353a17": "故。對法云愛結者。謂三界貪等取見兩門。重",
    "T42n1828_02b:0353a18": "單別故所計別故。故各別說。嫉妬他榮不重",
    "T42n1828_02b:0353a19": "正法。慳悋資具不遵遠離。為過特甚偏立結",
    "T42n1828_02b:0353a20": "名。十二諦中苦與集滅與道類類說者。有漏",
    "T42n1828_02b:0353a21": "無漏果因別故。欲界增上彼遍智果彼遍智所",
    "T42n1828_02b:0353a22": "顯滅諦道諦者。景師釋為厭苦集故求滅道。",
    "T42n1828_02b:0353a23": "是則苦集與彼滅道為增上緣。則十因中觀待",
    "T42n1828_02b:0353a24": "因也。亦可滅道勝於苦集名為增上。智果是",
    "T42n1828_02b:0353a25": "滅諦。遍智是道諦。由遍緣智為了因。顯證滅",
    "T42n1828_02b:0353a26": "諦即是無分別智。緣遍滿理斷惑得滅。故云",
    "T42n1828_02b:0353a27": "彼遍智果。此就實說。若就相說。由遍智苦智",
    "T42n1828_02b:0353a28": "斷惑得滅名遍智果。故云彼遍智果。彼遍智",
    "T42n1828_02b:0353a29": "果所顯下。出所顯滅諦道諦。基又解云。遍智",
    "T42n1828_02b:0353b01": "所顯即道諦體。由自遍智顯是道故。欲界增",
    "T42n1828_02b:0353b02": "上者已有因義名為增上。即由已起修因所得",
    "T42n1828_02b:0353b03": "故名增上。體即滅諦。或已有果義名為增上。",
    "T42n1828_02b:0353b04": "謂即道諦有滅果故。一增上言貫通彼果及",
    "T42n1828_02b:0353b05": "彼所顯。今此文中欲界四諦下各有十便修",
    "T42n1828_02b:0353b06": "道有六。上二界四諦下除瞋各九。修道下除",
    "T42n1828_02b:0353b07": "瞋有五。對法亦同。決擇分云。欲界苦下具十。",
    "T42n1828_02b:0353b08": "餘三諦下除身見邊見各具八。上二界中除",
    "T42n1828_02b:0353b09": "顯故苦下有九。餘三下各七。成唯識云。苦",
    "T42n1828_02b:0353b10": "集是彼因依處故。滅道是彼怖畏處故。云四",
    "T42n1828_02b:0353b11": "各十。別空非我屬苦諦故。餘三各八。苦諦具",
    "T42n1828_02b:0353b12": "十。或有別釋。四各十者。非一一行相各別迷",
    "T42n1828_02b:0353b13": "障諦。但煩惱生時皆有能迷能障諦理。故約",
    "T42n1828_02b:0353b14": "總行云各迷四。非身邊見別迷餘三。行難知",
    "T42n1828_02b:0353b15": "故。或身邊見聞說滅道而生怖畏。恐我斷故",
    "T42n1828_02b:0353b16": "名迷滅道。理實但緣苦集諦起。總言迷四。",
    "T42n1828_02b:0353b17": "理實非三各具十行相。如唯識疏說。如迷執",
    "T42n1828_02b:0353b18": "障礙亦爾者。煩惱亦名迷執。亦名障礙體一",
    "T42n1828_02b:0353b19": "義殊。薩迦耶見者。景云。名身見。緣身起見故",
    "T42n1828_02b:0353b20": "名身見。從境得名亦名我見。行解為目。如正",
    "T42n1828_02b:0353b21": "量部名偽身見。以所計身虛偽不實故。迦濕",
    "T42n1828_02b:0353b22": "彌羅國毘婆沙師名有身見。以所緣身是其",
    "T42n1828_02b:0353b23": "有漏故。若偏名偽身見失於有義。若言有身",
    "T42n1828_02b:0353b24": "見失於偽義。欲在兩義名薩迦耶。薩迦耶名",
    "T42n1828_02b:0353b25": "含二義故。由親近等起見遠緣。不如理作意",
    "T42n1828_02b:0353b26": "者起分別見緣。及任運失念者起俱生見緣。",
    "T42n1828_02b:0353b27": "等隨觀執者明見行相。恭云此二我見平等隨",
    "T42n1828_02b:0353b28": "境觀。執五蘊故名等隨。備云。於五蘊中隨何",
    "T42n1828_02b:0353b29": "等蘊計為實我。故云等隨。基云五蘊中若自",
    "T42n1828_02b:0353c01": "若共。平等觀察隨彼所觀即執為我見。邊見",
    "T42n1828_02b:0353c02": "之中。若分別若不分別者。唯識第六有二說。",
    "T42n1828_02b:0353c03": "一云唯斷見通此二門。一云亦常見。引教及",
    "T42n1828_02b:0353c04": "理廣如彼說。見取中。以薩迦耶見邊執見等",
    "T42n1828_02b:0353c05": "者。此明見取之境。所依者根。所緣者境。所因",
    "T42n1828_02b:0353c06": "者種子。總執為勝。及與能淨二義。具足方名",
    "T42n1828_02b:0353c07": "見取行相。戒取亦然。所執見戒有差別故分",
    "T42n1828_02b:0353c08": "成二取。此中見取但言為勝。不說能淨。戒取",
    "T42n1828_02b:0353c09": "但說能淨解脫不說為勝。唯識會云。是影略",
    "T42n1828_02b:0353c10": "說或隨轉門。不爾如何非滅計滅非道計道。",
    "T42n1828_02b:0353c11": "說是邪見非二取攝。為最為上勝妙第一者。",
    "T42n1828_02b:0353c12": "執三界法如次別故。戒取中。即於彼見彼見",
    "T42n1828_02b:0353c13": "隨行者。景云。即彼取戒禁之見。彼見所緣名",
    "T42n1828_02b:0353c14": "為隨行。此見亦取諸見。然多緣戒禁名戒禁",
    "T42n1828_02b:0353c15": "取。戒禁何別。或佛法所受名戒。外道所受名",
    "T42n1828_02b:0353c16": "禁。或根本名戒方便名禁。或性戒名戒遮戒",
    "T42n1828_02b:0353c17": "名禁。備云。防非名戒制惡名禁。義別體一。基",
    "T42n1828_02b:0353c18": "云。由諸戒取。依前見取妄執戒禁為勝能淨。",
    "T42n1828_02b:0353c19": "故言於彼見。於者依義。非執彼見為戒取也。",
    "T42n1828_02b:0353c20": "執隨順彼見所受戒禁相應蘊等為勝能淨。故",
    "T42n1828_02b:0353c21": "言彼見隨行。或於彼見即前見體。彼見隨行",
    "T42n1828_02b:0353c22": "則見相應。於者依義。依見及隨行所受戒禁",
    "T42n1828_02b:0353c23": "執之為勝淨。名戒禁取。為清淨為解脫為出",
    "T42n1828_02b:0353c24": "離者。執三界法如次為戒取。如次為出離三",
    "T42n1828_02b:0353c25": "界之因。慢中於外及內高下勝劣者。景云。內",
    "T42n1828_02b:0353c26": "是內身外世資緣。方他比等亦起自高名慢。",
    "T42n1828_02b:0353c27": "備又解云。高下勝劣有何別耶。謂高與下望",
    "T42n1828_02b:0353c28": "他為論。勝與劣約自為言。論體無異。基云。於",
    "T42n1828_02b:0353c29": "外下者謂卑慢。於外高者謂慢．過慢。慢過慢",
    "T42n1828_02b:0354a01": "也。增上慢邪慢我慢不緣外故。於內勝者謂",
    "T42n1828_02b:0354a02": "六慢。執我高舉無德謂有。少德謂多等。皆內",
    "T42n1828_02b:0354a03": "勝故。卑慢一種名內劣不如他故。疑中唯用分",
    "T42n1828_02b:0354a04": "別異覺為體者。唯識二說。一云疑體即慧。猶",
    "T42n1828_02b:0354a05": "豫簡擇說為疑故。毘助末底是疑義故。末底",
    "T42n1828_02b:0354a06": "般若義無異故。二云不然。別有自性令慧不",
    "T42n1828_02b:0354a07": "決非即慧故。瑜伽說。六煩惱中見世俗有即",
    "T42n1828_02b:0354a08": "慧分故。餘是實有別有性故。毘助末底執慧",
    "T42n1828_02b:0354a09": "為疑。毘助若南智應為識。界由助力義便轉",
    "T42n1828_02b:0354a10": "變。是故此疑非慧為體。景云。疑分別異覺為",
    "T42n1828_02b:0354a11": "體者。疑亦求覓通名為覺。簡別於慧故云異",
    "T42n1828_02b:0354a12": "覺。亦可疑作二解。不一決定。故名異覺。一由",
    "T42n1828_02b:0354a13": "種子隨逐故。二由彼增上事故者。景云。一由",
    "T42n1828_02b:0354a14": "種子隨轉行者。名隨不起稱眠。二則彼種子",
    "T42n1828_02b:0354a15": "事用增上名增上事。基又解云。由惑種發業",
    "T42n1828_02b:0354a16": "潤生招多生果故。名由彼種子增上事故。又",
    "T42n1828_02b:0354a17": "由七門一切煩惱於見及修能為障礙等者。",
    "T42n1828_02b:0354a18": "前六見道障。後一修道障業。五十九云。身",
    "T42n1828_02b:0354a19": "邊邪見名邪解了。迷四諦故無明名不解了。",
    "T42n1828_02b:0354a20": "疑是解了不解了。二取及貪瞋慢見所斷者。",
    "T42n1828_02b:0354a21": "一切皆是邪了迷執。上來四門總攝一切見斷",
    "T42n1828_02b:0354a22": "惑盡。此等迷苦集諦者是迷彼因依處行。迷",
    "T42n1828_02b:0354a23": "滅道者是迷彼怖畏生行。若修斷煩惱名任",
    "T42n1828_02b:0354a24": "運現行。煩惱上品中猛利相及應重相者。即",
    "T42n1828_02b:0354a25": "舊所言利與勸也。謂緣尊重田者。於父母處",
    "T42n1828_02b:0354a26": "起。若緣功德田者。於三寶境起。若緣不應行",
    "T42n1828_02b:0354a27": "田而起者。於持戒者及有德者。究竟者。最初",
    "T42n1828_02b:0354a28": "聖道究竟所害。七倒中。想倒即於四境所起",
    "T42n1828_02b:0354a29": "妄想想數為體。五十三云。謂諸愚夫無所知",
    "T42n1828_02b:0354b01": "曉。隨逐無明起非理作意。於所緣境無常等",
    "T42n1828_02b:0354b02": "計常等取相而轉。是名想倒。故以想為體。見",
    "T42n1828_02b:0354b03": "倒。即以妄想境中忍可欲樂建立執著三見",
    "T42n1828_02b:0354b04": "一少分為性。謂身見常見見戒取。如文自說。",
    "T42n1828_02b:0354b05": "心倒。即以除前諸見。所餘貪等煩惱為性。能",
    "T42n1828_02b:0354b06": "染惱心故名心倒。此云心倒者。謂即於彼所",
    "T42n1828_02b:0354b07": "執著中貪等煩惱。有說心倒體唯是貪染心",
    "T42n1828_02b:0354b08": "勝故。言貪等者。等有二種。一向外等。二向內",
    "T42n1828_02b:0354b09": "等。今言貪等貪有眾多。盡是心倒即向內等。",
    "T42n1828_02b:0354b10": "五十三云。諸在家者能發心倒。一分出家者",
    "T42n1828_02b:0354b11": "能發見倒。想體非倒由妄取相以為總門。在",
    "T42n1828_02b:0354b12": "家出家依之方起心倒見倒。故與倒名。論解",
    "T42n1828_02b:0354b13": "根本自體等流。分解見心二倒之體。想體非",
    "T42n1828_02b:0354b14": "倒故不重釋。俱舍論說四顛倒自體。謂從於",
    "T42n1828_02b:0354b15": "三見。唯倒推增故。想心隨見力。彼說常見為",
    "T42n1828_02b:0354b16": "常倒。計淨計樂俱為見取。有我見為我倒。要",
    "T42n1828_02b:0354b17": "具三因者成倒。一一向倒故。簡戒禁取緣少",
    "T42n1828_02b:0354b18": "淨故。二推度性故簡非見性。三妄增益故簡",
    "T42n1828_02b:0354b19": "斷見邪見。非妄增益無門轉故。所餘受等非",
    "T42n1828_02b:0354b20": "世極成。世間但說想心見倒不說貪等。故餘",
    "T42n1828_02b:0354b21": "非倒。今此不然。一倒依。二倒體。所依想勝受",
    "T42n1828_02b:0354b22": "等非倒。顯出家者增益見名倒故。斷邪非倒。",
    "T42n1828_02b:0354b23": "諸在家者煩惱亂心。或多由貪難可解脫。故",
    "T42n1828_02b:0354b24": "說一切惑貪為倒。故倒體中唯分心見。顯揚",
    "T42n1828_02b:0354b25": "論說。由四因緣起四顛故餘非倒。此中心倒",
    "T42n1828_02b:0354b26": "通緣四貪。下文但言貪通二種。不說常我亦",
    "T42n1828_02b:0354b27": "起貪者。從勝說故。我常見俱亦有貪故。諸文",
    "T42n1828_02b:0354b28": "皆說於四境。貪名心倒故。世間多於樂淨偏",
    "T42n1828_02b:0354b29": "起。非實唯二。不爾如何於彼前四倒見所執",
    "T42n1828_02b:0354c01": "著中貪等為性。見取是不淨淨倒戒取是於",
    "T42n1828_02b:0354c02": "苦樂倒者。隨其所應緣見緣戒。及相應法為",
    "T42n1828_02b:0354c03": "勝能淨故。是二取。不爾便成邪見所攝。想心",
    "T42n1828_02b:0354c04": "見三皆通四種。四無別體。問此四倒對何所",
    "T42n1828_02b:0354c05": "斷。備云。通在五部。此文不簡見修斷。故基",
    "T42n1828_02b:0354c06": "云。常我通見修斷。樂淨一向見道所斷。其想",
    "T42n1828_02b:0354c07": "心二倒隨應通二。問貪通五部。論名心倒在",
    "T42n1828_02b:0354c08": "何部耶。三藏云。通在五部。而非五識貪名心",
    "T42n1828_02b:0354c09": "倒。以現量故。又解在見苦所斷。三藏亦云俱",
    "T42n1828_02b:0354c10": "生身邊二見俱貪。亦名樂倒亦名淨倒。煩惱",
    "T42n1828_02b:0354c11": "差別文有三。初列二十六門煩惱。次釋名義。",
    "T42n1828_02b:0354c12": "後出體相。對法但有二十四門。無不善根及",
    "T42n1828_02b:0354c13": "火。此中加二為二十六。於中十五唯約貪瞋",
    "T42n1828_02b:0354c14": "癡說。餘十一通辨煩惱差別。增上種子之所",
    "T42n1828_02b:0354c15": "隨逐名隨眠者。不但本惑微細隨增。亦增勝",
    "T42n1828_02b:0354c16": "種子之所隨逐。又即七種與餘為因故名種",
    "T42n1828_02b:0354c17": "子。常逐行者七方隨眠。邪行方便故名為",
    "T42n1828_02b:0354c18": "軌者。如世車軛。以軛出牛為車方便。導引",
    "T42n1828_02b:0354c19": "出車。今此亦然。三業邪行如車之體。四軛",
    "T42n1828_02b:0354c20": "能引以為方便。軛造惡者不越邪路。能導惡",
    "T42n1828_02b:0354c21": "生名邪行方便。能攝依事故名所有者。對法",
    "T42n1828_02b:0354c22": "論云。由多積集所有資具恒與怖怨等共相應",
    "T42n1828_02b:0354c23": "故。彼說有外。此言依事。能攝有內所依身及",
    "T42n1828_02b:0354c24": "外資具事。狹寬義別亦不相違。此等釋名。如",
    "T42n1828_02b:0354c25": "九十八及對法第七。或有不同。恐繁故止。自",
    "T42n1828_02b:0354c26": "下出體。結是九結。謂愛恚慢無明見結取結",
    "T42n1828_02b:0354c27": "疑嫉慳。三見為見結。同是女聲。二取為取結。",
    "T42n1828_02b:0354c28": "同是男聲。諸經中慳嫉過多故偏立結。謂能",
    "T42n1828_02b:0354c29": "招貧賤鬪亂二趣等。七隨眠者。謂欲貪瞋恚",
    "T42n1828_02b:0355a01": "有貪慢無明見疑。唯七名隨眠者。根本煩惱",
    "T42n1828_02b:0355a02": "隨增義勝故。此即現起貪等。從彼種子名作",
    "T42n1828_02b:0355a03": "隨眠。亦可此中但說惑種名七隨眠。隨煩惱",
    "T42n1828_02b:0355a04": "唯三者。據勝說故。纏有八者。八十九說。一切",
    "T42n1828_02b:0355a05": "煩惱由現行者悉名為纏。然有八種。於四時",
    "T42n1828_02b:0355a06": "中數數現行。故偏建立。於修戒學數起無慚",
    "T42n1828_02b:0355a07": "無愧為障。於修定學數起惛沈睡眠為障。於",
    "T42n1828_02b:0355a08": "修慧時數起掉舉惡作為障。若同法者。展轉",
    "T42n1828_02b:0355a09": "受用財法之時。嫉妬慳悋為障。忿覆於四事",
    "T42n1828_02b:0355a10": "不能為障。不立為纏。暴流四中。欲暴流。以欲",
    "T42n1828_02b:0355a11": "界除外道所起見及俱無明。所餘一切煩惱",
    "T42n1828_02b:0355a12": "為性。有暴流。以色無色界除外道所起見及",
    "T42n1828_02b:0355a13": "俱無明所餘一切煩惱為性。見暴流。以三界",
    "T42n1828_02b:0355a14": "外道所起見為性。無明暴流以三界外道所",
    "T42n1828_02b:0355a15": "起見相應無明為性。對法論說。初是習欲求",
    "T42n1828_02b:0355a16": "者。第二是習有求者。後二是邪梵行求者。能",
    "T42n1828_02b:0355a17": "依所依相應道理故。八十九同。意取三毒偏",
    "T42n1828_02b:0355a18": "增行者煩惱以立四流。不取三毒等分及薄",
    "T42n1828_02b:0355a19": "塵行者身中煩惱。如暴流軛亦爾者。則前四",
    "T42n1828_02b:0355a20": "流三毒偏增煩惱。及等分行者煩惱並入四",
    "T42n1828_02b:0355a21": "軛。唯除薄塵行者煩惱非軛。四取是貪。約境",
    "T42n1828_02b:0355a22": "分四。故第十卷云。謂緣諸欲四見戒禁薩迦",
    "T42n1828_02b:0355a23": "耶見而起四貪。我語則是我見。明彼我見所",
    "T42n1828_02b:0355a24": "計之我都無有體但有語言故名我語。緣我",
    "T42n1828_02b:0355a25": "語貪名我語取。對法中說欲見戒我語為四",
    "T42n1828_02b:0355a26": "取者。舉境取貪為四取體。八十九說依二品",
    "T42n1828_02b:0355a27": "立二取。一在家立欲取。二出家外道等立餘",
    "T42n1828_02b:0355a28": "三取。若所取若能取若所為取如是一切總",
    "T42n1828_02b:0355a29": "說為取。四取名所取。取此四貪名能取。為得",
    "T42n1828_02b:0355b01": "諸欲及受用起初取。貪利養恭敬故。為詰責",
    "T42n1828_02b:0355b02": "他免脫他難起第二取。取諸禪定為所依止",
    "T42n1828_02b:0355b03": "起第三取。為欲分別作受果者及為隨說流",
    "T42n1828_02b:0355b04": "轉還滅士夫之相起我語取。如是合名為取。",
    "T42n1828_02b:0355b05": "此中初一唯欲繫。後三通餘。四繫中。此實執",
    "T42n1828_02b:0355b06": "取即是見取執法以為真實。八十九云。當知",
    "T42n1828_02b:0355b07": "四繫唯依外道差別建立。所繫有二。一者在",
    "T42n1828_02b:0355b08": "家定意生身貪嗔為繫。二者出家定意生身",
    "T42n1828_02b:0355b09": "戒見二取之所繫也。此能障定心自性之身故",
    "T42n1828_02b:0355b10": "名身繫。非障色身。初二唯欲界。後二種通。或",
    "T42n1828_02b:0355b11": "俱欲界。不善增故。五蓋者。八十九說。違背五",
    "T42n1828_02b:0355b12": "處立此五蓋。一在家位欲境所漂違背聖教",
    "T42n1828_02b:0355b13": "立貪欲蓋。二不堪忍同法可諫違可愛法立",
    "T42n1828_02b:0355b14": "嗔恚蓋。三違奢摩他故立惛沈睡眠蓋。四違",
    "T42n1828_02b:0355b15": "毘鉢舍耶立掉舉惡作蓋。五違論義無倒決",
    "T42n1828_02b:0355b16": "擇等立於疑蓋。對法論說障五位。謂樂出家",
    "T42n1828_02b:0355b17": "位。覺邪行位。止。舉。捨位。廣如彼解。三不善",
    "T42n1828_02b:0355b18": "根唯識說具二義。一根本煩惱性。二遍六識",
    "T42n1828_02b:0355b19": "故。餘非不善根。生惡勝故。唯立此三。三漏對",
    "T42n1828_02b:0355b20": "法論說。依外門流注立欲漏。依內門流注立",
    "T42n1828_02b:0355b21": "有漏。依彼二所依門流注立無明漏。彼論意",
    "T42n1828_02b:0355b22": "顯欲界一切煩惱除無明名欲漏。色無色界",
    "T42n1828_02b:0355b23": "一切煩惱除無明名有漏。三界無明名無明",
    "T42n1828_02b:0355b24": "漏。然欲界四諦各十煩惱修斷有六。色無色",
    "T42n1828_02b:0355b25": "界五門並除嗔。隨其所應并諸隨惑為漏體。",
    "T42n1828_02b:0355b26": "五門種數不同小乘。六十四說。欲界一切煩",
    "T42n1828_02b:0355b27": "惱除諸外道妄見為依所生無明餘名欲漏。",
    "T42n1828_02b:0355b28": "色無色界一切煩惱除諸外道妄見為依所生",
    "T42n1828_02b:0355b29": "無明餘名有漏。三界外道妄見為依所生無",
    "T42n1828_02b:0355c01": "明名邪解脫欲無明漏。八十九說。文雖少異",
    "T42n1828_02b:0355c02": "與對法同。對法意說。一切無明名無明漏。獨",
    "T42n1828_02b:0355c03": "起相應勝多餘故。餘能依惑立餘二漏。上下",
    "T42n1828_02b:0355c04": "異故。六十四說。分別所起妄見為依所生無",
    "T42n1828_02b:0355c05": "明名邪解脫。欲無明漏餘立餘二漏。不說一",
    "T42n1828_02b:0355c06": "切癡為無明漏。據義各別亦不相違。拘礙亦",
    "T42n1828_02b:0355c07": "三。謂貪瞋癡。由此三種起五拘礙。與對法同。",
    "T42n1828_02b:0355c08": "依此五境生貪等三。拘礙於心故。對法說名",
    "T42n1828_02b:0355c09": "心拘礙。三藏云。初三名貪。第四名嗔。亦名為",
    "T42n1828_02b:0355c10": "貪。無明通五。景法師云。初三貪性。第四妄念",
    "T42n1828_02b:0355c11": "為性。第五懈怠為性。有說。初二以貪為性。第",
    "T42n1828_02b:0355c12": "三以貪及散亂為性。第四諂等為性。第五懈",
    "T42n1828_02b:0355c13": "怠為性。辨過患有二十二。有本名過失。第二",
    "T42n1828_02b:0355c14": "業雜染中。初列九門。後依門釋。初釋自性中。",
    "T42n1828_02b:0355c15": "若法生時造作相起等者。此中景有兩解。一",
    "T42n1828_02b:0355c16": "云。造作相起者方便業。及由彼生故身行語",
    "T42n1828_02b:0355c17": "行於彼後時造作而轉者是根本業。二云。前",
    "T42n1828_02b:0355c18": "文者是表業。後文是無表業。無表業能造集",
    "T42n1828_02b:0355c19": "當果亦名造作。不同表業動作名造。備泰同",
    "T42n1828_02b:0355c20": "云。前是思業。後是身語。帖成三釋。基後述此",
    "T42n1828_02b:0355c21": "三釋云。一云前是加行業後是根本業者。初",
    "T42n1828_02b:0355c22": "通三業或唯意業。後據重者故唯身語。二云",
    "T42n1828_02b:0355c23": "前是表業後是無表業者。初通三業。五十三",
    "T42n1828_02b:0355c24": "說。身語意三皆有表故。後是無表。此中有說",
    "T42n1828_02b:0355c25": "唯身語二有無表業故。此但言由彼生故身行",
    "T42n1828_02b:0355c26": "語行於彼後時造作而轉。意業輕微五識非色",
    "T42n1828_02b:0355c27": "皆不發無表。有說。三業皆有無表。五十三",
    "T42n1828_02b:0355c28": "說。十善業道百行所攝皆名律儀故。三罰業",
    "T42n1828_02b:0355c29": "中意罰重故。意三業道重前七故。亦有無表。",
    "T42n1828_02b:0356a01": "於理何違。意業無表隨業道故但有三支。此",
    "T42n1828_02b:0356a02": "依三業通有無表但說身語非遮意無。三云",
    "T42n1828_02b:0356a03": "前是發身語思後是身語業者。謂身語業發",
    "T42n1828_02b:0356a04": "身語思之所生故。審決二思意相應故。作動",
    "T42n1828_02b:0356a05": "意故。說名意業。動發勝思發身語故。名身語",
    "T42n1828_02b:0356a06": "業。其獨行思亦名意業。合十名業道。於五境",
    "T42n1828_02b:0356a07": "中色聲稱業。三非業者無表示故。成唯識成",
    "T42n1828_02b:0356a08": "業等云。有三種思。十種業道皆思為性。釋身",
    "T42n1828_02b:0356a09": "語意業表無表名思業思已業業道定散無表",
    "T42n1828_02b:0356a10": "大種造等發業時節大小不同。如理應思。下",
    "T42n1828_02b:0356a11": "五十九六十卷中當廣分別。身語二表以相",
    "T42n1828_02b:0356a12": "表見。意表業者見自語分證自證分互各自",
    "T42n1828_02b:0356a13": "表。復如理思之。第二業分別中有三。初標二",
    "T42n1828_02b:0356a14": "二種。次別顯二二種差別。後結成三業。初二",
    "T42n1828_02b:0356a15": "者欲明起業之人故云由補特伽羅差別。正",
    "T42n1828_02b:0356a16": "辨業體不同故云由法差別。復二者明前人",
    "T42n1828_02b:0356a17": "法皆通十惡十善業道。別顯二中。初補特伽",
    "T42n1828_02b:0356a18": "羅。後法差別。初中復二。初不善道十補特伽",
    "T42n1828_02b:0356a19": "羅。後善業道。殺生有三。一總指經。二別牒",
    "T42n1828_02b:0356a20": "釋。後結略義。別牒釋經九句。除總句故。殺",
    "T42n1828_02b:0356a21": "生成業道究竟者。所殺者命斷已方成。非正",
    "T42n1828_02b:0356a22": "死有俱死前死及自殺非業道故。不爾便應",
    "T42n1828_02b:0356a23": "皆成業道。第三句害極害執者。次有三故。別",
    "T42n1828_02b:0356a24": "釋此三。斷彼命故謂害。解支節故謂極害。計",
    "T42n1828_02b:0356a25": "活命故謂執。計執殺生而活命故。有出家外",
    "T42n1828_02b:0356a26": "道名曰無繫等者。即尼健子。計隨所住處百",
    "T42n1828_02b:0356a27": "由旬內所有眾生於彼作不殺成律儀作殺成",
    "T42n1828_02b:0356a28": "不律儀。百由旬外彼皆不成。經為除此說如",
    "T42n1828_02b:0356a29": "是言一切有情所。非唯百由旬內。即彼外道",
    "T42n1828_02b:0356b01": "復作是說等者。彼計草木皆悉有命殺成業",
    "T42n1828_02b:0356b02": "道。佛為除此說如是言真實眾生所。殺草木",
    "T42n1828_02b:0356b03": "非業道。此顯示真實福德遠離對治等者。景",
    "T42n1828_02b:0356b04": "云。此顯大於一切眾生起救護心名真實福",
    "T42n1828_02b:0356b05": "德。是能對治真實福德遠離對治。及顯示不",
    "T42n1828_02b:0356b06": "真實福德對除彼執名遠離對治。非遠離對",
    "T42n1828_02b:0356b07": "治者。於百由旬內眾生起救護心非實福德。",
    "T42n1828_02b:0356b08": "是所對治。外物無命眾生有命名真實福等。",
    "T42n1828_02b:0356b09": "外道但於百由旬內成律儀等。及明外物有",
    "T42n1828_02b:0356b10": "命等。名不實福德等。基又解云。此言意顯由",
    "T42n1828_02b:0356b11": "殺有情是性罪故。亦以性戒真福德為遠離",
    "T42n1828_02b:0356b12": "對治故。對法云。殺生事者謂有情數。此前",
    "T42n1828_02b:0356b13": "言一切有情所。殺草木等是遮罪故。亦以遮",
    "T42n1828_02b:0356b14": "戒不實福德為遠離對治。故此後言真實眾",
    "T42n1828_02b:0356b15": "生所。如是所說諸句顯示加行殺害者。最極",
    "T42n1828_02b:0356b16": "暴惡下七句。由起惡心加行勵力猛勇行殺",
    "T42n1828_02b:0356b17": "故名如是加行殺害。非是加行業道也。乃至",
    "T42n1828_02b:0356b18": "極下捃多蟻等者。此文舊云。殺折脚蟻子無",
    "T42n1828_02b:0356b19": "有悔心。當知此人能斷善根。三藏云。此含兩",
    "T42n1828_02b:0356b20": "義。若名折脚蟻不得蟻卵。若翻為蟻卵不得",
    "T42n1828_02b:0356b21": "折脚蟻子。欲具收二義故存梵音。此之一句",
    "T42n1828_02b:0356b22": "別顯無擇殺害。逢生即殺不簡擇故。最後一",
    "T42n1828_02b:0356b23": "句名殺生時。結略義中有三重。初攝九為四。",
    "T42n1828_02b:0356b24": "於中景云。殺生相貌者血塗其手等。殺生作",
    "T42n1828_02b:0356b25": "用者謂害極害執等。殺生因緣及與殺生事",
    "T42n1828_02b:0356b26": "用差別者謂前無差恥等多句。基云。相貌者",
    "T42n1828_02b:0356b27": "是第二句血塗其手。作用者則第三句害極",
    "T42n1828_02b:0356b28": "害執。因緣者則第一句最極暴惡殺害之心",
    "T42n1828_02b:0356b29": "正現在前。事用差別者謂後六句。一無差",
    "T42n1828_02b:0356c01": "恥。二無哀愍。三一切有情所。四真實眾生所。",
    "T42n1828_02b:0356c02": "五乃至極下捃多蟻等諸眾生所。六於殺生",
    "T42n1828_02b:0356c03": "事若未遠離。又解。相貌則第一句。作用則第",
    "T42n1828_02b:0356c04": "二第三句。因緣則第四第五句。事用差別則",
    "T42n1828_02b:0356c05": "餘四句。今復解言。初三如次配九句中初三",
    "T42n1828_02b:0356c06": "句。第四事用差別配後六句。第二復次中景",
    "T42n1828_02b:0356c07": "云。殺生如實殺生差別者。殺草木等宜名生",
    "T42n1828_02b:0356c08": "非真實殺。若殺有情名真實殺也。殺所殺殺",
    "T42n1828_02b:0356c09": "生名殺生者者。要殺有命眾生名殺生者。則",
    "T42n1828_02b:0356c10": "顯殺草木等不名殺生者。基云。此則攝九為",
    "T42n1828_02b:0356c11": "三。言殺生如實者則第一句。殺生差別者則",
    "T42n1828_02b:0356c12": "次七句。殺所殺生名殺生者則第九句。未受",
    "T42n1828_02b:0356c13": "戒等起善已來行殺生者常名殺生者。受戒",
    "T42n1828_02b:0356c14": "等後不得彼名。今復解言。殺生如實者第六",
    "T42n1828_02b:0356c15": "第七句。謂一切有情所及真實眾生所。殺生",
    "T42n1828_02b:0356c16": "差別者是前五句。殺所殺生者是第八句。名",
    "T42n1828_02b:0356c17": "殺生者者最後一句。第三復次攝九為一。合",
    "T42n1828_02b:0356c18": "名殺生補特伽羅。不與取中有二。初釋經文。",
    "T42n1828_02b:0356c19": "後略義結成。前中初標總句。次別釋十四句。",
    "T42n1828_02b:0356c20": "若積集若移轉者。錢穀等物名積集。牛羊等",
    "T42n1828_02b:0356c21": "名移轉。於閑靜處若生者禾苗等。若集者集",
    "T42n1828_02b:0356c22": "轉如前。若彼物主非先所與如酬債法者。財",
    "T42n1828_02b:0356c23": "主不先作酬債意故名不與。次句不捨者。不",
    "T42n1828_02b:0356c24": "起施心名不捨。不棄可知。饕餮者。貪財為饕。",
    "T42n1828_02b:0356c25": "貪食為餮。於論時中他理得勝不自清雪名不",
    "T42n1828_02b:0356c26": "清取。雖復競諍而得彼財。財非己物而諍取",
    "T42n1828_02b:0356c27": "之名不淨取。略義有二。前中基述兩解。一云。",
    "T42n1828_02b:0356c28": "結十四句為三。一由盜此故成不與取。則前",
    "T42n1828_02b:0356c29": "初句於他所有。二若於是處如其差別如實",
    "T42n1828_02b:0357a01": "劫盜者謂次十一句。三由劫盜故得此過失",
    "T42n1828_02b:0357a02": "者則第十三十四兩句。二云。為五結。一由盜",
    "T42n1828_02b:0357a03": "此故結第五第六句。二若於是處結初四句。",
    "T42n1828_02b:0357a04": "三如其差別結第八句已下乃至第十三句。",
    "T42n1828_02b:0357a05": "四如實劫盜結第七句。五由劫盜故得此過",
    "T42n1828_02b:0357a06": "失結第十四句。今復解云。一由盜此故成不",
    "T42n1828_02b:0357a07": "與取則初四句。二若於是處如其差別如實",
    "T42n1828_02b:0357a08": "劫盜者謂次八句。由劫盜故得此過失者則",
    "T42n1828_02b:0357a09": "最後二句為一結。如文。不與取業道究竟者。",
    "T42n1828_02b:0357a10": "如對法云。謂取為己有。欲邪行中。初散釋經",
    "T42n1828_02b:0357a11": "文。後結略義。前中先標總句。後別釋十句。一",
    "T42n1828_02b:0357a12": "於諸父母等所守護。二有治罰。三有障礙。此",
    "T42n1828_02b:0357a13": "明處女三種守護。四他妻妾。五他所攝而未",
    "T42n1828_02b:0357a14": "適他三護同前。六若由凶作。七若由強力。八",
    "T42n1828_02b:0357a15": "若由隱伏。九而行欲行。此四句則顯侵他護。",
    "T42n1828_02b:0357a16": "十則於此事非理欲心與行欲行。此則於自",
    "T42n1828_02b:0357a17": "妻妾而為罪失。非道者此有三義。一非所行",
    "T42n1828_02b:0357a18": "路謂支分等非產門。二非道數過極五量。三",
    "T42n1828_02b:0357a19": "非理謂如常法及一切男及不男故。五十九",
    "T42n1828_02b:0357a20": "云。非處非量非時及不應理男及不男。非處",
    "T42n1828_02b:0357a21": "者。謂安佛法僧處。父母床席。地不平處等。僧",
    "T42n1828_02b:0357a22": "伽藍等是。非時者。有病懷孕與兒乳等。三明",
    "T42n1828_02b:0357a23": "六闇等。廣如五十九自解欲邪行業道。究竟",
    "T42n1828_02b:0357a24": "者謂交會事成。略義中攝之為三。景云。若彼",
    "T42n1828_02b:0357a25": "所行者。結前處女他妻三種守護。他守護境",
    "T42n1828_02b:0357a26": "是彼所行。故云若彼所行。行差別者。結前凶",
    "T42n1828_02b:0357a27": "詐強力隱伏行邪差別。若欲邪行者。結於自",
    "T42n1828_02b:0357a28": "妻非道時處而為罪失。基云。若彼所行攝前",
    "T42n1828_02b:0357a29": "六句。雖所行處亦成罪故。二若行差別攝次",
    "T42n1828_02b:0357b01": "三句。非理行故。三若欲邪行攝後兩句。成業",
    "T42n1828_02b:0357b02": "道故。此師別取自護為第二句。故合成十一",
    "T42n1828_02b:0357b03": "句也。或述為十句如上釋。妄語中別句有十。",
    "T42n1828_02b:0357b04": "若已知者謂隨前三所經語言者。景云。隨前",
    "T42n1828_02b:0357b05": "三處有所見聞而起妄語。第一王及執理家。",
    "T42n1828_02b:0357b06": "二別人謂長者等。第三是眾及大集處。隨彼",
    "T42n1828_02b:0357b07": "三處聞覺知而起妄語。基云。謂隨聞覺知三",
    "T42n1828_02b:0357b08": "所經語言而行妄語。若已見下自別起說。故",
    "T42n1828_02b:0357b09": "三必結知合名知。非四中知。彼知局故此知",
    "T42n1828_02b:0357b10": "寬故。妄語業道究竟。對法論說時眾及對言",
    "T42n1828_02b:0357b11": "者領解。略義中有四。一依處故結初五句。二",
    "T42n1828_02b:0357b12": "異說故結次二句。三因緣故結次二句。因自",
    "T42n1828_02b:0357b13": "因他。四壞想故結後一句。離間語中別句有",
    "T42n1828_02b:0357b14": "七。破壞和合等四句者。景云。破壞和合者",
    "T42n1828_02b:0357b15": "下。他聞說教歡喜別離。隨印別離者。謂恐更",
    "T42n1828_02b:0357b16": "和合對彼重印別離為好。喜壞和合者。謂彼",
    "T42n1828_02b:0357b17": "人已離散意心喜染污。樂印別離者。謂能破",
    "T42n1828_02b:0357b18": "壞人於他乖離喜已後喜樂印別離以之為",
    "T42n1828_02b:0357b19": "好。泰云。喜別離者。明破壞前人語方便時能",
    "T42n1828_02b:0357b20": "生破語者令他別離喜。隨印別離者。辨他別",
    "T42n1828_02b:0357b21": "離時喜更重生。基又解云。第三四句雖喜",
    "T42n1828_02b:0357b22": "生未生煩惱。第五於第三句第六於第四",
    "T42n1828_02b:0357b23": "此二句方煩惱生。第七句說能離間語者謂",
    "T42n1828_02b:0357b24": "或不聞或他方便故者。景云。正說離間語時",
    "T42n1828_02b:0357b25": "或彼不聞而不破壞。或他雖聞以智方便觀",
    "T42n1828_02b:0357b26": "察其言如相破壞而不離隔。故云或他不聞",
    "T42n1828_02b:0357b27": "或他方便並成離間。十地云。彼雖不離而名",
    "T42n1828_02b:0357b28": "兩舌。如彼不惱亦名惡口。備述兩解。一云。所",
    "T42n1828_02b:0357b29": "破之人或在遠故不聞離語。或雖在遠而遣",
    "T42n1828_02b:0357c01": "他人令領解故作方便遣人傳語。一云。對前",
    "T42n1828_02b:0357c02": "人不聞。別有傍人傳語前人。非唯破人成業",
    "T42n1828_02b:0357c03": "道。傍傳語人亦名間語。他方便言意在於此。",
    "T42n1828_02b:0357c04": "基又解云。謂說語時他令不聞。或他雖聞而",
    "T42n1828_02b:0357c05": "以方便不受其離間。此釋經中說離間語。非",
    "T42n1828_02b:0357c06": "正釋業道。對法論說究竟者。謂所破領解此",
    "T42n1828_02b:0357c07": "中方便他領解故可是業道。他不聞者但是",
    "T42n1828_02b:0357c08": "業道加行故。此因通釋經亦無失。他方便者。",
    "T42n1828_02b:0357c09": "令他說離間方便語他未領解及他不聞此二",
    "T42n1828_02b:0357c10": "並是業道加行。因釋經文亦非正釋業道。或",
    "T42n1828_02b:0357c11": "有義言。但說離間言若他不聞及他聞已方",
    "T42n1828_02b:0357c12": "便不受皆是業道。此違決擇第六十說。此究",
    "T42n1828_02b:0357c13": "竟謂所破領。故前說善。結中有五句。一離間",
    "T42n1828_02b:0357c14": "意樂結初句。二未壞方便結第二句。三已壞",
    "T42n1828_02b:0357c15": "方便結第三第四句。四染污心結第五第六",
    "T42n1828_02b:0357c16": "句。五他方便結第七句。麁惡語中。散釋經文。",
    "T42n1828_02b:0357c17": "初十二句廣明妙語。未後翻前妙語明麁惡",
    "T42n1828_02b:0357c18": "語。十二句者。謂無擾動語。悅耳語。稱心語。",
    "T42n1828_02b:0357c19": "可愛語。先首語。美妙語。分明語。易可解了",
    "T42n1828_02b:0357c20": "語。可施功勞語。無所依止語。非可厭逆語。無",
    "T42n1828_02b:0357c21": "邊無盡語。次攝十二為三。一尸羅語謂初一。",
    "T42n1828_02b:0357c22": "二等歡喜語謂次三語。三說法語謂後八語。",
    "T42n1828_02b:0357c23": "即此最後又有三種。一所趣圓滿語。謂初一",
    "T42n1828_02b:0357c24": "者即先首語。二文詞圓滿語。次二者謂美妙",
    "T42n1828_02b:0357c25": "語分明語。三方便圓滿語。謂餘五種。又於未",
    "T42n1828_02b:0357c26": "來世下即上十二種語約世分別復為三種。",
    "T42n1828_02b:0357c27": "謂未來諸佛當說十二妙語名可愛語。過去",
    "T42n1828_02b:0357c28": "諸佛曾說名可樂語。現在諸佛今說及正領",
    "T42n1828_02b:0357c29": "受生他愛樂名可欣語可意語。應知即等歡",
    "T42n1828_02b:0358a01": "喜語名無量眾生可愛可樂欣可意語者。即",
    "T42n1828_02b:0358a02": "前三語中第二等歡喜語是。彼經中名無量",
    "T42n1828_02b:0358a03": "眾生可愛等語。言即說法語名三摩呬多語",
    "T42n1828_02b:0358a04": "者。即前三語中第三說法語是。彼經中名三",
    "T42n1828_02b:0358a05": "摩呬多語。即尸羅支所攝語名由無悔等漸",
    "T42n1828_02b:0358a06": "次能引三摩地語者。三中第一尸羅律儀所",
    "T42n1828_02b:0358a07": "攝語即是。經中由無悔等漸次能引三摩地",
    "T42n1828_02b:0358a08": "語。上來明妙語。下明麁惡語。言此中毒螫語",
    "T42n1828_02b:0358a09": "麁橫語者。此麁惡語中亦有眾多。謂毒螫語",
    "T42n1828_02b:0358a10": "麁橫語。所餘麁惡語翻前白品應知者。次第",
    "T42n1828_02b:0358a11": "翻前名擾動語不悅耳語等。然則麁語有十",
    "T42n1828_02b:0358a12": "四句。由辨所翻妙語皆有曲結故無略義。綺",
    "T42n1828_02b:0358a13": "語中別句十二。初五句名邪舉罪語。則是翻",
    "T42n1828_02b:0358a14": "律所辨舉罪五德。可知。次六句名邪說法語。",
    "T42n1828_02b:0358a15": "後一句名放逸語故。略結言三時綺語。前麁",
    "T42n1828_02b:0358a16": "惡語及後綺語。究竟者謂發彼語。貪欲中即",
    "T42n1828_02b:0358a17": "此二種總名物者。謂財及具。此究竟者。謂凡",
    "T42n1828_02b:0358a18": "彼所有定當屬我。以汎貪自物等。雖有貪染",
    "T42n1828_02b:0358a19": "非增上故非貪道。略義中。自性謂初句。所緣",
    "T42n1828_02b:0358a20": "謂次二。行相最後一。嗔恚中。景解。別句三。",
    "T42n1828_02b:0358a21": "初句是嗔自性。當殺當害者。是嗔所緣。當為",
    "T42n1828_02b:0358a22": "衰損彼當自獲種種憂惱者。是嗔行相。略義",
    "T42n1828_02b:0358a23": "如貪。基解。別句有五。初句嗔自性。餘四句嗔",
    "T42n1828_02b:0358a24": "所緣。略無行相。然所貪多分同故云略義如",
    "T42n1828_02b:0358a25": "前。要於有情方成業道。非情則輕。究竟者謂",
    "T42n1828_02b:0358a26": "決定當害。邪見中有二。初釋經文。後結略義。",
    "T42n1828_02b:0358a27": "前中先標總句。次顯十七別句。謂由三種意",
    "T42n1828_02b:0358a28": "樂撥施故等者。一由著財意樂言無施。二",
    "T42n1828_02b:0358a29": "由見取取彼斷見邪見。邪見為淨意樂故起邪",
    "T42n1828_02b:0358b01": "見慢無愛養布施。三執祠火天以為究竟意",
    "T42n1828_02b:0358b02": "樂。謗無自餘祠祀布施。無妙惡行中能治者",
    "T42n1828_02b:0358b03": "謂福業事。慳悋犯戒散亂等三名所對除。非",
    "T42n1828_02b:0358b04": "撥流轉依處緣者。前代剎帝利等四姓與此",
    "T42n1828_02b:0358b05": "世剎帝利等流轉為緣。此世復與後代流轉",
    "T42n1828_02b:0358b06": "為緣。謗無此世他世他世四姓等為流轉依",
    "T42n1828_02b:0358b07": "處緣。故言無此世。撥父母中。母是所託緣。父",
    "T42n1828_02b:0358b08": "是種子緣。已趣各別煩惱最靜故名正至者。",
    "T42n1828_02b:0358b09": "謂涅槃。正行者謂道諦。在有學因中名此世",
    "T42n1828_02b:0358b10": "間。在無學果時名彼世間。自士夫力之所作",
    "T42n1828_02b:0358b11": "故名自然者。謂阿羅漢由自士夫功力而得",
    "T42n1828_02b:0358b12": "此無學果故名自然。通慧者謂第六者。謂漏",
    "T42n1828_02b:0358b13": "盡通也。此上撥無真阿羅漢法。下復明撥無",
    "T42n1828_02b:0358b14": "見修無學道。略義有二。第一中不結初二句。",
    "T42n1828_02b:0358b15": "謗因者謂無施與等及無妙行惡行。謗果可",
    "T42n1828_02b:0358b16": "知。謗功用中有四。一殖種體謂無父。二任持",
    "T42n1828_02b:0358b17": "謂無母。三往來謂無此世。四感生業。景云。",
    "T42n1828_02b:0358b18": "謂謗無無想無色感生業功用。基云。謂無化",
    "T42n1828_02b:0358b19": "生有情即中有也。前第七卷無化生有情。謂",
    "T42n1828_02b:0358b20": "不能得見生死相。或生無色或入涅槃。便撥",
    "T42n1828_02b:0358b21": "為無名無化生。彼據生有此據中有。所望別",
    "T42n1828_02b:0358b22": "故亦不相違。業謂功用。中有能傳識往當生",
    "T42n1828_02b:0358b23": "有故名感生業。阿羅漢下皆是實事。第二略",
    "T42n1828_02b:0358b24": "義中。流轉緣者。謂無此彼世無母無父。流轉",
    "T42n1828_02b:0358b25": "士夫者。謂無化生有情。此中基解。中有生有",
    "T42n1828_02b:0358b26": "合名士夫。無阿羅漢等名謗對治還滅。又誹",
    "T42n1828_02b:0358b27": "謗流轉者應知謗因不謗自相者。釋第二結",
    "T42n1828_02b:0358b28": "中流轉。言不謗無世間父母自體。但謗無從",
    "T42n1828_02b:0358b29": "此往彼因義。父母等能任持因義。謗還滅亦",
    "T42n1828_02b:0358c01": "謗滅道功德不謗行此人。此究竟者謂決定",
    "T42n1828_02b:0358c02": "非謗。十善業道中。先總標。翻前十惡可知。但",
    "T42n1828_02b:0358c03": "明差別。然別顯離邪欲離妄語二業道。翻欲",
    "T42n1828_02b:0358c04": "邪行中。盡壽行故久遠行故者。初是聲聞戒",
    "T42n1828_02b:0358c05": "後是菩薩戒。諍處雪故名清等者。於欲邪行",
    "T42n1828_02b:0358c06": "中濫招誹謗於理得雪名清。實無違犯名淨。",
    "T42n1828_02b:0358c07": "下雖舉四句。但取俱句亦清亦淨名他信清",
    "T42n1828_02b:0358c08": "淨。不以愛染已下四句釋正行清淨。當知略",
    "T42n1828_02b:0358c09": "義則在此中者。在三清淨中。翻妄語中。應可",
    "T42n1828_02b:0358c10": "建立謂於彼彼違諍事中應可建立。為正證",
    "T42n1828_02b:0358c11": "者。謂無伴儻深可信故應可建立為證理人。",
    "T42n1828_02b:0358c12": "三攝受中。欲解則前可信可妄決定意樂故。",
    "T42n1828_02b:0358c13": "二保任則應建立可妄信故。三作用則無有",
    "T42n1828_02b:0358c14": "虛誑則起實語之作用也。法相差別中。初標",
    "T42n1828_02b:0358c15": "後釋。釋中初不善後善。景云。文中於他眾生",
    "T42n1828_02b:0358c16": "者。他者則簡自殺不成業道。眾生者簡殺草",
    "T42n1828_02b:0358c17": "木不成業道。欲樂者故起殺心簡誤殺也。起",
    "T42n1828_02b:0358c18": "染心者簡菩薩大悲行殺非是染心亦非業道",
    "T42n1828_02b:0358c19": "等。乃至已下皆言起染心者悉簡菩薩。菩薩",
    "T42n1828_02b:0358c20": "為利眾生具示行十惡等行但非染污。基又",
    "T42n1828_02b:0358c21": "解云。五十九說。十惡業道有五相差別。一事。",
    "T42n1828_02b:0358c22": "二想。對法說為加行。三欲樂。四煩惱。五究",
    "T42n1828_02b:0358c23": "竟。如此殺生等於他眾生者名事。自殺及殺",
    "T42n1828_02b:0358c24": "非情非業道故。起殺欲樂者名想。起害眾生",
    "T42n1828_02b:0358c25": "想故。能生欲樂想從果名。起染污心者名欲",
    "T42n1828_02b:0358c26": "樂。依此想故作如是心。我當害生起欲樂故。",
    "T42n1828_02b:0358c27": "起殺方便者名煩惱。貪嗔癡等為方便故。殺",
    "T42n1828_02b:0358c28": "究竟中云所有身業者名究竟。或無間或後時",
    "T42n1828_02b:0358c29": "死。或可此中一事二欲樂三煩惱四方便則",
    "T42n1828_02b:0359a01": "想。對法論說為加行故。五究竟。或方便者。加",
    "T42n1828_02b:0359a02": "行業道。略無其想。因便說方便。方便非業道。",
    "T42n1828_02b:0359a03": "餘九業准此應知。妄語中偽證者。謂所見聞",
    "T42n1828_02b:0359a04": "覺知中偽證為不見等。麁惡語業道中。謂於",
    "T42n1828_02b:0359a05": "他有情者。此據增上殊勝者語。對法等說但",
    "T42n1828_02b:0359a06": "發惡言則成業道故。或對有情方成業道。非",
    "T42n1828_02b:0359a07": "情不對並非業道。第六十說。麁語業道有情",
    "T42n1828_02b:0359a08": "處起。此文亦說於有情故。然五十九及對法",
    "T42n1828_02b:0359a09": "中說麁惡語染方發毀訾。故說發言名為究",
    "T42n1828_02b:0359a10": "竟。非皆業道。綺語之中不說境者。獨頭綺語",
    "T42n1828_02b:0359a11": "但發則成業道所攝。與餘合者亦有境故。後",
    "T42n1828_02b:0359a12": "三業道不同小論說無方便若起現前則是根",
    "T42n1828_02b:0359a13": "本。第六十說殺生麁語瞋恚三種。貪瞋癡為",
    "T42n1828_02b:0359a14": "加行瞋癡為究竟。不與取欲邪行貪欲三種",
    "T42n1828_02b:0359a15": "三為加行貪為究竟。妄語離間綺語三三為",
    "T42n1828_02b:0359a16": "加行三為究竟。邪見一種三為加行癡為究",
    "T42n1828_02b:0359a17": "竟。又殺生邪行妄語離間麁語瞋恚此六業道",
    "T42n1828_02b:0359a18": "有情處起。不與取及貪欲資財處起。有情及",
    "T42n1828_02b:0359a19": "物皆資財故。綺語業道名身處起。邪見業道",
    "T42n1828_02b:0359a20": "諸行處起。設謗無為不親著故。十善業道中",
    "T42n1828_02b:0359a21": "一一皆有五緣。如理應知。下結成三業如文。",
    "T42n1828_02b:0359a22": "大段第三業因十二種相中。初三是不善相。",
    "T42n1828_02b:0359a23": "四由自力。五由他力。六由王等之所驅迴。",
    "T42n1828_02b:0359a24": "七已得自物而生貪欲等前貪他物此愛自財",
    "T42n1828_02b:0359a25": "等故成差別。八有所怖畏行殺等業。如畏他",
    "T42n1828_02b:0359a26": "而行殺等。九為有所損害。如鼠損物等。十為",
    "T42n1828_02b:0359a27": "戲樂故行殺等。十一法想將為道理。如執害",
    "T42n1828_02b:0359a28": "生以為正法等。十二邪見撥無因果故。既明",
    "T42n1828_02b:0359a29": "惡業因。善業因反此可解。第四業位中。由",
    "T42n1828_02b:0359b01": "軟不善故生傍生中等者。十地經說。中品生",
    "T42n1828_02b:0359b02": "畜生。下品生餓鬼。與此不同。鬼有二種。一福",
    "T42n1828_02b:0359b03": "德。二薄福。此據薄福故中品。彼據福德故下",
    "T42n1828_02b:0359b04": "品。亦不相違。現在所起名生位業。過去曾造",
    "T42n1828_02b:0359b05": "之業已生已滅但有業種名習氣位業。",
    "T42n1828_02b:0359b06": "瑜伽論記卷第二之下終"
}