{
    "T35n1735_024:0674a02": "大方廣佛華嚴經疏卷第二十四",
    "T35n1735_024:0674a04": "唐清涼山大華嚴寺沙門澄觀撰",
    "T35n1735_024:0674a05": "十無盡藏品第二十二(此下當第二十二經)",
    "T35n1735_024:0674a06": "初來意者。總有五義。一為答前第二會初",
    "T35n1735_024:0674a07": "十藏問故。二前明正位今依位起行故。同",
    "T35n1735_024:0674a08": "梵行品。三前約位別行。今辨始終通行故。",
    "T35n1735_024:0674a09": "四前明成位行。今辨淨治彼行故。同十地",
    "T35n1735_024:0674a10": "中信等十行。五前明自分究竟。今辨勝進趣",
    "T35n1735_024:0674a11": "後。同上明法。準問應在十迴向後。今此辨",
    "T35n1735_024:0674a12": "者略有二義。一云藏有二義。約蘊攝義在",
    "T35n1735_024:0674a13": "十行後。約出生義在十地前。義通二處問",
    "T35n1735_024:0674a14": "答互顯。一云。迴向無別自體。但以能迴前",
    "T35n1735_024:0674a15": "行為其自體。今十藏既為十行勝進。亦為",
    "T35n1735_024:0674a16": "迴向勝進故。迴向後無別勝進。此即前後互",
    "T35n1735_024:0674a17": "舉顯義方備。然明法品及第五迴向。皆有十",
    "T35n1735_024:0674a18": "藏隨三賢異故不相濫。又前是勝進所成。",
    "T35n1735_024:0674a19": "後是一位之果。今通為勝進故意旨不同。二",
    "T35n1735_024:0674a20": "釋名者。藏是出生蘊積之義。謂一藏內體含",
    "T35n1735_024:0674a21": "法界故。攝德出用一一無盡。寄圓顯十",
    "T35n1735_024:0674a22": "即帶數釋也。三宗趣者。十藏為宗。攝前",
    "T35n1735_024:0674a23": "生後得果為趣。四釋文中大分四別。第一",
    "T35n1735_024:0674a24": "唱數顯同。二徵名列異。三依名廣釋。四總",
    "T35n1735_024:0674a25": "歎勝能。今初三世同說顯勝令遵。二何等",
    "T35n1735_024:0674a26": "下徵名列異。藏如前解。信等對藏皆持業",
    "T35n1735_024:0674a27": "釋。心淨名信制止名戒。崇重賢善為慚。輕",
    "T35n1735_024:0674a28": "拒暴惡為愧。餐教廣轉為聞。輟己惠人",
    "T35n1735_024:0674a29": "為施。決擇諸法名慧。令心明記為念。任",
    "T35n1735_024:0674b01": "持所記為持。巧宣所持為辯。各有業用。",
    "T35n1735_024:0674b02": "然念慧及信慚愧等五。皆當體為性。餘五行",
    "T35n1735_024:0674b03": "用立名。此約隨相。若就融通。皆順法界",
    "T35n1735_024:0674b04": "之行。良以法界性自清淨。離過等故。隨義",
    "T35n1735_024:0674b05": "說十。然約隨相前九自利。後一利他。通皆",
    "T35n1735_024:0674b06": "具二。信為行本故首明之。依信離過。慚",
    "T35n1735_024:0674b07": "愧莊嚴戒行光潔。上三離過之行餘皆進善。",
    "T35n1735_024:0674b08": "進善之首必藉多聞。如聞而行。唯福與慧",
    "T35n1735_024:0674b09": "念使增明。持令經久辯以利他故。前七即",
    "T35n1735_024:0674b10": "七聖財慧為正導。故終辨之。次二守護。後",
    "T35n1735_024:0674b11": "一積而能散。第三依名廣釋十藏。即為十",
    "T35n1735_024:0674b12": "段。信中有四。謂徵名釋相。結名辨益。辨益",
    "T35n1735_024:0674b13": "一種唯初七十。餘之七段。文但有三。今初段",
    "T35n1735_024:0674b14": "中初徵可知。釋中分三。初明信相。次若菩",
    "T35n1735_024:0674b15": "薩下明信力。三此菩薩入佛下總結信成。今",
    "T35n1735_024:0674b16": "初也。十句為四。初三三空。信所執無相。謂",
    "T35n1735_024:0674b17": "情有理無名空。空亦無相。空無相故無所",
    "T35n1735_024:0674b18": "願求。次三信依他無生。一緣起無作二不實",
    "T35n1735_024:0674b19": "故。無能所分別。三無體故無所依。次三信",
    "T35n1735_024:0674b20": "圓成無性。一廣無邊量。二勝故無上。三深不",
    "T35n1735_024:0674b21": "可越。後一總信三性無生。如初會辨則十",
    "T35n1735_024:0674b22": "皆無生。並通三性。如一無生觀。但信依他",
    "T35n1735_024:0674b23": "無遍計人法自然之生性。則是無性圓成。餘",
    "T35n1735_024:0674b24": "例此知。第二明信力中二。先正顯業用。後",
    "T35n1735_024:0674b25": "徵釋所由。今初文有十句。遍從前十前十",
    "T35n1735_024:0674b26": "並成此十。若類例辨。初二於勝上法不怯。",
    "T35n1735_024:0674b27": "次四。廣多法不怯。一所化眾生。二即化法。",
    "T35n1735_024:0674b28": "三是化處。四化之所歸。後四寬遠法不怯。若",
    "T35n1735_024:0674b29": "剋文取義。以後十句逆配前十。謂由信",
    "T35n1735_024:0674c01": "法無生故。於佛法不怯。佛法以無生為體",
    "T35n1735_024:0674c02": "故。佛難超故。眾生無盡故。法界無邊故。虛",
    "T35n1735_024:0674c03": "空無依故。涅槃無分別故。過去之因不作果",
    "T35n1735_024:0674c04": "故。未來之法無可願故。現在之法即無相故。",
    "T35n1735_024:0674c05": "入劫無障礙。以即空故。此十皆深廣難思。",
    "T35n1735_024:0674c06": "二徵釋中。先徵意云何。以深廣難思。菩薩聞",
    "T35n1735_024:0674c07": "而不怯。釋意云。以於深廣皆堅信故。文分",
    "T35n1735_024:0674c08": "為二。初總後別。總云一向信者無猶豫故。",
    "T35n1735_024:0674c09": "堅者異說不壞故。所信謂何即佛智慧。智慧",
    "T35n1735_024:0674c10": "何相無邊無盡。然通二義。一廣無邊涯豎不",
    "T35n1735_024:0674c11": "可盡。二無二邊之偏同真性之無盡。二十",
    "T35n1735_024:0674c12": "方下別釋。初釋前意。十方無量是無邊義。已",
    "T35n1735_024:0674c13": "現當入是無盡義。言得菩提是自證義。出世",
    "T35n1735_024:0674c14": "入滅是應現義。法無邊故佛智無邊。一佛之",
    "T35n1735_024:0674c15": "智尚不可盡。況橫遍十方豎該三際。菩薩",
    "T35n1735_024:0674c16": "於斯廣遠堅信不移。寧有怯耶。二彼諸下",
    "T35n1735_024:0674c17": "釋第二意。聞深不怯。謂已得今得菩提而不",
    "T35n1735_024:0674c18": "增。當得未得而不減。已出今出而不生。已",
    "T35n1735_024:0674c19": "入今入而不滅。當出而不進當入而不退。",
    "T35n1735_024:0674c20": "現得出入而不近。在於已當而不遠。照窮",
    "T35n1735_024:0674c21": "萬法而無知。頓寂諸相而不捨。以寂照之",
    "T35n1735_024:0674c22": "體。如如超戲論故。但以世俗文字數故。說",
    "T35n1735_024:0674c23": "有三世。非菩提涅槃有去來今。菩薩既堅",
    "T35n1735_024:0674c24": "信於此。寧聞深而怯耶。此二段釋文。具前",
    "T35n1735_024:0674c25": "十句難思之法。如文詳之。第三總結信成",
    "T35n1735_024:0674c26": "於中二。初一句總牒信成。謂由明達佛智",
    "T35n1735_024:0674c27": "無邊無盡故。稱此成信。二得此信下顯成信",
    "T35n1735_024:0674c28": "之益。亦是正顯成相。有十一句。前七行體堅",
    "T35n1735_024:0674c29": "牢。初句為總。二內心不雜故不退。三外緣",
    "T35n1735_024:0675a01": "不沮故。四不染相故。五有正慧故。無慧之",
    "T35n1735_024:0675a02": "信長無明故。靜法云。梵云阿慕羅匿陀。此",
    "T35n1735_024:0675a03": "云不從根生。謂無生之信無根生故。經本",
    "T35n1735_024:0675a04": "云常有根本者。譯人不審阿字沒在上。句翻",
    "T35n1735_024:0675a05": "無為有於理背也。此或應爾。今以理通二",
    "T35n1735_024:0675a06": "義無違。無根語慧之體。根本約慧之用。亦",
    "T35n1735_024:0675a07": "猶從無住本立一切法故。無本者即是根",
    "T35n1735_024:0675a08": "本。六順同古聖故。七安住菩提心故。後四",
    "T35n1735_024:0675a09": "攝德無盡。一護已成性。二復長新解。三順",
    "T35n1735_024:0675a10": "如生善。四不滯有無。三是名下結。四菩薩",
    "T35n1735_024:0675a11": "住此下辨益易知。第二戒藏文三。釋相中",
    "T35n1735_024:0675a12": "二。初列十名後隨牒釋。初中十戒皆通三",
    "T35n1735_024:0675a13": "聚。取其相顯。初但饒益有情。後一律儀中八",
    "T35n1735_024:0675a14": "通三。約遮過罪皆菩薩律儀。但為救護等",
    "T35n1735_024:0675a15": "即是饒益。攝善可知。為顯此十皆通三聚",
    "T35n1735_024:0675a16": "故。釋後一復顯三聚。二牒釋中十戒為十。",
    "T35n1735_024:0675a17": "皆先牒後釋。初饒益者。菩薩本意故首明之。",
    "T35n1735_024:0675a18": "二不受中文有二意。一不受邪戒。謂雞狗",
    "T35n1735_024:0675a19": "等。二三聚宿成動不踰矩。三中唯為菩提",
    "T35n1735_024:0675a20": "及眾生故。非如難陀之類。四中涅槃云。何",
    "T35n1735_024:0675a21": "故持戒。為不悔故。何故不悔。為歡喜故。",
    "T35n1735_024:0675a22": "乃至為得大涅槃故。五中有四。非者違也。",
    "T35n1735_024:0675a23": "一不違制立。不同調達。二不違涅槃。不",
    "T35n1735_024:0675a24": "取相故。三不違律儀。具足持故。四不違",
    "T35n1735_024:0675a25": "利物。不惱他故。六有二意。一非為欲惱",
    "T35n1735_024:0675a26": "眾生先須持戒。二非為欲成淨戒逼惱",
    "T35n1735_024:0675a27": "眾生。如殺馬祀等。七中戒正見邪故名為",
    "T35n1735_024:0675a28": "雜。定有定無為斷常雜。觀緣性離非有非",
    "T35n1735_024:0675a29": "無。則名為持。又無煩惱之雜真出離矣。八",
    "T35n1735_024:0675b01": "中不現異相彰己有德。五邪之一。已見淨",
    "T35n1735_024:0675b02": "行。又如十住論說。一者矯異。二者自親。三",
    "T35n1735_024:0675b03": "者激動。四者抑揚。五者因利求利。大同前",
    "T35n1735_024:0675b04": "引智度論說。今文即矯異也。九中不輕毀者。",
    "T35n1735_024:0675b05": "無行經云。見破戒人。不說其過惡。應念彼",
    "T35n1735_024:0675b06": "人久久亦當得道。問涅槃云。見破戒人應",
    "T35n1735_024:0675b07": "當擯黜訶責舉處。當知是人得福無量。豈",
    "T35n1735_024:0675b08": "不違於無行。此經答略有三義。一此經約",
    "T35n1735_024:0675b09": "自行涅槃據攝眾。二此經約根未熟。護恐",
    "T35n1735_024:0675b10": "增惡故且攝受。涅槃約根熟者慈心拔濟",
    "T35n1735_024:0675b11": "故。應折伏。三彼約慈心此約輕毀故。不",
    "T35n1735_024:0675b12": "同也。十中釋內分二。初明律儀。十善眾戒",
    "T35n1735_024:0675b13": "之本。故偏明之。廣如二地。二菩薩持此下",
    "T35n1735_024:0675b14": "雙明二聚。攝菩提善益眾生故。第三慚藏。",
    "T35n1735_024:0675b15": "釋相中二。先標章。二謂彼下別釋。今初然慚",
    "T35n1735_024:0675b16": "愧相別諸說不同。涅槃云。慚者羞天愧者羞",
    "T35n1735_024:0675b17": "人。慚者自不作惡。愧者不教他作。慚者內",
    "T35n1735_024:0675b18": "自羞恥。愧者發露向人。瑜伽四十四亦云。內",
    "T35n1735_024:0675b19": "生羞恥為慚。外生羞恥為愧。大同涅槃",
    "T35n1735_024:0675b20": "後解。成唯識云。依自法力崇重賢善為慚。",
    "T35n1735_024:0675b21": "依世間力輕拒暴惡為愧。俱舍亦同。若無",
    "T35n1735_024:0675b22": "慚愧但翻上慚愧。謂不羞天則是無慚。餘",
    "T35n1735_024:0675b23": "可例知。若說羞恥為慚愧者。是二通相。今",
    "T35n1735_024:0675b24": "經多同唯識。而以不相恭敬為二通相。二",
    "T35n1735_024:0675b25": "別釋中分二。先釋過去作惡即無慚行。二",
    "T35n1735_024:0675b26": "自惟下釋而生於慚。前中亦二。初自念無",
    "T35n1735_024:0675b27": "慚。後一切下悲他亦爾。第二正顯慚相中。",
    "T35n1735_024:0675b28": "初自念昔非恥佛知見。現修慚相。自惟即",
    "T35n1735_024:0675b29": "是內自羞恥。是故已下決志斷證。文言去來",
    "T35n1735_024:0675c01": "現在行無慚者。言總意別。菩薩自惟昔過",
    "T35n1735_024:0675c02": "愍物。三世常行故。專心斷除防己伏之。再",
    "T35n1735_024:0675c03": "起為眾生說。則物我之兼亡。第四愧藏。釋",
    "T35n1735_024:0675c04": "相中三。初自念無愧而修愧行。故云我今",
    "T35n1735_024:0675c05": "不應復行是事。即愧行也。二又作下。傷物無",
    "T35n1735_024:0675c06": "愧不覺苦集。故云無知無見。三於母人下。",
    "T35n1735_024:0675c07": "依顧世間而修愧行。誓益自他。於中初所",
    "T35n1735_024:0675c08": "愧境。有智慧下。顧他生愧。即外羞也。初因",
    "T35n1735_024:0675c09": "人後諸佛。是故已下決志斷證。言不淨之法",
    "T35n1735_024:0675c10": "者。從婬欲生。即種子不淨。母人腹中即住",
    "T35n1735_024:0675c11": "處不淨。成垢穢身即自相自性。究竟髮白意",
    "T35n1735_024:0675c12": "含究竟不淨。又垢穢形。是內污穢不淨。處胎",
    "T35n1735_024:0675c13": "受生有苦觸不淨。從婬欲生下劣不淨。若觀",
    "T35n1735_024:0675c14": "待涅槃三界並為不淨。其五取蘊體是違壞",
    "T35n1735_024:0675c15": "不淨。上來煩惱亦是不淨。言誑三世佛者。",
    "T35n1735_024:0675c16": "違本四弘誓斷惑故。餘文易了。第五聞藏。",
    "T35n1735_024:0675c17": "釋相中二。初明所知之法。後菩薩摩訶薩",
    "T35n1735_024:0675c18": "下。顯多聞之意。今初標稱聞藏。釋云知者聞",
    "T35n1735_024:0675c19": "為本故。實則多知耳。文亦分二。先標章後",
    "T35n1735_024:0675c20": "牒釋。今初句。雖有十義束為七。初之四句",
    "T35n1735_024:0675c21": "但是緣生故。謂一緣生。二有漏五蘊。三無漏",
    "T35n1735_024:0675c22": "五蘊。四有為五無為。六有記七無記。二何等",
    "T35n1735_024:0675c23": "下牒釋。即為七段。初緣起中依生引二門。",
    "T35n1735_024:0675c24": "開為四重徵釋。謂十二支。初二能引。次五所",
    "T35n1735_024:0675c25": "引。次三能生。後二所生。故為四也。然依雜",
    "T35n1735_024:0675c26": "集第四云。十二有支。皆具此有彼有等義",
    "T35n1735_024:0675c27": "故。彼論文釋支相云。相者謂無作緣生故。",
    "T35n1735_024:0675c28": "無常緣生故。勢用緣生故。此有彼有者。顯無",
    "T35n1735_024:0675c29": "作緣生義。唯有緣故果法得有。非緣有實",
    "T35n1735_024:0676a01": "作用能生果法。此生故彼生者。顯無常緣",
    "T35n1735_024:0676a02": "生義。非無生法為因故。少有法生而得成",
    "T35n1735_024:0676a03": "立。無明緣行等者顯勢用緣生義。雖復諸",
    "T35n1735_024:0676a04": "法無作無常。然不隨一法為生故。一切果",
    "T35n1735_024:0676a05": "生。以諸法功能差別故。然今經中欲顯緣",
    "T35n1735_024:0676a06": "起無性。舉前二門。勢用一門六地廣辨。就",
    "T35n1735_024:0676a07": "二門中。從增勝說前後互舉。前七許同因",
    "T35n1735_024:0676a08": "位故。名能引所引。後五要因果相望。云能",
    "T35n1735_024:0676a09": "生所生。由此能所引中但云此有彼有。後文",
    "T35n1735_024:0676a10": "則云此起彼起。起即生也。故集論云。謂於因",
    "T35n1735_024:0676a11": "時有能引所引。於果時有能生所生。然文",
    "T35n1735_024:0676a12": "有染淨二觀。初於能引中明染觀。故云無",
    "T35n1735_024:0676a13": "明有故行有。第二約所引。亦通能所相對",
    "T35n1735_024:0676a14": "以明淨觀。故云識無故名色無。以識通能",
    "T35n1735_024:0676a15": "引有二種業。一持諸有情所有業縛。謂與",
    "T35n1735_024:0676a16": "行所引習氣俱生滅故。二與名色作緣。謂",
    "T35n1735_024:0676a17": "由識入母胎。名色得增長。今言識無者。即",
    "T35n1735_024:0676a18": "不為業熏不持業縛故不入胎。增長名",
    "T35n1735_024:0676a19": "色故。云識無故名色無。第三能生所生相",
    "T35n1735_024:0676a20": "對。以明染觀故。云愛起故苦起。苦即當果",
    "T35n1735_024:0676a21": "愛即能生。能生有三。舉初攝末。下明淨觀",
    "T35n1735_024:0676a22": "舉末攝初。蓋巧辨影略耳。第四亦能所生相",
    "T35n1735_024:0676a23": "對。以明淨觀。謂因亡果喪耳。後之三門皆能",
    "T35n1735_024:0676a24": "所相望。何以無明與行。唯約能引而相望",
    "T35n1735_024:0676a25": "耶。答欲顯十二支皆有無作無常二門故。",
    "T35n1735_024:0676a26": "於初一位相次以明。不爾則謂要四位相",
    "T35n1735_024:0676a27": "望。方得此有彼有故。下之三門。欲顯四位",
    "T35n1735_024:0676a28": "不同故。能所相望。又為顯能引支中或二",
    "T35n1735_024:0676a29": "或三。故於前二別為一段。蓋說者之妙也。",
    "T35n1735_024:0676b01": "第二有漏五蘊。蘊者積聚義。雜集第一云。藏",
    "T35n1735_024:0676b02": "果重擔義而標名世間者。世即隱覆義。隱覆",
    "T35n1735_024:0676b03": "勝義故。又可破壞義。三世所遷故。間者墮",
    "T35n1735_024:0676b04": "虛偽中故。隱覆之法即墮虛偽故。世即是",
    "T35n1735_024:0676b05": "間。然色等蘊通於無漏。出世之義。欲訶毀",
    "T35n1735_024:0676b06": "故略舉一分。云何知之。應知三種。一知其",
    "T35n1735_024:0676b07": "相。謂色以變礙為相。受以領納為義。想",
    "T35n1735_024:0676b08": "者取像行謂遷流。識以了別。二知其生滅。",
    "T35n1735_024:0676b09": "謂生無所從來滅無所至。三知其不生不",
    "T35n1735_024:0676b10": "滅。謂法本不生今則無滅。故力林菩薩云。",
    "T35n1735_024:0676b11": "分別此諸蘊。其性本空寂。空故不可滅。此",
    "T35n1735_024:0676b12": "是無生義。況知一切法趣蘊。蘊即法界無礙。",
    "T35n1735_024:0676b13": "方名真實多聞。然諸蘊性。性皆遷流。隨勝",
    "T35n1735_024:0676b14": "立名。行之一種。雖標總稱即受別名。又攝",
    "T35n1735_024:0676b15": "法多故。第三無漏五蘊。亦名無取五蘊。然",
    "T35n1735_024:0676b16": "無漏蘊亦有二類。一仍本名。亦名色等。不",
    "T35n1735_024:0676b17": "與漏相應。故名為無漏。二從已轉立名。即",
    "T35n1735_024:0676b18": "五分法身如今文是。欲顯戒等德是可欣",
    "T35n1735_024:0676b19": "故。從極果標以出世。理實亦有世間戒等。",
    "T35n1735_024:0676b20": "戒定慧三上來頻釋。解脫即是離繫。為名解",
    "T35n1735_024:0676b21": "脫知見由離繫縛。於境自在觀求覺了。智",
    "T35n1735_024:0676b22": "論八十八云。戒眾者。攝一切戒和合成眾。",
    "T35n1735_024:0676b23": "眾即蘊也。餘皆準之。然即轉前五蘊成此",
    "T35n1735_024:0676b24": "五分。謂轉色蘊成於戒身。表無表戒皆色",
    "T35n1735_024:0676b25": "蘊故。轉受蘊而成定身。定名正受。入四",
    "T35n1735_024:0676b26": "靜慮出四受故。轉想成慧。凡所有相皆是",
    "T35n1735_024:0676b27": "虛妄。見相非相見法身故轉行為解脫。無",
    "T35n1735_024:0676b28": "貪等行名心解脫。永斷無知慧解脫故。又",
    "T35n1735_024:0676b29": "轉識成解脫知見。若與邪受妄想相應。謂",
    "T35n1735_024:0676c01": "識依根了別諸境。若與正受智慧相應。即",
    "T35n1735_024:0676c02": "是現量如實知故。仁王觀空品云。觀色識受",
    "T35n1735_024:0676c03": "想行。得戒忍知見忍定忍慧忍解脫忍。即斯",
    "T35n1735_024:0676c04": "義也。知見與慧此二何別。佛地論第四。總有",
    "T35n1735_024:0676c05": "三說。略舉其一。謂無漏淨戒。名為戒蘊。無",
    "T35n1735_024:0676c06": "漏定慧名定慧蘊。無學勝解名解脫蘊。無學",
    "T35n1735_024:0676c07": "正見名解脫知見蘊。前三是因後二是果。此",
    "T35n1735_024:0676c08": "五別說四法為性。謂定慧勝解。及無表色。然",
    "T35n1735_024:0676c09": "此五分法身。不覆勝義不為相遷。不墮",
    "T35n1735_024:0676c10": "虛偽故名出世。雜集云。謂能對治三界。無",
    "T35n1735_024:0676c11": "顛倒無戲論。無分別故。是出世間義。問無取",
    "T35n1735_024:0676c12": "五蘊即有為無漏。何以言不為相遷。答約教",
    "T35n1735_024:0676c13": "異故。前是權小所明。若實教定說非為無",
    "T35n1735_024:0676c14": "為。同真性故。但似蘊相現。立以蘊名故。涅",
    "T35n1735_024:0676c15": "槃純陀云。善覆如來有為之相。應言如來",
    "T35n1735_024:0676c16": "同於無為況一一融攝。若如是知名為多",
    "T35n1735_024:0676c17": "聞。第四有為者。瑜伽一百云。有生滅繫屬因",
    "T35n1735_024:0676c18": "緣。是名有為。智論云。有所得故。是名有為。",
    "T35n1735_024:0676c19": "二論心境為異。今略舉四事。三界即所依",
    "T35n1735_024:0676c20": "處。眾生即能依之者。然所依處隨心成異。",
    "T35n1735_024:0676c21": "故論云。欲所屬界名欲界等。第五無為。為",
    "T35n1735_024:0676c22": "者作也。即前生滅今虛空等。寂寞冲虛湛然",
    "T35n1735_024:0676c23": "常住。無彼造作。故名無為。瑜伽云。無生滅",
    "T35n1735_024:0676c24": "不繫屬因緣。是名無為。智論云。無所得故名",
    "T35n1735_024:0676c25": "為無為。淨名云。不墮數故。然諸論總名大",
    "T35n1735_024:0676c26": "旨無別。然其名數開合不同。小乘多說三",
    "T35n1735_024:0676c27": "種。即此中初及三四。諸大乘中掌珍說四。",
    "T35n1735_024:0676c28": "謂加真如。法相論中或說有六。復加不動",
    "T35n1735_024:0676c29": "及想受滅。謂於擇滅中滅惑障。故名為擇",
    "T35n1735_024:0677a01": "滅。滅定障故復加後二。或開為八。於真如",
    "T35n1735_024:0677a02": "中開出三性。謂善法真如等。漸欲展此真",
    "T35n1735_024:0677a03": "如遍諸法故。此經說六。於擇滅中開出",
    "T35n1735_024:0677a04": "涅槃。二道別故。復加緣起。顯無一事不即",
    "T35n1735_024:0677a05": "真故。略無二定未究竟故。言虛空者。離",
    "T35n1735_024:0677a06": "諸障礙無物所顯故。二涅槃者古有二釋。",
    "T35n1735_024:0677a07": "一云性寂滅故。此即性淨涅槃。涅槃三十四。",
    "T35n1735_024:0677a08": "亦同此說。此與擇滅顯未顯殊。一云即性",
    "T35n1735_024:0677a09": "淨之果。此即解脫道。後擇滅乃在無間道中。",
    "T35n1735_024:0677a10": "然大乘非擇滅。既約性淨。又下說法性。則",
    "T35n1735_024:0677a11": "後解為正。三數緣滅者。數謂慧數。由慧為",
    "T35n1735_024:0677a12": "緣揀擇諸惑。能顯滅理故。唐三藏譯為擇",
    "T35n1735_024:0677a13": "滅。謂擇力所得滅名為擇滅。然此滅言有其",
    "T35n1735_024:0677a14": "二義。一理性寂滅。此從所顯得名。二因滅",
    "T35n1735_024:0677a15": "惑顯名理為滅。則從能顯得名。四非數緣",
    "T35n1735_024:0677a16": "滅者。非由慧數滅惑所得。但以性淨及於",
    "T35n1735_024:0677a17": "緣缺之所顯故。五緣起者。有別有通。別謂",
    "T35n1735_024:0677a18": "十二因緣故。分別論者大眾。一說雞胤化地。",
    "T35n1735_024:0677a19": "說出世部。皆立十二緣起。以為無為。彼意",
    "T35n1735_024:0677a20": "以其次第作緣。恒無雜亂故。說為常。有佛",
    "T35n1735_024:0677a21": "無佛此法自爾。名曰無為。故智論三十二云。",
    "T35n1735_024:0677a22": "聲聞法中。亦說法性實際。故雜阿含中說。",
    "T35n1735_024:0677a23": "有一比丘。問佛十二因緣為是佛作。為是",
    "T35n1735_024:0677a24": "餘人作。佛告比丘。我不作十二因緣。亦非",
    "T35n1735_024:0677a25": "餘人作。有佛無佛諸法皆如。法相法位一切",
    "T35n1735_024:0677a26": "常有。所謂是事有故是事有等。涅槃亦說即",
    "T35n1735_024:0677a27": "是無為。遠公云。就人論法三世流轉。是其",
    "T35n1735_024:0677a28": "有為。廢人談法法相常定。故曰無為。望今",
    "T35n1735_024:0677a29": "經意緣起無性。故曰無為。大品云。菩薩觀",
    "T35n1735_024:0677b01": "十二因緣。如虛空不可盡。涅槃云。十二因",
    "T35n1735_024:0677b02": "緣即是佛性。雖舉十二因緣。即已攝陰界",
    "T35n1735_024:0677b03": "諸法。六法性住者即真如也。謂非妄倒故",
    "T35n1735_024:0677b04": "名真如。又真實如常揀妄揀事。於一切位",
    "T35n1735_024:0677b05": "恒如其性。而云住者離遷變故。與法為性",
    "T35n1735_024:0677b06": "是隨緣義。復云住者是不變義。即妄即真事",
    "T35n1735_024:0677b07": "皆如矣。若準智論。法性法住各是一義(云云)。",
    "T35n1735_024:0677b08": "即為七法。然小乘說三。虛空則就外空。復",
    "T35n1735_024:0677b09": "計三皆實有。若大乘說非唯數增。義亦有",
    "T35n1735_024:0677b10": "異。唯識論中二義建立一唯心變故。二依法",
    "T35n1735_024:0677b11": "性假施設。有謂此諸義但一真如隨義假設。",
    "T35n1735_024:0677b12": "一無相義。二所證義。三惑盡義。四性淨義。五",
    "T35n1735_024:0677b13": "隨緣義。六隨緣即不變義。此中法性即是真",
    "T35n1735_024:0677b14": "如。然法性真如亦假施設。遮撥為無故說為",
    "T35n1735_024:0677b15": "有。遮執為有故說為空。勿謂虛幻故說為",
    "T35n1735_024:0677b16": "實。理非妄倒故名真如。為法之性名為",
    "T35n1735_024:0677b17": "法性。非離色心別有實體。今多聞之人。不",
    "T35n1735_024:0677b18": "唯知名而已應如是知。第六有記法者。有",
    "T35n1735_024:0677b19": "釋云。謂能招愛非愛果。故名有記。此乃通",
    "T35n1735_024:0677b20": "說。餘處辨記即是善惡。今唯舉善。應云順",
    "T35n1735_024:0677b21": "理善法可記錄故。下出所記法體。句有十",
    "T35n1735_024:0677b22": "一義攝唯五。四聖諦如前本品已辨。四沙",
    "T35n1735_024:0677b23": "門果如梵行品。四辨如第九地。三十七品",
    "T35n1735_024:0677b24": "如第四地。四無所畏今當略明。謂外難無",
    "T35n1735_024:0677b25": "怯故名無畏。瑜伽云。如來於此謗難。都不",
    "T35n1735_024:0677b26": "見有如實因相。由是因緣能自了知坦然",
    "T35n1735_024:0677b27": "無畏。無畏有四。一一切智無畏。二漏盡無",
    "T35n1735_024:0677b28": "畏。三者障道。四出苦道。此之四段各有難",
    "T35n1735_024:0677b29": "答。初外難云若佛是一切智者。有諸比丘",
    "T35n1735_024:0677c01": "從他方來。何須問言安樂住不。言一切智",
    "T35n1735_024:0677c02": "無所不知。今問於他一何相反。佛自唱言。",
    "T35n1735_024:0677c03": "我是一切智人。但為攝受來者。隨順世間",
    "T35n1735_024:0677c04": "師弟人事故。二有難云。若佛自言漏永盡",
    "T35n1735_024:0677c05": "者。何以愛語羅睺訶罵調達。佛於此難正",
    "T35n1735_024:0677c06": "見無由。安隱無怯。自唱德號我實漏盡。但",
    "T35n1735_024:0677c07": "為隨根而調伏故。三有難云。若佛說欲能",
    "T35n1735_024:0677c08": "障道者。何故預流一來。尚有妻子之愛。佛",
    "T35n1735_024:0677c09": "於此難心無怯懼。謂自唱德號。我說欲能",
    "T35n1735_024:0677c10": "障道。但障不還羅漢非初二果。四有難云。",
    "T35n1735_024:0677c11": "若佛說諸聖道能盡苦者。何故羅漢受瘡潰",
    "T35n1735_024:0677c12": "蛇螫之苦。佛於此難心無怯懼。自唱德號。",
    "T35n1735_024:0677c13": "我說聖道實能盡苦邊際。但說未來非現",
    "T35n1735_024:0677c14": "在故。四中初一離所知障。次離煩惱障。三",
    "T35n1735_024:0677c15": "是出離道障。四即出離之道。初二自利後二",
    "T35n1735_024:0677c16": "利他。所以自歎此四者。初一為菩薩。第二",
    "T35n1735_024:0677c17": "為聲聞。後二通為。智論二十八。瑜伽五十",
    "T35n1735_024:0677c18": "對法十四。廣辨其相。第七無記中分二。先",
    "T35n1735_024:0677c19": "徵名。後謂世間下辨相。今初無記二義。一",
    "T35n1735_024:0677c20": "非善非惡不能招感愛非愛果。名為無記。",
    "T35n1735_024:0677c21": "可釋餘文。今此正謂虛妄推度非理問難",
    "T35n1735_024:0677c22": "不可記錄。故名無記。非對善惡故。俱舍",
    "T35n1735_024:0677c23": "第十九云。諸契經說十四無記。即其義也。亦",
    "T35n1735_024:0677c24": "名置記記即答也。不應答故。所以不答者",
    "T35n1735_024:0677c25": "何。謂此乃無義語也。知之不免生死不知",
    "T35n1735_024:0677c26": "不障涅槃。前說有記則反於此。智論第三",
    "T35n1735_024:0677c27": "云。所以不答十四難者。此事無實故。諸法",
    "T35n1735_024:0677c28": "有常無此理故。言斷亦爾。如有人問。[(殼-一)/牛]於",
    "T35n1735_024:0677c29": "牛角得幾升乳。豈曰問耶。復次世界無窮",
    "T35n1735_024:0678a01": "猶如車輪。復次無利有失墮惡邪中。覆於",
    "T35n1735_024:0678a02": "四諦諸法實相。復次人不能知。復次稱法",
    "T35n1735_024:0678a03": "說故。第十七云。有一比丘。思惟十四難不",
    "T35n1735_024:0678a04": "能解辭。佛不為弟子。佛言我為老病死",
    "T35n1735_024:0678a05": "人。說法濟度。此是鬪諍法如中毒箭。不應",
    "T35n1735_024:0678a06": "推尋。楞伽亦云。皆是世論非我所說。言十",
    "T35n1735_024:0678a07": "四者。即此中前四四句。其第四四句但合為",
    "T35n1735_024:0678a08": "二。謂身與神一身與神異。然諸經論多說",
    "T35n1735_024:0678a09": "十四難。而相或同異不繁會釋。今經委論不",
    "T35n1735_024:0678a10": "出我法二執。文分五段。第一有四四句。就",
    "T35n1735_024:0678a11": "我明無記。第二過去下。就三世橫論凡聖",
    "T35n1735_024:0678a12": "數之多少。三何等下。約凡聖竪論初後。四",
    "T35n1735_024:0678a13": "世間從何下徵三世間所從。五何者下約生",
    "T35n1735_024:0678a14": "死際畔。以辨無記。今初句雖十六。其過不",
    "T35n1735_024:0678a15": "出斷常二見。言世間者。準大品中通三",
    "T35n1735_024:0678a16": "世間。謂眾生世間五蘊世間。及器世間。今此",
    "T35n1735_024:0678a17": "文意。正顯眾生世間。兼明五蘊世間。以眾",
    "T35n1735_024:0678a18": "生是總主假者外道計以為我故。有邊等諸",
    "T35n1735_024:0678a19": "見。初有邊四句約未來世。常等四句約過去",
    "T35n1735_024:0678a20": "世。如來有無依涅槃起。故中論邪見品云。",
    "T35n1735_024:0678a21": "我於過去世為有為是無。世間常等見皆",
    "T35n1735_024:0678a22": "依過去世。我於未來世為作為無作。有邊",
    "T35n1735_024:0678a23": "等諸見。皆依未來世。涅槃品云。如來滅後有",
    "T35n1735_024:0678a24": "無等。依涅槃起。我及眾生有無四句約現",
    "T35n1735_024:0678a25": "在說。既知起見之本。次隨文別釋。即為四",
    "T35n1735_024:0678a26": "段。第一四句言有邊者。即斷見外道。計我",
    "T35n1735_024:0678a27": "於後世更不復作。則與此身俱盡。無邊者。",
    "T35n1735_024:0678a28": "謂我於後世更有所作。三俱句者。身盡故",
    "T35n1735_024:0678a29": "有邊。我不異故無邊。四俱非句者。亦以我",
    "T35n1735_024:0678b01": "存身盡見上有過故立此句。謂身盡故非無",
    "T35n1735_024:0678b02": "邊。我存故非有邊。既皆邪見故不答之。若",
    "T35n1735_024:0678b03": "欲破者。初之二句。墮無後世過。謂有邊則",
    "T35n1735_024:0678b04": "與陰同盡。無邊則是今身。故皆無後世。無",
    "T35n1735_024:0678b05": "後世者。修道苦行為何益耶。第三句亦有邊",
    "T35n1735_024:0678b06": "無邊者。若身盡我存身我為一為異。一則不",
    "T35n1735_024:0678b07": "應有盡不盡。異則離蘊何相知有我耶。若",
    "T35n1735_024:0678b08": "謂捨人生天。人分猶在天分。更增則半天",
    "T35n1735_024:0678b09": "半人故。皆不可。第四句非有邊未免於無。",
    "T35n1735_024:0678b10": "非無邊未免於有。云何於此強分別耶。二",
    "T35n1735_024:0678b11": "常等四句。約過去者。過去世我即是今我。",
    "T35n1735_024:0678b12": "名之為常。若常即有大過。破壞因果涅槃",
    "T35n1735_024:0678b13": "等故。若謂我今始生名為無常。若爾我是",
    "T35n1735_024:0678b14": "作法。亦墮無因。無因則亦無涅槃等。第三",
    "T35n1735_024:0678b15": "見上二過。便謂我常身無常。離身何處有",
    "T35n1735_024:0678b16": "我。又成上二過。第四謂我不異故非無常。",
    "T35n1735_024:0678b17": "身有異故非常。破同第三句。又中論云。一",
    "T35n1735_024:0678b18": "切法空故。何有邊無邊及常等見。餘義廣如",
    "T35n1735_024:0678b19": "彼論。三如來滅後等四句。釋有二義。一明",
    "T35n1735_024:0678b20": "如來者非是佛也。如即相似。來謂從前際",
    "T35n1735_024:0678b21": "來。謂一有執云。如從前世來生此間。去向",
    "T35n1735_024:0678b22": "後世亦復如是。故云如來滅後有。謂如前",
    "T35n1735_024:0678b23": "際來時有故。此由計我異陰故。二云。如",
    "T35n1735_024:0678b24": "從前世來此間死後斷滅。故云如來滅後",
    "T35n1735_024:0678b25": "無。謂不如來時去故。此計陰我一故。三",
    "T35n1735_024:0678b26": "由計我有麁細故。謂麁我與身俱盡故。云",
    "T35n1735_024:0678b27": "不如去。細我異陰不同滅故。亦如來時而",
    "T35n1735_024:0678b28": "去故。云如來滅後亦有亦無。四云我如虛",
    "T35n1735_024:0678b29": "空體無來去故。晉經云。如來滅後如去不",
    "T35n1735_024:0678c01": "如去等。此則通望三世以辨。若依中論。附",
    "T35n1735_024:0678c02": "涅槃起四句。如來即佛也。順此經文。亦是外",
    "T35n1735_024:0678c03": "道自立己師。而為如來。有謂如來滅後定有",
    "T35n1735_024:0678c04": "不變。或謂入無餘依同於太虛。或謂法有",
    "T35n1735_024:0678c05": "應無。或謂約應非有。約法非無。以其四句",
    "T35n1735_024:0678c06": "皆成戲論。不見如來寂滅相。故亦為邪見。",
    "T35n1735_024:0678c07": "此則權小之徒。未能免也。瑜伽八十七云。",
    "T35n1735_024:0678c08": "依二道理如實隨觀。俱不可記如來滅後",
    "T35n1735_024:0678c09": "若有若無。所以者何。且依勝義彼不可得。",
    "T35n1735_024:0678c10": "況其滅後或有或無。若依世俗。為於諸行",
    "T35n1735_024:0678c11": "假立如來。為於涅槃若於諸行。如來滅後",
    "T35n1735_024:0678c12": "無有一行流轉可得。爾時何處假立如來。",
    "T35n1735_024:0678c13": "既無如來何有無等。若於涅槃。涅槃唯是",
    "T35n1735_024:0678c14": "無行所顯。絕諸戲論。自內所證絕戲論故。",
    "T35n1735_024:0678c15": "施設為有不應道理。亦復不應施設非有。",
    "T35n1735_024:0678c16": "勿當損毀施設妙有寂靜涅槃。又此涅槃極",
    "T35n1735_024:0678c17": "難知故。最微細故。說名甚深。種種非一。諸",
    "T35n1735_024:0678c18": "行煩惱斷所顯故。說名廣大。現量比量及",
    "T35n1735_024:0678c19": "正教量。所不量故說名無量。四我及眾生",
    "T35n1735_024:0678c20": "有無等四句。此並雙立眾生即是五蘊。非約",
    "T35n1735_024:0678c21": "總主。有即定有定有著常。無即定無定無著",
    "T35n1735_024:0678c22": "斷。三遠上二過雙立有無。即墮相違。四",
    "T35n1735_024:0678c23": "避此相違立俱非句。又成戲論。然此四句。",
    "T35n1735_024:0678c24": "亦有單計我有所無所有我無。亦不離初",
    "T35n1735_024:0678c25": "之二句。又合上成第三。互奪成第四。亦不",
    "T35n1735_024:0678c26": "出初之二句。第二門明三乘凡聖數之多",
    "T35n1735_024:0678c27": "少者。以橫無邊故不可記也。第三門竪無",
    "T35n1735_024:0678c28": "際故不可記也。有人答問云。有初佛言自",
    "T35n1735_024:0678c29": "然悟引獺祭天。亦為應機寧加置記。若",
    "T35n1735_024:0679a01": "有初佛如來應知。則可說名。言何法者。",
    "T35n1735_024:0679a02": "染淨等一切法也。第四門徵世間所從有六",
    "T35n1735_024:0679a03": "句。初二句問眾生及蘊世間。次四句約器世",
    "T35n1735_024:0679a04": "間。以外道計眾生有最初生故。或謂從冥",
    "T35n1735_024:0679a05": "諦中來還至冥故。或謂世界皆微塵成。謂至",
    "T35n1735_024:0679a06": "妙之色常恒不變聚。則為身器。散則成微",
    "T35n1735_024:0679a07": "塵故。此皆邪見之源故不應答。有情世間",
    "T35n1735_024:0679a08": "不言成壞者。瑜伽云。有情望器有五不同。",
    "T35n1735_024:0679a09": "一謂器界生死共因所生。有情生死但由不",
    "T35n1735_024:0679a10": "共故。是因不同。二謂器有除斷有情流轉",
    "T35n1735_024:0679a11": "不斷故。是時不同。三謂三災壞不壞故。名",
    "T35n1735_024:0679a12": "法不同。四謂器界因無永斷有情不爾。名",
    "T35n1735_024:0679a13": "斷不同。五謂器則斷而復續。有情斷已無續。",
    "T35n1735_024:0679a14": "名續不同。以斯義故略無成壞也。第五約",
    "T35n1735_024:0679a15": "生死初後際。唯有二句。問初際無始聖教所",
    "T35n1735_024:0679a16": "明。生死有終豈非正理。答略有三義。一約",
    "T35n1735_024:0679a17": "一人則可云終。通望一切則無終極。二",
    "T35n1735_024:0679a18": "以彼定執長邪見。故亦不應答。謂若許有",
    "T35n1735_024:0679a19": "終必有始故。常法無始亦無終故。三約法",
    "T35n1735_024:0679a20": "性皆不可說故。中論云。大聖之所說本際不",
    "T35n1735_024:0679a21": "可得。生死無有始亦復無有終。若無有始",
    "T35n1735_024:0679a22": "終。中當云何有。是故於此中先後共亦無。",
    "T35n1735_024:0679a23": "既言本際不可得。亦不應定謂無始無終。",
    "T35n1735_024:0679a24": "況有始終之見耶。又有偈云。真法及說者聽",
    "T35n1735_024:0679a25": "者難得故。是故則生死非有邊無邊。上諸邪",
    "T35n1735_024:0679a26": "見多是外道。亦參小乘。菩薩善知則問答無",
    "T35n1735_024:0679a27": "滯。便舉破者。令自他造中故也。第二菩薩",
    "T35n1735_024:0679a28": "下顯多聞之意。謂悲物無聞長淪生死。故",
    "T35n1735_024:0679a29": "誓持聞藏自證利他。第六施藏文三同前。",
    "T35n1735_024:0679b01": "釋相中二第一標列十章。第二佛子下依章",
    "T35n1735_024:0679b02": "牒釋。釋中十段一一各三。謂標釋結。然此十",
    "T35n1735_024:0679b03": "施前六事捨。謂身命財。次三心捨。謂不取",
    "T35n1735_024:0679b04": "著。後一俱捨名為究竟。第一分減施。釋中",
    "T35n1735_024:0679b05": "三。初明分減之相。二若自食下明施善巧。",
    "T35n1735_024:0679b06": "外無施境而不捨施心。三復作下對治施",
    "T35n1735_024:0679b07": "障。第二竭盡施者。不顧活命傾竭所有也。",
    "T35n1735_024:0679b08": "然施心須成施行須量。若彼為成大利則",
    "T35n1735_024:0679b09": "身命無悋。若彼但為貪求無厭。或惡心欲",
    "T35n1735_024:0679b10": "行大害。應以方便勿成人惡。如月光王",
    "T35n1735_024:0679b11": "施頭。與怨奪萬姓之歡。施二人之死。怨王",
    "T35n1735_024:0679b12": "喜死。乞者恨死。雖有賢行未全可準。今",
    "T35n1735_024:0679b13": "言竭盡者。以彰菩薩施心已成。有應施境",
    "T35n1735_024:0679b14": "終無悋也。內施內外準此可知。若不爾者。",
    "T35n1735_024:0679b15": "菩薩能雨七珍充足一切。何不施耶。亦見",
    "T35n1735_024:0679b16": "眾生所不宜故。釋相中三。初明難施之物。",
    "T35n1735_024:0679b17": "二或時下乞境現前。三菩薩自念下正修施",
    "T35n1735_024:0679b18": "行。下之四施皆有此三。第三內施。謂內身",
    "T35n1735_024:0679b19": "也。煢者單也。玉篇云無兄曰煢。無子曰獨。",
    "T35n1735_024:0679b20": "頓者損也冀者望也。第四外施即王位也。窶",
    "T35n1735_024:0679b21": "者無財備禮也。第五內外施者。王位為外",
    "T35n1735_024:0679b22": "兼身作役為內也。第六一切施者。凡所有物",
    "T35n1735_024:0679b23": "也。此與竭盡及內外施異者。竭盡揀異分",
    "T35n1735_024:0679b24": "減。但約資生內外合前二門空。言作役王",
    "T35n1735_024:0679b25": "位。今云一切通前諸門。又是事捨之終故",
    "T35n1735_024:0679b26": "總該收舉難攝易。略列數條。廣則無邊。如",
    "T35n1735_024:0679b27": "第六迴向所辨。第七過去施者。然三世之施。",
    "T35n1735_024:0679b28": "通相皆明不著。別則過去不生追戀。未來",
    "T35n1735_024:0679b29": "預止貪求。現在心無染著。今過去釋中分",
    "T35n1735_024:0679c01": "二。先明於佛法無著。後又復下於一切法",
    "T35n1735_024:0679c02": "無著。前中初二句總明。次不起分別下別顯。",
    "T35n1735_024:0679c03": "先顯不著之相。不分別者稱法性故。次不",
    "T35n1735_024:0679c04": "貪染不愛味。亦不方便求取以為己德。亦",
    "T35n1735_024:0679c05": "不依此而起修行。次見法下。廣上了達釋",
    "T35n1735_024:0679c06": "不著所由。次但為下釋疑。疑云。既俱無著云",
    "T35n1735_024:0679c07": "何而說。釋云為化眾生令無著故。二於一",
    "T35n1735_024:0679c08": "切法無著者。以般若智求不可得。觸目現境",
    "T35n1735_024:0679c09": "尚了性空。過往法中寧當計有。第八未來",
    "T35n1735_024:0679c10": "施釋中分二。先正顯後釋疑。前中不著修",
    "T35n1735_024:0679c11": "行之因。不願淨土之果。不味其好不厭",
    "T35n1735_024:0679c12": "其事。不迴向者釋上不味。不自安處求勝",
    "T35n1735_024:0679c13": "樂故。不退已下。釋上不厭修彼行故。二但",
    "T35n1735_024:0679c14": "欲下釋疑。疑云。既於淨不味修行何為。釋",
    "T35n1735_024:0679c15": "有二意。一者約悲但為攝物故。二然此下",
    "T35n1735_024:0679c16": "約智。智了非有故。生即非生故。不著不礙",
    "T35n1735_024:0679c17": "事故。非生之生故修行。非有處所者與理冥",
    "T35n1735_024:0679c18": "故。非無處所者事像形故。非內者相分境故。",
    "T35n1735_024:0679c19": "非外者心所淨故。非近者十萬等殊故。非遠",
    "T35n1735_024:0679c20": "者我淨土不毀故。此約淨國以說。若通論",
    "T35n1735_024:0679c21": "未來法者。可以意知。復作已下。更約性空",
    "T35n1735_024:0679c22": "結成捨義。又目擊尚捨況於未形。第九現在",
    "T35n1735_024:0679c23": "施釋中有三。初明所捨之境。二聞已下正",
    "T35n1735_024:0679c24": "明捨心。三為令下釋通外難。今初先列諸",
    "T35n1735_024:0679c25": "天。後列二乘功德。上二世中舉佛菩薩。今",
    "T35n1735_024:0679c26": "舉諸天二乘者。文影略耳。天中初六欲界。",
    "T35n1735_024:0679c27": "已如初會。梵天已下明色界天。然色界攝",
    "T35n1735_024:0679c28": "天多少。諸說小異。俱舍正理皆說十七。故",
    "T35n1735_024:0679c29": "頌云。三靜慮各三。第四靜慮八。長行之中建",
    "T35n1735_024:0680a01": "立十六。以梵王梵輔同一天故。瑜伽云處",
    "T35n1735_024:0680a02": "有十八。謂色究竟外說大自在。不言無想。",
    "T35n1735_024:0680a03": "意在廣果中收。今此即文而數有二十二。",
    "T35n1735_024:0680a04": "然四禪初一皆是總標。則初靜慮四。二三各",
    "T35n1735_024:0680a05": "三。第四有八還成十八。正理初說有三。今",
    "T35n1735_024:0680a06": "加梵身。晉經梵眾名梵眷屬。若然身亦眾",
    "T35n1735_024:0680a07": "義。則梵身是外所領之眾。梵眾則為內眷屬",
    "T35n1735_024:0680a08": "眾。梵輔即大梵前行列侍御大梵。即彼天王",
    "T35n1735_024:0680a09": "獲中間定。初生後歿威德等勝。故名為大。",
    "T35n1735_024:0680a10": "次光天下。即二禪三天。一自地天內光明最",
    "T35n1735_024:0680a11": "少故。二光明轉勝量難測故。三光音者口出",
    "T35n1735_024:0680a12": "淨光故。次淨天下即三禪三天。意地受樂總",
    "T35n1735_024:0680a13": "名為淨。一於自地中此淨最劣。故名少淨。",
    "T35n1735_024:0680a14": "二淨增難量故。三此淨周普故。次廣天下明",
    "T35n1735_024:0680a15": "四禪八天。初三是凡離八災患。皆稱福廣。",
    "T35n1735_024:0680a16": "於自地中此福猶劣。故名少廣。三福難量",
    "T35n1735_024:0680a17": "故。三異生果中此最勝故。無煩已上名五淨",
    "T35n1735_024:0680a18": "居。謂離欲諸聖以聖道水濯煩惱垢。故名",
    "T35n1735_024:0680a19": "為淨。淨身所止故名淨居。或此天中無異",
    "T35n1735_024:0680a20": "生雜。純聖所止故名淨居。一無煩者。煩謂繁",
    "T35n1735_024:0680a21": "雜或謂繁廣。無繁雜中此最初故。繁廣天中",
    "T35n1735_024:0680a22": "此最劣故。此依正理。若順今經皆作此煩。",
    "T35n1735_024:0680a23": "則無廣義。二無熱者。已善伏除雜修靜慮上",
    "T35n1735_024:0680a24": "中品障。意樂調柔離熱惱故。或熱者熾盛為",
    "T35n1735_024:0680a25": "義。謂上品修靜慮及果。此猶未證故。三善",
    "T35n1735_024:0680a26": "現者。已得上品雜修靜慮果德易彰。故名",
    "T35n1735_024:0680a27": "善現。四善見者。雜修定障餘品至微見極清",
    "T35n1735_024:0680a28": "徹。故名善見。經本先見後現或恐誤也。五",
    "T35n1735_024:0680a29": "色究竟者。更無有處於有色中能過於此",
    "T35n1735_024:0680b01": "故。或此已到眾苦所依身最後邊故。言乃",
    "T35n1735_024:0680b02": "至二乘功德者。中間越於四空等。故二正",
    "T35n1735_024:0680b03": "明捨心中。聞上世出世境已。不迷為實。",
    "T35n1735_024:0680b04": "不沈沒於貪。不聚集其善因。不散動以",
    "T35n1735_024:0680b05": "分別。但觀下釋其所以可知。三釋難者。疑",
    "T35n1735_024:0680b06": "云既言不聚善因。何以說五乘因果。釋云。",
    "T35n1735_024:0680b07": "拯三塗之劇苦。示人天以穌息。止劣見之",
    "T35n1735_024:0680b08": "妄情。說二乘以引攝。為物然耳。非自不捨",
    "T35n1735_024:0680b09": "也。第十究竟施文三。同前徵名者。略有五",
    "T35n1735_024:0680b10": "義得究竟名。一前六捨財命。次三捨著心。",
    "T35n1735_024:0680b11": "今則兼上二門故。二又發大願令物無著",
    "T35n1735_024:0680b12": "故。三令物得究竟果故。四不生一念愛著。",
    "T35n1735_024:0680b13": "則微細無著故。五究竟能令物實益故。如",
    "T35n1735_024:0680b14": "無眼等而施之者。如世凡人。豈能將他之",
    "T35n1735_024:0680b15": "目安之於己。今菩薩福力令彼還得。以慈",
    "T35n1735_024:0680b16": "善根力故。如五百群賊。平復如故。故云究",
    "T35n1735_024:0680b17": "竟益。釋相中三。初施境現前。二菩薩聞下正",
    "T35n1735_024:0680b18": "明施行。三如我下迴向眾生。二中分二。初",
    "T35n1735_024:0680b19": "正施無悋。二但自下釋成行之由。由入觀",
    "T35n1735_024:0680b20": "故。此觀即是念處觀也。皆言身者觀有通別。",
    "T35n1735_024:0680b21": "別觀五蘊一一名身故。淨名云。是身如泡",
    "T35n1735_024:0680b22": "不得久立等。通觀五陰皆無常等故。智論",
    "T35n1735_024:0680b23": "云。五陰即無常無常即苦。苦即無我等。今此",
    "T35n1735_024:0680b24": "不淨偏語色身。餘之三觀皆通五蘊。第一苦",
    "T35n1735_024:0680b25": "觀。謂始從入胎皆生苦。攝老等可知。二又",
    "T35n1735_024:0680b26": "觀下明無我觀。謂無真實主宰故。無有慚",
    "T35n1735_024:0680b27": "愧者。雖假以澡浴衣食。一旦背恩如小兒",
    "T35n1735_024:0680b28": "故。非賢聖物者是世間故。故智論云由無我",
    "T35n1735_024:0680b29": "故令捨世間。三臭穢下明不淨觀。四復作",
    "T35n1735_024:0680c01": "下明無常觀。觀危脆故。三迴向者揀小乘",
    "T35n1735_024:0680c02": "故。然菩薩修此觀時。以無所得而為方便",
    "T35n1735_024:0680c03": "故。同法界故。已不共小況迴向耶。第七慧",
    "T35n1735_024:0680c04": "藏中分四。一徵名二釋相。三結名四歎益。",
    "T35n1735_024:0680c05": "就釋相中二。初明慧藏後釋無盡。前中三。",
    "T35n1735_024:0680c06": "初明如實知境。次云何下釋如實知義。三菩",
    "T35n1735_024:0680c07": "薩成就下總結多門。以彰善巧。今初以四",
    "T35n1735_024:0680c08": "諦慧照十種法。攝十為五類。前五五蘊次",
    "T35n1735_024:0680c09": "二有支。後三三乘故。收此五類不出二門。",
    "T35n1735_024:0680c10": "初二凡境後三聖境。又若後三就果。則初二",
    "T35n1735_024:0680c11": "有作四諦。後一無作四諦。界內界外因果異",
    "T35n1735_024:0680c12": "故。此就所觀。若約菩薩能觀皆無作也。又",
    "T35n1735_024:0680c13": "初二流轉後三還滅。前有滅道。是流轉始修",
    "T35n1735_024:0680c14": "之還滅。後有苦集。是還滅未盡之流轉。又前",
    "T35n1735_024:0680c15": "是所知之法。後是能知之人。人中有法即是",
    "T35n1735_024:0680c16": "前法。歷於四諦是聲聞法。所緣有支是緣覺",
    "T35n1735_024:0680c17": "法。五蘊即是三乘共法。皆如實知是菩薩法。",
    "T35n1735_024:0680c18": "皆言如實知者。下經總釋今當略辨。一如",
    "T35n1735_024:0680c19": "事實。二如理實。十中前七當相是苦。無明與",
    "T35n1735_024:0680c20": "愛有漏性故。行苦隨故。行蘊攝故。緣成是集",
    "T35n1735_024:0680c21": "無性是滅。顯滅為道從詮顯故。此則總說",
    "T35n1735_024:0680c22": "及就理滅。若別說者。不了無常不淨等過。",
    "T35n1735_024:0680c23": "而生愛著名為色集。若滅癡愛名為色滅。",
    "T35n1735_024:0680c24": "唯止與觀是色滅道。由止離愛由觀離癡。",
    "T35n1735_024:0680c25": "若兼助道。即有戒學及道品等。受想行識例",
    "T35n1735_024:0680c26": "此可知。無明集者。由他言說不如理引。",
    "T35n1735_024:0680c27": "由自妄想不正思惟。滅此名滅。言愛集",
    "T35n1735_024:0680c28": "者。謂無明觸為緣所生受故。亦滅此名滅",
    "T35n1735_024:0680c29": "癡愛之道。皆同蘊說。十二支中唯舉二者。",
    "T35n1735_024:0681a01": "發業潤業唯此二故。能引能生各舉初故。從",
    "T35n1735_024:0681a02": "癡有愛病之源故。涅槃三十四云。從無明",
    "T35n1735_024:0681a03": "生愛。當知是愛即是無明。從愛生取當知",
    "T35n1735_024:0681a04": "是取即無明。愛等亦似斯義。又約三際。無",
    "T35n1735_024:0681a05": "明為本愛取為際。此二中間。有識等五及生",
    "T35n1735_024:0681a06": "老死。今悟無明。由迷過去有識等五。現在",
    "T35n1735_024:0681a07": "之愛即是無明。若不斷者輪轉不息。今思",
    "T35n1735_024:0681a08": "斷之。將來無復生死矣。後三約淨。聲聞是",
    "T35n1735_024:0681a09": "人四諦為法。所行道品為集。所成果為涅",
    "T35n1735_024:0681a10": "槃。十二因緣是緣覺法。無邊法界是菩薩法。",
    "T35n1735_024:0681a11": "又知聲聞即是知苦。以聲聞苦是已知故。",
    "T35n1735_024:0681a12": "但舉其位。法即是彼所行之法即是道諦。集",
    "T35n1735_024:0681a13": "即是彼惑。集未盡是為集諦。已有斷故法",
    "T35n1735_024:0681a14": "後說之。涅槃即是滅諦。已證滅故改名涅",
    "T35n1735_024:0681a15": "槃。緣覺菩薩準斯可見。前釋通因後釋就",
    "T35n1735_024:0681a16": "果。若定以前二為分段。後三為變易。則小",
    "T35n1735_024:0681a17": "乘三果已前應受變易。直往七地已下。非",
    "T35n1735_024:0681a18": "此所知故不可也。第二釋如實知義。非唯",
    "T35n1735_024:0681a19": "能知行相。亦顯所知之相也。先徵後釋。徵",
    "T35n1735_024:0681a20": "意云。為隨相知為無相知。若隨相知寧異",
    "T35n1735_024:0681a21": "凡小。若無相知。無相無知故言云何知。後釋",
    "T35n1735_024:0681a22": "意云。知相知性無有障礙。是菩薩所知。無",
    "T35n1735_024:0681a23": "知之知是菩薩知。文分二別。先約自利明",
    "T35n1735_024:0681a24": "知苦集。後約利他彰知滅道。二文影略",
    "T35n1735_024:0681a25": "應各具四。又二段中含前五類。具顯三乘。",
    "T35n1735_024:0681a26": "今初段中知。從業報是五蘊相。業集報苦是",
    "T35n1735_024:0681a27": "二諦相。言諸行因緣之所造作。十二支相諸",
    "T35n1735_024:0681a28": "行因緣。即是集相之所造作。是苦諦相。上辨",
    "T35n1735_024:0681a29": "知相。一切已下顯知無相。通於苦集。初",
    "T35n1735_024:0681b01": "有二句共三乘相。非我已下釋成上文。揀",
    "T35n1735_024:0681b02": "二別相。由非我故空無有實。但假五陰是",
    "T35n1735_024:0681b03": "聲聞相。以非堅固空無有實。但緣成假是",
    "T35n1735_024:0681b04": "緣覺相。若無少法可得空無有實。但虛假",
    "T35n1735_024:0681b05": "幻相是菩薩相。非安立諦無可成故。二欲令",
    "T35n1735_024:0681b06": "已下。次約利他彰知滅道。能知實性是道",
    "T35n1735_024:0681b07": "諦相。法不可壞及所知性。即滅諦相。廣為宣",
    "T35n1735_024:0681b08": "說唯菩薩相。文中二。初標說意。二為說下展",
    "T35n1735_024:0681b09": "轉徵釋。總有三重。初徵意云。說何等法令",
    "T35n1735_024:0681b10": "知實性。釋云。說不可壞此略示其宗。次徵",
    "T35n1735_024:0681b11": "云。此不可壞為性為相。此尋說處。釋云相",
    "T35n1735_024:0681b12": "即性故。五類等法皆不可壞。依般若中。自",
    "T35n1735_024:0681b13": "色已上種智已還。悉皆遍歷。後徵云。現見",
    "T35n1735_024:0681b14": "諸法。猶如聚沫泡焰芭蕉幻夢不實。那言不",
    "T35n1735_024:0681b15": "壞下釋所由略由三義。一色等性空無可",
    "T35n1735_024:0681b16": "壞故若壞方空非本空故。二由空即真同",
    "T35n1735_024:0681b17": "法性故。若壞方真事在理外故。三由即空",
    "T35n1735_024:0681b18": "不待壞故。壞則斷滅。文中十句五對。初無",
    "T35n1735_024:0681b19": "我無造故不可壞。二離能所詮故。三能生",
    "T35n1735_024:0681b20": "不生所生不起故。四因不取果果不與因",
    "T35n1735_024:0681b21": "故。五體無動轉用無作相故。第三總結多",
    "T35n1735_024:0681b22": "門以彰善巧者。更有多門。皆以無所得等",
    "T35n1735_024:0681b23": "為少方便。則色空見盡。壞與不壞兩亡。不",
    "T35n1735_024:0681b24": "隨境轉。名不由他悟。第二釋無盡義。有標",
    "T35n1735_024:0681b25": "徵釋結。釋亦十事五對。一因緣二教理。三福",
    "T35n1735_024:0681b26": "智四持辨。五智通。福智中云。一味者。百華異",
    "T35n1735_024:0681b27": "色共成一陰。萬法雖殊貫之一智。亦如上",
    "T35n1735_024:0681b28": "酥無不入也。三結四歎文可知。第八念藏。",
    "T35n1735_024:0681b29": "釋相中有四。一總標念體。二所念差別。三",
    "T35n1735_024:0681c01": "能念勝相。四明念益相。二憶念下所念差別",
    "T35n1735_024:0681c02": "中。唯依宿住以辨明記。略舉十事以顯無",
    "T35n1735_024:0681c03": "盡。一生二劫。三佛名四授記。五演教六眾會。",
    "T35n1735_024:0681c04": "七說義八根性。九所治十能治。文並可知。十",
    "T35n1735_024:0681c05": "二分教今當略說。舊名十二部經。恐濫部",
    "T35n1735_024:0681c06": "帙改名分教。各有二相。唯修多羅或二或",
    "T35n1735_024:0681c07": "三。修多羅者。此云契經廣如初卷。言二相",
    "T35n1735_024:0681c08": "者。一是總相。謂涅槃十五云始從如是我聞。",
    "T35n1735_024:0681c09": "終至歡喜奉行皆修多羅。二者別相。雜集十",
    "T35n1735_024:0681c10": "一云。謂長行綴緝。略說所應說義。然更有",
    "T35n1735_024:0681c11": "異名異名有四。一法本二但名經。三直說",
    "T35n1735_024:0681c12": "四聖教。言法本者。遠公以五義釋之。一教",
    "T35n1735_024:0681c13": "為理本。二經為論本。三總為別本。四初為",
    "T35n1735_024:0681c14": "後本。五略為廣本。以彼立三修多羅故。一",
    "T35n1735_024:0681c15": "總相二別相三本相。亦名略相。總不異前。",
    "T35n1735_024:0681c16": "別謂就前總相分出十一。餘不收者。還復",
    "T35n1735_024:0681c17": "攝在修多羅中。名為別相用斯別相望祇",
    "T35n1735_024:0681c18": "夜等。為其本故。名初為後本。言本相者。",
    "T35n1735_024:0681c19": "於彼別相十二部中。初略標舉名修多羅。",
    "T35n1735_024:0681c20": "後廣釋者隨別名之。如言色者即是根本",
    "T35n1735_024:0681c21": "略相。復云青黃等者是名廣相。故云略為",
    "T35n1735_024:0681c22": "廣本。然其後二。不違雜集長行綴緝等言。",
    "T35n1735_024:0681c23": "綴緝即是十一所不攝者。如賢首品云。爾",
    "T35n1735_024:0681c24": "時文殊師利說無濁亂清淨行大加德已等",
    "T35n1735_024:0681c25": "類。此是結集綴緝。非佛正說。故云十一所",
    "T35n1735_024:0681c26": "不攝者。其略說所應說義。即是略為廣本。",
    "T35n1735_024:0681c27": "如欲顯示菩提心功德故。即其類也。此第",
    "T35n1735_024:0681c28": "三略相亦順成實。成實名直說。語言總相而",
    "T35n1735_024:0681c29": "言名為直說。一一語言多義分別。名非直",
    "T35n1735_024:0682a01": "說。斯則通十二分教皆有此一。若十二分",
    "T35n1735_024:0682a02": "中修多羅。並通前三。若三藏修多羅唯局總",
    "T35n1735_024:0682a03": "相。但開雜集別義。以成後二有不曉者妄",
    "T35n1735_024:0682a04": "非先賢。而云修多羅但依總相業用。則違",
    "T35n1735_024:0682a05": "諸論長行綴緝等。言二祇夜者。此云應頌。",
    "T35n1735_024:0682a06": "一與長行相應之頌。由於長行說未盡故。",
    "T35n1735_024:0682a07": "雜集云。不了義經應更頌釋。如十住品發",
    "T35n1735_024:0682a08": "心住頌。即其類也。二為後來應更頌故。涅",
    "T35n1735_024:0682a09": "槃云。佛昔為諸比丘說契經竟。爾時復有",
    "T35n1735_024:0682a10": "利根眾生。為聽法故後至佛所。即便問人。",
    "T35n1735_024:0682a11": "如來向者為說何事。佛時知已。即因本經",
    "T35n1735_024:0682a12": "以偈頌曰。我昔與汝等不識四真諦。是故",
    "T35n1735_024:0682a13": "久流轉生死大苦海等。三授記者。梵云和",
    "T35n1735_024:0682a14": "伽羅那。亦云記別。記者錄也。別謂分別。一",
    "T35n1735_024:0682a15": "記弟子生死因果。其文非一。二記菩薩當",
    "T35n1735_024:0682a16": "成佛事。如記彌勒。此發心品及出現品。並",
    "T35n1735_024:0682a17": "有其文四伽陀者。此云諷頌。諷即是頌。謂",
    "T35n1735_024:0682a18": "孤起偈。一為易誦持故。二為樂偈者故。三",
    "T35n1735_024:0682a19": "天偈讚皆是其流。五尼陀那此云因緣。一因",
    "T35n1735_024:0682a20": "請方說為重法故。如三家五請等。二因事",
    "T35n1735_024:0682a21": "方說知本末故。如觀善財。又雜集云。又有",
    "T35n1735_024:0682a22": "因緣制立學處。即因事制戒。亦第二攝。六",
    "T35n1735_024:0682a23": "優陀那此云自說。一為令知而請法故。如",
    "T35n1735_024:0682a24": "十地本分等。二為令所化生殷重故。念佛",
    "T35n1735_024:0682a25": "慈悲為不請友。如普賢行品等。七本事者。",
    "T35n1735_024:0682a26": "梵云伊帝目多伽。一說佛往事。如說威光",
    "T35n1735_024:0682a27": "太子等。二說弟子往事。如說諸善友因緣",
    "T35n1735_024:0682a28": "等。八本生者。梵云闍陀伽。謂說昔受身。一",
    "T35n1735_024:0682a29": "說如來如說威光數數轉身值諸佛等。二",
    "T35n1735_024:0682b01": "說弟子如諸善友等。然其本事。但云其事",
    "T35n1735_024:0682b02": "除所生事。本生要說受身耳。九方廣者。梵",
    "T35n1735_024:0682b03": "云毘佛略。一廣大利樂故。二正法廣陳故。此",
    "T35n1735_024:0682b04": "經一部全受斯稱。涅槃云。所謂大乘方等經",
    "T35n1735_024:0682b05": "典。其義廣大猶如虛空。雜集開為五義。云",
    "T35n1735_024:0682b06": "方廣者。謂菩薩藏相應言說。亦名廣破。以",
    "T35n1735_024:0682b07": "能廣破一切障故。亦名無比法。無有諸法",
    "T35n1735_024:0682b08": "能比類故。一切有情利益安樂所依處故。宣",
    "T35n1735_024:0682b09": "說廣大甚深義故。十未曾有者。梵云阿浮達",
    "T35n1735_024:0682b10": "磨。亦云希法一德業殊異故。如佛。初生即",
    "T35n1735_024:0682b11": "行七步。斯經不起而升四天等。二法體希",
    "T35n1735_024:0682b12": "奇故。謂說佛菩薩不共功德。經文非一。十",
    "T35n1735_024:0682b13": "一譬喻者。梵云阿波陀那。一為深智。說似",
    "T35n1735_024:0682b14": "令解真故。如法華云。諸有智者以譬喻得",
    "T35n1735_024:0682b15": "解。如出現品一一喻明。二為淺識就彼取",
    "T35n1735_024:0682b16": "類誘令信故。如為擔人說二蘊等。此經所",
    "T35n1735_024:0682b17": "無。雜集通說。為令本義得明了故。十二論",
    "T35n1735_024:0682b18": "義者。梵云優波提舍。一以理深故。二義不",
    "T35n1735_024:0682b19": "了故。並須循環研覈。或佛自說或菩薩相論。",
    "T35n1735_024:0682b20": "如問明品等。此之十二。於大於小為局為",
    "T35n1735_024:0682b21": "通。若皆大者則違涅槃等文。涅槃第三云。",
    "T35n1735_024:0682b22": "護大乘者受持九部。法華第一云。我此九",
    "T35n1735_024:0682b23": "部法隨順眾生說。瑜伽等論說聲聞藏。無",
    "T35n1735_024:0682b24": "有方廣。然諸經論。且約一相故作是說。如",
    "T35n1735_024:0682b25": "實說者。大小皆具。如深密中。菩薩依十二",
    "T35n1735_024:0682b26": "分教修奢摩他。瑜伽二十一云。佛為聲聞",
    "T35n1735_024:0682b27": "一一具演十二分教。而涅槃說大但有九",
    "T35n1735_024:0682b28": "者。依三部中之小相故。謂因緣中取因事",
    "T35n1735_024:0682b29": "制戒。於譬喻中依為誘引。於論議中約",
    "T35n1735_024:0682c01": "非了義。法華九部小者。三相大故。於記別中",
    "T35n1735_024:0682c02": "取記作佛。自說之內依不請友。方廣之中",
    "T35n1735_024:0682c03": "依廣大利樂。其正法廣陳通大通小。然契",
    "T35n1735_024:0682c04": "經。望餘總相略相則許通。有別相則無。應",
    "T35n1735_024:0682c05": "頌諷頌本事本生。互望並無。本事本生望於",
    "T35n1735_024:0682c06": "記別亦是互無。自說因緣容得互有。如因",
    "T35n1735_024:0682c07": "事說不由請故。除上所除餘皆互有。此經",
    "T35n1735_024:0682c08": "之中具足十二。已如上引。十二分教義已略",
    "T35n1735_024:0682c09": "周。有欲廣知。如涅槃十五。雜集十一。瑜",
    "T35n1735_024:0682c10": "伽八十一等說。言一三昧種種性者。如一",
    "T35n1735_024:0682c11": "定中。凡小權實多差別故。又一多即入故。三",
    "T35n1735_024:0682c12": "此念下明能念勝相。於中十句。一靜慮相應",
    "T35n1735_024:0682c13": "故。二無漏俱轉故。三淨信俱故。四了了知故。",
    "T35n1735_024:0682c14": "五不取相故。六離分別故。七離所知故。",
    "T35n1735_024:0682c15": "八與慧俱故。九具上諸德故。十離上諸過",
    "T35n1735_024:0682c16": "故。四菩薩住此下明念益相。亦有十句。既",
    "T35n1735_024:0682c17": "世與出世皆念故。能離過成德並顯可知。",
    "T35n1735_024:0682c18": "第九持藏。釋相中三。初別舉文義顯長時",
    "T35n1735_024:0682c19": "持。二持一佛下。遍舉諸法顯能廣持。所持",
    "T35n1735_024:0682c20": "即前所念之法。三佛子下辨能持德量。文有",
    "T35n1735_024:0682c21": "十句。一大之無外。二廣能虛受。三深難至",
    "T35n1735_024:0682c22": "底。四四邊絕相。五外無能制。六體無分量。",
    "T35n1735_024:0682c23": "七用無窮盡。八內含眾德。九因徹果源。十",
    "T35n1735_024:0682c24": "餘無能究。第十辯藏文有四別。謂徵釋結",
    "T35n1735_024:0682c25": "歎。釋相中四。初總舉體用雙照事理。二種",
    "T35n1735_024:0682c26": "實相名深智慧。二說一品下顯能廣演。三或",
    "T35n1735_024:0682c27": "一日下明長時演。二先正明。後徵釋。以是",
    "T35n1735_024:0682c28": "十藏之終故說具前十藏。近接總持。復舉",
    "T35n1735_024:0682c29": "陀羅尼門。四其說法下彰辯之德。亦有正",
    "T35n1735_024:0683a01": "明徵釋可知。四歎勝中文有十句。義該七",
    "T35n1735_024:0683a02": "辯。一無窮盡是豐義味辯。一一句中出多事",
    "T35n1735_024:0683a03": "理故。二即捷辯。欲言即言無分段故。三無",
    "T35n1735_024:0683a04": "疎謬辯。不以邪錯間深理故。四無斷辯。相",
    "T35n1735_024:0683a05": "續連環故。五應辯。應時應機無變異故。六",
    "T35n1735_024:0683a06": "迅辯。迅若懸河無隔礙故。已下四句。即一",
    "T35n1735_024:0683a07": "切世間最上妙辯。此辯有五德。一甚深如雷",
    "T35n1735_024:0683a08": "即第八句。二清徹遠聞故不退轉。即第七句。",
    "T35n1735_024:0683a09": "三其聲哀雅。如迦陵頻伽故。能普入一切",
    "T35n1735_024:0683a10": "佛法。即第十句。四能令眾生入心敬愛。五其",
    "T35n1735_024:0683a11": "有聞者歡喜無厭故。難可得入上二即第",
    "T35n1735_024:0683a12": "九句。上來第三依章別釋竟。第四佛子下。總",
    "T35n1735_024:0683a13": "歎十藏勝能分三。初標歎二徵釋。釋有十",
    "T35n1735_024:0683a14": "句攝為五對。一下化上求。二豎窮橫遍。三",
    "T35n1735_024:0683a15": "捨相契實。四無變善攝。五外護內明。三是",
    "T35n1735_024:0683a16": "為下結歎。此後應有偈等或是略無。多是經",
    "T35n1735_024:0683a17": "來未盡。第四會竟。",
    "T35n1735_024:0683a18": "大方廣佛華嚴經疏卷第二十四"
}