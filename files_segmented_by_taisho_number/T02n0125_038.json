{
    "T02n0125_038:0756a03": "增壹阿含經卷第三十八",
    "T02n0125_038:0756a05": "東晉罽賓三藏瞿曇僧伽提婆譯",
    "T02n0125_038:0756a06": "43 馬血天子問八政品馬血天子問八政品第四十三",
    "T02n0125_038:0756a07": "1（一）聞如是：一時，佛在舍衛國祇樹給孤獨",
    "T02n0125_038:0756a08": "園。馬血天子非人之時，至世尊所，頭面禮",
    "T02n0125_038:0756a09": "足，在一面立。爾時，天子白世尊言：「向者生",
    "T02n0125_038:0756a10": "此念：『在地步度，可盡此世界不乎？』我今問",
    "T02n0125_038:0756a11": "世尊！可以步盡世界不耶？」世尊告曰：「汝今",
    "T02n0125_038:0756a12": "以何義理而作此問？」天子白佛言：「我昔日",
    "T02n0125_038:0756a13": "一時至婆伽梵天所。是時，梵天遙見我來，",
    "T02n0125_038:0756a14": "而語我言：『善來，馬血天子！此處無為之境，",
    "T02n0125_038:0756a15": "無生、無老、無病、無死、無終、無始，亦無愁、",
    "T02n0125_038:0756a16": "憂、苦、惱。』當我爾時，復作是念：『此是涅槃道",
    "T02n0125_038:0756a17": "耶？何以故？涅槃之中無生、老、病、死、愁、憂、苦、惱。",
    "T02n0125_038:0756a18": "此是世界之極邊耶？設當是世界邊際者，是",
    "T02n0125_038:0756a19": "為世間可步度耶？』」世尊告曰：「汝今神足",
    "T02n0125_038:0756a20": "為何等類？」天子白佛言：「猶如力士善於",
    "T02n0125_038:0756a21": "射術，箭去無礙；我今神足其德如是，無所",
    "T02n0125_038:0756a22": "罣礙。」世尊告曰：「我今問汝，隨所樂報之。",
    "T02n0125_038:0756a23": "猶如有四男子善於射術，然彼四人各向",
    "T02n0125_038:0756a24": "四方射，設有人來，意欲盡攝四面之箭，使",
    "T02n0125_038:0756a25": "不墮地。云何，天子！此人極為捷疾不耶？乃",
    "T02n0125_038:0756a26": "能使箭不墮于地。「天子當知，上日月前",
    "T02n0125_038:0756a27": "有捷步天子，行來進止復踰斯人之捷疾，",
    "T02n0125_038:0756a28": "然日月宮殿行甚於斯。計彼人天子及日月",
    "T02n0125_038:0756a29": "宮殿之疾，故不如三十三天之速疾也；計",
    "T02n0125_038:0756b01": "三十三天之疾，不如艶天之疾。如是，諸天",
    "T02n0125_038:0756b02": "所有神足，各各不相及。假使汝今有此神",
    "T02n0125_038:0756b03": "德，如彼諸天，從劫至劫，乃至百劫，猶不",
    "T02n0125_038:0756b04": "能盡世境界。所以然者，地界方域不可",
    "T02n0125_038:0756b05": "稱計。「天子當知，我過去久遠世時，曾作仙人，",
    "T02n0125_038:0756b06": "名為馬血，與汝同字，欲愛已盡，飛行虛",
    "T02n0125_038:0756b07": "空，無所觸礙。我爾時，神足與人有異，彈",
    "T02n0125_038:0756b08": "指之頃，以能攝此四方箭，使不墮落。時，",
    "T02n0125_038:0756b09": "我以有此神足，便作是念：『我今能以此神",
    "T02n0125_038:0756b10": "足，可盡境地邊際乎？』即涉世界，而不",
    "T02n0125_038:0756b11": "能盡其方域。命終之後，進德修業而成",
    "T02n0125_038:0756b12": "佛道，坐樹王下，端坐思惟往昔經歷所施",
    "T02n0125_038:0756b13": "為事：『本為仙人，以此神德猶不能盡其",
    "T02n0125_038:0756b14": "方面，當以何神力而得究其邊際乎？』時，",
    "T02n0125_038:0756b15": "我復作是念：『要當乘聖賢八品之徑路，",
    "T02n0125_038:0756b16": "然後乃得盡生死邊際。』「彼云何名為乘賢",
    "T02n0125_038:0756b17": "聖八品之徑路？所謂正見、正治、正語、正業、正",
    "T02n0125_038:0756b18": "命、正方便、正念、正三昧。天子！又知斯名賢聖",
    "T02n0125_038:0756b19": "八品道，得盡世界之邊際。諸過去恒沙諸佛",
    "T02n0125_038:0756b20": "得盡世界者，盡用此賢聖八品道而究世",
    "T02n0125_038:0756b21": "界；正使將來諸佛世尊出現世者，當以此",
    "T02n0125_038:0756b22": "賢聖之道得盡邊際。」爾時，世尊便說此偈：",
    "T02n0125_038:0756b23": "「步涉無究竟，　　得盡世界者，",
    "T02n0125_038:0756b24": "地種不可稱，　　非神足所及。",
    "T02n0125_038:0756b25": "凡夫施設意，　　於中起迷惑，",
    "T02n0125_038:0756b26": "不別真正法，　　流轉五道中。",
    "T02n0125_038:0756b27": "賢聖八品道，　　以此為舟船，",
    "T02n0125_038:0756b28": "諸佛之所行，　　而究世界邊。",
    "T02n0125_038:0756b29": "正使當來佛，　　彌勒之等類，",
    "T02n0125_038:0756c01": "亦用八種道，　　得盡於世界。",
    "T02n0125_038:0756c02": "是故有智士，　　修此聖賢道，",
    "T02n0125_038:0756c03": "晝夜習行之，　　便至無為處。」",
    "T02n0125_038:0756c04": "是時，馬血天子從如來聞說賢聖八品道，",
    "T02n0125_038:0756c05": "即於座上，諸塵垢盡，得法眼淨。爾時，天子即",
    "T02n0125_038:0756c06": "以頭面禮足，遶佛三匝，便退而去。是時，彼",
    "T02n0125_038:0756c07": "天子即其日，以天種種好華散如來上，即",
    "T02n0125_038:0756c08": "時便說斯偈：",
    "T02n0125_038:0756c09": "「流轉生死久，　　欲涉度世界，",
    "T02n0125_038:0756c10": "賢聖八品道，　　不知又不見。",
    "T02n0125_038:0756c11": "今我以見諦，　　又聞八品道，",
    "T02n0125_038:0756c12": "便得盡邊際，　　諸佛所到處。」",
    "T02n0125_038:0756c13": "爾時，世尊可彼天子所說。時，彼天子以見佛",
    "T02n0125_038:0756c14": "可之，即禮世尊足，便退而去。爾時，彼天子",
    "T02n0125_038:0756c15": "聞佛所說，歡喜奉行。",
    "T02n0125_038:0756c16": "2（二）聞如是：一時，佛在舍衛國祇樹給孤獨",
    "T02n0125_038:0756c17": "園。爾時，世尊告諸比丘：「我今當說賢聖八",
    "T02n0125_038:0756c18": "關齋法，汝等善思念之，隨喜奉行！」爾時，諸",
    "T02n0125_038:0756c19": "比丘從佛受教。世尊告曰：「彼云何名為八",
    "T02n0125_038:0756c20": "關齋法？一者不殺生，二者不與不取，三者",
    "T02n0125_038:0756c21": "不婬，四者不妄語，五者不飲酒，六者不過時",
    "T02n0125_038:0756c22": "食，七者不處高廣之床，八者遠離作倡伎",
    "T02n0125_038:0756c23": "樂、香華塗身。是謂，比丘！名為賢聖八關齋",
    "T02n0125_038:0756c24": "法。」是時，彼優波離白佛言：「云何修行八關",
    "T02n0125_038:0756c25": "齋法？」世尊告曰：「於是，優波離！若善男子、善女",
    "T02n0125_038:0756c26": "人，於八日、十四日、十五日，往詣沙門若長老",
    "T02n0125_038:0756c27": "比丘所，自稱名字，從朝至暮如羅漢，持",
    "T02n0125_038:0756c28": "心不移不動，刀杖不加群生，普慈於一",
    "T02n0125_038:0756c29": "切：『我今受齋法，一無所犯，不起殺心，習",
    "T02n0125_038:0757a01": "彼真人之教；不盜，不婬，不妄語，不飲酒，不",
    "T02n0125_038:0757a02": "過時食，不在高廣之座，不習作倡伎樂、",
    "T02n0125_038:0757a03": "香華塗身。』設有智慧者，當作是說；假令無",
    "T02n0125_038:0757a04": "智者，當教彼如此之教。又彼比丘當一一",
    "T02n0125_038:0757a05": "指授，無令失次，亦莫超越，復當教使發",
    "T02n0125_038:0757a06": "誓願。」優波離白佛言：「云何當發願？」世尊告",
    "T02n0125_038:0757a07": "曰：「彼發願時：『我今以此八關齋法，莫墮地",
    "T02n0125_038:0757a08": "獄，餓鬼、畜生，亦莫墮八難之處，莫處邊境，",
    "T02n0125_038:0757a09": "莫墮凶弊之處，莫與惡知識從事，父母",
    "T02n0125_038:0757a10": "專正，無習邪見，生中國中，聞其善法，分",
    "T02n0125_038:0757a11": "別思惟，法法成就，持此齋法功德，攝取一",
    "T02n0125_038:0757a12": "切眾生之善，以此功德，惠施彼人，使成",
    "T02n0125_038:0757a13": "無上正真之道，持此誓願之福，施成三乘，",
    "T02n0125_038:0757a14": "使不中退。復持此八關齋法，用學佛道、辟",
    "T02n0125_038:0757a15": "支佛道、阿羅漢道，諸世界學正法者亦習",
    "T02n0125_038:0757a16": "此業，正使將來彌勒佛出現世時，如來、",
    "T02n0125_038:0757a17": "至真、等正覺值遇彼會，使得時度。彌勒",
    "T02n0125_038:0757a18": "出現世時，聲聞三會，初會之時九十六億比",
    "T02n0125_038:0757a19": "丘之眾，第二之會九十四億比丘之眾，第",
    "T02n0125_038:0757a20": "三會九十二億比丘之眾，皆是阿羅漢，諸",
    "T02n0125_038:0757a21": "漏已盡，亦值彼王及國土教授師。』作如是",
    "T02n0125_038:0757a22": "之教，無令缺漏。」是時，優波離白世尊言：",
    "T02n0125_038:0757a23": "「設彼善男子、善女人雖持八關齋，於中不",
    "T02n0125_038:0757a24": "發誓願者，豈不得大功德乎？」世尊告曰：",
    "T02n0125_038:0757a25": "「雖獲其福，福不足言。所以然者，我今",
    "T02n0125_038:0757a26": "當說。「過去世時，有王名寶岳，以法治化，",
    "T02n0125_038:0757a27": "無有阿曲，領此閻浮提境界。爾時，有佛",
    "T02n0125_038:0757a28": "名曰寶藏如來、至真、等正覺、明行成為、善逝、",
    "T02n0125_038:0757a29": "世間解、無上士、道法御、天人師，號佛、眾祐，出",
    "T02n0125_038:0757a30": "現於世。彼王有女名曰牟尼，顏貌殊特，面",
    "T02n0125_038:0757b01": "如桃華色，皆由前世供養諸佛之所致也。",
    "T02n0125_038:0757b02": "爾時，彼佛亦復三會，聲聞初會之時一億六",
    "T02n0125_038:0757b03": "萬八千之眾，第二之會一億六萬之眾，第三",
    "T02n0125_038:0757b04": "之會一億三萬之眾，皆是阿羅漢，諸漏已盡。",
    "T02n0125_038:0757b05": "「是時，彼佛與諸弟子說如此之法：『諸比丘！",
    "T02n0125_038:0757b06": "當念坐禪，勿有懈怠；復求方便，誦習經戒。』",
    "T02n0125_038:0757b07": "彼佛侍者名曰滿願，多聞第一，如我今日阿",
    "T02n0125_038:0757b08": "難比丘多聞最勝。時，彼滿願比丘白寶藏佛",
    "T02n0125_038:0757b09": "言：『諸有比丘諸根闇鈍，亦不精進於禪定",
    "T02n0125_038:0757b10": "法，又不誦習，今日世尊欲安此人著何",
    "T02n0125_038:0757b11": "聚中？』寶藏佛告曰：『設有比丘諸根闇鈍，不",
    "T02n0125_038:0757b12": "堪任行禪法者，當修三上人法業。云何為",
    "T02n0125_038:0757b13": "三？所謂坐禪、誦經、佐勸眾事。』如是彼佛與",
    "T02n0125_038:0757b14": "諸弟子說如此微妙之法。「爾時，有長老比",
    "T02n0125_038:0757b15": "丘，亦不堪任修行禪法。時，彼比丘便作是",
    "T02n0125_038:0757b16": "念：『我今年衰長大，亦不能修其禪法，今當",
    "T02n0125_038:0757b17": "求願行勸助之法。』是時，彼長老比丘入野馬",
    "T02n0125_038:0757b18": "城中，求燭火、麻油，日來供養寶藏如來，使",
    "T02n0125_038:0757b19": "明不斷。「是時，王女牟尼見此長老比丘里巷",
    "T02n0125_038:0757b20": "乞求，即問彼比丘曰：『比丘！今日為何所求？』",
    "T02n0125_038:0757b21": "比丘報曰：『聖女當知，我年衰邁，不堪行禪",
    "T02n0125_038:0757b22": "法，故求乞脂油，用供養佛，續尊光明。』是",
    "T02n0125_038:0757b23": "時，彼女聞佛名號，歡喜踊躍，不能自勝，白",
    "T02n0125_038:0757b24": "彼長老比丘曰：『汝今，比丘！勿在餘處乞",
    "T02n0125_038:0757b25": "求，我自相供給，麻油燈炷盡相惠施。』「是時，長",
    "T02n0125_038:0757b26": "老比丘受彼女施，日來取油供養寶藏如",
    "T02n0125_038:0757b27": "來，持此功德福業，施與無上正真之道，口",
    "T02n0125_038:0757b28": "自演說：『年既衰大，又復鈍根，無有智慧得",
    "T02n0125_038:0757b29": "行禪法，持此功德之業，所生之處莫墮惡",
    "T02n0125_038:0757c01": "趣，使將來之世值遇聖尊，如今寶藏如來",
    "T02n0125_038:0757c02": "無異；亦遇聖眾如今聖眾而無有異；說",
    "T02n0125_038:0757c03": "法亦當如今無異。』是時，寶藏如來知彼比",
    "T02n0125_038:0757c04": "丘心中所念，即時便笑，口出五色光，而告之",
    "T02n0125_038:0757c05": "曰：『汝今，比丘！將來無數阿僧祇劫當作佛，",
    "T02n0125_038:0757c06": "號曰燈光如來、至真、等正覺。』是時，長老比丘",
    "T02n0125_038:0757c07": "歡喜踊躍，不能自勝，身心堅固，意不退轉，",
    "T02n0125_038:0757c08": "顏色特勝，不與常同。「時，彼牟尼女人見彼",
    "T02n0125_038:0757c09": "比丘顏色殊常，即前問曰：『比丘！今日顏色",
    "T02n0125_038:0757c10": "極為殊妙，不與常同，得何意故？』比丘報曰：",
    "T02n0125_038:0757c11": "『王女當知，向者，如來以甘露見灌。』牟尼女",
    "T02n0125_038:0757c12": "問曰：『云何如來以甘露見灌？』比丘報曰：『我",
    "T02n0125_038:0757c13": "為寶藏如來所授決，言將來無數阿僧祇",
    "T02n0125_038:0757c14": "劫當得作佛，號曰燈光如來、至真、等正覺，",
    "T02n0125_038:0757c15": "身心牢固，意不退轉。如是，王女！為彼如來",
    "T02n0125_038:0757c16": "之所授決也。』王女問曰：『彼佛頗授我決乎？』",
    "T02n0125_038:0757c17": "長老比丘報曰：『我亦不知為授汝莂不？』「是",
    "T02n0125_038:0757c18": "時，王女聞比丘說已，即乘羽寶之車，往",
    "T02n0125_038:0757c19": "至寶藏如來所，頭面禮足，在一面坐。爾時，王",
    "T02n0125_038:0757c20": "女白佛言：『我今見檀越施主，所須脂油恒",
    "T02n0125_038:0757c21": "相供給，然今世尊授彼比丘決，獨不見授",
    "T02n0125_038:0757c22": "莂。』寶藏如來告曰：『發心求願，其福難量，何況",
    "T02n0125_038:0757c23": "以財惠施乎？』牟尼女報曰：『設當如來不授",
    "T02n0125_038:0757c24": "我莂者，當自斷其命根。』寶藏如來報曰：『夫",
    "T02n0125_038:0757c25": "處女人之身，求作轉輪聖王者，終不獲",
    "T02n0125_038:0757c26": "也；求作帝釋者，亦不可獲也；求作梵天",
    "T02n0125_038:0757c27": "王者，亦不可得也；求作魔王者，亦不可",
    "T02n0125_038:0757c28": "得也；求作如來者，亦不可得也。』女曰：『我",
    "T02n0125_038:0757c29": "定不能得成無上道乎？』寶藏佛報曰：『能也。",
    "T02n0125_038:0758a01": "牟尼女，成無上正真道也。然王女當知，將",
    "T02n0125_038:0758a02": "來無數阿僧祇劫有佛出世，是汝善知識，彼",
    "T02n0125_038:0758a03": "佛當授汝決。』「是時，王女白彼佛言：『受者清",
    "T02n0125_038:0758a04": "淨，施主穢濁乎？』寶藏佛告曰：『吾今所說者，",
    "T02n0125_038:0758a05": "心意清淨，發願牢固。』是時，王女語已，即從座",
    "T02n0125_038:0758a06": "起，頭面禮足，遶佛三匝，便退而去。「優波離當",
    "T02n0125_038:0758a07": "知，無數阿僧祇劫，燈光佛乃出現於世，治",
    "T02n0125_038:0758a08": "在鉢頭摩大國，與大比丘眾十六萬八千眾",
    "T02n0125_038:0758a09": "俱，國主、人民悉來承事。是時，彼國有王名",
    "T02n0125_038:0758a10": "提波延那，以法治化，領此閻浮境界。是時，彼",
    "T02n0125_038:0758a11": "王請佛及比丘僧而飯食之。是時，燈光如來",
    "T02n0125_038:0758a12": "清旦著衣持鉢，將諸比丘眾入城。「爾時，有",
    "T02n0125_038:0758a13": "梵志子名曰彌佉，顏貌端政，眾中獨出，",
    "T02n0125_038:0758a14": "像如梵天，通諸經藏，靡不貫練，諸書呪術，",
    "T02n0125_038:0758a15": "皆悉明了，天文地理，靡不了知。是時，彼梵",
    "T02n0125_038:0758a16": "志遙見燈光佛來，顏貌殊特，世之奇異，諸根",
    "T02n0125_038:0758a17": "寂定，三十二相、八十種好，莊嚴其身，見已，便",
    "T02n0125_038:0758a18": "發喜豫之意，善心生焉：『書籍所載，如來出",
    "T02n0125_038:0758a19": "現，甚為難遇。時時乃出，猶如優鉢華時",
    "T02n0125_038:0758a20": "乃出耳。我今當往試之。』是時，梵志手執",
    "T02n0125_038:0758a21": "五華往至世尊所，復作是念：『其有三十二",
    "T02n0125_038:0758a22": "相者，名曰成佛。』即以五根華散如來上，",
    "T02n0125_038:0758a23": "又求三十二相，唯見三十相，而不見二相，",
    "T02n0125_038:0758a24": "即興狐疑：『今觀世尊不見廣長舌及陰馬",
    "T02n0125_038:0758a25": "藏。』即時說此偈：",
    "T02n0125_038:0758a26": "「『聞有三十二，　　大人之相貌，",
    "T02n0125_038:0758a27": "今不見二相，　　相好為具不？",
    "T02n0125_038:0758a28": "頗有陰馬藏，　　貞潔不婬乎？",
    "T02n0125_038:0758a29": "豈有廣長舌，　　舐耳覆面乎？",
    "T02n0125_038:0758b01": "為我現其相，　　斷諸狐疑結，",
    "T02n0125_038:0758b02": "陰馬及舌相，　　唯願欲見之。』",
    "T02n0125_038:0758b03": "「是時，燈光佛即入三昧定，使彼梵志見其二",
    "T02n0125_038:0758b04": "相。是時，燈光佛復出廣長舌，左右舐耳放",
    "T02n0125_038:0758b05": "大光明，還從頂上入。是時，梵志見如來有",
    "T02n0125_038:0758b06": "三十二相具足，見已，歡喜踊躍，不能自勝，",
    "T02n0125_038:0758b07": "普作是說：『唯願世尊當見觀察，我今持",
    "T02n0125_038:0758b08": "五華奉上如來，又持此身供養聖尊。』發此",
    "T02n0125_038:0758b09": "誓願時，彼五華在空中化成寶臺，極為殊",
    "T02n0125_038:0758b10": "妙，四柱四門。彼時，見交露臺已，歡喜踊躍，不",
    "T02n0125_038:0758b11": "能自勝，發此誓願：『使我將來之世作佛，當",
    "T02n0125_038:0758b12": "如燈光佛，弟子翼從，悉皆如是。』「是時，燈",
    "T02n0125_038:0758b13": "光知彼梵志心中所念，即時便笑。佛世",
    "T02n0125_038:0758b14": "尊常法：若授決時世尊笑者，口出五色光明，",
    "T02n0125_038:0758b15": "遍照三千大千世界。是時，光明已照三千大",
    "T02n0125_038:0758b16": "千世界，日月無復光明，還從頂上入。設如",
    "T02n0125_038:0758b17": "來授決之時，光從頂上入；設授辟支佛決",
    "T02n0125_038:0758b18": "時，光從口出還入耳中；若授聲聞莂者，光",
    "T02n0125_038:0758b19": "從肩上入；若授生天之決者，是時光明從",
    "T02n0125_038:0758b20": "臂中入；若莂生人中者，是時光明從兩脇",
    "T02n0125_038:0758b21": "入；若授生餓鬼決者，是時光明從腋入；若",
    "T02n0125_038:0758b22": "授生畜生決者，光明從膝入；若授生地獄",
    "T02n0125_038:0758b23": "決者，是時光明從脚底入。「是時，梵志見光",
    "T02n0125_038:0758b24": "從頂上入，歡喜踊躍，不能自勝，即布髮在",
    "T02n0125_038:0758b25": "地，並作是說：『設如來不授我決者，即於此",
    "T02n0125_038:0758b26": "處自斷壞，不成諸根。』是時，燈光佛知梵志",
    "T02n0125_038:0758b27": "心中所念，即告之曰：『汝速還起，將來之世，",
    "T02n0125_038:0758b28": "當成作佛，號釋迦文如來、至真、等正覺。』是",
    "T02n0125_038:0758b29": "時，摩納聞佛授決已，心懷踊躍，不能自勝，",
    "T02n0125_038:0758c01": "即於彼處，得遍現三昧，踊在虛空，去地七",
    "T02n0125_038:0758c02": "刃，叉手向燈光如來。「汝優波離莫作異觀，",
    "T02n0125_038:0758c03": "爾時寶藏如來時長老比丘，豈是異人乎？爾",
    "T02n0125_038:0758c04": "時燈光如來是也。爾時王女牟尼，今我是也。",
    "T02n0125_038:0758c05": "時寶藏如來立我名號字釋迦文，我今以",
    "T02n0125_038:0758c06": "此因緣故，說此八關齋法，當發誓願，無願",
    "T02n0125_038:0758c07": "不果。所以然者。若彼女人作是誓願，即",
    "T02n0125_038:0758c08": "於彼劫成其所願也。若長老比丘不發誓",
    "T02n0125_038:0758c09": "願者，終不成佛道。誓願之福不可稱記，",
    "T02n0125_038:0758c10": "得至甘露滅盡之處。如是，優波離！當作是",
    "T02n0125_038:0758c11": "學。」爾時，優波離聞佛所說，歡喜奉行。",
    "T02n0125_038:0758c12": "3（三）聞如是：一時，佛在摩竭國界，與大比",
    "T02n0125_038:0758c13": "丘眾五百人俱。漸至江水側。爾時，世尊",
    "T02n0125_038:0758c14": "見江水中，有大材木為水所漂，即坐水",
    "T02n0125_038:0758c15": "側一樹下坐。爾時，世尊告諸比丘：「汝等頗",
    "T02n0125_038:0758c16": "見木為水所漂乎？」諸比丘白佛言：「唯然，見",
    "T02n0125_038:0758c17": "之。」世尊告曰：「設當此木不著此岸，不著",
    "T02n0125_038:0758c18": "彼岸，又不中沒，復非在岸上，不為人",
    "T02n0125_038:0758c19": "所捉，復非為非人所捉者，復非為水",
    "T02n0125_038:0758c20": "所迴轉，復非腐敗者，便當漸漸至海。所",
    "T02n0125_038:0758c21": "以然者，海，諸江之原本。汝等比丘亦如是，",
    "T02n0125_038:0758c22": "設不著此岸，不著彼岸，又不中沒，復非",
    "T02n0125_038:0758c23": "在岸上，不為人、非人所捉，亦不為水",
    "T02n0125_038:0758c24": "所迴轉，亦不腐敗，便當漸漸至涅槃處。",
    "T02n0125_038:0758c25": "所以然者，涅槃者，正見、正治、正語、正業、正命、",
    "T02n0125_038:0758c26": "正方便、正念、正定是涅槃之原本。」爾時，有牧",
    "T02n0125_038:0758c27": "牛人名曰難陀，憑杖而立。是時，彼牧牛人",
    "T02n0125_038:0758c28": "遙聞如是所說，漸來至世尊所而立。爾時，",
    "T02n0125_038:0758c29": "牧牛人白世尊言：「我今亦不著此岸，不在",
    "T02n0125_038:0759a01": "彼岸，又非中沒，復非在岸上，不為人捉，",
    "T02n0125_038:0759a02": "復非為非人所捉，不為水所迴轉，亦非",
    "T02n0125_038:0759a03": "腐敗，漸當至涅槃之處。唯願世尊聽在道",
    "T02n0125_038:0759a04": "次，得作沙門。」世尊告曰：「汝今還主牛已，",
    "T02n0125_038:0759a05": "然後乃得作沙門耳。」牧牛人難陀報曰：「斯",
    "T02n0125_038:0759a06": "牛哀念犢故，自當還家。唯願世尊聽在道",
    "T02n0125_038:0759a07": "次。」世尊告曰：「此牛雖當還家，故須汝往付",
    "T02n0125_038:0759a08": "授之。」是時，牧牛人即受其教，往付牛已，還",
    "T02n0125_038:0759a09": "至佛所，白世尊言：「今已付牛，唯願世尊聽",
    "T02n0125_038:0759a10": "作沙門。」是時，如來即聽作沙門，受具足戒。",
    "T02n0125_038:0759a11": "有一異比丘白世尊言：「云何為此岸？云何",
    "T02n0125_038:0759a12": "為彼岸？云何為中沒。云何在岸上？云何不",
    "T02n0125_038:0759a13": "為人所捉？云何不為非人所捉？云何不",
    "T02n0125_038:0759a14": "為水所迴轉？云何不腐敗？」佛告比丘曰：",
    "T02n0125_038:0759a15": "「此岸者身也。彼岸者身滅耶。中沒者欲",
    "T02n0125_038:0759a16": "愛耶。在岸上者五欲也。為人所捉者，如",
    "T02n0125_038:0759a17": "有族姓子發此誓願：『持此功德福祐，作大",
    "T02n0125_038:0759a18": "國王，若作大臣。』非人所捉者，如有比丘",
    "T02n0125_038:0759a19": "有此誓願：『生四天王中而行梵行，今",
    "T02n0125_038:0759a20": "持功德生諸天之中。』是謂名為非人所捉。",
    "T02n0125_038:0759a21": "為水所迴轉者，此是邪疑也。腐敗者，邪見、",
    "T02n0125_038:0759a22": "邪治、邪語、邪業、邪命、邪方便、邪念、邪定，此是",
    "T02n0125_038:0759a23": "腐敗也。」",
    "T02n0125_038:0759a24": "是時，難陀比丘在閑靜之處而自修剋，所",
    "T02n0125_038:0759a25": "以族姓之子，剃除鬚髮，出家學道者，修無",
    "T02n0125_038:0759a26": "上梵行，生死已盡，梵行已立，所作已辦，更",
    "T02n0125_038:0759a27": "不復受。即於座上成阿羅漢。爾時，難陀聞",
    "T02n0125_038:0759a28": "佛所說，歡喜奉行。",
    "T02n0125_038:0759a29": "4（四）聞如是：一時，佛在羅閱城迦蘭陀竹園",
    "T02n0125_038:0759b01": "所，與大比丘眾五百人俱。爾時，提婆達",
    "T02n0125_038:0759b02": "兜以失神足，阿闍世太子日遣五百釜食",
    "T02n0125_038:0759b03": "而供養之。是時，眾多比丘聞提婆達兜以",
    "T02n0125_038:0759b04": "失神足，又為阿闍世所供養，共相將詣",
    "T02n0125_038:0759b05": "佛所，頭面禮足，在一面坐。是時，眾多比丘",
    "T02n0125_038:0759b06": "白佛言：「提婆達兜者極大威力，今為阿闍",
    "T02n0125_038:0759b07": "世王所供養，日遣五百釜食。」爾時，世尊聞",
    "T02n0125_038:0759b08": "此語已，告諸比丘：「汝等莫興此意，貪提婆",
    "T02n0125_038:0759b09": "達兜比丘利養；彼愚人由此利養自當滅",
    "T02n0125_038:0759b10": "亡。所以然者，於是，比丘！提婆達兜所以出",
    "T02n0125_038:0759b11": "家學者，不果其願。「比丘當知，猶如有人出",
    "T02n0125_038:0759b12": "其村落，手執利斧，往詣大樹，先意所望，欲",
    "T02n0125_038:0759b13": "望大樹，及其到樹，持枝葉而還。今此",
    "T02n0125_038:0759b14": "比丘亦復如是，貪著利養，由此利養，向他",
    "T02n0125_038:0759b15": "自譽，毀呰他人，比丘所行宜，則不果其",
    "T02n0125_038:0759b16": "願。彼由此利養故，不求方便、起勇猛",
    "T02n0125_038:0759b17": "心，如彼人求寶不得，為智者所棄。「設有",
    "T02n0125_038:0759b18": "比丘得利養已，亦不自譽，復不毀他人；",
    "T02n0125_038:0759b19": "或時復向他人自稱說：『我是持戒之人，彼",
    "T02n0125_038:0759b20": "是犯戒之士。』比丘所願者而不果獲，如人捨",
    "T02n0125_038:0759b21": "根，持枝還家，智者見已：『此人雖持枝還家，",
    "T02n0125_038:0759b22": "然不識根。』此中比丘亦復如是，以得利養，",
    "T02n0125_038:0759b23": "奉持戒律，并修梵行，好修三昧。彼以此三",
    "T02n0125_038:0759b24": "昧心向他自譽：『我今得定，餘人無定。』比丘",
    "T02n0125_038:0759b25": "所應行法亦不果獲。猶如有人其求實",
    "T02n0125_038:0759b26": "木，往至大樹，望其實，捨其枝葉，取其根",
    "T02n0125_038:0759b27": "持還。智者見已，便作是說：『此人別其根。』今",
    "T02n0125_038:0759b28": "此比丘亦復如是，興起利養，奉持戒律，亦",
    "T02n0125_038:0759b29": "不自譽，復非毀他人，修行三昧，亦復如是，",
    "T02n0125_038:0759c01": "漸行智慧。夫智慧者，於此法中最為第一。",
    "T02n0125_038:0759c02": "提婆達兜比丘於此法中竟不獲智慧、三",
    "T02n0125_038:0759c03": "昧，亦復不具戒律之法。」有一比丘白世",
    "T02n0125_038:0759c04": "尊言：「彼提婆達兜者，云何不解戒律之法？",
    "T02n0125_038:0759c05": "彼有神德成就諸行，有此智慧。云何不解",
    "T02n0125_038:0759c06": "戒律之法？有智慧則有三昧，有三昧則有",
    "T02n0125_038:0759c07": "戒律。」世尊告曰：「戒律之法者，世俗常數；三",
    "T02n0125_038:0759c08": "昧成就者，亦是世俗常數；神足飛行者，亦是",
    "T02n0125_038:0759c09": "世俗常數；智慧成就者，此是第一之義。」是時，",
    "T02n0125_038:0759c10": "世尊便說此偈：",
    "T02n0125_038:0759c11": "「由禪得神足，　　至上不究竟，",
    "T02n0125_038:0759c12": "不獲無為際，　　還墮五欲中。",
    "T02n0125_038:0759c13": "智慧最為上，　　無憂無所慮，",
    "T02n0125_038:0759c14": "久畢獲等見，　　斷於生死有。",
    "T02n0125_038:0759c15": "「比丘當知，以此方便，知提婆達兜不解",
    "T02n0125_038:0759c16": "戒律之法，亦復不解智慧、三昧之行。汝等比",
    "T02n0125_038:0759c17": "丘，莫如提婆達兜貪著利養。夫利養者，",
    "T02n0125_038:0759c18": "墮人惡處，不至善趣。若著利養，便習邪",
    "T02n0125_038:0759c19": "見，離於正見；習於邪治，離於正治；習於邪",
    "T02n0125_038:0759c20": "語，離於正語；習於邪業，離於正業；習於邪",
    "T02n0125_038:0759c21": "命，離於正命；習邪方便，離正方便；習於",
    "T02n0125_038:0759c22": "邪念，離於正念；習於邪定，離於正定。是故，",
    "T02n0125_038:0759c23": "比丘！勿起利養之心，制令不起；已起利",
    "T02n0125_038:0759c24": "養之心，求方便而滅之。如是，比丘！當作",
    "T02n0125_038:0759c25": "是學。」當說此微妙之法，六十餘比丘捨除",
    "T02n0125_038:0759c26": "法服，習白衣行；復有六十餘比丘，漏盡意",
    "T02n0125_038:0759c27": "解，諸塵垢盡，得法眼淨。爾時，諸比丘聞佛所",
    "T02n0125_038:0759c28": "說，歡喜奉行。",
    "T02n0125_038:0759c29": "5（五）聞如是：一時，佛在舍衛國祇樹給孤獨",
    "T02n0125_038:0759c30": "園。爾時，世尊告諸比丘：「我今當說船筏譬",
    "T02n0125_038:0760a01": "喻，汝等善思念之，戢在心懷。」諸比丘對曰：",
    "T02n0125_038:0760a02": "「如是。世尊！」諸比丘從佛受教。世尊告曰：「彼",
    "T02n0125_038:0760a03": "云何名為船筏譬喻？若汝等行路為賊所",
    "T02n0125_038:0760a04": "擒，當執心意，無起惡情；當起護心，遍",
    "T02n0125_038:0760a05": "滿諸方所，無量無限不可稱計，持心當",
    "T02n0125_038:0760a06": "如地，猶如此地亦受於淨，亦受於不淨，屎",
    "T02n0125_038:0760a07": "尿穢惡皆悉受之，然地不起增減之心，不",
    "T02n0125_038:0760a08": "言此好、此醜。汝今所行亦當如是，設為賊",
    "T02n0125_038:0760a09": "所擒獲，莫生惡念，起增減心。亦如地、水、火、",
    "T02n0125_038:0760a10": "風，亦受於惡，亦受於好，都無增減之心；",
    "T02n0125_038:0760a11": "起慈、悲、喜、護之心，向一切眾生。所以然者，",
    "T02n0125_038:0760a12": "行善之法猶可捨之，何況惡法而可翫習。",
    "T02n0125_038:0760a13": "如有人遭恐難之處，欲度難處至安",
    "T02n0125_038:0760a14": "隱之處，隨意馳走，求其安處。彼見大河極",
    "T02n0125_038:0760a15": "為深廣，亦無船、橋而可得渡至彼岸者；然",
    "T02n0125_038:0760a16": "所立之處極為恐難，彼岸無為。「爾時，彼人",
    "T02n0125_038:0760a17": "思惟方計：『此河水極深且廣，今可收拾材",
    "T02n0125_038:0760a18": "木草葉，縛筏求渡，依此筏已，從此岸得",
    "T02n0125_038:0760a19": "至彼岸。』爾時，彼人即收拾材木草葉，縛筏",
    "T02n0125_038:0760a20": "而渡，從此岸至彼岸。彼人已渡岸，復作",
    "T02n0125_038:0760a21": "是念：『此筏於我，多所饒益，由此筏得濟",
    "T02n0125_038:0760a22": "厄難，從有恐之地，得至無為之處。我今不",
    "T02n0125_038:0760a23": "捨此筏，持用自隨。』云何，比丘！彼人所至到",
    "T02n0125_038:0760a24": "處，能用此筏自隨乎？為不能耶？」諸比丘對",
    "T02n0125_038:0760a25": "曰：「不也。世尊！彼人所願，今已果獲，復用筏自",
    "T02n0125_038:0760a26": "隨乎？」佛告比丘：「善法猶可捨，何況非法。」爾",
    "T02n0125_038:0760a27": "時，有一比丘白世尊言：「云何當捨於法，而",
    "T02n0125_038:0760a28": "況非法？我等豈非由法學道乎？」世尊告曰：",
    "T02n0125_038:0760a29": "「依憍慢滅憍慢、慢慢、增上慢、自慢、邪見慢、",
    "T02n0125_038:0760b01": "慢中慢、增上慢，以無慢滅慢慢，滅無慢、正",
    "T02n0125_038:0760b02": "慢，滅邪慢、增上之慢，盡滅四慢。我昔未成",
    "T02n0125_038:0760b03": "佛道，坐樹王下時，便生此念：『欲界之中誰",
    "T02n0125_038:0760b04": "最豪貴，我當降伏？』此欲界之中，天及人民，皆",
    "T02n0125_038:0760b05": "悉靡伏。時，我復重作是念：『聞有弊魔波旬，",
    "T02n0125_038:0760b06": "今當與彼戰。』以降波旬，一切憍慢豪貴之",
    "T02n0125_038:0760b07": "天，一切靡伏。時我，比丘！於座上笑，使魔波",
    "T02n0125_038:0760b08": "旬境界皆悉震動。」虛空之中聞說偈聲：",
    "T02n0125_038:0760b09": "「『捨真淨王法，　　出家學甘露，",
    "T02n0125_038:0760b10": "設剋廣願者，　　空此三惡趣。",
    "T02n0125_038:0760b11": "我今集兵眾，　　瞻彼沙門顏，",
    "T02n0125_038:0760b12": "設不用我計，　　執脚擲海表。』",
    "T02n0125_038:0760b13": "增壹阿含經卷第三十八"
}