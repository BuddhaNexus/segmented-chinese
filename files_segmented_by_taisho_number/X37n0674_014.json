{
    "X37n0674_014:0788c04": "涅槃末後句序",
    "X37n0674_014:0788c05": "澐篤信佛。但不事參學。不持齋戒。不誦經典。更性懶",
    "X37n0674_014:0788c06": "識字。半生讀論語一節大學兩節中庸一章。至今猶",
    "X37n0674_014:0788c07": "未了。若十三經廿一史諸子文集。堆積几案。便[身*勾][身*勾]",
    "X37n0674_014:0788c08": "睡去。夢為胡蝶。不知其所之。自信與書卷無緣。每聞",
    "X37n0674_014:0788c09": "禪家不立語言文字。心竊慕之。間讀心經壇經則色",
    "X37n0674_014:0788c10": "喜。以其簡而易盡。若楞嚴法華。則便不敢開卷。偶閱",
    "X37n0674_014:0788c11": "教典。成唯識論不及三行。頭疼三日不休。後因先人。",
    "X37n0674_014:0788c12": "以雪庵心嗣臨濟法。寓天台之豐干亭。澐往省侍。令",
    "X37n0674_014:0788c13": "參栢樹子句。七日夜睡不得寧。究竟了無所益。始知",
    "X37n0674_014:0788c14": "此道不與子而與賢。遂不復留意。迄今流浪二十年。",
    "X37n0674_014:0788c15": "且老矣。見海內法席如林。一時慧業文人逃名上士。",
    "X37n0674_014:0788c16": "咸借以自寄。擎拳竪指。示眾普說。拈古頌古。續五燈",
    "X37n0674_014:0788c17": "而傳者。其書且汗牛充棟。嗚呼人生幾何。又復堪此",
    "X37n0674_014:0788c18": "耶。聞之先儒。有訪友見佛像者。瞿然便出。或以禪悅",
    "X37n0674_014:0788c19": "辟之淫聲美色。澐是以年來學辟佛。將以謝禪侶之",
    "X37n0674_014:0788c20": "相難也。雖然見性明心。自是學人本等。語小語大。成",
    "X37n0674_014:0788c21": "己成物。明明大道。豈能昧却。乃頃謁俍和尚於水西。",
    "X37n0674_014:0788c22": "談笑歡洽間。忽出涅槃末後句相示。嗟乎嗟乎。婆心",
    "X37n0674_014:0788c23": "辣手遂至此耶。開示耶。勘騐耶。逼拶耶。對痴人說夢。",
    "X37n0674_014:0788c24": "捧讀一過。墨汁裡洗炭。何從著語。勉作頌言。切莫使",
    "X37n0674_014:0789a01": "明眼人從旁覷破。頌曰。",
    "X37n0674_014:0789a02": "　生死大事這因緣　　涅槃末後何須句",
    "X37n0674_014:0789a03": "　如來迦葉度眾生　　位育中和是壽量",
    "X37n0674_014:0789a04": "　至誠無息純不已　　便是金剛不壞身",
    "X37n0674_014:0789a05": "　大人不失赤子心　　臨入滅時還囑付",
    "X37n0674_014:0789a06": "　鳶飛魚躍風雅情　　塵埃野馬蒙莊語",
    "X37n0674_014:0789a07": "　孔顏樂處今仍在　　拈華微笑接綱宗",
    "X37n0674_014:0789a08": "　若是句中還著句　　輪迴永墮百千劫",
    "X37n0674_014:0789a09": "吳江後學趙澐謹識",
    "X37n0674_014:0789a12": "涅槃末後句",
    "X37n0674_014:0789a14": "水西俍亭　淨挺　著",
    "X37n0674_014:0789a15": "擕李張　天柱",
    "X37n0674_014:0789a16": "　天植　同閱",
    "X37n0674_014:0789a17": "壽量品",
    "X37n0674_014:0789a18": "雙樹林中如來入滅。他方世界無邊身菩薩。及此國",
    "X37n0674_014:0789a19": "土天龍魔屬。大地山河。鳥獸草木。悉皆震動。可可的。",
    "X37n0674_014:0789a20": "迦葉阿難一對闡提不孝之子。不到面前。是何道理。",
    "X37n0674_014:0789a21": "瞿曇瞿曇。憐兒不覺醜。人天眾中大開口說。我今正",
    "X37n0674_014:0789a22": "法眼藏盡付摩訶迦葉。為汝眾生作所依止。意在于",
    "X37n0674_014:0789a23": "何。諸仁者莫眼花好。如來紫磨金色之身不般涅槃。",
    "X37n0674_014:0789a24": "諸人見涅槃。摩訶迦葉不見涅槃。眾生無常。如來是",
    "X37n0674_014:0789b01": "常。六祖大師早是道了也。是醍醐。是毒藥。如蟲禦木",
    "X37n0674_014:0789b02": "偶爾成文。勿以革囊盛彼上味。知麼知麼。伊字三點。",
    "X37n0674_014:0789b03": "縱亦不成。橫亦不成。竝亦不成。雲門三句。臨濟三玄。",
    "X37n0674_014:0789b04": "盡被他鄂渚船夫一篙打盡。還出得老僧圈繢麼。純",
    "X37n0674_014:0789b05": "陀獻供。滴水難消。入海求珠。徒勞罔象。且要問你。迦",
    "X37n0674_014:0789b06": "葉菩薩。迦葉摩訶。是一箇。是兩箇。聻。大地山河作舞。",
    "X37n0674_014:0789b07": "金色作舞。眾中辯取。還我箇迦葉來。",
    "X37n0674_014:0789b08": "金剛身品",
    "X37n0674_014:0789b09": "垂手還同萬仞崖。正偏何必待安排。琉璃古殿照明",
    "X37n0674_014:0789b10": "月。忍俊韓盧空上階。渠不是我。我正是渠。于此會得。",
    "X37n0674_014:0789b11": "黃金瓦礫攪做一塊。打作一團。直是分疎不下。說甚",
    "X37n0674_014:0789b12": "麼金毛師子花藥欄。山花開似綿。澗水湛如藍。這一",
    "X37n0674_014:0789b13": "絡索也不消得了。瞿曇背痛。分明入滅。口巴巴。說箇",
    "X37n0674_014:0789b14": "金剛不壞之身。還信得及麼。老僧不持五戒。常以弓",
    "X37n0674_014:0789b15": "箭刀劒之屬。侵擾眾生。儘著人罵我。道禿居士。却也",
    "X37n0674_014:0789b16": "甘得。畢竟塚間樹下。婬女寡婦之家。是有分別。是沒",
    "X37n0674_014:0789b17": "分別。雖則曹山顛酒不掛靈衣。要且雲光變牛。此事",
    "X37n0674_014:0789b18": "不當小可。見麼見麼。師子吼時芳草綠。象王回處落",
    "X37n0674_014:0789b19": "花紅。急著眼看。",
    "X37n0674_014:0789b20": "名字功德品",
    "X37n0674_014:0789b21": "諸方五味禪。我這裏一味也無。說甚八味具足。二十",
    "X37n0674_014:0789b22": "年住山。不少鹽醬錯。斷送了多少人也。滯羸尫藤林",
    "X37n0674_014:0789b23": "荒禪子訝中眉垂。是何章句。是何名字。達摩老臊胡",
    "X37n0674_014:0789b24": "趂口道。實無功德。還諦當麼。",
    "X37n0674_014:0789c01": "如來性品",
    "X37n0674_014:0789c02": "如來有密語。迦葉不覆藏。一夜落花雨。滿城流水香。",
    "X37n0674_014:0789c03": "依法不依人。依義不依語。依智不依識。依了義經不",
    "X37n0674_014:0789c04": "依不了義經。玉線金針。鴛鴦綉出。有恁般人麼。饒你",
    "X37n0674_014:0789c05": "一肚皮。佛法稗販。老僧總只食酥不消。轉益增病。乃",
    "X37n0674_014:0789c06": "至波旬出世。詐現威儀。飲酒食肉。樗蒲圍碁。大踏步",
    "X37n0674_014:0789c07": "向前自稱解脫。苦哉苦哉。我佛法中名為罪人未得",
    "X37n0674_014:0789c08": "謂得。未證謂證。動口是德山捧臨濟喝。搖唇吐舌。慣",
    "X37n0674_014:0789c09": "占便宜。古者道。醍醐上味為世所珍。遇斯等人翻成",
    "X37n0674_014:0789c10": "毒藥。他大覺世尊臨當滅度。一一說破了也。譬說寶",
    "X37n0674_014:0789c11": "刀如羖羊角。我王庫內無如是刀。是佛是魔。切須辯",
    "X37n0674_014:0789c12": "取。空如來藏秪在目前。彼力士珠不離額內。你是恁",
    "X37n0674_014:0789c13": "麼人家男女。我是大闡提人家男女。涅槃堂裏。儘賣",
    "X37n0674_014:0789c14": "風流。闡提有佛性。闡提無佛性。這也不勞再辯了。蠢",
    "X37n0674_014:0789c15": "動含靈皆有佛性。為甚麼狗子無佛性。老趙州老趙",
    "X37n0674_014:0789c16": "州。業識茫茫欺人太煞。犀因翫月紋生角。象被雷驚",
    "X37n0674_014:0789c17": "華入牙。可是知而故犯麼。伊優啞遏囉多。是何音響。",
    "X37n0674_014:0789c18": "鐃歌十八曲上之回君馬黃。總不如妃呼希一句囫",
    "X37n0674_014:0789c19": "圇道了也。雲門一字。是滿字。是半字。仰山識字。是梵",
    "X37n0674_014:0789c20": "字。是唐字。獼猴捉月。秪益自勞。佛真法身。如月在水。",
    "X37n0674_014:0789c21": "一撾塗毒。聞皆喪身。在其中那得知。八十公公入場",
    "X37n0674_014:0789c22": "屋。真誠不是小兒嬉。大慧此頌捉敗巖頭。座上仙陀",
    "X37n0674_014:0789c23": "只今未遠。洞山問曹山。不變易處豈有去耶。曹云。去",
    "X37n0674_014:0789c24": "亦不變異。借借不借借。若辯來由。本有今無。本無今",
    "X37n0674_014:0790a01": "有。三世有法。無有是處。皆為戲論。妙妙妙。廣額屠兒",
    "X37n0674_014:0790a02": "千佛一數。立地成佛。還說什麼有佛性無佛性麼。",
    "X37n0674_014:0790a03": "一切大眾所問品",
    "X37n0674_014:0790a04": "洞山和尚臨當入滅。辦愚癡齋供養大眾。如來化身",
    "X37n0674_014:0790a05": "無量受純陀供及天人供。有兩般麼。一音演法。隨類",
    "X37n0674_014:0790a06": "得解。舌頭不在口裏。與汝赴箇來機。有時恁麼。有時",
    "X37n0674_014:0790a07": "不恁麼。守株待兔。求劒刻舟。似這般死漢。有甚用處。",
    "X37n0674_014:0790a08": "喪欲速貧。死欲速朽。夫子有為言之也。你道如來有",
    "X37n0674_014:0790a09": "二種語麼。汝真文殊。更無文殊是文殊者。為什麼迦",
    "X37n0674_014:0790a10": "葉白椎。乃見百千萬億無數文殊。倩女離魂。誰當是",
    "X37n0674_014:0790a11": "真。誰當是幻。曼殊童子好逞風流。正好取來和他純",
    "X37n0674_014:0790a12": "陀一坑埋却。惟有迦葉阿難。不在裏許。剎竿倒却。別",
    "X37n0674_014:0790a13": "露鋒鋩。豈肯拾他殘唾。罷罷。今日牙痛。今日頭痛。不",
    "X37n0674_014:0790a14": "能為汝說了也。吾有大病。非世所醫。不病者來看和",
    "X37n0674_014:0790a15": "尚麼。老僧看他有分。",
    "X37n0674_014:0790a16": "現病品",
    "X37n0674_014:0790a17": "日面佛。月面佛。膿滴滴地。此中有秘密否。瞿曇熟處",
    "X37n0674_014:0790a18": "難忘。一生粧模做樣。鼓兩片皮哄弄人家男女。臨命",
    "X37n0674_014:0790a19": "終時。一齊迸現。少不得見神見鬼。撒沙撒泥。魂魄飛",
    "X37n0674_014:0790a20": "揚。眼花撩亂。提婆達多豈有出地獄分。如來豈有入",
    "X37n0674_014:0790a21": "地獄分。大抵還他肌骨好。不搽紅粉也風流。饒伊掩",
    "X37n0674_014:0790a22": "耳偷鈴。到底出乖露醜。恁般行徑早被旁人勘破也。",
    "X37n0674_014:0790a23": "盲者見色。聾者聽聲。啞者能言。拘躄能行。諦當甚諦",
    "X37n0674_014:0790a24": "當。奇特甚奇特。秪如玄沙三種病人。且作麼生相見。",
    "X37n0674_014:0790b01": "自古道密在汝邊。麒麟一角豈足為奇。折足泥牛飛",
    "X37n0674_014:0790b02": "過東洋大海。",
    "X37n0674_014:0790b03": "聖行品",
    "X37n0674_014:0790b04": "聖人不知即同凡夫。凡夫若知即是聖人。纔有一毫",
    "X37n0674_014:0790b05": "聖凡情見。早是隔津了也。瞿曇瞿曇。是凡是聖。聻。師",
    "X37n0674_014:0790b06": "子尊者已得蘊空。白乳湧高數丈。難忍能忍。難行能",
    "X37n0674_014:0790b07": "行。如帶浮囊度彼大海。意在于何。古者道。明知生是",
    "X37n0674_014:0790b08": "不生之性。為甚麼却被有生之所流轉。功德天。黑暗",
    "X37n0674_014:0790b09": "女。有智主人二俱不受。阿誰繫縛汝來。上大人丘乙",
    "X37n0674_014:0790b10": "己。知什麼苦。斷什麼集。證什麼滅。修什麼道。一總寐",
    "X37n0674_014:0790b11": "語。說他怎的。如何是道。十字街頭休斫額。如何是道。",
    "X37n0674_014:0790b12": "大好山。如何是道。墻外的。如何是道。明眼人落井。畢",
    "X37n0674_014:0790b13": "竟這幾則語中。那一語最親切。處處綠楊堪繫馬。家",
    "X37n0674_014:0790b14": "家有路透安長。從門入者不是家珍。我為法王。於法",
    "X37n0674_014:0790b15": "自在。世諦與第一義諦。切忌打做兩橛。若向世法外。",
    "X37n0674_014:0790b16": "更討甚出世法。秤錘上呷汁。早只自生障礙。曹山取",
    "X37n0674_014:0790b17": "正命食。全彰尊貴家風。不斷聲色。帶角披毛。本地光",
    "X37n0674_014:0790b18": "明自由自在。色不到眼。聲豈到耳。且喚什麼作聲。喚",
    "X37n0674_014:0790b19": "什麼作色。聻。老僧百年後。山頭檀越家。作一頭水牯",
    "X37n0674_014:0790b20": "牛。輕打我輕打我。他解向異類中行。機關木人。如是",
    "X37n0674_014:0790b21": "如是。鐘中無皷響。皷中無鐘鳴。皮也無。打甚麼皷。皷",
    "X37n0674_014:0790b22": "也無。打甚麼皮。若謂老僧曾轉法輪。即是謗我。小乘",
    "X37n0674_014:0790b23": "錢貫。大椉井索。二十五絃彈夜月。腰纏十萬下揚州",
    "X37n0674_014:0790b24": "說甚照鏡三昧寶鏡三昧。一總是錯。呀呀呀。閻羅王",
    "X37n0674_014:0790c01": "來拿我也。生身入地獄。合是老僧招得。好手猶如火",
    "X37n0674_014:0790c02": "裏蓮。宛然自有冲天志。心持半偈。月到上方。癡人莫",
    "X37n0674_014:0790c03": "更說夢。",
    "X37n0674_014:0790c04": "梵行品",
    "X37n0674_014:0790c05": "喚和尚作一頭牛得麼。得得。如來世尊作鹿作羆。作",
    "X37n0674_014:0790c06": "麞作兔。作龍作金翅鳥。作粟散王。作轉輪聖王。是有",
    "X37n0674_014:0790c07": "差別否。青牛白狗。玉鳳金鸞。這裏分疎不下。獼猴獻",
    "X37n0674_014:0790c08": "蜜。百鳥銜花。家有白澤之圖。必無如是妖恠。達摩西",
    "X37n0674_014:0790c09": "來不立文字。時節若至。其理自彰。大慈大悲。開我迷",
    "X37n0674_014:0790c10": "雲令我得入。如甘露味。如如意珠。寧說阿羅漢有三",
    "X37n0674_014:0790c11": "毒。不說如來有二種語。然雖如此。老僧顛倒。後語不",
    "X37n0674_014:0790c12": "應前言。當門齒缺。莫怪莫怪。瞿曇無賴。純將諸惡羅",
    "X37n0674_014:0790c13": "剎以為侍從。所可教詔。純說虗空。只學得箇障眼法",
    "X37n0674_014:0790c14": "兒。五百力士揭石。足指飛騰。掌中師子一齣。攝彼狂",
    "X37n0674_014:0790c15": "象。以至雜華飛砌。寶樹凌階。墻壁動搖。井泉流溢。弄",
    "X37n0674_014:0790c16": "些觜臉。哄動頑愚。莫錯莫錯。切切不要信他。我佛法",
    "X37n0674_014:0790c17": "中無如是事。譬如以手搏弄虗空。虗空打。虗空罵。虗",
    "X37n0674_014:0790c18": "空往來。虗空應接。提婆達多真汝之師。開示悟入佛",
    "X37n0674_014:0790c19": "之知見。理無礙。事無礙。理事無礙。事事無礙。法無礙。",
    "X37n0674_014:0790c20": "義無礙。辭無礙。樂說無礙。知麼知麼。葉且不是根。角",
    "X37n0674_014:0790c21": "且不是牛。鶴且不是水。見卵思炙。莫太莫計。直得清",
    "X37n0674_014:0790c22": "淨本然。戒光口出。藕絲牽大象。芥子內須彌。到恁麼",
    "X37n0674_014:0790c23": "時。火不能燒。水不能爛。風不能動。地不能持。生不能",
    "X37n0674_014:0790c24": "生。死不能死。住不能住。壞不能壞。貪不能貪。嗔不能",
    "X37n0674_014:0791a01": "嗔。癡不能癡。畢竟以何為騐。聻。阿闍世主以少金剛",
    "X37n0674_014:0791a02": "能壞須彌。亦如少火能燒一切。如來為彼住世一劫。",
    "X37n0674_014:0791a03": "把手同行。大王來也。大王萬福。無作無受。罪性本空。",
    "X37n0674_014:0791a04": "文殊持刃來逼世尊。吾必被害。為善被害。知麼知麼。",
    "X37n0674_014:0791a05": "阿難迦葉是一闡提。毗婆尸佛早留心。直至如今不",
    "X37n0674_014:0791a06": "得妙。呀呀呀。眉毛墮也。",
    "X37n0674_014:0791a07": "嬰兒行品",
    "X37n0674_014:0791a08": "如世嬰兒。五相完具。不去不來。不起不住。婆婆和和。",
    "X37n0674_014:0791a09": "有句無句。終不得物。語未正故。暗中明。明中暗。偏中",
    "X37n0674_014:0791a10": "正。正中偏。丈二長和尚摸頭不著。諸仁者。一大藏教",
    "X37n0674_014:0791a11": "是止啼黃葉。千七百則是止啼黃葉。乃至典墳丘索",
    "X37n0674_014:0791a12": "醫卜種樹之書是止啼黃葉。三百篇是止啼黃葉。五",
    "X37n0674_014:0791a13": "千言是止啼黃葉。蘭臺石室金簡玉書是止啼黃葉。",
    "X37n0674_014:0791a14": "街談巷議是止啼黃葉。咳[口*敕]涕唾是止啼黃葉。為汝",
    "X37n0674_014:0791a15": "方隅曲設權巧。泥牛吼月。木馬嘶風。行于非道通達",
    "X37n0674_014:0791a16": "佛道。譬如人家有三子。一著村中。一著州中。一著縣",
    "X37n0674_014:0791a17": "中。且道那一箇是內紹。那一箇是外紹。聻。昭王少子",
    "X37n0674_014:0791a18": "壓紐。武帝立少子。趙母恤少子登常山。丈夫多愛少",
    "X37n0674_014:0791a19": "子。彼少子者嬰兒也是麼。煦日發生鋪地錦。嬰兒垂",
    "X37n0674_014:0791a20": "髮白如絲。奪人奪境即且置。有者道。丫角女子白頭",
    "X37n0674_014:0791a21": "兒。是何章句。",
    "X37n0674_014:0791a22": "光明遍照高貴德王菩薩品",
    "X37n0674_014:0791a23": "知麼知麼。于兜率天實無如來。迦毗羅城實無如來。",
    "X37n0674_014:0791a24": "迦毗羅園實無如來。鬱陀迦阿羅邏中實無如來。阿",
    "X37n0674_014:0791b01": "利跋提河中實無如來。菩提樹下實無如來。波羅柰",
    "X37n0674_014:0791b02": "城實無如來。拘尸那城實無如來。如來不出閻浮提",
    "X37n0674_014:0791b03": "界。非見而見。不聞而聞。清涼文益禪師嘗說四法。有",
    "X37n0674_014:0791b04": "聞聞。有聞不聞。有不聞聞。有不聞不聞。曹山亦有四",
    "X37n0674_014:0791b05": "法。有借。有借借。有不借借。有全超不借借。也奇恠也",
    "X37n0674_014:0791b06": "奇恠。剎竿頭上一道寶光。直貫到他方世界。依舊轉",
    "X37n0674_014:0791b07": "來飛向石師子口裏。且道是何祥瑞。聻。爾時世尊嘿",
    "X37n0674_014:0791b08": "然。文殊嘿然。迦葉嘿然。一齊口掛壁上。意在于何。生",
    "X37n0674_014:0791b09": "不可說。不生不可說。生生不可說。生不生不可說。不",
    "X37n0674_014:0791b10": "生生不可說。不生不生不可說。不可說不可說。僧問",
    "X37n0674_014:0791b11": "愚庵。如何是實相。庵云。石匠夏小川。僧云。某甲問實",
    "X37n0674_014:0791b12": "相。庵云。阿啑。大眾看看琉璃光菩薩來也。如來或現",
    "X37n0674_014:0791b13": "一身。或現多身。或現大身。或現小身。或現男身。或現",
    "X37n0674_014:0791b14": "女身。身上出水。身下出火。入地如水。履水如地。乃至",
    "X37n0674_014:0791b15": "樹木山川城邑聚落隨意所現。是有相耶。是無相耶。",
    "X37n0674_014:0791b16": "是非有非無相耶。是亦有亦無相耶。如來在拘尸那",
    "X37n0674_014:0791b17": "城說入涅槃。如來在波羅柰城說不入涅槃。畢竟入",
    "X37n0674_014:0791b18": "即是。不入即是。王老師自小牧一頭水牯牛。向東邊",
    "X37n0674_014:0791b19": "去。不免犯他國王水草。向西邊去。不免犯他國王水",
    "X37n0674_014:0791b20": "草。不如隨分納些些。譬如一室惟有六窻。內獼猴外",
    "X37n0674_014:0791b21": "獼猴。廝喚廝應。即如內獼猴睡著時如何。惺惺我與",
    "X37n0674_014:0791b22": "你相見了也。盲龜值木。香象渡河。是恁般人方解說",
    "X37n0674_014:0791b23": "恁般話。直得特牛產犢。石女生兒。且要問你。非非想",
    "X37n0674_014:0791b24": "天幾人墮位。聻。師子咬人。韓盧逐塊。闍黎顛倒喚奴",
    "X37n0674_014:0791c01": "作郎。金鍮不辯。玉石不分。遠善知識。近惡知識。箜篌",
    "X37n0674_014:0791c02": "妙音。非有妙指終不能發。住住住。菩薩不修淨土。如",
    "X37n0674_014:0791c03": "來不證涅槃。于一切法實無所說。且道得何三昧耶。",
    "X37n0674_014:0791c04": "隨流認得性。無喜亦無憂。老僧于一切法悉無所見。",
    "X37n0674_014:0791c05": "師子吼菩薩品",
    "X37n0674_014:0791c06": "一句道得。師子頻申。二句道得。師子返擲。三句道得。",
    "X37n0674_014:0791c07": "師子踞地。太陽太陽。盡情吐露了也。云何說法。何故",
    "X37n0674_014:0791c08": "說法。為誰說法。欲知佛性義。當觀時節因緣。菩薩見",
    "X37n0674_014:0791c09": "性。如來見性。要見佛性麼。無明即是。要見無明麼。佛",
    "X37n0674_014:0791c10": "性即是。舉一不得舉二。天台來。徑山去。來日普請。當",
    "X37n0674_014:0791c11": "時還有過麼。薄伽梵涅槃門。雲門扇子。乾峯拄杖。有",
    "X37n0674_014:0791c12": "優劣沒優劣。勿于中路事空王。杖策優遊到本鄉。汝",
    "X37n0674_014:0791c13": "欲入京朝帝主麼。纔到潼關。切忌退轉。是師心者不",
    "X37n0674_014:0791c14": "師于心。與天為徒。乃名天行。木鷄啼。芻狗吠。前中後",
    "X37n0674_014:0791c15": "陰一時打併。角生酪耶。乳生庵羅耶。白犬黑耶。鷄三",
    "X37n0674_014:0791c16": "足耶。丁子有尾耶。佛性有。佛性無。作麼生會。看看瞿",
    "X37n0674_014:0791c17": "曇幻術滅沒了也。看看婆枳多城拘尸那城師子吼",
    "X37n0674_014:0791c18": "也。外道六師同共隨逐。誑惑人家男女。唯除阿難迦",
    "X37n0674_014:0791c19": "葉諸大弟子所不能曉。明中有暗。暗中有明。暗時無",
    "X37n0674_014:0791c20": "明。明時無暗。火熱風動。水濕地堅。四大性復。如子得",
    "X37n0674_014:0791c21": "母。先以定動。後以智拔。譬如明鏡照了面像。是空三",
    "X37n0674_014:0791c22": "昧。是無願三昧。是無相三昧。見麼見麼。諸人但知定",
    "X37n0674_014:0791c23": "業難逃。不知定業可壞。為壞定業。耑修道果。如何修",
    "X37n0674_014:0791c24": "道果。聻。有佛處不得住。無佛處急走過。三千里外摘",
    "X37n0674_014:0792a01": "楊花。摘楊華。鐘中皷。皷中鐘。諸法不相知。諸法不相",
    "X37n0674_014:0792a02": "到。見麼見麼。羣盲摸象。或說似蘆菔。或說似箕。或說",
    "X37n0674_014:0792a03": "似石。或說似杵。或說似臼。或說似牀。或說似甕。或說",
    "X37n0674_014:0792a04": "似繩。畢竟不觀全象。他過量人一超直入。得不退轉。",
    "X37n0674_014:0792a05": "雖行畜生行。不受畜生報。回途入妙。與化徂但。不見",
    "X37n0674_014:0792a06": "道。真師子兒善師子吼麼。淨飯王宮分明誕生王子。",
    "X37n0674_014:0792a07": "千華臺上分明化生王子。如來化生耶。非化生耶。具",
    "X37n0674_014:0792a08": "眼者辯取。",
    "X37n0674_014:0792a09": "迦葉菩薩品",
    "X37n0674_014:0792a10": "是則龍女成佛。非則善星墮陷。善星比丘是真善知",
    "X37n0674_014:0792a11": "識。善說法要。譬彼力士能止兒啼。滅跡除踪不留影。",
    "X37n0674_014:0792a12": "子矮師叔食已還吐。芭蕉飲酒。羅什吞針。一類孤魂",
    "X37n0674_014:0792a13": "燈燈不絕。當時生陷地獄。在地獄中如三禪天樂。如",
    "X37n0674_014:0792a14": "來世尊親為記莂。當得阿耨多羅三藐三菩提。快哉",
    "X37n0674_014:0792a15": "善星。出佛身血。無佛無法。無有涅槃。好瞿曇好瞿曇。",
    "X37n0674_014:0792a16": "被他一棒打殺了也。四十九年哆哆和和。臨末稍頭",
    "X37n0674_014:0792a17": "露些敗缺。尋常說善語真語時語義語法語。寧說十",
    "X37n0674_014:0792a18": "住退轉。不說如來有二種語。一總不要信他。昨日說",
    "X37n0674_014:0792a19": "定法。今日說不定法。有時教伊揚眉瞬目。有時不教",
    "X37n0674_014:0792a20": "伊揚眉瞬目。有時揚眉瞬目却是。有時揚眉瞬目却",
    "X37n0674_014:0792a21": "不是。癡人食唾正如執方療病。總不是也。有定答。有",
    "X37n0674_014:0792a22": "分別答。有隨問答。有置答。汾陽十八問十八答。歷歷",
    "X37n0674_014:0792a23": "分明。因語耶。果語耶。喻語耶。不應說語耶。世流布語",
    "X37n0674_014:0792a24": "耶。如意語耶。隨自意語耶。知麼知麼。有無。善不善。有",
    "X37n0674_014:0792b01": "漏無漏。世間非世間。聖非聖。有為無為。實不實。寂靜",
    "X37n0674_014:0792b02": "非寂靜。諍非諍。界非界。煩惱非煩惱。取非取。授記非",
    "X37n0674_014:0792b03": "授記。有非有。三世非三世。時非時。常無常。我無我。樂",
    "X37n0674_014:0792b04": "無樂。淨無淨。色受想行識非色受想行識。內入非內",
    "X37n0674_014:0792b05": "入。外入非外入。十二因緣非十二因緣。說甚有佛性",
    "X37n0674_014:0792b06": "無佛性。世智說有。我亦說有。世智說無。我亦說無。要",
    "X37n0674_014:0792b07": "知佛性麼。佛性是穢惡。是不淨。是歌羅邏。是泡是胞。",
    "X37n0674_014:0792b08": "是膿是血。是涕唾。乃至四攝法。四念處。四正勤。五根。",
    "X37n0674_014:0792b09": "五力。三十七品助道之法。是毒蛇。是猛獸。是怨賊。是",
    "X37n0674_014:0792b10": "利刃。乃至六波羅蜜。是夢是幻。是露是電。是陽燄。是",
    "X37n0674_014:0792b11": "火輪。是乾闥婆城。是空中花。是影是沫。說甚八忍八",
    "X37n0674_014:0792b12": "智四果四向四加行。下上中上上上。天家家人家家",
    "X37n0674_014:0792b13": "釘樁搖櫓。刻劒守株。一總不唧[口*留]漢。說甚有離係無",
    "X37n0674_014:0792b14": "離係。有等流無等流。有士用無士用。有增上無增上。",
    "X37n0674_014:0792b15": "有異熟無異熟。秪益多聞。徒為戲論。老瞿曇額角空",
    "X37n0674_014:0792b16": "心。舌頭不是口裏。呼馬應馬。呼牛應牛。知麼知麼。是",
    "X37n0674_014:0792b17": "第五諦。是第六陰。是十三入。是十九界。魔說佛說。請",
    "X37n0674_014:0792b18": "更參尋。學道如鑽火。逢烟漫罷休。過得荊棘林。方是",
    "X37n0674_014:0792b19": "好手。末後一著。腦後一椎。這裏切須仔細。大疑大悟。",
    "X37n0674_014:0792b20": "小疑小悟。不疑不悟不疑者即是疑也。莫執著好。",
    "X37n0674_014:0792b21": "憍陳如品",
    "X37n0674_014:0792b22": "不問有言。不問無言。世尊良久。外道即悟。良馬見鞭",
    "X37n0674_014:0792b23": "影而馳。說時嘿。嘿時說。無語中有語。有語中無語。或",
    "X37n0674_014:0792b24": "歌或舞。或哭或笑。或罵或讚。于怨親所不能分別。將",
    "X37n0674_014:0792c01": "謂狂耶。謂非狂耶。見麼見麼。金翅鳥王當宇宙也。搏",
    "X37n0674_014:0792c02": "象全力。搏兔全力。一身作無量身。無量身還作一身。",
    "X37n0674_014:0792c03": "于自身中作男女身。牛羊象馬。一耶異耶。有問有答。",
    "X37n0674_014:0792c04": "葢是尋常用處。不換機。師兒返擲。借婆衫子拜婆年。",
    "X37n0674_014:0792c05": "高處高平。低處低平。如是如是。一切諸法皆幻化相。",
    "X37n0674_014:0792c06": "切莫鉢盂安柄。沙裏尋油。風動耶。旛動耶。本所不知。",
    "X37n0674_014:0792c07": "本所不曉。如來世尊一則嘿然。再則嘿然。三則嘿然。",
    "X37n0674_014:0792c08": "推聾粧啞。不是好心。直得鼓粥飯氣。說許多般。檢點",
    "X37n0674_014:0792c09": "將來。過犯山嶽。當時若干外道各逞異端。惟有犢子",
    "X37n0674_014:0792c10": "梵志。言下知歸。與他紙衣道者把手同行。猶較些子",
    "X37n0674_014:0792c11": "皮膚脫落盡。獨存一真實。是果然麼。也奇恠也奇恠。",
    "X37n0674_014:0792c12": "阿難于娑羅林外十二由旬。為億萬諸魔所共嬈亂。",
    "X37n0674_014:0792c13": "魔說種種。佛說種種。有差別耶。無差別耶。和尚門庭",
    "X37n0674_014:0792c14": "高峻。侍者邊得個入處。鹽官扇子。鳥窠布毛。國師三",
    "X37n0674_014:0792c15": "喚。躭源三應。互相鈍置了也。老瞿曇念念有詞。令他",
    "X37n0674_014:0792c16": "須跋陀羅得甚麼第一義空。出甚麼非想非非想處。",
    "X37n0674_014:0792c17": "箇事且置。慶喜慶喜。汝是如來最小之弟。尋常涕淚",
    "X37n0674_014:0792c18": "悲泣哭个不休。今正當二月十五。大限到來。分離頃",
    "X37n0674_014:0792c19": "刻。不立一問。不措一詞。是何道理。見麼見麼。會中無",
    "X37n0674_014:0792c20": "數菩薩無數眾生入大涅槃。一時死却了也。畢竟如",
    "X37n0674_014:0792c21": "來般涅槃聻。不般涅槃聻。切忌道著。",
    "X37n0674_014:0792c22": "涅槃後分",
    "X37n0674_014:0792c23": "東瓜直儱侗。瓠子曲灣灣。如來世尊皷兩片皮。嘮嘮",
    "X37n0674_014:0792c24": "叨叨。臨行之際。說不休歇。啼得血流。不如緘口。罷罷",
    "X37n0674_014:0793a01": "罷。歸去了罷。初生揑恠。臨死周遮。指天指地。目顧四",
    "X37n0674_014:0793a02": "方。三十二相。八十種好。且道有多少長處。說什麼紫",
    "X37n0674_014:0793a03": "磨金色之身。瞻仰取足。你面皮厚多少。去便去。住便",
    "X37n0674_014:0793a04": "住。二十四反。二十七反。留留連連。命根不斷。為著什",
    "X37n0674_014:0793a05": "麼來。阿難老昏。被他覆葢。亦不覺知如來畢竟涅槃",
    "X37n0674_014:0793a06": "不般涅槃。菩薩大眾一切眾生弄得眼花昏暗。亦不",
    "X37n0674_014:0793a07": "覺知如來畢竟涅槃不般涅槃。隱峯倒化。谷泉立化。",
    "X37n0674_014:0793a08": "快便難逢。雲居臨歿。剛道箇祗這是。蓮花峯庵主。直",
    "X37n0674_014:0793a09": "入千峯萬峯。瑞巖主人公。如今喚亦不應也。大眾看",
    "X37n0674_014:0793a10": "看。拘尸那城阿耨達池。潤一尺。濶一丈。東門西門。南",
    "X37n0674_014:0793a11": "門北門。靈棺自舉。陰摩羅鬼惑亂于人。不用大驚小",
    "X37n0674_014:0793a12": "恠。當時人天眾前拈花微笑。正法眼藏涅槃妙心。分",
    "X37n0674_014:0793a13": "付摩訶迦葉。且待他來。且待他來。生冤家死對頭。不",
    "X37n0674_014:0793a14": "及黃泉難得相見。金棺雙足。何難拖箇死屍來。髑髏",
    "X37n0674_014:0793a15": "眼睛猶帶識在。湘之南潭之北。中有黃金充一國。無",
    "X37n0674_014:0793a16": "影樹下合同船。琉璃殿上無知識。還諦當麼。身中吐",
    "X37n0674_014:0793a17": "燄。足下放光。火不能燒。水不能滅。總不過是遮眼法",
    "X37n0674_014:0793a18": "兒。可憐生可憐生。一具紫磨金色之身。弄得五花星",
    "X37n0674_014:0793a19": "散。剛剛留得四箇牙齒。又被他捷疾剎羅偷了兩箇。",
    "X37n0674_014:0793a20": "連他迦毗羅國本生眷屬。不能收取一毫。鐵錚錚。調",
    "X37n0674_014:0793a21": "御丈夫。如今三昧。神通都用不著了。好笑好笑。癡頑",
    "X37n0674_014:0793a22": "俗子治兵相攻。爭取舍利。這幾點臭骨頭。有甚好處。",
    "X37n0674_014:0793a23": "若不是大顛明教竭力相扶。幾被他韓退之歐陽永",
    "X37n0674_014:0793a24": "叔幾箇酸秀才一時罵倒。且要問你。丹霞燒木佛。院",
    "X37n0674_014:0793b01": "主墮鬚眉。疎山塔上龜毛三尺。臘月蓮花。可曾拾取",
    "X37n0674_014:0793b02": "舍利未。大眾還有疑處。一般白氎。為甚城內人的大",
    "X37n0674_014:0793b03": "都灰燼。惟迦葉者火全不燒。畢竟紫襴袈裟之外。誰",
    "X37n0674_014:0793b04": "是其餘。快請道取。",
    "X37n0674_014:0793b06": "涅槃末後句(終)",
    "X37n0674_014:0793c03": "三經解",
    "X37n0674_014:0793c05": "明　智旭　解",
    "X37n0674_014:0793c06": "卍云。四十二章經略解。遺教經解。及七大人覺經",
    "X37n0674_014:0793c07": "解之三般。合稱三經解。既分出別處。故省于此。"
}