{
    "T03n0158_008:0285a20": "大乘悲分陀利經卷第八",
    "T03n0158_008:0285a22": "失三藏名今附秦錄",
    "T03n0158_008:0285a23": "28 菩薩集品菩薩集品第二十八",
    "T03n0158_008:0285a24": "「善男子！如我以佛眼觀見十方佛剎微塵數",
    "T03n0158_008:0285a25": "諸佛世尊已般涅槃，彼皆是我勸化阿耨多",
    "T03n0158_008:0285a26": "羅三藐三菩提令住中者，亦是我初勸檀波",
    "T03n0158_008:0285a27": "羅蜜乃至般若波羅蜜令住中者，乃至當來",
    "T03n0158_008:0285a28": "亦如是說。又見東方現在住世無量阿僧祇",
    "T03n0158_008:0285a29": "諸佛世尊，轉正法輪為眾說法，亦是我初勸",
    "T03n0158_008:0285b01": "發阿耨多羅三藐三菩提心令住中者，乃至",
    "T03n0158_008:0285b02": "六波羅蜜亦如是說。南西北方及與上下亦",
    "T03n0158_008:0285b03": "如是說。善男子！我見東方去此佛土過八十",
    "T03n0158_008:0285b04": "九百千佛剎，有世界名華敷，佛名無垢德明",
    "T03n0158_008:0285b05": "王如來，現在住世為眾說法。彼世尊是我初",
    "T03n0158_008:0285b06": "勸發阿耨多羅三藐三菩提心，亦是初勸檀",
    "T03n0158_008:0285b07": "波羅蜜乃至般若波羅蜜令住中者。略說，東",
    "T03n0158_008:0285b08": "方有樂喜剎，佛名阿閦；有紫摩剎，佛名日藏；",
    "T03n0158_008:0285b09": "有樂自在剎，佛名樂自在月明；有日沒剎，佛",
    "T03n0158_008:0285b10": "名智日；有勝息剎，佛名龍雷；有等林剎，佛名",
    "T03n0158_008:0285b11": "金剛稱；有自王剎，佛名虎光；有無樂剎，佛名",
    "T03n0158_008:0285b12": "日藏；有照怨剎，佛名稱自在；有彌樓光剎，佛",
    "T03n0158_008:0285b13": "名不思議王；有眾護剎，佛名月德藏；有華光",
    "T03n0158_008:0285b14": "剎，佛名音勝光；有安上剎，佛名現安自在彌",
    "T03n0158_008:0285b15": "樓；有持王剎，佛名智像；有雜華剎，佛名無",
    "T03n0158_008:0285b16": "垢眼。善男子！我以佛眼觀見東方如是等無",
    "T03n0158_008:0285b17": "量阿僧祇諸佛世尊現在說法，彼未發菩提",
    "T03n0158_008:0285b18": "心，我初勸於阿耨多羅三藐三菩提令住其",
    "T03n0158_008:0285b19": "中；是我初勸檀波羅蜜，乃至令住般若波羅",
    "T03n0158_008:0285b20": "蜜；是我先所將至現在住世諸佛世尊所，初",
    "T03n0158_008:0285b21": "得授阿耨多羅三藐三菩提記者。」說是語時",
    "T03n0158_008:0285b22": "華敷世界無垢德明王如來座動，其中菩薩",
    "T03n0158_008:0285b23": "見無垢德明王如來座動，即白佛言：「唯！世尊！",
    "T03n0158_008:0285b24": "何因何緣如來座動？我等初未曾見。」彼佛告",
    "T03n0158_008:0285b25": "言：「善男子等！西方去此佛剎過八十九百千",
    "T03n0158_008:0285b26": "佛土，有世界名娑訶，其佛號釋迦牟尼如來，",
    "T03n0158_008:0285b27": "今現在為四眾說本事法。彼如來先為菩薩",
    "T03n0158_008:0285b28": "行菩提行時，初勸化我於阿耨多羅三藐三",
    "T03n0158_008:0285b29": "菩提，令我初發阿耨多羅三藐三菩提心。",
    "T03n0158_008:0285c01": "彼如來先為菩薩行菩提行時，初勸我行檀",
    "T03n0158_008:0285c02": "波羅蜜乃至般若波羅蜜得住其中。又彼如",
    "T03n0158_008:0285c03": "來先為菩薩行菩提行時，初將我至諸佛世",
    "T03n0158_008:0285c04": "尊所，令得授阿耨多羅三藐三菩提記。彼釋",
    "T03n0158_008:0285c05": "迦牟尼如來是我善知識，現在娑訶世界為",
    "T03n0158_008:0285c06": "四眾說是本事法。以彼如來威德力故使我",
    "T03n0158_008:0285c07": "座動。諸善男子！汝等誰能詣彼娑訶佛土如",
    "T03n0158_008:0285c08": "我辭曰：『敬問釋迦牟尼如來，少病少惱，安樂",
    "T03n0158_008:0285c09": "住不？』」彼諸菩薩白無垢德明王如來言：「世尊！",
    "T03n0158_008:0285c10": "此華敷剎中菩薩摩訶薩神通具足，皆度諸",
    "T03n0158_008:0285c11": "菩薩功德岸。於今食時見大光明，此諸瑞應",
    "T03n0158_008:0285c12": "從異剎來，地數大動雨眾妙華。」彼諸菩薩摩",
    "T03n0158_008:0285c13": "訶薩復白佛言：「世尊！我等欲往彼娑訶世",
    "T03n0158_008:0285c14": "界，奉見恭敬親近釋迦牟尼如來；又欲聽入",
    "T03n0158_008:0285c15": "一切種智行陀羅尼門。」彼多百千菩薩以自",
    "T03n0158_008:0285c16": "神力欲發彼土：「我等不知娑訶世界釋迦牟",
    "T03n0158_008:0285c17": "尼如來佛土為在何處？」時彼無垢德明王如",
    "T03n0158_008:0285c18": "來，尋即申臂，從五指端出種種光，彼諸光",
    "T03n0158_008:0285c19": "明徹照八十九千佛土，乃至照此娑訶世界。",
    "T03n0158_008:0285c20": "彼諸菩薩普見此娑訶世界菩薩充滿天、龍、夜",
    "T03n0158_008:0285c21": "叉、阿修羅遍滿虛空。見已，彼諸菩薩重白無",
    "T03n0158_008:0285c22": "垢德明王如來言：「世尊！我等見娑訶佛土一",
    "T03n0158_008:0285c23": "切菩薩充滿其中，無有少地可容杖處；又見",
    "T03n0158_008:0285c24": "彼釋迦牟尼如來，惟視我等為我說法。」時彼",
    "T03n0158_008:0285c25": "無垢德明王如來告諸菩薩言：「善男子等！彼",
    "T03n0158_008:0285c26": "釋迦牟尼如來所視普等。善男子！於娑訶世",
    "T03n0158_008:0285c27": "界住地眾生在虛空者，彼一一皆如是知，釋",
    "T03n0158_008:0285c28": "迦牟尼如來惟獨視我，為我說法。善男子！",
    "T03n0158_008:0285c29": "彼釋迦牟尼如來以其一身現一切形而為說",
    "T03n0158_008:0286a01": "法。彼佛土中其有眾生事梵天者，彼見釋迦",
    "T03n0158_008:0286a02": "牟尼如來梵天形，聞大梵音而為說法，乃至",
    "T03n0158_008:0286a03": "事魔、事釋、事日、事月、事沙門、事毘留勒伽、事",
    "T03n0158_008:0286a04": "毘留婆叉、事提陀羅尼吒，有事摩醯首羅天",
    "T03n0158_008:0286a05": "者，彼見釋迦牟尼如來魔醯首羅形，聞魔",
    "T03n0158_008:0286a06": "醯首音而為說法。乃至其中眾生有事八萬",
    "T03n0158_008:0286a07": "四千種處者，彼如所事見釋迦牟尼如來，聞",
    "T03n0158_008:0286a08": "法亦爾。」彼大眾中有二菩薩，一名羅潘象，二",
    "T03n0158_008:0286a09": "名月光照。彼無垢德明王如來告二菩薩言：",
    "T03n0158_008:0286a10": "「汝等善男子！可至娑訶世界如我辭曰：『敬問",
    "T03n0158_008:0286a11": "釋迦牟尼如來，少病少惱，安樂住不？』」彼菩薩",
    "T03n0158_008:0286a12": "白佛言：「世尊！我等見彼一切娑訶佛土地上",
    "T03n0158_008:0286a13": "虛空皆悉充塞，乃至無有容一人處，我等何",
    "T03n0158_008:0286a14": "住？」時無垢德明王如來答言：「善男子等！莫作",
    "T03n0158_008:0286a15": "是說，娑訶佛土無有住處。彼釋迦牟尼如來",
    "T03n0158_008:0286a16": "處所極廣，具不可思議佛之功德。彼如來以",
    "T03n0158_008:0286a17": "本願故，憐愍儀法所容甚廣，說三歸依、三乘，",
    "T03n0158_008:0286a18": "說種種戒，現三脫門。於三惡趣拔濟眾生，",
    "T03n0158_008:0286a19": "為度眾生於中石山帝眼夜叉宮，住婆羅窟",
    "T03n0158_008:0286a20": "一結跏趺坐，七日無諍受解脫喜樂。其如來",
    "T03n0158_008:0286a21": "身滿婆羅窟，乃無四指空處如來之身所不",
    "T03n0158_008:0286a22": "遍者。竟七日時，於十方有十二那由他菩薩",
    "T03n0158_008:0286a23": "摩訶薩，至彼娑訶世界住彼山前，咸欲奉見",
    "T03n0158_008:0286a24": "恭敬親近釋迦牟尼如來，又欲聽法。善男子！",
    "T03n0158_008:0286a25": "時釋迦牟尼如來，為彼大眾即現神通，令娑",
    "T03n0158_008:0286a26": "羅窟極大寬博。彼十二那由他菩薩，入娑羅",
    "T03n0158_008:0286a27": "窟中猶見寬博。彼一一菩薩以種種菩薩神",
    "T03n0158_008:0286a28": "通供養如來已，為善男子，彼釋迦牟尼如來",
    "T03n0158_008:0286a29": "住處所容廣博。如是彼諸菩薩從釋迦牟尼",
    "T03n0158_008:0286b01": "佛所聞說已，頭面禮足右遶三匝，各還本",
    "T03n0158_008:0286b02": "土。彼諸菩薩發去未久，彼娑羅窟還復如故。",
    "T03n0158_008:0286b03": "「其中有四天下釋，名憍尸迦，觀命將終應墮",
    "T03n0158_008:0286b04": "畜生，極大恐怖，與八萬四千三十三天俱，詣",
    "T03n0158_008:0286b05": "娑羅窟向世尊所，近帝眼夜叉宮娑羅窟前",
    "T03n0158_008:0286b06": "住。承佛威神即生是念：『我今應請般遮飾乾",
    "T03n0158_008:0286b07": "闥婆子，以彼妙音歌歎世尊，可令世尊從三",
    "T03n0158_008:0286b08": "昧起。』時彼帝釋往請般遮飾乾闥婆子。時般",
    "T03n0158_008:0286b09": "遮飾執琴而來，承佛威神以柔軟音五百偈",
    "T03n0158_008:0286b10": "讚，彈琴歌詠歎於世尊。善男子！如般遮飾讚",
    "T03n0158_008:0286b11": "歎世尊，應時彼釋迦牟尼如來，入無聲勝明",
    "T03n0158_008:0286b12": "三昧，令此一切娑訶世界諸大威德夜叉、羅",
    "T03n0158_008:0286b13": "剎、阿修羅、迦樓羅、緊那羅、乾闥婆，欲界、色界",
    "T03n0158_008:0286b14": "一切諸天皆悉來集。其中樂音詠者，彼聞詠",
    "T03n0158_008:0286b15": "音生大歡喜；樂讚誦者彼聞讚辭，於世尊所",
    "T03n0158_008:0286b16": "生希有心歡喜恭敬；樂琴音者彼聞琴音亦",
    "T03n0158_008:0286b17": "大歡喜。「時彼釋迦牟尼如來從三昧起，現娑",
    "T03n0158_008:0286b18": "羅窟戶，帝釋即前問世尊言：『我坐何處？』彼",
    "T03n0158_008:0286b19": "釋迦牟尼如來告言：『汝等夜叉所共來者，今",
    "T03n0158_008:0286b20": "可入此娑羅窟坐。』時窟寬博十二恒河沙數，大",
    "T03n0158_008:0286b21": "眾入彼窟坐。時釋迦牟尼如來為彼大眾說",
    "T03n0158_008:0286b22": "如是法。眾中有求聲聞乘者，彼解說聲聞乘，",
    "T03n0158_008:0286b23": "九十億眾生於中得須陀洹果。有求辟支佛",
    "T03n0158_008:0286b24": "乘者，彼得解說辟支佛乘。有求無上佛乘者，",
    "T03n0158_008:0286b25": "彼純解說無上大乘。般遮飾乾闥婆子等十",
    "T03n0158_008:0286b26": "八那由他眾生，得住不退轉阿耨多羅三藐",
    "T03n0158_008:0286b27": "三菩提。其中未起三乘心者，有發阿耨多羅",
    "T03n0158_008:0286b28": "三藐三菩提心，有發辟支佛乘，有發聲聞乘",
    "T03n0158_008:0286b29": "心。彼憍尸釋即離恐怖，增壽千年得須陀洹",
    "T03n0158_008:0286c01": "果。「善男子！彼釋迦牟尼如來所容寬博，如是",
    "T03n0158_008:0286c02": "彼如來音輪亦復寬博，無有人能算數如來",
    "T03n0158_008:0286c03": "音輪邊際，彼如來方便廣博勸導眾生，無有",
    "T03n0158_008:0286c04": "人能知彼如來方便邊際。善男子！彼如來身",
    "T03n0158_008:0286c05": "甚為高廣，無能見頂知身際者。如今於彼娑",
    "T03n0158_008:0286c06": "訶佛剎眾生雲集，若彼一切入釋迦牟尼如",
    "T03n0158_008:0286c07": "來腹中皆悉容受，彼如來腹亦不增減。彼諸",
    "T03n0158_008:0286c08": "眾生不能得彼如來腹之邊際。又彼眾生同",
    "T03n0158_008:0286c09": "時和合，入彼如來一毛孔中，又復不還出亦",
    "T03n0158_008:0286c10": "不增減。欲尋如來一毛孔際無能得者，乃至",
    "T03n0158_008:0286c11": "天眼所不能知。彼釋迦牟尼如來身所容受",
    "T03n0158_008:0286c12": "如是寬博。「復次，善男子！彼釋迦牟尼如來佛",
    "T03n0158_008:0286c13": "土甚大寬博。善男子！又於十方恒河沙數諸",
    "T03n0158_008:0286c14": "佛剎中，眾生充滿如今娑訶佛剎。若彼眾生",
    "T03n0158_008:0286c15": "今盡來入娑訶佛土者，皆悉容受。所以者何？",
    "T03n0158_008:0286c16": "以彼如來先初發阿耨多羅三藐三菩提心立",
    "T03n0158_008:0286c17": "是願故。善男子！置此一恒河沙數世界，乃至",
    "T03n0158_008:0286c18": "十方千恒河沙數諸佛土中眾生，如是充滿",
    "T03n0158_008:0286c19": "如今娑訶佛土眾生充塞，若彼一切今入娑",
    "T03n0158_008:0286c20": "訶世界，皆悉容受。是彼如來先初發心，求無",
    "T03n0158_008:0286c21": "上智立如是願。善男子！彼釋迦牟尼如來佛",
    "T03n0158_008:0286c22": "土所知如是寬博。以是四法故，彼釋迦牟尼",
    "T03n0158_008:0286c23": "如來勝諸如來。善男子！汝等此月樂無垢",
    "T03n0158_008:0286c24": "華，如已所見，往至西方娑訶佛剎如我辭曰：",
    "T03n0158_008:0286c25": "『敬問釋迦牟尼如來，少病少惱，安樂住不？』」時",
    "T03n0158_008:0286c26": "彼無垢德明王如來，以月樂無垢華與羅潘",
    "T03n0158_008:0286c27": "象菩薩、月光菩薩。與已告言：「汝，善男子！我",
    "T03n0158_008:0286c28": "彼神力詣娑訶世界。」彼中二萬眾生同聲白佛",
    "T03n0158_008:0286c29": "言：「唯，世尊！我等亦承如來神力詣娑訶世界，",
    "T03n0158_008:0287a01": "奉見恭敬親近釋迦牟尼如來。」時彼無垢德明",
    "T03n0158_008:0287a02": "王如來告言：「善男子等！隨意可往。」彼二菩薩，",
    "T03n0158_008:0287a03": "羅潘象、月光，與二萬菩薩俱，承彼無垢德明",
    "T03n0158_008:0287a04": "王如來神力發華敷世界，如一念頃至此娑",
    "T03n0158_008:0287a05": "訶佛剎，詣耆闍崛山，叉手合掌白釋迦牟尼",
    "T03n0158_008:0287a06": "如來言：「世尊！東方去此過八十九百千佛剎，",
    "T03n0158_008:0287a07": "有世界名華敷，其佛號無垢德明王如來。彼",
    "T03n0158_008:0287a08": "佛於菩薩大眾中稱譽如來功德，作如是言：",
    "T03n0158_008:0287a09": "『娑訶剎中有佛，號釋迦牟尼如來，今現在。彼",
    "T03n0158_008:0287a10": "如來先為菩薩行菩提行時，初發化我於阿",
    "T03n0158_008:0287a11": "耨多羅三藐三菩提令住其中，我隨彼語發",
    "T03n0158_008:0287a12": "阿耨多羅三藐三菩提心。彼如來先為菩薩",
    "T03n0158_008:0287a13": "時，初發勸我住檀波羅蜜，乃至如前所說。彼",
    "T03n0158_008:0287a14": "釋迦牟尼如來，以是四法勝諸如來。彼如來",
    "T03n0158_008:0287a15": "遣此月樂無垢華，致問：「少病少惱，安樂住不？」』」",
    "T03n0158_008:0287a16": "如是樂喜剎中阿閦如來座動，其諸菩薩在",
    "T03n0158_008:0287a17": "會中者，見阿閦如來座動。尋即發遣問，略",
    "T03n0158_008:0287a18": "如前說。於一切處亦如是說。爾時東方無量",
    "T03n0158_008:0287a19": "阿僧祇如來，使菩薩各持月樂無垢華至此",
    "T03n0158_008:0287a20": "娑訶佛剎，奉見致問釋迦牟尼如來，供養恭",
    "T03n0158_008:0287a21": "敬親近聽法。爾時世尊，適稱東方世界名字",
    "T03n0158_008:0287a22": "諸佛號已，又復欲稱南方而作是言：「善男子！",
    "T03n0158_008:0287a23": "我見南方去此佛土過一恒河沙數佛剎，有",
    "T03n0158_008:0287a24": "世界名除一切憂惱，其佛號無惱德如來，現",
    "T03n0158_008:0287a25": "在說法。我先行菩薩行時，初勸彼佛於阿耨",
    "T03n0158_008:0287a26": "多羅三藐三菩提，乃至如前所說。」閻浮提光",
    "T03n0158_008:0287a27": "剎中法自在雷佛，彌樓安剎中至自在堅帝",
    "T03n0158_008:0287a28": "佛，德莊嚴帝剎中師子奮迅王佛，珠冠莊嚴",
    "T03n0158_008:0287a29": "剎中那羅延伏藏佛，放光遍覆剎中寶集功",
    "T03n0158_008:0287b01": "德奮迅佛，天樂剎中明藏佛，栴檀根剎中星",
    "T03n0158_008:0287b02": "宿稱佛，香聞剎中福力娑羅王佛，善解剎中",
    "T03n0158_008:0287b03": "柔軟雷音聲佛，閑居剎中娑羅稱帝王佛，雷",
    "T03n0158_008:0287b04": "是剎中自在明照佛，雲雷剎中柔軟音聲佛，",
    "T03n0158_008:0287b05": "分寶剎中寶掌龍佛，波羅摩寶樹剎中法雲",
    "T03n0158_008:0287b06": "月明自在佛，略如前說。南方如是無量阿僧",
    "T03n0158_008:0287b07": "祇諸佛座動，彼諸佛世尊皆稱譽讚歎釋迦",
    "T03n0158_008:0287b08": "牟尼如來。爾時南方乃至無量阿僧祇如來，",
    "T03n0158_008:0287b09": "遣菩薩持月樂無垢華至此娑訶佛剎，敬問",
    "T03n0158_008:0287b10": "釋迦牟尼如來乃至聽法。爾時世尊復作是",
    "T03n0158_008:0287b11": "言：「善男子！我見西方去此國土過九十七那",
    "T03n0158_008:0287b12": "由他百千佛剎，有世界名寂靜，其佛號寶山",
    "T03n0158_008:0287b13": "如來，今現住世為眾說法。我本行菩薩行時，",
    "T03n0158_008:0287b14": "初勸彼佛於阿耨多羅三藐三菩提，乃至如",
    "T03n0158_008:0287b15": "前說。」略說佛號，其名曰：妙光藏佛，音智藏佛，",
    "T03n0158_008:0287b16": "廣稱佛，普藏伏佛，梵華佛，掌超越佛，法燈",
    "T03n0158_008:0287b17": "明佛，無等辭佛，樂高音佛，流布王佛，梵帝聲",
    "T03n0158_008:0287b18": "佛，皆如前說。如是西方無量阿僧祇諸佛世",
    "T03n0158_008:0287b19": "尊，所可釋迦牟尼如來稱其名者，彼座皆動。",
    "T03n0158_008:0287b20": "爾時西方無量阿僧祇佛，遣菩薩持月樂無垢",
    "T03n0158_008:0287b21": "華至此娑訶佛剎，至已各坐聽法。略說。如是",
    "T03n0158_008:0287b22": "北方、上下、東南、西南、西北皆亦如上說。時釋",
    "T03n0158_008:0287b23": "迦牟尼如來，又欲說東北方而作是言：「善男",
    "T03n0158_008:0287b24": "子！我見東北方去此佛國過九十八億那由",
    "T03n0158_008:0287b25": "他百千佛土，有世界名無塵，其佛號除憂惱",
    "T03n0158_008:0287b26": "踊上廣聞娑羅王如來。我本為菩薩行菩提",
    "T03n0158_008:0287b27": "行時，初勸彼如來於阿耨多羅三藐三菩提，",
    "T03n0158_008:0287b28": "令住六波羅蜜。我初將彼至諸佛所，令彼得",
    "T03n0158_008:0287b29": "授阿耨多羅三藐三菩提記。如所稱名彼座",
    "T03n0158_008:0287c01": "皆動，乃至說眾生八萬四千種度，隨事聞音",
    "T03n0158_008:0287c02": "見釋迦牟尼如來聞如是法。彼眾中有二菩",
    "T03n0158_008:0287c03": "薩，一名山蜜，二名等樂趣。時彼除憂惱踊上",
    "T03n0158_008:0287c04": "廣聞娑羅王如來告彼二菩薩言：『汝等善男",
    "T03n0158_008:0287c05": "子！往彼娑訶世界，以我辭曰：「敬問釋迦牟尼",
    "T03n0158_008:0287c06": "如來，少病少惱，安樂住不？」』彼白佛言：『世尊！我",
    "T03n0158_008:0287c07": "等見彼娑訶佛剎地及虛空悉皆充滿，乃至",
    "T03n0158_008:0287c08": "無有容一人處，我等何住？』彼如來言：『善男子！",
    "T03n0158_008:0287c09": "莫作是說：「娑訶佛土無可住處。」善男子！彼釋",
    "T03n0158_008:0287c10": "迦牟尼佛如來容受寬博，具不可思議佛功",
    "T03n0158_008:0287c11": "德。彼如來以本願故，憐愍儀法所容甚廣，說",
    "T03n0158_008:0287c12": "三歸依三乘說法，說三種戒現三脫門，於三",
    "T03n0158_008:0287c13": "惡趣拔濟眾生置三善道。善男子！彼釋迦牟",
    "T03n0158_008:0287c14": "尼如來成佛未久，於時為眾生於中石山帝",
    "T03n0158_008:0287c15": "眼夜叉宮娑羅窟一結加趺坐，七日無諍受",
    "T03n0158_008:0287c16": "解脫喜樂。彼如來身滿娑羅窟，其窟中無四",
    "T03n0158_008:0287c17": "指空處如來之身所不滿者。竟七日時，於十",
    "T03n0158_008:0287c18": "方十二那由他菩薩摩訶薩，至彼娑訶世界",
    "T03n0158_008:0287c19": "住彼山前，奉見恭敬釋迦牟尼如來，乃至以",
    "T03n0158_008:0287c20": "此四法彼釋迦牟尼佛勝諸如來。善男子！汝",
    "T03n0158_008:0287c21": "等持此月樂無垢華，如己所見往西南方娑",
    "T03n0158_008:0287c22": "訶佛剎，敬問釋迦牟尼如來，少病少惱，安樂",
    "T03n0158_008:0287c23": "住不？』爾時除憂惱踊上廣聞娑羅王如來，以",
    "T03n0158_008:0287c24": "月樂無垢華，與山蜜、樂等趣菩薩，告言：『善",
    "T03n0158_008:0287c25": "男子！承我神力至娑訶剎。』時有二萬人同聲",
    "T03n0158_008:0287c26": "白言：『我等亦承如來神力詣娑訶佛土，奉見",
    "T03n0158_008:0287c27": "恭敬親近釋迦牟尼如來。』彼如來言：『諸善男",
    "T03n0158_008:0287c28": "子！隨意可往。』彼二菩薩與二萬菩薩，俱承如",
    "T03n0158_008:0287c29": "來神力發無塵剎，以一念頃至此娑訶佛剎",
    "T03n0158_008:0288a01": "耆闍崛山中，叉手合掌白釋迦牟尼如來言：",
    "T03n0158_008:0288a02": "『世尊！東北方有佛，乃至如前所說。彼佛遣此",
    "T03n0158_008:0288a03": "月樂無垢華，敬問世尊，少病少惱，安樂住不？』」",
    "T03n0158_008:0288a04": "如是降魔官如來座動，於中菩薩集者見彼",
    "T03n0158_008:0288a05": "降魔官如來座動，即問如來所由因緣，如前",
    "T03n0158_008:0288a06": "所說。如是，娑羅帝王佛，大力光佛，蓮華上佛，",
    "T03n0158_008:0288a07": "栴檀彌樓王佛，海此岸明佛，智力佛。爾時",
    "T03n0158_008:0288a08": "東北方是等無量阿僧祇如來，各遣二菩薩",
    "T03n0158_008:0288a09": "持月樂無垢華，至此娑訶佛土。奉見敬問釋",
    "T03n0158_008:0288a10": "迦牟尼如來，供養恭敬親近聽法。",
    "T03n0158_008:0288a11": "29 入三昧門品大乘悲分陀利經入三昧門品第二十九",
    "T03n0158_008:0288a12": "爾時一切眾生集此娑訶佛剎者，釋迦牟尼",
    "T03n0158_008:0288a13": "如來以神通力，令一一眾生大如芥子。如是",
    "T03n0158_008:0288a14": "眾生遍滿側塞娑訶佛剎地及虛空，眾生充",
    "T03n0158_008:0288a15": "滿，乃至無容毫髮之處，彼諸眾生各不相見，",
    "T03n0158_008:0288a16": "惟覩虛空。又諸石山、須彌、鐵圍、大鐵圍山、障",
    "T03n0158_008:0288a17": "山，上至諸天宮，下至金輪，悉無障蔽。眾生",
    "T03n0158_008:0288a18": "之眼唯見釋迦牟尼如來，入遍虛空法無斷",
    "T03n0158_008:0288a19": "滅三昧。爾時如來內一切月樂無垢華諸毛",
    "T03n0158_008:0288a20": "孔中，是諸眾生集娑訶世界者，皆悉得見彼",
    "T03n0158_008:0288a21": "諸眾生。捨思惟觀佛色身心，皆觀如來毛",
    "T03n0158_008:0288a22": "孔。見毛孔中諸有園池，種種寶樹，種種華",
    "T03n0158_008:0288a23": "果，枝葉茂盛，種種頭舍，種種衣服，種種幡",
    "T03n0158_008:0288a24": "蓋、幢麾、枳由羅，真珠、瓔珞以莊嚴樹，譬如安",
    "T03n0158_008:0288a25": "樂世界園林茂盛。時諸眾生皆作是念：「我今",
    "T03n0158_008:0288a26": "宜往觀於園林。」時集此娑訶世界一切眾生，",
    "T03n0158_008:0288a27": "從如來身毛孔入而坐其中，惟除在地獄、餓",
    "T03n0158_008:0288a28": "鬼、畜生及無色天。爾時世尊還執神通，其諸",
    "T03n0158_008:0288a29": "眾生各得相見，即相問言：「釋迦牟尼如來今",
    "T03n0158_008:0288b01": "在何處？」時彌勒菩薩普告大眾言：「咄，汝眾生！",
    "T03n0158_008:0288b02": "皆當應知，我等今者盡皆集如來腹中。」彼皆",
    "T03n0158_008:0288b03": "各各見其如來身相內外，然後乃至知集在",
    "T03n0158_008:0288b04": "如來腹中。彼皆生念：「我等云何入如來腹？誰",
    "T03n0158_008:0288b05": "持我等置如來腹中？」爾時彌勒菩薩，即以高",
    "T03n0158_008:0288b06": "聲告大眾：「汝等當聽，此非餘力，是如來神通",
    "T03n0158_008:0288b07": "變化，為饒益我等故。世尊今當說法，汝等一",
    "T03n0158_008:0288b08": "心諦聽，善思念之。」時諸大眾叉手合掌瞻仰",
    "T03n0158_008:0288b09": "世尊。爾時如來即說《一切法門行經》。何謂《一",
    "T03n0158_008:0288b10": "切法門行經》？謂度生死淵，入八聖道，滿足一",
    "T03n0158_008:0288b11": "切種智。自然智中有十事：一者，至意發心廻",
    "T03n0158_008:0288b12": "向解脫；二者，於一切眾生發大悲心；三者，以",
    "T03n0158_008:0288b13": "饒益心攝一切眾生；四者，未度者度如大船",
    "T03n0158_008:0288b14": "師；五者，未解者解諸顛倒；六者，大師子吼驚",
    "T03n0158_008:0288b15": "動一切眾生使觀無我法；七者，遊諸世界覺",
    "T03n0158_008:0288b16": "一切法如幻夢影；八者，莊嚴光飾一切世界",
    "T03n0158_008:0288b17": "淨戒身力；九者，成辦如來十力滿一切波羅",
    "T03n0158_008:0288b18": "蜜；十者，為具四無畏如說修行為得十八不",
    "T03n0158_008:0288b19": "共法。無餘菩薩如所聞法，皆悉修行除世愚",
    "T03n0158_008:0288b20": "惑，是名「十事一切法門行經」。知至無相行門，",
    "T03n0158_008:0288b21": "思惟一切法，無我心無生滅，是不退、不轉、不",
    "T03n0158_008:0288b22": "斷、不常、無捨、無證。說是法時，八十億恒河沙",
    "T03n0158_008:0288b23": "數眾生，即於如來腹中得不退轉阿耨多羅",
    "T03n0158_008:0288b24": "三藐三菩提。於中過數菩薩摩訶薩，得種種",
    "T03n0158_008:0288b25": "三昧陀羅尼忍辱。時彼一切還從如來身毛",
    "T03n0158_008:0288b26": "孔出，於如來所得未曾有。頂禮如來足已，各",
    "T03n0158_008:0288b27": "還十方至其本土。東方菩薩誠欲推尋釋迦",
    "T03n0158_008:0288b28": "牟尼如來音輪身相，彼東方菩薩轉轉乃至",
    "T03n0158_008:0288b29": "東方過無量阿僧祇佛土，猶故不盡。釋迦牟",
    "T03n0158_008:0288c01": "尼佛如來音輪之聲，於彼聞如是音，文字句",
    "T03n0158_008:0288c02": "義皆悉備足，猶如釋迦牟尼如來前坐聽法",
    "T03n0158_008:0288c03": "無異。於彼一切亦不能知釋迦牟尼如來身",
    "T03n0158_008:0288c04": "之增減。彼在所至處，見釋迦牟尼如來身現",
    "T03n0158_008:0288c05": "在前，又見無量阿僧祇菩薩聲聞，在釋迦牟",
    "T03n0158_008:0288c06": "尼如來身一毛孔中出入無礙。一一毛孔亦",
    "T03n0158_008:0288c07": "如是，乃至見一切毛孔中眾生出入亦復如",
    "T03n0158_008:0288c08": "是，於十方亦如是說。爾時大眾在如來腹者，",
    "T03n0158_008:0288c09": "皆從如來毛孔出已，頭面禮世尊足，遶佛三",
    "T03n0158_008:0288c10": "匝住如來前，以眾妙偈句義備足，同時讚歎",
    "T03n0158_008:0288c11": "稱譽如來。爾時欲色界諸天，於虛空中雨眾",
    "T03n0158_008:0288c12": "妙華、華鬘、塗香，作天伎樂懸諸天繒，幡蓋、",
    "T03n0158_008:0288c13": "幢麾、衣服、頭舍，真珠、瓔珞供養如來。",
    "T03n0158_008:0288c14": "30 囑累品大乘悲分陀利經囑累品第三十",
    "T03n0158_008:0288c15": "爾時有菩薩名無畏等持，叉手合掌前白佛",
    "T03n0158_008:0288c16": "言：「世尊！此大授記當名何經？云何受持？」佛",
    "T03n0158_008:0288c17": "言：「一名『入一切種智行陀羅尼門』；二名『諸佛",
    "T03n0158_008:0288c18": "之藏』；三名『多集』；四名『授菩薩記』；五名『入無畏",
    "T03n0158_008:0288c19": "道』；六名『入諸三昧』；七名『現諸佛土』；八名『如大",
    "T03n0158_008:0288c20": "海』；九名『過數』；十名『大悲分陀利』。」重白佛言：「唯，",
    "T03n0158_008:0288c21": "世尊！若善男子、善女人！受持讀誦此經為他",
    "T03n0158_008:0288c22": "人說，乃至一四句偈，得幾所福？」佛言：「此經功",
    "T03n0158_008:0288c23": "德吾先已說，今當為汝略說。若有善男子、善",
    "T03n0158_008:0288c24": "女人！受持是經，讀誦、書寫、為他人說，乃至一四",
    "T03n0158_008:0288c25": "句偈，是人得福過於菩薩十大劫中具行六",
    "T03n0158_008:0288c26": "波羅蜜者。所以者何？此經能滅除諸天、世人、",
    "T03n0158_008:0288c27": "梵、魔、沙門、婆羅門、眾夜叉、羅剎、龍、乾闥婆、鳩槃",
    "T03n0158_008:0288c28": "茶、餓鬼、毗舍遮、緊那羅、阿修羅等諸惡心故。",
    "T03n0158_008:0288c29": "又能除滅一切諸病、鬪諍、怨嫉；又能除滅非時",
    "T03n0158_008:0289a01": "惡風、霜雹、暴雨；又能除滅疾疫、飢饉，能令安",
    "T03n0158_008:0289a02": "隱常得豐樂；令人強健集會歡喜，不相順者",
    "T03n0158_008:0289a03": "能令和合，有恐怖者施無畏樂；能滅結使增",
    "T03n0158_008:0289a04": "長善根；能令三惡趣脫諸苦際；又能示現三",
    "T03n0158_008:0289a05": "乘妙道；能令人得三昧陀羅尼忍辱；能饒益",
    "T03n0158_008:0289a06": "一切眾生；能坐金剛座能破四魔；能覺助菩",
    "T03n0158_008:0289a07": "提法轉法輪；乏聖七財眾生能以菩薩法",
    "T03n0158_008:0289a08": "令得富足。我欲令多眾生入無畏城故演說",
    "T03n0158_008:0289a09": "是法，今我是法當付囑誰？誰能於後惡世之",
    "T03n0158_008:0289a10": "中宣布是法，令於諸方不退轉菩薩皆得聞",
    "T03n0158_008:0289a11": "知，令除眾生染著非法、貪著榮利處邪見法，",
    "T03n0158_008:0289a12": "無果報心皆悉除滅？」爾時一切大眾知如來",
    "T03n0158_008:0289a13": "心，眾坐有一夜叉仙名那彌樓弗沙。時彌勒",
    "T03n0158_008:0289a14": "菩薩摩訶薩，手攝那彌樓弗沙臂，將至世尊",
    "T03n0158_008:0289a15": "所。佛言：「汝大仙受持是法，乃至於後惡世之",
    "T03n0158_008:0289a16": "時廣宣流布，令諸方不退轉菩薩皆悉聞知，",
    "T03n0158_008:0289a17": "有得聞者住不退轉心。」彼白佛言：「唯然，世尊！",
    "T03n0158_008:0289a18": "我以本願為夜叉仙，過八萬四千大劫於行",
    "T03n0158_008:0289a19": "菩提行，我以勸過數眾生遊四梵處住不退",
    "T03n0158_008:0289a20": "轉地。世尊！其有眾生，於後惡世能受持、書寫、",
    "T03n0158_008:0289a21": "讀誦此經，乃至為他人說一四句偈，我當身",
    "T03n0158_008:0289a22": "自擁護，令彼法師無能惱者。」佛說是經已，時",
    "T03n0158_008:0289a23": "諸大眾，天、龍、乾闥婆、阿修羅、世人，聞經歡喜",
    "T03n0158_008:0289a24": "作禮而去。",
    "T03n0158_008:0289a25": "大乘悲分陀利經卷第八"
}