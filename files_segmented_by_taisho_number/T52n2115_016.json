{
    "T52n2115_016:0732c13": "鐔津文集卷第十六",
    "T52n2115_016:0732c15": "藤州鐔津東山沙門契嵩撰",
    "T52n2115_016:0732c16": "非韓下",
    "T52n2115_016:0732c17": "第十四",
    "T52n2115_016:0732c18": "韓子為贈絳州刺史馬彙之行狀曰。司徒公",
    "T52n2115_016:0732c19": "之薨也。刺臂血書佛經千餘言。期以報德。又",
    "T52n2115_016:0732c20": "曰。其居喪有過人行。又曰。愈既世通家詳聞",
    "T52n2115_016:0732c21": "其世系事業。從少府請。掇其大者為行狀。託",
    "T52n2115_016:0732c22": "立言之君子而圖其不朽焉。馬彙者蓋北平",
    "T52n2115_016:0732c23": "郡王司徒馬遂之長子也。司徒公之薨者。乃",
    "T52n2115_016:0732c24": "其在父之喪也。刺臂出血書佛經者。在韓子",
    "T52n2115_016:0732c25": "當辯。乃從而稱之。韓子殆始識知乎佛經歟。",
    "T52n2115_016:0732c26": "夫父母之德昊天罔極。而孰可報之。今曰期",
    "T52n2115_016:0732c27": "以報德。韓子其乃知佛之法有所至乎。曰其",
    "T52n2115_016:0732c28": "居喪有過人行。是亦高其能行佛之事也。曰",
    "T52n2115_016:0732c29": "掇其大者以為行狀託立言之君子而圖其不",
    "T52n2115_016:0733a01": "朽焉者。韓子亦欲人皆勸而從事于佛乎。吾",
    "T52n2115_016:0733a02": "考韓子為行狀時。其年已三十四五。立朝近",
    "T52n2115_016:0733a03": "作博士御史矣。韓子自謂。素讀書著文。其楊",
    "T52n2115_016:0733a04": "墨釋老之學無所入其心。至此乃善彙為佛",
    "T52n2115_016:0733a05": "氏之事。豈韓子既壯。精神明盛。始見道理。",
    "T52n2115_016:0733a06": "迺覺佛說之為至耶。其後之雖稍辯佛(如辨佛骨事也)",
    "T52n2115_016:0733a07": "將外專儒以護其名。而內終默重其道妙乎。",
    "T52n2115_016:0733a08": "不然何徹至老以道理與大顛相善之殷勤而",
    "T52n2115_016:0733a09": "如彼也。夫佛乃人之至大者也。其可毀乎毀",
    "T52n2115_016:0733a10": "之適足以自損。於佛何所傷也。雖然原道先",
    "T52n2115_016:0733a11": "擯佛。何其太過。而行狀推佛。何其專也歟。韓",
    "T52n2115_016:0733a12": "子固亦不恒其德矣(注韓子為進學解。謂其陽斥佛老矣故其作原道最在前)。",
    "T52n2115_016:0733a13": "第十五",
    "T52n2115_016:0733a14": "余讀唐書見其為韓子與李紳爭臺參移牒往",
    "T52n2115_016:0733a15": "來論臺府事體。而見愈之性愎訐言詞不遜",
    "T52n2115_016:0733a16": "大喧物論。及視韓子論京尹不臺參答友人",
    "T52n2115_016:0733a17": "書而其氣躁言厲爭之也。噫韓李皆唐之名",
    "T52n2115_016:0733a18": "臣。何其行事之際乃若此。唐之典故御史臺",
    "T52n2115_016:0733a19": "則掌持邦國刑憲典章。以肅正其朝廷也。京",
    "T52n2115_016:0733a20": "兆府雖所管神州畿縣。其實乃一大州牧之",
    "T52n2115_016:0733a21": "事體耳。以其臺府較則臺重於府矣。韓乃兼",
    "T52n2115_016:0733a22": "御史大夫。李正中丞。然大夫固高於中丞而",
    "T52n2115_016:0733a23": "韓李互有其輕重也。此所以發其諍端矣。韓",
    "T52n2115_016:0733a24": "子見幾初當避而讓之可也。不然姑從朝廷",
    "T52n2115_016:0733a25": "之舊儀。何乃使之輒爭。春秋時滕侯薛侯朝",
    "T52n2115_016:0733a26": "魯而爭長。孔子惡其無禮書之。遺左丘明而",
    "T52n2115_016:0733a27": "發其微旨。聖人豈不因前而戒後乎。紳愈縱",
    "T52n2115_016:0733a28": "不能見幾稍悟。豈不念春秋之法而懼之耶。",
    "T52n2115_016:0733a29": "然李氏吾不論也。韓子自謂專儒。毅然欲為",
    "T52n2115_016:0733b01": "聖人之徒。是亦知儒有爵位相先者。久相待",
    "T52n2115_016:0733b02": "遠相致者。在醜夷不爭者。又曰。君子矜而不",
    "T52n2115_016:0733b03": "爭者。韓子與公垂平生相善。始公垂舉進士",
    "T52n2115_016:0733b04": "時。韓子乃以書稱其才而薦諸陸員外者。及",
    "T52n2115_016:0733b05": "此正可推讓以顧前好乃反爭之。喧譁于朝",
    "T52n2115_016:0733b06": "廷。而韓子儒之行何有。故舊之道安在。使",
    "T52n2115_016:0733b07": "後學當何以取法。假令朝廷優於韓子。詔獨",
    "T52n2115_016:0733b08": "免其臺參。韓子自當以不敢虧朝廷之令式。",
    "T52n2115_016:0733b09": "固宜讓第恭其禮貌日趨於臺參。彼李紳識",
    "T52n2115_016:0733b10": "者。豈不媿且伏也。彼欲嫁禍于二人者。豈不",
    "T52n2115_016:0733b11": "沮其姦計而自悔。豈不歸厚德稱長者於韓",
    "T52n2115_016:0733b12": "子耶。是豈獨當時感媿乎逢吉而已矣。亦垂",
    "T52n2115_016:0733b13": "于後世士大夫之法也。惜乎不能行諸以成",
    "T52n2115_016:0733b14": "就其德。豈韓子力不足而識不至耶。昔廉頗",
    "T52n2115_016:0733b15": "不伏其位。居藺相如之下。宣言欲辱之。而相",
    "T52n2115_016:0733b16": "如至每朝時嘗稱疾。不欲與頗爭列。余嘗愛",
    "T52n2115_016:0733b17": "相如有器識臨事守大體。太史公謂退讓頗",
    "T52n2115_016:0733b18": "名重丘山。宜其有重名也。較此其賢於韓子",
    "T52n2115_016:0733b19": "遠矣。漢孝景之時。竇嬰與田蚡交毀而相爭",
    "T52n2115_016:0733b20": "朝。既出而武安侯怒御史大夫韓安國不專",
    "T52n2115_016:0733b21": "助己。安國因責蚡曰。夫魏其毀君。君當免冠",
    "T52n2115_016:0733b22": "解印綬而歸可。曰臣幸得待罪。固非其任。魏",
    "T52n2115_016:0733b23": "其言皆是也。如此則上必多君有讓德。今人",
    "T52n2115_016:0733b24": "毀君。君亦毀之。譬如賈竪女子爭言。何其無",
    "T52n2115_016:0733b25": "大體也。韓子當時雖幸無御史之責。今其垂",
    "T52n2115_016:0733b26": "之史書而取笑萬世之識者。其又甚於安國",
    "T52n2115_016:0733b27": "之讓也。慎之哉。慎之哉。",
    "T52n2115_016:0733b28": "第十六",
    "T52n2115_016:0733b29": "韓子為鱷魚文與魚。而告之世。謂鱷魚因之",
    "T52n2115_016:0733c01": "而逝。吾以為不然。鱷魚乃昆蟲無知之物者",
    "T52n2115_016:0733c02": "也。豈能辨韓子之文耶。然使韓子有誠必能",
    "T52n2115_016:0733c03": "感動於物以誠即已。何必文乎。文者聖人所",
    "T52n2115_016:0733c04": "以待人者也。遺蟲魚以文。不亦賤乎。人哉文",
    "T52n2115_016:0733c05": "之。其人猶有所不知況昆蟲歟。謂鱷魚去之。",
    "T52n2115_016:0733c06": "吾恐其未然。唐書雖稱之。亦史氏之不辨也。",
    "T52n2115_016:0733c07": "第十七",
    "T52n2115_016:0733c08": "韓子與孟簡尚書書曰。來示云。有人傳愈近",
    "T52n2115_016:0733c09": "少奉釋氏者。傳者之妄也。潮州時有一老僧",
    "T52n2115_016:0733c10": "號大顛。頗聰明識道理實能外形骸以理自",
    "T52n2115_016:0733c11": "勝。不為事物侵亂。要自以為難得。因與往",
    "T52n2115_016:0733c12": "來。及祭神至海上。遂造其廬。及來袁州留衣",
    "T52n2115_016:0733c13": "與之別。乃人之情。非崇信其法求福田利益",
    "T52n2115_016:0733c14": "也。噫韓子雖強為之言務欲自掩。豈覺其言",
    "T52n2115_016:0733c15": "愈多而其迹愈見。韓子謂大顛實能外形骸",
    "T52n2115_016:0733c16": "而以理自勝不為事物侵亂也者。韓子雖謂",
    "T52n2115_016:0733c17": "人情且爾。亦何免己信其法也矣。夫佛教至",
    "T52n2115_016:0733c18": "論乎福田利益者。正以順理為福。得性如法",
    "T52n2115_016:0733c19": "不為外物所惑。為最利益也。韓子與大顛游。",
    "T52n2115_016:0733c20": "其預談理論性。已廁其福田利益矣。韓子何",
    "T52n2115_016:0733c21": "不思以為感。乃復云云。吾少時讀大顛禪師",
    "T52n2115_016:0733c22": "書見其謂。韓子嘗問大顛曰。云何為道。大",
    "T52n2115_016:0733c23": "顛即默然良久。韓子未及諭旨。其弟子三平",
    "T52n2115_016:0733c24": "者遂擊其床大顛顧謂三平何為。三平曰。先",
    "T52n2115_016:0733c25": "以定動後以智拔。韓子即曰。愈雖問道於師。",
    "T52n2115_016:0733c26": "乃在此上人處得入。遂拜之。以斯驗韓子所",
    "T52n2115_016:0733c27": "謂以理自勝者是也。韓子雖巧說多端欲護",
    "T52n2115_016:0733c28": "其儒名。亦何以逃識者之所見笑耶。大凡事",
    "T52n2115_016:0733c29": "不知即已。不信即休。烏有知其道之如此。信",
    "T52n2115_016:0734a01": "其徒之如是。而反排其師忍毀其法。君子處",
    "T52n2115_016:0734a02": "心豈當然乎。大顛者佛之弟子也。佛者大顛",
    "T52n2115_016:0734a03": "之師也。夫弟子之道。固從其師之所得也。",
    "T52n2115_016:0734a04": "韓子善其弟子之道。而必斥其師。猶重人子",
    "T52n2115_016:0734a05": "孫之義方而輕其祖禰。孰謂韓子知禮乎。又",
    "T52n2115_016:0734a06": "曰。積善積惡殃慶各自以其類至。何有去聖",
    "T52n2115_016:0734a07": "人之道。捨先王之法。而從夷狄之教以求福",
    "T52n2115_016:0734a08": "利也。此韓子未之思也。夫聖人之道善而已",
    "T52n2115_016:0734a09": "矣。先王之法治而已矣。佛以五戒勸世。豈欲",
    "T52n2115_016:0734a10": "其亂耶。佛以十善導人。豈欲其惡乎。書曰。為",
    "T52n2115_016:0734a11": "善不同。同歸于治。是豈不然哉。若其教人",
    "T52n2115_016:0734a12": "解情妄捐身世。修潔乎神明。此乃吾佛大聖",
    "T52n2115_016:0734a13": "人之大觀。治其大患以神道設教者也。其為",
    "T52n2115_016:0734a14": "善抑又至矣深矣。廣大悉備矣。不可以世道",
    "T52n2115_016:0734a15": "輒較也。孔子曰。君子之於天下也。無適也無",
    "T52n2115_016:0734a16": "莫也。義之與比。義也者理也。謂君子理當",
    "T52n2115_016:0734a17": "即與不專此不蔑彼。韓子徒見佛教之迹。不",
    "T52n2115_016:0734a18": "睹乎佛教聖人之所以為教之理。宜其苟排",
    "T52n2115_016:0734a19": "佛老也。文中子曰。觀極讜議知佛教可以一",
    "T52n2115_016:0734a20": "矣。此固韓子之不知也。又曰。且彼佛者果",
    "T52n2115_016:0734a21": "何人哉。其行事類君子耶小人耶。若君子也。",
    "T52n2115_016:0734a22": "必不妄加禍於守道之人。如小人也。其身已",
    "T52n2115_016:0734a23": "死其鬼不靈云云。此乃韓子疑之之甚也。既",
    "T52n2115_016:0734a24": "未決其類君子小人。烏可輒便毀佛耶。其閭",
    "T52n2115_016:0734a25": "巷凡庸之人最為無識。欲相詬辱也。猶知先",
    "T52n2115_016:0734a26": "探彼所短果可罵者。乃始罵而揚之。今韓子",
    "T52n2115_016:0734a27": "疑佛。未辨其類。君子之長小人之短。便酷詆",
    "T52n2115_016:0734a28": "之。不亦暴而妄乎哉。幾不若彼閭巷之人",
    "T52n2115_016:0734a29": "為意之審也。謂佛為大聖人。猶不足以盡佛。",
    "T52n2115_016:0734b01": "況君子小人耶。雖古今愚鄙之人。皆知佛非",
    "T52n2115_016:0734b02": "可類夫君子小人。而韓子獨以君子小人類",
    "T52n2115_016:0734b03": "佛。又況疑之而自不決乎。誠可笑也。又曰。",
    "T52n2115_016:0734b04": "天地神祇昭布森列。非可誣也。又肯令其鬼",
    "T52n2115_016:0734b05": "行胸臆作威福於其間哉。夫天地神祇誠不",
    "T52n2115_016:0734b06": "可誣。固如韓子之言。但其欲賴天地神祇不",
    "T52n2115_016:0734b07": "令鬼作威福。此又韓子識理不至也。苟自知",
    "T52n2115_016:0734b08": "其所知詣理。理當斥斥之。理不當斥則不斥。",
    "T52n2115_016:0734b09": "知明則不待外助。理當則天地自順。吾輩於",
    "T52n2115_016:0734b10": "事是非抑揚。特資此矣。不類韓子外引神祇",
    "T52n2115_016:0734b11": "以為呪矢而賴之也。易曰。先天而天弗違。後",
    "T52n2115_016:0734b12": "天而奉天時。天且弗違。況於人乎。況於鬼神",
    "T52n2115_016:0734b13": "乎。韓子之徒。何嘗彷彿見乎聖人之心耶。劉",
    "T52n2115_016:0734b14": "昀唐書謂。韓輩抵排佛老於道未弘誠不私",
    "T52n2115_016:0734b15": "也。史臣之是非不謬也矣。",
    "T52n2115_016:0734b16": "第十八",
    "T52n2115_016:0734b17": "昔陽城以處士被詔遷諫議大夫。久之其諫",
    "T52n2115_016:0734b18": "爭未見。眾皆以虛名譏城。謂其忝也。而韓",
    "T52n2115_016:0734b19": "子遂作諫臣論非之。其意亦以城既處諫官。",
    "T52n2115_016:0734b20": "而使天下不聞其諫爭之言。豈有道之士所",
    "T52n2115_016:0734b21": "為乎。逮城出守道州。以善政聞。而韓子為序",
    "T52n2115_016:0734b22": "送太學生何堅還城之州。又特賢城所治為",
    "T52n2115_016:0734b23": "有道之國。特比漢之黃霸為頴川時。感鳳鳥",
    "T52n2115_016:0734b24": "集鳴之賀。余小時視此二說。怪韓子議論不",
    "T52n2115_016:0734b25": "定。而是非相反。夫是必是之。非必非之。何其",
    "T52n2115_016:0734b26": "前後混惑如此。古今所論。謂聖賢正以其能",
    "T52n2115_016:0734b27": "知人於未名之間。見事於未然之時也。昔王",
    "T52n2115_016:0734b28": "濬有大志。其未效之時。人皆笑之。唯羊叔",
    "T52n2115_016:0734b29": "子謂其必堪大事。而善待之。而濬果立功於",
    "T52n2115_016:0734c01": "晉。唐征淮西之時。李光顏初碌碌於行伍。人",
    "T52n2115_016:0734c02": "未之識。獨裴中立稱其才於憲宗。不數日奏",
    "T52n2115_016:0734c03": "光顏能大破賊兵。晉時戴睎少有才惠。人皆",
    "T52n2115_016:0734c04": "許以有遠政。唯嵇侍中謂其必不成器。其後",
    "T52n2115_016:0734c05": "睎果以無行被斥。故唐晉書稱其知人。而稽",
    "T52n2115_016:0734c06": "羊裴晉公三君子之美。灼灼然照萬世矣。韓",
    "T52n2115_016:0734c07": "子賢者。其識鑒人物固宜如此也。使賢城果",
    "T52n2115_016:0734c08": "賢。方其諫爭未有所聞之時。韓子當推之以",
    "T52n2115_016:0734c09": "質眾人之相譏。豈前既不賢。其後因時之所",
    "T52n2115_016:0734c10": "美。而隨又賢之。若是則韓子稱其有道無道。",
    "T52n2115_016:0734c11": "是皆因人乃爾。豈韓子能自知之耶。余視唐",
    "T52n2115_016:0734c12": "書。見陽子素君子人也。非其賢為太守而不",
    "T52n2115_016:0734c13": "賢於諫官。乃韓子自不知陽耳。韓子謂。亢宗",
    "T52n2115_016:0734c14": "居諫官之職。而欲守處士之志。乃引易蠱之",
    "T52n2115_016:0734c15": "上九與蹇之六二交辭。以折其行事。此陽氏",
    "T52n2115_016:0734c16": "居官。自有王臣謇謇之意。而韓子不見。按唐",
    "T52n2115_016:0734c17": "書。正(避後諱)元之初。諫官紛紛競言。事細碎者",
    "T52n2115_016:0734c18": "無不聞達。天子益厭苦之。然當此亢宗自山",
    "T52n2115_016:0734c19": "林以有道詔為諫列。固宜相時而發。烏可如",
    "T52n2115_016:0734c20": "他諫臣齗齗遽騁口舌以重人主厭惡。詳亢",
    "T52n2115_016:0734c21": "宗在官而人不見其諫爭者。非不言也。蓋用",
    "T52n2115_016:0734c22": "禮五諫之義。而其所發微直自有次序。不可",
    "T52n2115_016:0734c23": "得而輒見。其五諫也者。曰諷。曰順。曰闚。曰",
    "T52n2115_016:0734c24": "指。曰陷也。諷諫者。謂知禍患之萌而諷告之",
    "T52n2115_016:0734c25": "也。順諫者。謂出詞遜順不逆君心。闚諫者。謂",
    "T52n2115_016:0734c26": "視君顏色而諫。指諫者。謂質指其事而諫。陷",
    "T52n2115_016:0734c27": "諫者。謂言國之害而忘生為君也。然其事未",
    "T52n2115_016:0734c28": "至亡國大害於政。則未可以指陷也。指陷謂",
    "T52n2115_016:0734c29": "言直而氣厲。激怒於人主。失身多而濟事少",
    "T52n2115_016:0735a01": "也。魏文正曰。臣願陛下使臣為良臣。勿使臣",
    "T52n2115_016:0735a02": "為忠臣。忠臣縱殺身有直諫之名。而不益其",
    "T52n2115_016:0735a03": "事。更彰君之惡。若是則諷諫果優隱於直諫。",
    "T52n2115_016:0735a04": "直諫豈不為不得已而用之耶。故古之聖賢",
    "T52n2115_016:0735a05": "多尚諷諫。孔子曰。吾從其諷諫乎。禮曰。為人",
    "T52n2115_016:0735a06": "臣之禮不顯諫。又曰。事君欲諫而不欲陳。此",
    "T52n2115_016:0735a07": "豈不然乎。陽子蓋如此之謂也。及裴延齡輩",
    "T52n2115_016:0735a08": "用事。邪人為黨。傾覆宰相。大害國政。亢宗不",
    "T52n2115_016:0735a09": "得已。遂與王仲舒伏閣下。一疏論其姦邪。天",
    "T52n2115_016:0735a10": "子果怒欲加罪誅城。會順宗適在東宮。解救",
    "T52n2115_016:0735a11": "僅免。然城諫爭法。經緊緩乃隨其事宜。始城",
    "T52n2115_016:0735a12": "與其二弟日夕痛飲。客苟有造城欲問其所",
    "T52n2115_016:0735a13": "以。城知其意即坐客強之以酒醉客。欲其不",
    "T52n2115_016:0735a14": "暇發語。此足見陽子居官其意有在。雖尋常",
    "T52n2115_016:0735a15": "之士。亦可以揣知陽子之意。韓子何其特昧",
    "T52n2115_016:0735a16": "而遽作論譊譊。輒引尚書君陳之詞而曰。若",
    "T52n2115_016:0735a17": "書所謂則大臣宰相之事。非陽子之所宜行",
    "T52n2115_016:0735a18": "也。是又韓子不知經也。若君陳曰。爾有嘉謨",
    "T52n2115_016:0735a19": "嘉猷則入告爾后于內。爾乃順之于外。曰斯",
    "T52n2115_016:0735a20": "謨斯猷維我后之德也。嗚呼臣人咸若時惟",
    "T52n2115_016:0735a21": "良顯哉。其所以嗚呼也者。蓋慨嘆凡臣於人",
    "T52n2115_016:0735a22": "者咸皆順行此入告順外之道。豈不為良臣",
    "T52n2115_016:0735a23": "大能昭顯其君之德也。孔安國傳之亦然也。",
    "T52n2115_016:0735a24": "如此則入則諫其君。出不使外人知者。何獨",
    "T52n2115_016:0735a25": "在大臣宰相者乃得行之耶。陽子立朝為諫",
    "T52n2115_016:0735a26": "議大夫。其位豈甚下。其官豈甚小。入則諫出",
    "T52n2115_016:0735a27": "則不使人知。豈不宜其所行。孰謂不可耶。夫",
    "T52n2115_016:0735a28": "諫爭自古罕有得其所者。漢之善諫者袁盎",
    "T52n2115_016:0735a29": "汲黯。而言事尚忤觸人主所不陷其身者。賴",
    "T52n2115_016:0735b01": "文武賢主而納諫。其後薛廣德朱雲劉輔輩。",
    "T52n2115_016:0735b02": "激怒天子又其甚矣。方陽氏之諫爭。師經有",
    "T52n2115_016:0735b03": "法。在韓子固當推之以教後世可也。更沮之。",
    "T52n2115_016:0735b04": "謬論如此。不亦易乎。",
    "T52n2115_016:0735b05": "第十九",
    "T52n2115_016:0735b06": "韓子讀墨謂。孔子必用墨子。墨子必用孔子。",
    "T52n2115_016:0735b07": "不相用不足為孔墨。及與孟簡書。乃曰。二帝",
    "T52n2115_016:0735b08": "三王群聖之道大壞。後之學者無所尋逐。以",
    "T52n2115_016:0735b09": "至於今泯泯也。其禍出於楊墨肆行而莫之",
    "T52n2115_016:0735b10": "禁故也。韓子何其言之反覆如此。惑人而無",
    "T52n2115_016:0735b11": "準也。",
    "T52n2115_016:0735b12": "第二十",
    "T52n2115_016:0735b13": "韓子序送高閒曰。今閒師浮屠氏。一死生解",
    "T52n2115_016:0735b14": "外繆。是其為心。必泊然無所起。其於世必淡",
    "T52n2115_016:0735b15": "然無所嗜。韓子為此說。似知佛之法真奧有",
    "T52n2115_016:0735b16": "益人之性命焉。夫一死生者。謂死猶生也。生",
    "T52n2115_016:0735b17": "猶死也。在理若無其生死者也。既見其理不",
    "T52n2115_016:0735b18": "死不生。則其人不貪生不惡死也。夫解外謬",
    "T52n2115_016:0735b19": "者。自其性理之外男女情污嗜欲淫惑百端。",
    "T52n2115_016:0735b20": "皆其謬妄也。繆妄已釋。死生既齊。故其人之",
    "T52n2115_016:0735b21": "性命。乃潔靜而得其至正者也。老子曰。清",
    "T52n2115_016:0735b22": "靜為天下正。斯言似之。夫性命既正。豈必在",
    "T52n2115_016:0735b23": "閑輩待其死而更生為聖神為大至人耶。即",
    "T52n2115_016:0735b24": "當世自真可為正人為至行既賢益賢不善必",
    "T52n2115_016:0735b25": "善。而韓子不須與閑之言。其原道乃曰。絕爾",
    "T52n2115_016:0735b26": "相生養之道。以求其所謂清靜寂滅也。夫清",
    "T52n2115_016:0735b27": "靜寂滅者。正謂導人齊死生解外繆妄情著",
    "T52n2115_016:0735b28": "之累耳。以全夫性命之正者也。韓子為書。不",
    "T52n2115_016:0735b29": "復顧前後。乃遽作原道。而後生末學心不通",
    "T52n2115_016:0735c01": "理。視之以謂韓子之意止乎是也。遂循手迹",
    "T52n2115_016:0735c02": "以至終身。昧其性命而斐然傲佛。不識韓子",
    "T52n2115_016:0735c03": "為言之不思也。就使從閑而言自閑釋氏之",
    "T52n2115_016:0735c04": "所由。非欲推其道為益於世。意苟有益於世",
    "T52n2115_016:0735c05": "而君子何不稱之。孔子曰。大人不倡游言。蓋",
    "T52n2115_016:0735c06": "言無益於用而不言也。謂韓子聖賢之徒。安",
    "T52n2115_016:0735c07": "得為無益之言耶。將韓子雖謂文人於道尚",
    "T52n2115_016:0735c08": "果有所未至乎。吾不知也。",
    "T52n2115_016:0735c09": "第二十一",
    "T52n2115_016:0735c10": "唐人余知古與歐陽生論文書。謂近世韓子",
    "T52n2115_016:0735c11": "作原道。則崔豹答牛享書。作諱辯則張昭論",
    "T52n2115_016:0735c12": "舊名。作毛頴傳。則袁淑大蘭王九錫。作送",
    "T52n2115_016:0735c13": "窮文。則楊雄逐貧賦。作論佛骨表則劉晝諍",
    "T52n2115_016:0735c14": "齊王疏。雖依倚若此愚未功過。然余生論不",
    "T52n2115_016:0735c15": "足校其是否。其送窮文謂窮有鬼。窮鬼蓋委",
    "T52n2115_016:0735c16": "巷無稽自諛。韓子為文。此縱然如其鬼相睹",
    "T52n2115_016:0735c17": "何其怪乎。韓遂託斯以自諭。何取諭之不祥",
    "T52n2115_016:0735c18": "也。若韓子之智知學文(知或之字)與其文乃資鬼而",
    "T52n2115_016:0735c19": "為之。韓子豈自謂誠明人乎。君子之言法言",
    "T52n2115_016:0735c20": "也。謂可以教人而君子乃言也。不可以教人",
    "T52n2115_016:0735c21": "君子不言也。故孔子曰。大人不倡游言。韓子",
    "T52n2115_016:0735c22": "如此何以教人耶。語曰。君子固窮。小人窮斯",
    "T52n2115_016:0735c23": "濫矣。韓子果窮尤宜以君子固守。烏可輒取",
    "T52n2115_016:0735c24": "陋巷鄙語文以為戲耳。",
    "T52n2115_016:0735c25": "第二十二",
    "T52n2115_016:0735c26": "韓子為歐陽詹哀辭。謂詹事父母盡孝道。仁",
    "T52n2115_016:0735c27": "於妻子。又曰。其於慈孝最隆也。而唐人黃璞",
    "T52n2115_016:0735c28": "傳詹。謂其以倡婦一動(一作慟字)而死。而譏詹不",
    "T52n2115_016:0735c29": "孝。乃引孟簡哭詹詩曰。後生莫沈迷。沈迷喪",
    "T52n2115_016:0736a01": "其真。璞詹之鄉人也。評詹固宜詳矣。檀弓",
    "T52n2115_016:0736a02": "曰。文伯之喪。敬姜據床而不哭。以文伯多得",
    "T52n2115_016:0736a03": "內人之情。而嫌其曠禮也。況以婦人之死而",
    "T52n2115_016:0736a04": "遺其親之恨者也。韓子稱詹之孝隆。不亦以",
    "T52n2115_016:0736a05": "私其黨而自欺乎。不亦不及敬姜之知禮乎",
    "T52n2115_016:0736a06": "(注詹之所以死者亦見於太平廣記)。",
    "T52n2115_016:0736a07": "第二十三",
    "T52n2115_016:0736a08": "韓子為羅池廟碑。而唐史非之。宜非也。其事",
    "T52n2115_016:0736a09": "神在韓子當辯。乃從神之而張其說。何其好",
    "T52n2115_016:0736a10": "怪也。語曰。子不語怪力亂神。而韓子乃爾。豈",
    "T52n2115_016:0736a11": "不與孔子相悖耶。",
    "T52n2115_016:0736a12": "第二十四",
    "T52n2115_016:0736a13": "韓子為毛頴傳。而史非之。書曰。德盛不狎侮。",
    "T52n2115_016:0736a14": "又曰。玩人喪德。玩物喪志。韓子非侮乎玩耶。",
    "T52n2115_016:0736a15": "謂其德乎哉。",
    "T52n2115_016:0736a16": "第二十五",
    "T52n2115_016:0736a17": "韓子論佛骨表。以古之帝王運祚興亡其年",
    "T52n2115_016:0736a18": "壽長短校之。謂無佛時其壽祚自長。事佛則",
    "T52n2115_016:0736a19": "乃短。指梁武侯景之事。謂其事佛求福。迺",
    "T52n2115_016:0736a20": "更得禍。以激動其君也。當南北朝時。獨梁居",
    "T52n2115_016:0736a21": "江表垂五十年時稍小康。天子壽八十六歲。",
    "T52n2115_016:0736a22": "其為福亦至矣。春秋時。殺其君者謂有三十",
    "T52n2115_016:0736a23": "六。彼君豈皆禍生於事佛乎。韓子不顧其福",
    "T52n2115_016:0736a24": "而專以禍而誣佛。何其言之不公也。自古亂",
    "T52n2115_016:0736a25": "臣竊發。雖天地神祇而無如之何。豈梁必免",
    "T52n2115_016:0736a26": "耶。此韓子未識乎福之所以然也。夫禍福報",
    "T52n2115_016:0736a27": "應者。善惡為之根本也。佛之所以教人修福",
    "T52n2115_016:0736a28": "其正欲天下以心為善。而不欲其為惡也。猶",
    "T52n2115_016:0736a29": "曾子曰人之好善福雖未至去禍遠矣。人之",
    "T52n2115_016:0736b01": "為惡。凶雖未至去禍近矣。佛之意正爾。但以",
    "T52n2115_016:0736b02": "三世而校其報施者。曾氏差不及佛言之遠",
    "T52n2115_016:0736b03": "也。故其禍福之來。自有前有後。未可以一",
    "T52n2115_016:0736b04": "世求。苟以其壽祚之短謂事佛無效。欲人不",
    "T52n2115_016:0736b05": "必以佛法為則。洪範以五福皇極教人。合極",
    "T52n2115_016:0736b06": "則福而壽。反極則禍而凶短折。如漢之文景",
    "T52n2115_016:0736b07": "最為有王之道。何則孝文為天子纔二十三",
    "T52n2115_016:0736b08": "載。年四十七而死。孝景即位方十六載。年四",
    "T52n2115_016:0736b09": "十八而死。其曆數也。皆未及一世。其壽考也。",
    "T52n2115_016:0736b10": "皆未及下壽。豈謂孔子所說無驗而即不從",
    "T52n2115_016:0736b11": "其教耶。嗚呼聖人為教設法。皆欲世之為善",
    "T52n2115_016:0736b12": "而不為亂。未必在其壽祚之短長也。韓子謂。",
    "T52n2115_016:0736b13": "假如其身至今尚在。奉國命來朝。陛下接之",
    "T52n2115_016:0736b14": "不過宣政一見禮賓一設賜衣一襲。衛而出",
    "T52n2115_016:0736b15": "境不令惑眾也。況其身死已久。枯朽之骨凶",
    "T52n2115_016:0736b16": "穢之餘。豈可直入宮禁云云。此韓子蔑佛之",
    "T52n2115_016:0736b17": "太過也。佛雖非出於諸夏。然其神靈叡智。亦",
    "T52n2115_016:0736b18": "真古之聖人也。又安可概論其舍利與凡穢",
    "T52n2115_016:0736b19": "之骨同校也。雖中國之聖人如五帝三皇者。",
    "T52n2115_016:0736b20": "孰有更千歲而其骨不朽。況復其神奇殊異。",
    "T52n2115_016:0736b21": "有以與世為祥為福耶。此韓子亦宜稍思而",
    "T52n2115_016:0736b22": "公論也。昔有函孔子之履與王莽之首骨者。",
    "T52n2115_016:0736b23": "累世傳之。至晉泰熙之五載。因武庫火遂燔",
    "T52n2115_016:0736b24": "之。夫大善者莫若乎孔子之聖人也。大惡者",
    "T52n2115_016:0736b25": "莫若乎王莽之不肖也。前世存其迹而傳之。",
    "T52n2115_016:0736b26": "蓋示不忘其大善也。留誡其大惡也。古今崇",
    "T52n2115_016:0736b27": "佛靈骨者。其意蓋亦慕乎大善也。若前所謂",
    "T52n2115_016:0736b28": "不過禮賓一設者。是乃示其不知禮而待人",
    "T52n2115_016:0736b29": "無品也。借令佛非聖人。固亦異乎異域之眾",
    "T52n2115_016:0736c01": "人者。安可止以一衣一食而禮之也。昔季札",
    "T52n2115_016:0736c02": "由余入中國。而中國者以賢人之禮禮之。彼",
    "T52n2115_016:0736c03": "季札由余第世之人耳。未必如佛神靈而不",
    "T52n2115_016:0736c04": "測者也。至使其君待佛。而不若乎季札由余",
    "T52n2115_016:0736c05": "者也。孔子曰。事君欲諫不欲陳。謂不可揚君",
    "T52n2115_016:0736c06": "之過于外也。假或唐之天子以佛而為惡也。",
    "T52n2115_016:0736c07": "韓子乃當婉辭而密諫。況其君未果為惡。烏",
    "T52n2115_016:0736c08": "得訐激而暴揚其事乎。昔魏徵能諫。不能忘",
    "T52n2115_016:0736c09": "其言。書之以示史官。而識者少之。馬周垂死",
    "T52n2115_016:0736c10": "命焚其表草。曰管晏彰君之過。以求身後之",
    "T52n2115_016:0736c11": "名。吾弗為也。而君子賢之。若韓子之諫比魏",
    "T52n2115_016:0736c12": "徵。則未必為當留其表。使世得以傳其為謬。",
    "T52n2115_016:0736c13": "固又過於徵也。而全君之美。不及馬周之賢",
    "T52n2115_016:0736c14": "遠矣。又況君之所為未至為惡。而暴表論之。",
    "T52n2115_016:0736c15": "乃見斥流放抑留其說以自影其識智膚淺。",
    "T52n2115_016:0736c16": "播極醜于後世也。嗚呼。",
    "T52n2115_016:0736c17": "第二十六",
    "T52n2115_016:0736c18": "韓子上于頔書。稱頔若有聖賢之言行。乃曰。",
    "T52n2115_016:0736c19": "信乎其有德且有言也。乃引楊子雲言曰。商",
    "T52n2115_016:0736c20": "書灝灝爾。周書噩噩爾。信乎其能灝灝而且",
    "T52n2115_016:0736c21": "噩噩也。然與頔列傳相反。不亦諛乎。",
    "T52n2115_016:0736c22": "第二十七",
    "T52n2115_016:0736c23": "韓子斥潮州。其女拏從之。商南層峯驛遂死。",
    "T52n2115_016:0736c24": "其後移葬。韓子銘其壙。恨其路死。遂至罵佛。",
    "T52n2115_016:0736c25": "因曰。愈之少為秋官言。佛夷鬼其法亂治。梁",
    "T52n2115_016:0736c26": "武事之。卒有侯景之敗。可一掃刮絕去。不宜",
    "T52n2115_016:0736c27": "瀾漫。夫華夏有佛。古今賢愚雖匹夫匹婦莫",
    "T52n2115_016:0736c28": "不皆知佛非鬼。知其法不教人為凶惡以亂",
    "T52n2115_016:0736c29": "政治。而韓子獨以為鬼亂治。韓女自斃。何關",
    "T52n2115_016:0737a01": "乎佛。而韓子情泥私其女。至乃戾古今天下",
    "T52n2115_016:0737a02": "之人。褻酷乎不測之聖人。誣毀其法尤甚。列",
    "T52n2115_016:0737a03": "子謂。西方之人有聖者焉不治而不亂。不言",
    "T52n2115_016:0737a04": "而自信。不化而自行。蕩蕩乎民無能名焉。非",
    "T52n2115_016:0737a05": "此謂三王五帝三皇之言聖者也。宋文帝謂",
    "T52n2115_016:0737a06": "其群臣何尚之等曰。佛制五戒十善。若使天",
    "T52n2115_016:0737a07": "下皆遵此化。朕則垂致太平。韓子叢蔽而固",
    "T52n2115_016:0737a08": "不省此言也。又其作詩送澄觀而名之。詞意",
    "T52n2115_016:0737a09": "忽慢如規誨俗子小生。然澄觀者似是乎清",
    "T52n2115_016:0737a10": "涼國師。觀公謂詩詞有云。皆言澄觀雖僧徒。",
    "T52n2115_016:0737a11": "公才吏用當今無。又云。借問經營本何人。",
    "T52n2115_016:0737a12": "道人澄觀名籍籍。或云。別自一澄觀者。夫僧",
    "T52n2115_016:0737a13": "儒於其教名以道德。道德尊故有天子而不",
    "T52n2115_016:0737a14": "名高僧。唐之太宗以公稱玄奘是也。傳曰。盛",
    "T52n2115_016:0737a15": "德之士不名。太宗豈用此法耶。然春秋書名。",
    "T52n2115_016:0737a16": "非善之之意也。既贈之詩。特名呼而規刺之。",
    "T52n2115_016:0737a17": "豈其宜乎。縱非清涼國師已不當然。果在觀",
    "T52n2115_016:0737a18": "公益不可也。若觀法師者。自唐之代宗延禮",
    "T52n2115_016:0737a19": "問道。至乎文宗乃為其七朝帝者之師。其道",
    "T52n2115_016:0737a20": "德尊妙學識該通內外。壽百有餘歲。當其盛",
    "T52n2115_016:0737a21": "化之時。料韓氏方後生小官。豈敢以此詩贈",
    "T52n2115_016:0737a22": "之。是必韓子以觀公道望尊大。當佛教之徒",
    "T52n2115_016:0737a23": "冠首假之為詩示其輕慢。卑抑佛法之意氣。",
    "T52n2115_016:0737a24": "而惑學者趨尚之志耳。非真贈觀者也。韓子",
    "T52n2115_016:0737a25": "雖漫然不顧道理可否橫斥於佛。殊不知并",
    "T52n2115_016:0737a26": "其君與其本朝祖宗而辱之也。禮不敢齒君",
    "T52n2115_016:0737a27": "輅。馬蹴其芻有罰。見君之几杖則起。過君",
    "T52n2115_016:0737a28": "之車乘即下。尊敬其君故也。適韓子乃特慢",
    "T52n2115_016:0737a29": "忽其君之師。天子嘗所禮貌之者。其於禮義",
    "T52n2115_016:0737b01": "何若也。如德宗皇帝誕聖節賜輩延之內殿",
    "T52n2115_016:0737b02": "談法廣敷新經。帝時默湛海印朗然大覺。誡",
    "T52n2115_016:0737b03": "於群臣曰。朕之師。言雅而簡。詞典而富。扇真",
    "T52n2115_016:0737b04": "風於第一義天。能以聖法清涼朕心。仍以清",
    "T52n2115_016:0737b05": "涼賜為國師之號。然法師道德位貌若此尊",
    "T52n2115_016:0737b06": "嚴。可侮而失禮君師之德義乎。不唯無禮其",
    "T52n2115_016:0737b07": "君師與朝廷。抑又發乎後生小子輕薄之心。",
    "T52n2115_016:0737b08": "吾知而今而後天下不遵禮義。忽慢道德之",
    "T52n2115_016:0737b09": "士。其輕薄之風自韓子始也。",
    "T52n2115_016:0737b10": "第二十八",
    "T52n2115_016:0737b11": "韓子答崔立之書曰。僕見險不能止。動不得",
    "T52n2115_016:0737b12": "時顛頓狼狽。失其所操持。困不知變。以辱",
    "T52n2115_016:0737b13": "於再三君子小人之所憫笑。以至云若都不",
    "T52n2115_016:0737b14": "可得。猶將耕於寬閑之野。釣於寂寞之濱。求",
    "T52n2115_016:0737b15": "國家之遺事。考賢人哲士之終始。作唐之一",
    "T52n2115_016:0737b16": "經。垂之於無窮。誅姦諛於既死。發潛德之幽",
    "T52n2115_016:0737b17": "光。吁韓子所謂作唐之一經過也。古之立書",
    "T52n2115_016:0737b18": "立言者。雖一辭一句必始後世學者資以為",
    "T52n2115_016:0737b19": "法。其言不中則誤其學者。周書。武成出於孔",
    "T52n2115_016:0737b20": "子之筆序而定之。其曰。血流漂杵。孟軻猶不",
    "T52n2115_016:0737b21": "取而非之。謂其不當言而言之過也。夫孔子",
    "T52n2115_016:0737b22": "作春秋六藝之文。尚不自謂為之經。稱經特",
    "T52n2115_016:0737b23": "後儒尊先聖之所作云爾。昔楊雄作太玄經。",
    "T52n2115_016:0737b24": "以準易故也。而漢諸儒非之。比之吳楚僭號",
    "T52n2115_016:0737b25": "稱王者也。今韓子輒言作經。何其易也。使韓",
    "T52n2115_016:0737b26": "子德如仲尼而果成其書。猶宜待他輩。或後",
    "T52n2115_016:0737b27": "世尊之為經。安得預自稱之。雖其未成比之",
    "T52n2115_016:0737b28": "楊雄。亦以過僭矣。其曰誅姦諛於既死發潛",
    "T52n2115_016:0737b29": "德之幽光者。此乃善善惡惡褒貶之意。蓋韓",
    "T52n2115_016:0737c01": "子銳志欲為之史耳。及視其外集答劉秀才",
    "T52n2115_016:0737c02": "論史書。乃反怯而不敢為而曰。夫為史者。不",
    "T52n2115_016:0737c03": "有人禍必有天刑。乃引孔子聖人作春秋辱",
    "T52n2115_016:0737c04": "於魯衛陳宋齊楚。卒不遇而死。齊太史兄弟",
    "T52n2115_016:0737c05": "幾盡。左丘明紀春秋時事以失明。司馬遷作",
    "T52n2115_016:0737c06": "史刑誅。班固瘦死。陳壽起又廢卒亦無所至。",
    "T52n2115_016:0737c07": "王隱謗退死於家。習鑿齒無一足。崔浩范曄",
    "T52n2115_016:0737c08": "亦族誅。魏收天絕。宋孝王誅死。足下所稱吳",
    "T52n2115_016:0737c09": "競亦不聞身貴而後有聞也(一本止略引司馬遷范曄左丘明等三人)然",
    "T52n2115_016:0737c10": "以此為尤。韓子何其勇於空言而怯於果作",
    "T52n2115_016:0737c11": "可笑也。誠前所謂顛頓狼狽失其所操持。而",
    "T52n2115_016:0737c12": "發斯狂妄耶。",
    "T52n2115_016:0737c13": "第二十九",
    "T52n2115_016:0737c14": "韓子謫潮陽。與方士毛于姬遇。遂作毛仙翁",
    "T52n2115_016:0737c15": "十八兄序謂。于姬者察乎言。不由乎孔聖道。",
    "T52n2115_016:0737c16": "不猶乎老莊教。而以惠性知人爵祿厚薄壽",
    "T52n2115_016:0737c17": "命長短。發言如駛駟。信乎異人也。然兄言",
    "T52n2115_016:0737c18": "果有徵以至云。即掃廳屋候兄一日歡笑。韓",
    "T52n2115_016:0737c19": "子乃信其說。謂果若如兄言。即掃廳屋候兄",
    "T52n2115_016:0737c20": "者。即以兄事之。自列於門人也。當此韓子何",
    "T52n2115_016:0737c21": "其不知命而易動如此也。縱于姬之言果驗",
    "T52n2115_016:0737c22": "如神。在眾人當聽而奇之。韓子自謂專儒頡",
    "T52n2115_016:0737c23": "頏為聖賢之士。固宜守聖人之道也。語曰。智",
    "T52n2115_016:0737c24": "者不惑仁者不憂勇者不懼。此謂君子。明故",
    "T52n2115_016:0737c25": "不惑。知命故不憂。勇於義故不懼。子夏曰。死",
    "T52n2115_016:0737c26": "生有命富貴在天。孔子曰。不知命無以為君",
    "T52n2115_016:0737c27": "子也。蓋亦皆推乎聖人性命之道。無俟於苟",
    "T52n2115_016:0737c28": "也。烏得不顧此而輒如眾人惑於毛生乎。韓",
    "T52n2115_016:0737c29": "子自顧為學聖賢之儒如何耶。苟其道不至。",
    "T52n2115_016:0738a01": "安可以學聖賢自負乎。韓子前作謝自然詩",
    "T52n2115_016:0738a02": "而譏斥神仙異端者。語句尤厲。今方降為郡",
    "T52n2115_016:0738a03": "乃自衰變動尤惑。兄事仙翁異人。帖帖然願",
    "T52n2115_016:0738a04": "欲伏為其門人。掃洒廳宇以候之。憑其言而",
    "T52n2115_016:0738a05": "望脫去遷謫。以酬其待用之志也。中庸曰。素",
    "T52n2115_016:0738a06": "患難行乎患難。素夷狄行乎夷狄。韓子於聖",
    "T52n2115_016:0738a07": "人中庸。得無愧乎。",
    "T52n2115_016:0738a08": "第三十",
    "T52n2115_016:0738a09": "余觀韓子之書。見其不至若前之評者多矣。",
    "T52n2115_016:0738a10": "始欲悉取而辯之。近聞蜀人有為書而非韓",
    "T52n2115_016:0738a11": "子者。方傳諸京師。所非謂有百端。雖未覩乎",
    "T52n2115_016:0738a12": "蜀人之書。吾益言之。恐與其相重姑已。劉昀",
    "T52n2115_016:0738a13": "唐書謂。韓子其性。偏辟剛訐。又曰。於道不",
    "T52n2115_016:0738a14": "弘。吾考其書驗其所為誠然耳。欲韓如古之",
    "T52n2115_016:0738a15": "聖賢從容中道。固其不逮也。宜乎識者謂韓",
    "T52n2115_016:0738a16": "子第文詞人耳。夫文者所以傳道也。道不至",
    "T52n2115_016:0738a17": "雖甚文奚用。若韓子議論如此。其道可謂至",
    "T52n2115_016:0738a18": "乎。而學者不復考之道理中否。乃斐然徒效",
    "T52n2115_016:0738a19": "其文而譏沮佛教聖人。大酷。吾甞不平。比欲",
    "T52n2115_016:0738a20": "從聖賢之大公者。辯而裁之。以正夫天下之",
    "T52n2115_016:0738a21": "苟毀者。而志未果。然今吾年已五十者。且隣",
    "T52n2115_016:0738a22": "於死矣。是終不能爾也。吾之徒或萬一有賢",
    "T52n2115_016:0738a23": "者。當今天子明聖朝廷至公。異日必提吾書",
    "T52n2115_016:0738a24": "貢而辯之。其亦不忝爾從事於吾道也矣。",
    "T52n2115_016:0738a25": "鐔津文集卷第十六"
}