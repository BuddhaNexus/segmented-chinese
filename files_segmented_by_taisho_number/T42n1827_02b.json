{
    "T42n1827_02b:0270c20": "folio_2b 百論疏卷中之餘",
    "T42n1827_02b:0270c22": "釋吉藏撰",
    "T42n1827_02b:0270c23": "3 破一品(中之中)破一品第三",
    "T42n1827_02b:0270c24": "破邪門有二。一破神品明眾生空此文已竟。",
    "T42n1827_02b:0270c25": "今是第二七品破法明於法空。若利根者既",
    "T42n1827_02b:0270c26": "知無人即悟無法。所以然者。人本法末。本無",
    "T42n1827_02b:0270c27": "故末即無。二人法相待無人可待。即知無法。",
    "T42n1827_02b:0270c28": "但鈍根未悟。雖知無人猶言有法故次破法。",
    "T42n1827_02b:0270c29": "又外道神病未除。上就神救。神義既不立。自",
    "T42n1827_02b:0271a01": "此已下舉法證神。今破無法為顯無神。故次",
    "T42n1827_02b:0271a02": "破法。問何故前破神後破法。答智度論云。世",
    "T42n1827_02b:0271a03": "間顛倒如亂糸相繫無定詮緒。隨立而破。有",
    "T42n1827_02b:0271a04": "病則治。故無定次第。二者欲顯論雖有三破",
    "T42n1827_02b:0271a05": "內外二病。中論十二門破其內病。前破於法",
    "T42n1827_02b:0271a06": "後傍破人。正以佛之弟子多識無我而著於",
    "T42n1827_02b:0271a07": "法故前破法。故少有計人故後傍破人。此論",
    "T42n1827_02b:0271a08": "破外道病。外道之人具執人法。但人為其本",
    "T42n1827_02b:0271a09": "故先破人。三者依二空次第。生空易得故前",
    "T42n1827_02b:0271a10": "破人。法空難得故後破法。此義通大小乘。小",
    "T42n1827_02b:0271a11": "乘中如成論等前以陰除人。次明以空除陰。",
    "T42n1827_02b:0271a12": "大乘前明菩薩得眾生空。次得法空也。又先",
    "T42n1827_02b:0271a13": "破人後破法者。如大品諸方等經多以我喻",
    "T42n1827_02b:0271a14": "萬法。今亦爾。前我不可得故後舉我例法也。",
    "T42n1827_02b:0271a15": "問大小二空云何同異。答小乘云。有假名人",
    "T42n1827_02b:0271a16": "有陰實法。故以實過假以空過實。故成實師",
    "T42n1827_02b:0271a17": "明空無我行。引論文云。五陰中不見眾生為",
    "T42n1827_02b:0271a18": "空行。見陰亦無為無我行。大乘明。人法未曾",
    "T42n1827_02b:0271a19": "是有亦未曾無亦有亦無。如是五句。但為眾",
    "T42n1827_02b:0271a20": "生偏著有病是故明空。有病若除空義亦捨。",
    "T42n1827_02b:0271a21": "適化所宜教無定相。又問此論破人法為但",
    "T42n1827_02b:0271a22": "是大乘為通耶。答具三義。一者依楞伽等經",
    "T42n1827_02b:0271a23": "攝大乘等論。明二乘但得人無我菩薩得法",
    "T42n1827_02b:0271a24": "無我。則前破人明小乘。今破法明大乘。二者",
    "T42n1827_02b:0271a25": "今明二空俱是大乘。三者俱是小乘。問何故",
    "T42n1827_02b:0271a26": "此論具明大小乘。答邪言具障大小。今破一",
    "T42n1827_02b:0271a27": "切邪顯一切正。故此論名為通論也。問應非",
    "T42n1827_02b:0271a28": "大小乘論。答雖具申大小。而正申大傍申小。",
    "T42n1827_02b:0271a29": "又具申大小始名為大。如大乘經初具大小",
    "T42n1827_02b:0271b01": "始名大乘。問此論破人法與中論何異。答一",
    "T42n1827_02b:0271b02": "往中論破學佛二諦而失二諦人法。此論破",
    "T42n1827_02b:0271b03": "不學二諦人法。即破二諦外人法也。二者于",
    "T42n1827_02b:0271b04": "時外言與內無異。破外即破內。故二論無異。",
    "T42n1827_02b:0271b05": "三者此論正破外傍破內故異也。問何故破",
    "T42n1827_02b:0271b06": "人但有一品破法有七品耶。答廣略互現。又",
    "T42n1827_02b:0271b07": "人易法難故人略法廣。又人一法多故略人",
    "T42n1827_02b:0271b08": "廣法。就破法七品開為二章。六品破無常法。",
    "T42n1827_02b:0271b09": "第七一品破於常法。所以破斯二者。一欲攝",
    "T42n1827_02b:0271b10": "法無遺。雖萬像不同皆在常無常內。既破斯",
    "T42n1827_02b:0271b11": "二則無法不空。若是中論開二十五品為世出",
    "T42n1827_02b:0271b12": "世二章。與今大意相似。二者欲顯外道之過。",
    "T42n1827_02b:0271b13": "墮在斷常不會中道。計法無常名為斷見。明",
    "T42n1827_02b:0271b14": "於常住復是常見。涅槃經云。眾生起見凡有",
    "T42n1827_02b:0271b15": "二種。一斷二常。如是二見不名中道。中論成",
    "T42n1827_02b:0271b16": "壞品云。若有所受法即墮於斷常。當知所受",
    "T42n1827_02b:0271b17": "法若常若無常也。問何故破斷常。答是諸見",
    "T42n1827_02b:0271b18": "根故障中道故。中道是佛性法身等。又斷常",
    "T42n1827_02b:0271b19": "見障大小乘故也。三者破常無常。根本二句",
    "T42n1827_02b:0271b20": "既無。亦常亦無常諸句自壞。又智度論云。十",
    "T42n1827_02b:0271b21": "八空中畢竟空最深。是佛所行。而有為無為",
    "T42n1827_02b:0271b22": "空後明畢竟空。今亦爾。破有為無為即顯畢",
    "T42n1827_02b:0271b23": "竟空義。故顯此論名為甚深。就破有為凡有",
    "T42n1827_02b:0271b24": "六品以為三雙。初一異一雙。二情塵一雙。三",
    "T42n1827_02b:0271b25": "有果無果一雙。若就總別明者。一異兩品總",
    "T42n1827_02b:0271b26": "破諸法。謂大有與萬像一體異體。破此一異",
    "T42n1827_02b:0271b27": "名為總破萬法。自下四章皆是萬法中別。故",
    "T42n1827_02b:0271b28": "次破於別。前總後別亦是觀門次第。又為立",
    "T42n1827_02b:0271b29": "義前後故前總立後別立。破神品亦然。若常",
    "T42n1827_02b:0271c01": "無常判者。一異兩品總破常無常。四品別破",
    "T42n1827_02b:0271c02": "無常。破常一品別破於常。初總破常無常者。",
    "T42n1827_02b:0271c03": "二家計大有是常萬法無常。今破總別一體",
    "T42n1827_02b:0271c04": "異體。即是破常無常一體異體。故名總破常",
    "T42n1827_02b:0271c05": "無常也。情塵有果無果是無常法。此事易知。",
    "T42n1827_02b:0271c06": "五種常法名之為常。故次五品破常無常也。",
    "T42n1827_02b:0271c07": "前總後別。是立義常體。又為觀門次第。問此",
    "T42n1827_02b:0271c08": "論自破外道一異。於今人何益。答天竺外道",
    "T42n1827_02b:0271c09": "一異盛興則障佛正教。提婆破之則佛教興",
    "T42n1827_02b:0271c10": "世。故是大益。問乃利天竺。於震旦何益。答今",
    "T42n1827_02b:0271c11": "人立義與外道大同。如立世諦是總萬像為",
    "T42n1827_02b:0271c12": "別與外道同則障於佛法。今破有所得世諦。",
    "T42n1827_02b:0271c13": "總別不成故亦無真諦。此性有無盡方得申",
    "T42n1827_02b:0271c14": "佛法因緣二諦。又有所得十地師執六相義。",
    "T42n1827_02b:0271c15": "謂同相異相總相別相成相壞相。亦同今破",
    "T42n1827_02b:0271c16": "也。又世間外道有所得大小乘皆言。內身為",
    "T42n1827_02b:0271c17": "總頭足為別。瓶為總四塵為別。有此總別故",
    "T42n1827_02b:0271c18": "生煩惱業苦。今求總別無從。則煩惱業苦不",
    "T42n1827_02b:0271c19": "起名得解脫。是為大利。初二品即二別。前破",
    "T42n1827_02b:0271c20": "一後破異者凡有四義。一者一家最初興世。",
    "T42n1827_02b:0271c21": "二者天竺盛行。三者提義精巧。四者一為眾",
    "T42n1827_02b:0271c22": "句之初。但一有二種。一者通一。即一數通於",
    "T42n1827_02b:0271c23": "二家。二者別一。謂總別一體。今此品正破總",
    "T42n1827_02b:0271c24": "別一體。破於別一故以目品。問成實論具破",
    "T42n1827_02b:0271c25": "一等四執。謂一異及不可說及以執無。今何",
    "T42n1827_02b:0271c26": "故但破一異。答破空品具破不可說及破於",
    "T42n1827_02b:0271c27": "無。是故今兩品但破一異。問若爾成實具破",
    "T42n1827_02b:0271c28": "四。與今何異。答彼就小乘門破四。今就大乘",
    "T42n1827_02b:0271c29": "門破四。彼破四竟立小乘義。此論言而無當",
    "T42n1827_02b:0272a01": "破無所立。品開為二。初總立總破。次別立別",
    "T42n1827_02b:0272a02": "破。外日應有神有一瓶等神所有故者。上以",
    "T42n1827_02b:0272a03": "神救神義既不立。今舉法救神也。有者總。於",
    "T42n1827_02b:0272a04": "萬法並皆有。瓶者此則是別。又外道頂有周",
    "T42n1827_02b:0272a05": "羅執云奇杖。修於淨法多捉瓶行故舉瓶興",
    "T42n1827_02b:0272a06": "論。一者是數名。以一於萬法。問大有二十五",
    "T42n1827_02b:0272a07": "諦中何諦所攝。答總別分之。大有為總。二十",
    "T42n1827_02b:0272a08": "五諦為別。人法分之。屬法所攝。故此文云有",
    "T42n1827_02b:0272a09": "一瓶等是神所有。問外道立大有與內何異。",
    "T42n1827_02b:0272a10": "答他云。外總萬法名之為有。而有體是常與",
    "T42n1827_02b:0272a11": "萬法一體。內義亦總萬法名為世諦。而無別",
    "T42n1827_02b:0272a12": "一世諦是常與萬法一體。是故為異。內義總",
    "T42n1827_02b:0272a13": "四微假說為瓶。無別實瓶與有為一。今責。攬",
    "T42n1827_02b:0272a14": "瓶衣成世諦無別總世諦。亦假五陰成人無",
    "T42n1827_02b:0272a15": "別有人。假四塵成柱應無別柱。而莊嚴義別",
    "T42n1827_02b:0272a16": "有假人柱體。應別有假世諦體。開善亦應別",
    "T42n1827_02b:0272a17": "有假世諦用。又雖言是假終有此假與外道",
    "T42n1827_02b:0272a18": "何異。又僧佉只瓶是有只瓶是一。佛法內大",
    "T42n1827_02b:0272a19": "小乘人可不爾耶。又大小乘人云攬四微成",
    "T42n1827_02b:0272a20": "瓶為一無別一法以一於瓶。今將外難內亦",
    "T42n1827_02b:0272a21": "成難。解若離瓶無別一以一於瓶。亦應離瓶",
    "T42n1827_02b:0272a22": "無別生以生於瓶。今遂立非色非心生瓶者",
    "T42n1827_02b:0272a23": "一亦應然。內曰此總破二意。一奪二縱。奪者。",
    "T42n1827_02b:0272a24": "神本法末。本已前無。寧有於末。外人上明法",
    "T42n1827_02b:0272a25": "有以證人有。論主以無人類法亦無。二義應",
    "T42n1827_02b:0272a26": "齊。但人無已彰。法有未顯。故外屈內申。今",
    "T42n1827_02b:0272a27": "思惟下次縱破。縱無人有法。更開一異責之。",
    "T42n1827_02b:0272a28": "為三法一體故有三法。為三法異體故有三",
    "T42n1827_02b:0272a29": "法。故云若以一有若以異有也。問破有百端。",
    "T42n1827_02b:0272b01": "神品已開一異定之。今何故復說。答破乃千",
    "T42n1827_02b:0272b02": "端。但外道義宗唯有一異。上立神覺一異。今",
    "T42n1827_02b:0272b03": "立總別一異。是故論主還以一異定之。又一",
    "T42n1827_02b:0272b04": "異破顯愚智皆知。是故偏用。又前用一異以",
    "T42n1827_02b:0272b05": "破人無。今令其發悟故還用已悟曉其未悟",
    "T42n1827_02b:0272b06": "也。外曰下第二別立別破又開三別。第一正",
    "T42n1827_02b:0272b07": "破自宗三法一體。第二破外引他證三法一",
    "T42n1827_02b:0272b08": "體。第三破外舉因證果。此是文三而義有四。",
    "T42n1827_02b:0272b09": "初段破自立義。次章破引他立。此二破總別",
    "T42n1827_02b:0272b10": "果法。後一破總別之因。故是自他因果四也。",
    "T42n1827_02b:0272b11": "今前受定立三法一體故有三法。所以立三",
    "T42n1827_02b:0272b12": "法一體者。義甚精密非都孟浪。離有無瓶離",
    "T42n1827_02b:0272b13": "瓶無有。故有體即瓶體瓶體即有體。而開總",
    "T42n1827_02b:0272b14": "別者。正言天下之物皆悉是有。故有語是通。",
    "T42n1827_02b:0272b15": "瓶有既爾。一數亦然離瓶無一。故即一是瓶。",
    "T42n1827_02b:0272b16": "但一數語通。故別立之耳。內破為三。一牒法",
    "T42n1827_02b:0272b17": "二舉譬三正破。若有一瓶一者。此牒三法一",
    "T42n1827_02b:0272b18": "體也。如一者舉譬也。猶如天主是一體有三",
    "T42n1827_02b:0272b19": "種義故立三名。一切成下第三破也。有三種",
    "T42n1827_02b:0272b20": "破。謂一切成不成及顛倒也。一切成者有三",
    "T42n1827_02b:0272b21": "種成。一者體成。二者義成。三者名成。三法",
    "T42n1827_02b:0272b22": "互成。則是三種體成三種義成三種名成。則",
    "T42n1827_02b:0272b23": "一切法體皆成一物體。一切物義皆成一物",
    "T42n1827_02b:0272b24": "義。一切物名皆成一物名。若爾則無有萬物。",
    "T42n1827_02b:0272b25": "既無萬物亦無一物。故一切物空。又若有物",
    "T42n1827_02b:0272b26": "有可有物空。既無物有亦無物空。如是亦有",
    "T42n1827_02b:0272b27": "亦空非有非空。即四境絕四心斷四言滅。即",
    "T42n1827_02b:0272b28": "證實相法身也。又如此四境四心在邪乃盡。",
    "T42n1827_02b:0272b29": "方得申因緣二諦。故前是二諦外空是有所",
    "T42n1827_02b:0272c01": "無空。後方得辨二諦。無所有空也。問何故作",
    "T42n1827_02b:0272c02": "此二意。答若外義與內同者。如上意破。無四",
    "T42n1827_02b:0272c03": "境四心即悟實相發正觀。若外義異內義。破",
    "T42n1827_02b:0272c04": "外竟始得明內二諦。因世諦有故悟第一義",
    "T42n1827_02b:0272c05": "空。因二諦悟中道。此是佛法內外大意。不可",
    "T42n1827_02b:0272c06": "不知也。言體成者捉有與一並皆成瓶。有一既",
    "T42n1827_02b:0272c07": "其成瓶。則萬法並皆成瓶。言義成者。瓶是無",
    "T42n1827_02b:0272c08": "常義。有是常義。瓶是別義。有是總義。有與瓶",
    "T42n1827_02b:0272c09": "一。瓶既無常有亦無常。總別亦爾。言名成者。",
    "T42n1827_02b:0272c10": "瓶名既其成瓶。有名亦應成瓶。舉瓶對有既",
    "T42n1827_02b:0272c11": "有三成。舉瓶對一亦有三成。舉瓶為端既有六",
    "T42n1827_02b:0272c12": "成。有一亦爾。合有十八種成。一切不成者。翻",
    "T42n1827_02b:0272c13": "十八種成則成十八種不成。故云一切不成。今",
    "T42n1827_02b:0272c14": "略示一。若萬物體不並成瓶。則瓶體亦不成瓶。",
    "T42n1827_02b:0272c15": "謂體不成也。若有常義不成瓶無常義。則瓶",
    "T42n1827_02b:0272c16": "無常義亦不成瓶無常義。謂義不成。若有名",
    "T42n1827_02b:0272c17": "不成瓶名。則瓶名亦不成瓶名。謂名不成。餘",
    "T42n1827_02b:0272c18": "皆類爾。顛倒者亦有十八種倒。謂體倒義倒",
    "T42n1827_02b:0272c19": "名倒。欲成瓶體應成有體。名為體倒。欲成瓶",
    "T42n1827_02b:0272c20": "義應成有義。名為義倒。欲成瓶名應成有名。",
    "T42n1827_02b:0272c21": "秤為名倒。欲見此意顯在注文。注釋三為四。",
    "T42n1827_02b:0272c22": "一牒法二牒辟三合譬四釋難。若有一瓶一者此",
    "T42n1827_02b:0272c23": "牒法也。如因陀羅下釋上如一譬喻也。因陀",
    "T42n1827_02b:0272c24": "羅此云天主。釋迦為能。憍尸迦是過去世姓。",
    "T42n1827_02b:0272c25": "如是隨有處下第三合譬也。若爾下第四正釋",
    "T42n1827_02b:0272c26": "難也。釋難有三。一一中皆二。初正釋。次牒",
    "T42n1827_02b:0272c27": "偈本結成。釋初有七復次。總明三種成義。開",
    "T42n1827_02b:0272c28": "為二別。初五復次略明三成。後二復次廣明",
    "T42n1827_02b:0272c29": "義成。前五復次明三成有三別。初三難明體",
    "T42n1827_02b:0273a01": "成。次一明義成。次一明說成。就三又二。初兩",
    "T42n1827_02b:0273a02": "句捉有一並應成瓶。次一捉瓶等悉皆成一。",
    "T42n1827_02b:0273a03": "初二即二。前句捉有成瓶。次句捉一成瓶。初",
    "T42n1827_02b:0273a04": "句明有與瓶一。有既成瓶。萬法與有一。有既",
    "T42n1827_02b:0273a05": "成瓶。萬法亦成瓶。此體成也。其有一物皆應",
    "T42n1827_02b:0273a06": "是瓶者。有人言。有之與一如此等物皆應是",
    "T42n1827_02b:0273a07": "瓶。有人言。凡是有一之物皆應是瓶。今明此",
    "T42n1827_02b:0273a08": "二釋悉非。上既明有是瓶則衣等萬物悉皆",
    "T42n1827_02b:0273a09": "成瓶。云何重說也。今所明者。前句捉有成瓶。",
    "T42n1827_02b:0273a10": "此句捉一成瓶。明萬物之數皆應成瓶也。今",
    "T42n1827_02b:0273a11": "瓶衣等物悉皆是一者。此捉萬物悉成一數。",
    "T42n1827_02b:0273a12": "復次有常故萬物亦應常。此捉萬法悉成有。",
    "T42n1827_02b:0273a13": "即是義成。但外人以萬物成有不名為過故。",
    "T42n1827_02b:0273a14": "今就大有但明義成。有以常遍為義。一瓶既",
    "T42n1827_02b:0273a15": "是有亦應常遍也。復次若說有即說一瓶。此",
    "T42n1827_02b:0273a16": "明說成。今欲喚物但應喚有即得一切物。以",
    "T42n1827_02b:0273a17": "有與萬物不異故。所以詺此為說成者。說有",
    "T42n1827_02b:0273a18": "之說即成說瓶之說故也。復次一是數。自上",
    "T42n1827_02b:0273a19": "已來五復次略論三種成竟。此兩復次重就",
    "T42n1827_02b:0273a20": "一瓶論其義成。一既是數義。有瓶亦是數義。",
    "T42n1827_02b:0273a21": "第二復次就瓶搆三並。初二法與瓶一則同",
    "T42n1827_02b:0273a22": "瓶並具五身。次同瓶並有形。三同瓶並皆無",
    "T42n1827_02b:0273a23": "常。將有一同瓶既有此三。以瓶有同一亦有",
    "T42n1827_02b:0273a24": "此三。則三法並無數並無形並無五。今但取",
    "T42n1827_02b:0273a25": "要切者論之故偏舉瓶耳。是名如一下第二",
    "T42n1827_02b:0273a26": "牒偈本總結。是名如一牒立也。一切成牒破",
    "T42n1827_02b:0273a27": "也。破不成中四復次明三不成。初二復次明",
    "T42n1827_02b:0273a28": "體不成。次一辨名不成。後一義不成。還翻上",
    "T42n1827_02b:0273a29": "三成故有三不成。初二復次為異者。有人言。",
    "T42n1827_02b:0273b01": "處處有據所依處。如一州一寺處。事事有據",
    "T42n1827_02b:0273b02": "能依處。有即瓶衣等事有。有人言。處處有是",
    "T42n1827_02b:0273b03": "瓶衣上有。事事有據五塵有。即是假實處。有",
    "T42n1827_02b:0273b04": "人言。處處有據大有體。事事有就瓶衣論有。",
    "T42n1827_02b:0273b05": "眾師相承多用此釋。今謂不成本翻於成。上",
    "T42n1827_02b:0273b06": "成中初句云。有與瓶不異。有既成瓶。有與衣",
    "T42n1827_02b:0273b07": "等萬物不異。衣等諸物亦應成瓶。今翻之云",
    "T42n1827_02b:0273b08": "若處處有非瓶衣等物亦非瓶者。若爾瓶亦",
    "T42n1827_02b:0273b09": "非瓶。此翻初句也。上第二句云。其有一物皆",
    "T42n1827_02b:0273b10": "應是瓶。取萬物上有一皆應成瓶。今還翻之",
    "T42n1827_02b:0273b11": "若萬物上一數之有此既非瓶。則瓶亦非瓶。",
    "T42n1827_02b:0273b12": "故處處有約瓶衣等物有。事事約衣等一數",
    "T42n1827_02b:0273b13": "之有。是故為異也。復次若說有第三明說不",
    "T42n1827_02b:0273b14": "成。翻上第三說成。上明欲說有應說瓶。今明",
    "T42n1827_02b:0273b15": "說有之說既不成說瓶之說。今說瓶之說亦",
    "T42n1827_02b:0273b16": "不應成說瓶之說。復次若有非瓶下有人言。",
    "T42n1827_02b:0273b17": "此句煩長。凡論有不出二。一處處有名為總",
    "T42n1827_02b:0273b18": "有。二事事有即是別有。此二既非瓶則明有",
    "T42n1827_02b:0273b19": "事盡矣。今復明有故為煩長。若以此句為正。",
    "T42n1827_02b:0273b20": "前即煩長。有人言。初句是總有體。事事有是",
    "T42n1827_02b:0273b21": "衣等諸物有。今直明瓶中有故三處有異。有",
    "T42n1827_02b:0273b22": "人言。就相待破。瓶底平腹大。有亦應爾。有",
    "T42n1827_02b:0273b23": "無此相。瓶亦應然。今明瓶中之有與上兩有",
    "T42n1827_02b:0273b24": "不異。不應作此釋也。今明此就義不成難之",
    "T42n1827_02b:0273b25": "還翻上義成。有是常義總義既非是瓶。瓶是",
    "T42n1827_02b:0273b26": "無常別義亦非是瓶。第二總結如文。釋顛倒",
    "T42n1827_02b:0273b27": "中二難。初七中四後二者廣略互現。又示三",
    "T42n1827_02b:0273b28": "門。一廣門二處中門三略說門。二難即二。初",
    "T42n1827_02b:0273b29": "明名倒次總辨體義二倒。名倒者。欲喚瓶應",
    "T42n1827_02b:0273c01": "喚有。欲喚有應喚瓶。復次汝瓶成故第二合",
    "T42n1827_02b:0273c02": "明體義兩倒。瓶體始成。瓶外有一皆悉應成。",
    "T42n1827_02b:0273c03": "瓶無常義別義既成。瓶外有一總常義亦應",
    "T42n1827_02b:0273c04": "成。瓶外有一體既成瓶亦應成。有總常義既",
    "T42n1827_02b:0273c05": "本成。瓶別無常義亦應成。又瓶無常始成。大",
    "T42n1827_02b:0273c06": "有亦無常始成。有既是常名為本成。瓶亦應",
    "T42n1827_02b:0273c07": "爾。外曰物有一故無過。此文有二句。一者物",
    "T42n1827_02b:0273c08": "有一自立宗也。無過通三難也。自立宗者。外",
    "T42n1827_02b:0273c09": "義說。總不得攝別。如人口中直言有何必攝",
    "T42n1827_02b:0273c10": "瓶。以一切物皆有故也。口中直言一何必攝",
    "T42n1827_02b:0273c11": "瓶以一切物各有一故。說別必攝總。既其言",
    "T42n1827_02b:0273c12": "瓶。則知非無故必是有也。既其言瓶。豈是二",
    "T42n1827_02b:0273c13": "物。故必一也。通上難者。上難云有與瓶不異。",
    "T42n1827_02b:0273c14": "有與萬物又不異。有既成瓶則萬物皆成瓶",
    "T42n1827_02b:0273c15": "者。此事不然。若總有攝別瓶總有既成瓶。則",
    "T42n1827_02b:0273c16": "萬物悉成瓶。以總有不攝瓶。則總有不成瓶。",
    "T42n1827_02b:0273c17": "總有既不成瓶則萬物亦不成瓶。故無一切成",
    "T42n1827_02b:0273c18": "過。通不成難者。難云。總有既不成瓶瓶亦不",
    "T42n1827_02b:0273c19": "成瓶者不然。瓶攝得有。瓶有自成瓶。故瓶體",
    "T42n1827_02b:0273c20": "得成。故無一切不成過也。故以二不攝瓶則",
    "T42n1827_02b:0273c21": "通一切不成難。通第三難者。前難云。說有應",
    "T42n1827_02b:0273c22": "說瓶說瓶應說有者不然。以總有不攝瓶故。",
    "T42n1827_02b:0273c23": "說有不得瓶。瓶必攝於有。故說瓶自得瓶故",
    "T42n1827_02b:0273c24": "無一切顛倒過。雙用二不攝瓶瓶攝二。答第",
    "T42n1827_02b:0273c25": "三難。三難大宗既通。其間枝流不言自遣也。",
    "T42n1827_02b:0273c26": "注釋為二初就體總別。別體攝總。總體體不",
    "T42n1827_02b:0273c27": "攝別體。次就通別。說別必攝通。說通不攝",
    "T42n1827_02b:0273c28": "別。略舉名體萬義皆收。內曰瓶有二何故二",
    "T42n1827_02b:0273c29": "無瓶。前定三物一體。汝言三物之中兩通一",
    "T42n1827_02b:0274a01": "別。別得攝通通不攝別。然此通別終是一體。",
    "T42n1827_02b:0274a02": "既是一體便招四難。若三物一體則三物俱",
    "T42n1827_02b:0274a03": "相攝。二明俱不相攝。三明瓶攝二可與二一",
    "T42n1827_02b:0274a04": "體。二不攝瓶應與二異體。四明瓶不異二。二",
    "T42n1827_02b:0274a05": "不異瓶。而言瓶攝二二不攝瓶。亦應二攝瓶",
    "T42n1827_02b:0274a06": "瓶不攝二。釋中為二。初牒次責。若有一瓶一",
    "T42n1827_02b:0274a07": "此句牒三物一體也。何故下第二責又二。前",
    "T42n1827_02b:0274a08": "責體攝不攝。復次下責說攝不攝。上既二通。",
    "T42n1827_02b:0274a09": "今還兩責。外曰瓶中瓶有定故。答上瓶有二。",
    "T42n1827_02b:0274a10": "二無瓶之所以也。今前開四句。瓶有攝二不",
    "T42n1827_02b:0274a11": "攝二。二有攝瓶不攝瓶故成四句也。瓶攝瓶",
    "T42n1827_02b:0274a12": "家二不攝於通二。故言瓶攝二不攝二也。瓶",
    "T42n1827_02b:0274a13": "二則攝瓶通二不攝瓶。故言二有攝瓶不攝",
    "T42n1827_02b:0274a14": "瓶也。問若爾二具攝瓶不攝瓶。瓶具攝二不",
    "T42n1827_02b:0274a15": "攝二。云何答上瓶攝二二不攝瓶也。答瓶攝",
    "T42n1827_02b:0274a16": "瓶家二故瓶得即於二。通二不攝瓶故二不即",
    "T42n1827_02b:0274a17": "於瓶。至此文通上三難始得分明。通有不成",
    "T42n1827_02b:0274a18": "瓶。瓶有自成瓶。何得云瓶有既成瓶謂通有亦",
    "T42n1827_02b:0274a19": "成瓶。作一切成難也。何得聞通有不成瓶謂",
    "T42n1827_02b:0274a20": "瓶有亦不成瓶。作一切不成難也。何得謂瓶",
    "T42n1827_02b:0274a21": "有成通有即成。作一切顛倒難耶。問外人成二",
    "T42n1827_02b:0274a22": "有義不。答只是一總有約萬物便成萬有。如",
    "T42n1827_02b:0274a23": "只是一空約眾器故有眾器中空也。偈文瓶",
    "T42n1827_02b:0274a24": "中瓶有定者有二種定。一者瓶中之有定不",
    "T42n1827_02b:0274a25": "異瓶。此即瓶攝二二攝瓶。二者瓶中之有定",
    "T42n1827_02b:0274a26": "異於衣物等。此即通二不攝瓶瓶不攝通二",
    "T42n1827_02b:0274a27": "也。注中為二。前明異不異。次辨攝不攝。瓶中",
    "T42n1827_02b:0274a28": "瓶有與瓶不異者。此明瓶中之有與瓶不異",
    "T42n1827_02b:0274a29": "也。而異於衣物等者。瓶中之有與衣物等異",
    "T42n1827_02b:0274b01": "也。是故下第二明攝不攝。初明瓶攝瓶家有",
    "T42n1827_02b:0274b02": "有攝有家瓶也。非在在有處有瓶者。明通有",
    "T42n1827_02b:0274b03": "不攝瓶。亦應明瓶不攝通有。但舉一則可知",
    "T42n1827_02b:0274b04": "也。內曰不然瓶有不異故者。瓶家之有與總",
    "T42n1827_02b:0274b05": "有不異故通名一大有。若爾即招四難。一者",
    "T42n1827_02b:0274b06": "瓶既攝瓶家有亦攝於總有。二者總有既不",
    "T42n1827_02b:0274b07": "攝瓶瓶家有亦不攝瓶。三者瓶家有不攝於",
    "T42n1827_02b:0274b08": "總有則瓶家有異總有。四者總有不攝瓶則總",
    "T42n1827_02b:0274b09": "有異瓶家有。注意明總則攝得別瓶別不攝",
    "T42n1827_02b:0274b10": "得總。則總別體異不名為一。問此直明總別",
    "T42n1827_02b:0274b11": "體異云何釋偈本也。答天親釋偈本多種形",
    "T42n1827_02b:0274b12": "勢。自有順偈而釋。偈既明不異注還釋論於",
    "T42n1827_02b:0274b13": "不異。自有偈明不異注明其異。此有二義。一",
    "T42n1827_02b:0274b14": "者欲反覆相成。偈明不異則應俱攝俱不攝。",
    "T42n1827_02b:0274b15": "注意若有攝有不攝別總別體異。二者欲反",
    "T42n1827_02b:0274b16": "下父子譬救。有攝得瓶瓶不攝有。則總別體",
    "T42n1827_02b:0274b17": "異。不應言一故有父子譬生。外曰如父子者。",
    "T42n1827_02b:0274b18": "一人而父子一體而有總別。以通上二難。一",
    "T42n1827_02b:0274b19": "者偈本作不異難。二者注中作異難。今明總",
    "T42n1827_02b:0274b20": "別有異不異。如雖有總別義異只是一體。如",
    "T42n1827_02b:0274b21": "雖有父子義異終是一人。不可聞父子體一謂",
    "T42n1827_02b:0274b22": "父子義亦一。不可言父子義異謂體亦異。不",
    "T42n1827_02b:0274b23": "可聞總攝別別不攝總。總別義異。便言體異。",
    "T42n1827_02b:0274b24": "不可聞總別體一令攝不攝義亦一。內曰子",
    "T42n1827_02b:0274b25": "故父者。世間父子凡有三事。一但是父而非",
    "T42n1827_02b:0274b26": "子。謂無前父時也。二但子而非父。謂未生子",
    "T42n1827_02b:0274b27": "時也。三亦子亦父形二處也。汝無有一物是",
    "T42n1827_02b:0274b28": "總非別。是別非總。亦總亦別。故不得為喻。若",
    "T42n1827_02b:0274b29": "言唯取第三亦父亦子為喻者。是亦不然。汝",
    "T42n1827_02b:0274c01": "取婦生子竟方是父。爾前但是子。此子父不",
    "T42n1827_02b:0274c02": "一時。汝總別一時。即總時有別。即別時有總。",
    "T42n1827_02b:0274c03": "無有前別而非後總。後總而非別。故不得為",
    "T42n1827_02b:0274c04": "喻。又汝若言時雖異體終一者。子生為父可",
    "T42n1827_02b:0274c05": "父子一體。子未生決定是子不得是父。則父",
    "T42n1827_02b:0274c06": "子異體便總別異體也。注釋為二。一者釋父",
    "T42n1827_02b:0274c07": "子不一體。復次是喻同我者。我明父子體異",
    "T42n1827_02b:0274c08": "破汝一體也。又子而為父父而為子。則父子",
    "T42n1827_02b:0274c09": "無有定性。無有定性則空。乃同我上明空無",
    "T42n1827_02b:0274c10": "相義。故明無相門無十相。謂五塵生住滅及",
    "T42n1827_02b:0274c11": "男女也。外曰應有瓶皆信故。自上已來第一",
    "T42n1827_02b:0274c12": "破自立三法一體竟。今第二破外人引他證",
    "T42n1827_02b:0274c13": "立。今前立次破。立中不明三法一體直言有",
    "T42n1827_02b:0274c14": "瓶者有三種義。一世人未必皆執三法一體。",
    "T42n1827_02b:0274c15": "而世人皆執有瓶。故偏舉瓶。二者既秤有瓶。",
    "T42n1827_02b:0274c16": "當知世人即信有是瓶。故知有即是瓶信瓶",
    "T42n1827_02b:0274c17": "是一。不可二瓶故一即是瓶。故此文含一體",
    "T42n1827_02b:0274c18": "之義。三者自上已來破大總別義。從此已後",
    "T42n1827_02b:0274c19": "破細總別。總別中凡有二種。一者外瓶。二者",
    "T42n1827_02b:0274c20": "內身。破此內外即明內外皆空。故今文偏舉",
    "T42n1827_02b:0274c21": "瓶也。注中秤眼見者。上舌救辭理已窮。是故",
    "T42n1827_02b:0274c22": "舉眼。內曰有不異故一切無。雖引世證終明",
    "T42n1827_02b:0274c23": "一體。則自立他證一切不成。故云一切無。二",
    "T42n1827_02b:0274c24": "者自他同立三法一體。瓶與有一則失別。有",
    "T42n1827_02b:0274c25": "與瓶一則失總。故一切無。又瓶與有不異有",
    "T42n1827_02b:0274c26": "與萬物不異。汝用瓶盛水時應用一切物盛",
    "T42n1827_02b:0274c27": "水。一切物不堪盛水則瓶亦應然。故瓶盛水",
    "T42n1827_02b:0274c28": "義壞。故一切無。瓶義既壞餘物例然。故一",
    "T42n1827_02b:0274c29": "切無。又以常於無常則無常不成無常。無",
    "T42n1827_02b:0274c30": "常於常不成常。故云一切無。外曰如足分",
    "T42n1827_02b:0275a01": "等名身。前破外總別今破內總別。故外人舉",
    "T42n1827_02b:0275a02": "內證外。救上一切無難。應言一切有也。攬頭",
    "T42n1827_02b:0275a03": "足為身故總別一體。頭足相異故總別不同。",
    "T42n1827_02b:0275a04": "故一體義成總別又立。即是一切有也。注中",
    "T42n1827_02b:0275a05": "明二義。一辨內法二例外法。明內法有二。前",
    "T42n1827_02b:0275a06": "辨總別一體故云頭足分等雖不異身。非但",
    "T42n1827_02b:0275a07": "足為身者。此明總別義異。此云非但者。非是",
    "T42n1827_02b:0275a08": "也足是別故非總。身總身故總別義異。如是",
    "T42n1827_02b:0275a09": "瓶下次明外法亦二。初別不異總明總別一",
    "T42n1827_02b:0275a10": "體。而瓶非總相第二明總別義異。內曰下破",
    "T42n1827_02b:0275a11": "上總別一體義異也。初牒一體。何故足不為",
    "T42n1827_02b:0275a12": "頭破一體也。足與身既一頭與身亦一。身既",
    "T42n1827_02b:0275a13": "一頭足便一。則失別相。總別既一失別則失",
    "T42n1827_02b:0275a14": "總。還隨一切無也。外曰諸分異故無過。救",
    "T42n1827_02b:0275a15": "上頭足不異之難也。我明頭足不異身。不言",
    "T42n1827_02b:0275a16": "頭足自不異。故頭足相望恒別非總。頭足之",
    "T42n1827_02b:0275a17": "別以成總身。恒總非別故二義俱成。不應偏",
    "T42n1827_02b:0275a18": "難。內曰若爾無身。縱其頭足異義。則但見諸",
    "T42n1827_02b:0275a19": "分無別總身也。總觀文前後可有六句。一以",
    "T42n1827_02b:0275a20": "別從總。總一別則一。得總而失別。二以總從",
    "T42n1827_02b:0275a21": "別。別總成別得別失總。三別不從總。別與總",
    "T42n1827_02b:0275a22": "異。四總不從別。總與別異。五欲令總別體一",
    "T42n1827_02b:0275a23": "而不相從。則墮亦一亦異。六反並之。汝總別",
    "T42n1827_02b:0275a24": "一體而總一別不一。亦應別一總不一。外曰",
    "T42n1827_02b:0275a25": "下救上無身難也。前法次譬。多因者謂頭足",
    "T42n1827_02b:0275a26": "也。一果現一總身也。攬頭足多因成一總身",
    "T42n1827_02b:0275a27": "果。何故言無身。如色等是瓶。前舉內證外。今",
    "T42n1827_02b:0275a28": "舉外證內。注云非但色為瓶者。色望香是別",
    "T42n1827_02b:0275a29": "而非總。亦不離色為瓶者。攬色成瓶。攬色成",
    "T42n1827_02b:0275b01": "瓶明總別一體。非但色為瓶明總別義異。故",
    "T42n1827_02b:0275b02": "就體恒一就義常異。內曰如色等瓶亦不一。",
    "T42n1827_02b:0275b03": "上舉外證內。今破外同內。亦有六難。一以總",
    "T42n1827_02b:0275b04": "從別。得別失總。二以別從總。得總失別。次三",
    "T42n1827_02b:0275b05": "四互不相從應互異。五欲令一體而不互從。",
    "T42n1827_02b:0275b06": "則亦一亦異。次六總別一體。別多而總一亦",
    "T42n1827_02b:0275b07": "應總多而別一。合此六難以為四過。初兩得",
    "T42n1827_02b:0275b08": "一宗而失總別。次兩得總別而墮異義。第三",
    "T42n1827_02b:0275b09": "俱得而成勒沙婆。第四顛倒並失三宗。尋僧",
    "T42n1827_02b:0275b10": "佉總別常有二義。一者攬別成總總別不異。",
    "T42n1827_02b:0275b11": "二者別別相望則是異義。如非但色為瓶。此",
    "T42n1827_02b:0275b12": "是別別相望恒異義。不離色為瓶。此是別不",
    "T42n1827_02b:0275b13": "異總義。論主始終還捉二義。破其二義。若別",
    "T42n1827_02b:0275b14": "不異總則總一別亦一。便失別異義。若別別",
    "T42n1827_02b:0275b15": "恒異則失總義。照此二條一品皆曉也。外曰",
    "T42n1827_02b:0275b16": "如軍林救上瓶不多難也。外國象軍上有四",
    "T42n1827_02b:0275b17": "人下一人。馬軍上一人下二人。車軍亦四人。",
    "T42n1827_02b:0275b18": "步軍四人相著。從品初至此凡有四意。一者",
    "T42n1827_02b:0275b19": "通立總別一體。二從外曰應有瓶皆信故別",
    "T42n1827_02b:0275b20": "立外法總別一體。三者從如足分等名身別",
    "T42n1827_02b:0275b21": "立內法總別一體。四今此文雙立內外。軍內",
    "T42n1827_02b:0275b22": "林外。故是別立猶是一類。而翻覆四章者。但",
    "T42n1827_02b:0275b23": "內外之法惑人多愚故隨執破之。又淨名云。",
    "T42n1827_02b:0275b24": "何謂病本。謂有攀緣。云何斷攀緣。謂無所得。",
    "T42n1827_02b:0275b25": "云何無所得。謂內見外見是無所得。令欲息",
    "T42n1827_02b:0275b26": "其病本故歷法破之。內曰眾亦如瓶。此可二",
    "T42n1827_02b:0275b27": "意讀之。一者眾終音明外人引事無究。今欲",
    "T42n1827_02b:0275b28": "遮其後救。明如是眾多猶為一類並同瓶說。",
    "T42n1827_02b:0275b29": "二者外云軍林內略軍林。二言總名為眾。並",
    "T42n1827_02b:0275c01": "同於瓶招六種過也。注文中具二意。從初是",
    "T42n1827_02b:0275c02": "眾音。如松樹下是終音讀之也。外曰受多瓶。",
    "T42n1827_02b:0275c03": "自上已來捉立為立。今捉破作立。汝上不許",
    "T42n1827_02b:0275c04": "我一瓶者必欲受多瓶。若受多瓶豈無一瓶。",
    "T42n1827_02b:0275c05": "內曰非色等多故瓶多。非我義立色多瓶多。",
    "T42n1827_02b:0275c06": "此是汝立耳。汝未識彼我。呼之汝為我。豈不",
    "T42n1827_02b:0275c07": "惑哉。又汝言我云色多瓶亦多。此為是難為",
    "T42n1827_02b:0275c08": "是立。此實是難。而汝謂立。汝乃不識破立。何",
    "T42n1827_02b:0275c09": "猶解總別義耶。又汝既受一亦受於多。以破",
    "T42n1827_02b:0275c10": "一故見多。破多故見一。破一多故見亦一亦",
    "T42n1827_02b:0275c11": "多。乃至見非一非多。如破有見無破無見有",
    "T42n1827_02b:0275c12": "等。故並是汝過。我一無所受一亦不受多。如",
    "T42n1827_02b:0275c13": "是五句。又就汝覓一不得。何處有多。如是五",
    "T42n1827_02b:0275c14": "句有無亦爾。外曰下品開三章。二段已竟。今",
    "T42n1827_02b:0275c15": "是第三破總別因。若假實義上來破假今次",
    "T42n1827_02b:0275c16": "破實。前問次答。外云。汝上但明塵多故瓶多",
    "T42n1827_02b:0275c17": "分多故身多。但是破果。今既有因。必應有果。",
    "T42n1827_02b:0275c18": "注中復次者明色亦因亦果。望瓶為因望塵",
    "T42n1827_02b:0275c19": "為果。內曰如果無因亦無者二義。一者汝謂",
    "T42n1827_02b:0275c20": "因有故果有。我明果無故因無。果無已彰因",
    "T42n1827_02b:0275c21": "有未顯。故外屈內申。二者徵宗破。汝因果既",
    "T42n1827_02b:0275c22": "一。果無即因無。復次三世為一。上立因果一",
    "T42n1827_02b:0275c23": "法體壞。今立因果一三時壞。上破因成今破",
    "T42n1827_02b:0275c24": "相續。因若即果無土可謝便無過去。果若即",
    "T42n1827_02b:0275c25": "因瓶非未起故無未來。既無過未何有三世。",
    "T42n1827_02b:0275c26": "又過未二時攝入現在故云一也。已作今作",
    "T42n1827_02b:0275c27": "當作者如是語壞者。上明體壞今辨名壞。外",
    "T42n1827_02b:0275c28": "曰因果相待成故如長短。自上已來破因成",
    "T42n1827_02b:0275c29": "相續。自此已後破相待。若具作三假分章者。",
    "T42n1827_02b:0276a01": "初破因成三世為一破相續。今破相待。外舉",
    "T42n1827_02b:0276a02": "長短救三世一也。如五尺形一丈為短。比三",
    "T42n1827_02b:0276a03": "尺為長。一物而有長短。亦一物而有三世。注",
    "T42n1827_02b:0276a04": "曰因長見短因短見長者。因一丈物見五尺",
    "T42n1827_02b:0276a05": "為短也。觀瓶即是因者。觀猶望也。泥望瓶為",
    "T42n1827_02b:0276a06": "因望土為果。數論皆有此義。數云。一念有漏",
    "T42n1827_02b:0276a07": "詶前為果望後為因。成論習因義亦如是。內",
    "T42n1827_02b:0276a08": "曰下偈本為二。初標章門次釋章門。因他相",
    "T42n1827_02b:0276a09": "違共過故者標三門也。因果之義已漏。前責",
    "T42n1827_02b:0276a10": "外以長短為喻。今但破喻則所喻自亡。非長",
    "T42n1827_02b:0276a11": "中長者釋上因他。長若自長何須因他。又若",
    "T42n1827_02b:0276a12": "長在長中則長應待長。又若長自待長指還",
    "T42n1827_02b:0276a13": "觸指。又若長自待長則長不待短。此則以不",
    "T42n1827_02b:0276a14": "待為待待為不待。義成大亂。又長既待長長",
    "T42n1827_02b:0276a15": "復待短。是則一切皆待無有不待。云何有待。",
    "T42n1827_02b:0276a16": "亦非短中釋上相違。若短中有長則長短相",
    "T42n1827_02b:0276a17": "害。長在短中短者為長長者成短。是則顛倒。",
    "T42n1827_02b:0276a18": "又長在短中終成短則無有長。以何待短。又",
    "T42n1827_02b:0276a19": "由短故長。長在短中。由涅槃故生死。生死在",
    "T42n1827_02b:0276a20": "涅槃中。淨穢等萬義皆爾。中假義云。他有長",
    "T42n1827_02b:0276a21": "可長。不由短故長。此是長在長中。今無長可",
    "T42n1827_02b:0276a22": "長由短故長。此義墮在短中。若言長名由短",
    "T42n1827_02b:0276a23": "起長體不由短。當知此長通在二處。入第三",
    "T42n1827_02b:0276a24": "句破。又長名由短起長名在短中。則長名不",
    "T42n1827_02b:0276a25": "自長。若長體不由短長體不待短。長體應自",
    "T42n1827_02b:0276a26": "待長。若長名體俱待於短。則長名體俱在於",
    "T42n1827_02b:0276a27": "短。若俱在短則長短並短無復有長。既無有",
    "T42n1827_02b:0276a28": "長云何有短。一切皆無及共中者釋上共過。若",
    "T42n1827_02b:0276a29": "二處有長則具招兩失。注為二。初破長短二",
    "T42n1827_02b:0276b01": "明無相待。初又二。前破長次例短。初又四。",
    "T42n1827_02b:0276b02": "一牒二定三非四釋。若實有長初句牒。若長",
    "T42n1827_02b:0276b03": "中有第二定也。是不可得第三非也。何以故",
    "T42n1827_02b:0276b04": "第四釋也。餘文易知。開善有定待如色心。有",
    "T42n1827_02b:0276b05": "不定待如長短。莊嚴云有相開避待如色心。",
    "T42n1827_02b:0276b06": "有相傾奪待如長短。並入今門所責。",
    "T42n1827_02b:0276b07": "4 破異品(中之中)破異品第四",
    "T42n1827_02b:0276b08": "異有三種。一別異相。如此人彼人。二反異。",
    "T42n1827_02b:0276b09": "如牛糞團反為灰團。三合異。如有一合成瓶。",
    "T42n1827_02b:0276b10": "今破合異也。世師後立義者亦有三義。如神",
    "T42n1827_02b:0276b11": "品初說之。一出世在後。二義不盛行。三約句",
    "T42n1827_02b:0276b12": "次第異為第二也。彼立三法異體者略有五",
    "T42n1827_02b:0276b13": "義。一約六諦異。瓶為主諦。一是依諦。有為總",
    "T42n1827_02b:0276b14": "諦。二常無常異。瓶一無常。大有是常。三生了",
    "T42n1827_02b:0276b15": "異。瓶一為生因所生。有是了因。四名字異。五",
    "T42n1827_02b:0276b16": "能知智異。以有五異故三法異體。今破異者。",
    "T42n1827_02b:0276b17": "上破一見。今破異見。又今破異為成無一。上",
    "T42n1827_02b:0276b18": "破一為成無異。問外立總別一異與內何義",
    "T42n1827_02b:0276b19": "同耶。答與內真俗一體異體。同外明大有是",
    "T42n1827_02b:0276b20": "常而別法無常。常無常一體異體。何異內真",
    "T42n1827_02b:0276b21": "常俗無常而真俗一異體耶。又外謂大有遍與",
    "T42n1827_02b:0276b22": "萬法一異體。內真亦遍萬法一異體。又僧佉",
    "T42n1827_02b:0276b23": "前計一。世師後立異。如開善前立一體。龍光",
    "T42n1827_02b:0276b24": "後明異體。又設令義異者。提婆既用一異破",
    "T42n1827_02b:0276b25": "外道。亦將一異以破內也。舊十地論師謂真",
    "T42n1827_02b:0276b26": "常妄無常。亦得以一異破之。可以意得也。品",
    "T42n1827_02b:0276b27": "開為四。第一破外總別異體義。二破內總別",
    "T42n1827_02b:0276b28": "異體。第三破內外總別之因。第四破外人橫",
    "T42n1827_02b:0276b29": "過論主。此四即成次第。初外人牒論主明三",
    "T42n1827_02b:0276c01": "法異體為過請陳其失。又外謂三法一體是則",
    "T42n1827_02b:0276c02": "有過。三法異體謂其無過。汝言有者可為出",
    "T42n1827_02b:0276c03": "之。又上借異破一。外謂一法有過異法無失。",
    "T42n1827_02b:0276c04": "所以問也。又一異相待有過無過相待一。有",
    "T42n1827_02b:0276c05": "過故異宗無過。問此外曰何故無修妬路。答",
    "T42n1827_02b:0276c06": "提婆百偈每存要略。但明破異。則知立異。故",
    "T42n1827_02b:0276c07": "略於外立。天親為欲發起義生外問。亦可實",
    "T42n1827_02b:0276c08": "是本問。但易解不釋。故無修妬路。內曰若有",
    "T42n1827_02b:0276c09": "等異一一無。前破三法一體互望有於三過。",
    "T42n1827_02b:0276c10": "謂成不成及以顛倒。今破三法異體亦三法",
    "T42n1827_02b:0276c11": "互望亦有三過。謂都無三法。若瓶與兩異用",
    "T42n1827_02b:0276c12": "何為瓶。一與兩異以何為一。有與兩異用何",
    "T42n1827_02b:0276c13": "為有。故都無三法。注釋前品多一番往復釋。",
    "T42n1827_02b:0276c14": "此品多以雙雙相對。今有二難。一都失難。復",
    "T42n1827_02b:0276c15": "次下第二互失難。三法異體互有去留。望前",
    "T42n1827_02b:0276c16": "應具四句。一俱去。二俱留。三四互有去留。外",
    "T42n1827_02b:0276c17": "曰不然救都失也。三法體異若不共合則三",
    "T42n1827_02b:0276c18": "法都失。以三法雖異而共合故三法都成。外",
    "T42n1827_02b:0276c19": "人正取不得相離為合。非三物各離而後共",
    "T42n1827_02b:0276c20": "合。注釋為二。一明三法共合救都失難。汝言",
    "T42n1827_02b:0276c21": "瓶失下救互失難。又開四別。一牒難。是語非",
    "T42n1827_02b:0276c22": "也第二總非。何以故下第三釋非。以異合故",
    "T42n1827_02b:0276c23": "下第四結成彼義。彼謂論主不解異義執於",
    "T42n1827_02b:0276c24": "別異難彼合異。是故今舉合異簡除別異。內",
    "T42n1827_02b:0276c25": "曰若爾多瓶。前明三法若異都無三法。今明",
    "T42n1827_02b:0276c26": "三法若合則墮多三也。有與瓶合名為有瓶。",
    "T42n1827_02b:0276c27": "一與瓶合一復為瓶。當瓶又瓶。故成三瓶。所",
    "T42n1827_02b:0276c28": "以作三瓶難者。彼有三物體。以二物與一物",
    "T42n1827_02b:0276c29": "合從一物受名故成三也。在瓶既三。有一亦",
    "T42n1827_02b:0277a01": "三。成九法也。注中為二。一釋多瓶難。汝言下",
    "T42n1827_02b:0277a02": "破上第二合異。雖有兩異不同終是於異。若",
    "T42n1827_02b:0277a03": "合不名異。則是不異今合猶是異。以異救異。",
    "T42n1827_02b:0277a04": "如以神救神。應更說因者。因名所以也。外曰",
    "T42n1827_02b:0277a05": "總故求那故有一非瓶。救多瓶難也。三法之",
    "T42n1827_02b:0277a06": "中二是義合。是故非瓶。瓶是主諦。唯瓶是瓶",
    "T42n1827_02b:0277a07": "故無多瓶亦無有多有一。又答上應更說因。",
    "T42n1827_02b:0277a08": "明二非瓶即是義理名為說因。故以一答答前",
    "T42n1827_02b:0277a09": "二難。內曰若爾無瓶。若簡除二法以何為瓶。",
    "T42n1827_02b:0277a10": "故云無瓶。亦應云若爾無有若爾無一。前即",
    "T42n1827_02b:0277a11": "得有墮多。今則免多墮無。亦是破其說因。汝",
    "T42n1827_02b:0277a12": "雖作此說因終非義理。不名說因。外曰受多",
    "T42n1827_02b:0277a13": "瓶。上來以立為立。今捉破為立。上以立為立",
    "T42n1827_02b:0277a14": "中唯有二難。一有則多。二者不多則無。但外",
    "T42n1827_02b:0277a15": "無以更救故執破為立。問論主有多無二難。",
    "T42n1827_02b:0277a16": "外何故謂內瓶多不言論主執無。答外謂論",
    "T42n1827_02b:0277a17": "主受彼多瓶則瓶義成。外人不立無瓶故不",
    "T42n1827_02b:0277a18": "謂論主受彼無瓶。又是答因。以汝立多必知",
    "T42n1827_02b:0277a19": "有一名為所以也。內曰一無故者亦無此有",
    "T42n1827_02b:0277a20": "二破。初明體一無故無多。次明數一無故無",
    "T42n1827_02b:0277a21": "多。今體一無故無多者。外人立三法體異而",
    "T42n1827_02b:0277a22": "共合則成多瓶。故本無一瓶。一瓶無故則無",
    "T42n1827_02b:0277a23": "有多。前明無一故論主不受其一。亦無有多",
    "T42n1827_02b:0277a24": "故不受其多。若有一多然後方受。竟無一多",
    "T42n1827_02b:0277a25": "何所受耶。復次初數無故者。第二明數一無",
    "T42n1827_02b:0277a26": "故無多。此破與前異者。前明立一瓶體不成",
    "T42n1827_02b:0277a27": "故無一。無一即無多。今明瓶與一數本異。即",
    "T42n1827_02b:0277a28": "瓶體上無一數。一數無故亦無多。故前是無",
    "T42n1827_02b:0277a29": "瓶體。今縱有瓶體但瓶體上原無有一數。所",
    "T42n1827_02b:0277b01": "以為異也。外曰瓶有有合故。上來至此翻",
    "T42n1827_02b:0277b02": "䨱遂三。初以立為立義既不成。次捉破為立",
    "T42n1827_02b:0277b03": "義亦不成。今還更捉立故有此文來也。又初",
    "T42n1827_02b:0277b04": "立一瓶。論主破一無不成。次救多瓶。論主",
    "T42n1827_02b:0277b05": "不受其多。今還立一也。問今立一瓶與前",
    "T42n1827_02b:0277b06": "何異。答上雖翻䨱多開大宗有二。一者若立",
    "T42n1827_02b:0277b07": "有瓶則墮於多。若避多瓶則墮無瓶。外今更",
    "T42n1827_02b:0277b08": "整理義宗雙通兩難。明以三性不同會成一",
    "T42n1827_02b:0277b09": "體。然雖合而異。雖異而合。雖異而合故非",
    "T42n1827_02b:0277b10": "是無。雖合而異故非是多。所以然者。瓶是自",
    "T42n1827_02b:0277b11": "體之名。有一從他受稱。從他受稱故瓶名有",
    "T42n1827_02b:0277b12": "一。而有一性恒非瓶故無多瓶。而瓶是當體",
    "T42n1827_02b:0277b13": "之名不失已性故無無瓶。汝不可聞瓶名有",
    "T42n1827_02b:0277b14": "一即謂有一是瓶便有多瓶。亦不可聞有一",
    "T42n1827_02b:0277b15": "非瓶便謂瓶亦無體。大宗雖救有瓶即是三",
    "T42n1827_02b:0277b16": "都立也。注前舉瓶與有合雙通二難。瓶與有",
    "T42n1827_02b:0277b17": "合故瓶名有。此明雖異而合故瓶受有名。免",
    "T42n1827_02b:0277b18": "無瓶難。非盡有此明雖合而異瓶非盡體是",
    "T42n1827_02b:0277b19": "有。免多瓶難。問何故前免無瓶難。答論主",
    "T42n1827_02b:0277b20": "上二門破之。初云一無故多亦無。次云初數",
    "T42n1827_02b:0277b21": "無故。此二並明外人墮無瓶過。是故今前通",
    "T42n1827_02b:0277b22": "無瓶。瓶與有合故瓶名為有。非是無瓶。偈",
    "T42n1827_02b:0277b23": "本正意爾也。是以天親前釋通無瓶難。恐乃",
    "T42n1827_02b:0277b24": "免無瓶還墮多瓶。是故又云非盡有免於多",
    "T42n1827_02b:0277b25": "瓶。如是瓶與一合瓶名一。此就瓶與一合亦",
    "T42n1827_02b:0277b26": "通兩難。問偈本但就有門通於兩難。天親何",
    "T42n1827_02b:0277b27": "故更就一作耶。答此有深旨。論主上有雙破。",
    "T42n1827_02b:0277b28": "初云一無故多亦無。此是正無瓶難。故今",
    "T42n1827_02b:0277b29": "明瓶與有合瓶名有以通之也。上第二復次",
    "T42n1827_02b:0277c01": "云初數無。故今明瓶與一合瓶名為一。即用",
    "T42n1827_02b:0277c02": "通之。瓶雖與一數異。瓶與一數合故瓶名一",
    "T42n1827_02b:0277c03": "數。非初數無。自講百論諸師多不見斯意。謂",
    "T42n1827_02b:0277c04": "文為煩。內曰下亦有二。一指前二正破。指前",
    "T42n1827_02b:0277c05": "者。汝雖異而合還墮於多。雖合而異不離無",
    "T42n1827_02b:0277c06": "失。故已漏前關不應重立。但有是語者。雖有",
    "T42n1827_02b:0277c07": "不多不無之言無不多不無之義。故云但也。",
    "T42n1827_02b:0277c08": "若有非瓶則無瓶者。前具有多無二門。今略",
    "T42n1827_02b:0277c09": "指無門。所以偏指無門者。外云瓶有有合則",
    "T42n1827_02b:0277c10": "正救於無故今偏指無也。今當更說瓶應非",
    "T42n1827_02b:0277c11": "瓶第二正破也。瓶與有合遂從有名有。有體",
    "T42n1827_02b:0277c12": "非瓶。瓶與非瓶合。從非名非應名非瓶。若不",
    "T42n1827_02b:0277c13": "從非名非。亦不從有名有。問何故作此破耶。",
    "T42n1827_02b:0277c14": "答凡有三義。一者縱奪二門。向指前破云若",
    "T42n1827_02b:0277c15": "有非瓶則無瓶。此奪破也。今縱有瓶。瓶與有",
    "T42n1827_02b:0277c16": "合從有名有。應從非名非。二者兩文破其二",
    "T42n1827_02b:0277c17": "義。外云。雖合而異雖異而合。向指前破。破其",
    "T42n1827_02b:0277c18": "雖合而異。今破其雖異而合。雖合而異即著",
    "T42n1827_02b:0277c19": "無瓶之難。雖異而合弊非瓶之並。三者欲顯",
    "T42n1827_02b:0277c20": "二義俱墮無瓶。雖合而異既墮無瓶。雖異而",
    "T42n1827_02b:0277c21": "合從非名非亦墮無瓶也。注中為三。初牒外",
    "T42n1827_02b:0277c22": "義。是有非瓶第二句將設並而詺外義定宗",
    "T42n1827_02b:0277c23": "大有。有自無他。故言是有非瓶。若瓶與非",
    "T42n1827_02b:0277c24": "瓶合下第三正設並。有人言。此舉異類並。",
    "T42n1827_02b:0277c25": "汝瓶與有異亦與空異與有異從有名有。與",
    "T42n1827_02b:0277c26": "空異從空名空。今謂此可勢破。非文正意",
    "T42n1827_02b:0277c27": "也。外曰無無合故非非瓶。外云。有有二義。一",
    "T42n1827_02b:0277c28": "者有有義。二者無瓶義。有有義是有故瓶與",
    "T42n1827_02b:0277c29": "有合從有名有。非瓶義邊是無。無則無合故",
    "T42n1827_02b:0278a01": "瓶不與無合從無名無也。然但轉側一字故",
    "T42n1827_02b:0278a02": "有內破外通也。注中有二。一通後並二解前",
    "T42n1827_02b:0278a03": "難。明有非瓶邊無合不得從非名非以通上",
    "T42n1827_02b:0278a04": "並。今有有故下明非瓶有邊是有有故有合",
    "T42n1827_02b:0278a05": "從有名有通上。指前無瓶難也。若通上虛空",
    "T42n1827_02b:0278a06": "並者。大有是有可得瓶與有合。虛空是無。無",
    "T42n1827_02b:0278a07": "故無所合。亦得更逐語並文。若爾大有可與",
    "T42n1827_02b:0278a08": "瓶異虛空應當不異。若俱異應俱合外答云。",
    "T42n1827_02b:0278a09": "有物異可得合如二手。無物異如一手。有一",
    "T42n1827_02b:0278a10": "手無不得合也。內曰今有合瓶故者亦有二",
    "T42n1827_02b:0278a11": "難。一縱合破二奪合破。縱合破者。汝若言有",
    "T42n1827_02b:0278a12": "體是有故瓶與有合瓶名有者。有多與瓶合",
    "T42n1827_02b:0278a13": "有應生瓶。則有是生因有便應無常。則破汝",
    "T42n1827_02b:0278a14": "義也。二奪合破者。既秤今有合瓶故。瓶有則",
    "T42n1827_02b:0278a15": "知本未與有合時無瓶。若無瓶誰與有合。猶",
    "T42n1827_02b:0278a16": "是無無合耳。注釋為二。初釋縱合破。今有合",
    "T42n1827_02b:0278a17": "瓶故有應生瓶。從若汝謂下第二取意奪合",
    "T42n1827_02b:0278a18": "破。汝謂瓶未與有合未有瓶。爾時既無瓶。將",
    "T42n1827_02b:0278a19": "何與有合耶。外曰有了瓶等故如燈通上二",
    "T42n1827_02b:0278a20": "難也。有如燈瓶如物也。燈但了出物非生物。",
    "T42n1827_02b:0278a21": "有但了出瓶非生瓶。故無初過。二者未為燈",
    "T42n1827_02b:0278a22": "照時非是無物。瓶未與有合時亦非無瓶。是",
    "T42n1827_02b:0278a23": "故有瓶得與有合。通上無無合難。注云有非",
    "T42n1827_02b:0278a24": "但瓶等諸物因。此但字訓是也。故破一品中",
    "T42n1827_02b:0278a25": "頻有但言。亦明有非是瓶等諸物生因。亦能",
    "T42n1827_02b:0278a26": "了瓶等諸物者。此亦字應秤為但。謂大有但",
    "T42n1827_02b:0278a27": "能了瓶等諸物耳。內曰若有法能了如燈瓶",
    "T42n1827_02b:0278a28": "中先有者。就文始末總有三破別成六關。初",
    "T42n1827_02b:0278a29": "就瓶有瓶無以破於有成於兩難。次就瓶相",
    "T42n1827_02b:0278b01": "可相破復成二關。三就燈縱奪復成兩難。合",
    "T42n1827_02b:0278b02": "六關也。謂有三雙。前二破法後一破譬。就初",
    "T42n1827_02b:0278b03": "為二。若有法能了如燈者牒外義也。瓶中先",
    "T42n1827_02b:0278b04": "有者設二難也。一者有難。燈未照瓶則暗中",
    "T42n1827_02b:0278b05": "瓶前有。有未與瓶合時瓶亦先有。瓶既前有。",
    "T42n1827_02b:0278b06": "何用有也。故得於合義而有墮無用。問暗中",
    "T42n1827_02b:0278b07": "有瓶。燈有了出之用。亦前有於瓶。有了出用。",
    "T42n1827_02b:0278b08": "何故無用。答有小異燈。汝有本令物有耳。今",
    "T42n1827_02b:0278b09": "物未與有合先已有竟。何用有也。若言有瓶",
    "T42n1827_02b:0278b10": "性者。此性有異無。終自是有。又性有本來自",
    "T42n1827_02b:0278b11": "有不由有有。亦事有本來自有亦不由有有。",
    "T42n1827_02b:0278b12": "又大有了性有成有。陶師亦能爾。陶師既是",
    "T42n1827_02b:0278b13": "生因大有亦是生因。第二就無難者。若未與",
    "T42n1827_02b:0278b14": "有合未有瓶。與有合方有瓶。則有是生因前",
    "T42n1827_02b:0278b15": "得了墮無用過。後得用墮生因。問今偈本破",
    "T42n1827_02b:0278b16": "燈與破神品破燈何異。答上暗中瓶本有而",
    "T42n1827_02b:0278b17": "覺體本無。有無不同故非譬。今偈縱其瓶法",
    "T42n1827_02b:0278b18": "先有而有墮無用過。問上何故就無破今就",
    "T42n1827_02b:0278b19": "有破。答道理之中緣未合時五道之中實無",
    "T42n1827_02b:0278b20": "覺體。故就無破。道理之中瓶未與大有合時",
    "T42n1827_02b:0278b21": "不無有瓶。故就有破。偈本二。一者就瓶已有",
    "T42n1827_02b:0278b22": "破。二就瓶未有破。就瓶已有破法譬乃同而",
    "T42n1827_02b:0278b23": "有墮無用之失。若有未合時下就未有義破。",
    "T42n1827_02b:0278b24": "法譬不同得於有用而有墮生因之過。復次",
    "T42n1827_02b:0278b25": "若以相可相成何故一不二者。就相可相破。",
    "T42n1827_02b:0278b26": "若以相可相成者牒外義也。大有是相瓶是",
    "T42n1827_02b:0278b27": "可相。要以大有之相瓶為可相。然後瓶方得",
    "T42n1827_02b:0278b28": "成故云若以相可相成也。何以故一不二者",
    "T42n1827_02b:0278b29": "第二正破。瓶既有相復有可相。二義方成者。",
    "T42n1827_02b:0278c01": "大有何故唯是能相之一不具能相所相二",
    "T42n1827_02b:0278c02": "也。牒文正爾。若縱橫難者。以有同瓶則並應",
    "T42n1827_02b:0278c03": "有二。若並有二則有更須有。如是無窮。次以",
    "T42n1827_02b:0278c04": "瓶同有。有若自有不更須有者。瓶亦自有不",
    "T42n1827_02b:0278c05": "須有有瓶。二顛倒難。汝若有不須有而瓶須",
    "T42n1827_02b:0278c06": "有者。亦應瓶不須有而有須有也。所以須作",
    "T42n1827_02b:0278c07": "顛倒難。一切諸法要須相可相義方得成。而",
    "T42n1827_02b:0278c08": "汝瓶須相可相有不須相可相。此義既偏故",
    "T42n1827_02b:0278c09": "招顛倒過也。燈喻前已破者第三次破燈。前",
    "T42n1827_02b:0278c10": "破法說今次破譬。亦二。一者奪破明前已破",
    "T42n1827_02b:0278c11": "燈。汝何所引。復次下第二縱破。外有燈並破",
    "T42n1827_02b:0278c12": "之。外將燈喻有。內迴燈譬瓶。燈自照不假外",
    "T42n1827_02b:0278c13": "照。瓶亦自有不待外有。此捉瓶同燈。若瓶不",
    "T42n1827_02b:0278c14": "能自有須有有瓶。亦燈不能自照須照照燈。",
    "T42n1827_02b:0278c15": "次有顛倒之難。若瓶不自而燈自者。亦應燈",
    "T42n1827_02b:0278c16": "不自而瓶自也。外曰如身相。自上已來破外",
    "T42n1827_02b:0278c17": "總別。今第二破內總別。即明內外空義。上有",
    "T42n1827_02b:0278c18": "三破六關。今備救之。要須足為身相。足則有",
    "T42n1827_02b:0278c19": "用非足無用。有足能了出身非生於身。故無",
    "T42n1827_02b:0278c20": "生因之難。如足為身相。身為可相故身具能",
    "T42n1827_02b:0278c21": "相可相。二而不一。而足更不求相。別足但一",
    "T42n1827_02b:0278c22": "而不二。瓶有亦爾。故無第二難。而燈能自照",
    "T42n1827_02b:0278c23": "不假外照。而身不能自有要須足為相。如瓶",
    "T42n1827_02b:0278c24": "不能自有須有有瓶。故無第三難也。內曰下",
    "T42n1827_02b:0278c25": "此文但破其譬。則法說自亡。又但破譬者。即",
    "T42n1827_02b:0278c26": "是求撿此身畢竟不得。觀身實相觀佛亦然。",
    "T42n1827_02b:0278c27": "令外人得佛道也。就內破為二。一破有分身。",
    "T42n1827_02b:0278c28": "二破諸分。所以破此二者。外云。身具能相可",
    "T42n1827_02b:0278c29": "相二。諸分但是能相無相可相二。今破身與",
    "T42n1827_02b:0279a01": "諸分。即是破外能相可相義盡也。就破總身",
    "T42n1827_02b:0279a02": "為二。一破麁總二破細總。初又二。一具在破",
    "T42n1827_02b:0279a03": "二分在破。初牒具在。何故頭中無足正破也。",
    "T42n1827_02b:0279a04": "一身既具在頭中。是故頭中應有於足。問何",
    "T42n1827_02b:0279a05": "故前作具在破也。答外人以足分等為總身",
    "T42n1827_02b:0279a06": "之相。既見諸分則知有分之身。若爾有分之",
    "T42n1827_02b:0279a07": "身應具在諸分之中。然外人前舉足為身相。",
    "T42n1827_02b:0279a08": "今應云足中有頭。而言頭中有足者。隨寄一",
    "T42n1827_02b:0279a09": "處以論之耳。注釋為二。前開二關定之。若有",
    "T42n1827_02b:0279a10": "身法者下牒外人義。外云。諸分和合別有總",
    "T42n1827_02b:0279a11": "身法異於諸分。如假有體家義。別有假體異",
    "T42n1827_02b:0279a12": "於實體。亦如犢子四大和合別有眼法。五陰",
    "T42n1827_02b:0279a13": "和合別有人法。故具在分在破假身有體及",
    "T42n1827_02b:0279a14": "犢子義。於足分等中為具有耶為分有耶。所",
    "T42n1827_02b:0279a15": "以偏定之於足分者。以外人舉足分為身家",
    "T42n1827_02b:0279a16": "相故。就足分中以定之耳。若具有者下正作",
    "T42n1827_02b:0279a17": "難也。身法一故者。犢子四大和合有眼法。五",
    "T42n1827_02b:0279a18": "陰和合有人法。假有體亦五陰和合別有總",
    "T42n1827_02b:0279a19": "假法。與今外道同。有一總身之法。在於足中",
    "T42n1827_02b:0279a20": "則足中有頭。若在頭中則頭中有足。若分有",
    "T42n1827_02b:0279a21": "者第二分在破。初牒。次非何以故下正破。若",
    "T42n1827_02b:0279a22": "唯分在如有分之頭在分頭中有分之足在分",
    "T42n1827_02b:0279a23": "足中。此則頭處有頭足處有足。乃免頭中有",
    "T42n1827_02b:0279a24": "足之過。而有有分同諸分過。故言有分如分。",
    "T42n1827_02b:0279a25": "注三。一牒二破三結。若足中有分與足分等",
    "T42n1827_02b:0279a26": "餘分中亦爾者。此明有分足在分足中。餘分",
    "T42n1827_02b:0279a27": "亦爾此並是牒外義也。則有分與分為一者",
    "T42n1827_02b:0279a28": "正破也。此言一者凡有兩義。一者有有分頭",
    "T42n1827_02b:0279a29": "復有分頭。則有分與分齊等故名為一。則有",
    "T42n1827_02b:0279b01": "兩頭八足之過。二者有分即是諸分故名為",
    "T42n1827_02b:0279b02": "一。乃至兩頭八足則失有分唯有諸分也。是",
    "T42n1827_02b:0279b03": "故下總結也。如是足等下。自上已來破麁總",
    "T42n1827_02b:0279b04": "別。今第二破細總別。足為有分指名為分。亦",
    "T42n1827_02b:0279b05": "應作分在具在破之。有分無故諸分亦無。自",
    "T42n1827_02b:0279b06": "上已來破麁細二總。即是破有分竟。今第二",
    "T42n1827_02b:0279b07": "破無麁細二家之分。外曰微塵在故。自上已",
    "T42n1827_02b:0279b08": "來二段破內外總別果竟。今第二次破內外",
    "T42n1827_02b:0279b09": "總別之因。此文來意有其近遠。遠意舉塵總",
    "T42n1827_02b:0279b10": "別救上總別之果。衛世師云。三災起時世界",
    "T42n1827_02b:0279b11": "麁物既是有為悉皆滅盡。唯有隣虛塵常住",
    "T42n1827_02b:0279b12": "不滅為內外法因。若無此塵者後世界起時",
    "T42n1827_02b:0279b13": "即成無因有果。今此微塵在後生諸物。則有",
    "T42n1827_02b:0279b14": "因有果。次近生者。上破分有分皆無外人云。",
    "T42n1827_02b:0279b15": "微塵圓而是常。無十方分故不墮前分有分",
    "T42n1827_02b:0279b16": "中破。雖非分有分能作分有分因。故分有分",
    "T42n1827_02b:0279b17": "不無數人義從此塵集成一切物。一切物散",
    "T42n1827_02b:0279b18": "還為此塵。與外道異者凡有二義。一體具三",
    "T42n1827_02b:0279b19": "相。是共有因故是無常。二從所作因生。故雜",
    "T42n1827_02b:0279b20": "心云。若從一因生當知則無有。莊嚴云。隣虛",
    "T42n1827_02b:0279b21": "塵無方分。剎那亦無初中後。開善云。隣虛塵",
    "T42n1827_02b:0279b22": "有方分。剎那有初中後。而同明從細成麁麁",
    "T42n1827_02b:0279b23": "成世界。內曰若集為瓶一切瓶。內破有二。若",
    "T42n1827_02b:0279b24": "集為瓶牒外義也。所以牒其集者。彼明微塵",
    "T42n1827_02b:0279b25": "是常又無諸分。據其體性一一皆非是瓶。要",
    "T42n1827_02b:0279b26": "須聚集方能成瓶。故牒彼集也。一切瓶者第",
    "T42n1827_02b:0279b27": "二破有二義。一者大集二者小集。言大集者。",
    "T42n1827_02b:0279b28": "若微塵有瓶性。則天下一切塵並應成瓶。不",
    "T42n1827_02b:0279b29": "應成餘物。若微塵或生瓶或生餘物。則微塵",
    "T42n1827_02b:0279c01": "無有瓶性。若無瓶性則一切塵雖復聚集都",
    "T42n1827_02b:0279c02": "不成瓶。次就細集難者。此是小分一切。謂瓶",
    "T42n1827_02b:0279c03": "中一切。若微塵中有於瓶性。應一一塵各成",
    "T42n1827_02b:0279c04": "一瓶。若一一塵不能各生一瓶。多聚亦不能",
    "T42n1827_02b:0279c05": "生。古今但作前二難。余聽及講來常怏怏此",
    "T42n1827_02b:0279c06": "文。今詳天親意。並不與此二釋相應。此二釋",
    "T42n1827_02b:0279c07": "乃可勢破耳。今所明者。外人直計塵能成瓶。",
    "T42n1827_02b:0279c08": "今開二關定之。汝為都集天下塵成瓶。為不",
    "T42n1827_02b:0279c09": "都集天下塵成瓶。則汝若都集天下塵成瓶則",
    "T42n1827_02b:0279c10": "天下塵皆應成瓶。汝若不都集天下塵成瓶",
    "T42n1827_02b:0279c11": "則天下塵皆非瓶。既有都集不都集則招都",
    "T42n1827_02b:0279c12": "成都不成之過。文意正爾也。注釋為二。初指",
    "T42n1827_02b:0279c13": "後破塵體。次正破破塵用。又指後即奪破明",
    "T42n1827_02b:0279c14": "無此塵。次縱有以二關責也。將此注望前二",
    "T42n1827_02b:0279c15": "釋。並不相應也。外曰下外人引縷渧集力為",
    "T42n1827_02b:0279c16": "例通上都集不都集二難。縷渧一一不能。多",
    "T42n1827_02b:0279c17": "集則能。以一一不能故非都不集之難。多集",
    "T42n1827_02b:0279c18": "則能非都集難。諸百論師多不見此意也。內",
    "T42n1827_02b:0279c19": "曰不定故者。外謂一一定不能。以通都不",
    "T42n1827_02b:0279c20": "集難。多集定能通都集難。今非此二定故云",
    "T42n1827_02b:0279c21": "不定。二定既壞則前兩難還成盲沙。一定不",
    "T42n1827_02b:0279c22": "能多亦不能。云何言一定不能多定能也。外",
    "T42n1827_02b:0279c23": "曰分分有力故非不定。明微塵一定不能多",
    "T42n1827_02b:0279c24": "定能。以一一塵各有力故盲沙一定不能多",
    "T42n1827_02b:0279c25": "亦不能。以各無力故有二種定非是不定。定",
    "T42n1827_02b:0279c26": "義既成即兩難便壞。內曰分有分一異過故。",
    "T42n1827_02b:0279c27": "破其一定不能多定能也。汝言分不能有分",
    "T42n1827_02b:0279c28": "能者。若分與有分一。分既不能。有分亦不能。",
    "T42n1827_02b:0279c29": "有分既能。分亦應能。若有分能而分不能。即",
    "T42n1827_02b:0280a01": "是異義。亦應有五難。如以神從覺等也。又有",
    "T42n1827_02b:0280a02": "分與分一如眾糸成絙一。絙一眾糸一。如身",
    "T42n1827_02b:0280a03": "一頭足一。若絙與眾糸一。眾糸既多在絙亦",
    "T42n1827_02b:0280a04": "多。亦即五難。如破一品說。若分與有分異。",
    "T42n1827_02b:0280a05": "離眾糸之外別應有絙。眾糸既滅而絙應在。",
    "T42n1827_02b:0280a06": "若糸滅則絙滅。不得言異。又縱離眾糸別有",
    "T42n1827_02b:0280a07": "絙者。絙為具在一糸中。為分在一糸中。若具",
    "T42n1827_02b:0280a08": "在一糸中。即一糸之中便有眾糸。又偏在一",
    "T42n1827_02b:0280a09": "糸中。即餘糸中應無絙。若餘糸皆有絙者。即",
    "T42n1827_02b:0280a10": "有多絙。若一絙分在眾糸中者。即有分如分。",
    "T42n1827_02b:0280a11": "注為二。初釋偈一異過故。復次下義生有無",
    "T42n1827_02b:0280a12": "破。初就無門破。當眾糸時未有於絙。何所待",
    "T42n1827_02b:0280a13": "故名之為分。若眾糸時已有於絙。何用分力。",
    "T42n1827_02b:0280a14": "外曰汝是破法人。自上已來三番破外人總",
    "T42n1827_02b:0280a15": "別異體義竟。今第四破外人橫過。論主前破",
    "T42n1827_02b:0280a16": "外人過同破法人者此有近遠。遠而為論。從",
    "T42n1827_02b:0280a17": "神品竟於此文若法若人一之與異並皆破",
    "T42n1827_02b:0280a18": "之。故名壞法人。此是眾師總罵。非獨衛世瞋",
    "T42n1827_02b:0280a19": "呵。二近生者。自上已來文三義四。文三者。一",
    "T42n1827_02b:0280a20": "破外總別。二破內總別。三破微塵。破總別因",
    "T42n1827_02b:0280a21": "也。義四者。謂因果內外也。此四總攝諸法。汝",
    "T42n1827_02b:0280a22": "並破之名破法人。內答有二。一天親義生免",
    "T42n1827_02b:0280a23": "過答。二提婆推過答。免過答者。汝謂總別體",
    "T42n1827_02b:0280a24": "異。就汝覓異義不成。非我過也。又此即是推",
    "T42n1827_02b:0280a25": "過答。以外計有與瓶異覓異不成。不成之過",
    "T42n1827_02b:0280a26": "還是汝也。又汝上來橫自立義。今復橫過於",
    "T42n1827_02b:0280a27": "他。故重招罪也。復次無見有有見無等第二",
    "T42n1827_02b:0280a28": "推過答。今前通釋此義。有見外道名無見",
    "T42n1827_02b:0280a29": "有。無見外道名有見無。就內法。薩婆多等是",
    "T42n1827_02b:0280b01": "無見有。方廣之流謂有見無。就文釋者。明衛",
    "T42n1827_02b:0280b02": "世立異凡有二過。一者佛法頭足因緣名之",
    "T42n1827_02b:0280b03": "為身。而外道謂非是身名有見無。離頭足外",
    "T42n1827_02b:0280b04": "實無別總身。而謂別有總身名無見有。又假",
    "T42n1827_02b:0280b05": "有體家離四微別有假柱體。離五陰別有假",
    "T42n1827_02b:0280b06": "人體。是無見有。假無體義云。唯有五陰但有",
    "T42n1827_02b:0280b07": "四微。是有見無義。無體有用具有二義。別有",
    "T42n1827_02b:0280b08": "用名無見有。無有體是有見無。注為二。初標",
    "T42n1827_02b:0280b09": "二門次釋二門。標二門者。汝與破法人同謂",
    "T42n1827_02b:0280b10": "破法章門也。乃復過甚標過甚章門也。破法",
    "T42n1827_02b:0280b11": "人同是有見無。乃復過甚謂無見有。何以故",
    "T42n1827_02b:0280b12": "下釋二門也。又二。前就內法次就外法。就內",
    "T42n1827_02b:0280b13": "法釋二者。初釋破法人同章門明因緣和合",
    "T42n1827_02b:0280b14": "為身。汝言非身即是破因緣法。若破因緣即",
    "T42n1827_02b:0280b15": "破空義亦破中假。故一切俱破。如中論四諦",
    "T42n1827_02b:0280b16": "品說。離是已別有身釋第二過甚章門。明破",
    "T42n1827_02b:0280b17": "法之人但撥有令無不計無為有。汝遂撥有",
    "T42n1827_02b:0280b18": "令無。又計無為有。豈非過甚。次就外法釋。如",
    "T42n1827_02b:0280b19": "文。",
    "T42n1827_02b:0280b20": "百論疏卷中之中終"
}