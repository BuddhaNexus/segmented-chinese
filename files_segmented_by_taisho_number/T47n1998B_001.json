{
    "T47n1998B_001:0943b08": "大慧普覺禪師宗門武庫",
    "T47n1998B_001:0943b10": "參學比丘道謙編",
    "T47n1998B_001:0943b11": "洞山廣道者梓州人。叢林號廣無心。初遊方",
    "T47n1998B_001:0943b12": "問雲蓋智和尚。興化打維那意旨如何。智下",
    "T47n1998B_001:0943b13": "繩床展兩手吐舌示之廣打一坐具。智云。此",
    "T47n1998B_001:0943b14": "是風力所轉。又持此語問石霜琳和尚。琳云。",
    "T47n1998B_001:0943b15": "爾意作麼生。廣亦打一坐具。琳云。好一坐",
    "T47n1998B_001:0943b16": "具。祇是爾不知落處。又問真淨。淨云。爾意作",
    "T47n1998B_001:0943b17": "麼生。廣亦打一坐具。淨云。他打爾也打。廣",
    "T47n1998B_001:0943b18": "於此大悟。真淨因作頌云。丈夫當斷不自斷。",
    "T47n1998B_001:0943b19": "興化為人徹底漢。已後從他眼自開。棒了罰",
    "T47n1998B_001:0943b20": "錢趁出院。",
    "T47n1998B_001:0943b21": "慈明瑯瑯大愚等數人辭汾陽。相讓不肯為",
    "T47n1998B_001:0943b22": "參頭。汾陽云。此行不可以戒臘推。聽吾一",
    "T47n1998B_001:0943b23": "頌。天無頭吉州城畔展戈矛。將軍疋馬林下",
    "T47n1998B_001:0943b24": "過。圓州城裏鬧啾啾。慈明出班云。楚圓何人",
    "T47n1998B_001:0943b25": "敢當此記莂。遂領眾拜辭。",
    "T47n1998B_001:0943b26": "湛堂準和尚初參真淨。淨問近離甚處。準云",
    "T47n1998B_001:0943b27": "大仰。夏在甚處。準云大溈。淨云。甚處人事。",
    "T47n1998B_001:0943b28": "準云。興元府。淨展兩手云。我手何似佛手。準",
    "T47n1998B_001:0943b29": "罔措。淨云。適來祇對一一靈明天真。及乎道",
    "T47n1998B_001:0943c01": "箇佛手便成窒礙。且道病在甚處。準云。某甲",
    "T47n1998B_001:0943c02": "不會。淨云。一切現成更教唯會。",
    "T47n1998B_001:0943c03": "暹道者久參雪竇。竇欲舉住金鵝。暹聞之夜",
    "T47n1998B_001:0943c04": "潛書偈於方丈壁間即遁去。偈曰。不是無心",
    "T47n1998B_001:0943c05": "繼祖燈。道慚未廁嶺南能。三更月下離巖竇。",
    "T47n1998B_001:0943c06": "眷眷無言戀碧層。又曰。三十餘年四海間。尋",
    "T47n1998B_001:0943c07": "師擇友未甞閑。今朝得到無心地。却被無心",
    "T47n1998B_001:0943c08": "趁出山。暹後出世開先。承嗣德山遠和尚。續",
    "T47n1998B_001:0943c09": "通雪竇書。山前婆子見專使欣然問曰。暹首",
    "T47n1998B_001:0943c10": "座出世。為唯燒香。專使曰。德山遠和尚。婆子",
    "T47n1998B_001:0943c11": "詬罵曰。雪竇抖擻屎腸說禪為爾。爾得恁麼",
    "T47n1998B_001:0943c12": "辜恩負德。",
    "T47n1998B_001:0943c13": "雲居舜老夫。常譏。天衣懷禪師說葛藤禪。一",
    "T47n1998B_001:0943c14": "日聞懷遷化。於法堂上合掌云。且喜葛藤樁",
    "T47n1998B_001:0943c15": "子倒了也。秀圓通時在會中作維那。每見訶",
    "T47n1998B_001:0943c16": "罵不已。乃謂同列曰。我須與這老漢理會一",
    "T47n1998B_001:0943c17": "上。及夜參又如前訶罵。秀出眾厲聲曰。豈不",
    "T47n1998B_001:0943c18": "見圓覺經中道。舜遽曰。久立大眾伏惟珍重。",
    "T47n1998B_001:0943c19": "便歸方丈秀曰。這老漢通身是眼。罵得懷和",
    "T47n1998B_001:0943c20": "尚也。",
    "T47n1998B_001:0943c21": "湖南小景淳有才學。曾著無縫塔銘。大通本",
    "T47n1998B_001:0943c22": "禪師用其語。答無縫塔話云。煙霞生背面。星",
    "T47n1998B_001:0943c23": "月遶簷楹。淳居嶽麓寺。律身精進。偶一夜經",
    "T47n1998B_001:0943c24": "行殿陛失脚被攧。傍僧掖起。昏懵不曉人事。",
    "T47n1998B_001:0943c25": "至於平生所著文字。亦不能曉。兜率照禪師。",
    "T47n1998B_001:0943c26": "初遊方過嶽麓。聞老宿言淳事。照驚曰。我此",
    "T47n1998B_001:0943c27": "生參禪不明心地亦如淳也。偶一失跌尚如",
    "T47n1998B_001:0943c28": "此。況隔陰耶。",
    "T47n1998B_001:0943c29": "呂大申公執政時。因休沐日。預化疏請言法",
    "T47n1998B_001:0944a01": "華齋。翌日果到府第坐於堂上。申公將出見",
    "T47n1998B_001:0944a02": "之。自念曰。拜則是。不拜則是。言大呼曰。呂",
    "T47n1998B_001:0944a03": "老子。爾好勞攘快出來。拜也好。不拜也好。",
    "T47n1998B_001:0944a04": "申公拜敬之。齋畢問未來藏否。言索筆大書",
    "T47n1998B_001:0944a05": "亳州二字與之。不言所以。後罷相知亳州治",
    "T47n1998B_001:0944a06": "疊文字次。忽見二字在前。始悟前讖也。",
    "T47n1998B_001:0944a07": "真淨和尚退洞山。遊浙至滁州瑯瑯起和尚",
    "T47n1998B_001:0944a08": "處。因眾請小參。真淨貶剝諸方異見邪解。無",
    "T47n1998B_001:0944a09": "所忌憚。下座見起和尚云。堂頭在此賴是別",
    "T47n1998B_001:0944a10": "無甚言語。起云。爾也得也。二人相顧大笑而",
    "T47n1998B_001:0944a11": "去。",
    "T47n1998B_001:0944a12": "葉縣省和尚嚴冷枯淡。衲子敬畏之。浮山遠",
    "T47n1998B_001:0944a13": "天衣懷在眾時。特往參扣。正值雪寒。省訶罵",
    "T47n1998B_001:0944a14": "驅逐。以至將水潑旦過。衣服皆濕。其他僧皆",
    "T47n1998B_001:0944a15": "怒而去。惟遠懷併疊敷具整衣。復坐於旦過",
    "T47n1998B_001:0944a16": "中。省到訶曰。爾更不去我打爾。遠近前云。某",
    "T47n1998B_001:0944a17": "二人數千里。特來參和尚禪。豈以一杓水潑",
    "T47n1998B_001:0944a18": "之便去。若打殺也不去。省笑曰。爾兩箇要參",
    "T47n1998B_001:0944a19": "禪。却去挂搭。續請遠充典座。眾苦其枯淡。省",
    "T47n1998B_001:0944a20": "偶出莊。遠竊鑰匙取油麵作五味粥。粥熟省",
    "T47n1998B_001:0944a21": "忽歸赴堂。粥罷坐堂外令請典座。遠至首云。",
    "T47n1998B_001:0944a22": "實取油麵煮粥。情願乞和尚責罰。省令算所",
    "T47n1998B_001:0944a23": "直估衣鉢還訖。打三十拄杖出院。遠舍於市",
    "T47n1998B_001:0944a24": "中。託道友解免。省不允。又曰。若不容歸。秖",
    "T47n1998B_001:0944a25": "乞隨眾入室。亦不允。一日出街次。見遠獨於",
    "T47n1998B_001:0944a26": "旅邸前立。乃云。此是院門房廊。爾在此住許",
    "T47n1998B_001:0944a27": "多時。曾還租錢否。令計所欠追取。遠無難",
    "T47n1998B_001:0944a28": "色。持鉢於市化錢還之。省又一日出街見之。",
    "T47n1998B_001:0944a29": "持鉢歸為眾曰。遠真有意參禪。遂呼其歸。",
    "T47n1998B_001:0944b01": "汾陽無德禪師。一日謂眾曰。夜來夢。亡父母",
    "T47n1998B_001:0944b02": "覓酒肉紙錢。不免徇俗置以祀之。事辦於庫",
    "T47n1998B_001:0944b03": "堂。設位如俗間禮。酌酒行肉化紙錢訖。令集",
    "T47n1998B_001:0944b04": "知事頭首散其餘盤。知事輩却之。無德獨坐",
    "T47n1998B_001:0944b05": "筵中飲啖自若。眾僧數曰。酒肉僧。豈堪為",
    "T47n1998B_001:0944b06": "師法耶。腰包盡去惟慈明大愚泉大道等。六",
    "T47n1998B_001:0944b07": "七人在耳。無德翌日上堂云。許多閑神野鬼。",
    "T47n1998B_001:0944b08": "秖消一盤酒肉兩陌紙錢斷送去了也。法華",
    "T47n1998B_001:0944b09": "經云。此眾無枝葉。唯有諸貞實。下座。",
    "T47n1998B_001:0944b10": "真淨和尚遊方時。與二僧偕行到谷隱。薜大",
    "T47n1998B_001:0944b11": "頭問云。三人同行必有一智。如何是一智。二",
    "T47n1998B_001:0944b12": "僧無語。淨立下肩。應聲便喝。薜竪拳作相撲",
    "T47n1998B_001:0944b13": "勢。淨云。不勞再勘。薛拽拄杖趁出。薛見石門",
    "T47n1998B_001:0944b14": "慈照禪師。",
    "T47n1998B_001:0944b15": "雲頂山敷禪師。成都府帥請就衙內陞座。時",
    "T47n1998B_001:0944b16": "有樂營將。出禮拜。起回顧街前下馬臺云。一",
    "T47n1998B_001:0944b17": "口吸盡西江水即不問。且請和尚吞却街前",
    "T47n1998B_001:0944b18": "下馬臺。師展兩手唱云。細抹將來。樂營將於",
    "T47n1998B_001:0944b19": "此有省。",
    "T47n1998B_001:0944b20": "自慶藏主者。蜀人。叢林知名。遍參真如晦堂",
    "T47n1998B_001:0944b21": "普覺諸大老。游廬阜入都城。見法雲圓通禪",
    "T47n1998B_001:0944b22": "師與秀大師偕行到法雲。秀得參堂。以慶藏",
    "T47n1998B_001:0944b23": "主之名達圓通。通曰。且令別處挂搭。俟此",
    "T47n1998B_001:0944b24": "間單位空即令參堂。慶在智海。偶臥病。秀欲",
    "T47n1998B_001:0944b25": "詣問所苦。而山門無假。乃潛出智海見慶。慶",
    "T47n1998B_001:0944b26": "以書白圓通。道秀越規矩出入。圓通得書知",
    "T47n1998B_001:0944b27": "之。夜參大罵。此真小人。彼以道義故拚出",
    "T47n1998B_001:0944b28": "院來訊汝疾。返以此告訐。豈端人正士所為。",
    "T47n1998B_001:0944b29": "慶聞之遂掩息。叢林盡謂。慶遭圓通一詬而",
    "T47n1998B_001:0944c01": "卒。",
    "T47n1998B_001:0944c02": "撫州明水遜禪師。在法雲侍者寮時。道林琳",
    "T47n1998B_001:0944c03": "禪師挂搭。方丈特為新到茶。遜躬至寮請之。",
    "T47n1998B_001:0944c04": "適琳不在。有同行與琳聯案曰。汝去俟渠來。",
    "T47n1998B_001:0944c05": "我為汝請。遜去。僧偶忘之。齋後鳴鼓會茶。",
    "T47n1998B_001:0944c06": "琳不到。圓通問曰。新到在否。趣請之。琳到。",
    "T47n1998B_001:0944c07": "圓通令退坐榻立。眾前責曰。山門特為茶。以",
    "T47n1998B_001:0944c08": "表叢林禮數。因何怠慢不時至。琳曰。適聞鼓",
    "T47n1998B_001:0944c09": "聲。忽內逼。趨赴不前。圓通呵曰。我鼓又不是",
    "T47n1998B_001:0944c10": "巴豆。擊著爾便屎出。遜前白云。是某忘記請",
    "T47n1998B_001:0944c11": "之。某當出院。時同行出眾曰。不干侍者與新",
    "T47n1998B_001:0944c12": "到事。是某不合承受。為渠請偶忘記。某當代",
    "T47n1998B_001:0944c13": "二人出院。圓通高其風義。併宥之。",
    "T47n1998B_001:0944c14": "諸方尊宿示滅。全身火浴得舍利極多。唯真",
    "T47n1998B_001:0944c15": "淨禪師舍利大如菽。五色晶瑩而又堅剛。谷",
    "T47n1998B_001:0944c16": "山祖禪師。真淨高弟也。多收歛之。盛以瑠璃",
    "T47n1998B_001:0944c17": "瓶。隨身供養。妙喜遊谷山。甞試之。置於鐵砧",
    "T47n1998B_001:0944c18": "舉槌擊之。砧槌俱陷。而舍利無損。豈非平昔",
    "T47n1998B_001:0944c19": "履踐明。白見道超詣所致耶。",
    "T47n1998B_001:0944c20": "賢蓬頭。江州人。溈山真如和尚會中角立者。",
    "T47n1998B_001:0944c21": "見地明白機鋒頴脫。有超師之作。但行業不",
    "T47n1998B_001:0944c22": "謹。一眾易之。真如結菴於方丈後。令賢獨",
    "T47n1998B_001:0944c23": "處。唯通小徑從方丈前過。不許兄弟往還。後",
    "T47n1998B_001:0944c24": "二年。舉首眾。立僧秉拂。說法有大過人處。一",
    "T47n1998B_001:0944c25": "眾由是改觀。後往郢州興陽。數載道大行。示",
    "T47n1998B_001:0944c26": "寂。肉身不壞。圜悟和尚在溈山目擊其事。妙",
    "T47n1998B_001:0944c27": "喜遊興陽。尚及見其肉身。",
    "T47n1998B_001:0944c28": "湛堂準和尚。興元府人。真淨之的嗣。分寧雲",
    "T47n1998B_001:0944c29": "巖虛席。郡牧命黃龍死心禪師。舉所知者。以",
    "T47n1998B_001:0945a01": "補其處。死心曰。準山主住得。某不識他。秖",
    "T47n1998B_001:0945a02": "見有洗鉢頌甚好。郡牧曰。可得聞乎。死心舉",
    "T47n1998B_001:0945a03": "云。之乎者也。衲僧鼻孔。大頭向下。若也不",
    "T47n1998B_001:0945a04": "會。問取東村王大姐。郡牧奇之。具禮敦請。準",
    "T47n1998B_001:0945a05": "亦不辭。平生律身以約。雖領徒弘法。不易在",
    "T47n1998B_001:0945a06": "眾時。晨興後架。秖取小杓湯洗面。復用濯足。",
    "T47n1998B_001:0945a07": "其他受用。率皆類此。纔放參罷。方丈行者人",
    "T47n1998B_001:0945a08": "力便如路人。掃地煎茶皆躬為之。有古人風",
    "T47n1998B_001:0945a09": "度。真後昆良範也。",
    "T47n1998B_001:0945a10": "法雲佛照杲禪師。嘗退居景德鐵羅漢院。殿",
    "T47n1998B_001:0945a11": "中有木羅漢數尊。京師苦寒。杲取而燒之。擁",
    "T47n1998B_001:0945a12": "爐達旦。次日淘灰中得舍利無數。諸座主輩。",
    "T47n1998B_001:0945a13": "皆目之為外道。蓋佛照乃丹霞輩流。非俗眼",
    "T47n1998B_001:0945a14": "所能驗也。",
    "T47n1998B_001:0945a15": "延平陳了翁。名瓘。字瑩中。自號華嚴居士。",
    "T47n1998B_001:0945a16": "立朝骨鯁剛正。有古人風烈。留神內典。議論",
    "T47n1998B_001:0945a17": "奪席。獨參禪未大發明。禪宗因緣多以意解。",
    "T47n1998B_001:0945a18": "酷愛南禪師語錄。詮釋殆盡。唯金剛與泥人",
    "T47n1998B_001:0945a19": "揩背。注解不行。嘗語人曰。此必有出處。但未",
    "T47n1998B_001:0945a20": "有知之者。諺云。大智慧人面前有三尺暗。果",
    "T47n1998B_001:0945a21": "不誣也。",
    "T47n1998B_001:0945a22": "慈照聰禪師。首山之子。咸平中住襄州石門。",
    "T47n1998B_001:0945a23": "一日太守以私意笞辱之。暨歸眾僧迎於道",
    "T47n1998B_001:0945a24": "左。首座趨前問訊曰。太守無辜屈辱和尚如",
    "T47n1998B_001:0945a25": "此。慈照以手指地云。平地起骨堆。隨指湧一",
    "T47n1998B_001:0945a26": "堆土。太守聞之。令人削去。復湧如初。後太",
    "T47n1998B_001:0945a27": "守全家死於襄州。又僧問。深山巖崖中。還有",
    "T47n1998B_001:0945a28": "佛法也無。照云有。進云。如何是深山巖崖中",
    "T47n1998B_001:0945a29": "佛法。照云。奇怪石頭形似虎。火燒松樹勢如",
    "T47n1998B_001:0945b01": "龍。無盡居士愛其語。而石門錄獨不載二事。",
    "T47n1998B_001:0945b02": "此皆妙喜親見。無盡居士說。",
    "T47n1998B_001:0945b03": "廬山李商老。因修造犯土。舉家病腫。求醫不",
    "T47n1998B_001:0945b04": "效。乃淨掃室宇。骨肉各令齋心。焚香誦熾盛",
    "T47n1998B_001:0945b05": "光。呪以禳所忤。未滿七日。夜夢。白衣老人騎",
    "T47n1998B_001:0945b06": "牛在其家。忽地陷旋旋沒去。翌日大小皆無",
    "T47n1998B_001:0945b07": "恙。志誠所感。速如影響。非佛力能如是乎。",
    "T47n1998B_001:0945b08": "顒華嚴。圓照本禪師之子。因喫攧有省。作",
    "T47n1998B_001:0945b09": "偈曰。這一交這一交。萬兩黃金也合消。頭上",
    "T47n1998B_001:0945b10": "笠腰下包。清風明月杖頭挑。富鄭公常參問",
    "T47n1998B_001:0945b11": "之。一日見上堂左右顧視忽契悟。以頌寄圓",
    "T47n1998B_001:0945b12": "照曰。一見顒師悟入深。因緣傳得老師心。江",
    "T47n1998B_001:0945b13": "山千里離云隔。目對靈光與妙音。鄭公罷相",
    "T47n1998B_001:0945b14": "居洛中。思顒示誨。請住招提。聞顒入境躬出",
    "T47n1998B_001:0945b15": "迓之。臨登車。司馬溫公適至。問相公何往。鄭",
    "T47n1998B_001:0945b16": "公曰。接招提顒禪師。溫公曰。某亦同去。聯鑣",
    "T47n1998B_001:0945b17": "出郭。候於郵亭久之。忽見數十擔過。溫公問",
    "T47n1998B_001:0945b18": "誰行李。荷擔者應曰。新招提和尚行李。溫公",
    "T47n1998B_001:0945b19": "遂索馬歸。鄭公曰。要見華嚴。何故先歸。溫",
    "T47n1998B_001:0945b20": "公曰。某已見他了。竟先還妙喜嘗見李儀中",
    "T47n1998B_001:0945b21": "少卿言之。",
    "T47n1998B_001:0945b22": "舜老夫住廬山棲賢。槐都官守南康。因私忿",
    "T47n1998B_001:0945b23": "民其衣。淨因大覺璉禪師。嘗入舜室。聞舜還",
    "T47n1998B_001:0945b24": "俗。遣人取歸淨因。讓正寢居之。自處偏室。",
    "T47n1998B_001:0945b25": "仁宗數召璉。入內問道。竟不言舜事。偶一",
    "T47n1998B_001:0945b26": "日。嘉王取旨出淨因飯僧。見大覺侍舜之旁",
    "T47n1998B_001:0945b27": "甚恭。歸奏仁宗。召對便殿。見之歎曰。道韻",
    "T47n1998B_001:0945b28": "奇偉。真山林達士。於扇上書云。賜曉舜依舊",
    "T47n1998B_001:0945b29": "為僧。特旨再住棲賢。仍賜紫衣銀鉢盂。舜罷",
    "T47n1998B_001:0945c01": "棲賢日。以二莊力舁轎。至羅漢寺前。二力相",
    "T47n1998B_001:0945c02": "謂曰。既不是我院長老。不能遠去。棄轎而歸。",
    "T47n1998B_001:0945c03": "暨舜再來。令人先慰諭二力曰。爾當時做得",
    "T47n1998B_001:0945c04": "是。但安心不必疑懼。舜入院上堂頌曰。無端",
    "T47n1998B_001:0945c05": "被譖枉遭迍。半年有餘作俗人。今日再歸三",
    "T47n1998B_001:0945c06": "峽寺。幾多歡喜幾多嗔。",
    "T47n1998B_001:0945c07": "舜老夫一日舉。鹽官和尚喚侍者。將犀牛扇",
    "T47n1998B_001:0945c08": "子來。侍者云。扇子已破。官云。扇子既破。還",
    "T47n1998B_001:0945c09": "我犀牛兒來。侍者無對。舜云。三伏當時正須",
    "T47n1998B_001:0945c10": "扇子。為侍者不了事。雖然如是。鹽官太絮。何",
    "T47n1998B_001:0945c11": "不大家割捨。侍者當時若見鹽官道扇子既",
    "T47n1998B_001:0945c12": "破還我犀牛兒來。便向道。已颺在搕[打-丁+(天/韭)]堆上",
    "T47n1998B_001:0945c13": "了也。",
    "T47n1998B_001:0945c14": "翠巖真點胸。嘗罵舜老夫說無事禪。石霜永",
    "T47n1998B_001:0945c15": "和尚令人傳語真云。舜在洞山悟古鏡因緣",
    "T47n1998B_001:0945c16": "如此。豈是說無事禪。爾罵他。自失却一隻眼",
    "T47n1998B_001:0945c17": "舜聞之作頌云。雲居不會禪。洗脚上床眠。冬",
    "T47n1998B_001:0945c18": "瓜直儱侗。瓠子曲彎彎。永和尚亦作頌曰。石",
    "T47n1998B_001:0945c19": "霜不會禪。洗脚上床眠。枕子撲落地。打破常",
    "T47n1998B_001:0945c20": "住甎。舜一日上堂云。黃昏後脫襪打睡。晨朝",
    "T47n1998B_001:0945c21": "起來。旋打行纏。夜來風吹籬倒。普請奴子劈",
    "T47n1998B_001:0945c22": "筏縛起。下座。",
    "T47n1998B_001:0945c23": "五祖會中有僧名法[門@豕]。入室次祖問。不與萬",
    "T47n1998B_001:0945c24": "法為侶者。是什麼人。僧云法[門@豕]。即不然。祖以",
    "T47n1998B_001:0945c25": "手指云。住住法[門@豕]即不然作麼生。[門@豕]於言下",
    "T47n1998B_001:0945c26": "有省。後至東林宣祕度和尚室中盡得平實",
    "T47n1998B_001:0945c27": "之旨。[門@豕]一日持一枝花。遶禪床一匝。背手插",
    "T47n1998B_001:0945c28": "於香爐上曰。和尚且道。意作麼生。宣祕累下",
    "T47n1998B_001:0945c29": "語。[門@豕]不諾。經兩月日遂問[門@豕]曰。爾試說看[門@豕]",
    "T47n1998B_001:0946a01": "曰。某甲秖將花插香爐上。是和尚自疑。別有",
    "T47n1998B_001:0946a02": "什麼事。",
    "T47n1998B_001:0946a03": "佛眼禪師在五祖時圓悟舉臨濟云。第一句",
    "T47n1998B_001:0946a04": "下薦得。堪與佛祖為師。第二句下薦得。堪與",
    "T47n1998B_001:0946a05": "人天為師。第三句下薦得。自救不了。一日忽",
    "T47n1998B_001:0946a06": "謂圓悟曰。我舉三句向爾。以手指屈曰。此是",
    "T47n1998B_001:0946a07": "第二句。第三句已說了便走。圓悟舉似五祖。",
    "T47n1998B_001:0946a08": "祖曰。也好聻。眼乃辭五祖。參歸宗真淨和尚",
    "T47n1998B_001:0946a09": "去。後祖謂圓悟曰。歸宗波瀾闊弄大旗手段",
    "T47n1998B_001:0946a10": "遠到彼。未必相契。未數日有書抵圓悟曰。北",
    "T47n1998B_001:0946a11": "到歸宗偶然漏網。聞雲居清首座作晦堂真",
    "T47n1998B_001:0946a12": "贊曰。聞時富貴見後貧窮。頗疑著他。及相見",
    "T47n1998B_001:0946a13": "果契合。踰年復還祖山。眾請秉拂。却說心性",
    "T47n1998B_001:0946a14": "禪。祖曰。遠却如此說禪。也莫管他。圓悟和尚",
    "T47n1998B_001:0946a15": "嘗參蘄州北烏牙方禪師。佛鑑和尚嘗參東",
    "T47n1998B_001:0946a16": "林宣祕度禪師。皆得照覺平實之旨。同到五",
    "T47n1998B_001:0946a17": "祖室中。平生所得一句用不著。久之無契悟。",
    "T47n1998B_001:0946a18": "皆謂。五祖強移換他。出不遜語忿然而去。祖",
    "T47n1998B_001:0946a19": "云。汝去遊浙中。著一頓熱病打時。方思量我",
    "T47n1998B_001:0946a20": "在。圓悟到金山。忽染傷寒困極。移入重病閭。",
    "T47n1998B_001:0946a21": "遂以平生參得底禪試之。無一句得力。追繹",
    "T47n1998B_001:0946a22": "五祖之語乃自誓曰。我病稍間即徑歸五祖。",
    "T47n1998B_001:0946a23": "佛鑒在定慧。亦患傷寒極危。圓悟甦省經由",
    "T47n1998B_001:0946a24": "定慧。拉之同歸淮西。佛鑒尚固執。且令先",
    "T47n1998B_001:0946a25": "行。圓悟亟歸祖山。演和尚喜曰。汝復來耶。即",
    "T47n1998B_001:0946a26": "日參堂。便入侍者寮。經半月偶陳提刑解印",
    "T47n1998B_001:0946a27": "還蜀。過山中問道。因語話次。祖曰。提刑少年",
    "T47n1998B_001:0946a28": "曾讀小艶詩否。有兩句頗相近。頻呼小玉元",
    "T47n1998B_001:0946a29": "無事。秖要檀郎認得聲。提刑應喏喏。祖曰。且",
    "T47n1998B_001:0946b01": "子細。圓悟適自外歸侍立次。問曰。聞和尚舉",
    "T47n1998B_001:0946b02": "小艶詩。提刑會麼。祖曰。他秖認得聲。圓悟",
    "T47n1998B_001:0946b03": "曰。秖要檀郎認得聲。他既認得聲。為什麼却",
    "T47n1998B_001:0946b04": "不是。祖曰。如何是祖師西來意庭前柏樹子",
    "T47n1998B_001:0946b05": "聻。圓悟忽有省。遽出去見雞飛上欄干鼓翅",
    "T47n1998B_001:0946b06": "而鳴。復自謂曰。此豈不是聲。遂袖香入室通",
    "T47n1998B_001:0946b07": "所悟。祖曰。佛祖大事非小根劣器所能造詣。",
    "T47n1998B_001:0946b08": "吾助汝喜。祖復遍謂山中耆舊曰。我侍者參",
    "T47n1998B_001:0946b09": "得禪也。佛鑒和尚自浙中歸祖山。躊躇不肯",
    "T47n1998B_001:0946b10": "挂塔。圓悟曰。我與汝相別纔踰月。比今相見",
    "T47n1998B_001:0946b11": "時如何。鑒曰。我只疑爾這些子。遂參堂。一日",
    "T47n1998B_001:0946b12": "同圓悟侍祖。因遊山話次舉。東寺和尚問仰",
    "T47n1998B_001:0946b13": "山。汝是甚處人。仰山曰。廣南人。寺曰。我聞",
    "T47n1998B_001:0946b14": "廣南有鎮海明珠。曾收得否。山曰收得。寺曰",
    "T47n1998B_001:0946b15": "珠作何色。仰曰。白月即現黑月即隱。寺曰。何",
    "T47n1998B_001:0946b16": "不呈似老僧。仰山叉手近前曰。慧寂昨到溈",
    "T47n1998B_001:0946b17": "山被索此珠。直得無言可對無理可伸。顧謂",
    "T47n1998B_001:0946b18": "佛鑒曰。既曰收得。逮索此珠時。又曰無言可",
    "T47n1998B_001:0946b19": "對無理可伸。是如何。佛鑒無語。忽一日謂圓",
    "T47n1998B_001:0946b20": "悟曰。仰山見東寺因緣。我有語也。東寺當時",
    "T47n1998B_001:0946b21": "只索一顆珠。仰山當下傾出一栲栳。圓悟深",
    "T47n1998B_001:0946b22": "肯之。",
    "T47n1998B_001:0946b23": "劉宜翁甞參佛印。頗自負甚輕薄真淨。一日",
    "T47n1998B_001:0946b24": "從雲居來遊歸宗至法堂。見真淨便問。長老",
    "T47n1998B_001:0946b25": "寫戲來得幾年。淨曰。專候樂官來。翁曰。我",
    "T47n1998B_001:0946b26": "不入這保社。淨曰。爭柰即今在這場子裏。翁",
    "T47n1998B_001:0946b27": "擬議。淨拍手曰。蝦蟆禪秖跳得一跳。又坐次",
    "T47n1998B_001:0946b28": "指其衲衣曰。喚作什麼。淨曰禪衣翁曰。如何",
    "T47n1998B_001:0946b29": "是禪。淨乃抖擻曰。抖擻不下。翁無語。淨打一",
    "T47n1998B_001:0946c01": "下云。爾伎倆如此。要勘老僧耶。",
    "T47n1998B_001:0946c02": "洪州奉新縣慧安院門臨道左。衲子往還黃",
    "T47n1998B_001:0946c03": "龍泐潭洞山黃蘗無不經由。偶法席久虛。太",
    "T47n1998B_001:0946c04": "守移書寶峯真淨禪師。命擇人主之。頭首知",
    "T47n1998B_001:0946c05": "事耆宿輩皆憚其行。時有淵首座。向北人孤",
    "T47n1998B_001:0946c06": "硬自立。參晦堂真淨。實有契悟處。泯泯與眾",
    "T47n1998B_001:0946c07": "作息。人無知者。聞頭首知事推免不肯應命。",
    "T47n1998B_001:0946c08": "白真淨曰。惠淵去得否。真淨曰。汝去得。遂復",
    "T47n1998B_001:0946c09": "書舉淵。淵得公文即辭去。時湛堂為座元。問",
    "T47n1998B_001:0946c10": "淵曰。公去如何住持。淵曰。某無福。當與一切",
    "T47n1998B_001:0946c11": "人結緣。自負栲栳打街供眾。湛堂曰。須是老",
    "T47n1998B_001:0946c12": "兄始得。遂作頌餞之曰。師入新吳誘携群有。",
    "T47n1998B_001:0946c13": "且收驢脚先展佛手。指點是非分張好醜。秉",
    "T47n1998B_001:0946c14": "殺活劍作師子吼。應群生機解布袋口。擬向",
    "T47n1998B_001:0946c15": "東北西南。直教珠回玉走。咸令昧已之流頓",
    "T47n1998B_001:0946c16": "出無明窠臼。阿呵呵。見三下三。三三如九。",
    "T47n1998B_001:0946c17": "祖祖相傳佛佛授手。淵住慧安逐日打化。遇",
    "T47n1998B_001:0946c18": "暫到。即請歸院中歇泊。容某歸來修供。如此",
    "T47n1998B_001:0946c19": "三十年風雨不易。鼎新剏佛殿輪藏羅漢堂。",
    "T47n1998B_001:0946c20": "凡叢林所宜有者。咸修備焉。黃龍死心禪師",
    "T47n1998B_001:0946c21": "訪之。淵曰。新長老。汝常愛使沒意智一著子。",
    "T47n1998B_001:0946c22": "該抹人。今夜且留此。待與公理會些細大法",
    "T47n1998B_001:0946c23": "門。新憚之謂侍者曰。這漢是真箇會底。不能",
    "T47n1998B_001:0946c24": "與他剺牙劈齒得。不若去休。不宿而行。淵終",
    "T47n1998B_001:0946c25": "於慧安闍維後。六根不壞者三。獲舍利無數。",
    "T47n1998B_001:0946c26": "異香滿室累月不絕。奉新兵火殘破無孑遺。",
    "T47n1998B_001:0946c27": "獨慧安諸殿嶷然獨存。豈非願力成就神物",
    "T47n1998B_001:0946c28": "護持耶。今諸方袖手領現成受用者。聞淵之",
    "T47n1998B_001:0946c29": "風得不媿於心乎。",
    "T47n1998B_001:0947a01": "法雲杲和尚。遍歷諸家門庭。到圓通璣道者",
    "T47n1998B_001:0947a02": "會中。入室次。舉趙州問投子大死底人却活",
    "T47n1998B_001:0947a03": "時如何。子云。不許夜行投明須到。意作麼生。",
    "T47n1998B_001:0947a04": "杲曰。恩大難酬。圓通大稱賞之。後數日舉立",
    "T47n1998B_001:0947a05": "僧秉拂。機思遲鈍。閧堂大笑。杲有慚色。次日",
    "T47n1998B_001:0947a06": "特為大眾茶。安茶具在案上。慚無以自處。偶",
    "T47n1998B_001:0947a07": "打翻茶具。瓢子落地跳數跳。悟得答話。機鋒",
    "T47n1998B_001:0947a08": "迅捷無敢當者。復至真淨處。因看祖師偈云。",
    "T47n1998B_001:0947a09": "心同虛空界。示等虛空法。證得虛空時。無是",
    "T47n1998B_001:0947a10": "無非法。豁然大悟。後出世時。上堂小參常謂",
    "T47n1998B_001:0947a11": "人曰。和尚紹聖三年十一月二十一日。悟得",
    "T47n1998B_001:0947a12": "方寸禪。又言。和尚熙寧三年丈帳。在鳳翔府",
    "T47n1998B_001:0947a13": "供申。當年陷了華山一十八州。爾輩茄子瓠",
    "T47n1998B_001:0947a14": "子那裏得知。詔住法雲。開堂日。中使捧御香",
    "T47n1998B_001:0947a15": "至。要語錄進呈。時洪覺範在會下。令侍者請",
    "T47n1998B_001:0947a16": "來編語錄云。且看老和尚面。覺範編次呈之。",
    "T47n1998B_001:0947a17": "讀畢謂曰。若要了死生底禪。須還和尚。若是",
    "T47n1998B_001:0947a18": "攢花簇錦。四六文章閑言長語。須是我洪兄",
    "T47n1998B_001:0947a19": "始得。法雲平生氣吞諸方孩撫時輩。蓋所得",
    "T47n1998B_001:0947a20": "有大過人處。乃敢爾也。",
    "T47n1998B_001:0947a21": "師因湛堂和尚示寂。請覺範狀其行實。又得",
    "T47n1998B_001:0947a22": "龍安照禪師書為紹介。特往荊南謁無盡居",
    "T47n1998B_001:0947a23": "士求塔銘。初見無盡。無盡立而問曰。公秖恁",
    "T47n1998B_001:0947a24": "麼。著草鞋遠來。對曰。某數千里行乞來見相",
    "T47n1998B_001:0947a25": "公。又問年多少。對曰。二十四。又問。水牯牛",
    "T47n1998B_001:0947a26": "年多少。對曰兩箇。又問。什麼處學得這虛頭",
    "T47n1998B_001:0947a27": "來。對曰。今日親見相公。無盡笑曰。且坐喫",
    "T47n1998B_001:0947a28": "茶。纔坐又問遠來有何事。遂起趨前云。泐潭",
    "T47n1998B_001:0947a29": "和尚云寂茶毘。眼睛牙齒數珠不壞。得舍利",
    "T47n1998B_001:0947b01": "無數。山中耆宿皆欲得相公大手筆作塔銘",
    "T47n1998B_001:0947b02": "激勵後學。得得遠來冒瀆鈞聽。無盡曰。被罪",
    "T47n1998B_001:0947b03": "在此。不曾為人作文字。今有一問問公。若",
    "T47n1998B_001:0947b04": "道得即做塔銘。道不得即與錢五貫。裹足却",
    "T47n1998B_001:0947b05": "歸兜率參禪去。遂曰。請相公問。無盡曰。聞",
    "T47n1998B_001:0947b06": "準老眼睛不壞是否。答曰是。無盡曰。我不問",
    "T47n1998B_001:0947b07": "這箇眼睛。曰相公問什麼眼睛。無盡曰。金剛",
    "T47n1998B_001:0947b08": "眼睛。曰若是金剛眼睛。在相公筆頭上。無盡",
    "T47n1998B_001:0947b09": "曰。如此則老夫為他點出光明。令他照天照",
    "T47n1998B_001:0947b10": "地去也。師乃趨階云。先師多幸。謝相公塔銘。",
    "T47n1998B_001:0947b11": "無盡唯唯而笑。其略曰。舍利孔老之書無聞",
    "T47n1998B_001:0947b12": "也。先佛世尊滅度。弟子收舍利起塔供養。趙",
    "T47n1998B_001:0947b13": "州從諗舍利多至萬粒。近世隆慶閑百丈肅。",
    "T47n1998B_001:0947b14": "煙氣所及皆成舍利。大抵出家人。本為生死",
    "T47n1998B_001:0947b15": "事大。若生死到來不知下落。即不如三家村",
    "T47n1998B_001:0947b16": "裏省事漢。臨終付囑一一分明。四大色身諸",
    "T47n1998B_001:0947b17": "緣假合。從本以來舍利豈有體性。若梵行精",
    "T47n1998B_001:0947b18": "潔白業堅固。靈明廓徹預知報謝不驚不怖。",
    "T47n1998B_001:0947b19": "則依正二報毫氂不差。世間麁心於本分事",
    "T47n1998B_001:0947b20": "上。十二時中不曾照管微細流注。生大我慢。",
    "T47n1998B_001:0947b21": "此是業主鬼來借宅。如此而欲舍利流珠諸",
    "T47n1998B_001:0947b22": "根不壞。其可得乎。",
    "T47n1998B_001:0947b23": "福嚴寘和尚東川人。初遊方見真如和尚發",
    "T47n1998B_001:0947b24": "明正見。在溈山知客寮立僧。因語言過失。乞",
    "T47n1998B_001:0947b25": "退作園頭。以贖其罪。真如云。汝福薄。事園供",
    "T47n1998B_001:0947b26": "眾乃所宜也。終二年求替辭真如。要參真淨",
    "T47n1998B_001:0947b27": "五祖去。真如云。遍歷諸方先聖遺範。汝行勿",
    "T47n1998B_001:0947b28": "遲。首造洞山室中相契。真淨舉領眾立僧。久",
    "T47n1998B_001:0947b29": "之又至四祖宣和尚會中。時時到五祖相見。",
    "T47n1998B_001:0947c01": "祖勘辨果有過人處。五祖謂四祖曰。寘首座",
    "T47n1998B_001:0947c02": "叢林達士。何不舉他首眾。四祖如其言。五祖",
    "T47n1998B_001:0947c03": "亦上堂稱其知見作略。有李修撰帥長沙四",
    "T47n1998B_001:0947c04": "祖以書薦之。未幾福嚴虛席。平普融復薦",
    "T47n1998B_001:0947c05": "人。帥曰。當先應副四祖。但尋書未見不識名",
    "T47n1998B_001:0947c06": "字。因對客坐次。有鼠從架上拕一軸書送在",
    "T47n1998B_001:0947c07": "面前。收視之乃四祖舉寘首座書。帥異之遂",
    "T47n1998B_001:0947c08": "敦請。",
    "T47n1998B_001:0947c09": "泐潭深和尚。河東人。真淨之子。有悟侍者。偶",
    "T47n1998B_001:0947c10": "在知客寮。見掉下火柴頭忽然有省。直上方",
    "T47n1998B_001:0947c11": "丈通所悟。深和尚喝出。自爾失心。引繩於延",
    "T47n1998B_001:0947c12": "壽堂東司自縊。夜後常在藏院知客寮東司",
    "T47n1998B_001:0947c13": "三處出沒。移鞋度瓶。一眾苦之。湛堂遊浙回",
    "T47n1998B_001:0947c14": "充首座。聞其事。中夜故入延壽堂東司抽脫。",
    "T47n1998B_001:0947c15": "壁燈微明忽然撲滅。方脫衣。悟便提水瓶至。",
    "T47n1998B_001:0947c16": "湛堂云。未要且待我脫衣。脫衣罷便接瓶子",
    "T47n1998B_001:0947c17": "去。當時悟自縊間抽脫。須臾又送籌子來。及",
    "T47n1998B_001:0947c18": "出喚云。接瓶去悟纔接。捉住摸其手。或似軟",
    "T47n1998B_001:0947c19": "或似硬。問曰。汝是悟侍者麼。汝便是當時在",
    "T47n1998B_001:0947c20": "知客寮。見掉下火柴頭有省處底麼。參禪學",
    "T47n1998B_001:0947c21": "道秖要知本命元辰下落處。汝在藏殿移端",
    "T47n1998B_001:0947c22": "首座鞋履。豈不是汝當時悟得底。又在知客",
    "T47n1998B_001:0947c23": "寮移枕子。豈不是汝當時悟得底。逐夜在此",
    "T47n1998B_001:0947c24": "與人提瓶度水。豈不是汝當時悟得底。因甚",
    "T47n1998B_001:0947c25": "不知落處。秖管在這裏惱亂大眾作麼。我明",
    "T47n1998B_001:0947c26": "日勸大眾為汝看藏經。裒錢設粥追悼汝。汝",
    "T47n1998B_001:0947c27": "當別求出離。不得滯著於此。言訖乃推一推。",
    "T47n1998B_001:0947c28": "如瓦礫塔子倒。索然有聲。由是絕跡。湛堂一",
    "T47n1998B_001:0947c29": "臂冷如氷。踰半月方平復。蓋非人附陰而至。",
    "T47n1998B_001:0948a01": "冷氣侵人如此。",
    "T47n1998B_001:0948a02": "許知可。毘陵人。嘗獲鄉薦。省闈不利而歸。舟",
    "T47n1998B_001:0948a03": "次吳江平望。夜夢。白衣人謂曰。汝無陰德所",
    "T47n1998B_001:0948a04": "以不第。知可曰。某家貧無資可以遺人。白衣",
    "T47n1998B_001:0948a05": "曰。何不學醫。吾助汝智慧。知可輒寤。歸踐其",
    "T47n1998B_001:0948a06": "言。果得盧扁之妙。凡有病者。無問貴賤。診候",
    "T47n1998B_001:0948a07": "與藥不受其直。病夫填門無不愈者。後舉又",
    "T47n1998B_001:0948a08": "中鄉評。赴春官艤舟平望。夢前白衣人相見。",
    "T47n1998B_001:0948a09": "以詩贈之曰。施醫功大。陳樓間阻。殿上呼臚。",
    "T47n1998B_001:0948a10": "喚六作五。思之不悟其意。後登第唱名。本",
    "T47n1998B_001:0948a11": "第六。因上名殿試不祿。遂陞第五。乃在陳樓",
    "T47n1998B_001:0948a12": "之間。方省前讖也。",
    "T47n1998B_001:0948a13": "佛光無礙禪師。自蘇州永安赴詔。住大相國",
    "T47n1998B_001:0948a14": "寺慧林禪院　慧恭皇后。嘗於簾下。見登對",
    "T47n1998B_001:0948a15": "罷乘空而去。自爾以太官所進　御膳供養",
    "T47n1998B_001:0948a16": "復令取禪師所食之餘還宮。又以地錦製法",
    "T47n1998B_001:0948a17": "衣。自綴禪牌賜之。以表奉法之誠。冬月賜紅",
    "T47n1998B_001:0948a18": "錦帳子乃至服飾器皿之類。光遂以宮中所",
    "T47n1998B_001:0948a19": "賜法衣。回施法雲佛照禪師。法雲復寄與洪",
    "T47n1998B_001:0948a20": "州寶峯湛堂和尚。書云。地錦法衣與師弟。行",
    "T47n1998B_001:0948a21": "先師之道。湛堂示寂。留鎮山門。至今猶存。",
    "T47n1998B_001:0948a22": "照覺禪師。自泐潭移虎谿。乃赴王子淳觀文",
    "T47n1998B_001:0948a23": "所請。開堂後。百廢並舉。陞堂小參入室無虛",
    "T47n1998B_001:0948a24": "日。甞言。晦堂真淨同門諸老。秖參得先師禪",
    "T47n1998B_001:0948a25": "不得先師道。師曰。蓋照覺以平常無事不立",
    "T47n1998B_001:0948a26": "知見解會為道。更不求妙悟。却將諸佛諸祖",
    "T47n1998B_001:0948a27": "德山臨濟曹洞雲門真實頓悟見性法門為建",
    "T47n1998B_001:0948a28": "立。楞嚴經中所說山河大地皆是妙明真心",
    "T47n1998B_001:0948a29": "中所現物。為膈上語亦是建立。以古人談玄",
    "T47n1998B_001:0948b01": "說妙為禪。誣誷先聖聾瞽後昆。眼裏無筋皮",
    "T47n1998B_001:0948b02": "下無血之流。隨例顛倒恬然不覺。真可憐憫。",
    "T47n1998B_001:0948b03": "圓覺經云。末世眾生希望成道無令求悟。唯",
    "T47n1998B_001:0948b04": "益多聞增長我見。又云。末世眾生雖求善友。",
    "T47n1998B_001:0948b05": "遇邪見者未得正悟。是則名為外道種性。邪",
    "T47n1998B_001:0948b06": "師過謬非眾生咎。豈虛語哉。所以真淨和",
    "T47n1998B_001:0948b07": "尚小參云。今時有一般漢。執箇平常心是",
    "T47n1998B_001:0948b08": "道。以為極則。天是天地是地。山是山水是",
    "T47n1998B_001:0948b09": "水。僧是僧俗是俗。大盡三十日小盡二十九。",
    "T47n1998B_001:0948b10": "並是依草附木。不知不覺一向迷將去。忽若",
    "T47n1998B_001:0948b11": "問他我手何似佛手。便道是和尚手。我脚何",
    "T47n1998B_001:0948b12": "似驢脚。便道是和尚脚。人人有箇生緣。那箇",
    "T47n1998B_001:0948b13": "是上座生緣。便道某是某州人事。是何言歟。",
    "T47n1998B_001:0948b14": "且莫錯會。凡百施為。秖要平常一路子以為",
    "T47n1998B_001:0948b15": "穩當。定將去合將去。更不敢別移一步。怕墮",
    "T47n1998B_001:0948b16": "落坑塹。長時一似生盲底人行路一條杖子。",
    "T47n1998B_001:0948b17": "寸步拋不得緊把著憑將去。晦堂和尚謂學",
    "T47n1998B_001:0948b18": "者曰。爾去廬山無事甲裏坐地去。而今子孫",
    "T47n1998B_001:0948b19": "門如死灰。良可歎也。",
    "T47n1998B_001:0948b20": "佛照杲和尚。初住歸宗。專精行道未甞少懈。",
    "T47n1998B_001:0948b21": "深夜修敬罷。坐於僧堂地爐中忽見二僧入",
    "T47n1998B_001:0948b22": "堂。一人厖眉雪頂。一人少年。皆丰姿頎然。杲",
    "T47n1998B_001:0948b23": "心喜自謂曰。我座下有如此僧。須臾二人出",
    "T47n1998B_001:0948b24": "堂。杲襲其後見入佛殿中。杲亦隨入。燈影熒",
    "T47n1998B_001:0948b25": "煌。爐中尚有火。杲炷香禮佛。二僧復出。亦",
    "T47n1998B_001:0948b26": "襲其後至佛殿前。偶失所在。自念。忘却香匣",
    "T47n1998B_001:0948b27": "在殿內。回身取時見殿門扃鑰。遂喚直殿行",
    "T47n1998B_001:0948b28": "者守舜開門。舜取鑰匙開門。見爐中香煙未",
    "T47n1998B_001:0948b29": "散。香匣在寶階上。自不諭其故。妙喜親見佛",
    "T47n1998B_001:0948c01": "照說。時守舜在旁。猶指以為證。",
    "T47n1998B_001:0948c02": "大丞相呂公蒙正。洛陽人。微時生緒牢落。大",
    "T47n1998B_001:0948c03": "雪彌月。遍干豪右少有周急者。作詩其略曰。",
    "T47n1998B_001:0948c04": "十謁朱門九不開。滿身風雪又歸來。入門懶",
    "T47n1998B_001:0948c05": "覩妻兒面。撥盡寒爐一夜灰。可想也。途中邂",
    "T47n1998B_001:0948c06": "逅一僧。憐其窮窘延歸寺。給食與衣。遺鏹遣",
    "T47n1998B_001:0948c07": "之。纔經月又罄竭。再謁僧。僧曰。此非久計。",
    "T47n1998B_001:0948c08": "可移家屬住院中房廊。食時隨眾給粥飯。庶",
    "T47n1998B_001:0948c09": "幾可以長久。呂如其言。既不為衣食所困。遂",
    "T47n1998B_001:0948c10": "銳志讀書。是年應舉獲鄉薦。僧買馬雇僕。備",
    "T47n1998B_001:0948c11": "衣裝津遣入都下。省闈中選。殿試唱名為大",
    "T47n1998B_001:0948c12": "魁。初任西京通判。與僧相見如平時。十年遂",
    "T47n1998B_001:0948c13": "執政。凡遇郊祀。有所俸給並寄閣　太宗一",
    "T47n1998B_001:0948c14": "日問曰。卿累經郊祀。俸給不請何耶。對曰。",
    "T47n1998B_001:0948c15": "臣有私恩未報上詰之。遂以實對上嘆",
    "T47n1998B_001:0948c16": "曰。僧中有如此人。令具名奏聞。賜紫袍加師",
    "T47n1998B_001:0948c17": "號。以旌異之。呂計所積俸數萬緡。牒西京令",
    "T47n1998B_001:0948c18": "僧請上件錢。修營寺宇并供僧。其寺元是鐵",
    "T47n1998B_001:0948c19": "馬營　太祖　太宗二聖生處　太祖朝已建",
    "T47n1998B_001:0948c20": "寺。忘其名。其僧乃寺主也。",
    "T47n1998B_001:0948c21": "太宗別賜錢重建三門。賜御書額度僧。呂公",
    "T47n1998B_001:0948c22": "逐日晨興禮佛。祝曰。不信三寶者願不生我",
    "T47n1998B_001:0948c23": "家。願子孫世世食祿於朝外護佛法。猶子夷",
    "T47n1998B_001:0948c24": "簡申國公。每遇元日拜家廟罷。即焚香發廣",
    "T47n1998B_001:0948c25": "慧璉禪師書一封加敬重之。申公之子公著。",
    "T47n1998B_001:0948c26": "亦封申國公。元日發天衣懷和尚書。右丞好",
    "T47n1998B_001:0948c27": "問。元日發圓照禪師書。右丞之子用中。元日",
    "T47n1998B_001:0948c28": "發佛照杲禪師書。其家世忱信痛敬。抑有自",
    "T47n1998B_001:0948c29": "來矣。故錄之以警後世。",
    "T47n1998B_001:0949a01": "保寧勇禪師二上足。處清處凝。同參白雲端",
    "T47n1998B_001:0949a02": "禪師。凝在侍者寮最久。端有膈氣疾。凝常煨",
    "T47n1998B_001:0949a03": "蘆菔。以備無時之需。端作傅大士講經因緣",
    "T47n1998B_001:0949a04": "頌曰。大士何曾解講經。誌公方便且相成。一",
    "T47n1998B_001:0949a05": "揮案上俱無取。直得梁王怒眼睛。舉為凝曰。",
    "T47n1998B_001:0949a06": "努底是什麼。此一句乃為凝說老婆禪也。凝",
    "T47n1998B_001:0949a07": "以為親聞。故綴於頌下。後住舒州天柱山。清",
    "T47n1998B_001:0949a08": "住龍舒太平。有大機辯。五祖演和尚畏敬之。",
    "T47n1998B_001:0949a09": "清謂凝曰。吾弟禪。乃是為老和尚煨蘆菔換",
    "T47n1998B_001:0949a10": "得底。",
    "T47n1998B_001:0949a11": "政和間有熊秀才。鄱陽人。游洪州西山過翠",
    "T47n1998B_001:0949a12": "巖。長老思文嗣佛印元禪師。亦是鄱陽人。遣",
    "T47n1998B_001:0949a13": "二力擡籃輿至淨相。所經林壑陰翳。偶見一",
    "T47n1998B_001:0949a14": "僧。貌古神清。厖眉雪頂。編葉為衣。坐於盤",
    "T47n1998B_001:0949a15": "石。如壁間畫佛圖澄之狀。熊自謂曰。今時無",
    "T47n1998B_001:0949a16": "這般僧。甞聞亮座主隱于西山。疑其猶在。出",
    "T47n1998B_001:0949a17": "輿踧踖而前問曰。莫是亮座主麼。僧以手向",
    "T47n1998B_001:0949a18": "東指。熊方與二力隨手看。回顧失僧所在。時",
    "T47n1998B_001:0949a19": "小雨初歇。熊自登石視。坐處猶乾。躊躇四顧",
    "T47n1998B_001:0949a20": "太息曰。夙緣不厚。雖遇猶不遇也。",
    "T47n1998B_001:0949a21": "開先暹和尚。為歸宗南禪師作禪床銘曰。明",
    "T47n1998B_001:0949a22": "珠產蚌涼兔懷胎。觀此禪床證道之媒。南次",
    "T47n1998B_001:0949a23": "為歸宗作銘曰。放下便穩。開先深肯之。",
    "T47n1998B_001:0949a24": "宣州興教坦禪師。溫州牛氏子。世業打銀。因",
    "T47n1998B_001:0949a25": "磨洗銀瓶次忽有省。遂出家受具遊方。為瑯",
    "T47n1998B_001:0949a26": "瑘廣照之嗣。懷禪師住興教。坦為第一座。及",
    "T47n1998B_001:0949a27": "懷受別請。欲舉坦繼住持。時刁景純守宛陵。",
    "T47n1998B_001:0949a28": "懷恐刁涉外議。乃於觀音前祝曰。若坦首座",
    "T47n1998B_001:0949a29": "道眼明白堪任住持。願示夢於刁學士。刁夜",
    "T47n1998B_001:0949b01": "夢牛在興教法座上。懷凌晨辭州。刁舉夜所",
    "T47n1998B_001:0949b02": "夢。懷大笑。刁問其故。懷曰。坦首座姓牛又屬",
    "T47n1998B_001:0949b03": "牛刁就座出帖請之。坦受請陞座。有雪竇化",
    "T47n1998B_001:0949b04": "主省宗。出問。諸佛未出世。人人鼻孔遼天。",
    "T47n1998B_001:0949b05": "出世後為什麼杳無消息。坦云。雞足峯前風",
    "T47n1998B_001:0949b06": "悄然。宗云。未在更道。坦云。大雪滿長安。宗",
    "T47n1998B_001:0949b07": "云。誰人知此意。令我憶南泉。拂袖歸眾。更不",
    "T47n1998B_001:0949b08": "禮拜。坦云。新興教今日失利。便歸方丈。坦",
    "T47n1998B_001:0949b09": "令人請宗至云。適來錯祇對一轉語。人天眾",
    "T47n1998B_001:0949b10": "前何不禮拜蓋覆却。宗云。大丈夫膝下有黃",
    "T47n1998B_001:0949b11": "金。爭肯禮拜無眼長老。坦云。我別有語在。宗",
    "T47n1998B_001:0949b12": "乃理前語。至未在更道處。坦云。我有三十棒。",
    "T47n1998B_001:0949b13": "寄爾打雪竇。宗乃禮拜。",
    "T47n1998B_001:0949b14": "圜悟和尚初在溈山。一日真如和尚問曰。如",
    "T47n1998B_001:0949b15": "何。悟云。起滅不停。如曰。可知是博地凡夫。",
    "T47n1998B_001:0949b16": "老僧三十年在裏許。秖得箇相似。次見晦堂。",
    "T47n1998B_001:0949b17": "堂曰。我住院十二年不會。如今方會。脚尖頭",
    "T47n1998B_001:0949b18": "也踢出箇佛。悟後住昭覺。有長老問。劉鐵磨",
    "T47n1998B_001:0949b19": "到溈山問答。并雪竇御街行頌。未審此意如",
    "T47n1998B_001:0949b20": "何。悟曰。老僧更參四十年也不到雪竇處。長",
    "T47n1998B_001:0949b21": "老歎曰。昭覺和尚猶如此說。況餘人耶。",
    "T47n1998B_001:0949b22": "錢弋郎中。訪真淨說話久。欲登溷。淨令行者",
    "T47n1998B_001:0949b23": "引從西邊去。錢遽云。既是東司。為什麼却向",
    "T47n1998B_001:0949b24": "西去。淨云。多少人向東邊討。師云。噁。便是",
    "T47n1998B_001:0949b25": "趙州問投子。不許夜行投明須到。亦不如此",
    "T47n1998B_001:0949b26": "語好。",
    "T47n1998B_001:0949b27": "南康諸山相會。佛印後至。真淨問曰。雲居來",
    "T47n1998B_001:0949b28": "何遲。印曰。為著草鞋從歸宗肚裏過。所以遲。",
    "T47n1998B_001:0949b29": "淨云。却被歸宗吞了。印云。爭奈吐不出。淨",
    "T47n1998B_001:0949c01": "云。吐不出。即屙出。",
    "T47n1998B_001:0949c02": "真淨和尚。有時遽喚侍者。將老和尚來。侍者",
    "T47n1998B_001:0949c03": "將南禪師真展開。淨以手加額云。不是這老",
    "T47n1998B_001:0949c04": "和尚。豈能如此。輒顰蹙半餉却戒收之。每每",
    "T47n1998B_001:0949c05": "如此。潛庵源和尚每見南禪師真即淚下。師",
    "T47n1998B_001:0949c06": "每歲得時新。必先供佛及圜悟。然後敢甞。謂",
    "T47n1998B_001:0949c07": "左右曰。非佛與老和尚。我安得如此。",
    "T47n1998B_001:0949c08": "李和文都尉。請瑯瑘覺和尚。注信心銘。瑯瑘",
    "T47n1998B_001:0949c09": "大寫一句。下面小寫一句。文和一見大稱服。",
    "T47n1998B_001:0949c10": "舜老夫。一日問秀圓通。聞爾見懷和尚是否。",
    "T47n1998B_001:0949c11": "秀云是。舜云。有何言句。秀云。有投機頌曰。",
    "T47n1998B_001:0949c12": "一二三四五六七。萬仞峯前獨足立。奪得驪",
    "T47n1998B_001:0949c13": "龍頷下珠。一言勘破維摩詰。舜云。不好。別",
    "T47n1998B_001:0949c14": "有什麼言句。秀云。一日有長老來參。懷舉拂",
    "T47n1998B_001:0949c15": "子云。會麼。長老云。不會。懷云。耳朵兩片皮。",
    "T47n1998B_001:0949c16": "牙齒一具骨。舜歎云。真善知識。從此服膺。",
    "T47n1998B_001:0949c17": "筠州黃蘗泉禪師。初習百法論。講肆有聲。更",
    "T47n1998B_001:0949c18": "衣南詢。見真淨和尚於洞山。有悟道頌。其略",
    "T47n1998B_001:0949c19": "曰。一鎚打透無盡藏。一切珍寶吾皆有。機鋒",
    "T47n1998B_001:0949c20": "迅發莫有當者。真淨甞歎曰。惜乎先師不及",
    "T47n1998B_001:0949c21": "見。後上堂說法。不起于座而示寂滅。真淨之",
    "T47n1998B_001:0949c22": "言益驗。",
    "T47n1998B_001:0949c23": "三佛在五祖時。甞於一亭上夜話歸方丈。燈",
    "T47n1998B_001:0949c24": "已滅。五祖乃於暗中曰。各人下轉語。佛鑑對",
    "T47n1998B_001:0949c25": "曰。彩鳳舞丹霄。佛眼曰。鐵蛇橫古路。佛果",
    "T47n1998B_001:0949c26": "云。看脚下。五祖云。滅吾宗者。乃克勤爾。",
    "T47n1998B_001:0949c27": "草堂侍立晦堂。晦堂舉風幡話問草堂。堂云。",
    "T47n1998B_001:0949c28": "逈無入處。晦堂云。汝見世間猫捕鼠乎。雙目",
    "T47n1998B_001:0949c29": "瞪視而不瞬。四足踞地而不動。六根順向首",
    "T47n1998B_001:0950a01": "尾一直。然後舉無不中。誠能心無異緣。意絕",
    "T47n1998B_001:0950a02": "妄想。六窓寂靜端坐默究。萬不失一也。",
    "T47n1998B_001:0950a03": "清素首座。閩人。依慈明十三載。年八十寓湖",
    "T47n1998B_001:0950a04": "湘鹿苑。未始與人交。人莫知之。偶從悅首座",
    "T47n1998B_001:0950a05": "處州人。與之隣居。悅因食蜜漬荔枝。素過門。",
    "T47n1998B_001:0950a06": "悅呼曰。此老人鄉果。可同食也。素曰。自先",
    "T47n1998B_001:0950a07": "師亡後。不得此食久矣。悅問曰。先師為誰。",
    "T47n1998B_001:0950a08": "素曰。慈明也。悅乃疑駭。遂饋以餘果。稍稍",
    "T47n1998B_001:0950a09": "親之。素後問曰。子所見何人。悅曰。洞山文",
    "T47n1998B_001:0950a10": "和尚。又曰。文見何人。悅云南和尚。素曰。南",
    "T47n1998B_001:0950a11": "匾頭見先師不久。後法道大振如此。悅益異",
    "T47n1998B_001:0950a12": "之。一日持香詣素作禮。素避曰。吾以福薄。先",
    "T47n1998B_001:0950a13": "師受記不許為人。於是經月餘。憐悅之誠乃",
    "T47n1998B_001:0950a14": "曰。子平生知解。試語我看。悅具通所見。素",
    "T47n1998B_001:0950a15": "曰。可能入佛。不能入魔。又曰。末後一句始到",
    "T47n1998B_001:0950a16": "牢關。如是半載。素方印可。仍戒之曰。文示子",
    "T47n1998B_001:0950a17": "者。皆正知見。吾雖為子點破使子受用自在。",
    "T47n1998B_001:0950a18": "恐子離師太早。不能盡其道。他日切勿嗣吾。",
    "T47n1998B_001:0950a19": "後出世嗣真淨。乃兜率悅是也。",
    "T47n1998B_001:0950a20": "雲居悟和尚在龍門時。有僧被蛇傷。佛眼問",
    "T47n1998B_001:0950a21": "曰。既是龍門。為什麼被蛇咬。悟即應曰。果然",
    "T47n1998B_001:0950a22": "現大人相。後傳此語到昭覺圓悟云。龍門有",
    "T47n1998B_001:0950a23": "此僧耶。東山法道未寂寥爾。",
    "T47n1998B_001:0950a24": "草堂與師邂逅於臨川。韓子蒼請師過私第。",
    "T47n1998B_001:0950a25": "問曰。清公如何。師云。向聞其拈龐居士問馬",
    "T47n1998B_001:0950a26": "大師不與萬法為侶因緣。清云。魚龍蝦蟹向",
    "T47n1998B_001:0950a27": "甚處著。若如此亦浪得其名。子蒼持此語達",
    "T47n1998B_001:0950a28": "草堂。堂曰。公向他道。譬如一人船行。一人",
    "T47n1998B_001:0950b01": "陸行。二人俱至。師聞此語。乃曰。草堂得也。",
    "T47n1998B_001:0950b02": "須菩提解空第一。生時家室盡空。世尊纔陞",
    "T47n1998B_001:0950b03": "座。須菩提便出眾云。希有世尊。且道。見箇",
    "T47n1998B_001:0950b04": "什麼道理。便恁麼道。天親菩薩作無量偈。只",
    "T47n1998B_001:0950b05": "贊希有二字。圓悟禪師云。一句是一箇鐵橛。",
    "T47n1998B_001:0950b06": "故六祖聞應無所住而生其心。便悟去。",
    "T47n1998B_001:0950b07": "圓悟佛眼佛鑑。同在五祖。一日相謂曰。老和",
    "T47n1998B_001:0950b08": "尚秖是乾嚗嚗地。往往說心說性不得。因請",
    "T47n1998B_001:0950b09": "益佛身無為不墮諸數。祖曰。譬如清淨摩尼",
    "T47n1998B_001:0950b10": "寶珠映於五色。五色是數。摩尼是佛身。圓悟",
    "T47n1998B_001:0950b11": "謂二老曰。他大段會說。我輩說時費多少工",
    "T47n1998B_001:0950b12": "夫。他秖一兩句。便了分明。是箇老大蟲。祖聞",
    "T47n1998B_001:0950b13": "之乃曰。若說心說性。便是惡口。又曰。猫有",
    "T47n1998B_001:0950b14": "歃血之功。虎有起屍之德。所謂驅耕夫之牛。",
    "T47n1998B_001:0950b15": "奪飢人之食。若不如是。盡是弄泥團漢。",
    "T47n1998B_001:0950b16": "師一日謂趙巨濟曰。老和尚忽退去。別有人",
    "T47n1998B_001:0950b17": "來教爾禪。這一轉因緣。怎生會。那一轉又如",
    "T47n1998B_001:0950b18": "何會。便將熱屎潑記取。",
    "T47n1998B_001:0950b19": "師在雲居作首座。一日到西積莊。遇一暫到。",
    "T47n1998B_001:0950b20": "從圓通來云。因看首座頌女子出定話。有箇",
    "T47n1998B_001:0950b21": "悟處。特來求首座印證。師云。儞去不是。僧云。",
    "T47n1998B_001:0950b22": "某甲未說見處。為什麼道不是。師再三搖手",
    "T47n1998B_001:0950b23": "云。爾去不是不是。僧懡[怡-台+羅]而退。圓悟一日到",
    "T47n1998B_001:0950b24": "首座寮因說。密印長老四年前。見他恁麼地。",
    "T47n1998B_001:0950b25": "乃至來金山陞座。也秖恁麼地。打一箇回合",
    "T47n1998B_001:0950b26": "了。又打一箇回合。秖管無收殺。如何為得人。",
    "T47n1998B_001:0950b27": "恰如載一車寶劍相似。將一柄出了。又將一",
    "T47n1998B_001:0950b28": "柄出。秖要般盡。若是本分手段。拈得一柄便",
    "T47n1998B_001:0950c01": "殺人去。那裏秖管將出來弄。時有僧聞得謂",
    "T47n1998B_001:0950c02": "師曰。某前日因看他小參語錄。便知此人。平",
    "T47n1998B_001:0950c03": "日做得細膩工夫。所以對眾秖管要吐盡。一",
    "T47n1998B_001:0950c04": "段了又一段不肯休。師曰。事不如此。如龍",
    "T47n1998B_001:0950c05": "得半盞水。便能興雲吐霧降霔大雨。那裏秖",
    "T47n1998B_001:0950c06": "管去大海裏輥。謂我有許多水也。又如會相",
    "T47n1998B_001:0950c07": "殺人。持一條鏘。纔見賊馬。便知那箇定是我",
    "T47n1998B_001:0950c08": "底。近前一鏘殺了賊。跳上馬背便殺人去。須",
    "T47n1998B_001:0950c09": "是恁麼始得。",
    "T47n1998B_001:0950c10": "大愚芝和尚會中有僧。日誦金剛經一百遍。",
    "T47n1998B_001:0950c11": "芝聞得令侍者請至。問曰。聞汝日誦金剛經",
    "T47n1998B_001:0950c12": "一百遍。是否。僧云是。芝云。汝曾究經意否。",
    "T47n1998B_001:0950c13": "僧云不曾。芝云。汝但日誦一遍。參究佛意。",
    "T47n1998B_001:0950c14": "若一句下悟去。如飲海水一滴便知百川之",
    "T47n1998B_001:0950c15": "味。僧如教。一日誦至應如是知如是見如是",
    "T47n1998B_001:0950c16": "信解不生法相處。驀然有省遂以白芝。芝遽",
    "T47n1998B_001:0950c17": "指床前狗子云。狗子聻。僧無語。芝便打出。",
    "T47n1998B_001:0950c18": "師云。大凡參禪。不必有機鋒便言我是。昔雲",
    "T47n1998B_001:0950c19": "蓋智和尚。道眼明白。因太守入山憩談空亭。",
    "T47n1998B_001:0950c20": "問如何是談空亭。智云。只是箇談空亭。太守",
    "T47n1998B_001:0950c21": "不喜。遂舉問本慕顧本云。只將亭說法。何用",
    "T47n1998B_001:0950c22": "口談空。太守乃喜。遷本住雲蓋。若以本較智",
    "T47n1998B_001:0950c23": "則大遠。乃知真實事。不可以機鋒取。寶峯元",
    "T47n1998B_001:0950c24": "首座。亦有道之士。答話機鋒鈍。覺範號為元",
    "T47n1998B_001:0950c25": "五斗。蓋開口取氣。炊得五斗米熟。方答得一",
    "T47n1998B_001:0950c26": "轉語。",
    "T47n1998B_001:0950c27": "師云。今時人只解順顛倒。不解順正理。如何",
    "T47n1998B_001:0950c28": "是佛。云即心是佛。却以為尋常。及至問如何",
    "T47n1998B_001:0951a01": "是佛。云燈籠緣壁上天台。便道是奇特。豈不",
    "T47n1998B_001:0951a02": "是順顛倒。",
    "T47n1998B_001:0951a03": "師云。張無盡見兜率悅却譏晦堂。有頌曰。久",
    "T47n1998B_001:0951a04": "嚮黃龍山裏龍。到來只見住山翁。須知背觸",
    "T47n1998B_001:0951a05": "拳頭外。別有靈犀一點通。當時諸方莫不歎",
    "T47n1998B_001:0951a06": "服。山僧後來見得。惜乎無盡已死。彼云。須知",
    "T47n1998B_001:0951a07": "背觸拳頭外。別有靈犀一點通。若將此頌要",
    "T47n1998B_001:0951a08": "見晦堂。不亦遠乎。靈源和尚甞有贊云。三問",
    "T47n1998B_001:0951a09": "逆摧。超玄機於鷲嶺。一拳垂示。露赤體於龍",
    "T47n1998B_001:0951a10": "峯。聞時富貴見後貧窮。年老浩歌歸去樂。從",
    "T47n1998B_001:0951a11": "教人喚住山翁。黃魯直聞而笑曰。無盡所言",
    "T47n1998B_001:0951a12": "靈犀一點。此藞苴為虛空安耳穴。靈源作贊",
    "T47n1998B_001:0951a13": "分雪之。是寫一字不著畫五祖云。三乘人出",
    "T47n1998B_001:0951a14": "三界獄。小果必藉方便。如穴地穿壁及自天",
    "T47n1998B_001:0951a15": "窓中出。唯得道菩薩。從初入地獄。先與獄子",
    "T47n1998B_001:0951a16": "不相疑。一切如常。一日寄信去。覓得酒肉與",
    "T47n1998B_001:0951a17": "獄子喫。至大醉取獄子衣服行纏頭巾。結束",
    "T47n1998B_001:0951a18": "自身。却將自己破衣服。與獄子著。移枷在獄",
    "T47n1998B_001:0951a19": "子項上。坐在牢裏。却自手捉獄子藤條。公然",
    "T47n1998B_001:0951a20": "從大門出去。參禪人須是恁麼始得。",
    "T47n1998B_001:0951a21": "五祖云。世人似發瘧一般。寒一上熱一上。不",
    "T47n1998B_001:0951a22": "覺過了一生矣。",
    "T47n1998B_001:0951a23": "范縣君號寂壽道人。在城都參佛果。果教渠",
    "T47n1998B_001:0951a24": "看不是心不是佛不是物是什麼。不得下語。",
    "T47n1998B_001:0951a25": "不得開口。看來看去。無入頭便覺悽惶。乃問",
    "T47n1998B_001:0951a26": "佛果云。此外有何方便令某甲會去。果云。有",
    "T47n1998B_001:0951a27": "箇方便。不是心不是佛不是物。壽於此有省。",
    "T47n1998B_001:0951a28": "乃云。元來得恁麼近。",
    "T47n1998B_001:0951a29": "兜率悅和尚。首眾於廬山棲賢。時洪帥熊伯",
    "T47n1998B_001:0951b01": "通。請住龍安兜率。悅設三問。以問學者。一",
    "T47n1998B_001:0951b02": "曰。撥草參玄只圖見性。即今上人性在什麼",
    "T47n1998B_001:0951b03": "處。二曰。識得自性方脫生死。眼光落地時作",
    "T47n1998B_001:0951b04": "麼生脫。三曰。脫得生死便知去處。四大分離",
    "T47n1998B_001:0951b05": "向什麼處去無盡有三頌酬之。其一曰。陰森",
    "T47n1998B_001:0951b06": "夏木杜鵑鳴。日破浮雲宇宙清。莫對曾參問",
    "T47n1998B_001:0951b07": "曾晢。從來孝子諱爺名。其二曰。人間鬼使符",
    "T47n1998B_001:0951b08": "來取。天上花冠色正萎。好箇轉身時節子。莫",
    "T47n1998B_001:0951b09": "教閻老等閑知。其三曰。鼓合東村李大妻。西",
    "T47n1998B_001:0951b10": "風曠野淚沾衣。碧蘆紅蓼江南岸。却作張三",
    "T47n1998B_001:0951b11": "坐釣磯。悅住兜率五年。一日說偈曰。四十有",
    "T47n1998B_001:0951b12": "八。聖凡盡殺。不是英雄。龍安路滑。奄然而",
    "T47n1998B_001:0951b13": "化。",
    "T47n1998B_001:0951b14": "梁山觀和尚會下。有箇園頭參得禪。眾中多",
    "T47n1998B_001:0951b15": "有不信者。一日有僧去撩撥他。要其露箇消",
    "T47n1998B_001:0951b16": "息。乃問園頭。何不出問堂頭一兩則話結緣。",
    "T47n1998B_001:0951b17": "園頭云。我除是不出問。若出須教這老漢下",
    "T47n1998B_001:0951b18": "禪床立地在。及梁山上堂。果出問曰。家賊難",
    "T47n1998B_001:0951b19": "防時如何。山云。識得不為冤曰識得後如何。",
    "T47n1998B_001:0951b20": "山云。貶向無生國裏。曰莫是他安身立命處",
    "T47n1998B_001:0951b21": "也無。山云死水不藏龍。曰如何是活水裏龍。",
    "T47n1998B_001:0951b22": "山云興波不作浪。曰忽然傾湫倒嶽時如何。",
    "T47n1998B_001:0951b23": "梁山果然從法座上走下把住云。闍梨莫教",
    "T47n1998B_001:0951b24": "濕著老僧袈裟角。師云。須知悟底人與悟底",
    "T47n1998B_001:0951b25": "人相見。自然縱奪可觀。",
    "T47n1998B_001:0951b26": "湛堂和尚云。禪和家。乍入眾時。初發心菩",
    "T47n1998B_001:0951b27": "薩與佛齊肩。一年之外到佛腰邊。恰如箇琉",
    "T47n1998B_001:0951b28": "璃瓶子相似。元初空裸裸地。淨潔潔地。却著",
    "T47n1998B_001:0951b29": "了半瓶不淨潔底水。搖得來在裏面。丁丁當",
    "T47n1998B_001:0951c01": "當只管響。忽然著本色人。向他道。爾這瓶子",
    "T47n1998B_001:0951c02": "本自淨潔。却被這些惡水在裏面。又不滿秖",
    "T47n1998B_001:0951c03": "管響。要得不響。須是依前傾出颺却蕩洗了。",
    "T47n1998B_001:0951c04": "却滿著一瓶好水便不響。因甚不響。蓋謂滿",
    "T47n1998B_001:0951c05": "了。",
    "T47n1998B_001:0951c06": "嚴陽尊者見趙州。有僧問。如何是佛。云土塊。",
    "T47n1998B_001:0951c07": "如何是法。云地動也。如何是僧。喫粥喫飯。",
    "T47n1998B_001:0951c08": "又問。如何是新興水。云前面江裏。師云。似這",
    "T47n1998B_001:0951c09": "般法門。恰似兒戲相似。入得這般法門。方安",
    "T47n1998B_001:0951c10": "樂得人。如真淨和尚拈提古今。不在雪竇之",
    "T47n1998B_001:0951c11": "下。而末流傳習。却成惡口小家。只管問。古人",
    "T47n1998B_001:0951c12": "作麼生。真如又如何下語。楊岐又如何下語。",
    "T47n1998B_001:0951c13": "爾管得許多閑事。瘥病不假驢駝藥。若是對",
    "T47n1998B_001:0951c14": "病與藥。籬根下拾得一莖草。便可療病。說什",
    "T47n1998B_001:0951c15": "麼朱砂附子人參白朮。",
    "T47n1998B_001:0951c16": "真淨會下。有昭泰首座到五祖。祖見舉真淨",
    "T47n1998B_001:0951c17": "語錄。乃讚云。此是大智慧人。師云。老南下尊",
    "T47n1998B_001:0951c18": "宿。五祖只肯晦堂真淨二老而已。自餘皆不",
    "T47n1998B_001:0951c19": "肯他也。五祖為人。如綿裏一柄刀相似。纔拶",
    "T47n1998B_001:0951c20": "著便將咽喉。一刺刺殺爾去也。若是真淨。脚",
    "T47n1998B_001:0951c21": "上著也即脚上殺爾。手上著也即手上殺爾。",
    "T47n1998B_001:0951c22": "咽喉上著也即咽喉上殺爾。",
    "T47n1998B_001:0951c23": "駙馬都尉李公遵勗。得心要於石門聰禪師",
    "T47n1998B_001:0951c24": "甞作二句頌。寄發運朱正辭。時許式為淮南",
    "T47n1998B_001:0951c25": "漕。朱以李頌示許。請共和之。頌曰學道須是",
    "T47n1998B_001:0951c26": "鐵漢。著手心頭便判。朱曰。雨催樵子還家。許",
    "T47n1998B_001:0951c27": "曰。風送漁舟到岸。又請浮山遠禪師和曰。學",
    "T47n1998B_001:0951c28": "道須是鐵漢。著手心頭便判。通身雖是眼睛。",
    "T47n1998B_001:0951c29": "也待紅爐再煆。鉏麑觸樹迷封。豫讓藏身吞",
    "T47n1998B_001:0952a01": "炭。鷺飛影落秋江。風送蘆花兩岸。諸公見大",
    "T47n1998B_001:0952a02": "敬之。李乃自和曰參禪須是鐵漢。著手心頭",
    "T47n1998B_001:0952a03": "便判。直趣無上菩提。一切是非莫管。今唯傳",
    "T47n1998B_001:0952a04": "後一頌而已。",
    "T47n1998B_001:0952a05": "佛鑒和尚。初受舒州太平請。禮辭五祖。祖",
    "T47n1998B_001:0952a06": "曰。大凡住院。為己戒者有四。第一勢不可使",
    "T47n1998B_001:0952a07": "盡。第二福不可受盡。第三規矩不可行盡。第",
    "T47n1998B_001:0952a08": "四好語不可說盡。何故。好語說盡人必易之。",
    "T47n1998B_001:0952a09": "規矩行盡人必繁之。福若受盡緣必孤。勢若",
    "T47n1998B_001:0952a10": "使盡禍必至。鑒再拜服膺而退。後鑒辭靈源。",
    "T47n1998B_001:0952a11": "源云。住持當以拄杖包笠懸挂方丈屋壁間。",
    "T47n1998B_001:0952a12": "去住如衲子之輕則善矣。",
    "T47n1998B_001:0952a13": "徐師川。同佛果到書記寮。見果頂相。師川指",
    "T47n1998B_001:0952a14": "云。這老漢脚跟未點地在。果云。甕裏何曾走",
    "T47n1998B_001:0952a15": "說鼈。川云。且喜老漢脚跟點地。果云。莫謗他",
    "T47n1998B_001:0952a16": "好。",
    "T47n1998B_001:0952a17": "烏龍長老。訪憑濟川說話次云。昔有官人問",
    "T47n1998B_001:0952a18": "泗州大聖。師何姓。聖云。姓何。官云。住何國。",
    "T47n1998B_001:0952a19": "聖云。住何國。此意如何。龍云。大聖本不姓",
    "T47n1998B_001:0952a20": "何。亦不是何國人。乃隨緣化度耳。憑笑曰。大",
    "T47n1998B_001:0952a21": "聖決定姓何住何國。如是往返數次。遂致書",
    "T47n1998B_001:0952a22": "于師。乞斷此公案。師云。有六十棒。將三十",
    "T47n1998B_001:0952a23": "棒打大聖。不合道姓何。三十打濟川。不合",
    "T47n1998B_001:0952a24": "道大聖決定姓何。若是烏龍長老。教自領出",
    "T47n1998B_001:0952a25": "去。",
    "T47n1998B_001:0952a26": "無盡居私第日。適年荒。有道士輩。詣門教化",
    "T47n1998B_001:0952a27": "食米。無盡遂勸各人誦金剛經。若誦得一分。",
    "T47n1998B_001:0952a28": "施米一斗。如誦畢施米三石二斗。化渠結般",
    "T47n1998B_001:0952a29": "若緣。故云。財法二施。每遇僧又勸念老子。使",
    "T47n1998B_001:0952b01": "其互相知。有觀其護教之心。直如是爾。",
    "T47n1998B_001:0952b02": "　廖等觀。知潭州善化縣時。有一婆每日誦金",
    "T47n1998B_001:0952b03": "剛經。於街市乞食。夜則歸宿山阿。忽數日不",
    "T47n1998B_001:0952b04": "見行乞。群鵶噪集於其止處。令人往視之。見",
    "T47n1998B_001:0952b05": "懷金剛經傍巖而化。群鵶負土以覆之。師陞",
    "T47n1998B_001:0952b06": "堂舉此。時廖知縣亦在座下。",
    "T47n1998B_001:0952b07": "師一日到明月庵。見壁間畫髑髏。憑濟川有",
    "T47n1998B_001:0952b08": "頌云。屍在逗裏。其人何在。乃知一靈。不居",
    "T47n1998B_001:0952b09": "皮袋。師不肯。乃作一頌云。即此形骸。便是其",
    "T47n1998B_001:0952b10": "人。一靈皮袋。皮袋一靈。",
    "T47n1998B_001:0952b11": "張無盡丞相。十九歲應舉入京。經由向家。向",
    "T47n1998B_001:0952b12": "家夜夢人報曰。明日接相公。凌晨淨室以待。",
    "T47n1998B_001:0952b13": "至晚見一窮揩大著黃道服。乃無盡也。向禮",
    "T47n1998B_001:0952b14": "延之。問秀才何往。無盡以實告。向曰。秀才未",
    "T47n1998B_001:0952b15": "娶。當以女奉灑掃。無盡謙辭再三。向曰。此",
    "T47n1998B_001:0952b16": "行若不了當。吾亦不爽前約。後果及第。乃",
    "T47n1998B_001:0952b17": "娶之。初任主簿。因入僧寺。見藏經梵夾齊整。",
    "T47n1998B_001:0952b18": "乃怫然曰。吾孔聖之教。不如胡人之書人所",
    "T47n1998B_001:0952b19": "仰重。夜坐書院中。研墨吮筆。憑紙長吟。中夜",
    "T47n1998B_001:0952b20": "不眠。向氏呼曰。官人夜深。何不睡去。無盡以",
    "T47n1998B_001:0952b21": "前意白之。正此著無佛論。向應聲曰。既是無",
    "T47n1998B_001:0952b22": "佛。何論之有。當須著有佛論始得。無盡疑其",
    "T47n1998B_001:0952b23": "言遂已。及訪一同列。見佛龕前經卷。乃問曰。",
    "T47n1998B_001:0952b24": "此何書也。同列曰。維摩詰所說經。無盡信手",
    "T47n1998B_001:0952b25": "開卷。閻到此病非地大亦不離地大處。歎曰。",
    "T47n1998B_001:0952b26": "胡人之語。亦能爾耶。問此經幾卷。曰三卷。可",
    "T47n1998B_001:0952b27": "借歸盡讀。向氏問。看何書。無盡曰。維摩詰所",
    "T47n1998B_001:0952b28": "說經。向氏曰。可熟讀此經然後著無佛論也。",
    "T47n1998B_001:0952b29": "無盡悚然異其言。由是深信佛乘。留心祖道。",
    "T47n1998B_001:0952c01": "後為江西漕。遍參祖席。首謁東林照覺總公。",
    "T47n1998B_001:0952c02": "總詰其所見處。與己符合。乃印可之曰。吾有",
    "T47n1998B_001:0952c03": "得法弟子住玉溪。乃慈古鏡也。亦可與語。無",
    "T47n1998B_001:0952c04": "盡復因按部過分寧。諸禪迓之。無盡到先致",
    "T47n1998B_001:0952c05": "敬玉溪慈。次及諸山。最後問兜率悅禪師。悅",
    "T47n1998B_001:0952c06": "為人短小。無盡曾見龔德莊說。聰明可人。乃",
    "T47n1998B_001:0952c07": "曰。聞公善文章。悅大笑曰。運使失却一隻眼",
    "T47n1998B_001:0952c08": "了也。某臨濟九世孫。對運使論文章。政如",
    "T47n1998B_001:0952c09": "運使對某論禪也。無盡不然其語。乃強屈指",
    "T47n1998B_001:0952c10": "曰。是九世也。又問。玉溪去此多少。曰三十",
    "T47n1998B_001:0952c11": "里。曰兜率聻。曰五里。無盡是夜乃至兜率。悅",
    "T47n1998B_001:0952c12": "先一夜夢日輪升天。被悅以手摶取。乃說與",
    "T47n1998B_001:0952c13": "首座云。日輪運轉之義。聞張運使非久過此。",
    "T47n1998B_001:0952c14": "吾當深錐痛剳。若肯回頭。則吾門幸事。首座",
    "T47n1998B_001:0952c15": "云。今之士大夫受人取奉。慣恐惡發別生事",
    "T47n1998B_001:0952c16": "也。悅云。正使煩惱。只退得我院。別無事也。",
    "T47n1998B_001:0952c17": "無盡與悅語次。稱賞東林。悅未肯其說。無盡",
    "T47n1998B_001:0952c18": "乃題寺後擬瀑軒詩。其略云。不向廬山尋落",
    "T47n1998B_001:0952c19": "處。象王鼻孔謾遼天。意譏其不肯東林也。公",
    "T47n1998B_001:0952c20": "徐語及宗門事。悅曰。今日與運使相陪人事",
    "T47n1998B_001:0952c21": "已困。珍重睡去。至更深悅起來與無盡論此",
    "T47n1998B_001:0952c22": "事。焚香請十方諸佛作證。東林既印可運使。",
    "T47n1998B_001:0952c23": "運使於佛祖言教有少疑否。無盡曰有。悅曰。",
    "T47n1998B_001:0952c24": "疑何等語。曰疑香嚴獨脚頌德山托鉢因緣。",
    "T47n1998B_001:0952c25": "悅曰。既於此有疑。其餘安得無耶。只如言末",
    "T47n1998B_001:0952c26": "後句。是有耶是無耶。無盡曰有。悅大笑。遂歸",
    "T47n1998B_001:0952c27": "方丈閑却門無盡一夜睡不穩。至五更下床",
    "T47n1998B_001:0952c28": "觸翻蹋床。忽然省得。有頌曰。鼓寂鍾沈托鉢",
    "T47n1998B_001:0952c29": "回。巖頭一拶語如雷。果然秖得三年活。莫是",
    "T47n1998B_001:0953a01": "遭他受記來。遂扣方丈門云。某已捉得賊了。",
    "T47n1998B_001:0953a02": "悅曰。贓物在甚處。無盡無語。悅云。都運且",
    "T47n1998B_001:0953a03": "去。來日相見。翌日無盡遂舉前頌呈之。悅乃",
    "T47n1998B_001:0953a04": "謂無盡曰。參禪只為命根不斷。依語生解。如",
    "T47n1998B_001:0953a05": "是之說。公已深悟。然至極微細處。使人不覺",
    "T47n1998B_001:0953a06": "不知墮在區宇。悅後作頌證之云。等閑行處",
    "T47n1998B_001:0953a07": "步步皆如。雖居聲色寧滯有無。一心靡異萬",
    "T47n1998B_001:0953a08": "法非殊。休分體用莫擇精麁。臨機不礙應物",
    "T47n1998B_001:0953a09": "無拘。是非情盡凡聖皆除。誰得誰失何親何",
    "T47n1998B_001:0953a10": "疎。拈頭作尾指實為虛。翻身魔界轉脚邪塗。",
    "T47n1998B_001:0953a11": "了非逆順不犯工夫。無盡邀悅至建昌。途中",
    "T47n1998B_001:0953a12": "一一伺察。有十頌敘其事。悅亦以十頌酬之。",
    "T47n1998B_001:0953a13": "時元祐八年八月也。",
    "T47n1998B_001:0953a14": "夾山璘石霜琳。久依佛日才禪師。罷參後同",
    "T47n1998B_001:0953a15": "遊上江至黃龍。見南和尚上堂小參。琳不諭",
    "T47n1998B_001:0953a16": "其旨。遂求入室。璘怒之。遂毆一頓而去。琳後",
    "T47n1998B_001:0953a17": "大悟。機鋒頴脫。凡說法頗類真淨。而於真淨",
    "T47n1998B_001:0953a18": "不相識。住石霜以頌送僧見真淨後句云。憧",
    "T47n1998B_001:0953a19": "憧四海參禪者。不到新豐也是癡。",
    "T47n1998B_001:0953a20": "生肇融叡。乃羅什法師之高弟。號四依菩薩。",
    "T47n1998B_001:0953a21": "嘗同羅什釋維摩經。至不可思議品皆閣筆。",
    "T47n1998B_001:0953a22": "蓋此境界非心思口議。遂不能措一詞。如李",
    "T47n1998B_001:0953a23": "長者論。入華嚴法界詞分句解皎如日星。泮",
    "T47n1998B_001:0953a24": "然無疑。若非親遇了緣。安能如此。",
    "T47n1998B_001:0953a25": "宣州明寂珵禪師。遍見前輩尊宿。如瑯瑘雪",
    "T47n1998B_001:0953a26": "竇天衣。皆承事請法。出世嗣興教坦和尚。坦",
    "T47n1998B_001:0953a27": "嗣瑯瑘。後遷太平州瑞竹。退居西堂。師初遊",
    "T47n1998B_001:0953a28": "方從之。請益雪竇拈古頌古。珵令看因緣。皆",
    "T47n1998B_001:0953a29": "要自見自說不假其言語。師洞達先聖之微",
    "T47n1998B_001:0953b01": "旨。程甞稱於眾曰。杲必再來人也。復遊郢州",
    "T47n1998B_001:0953b02": "大陽。見元首座洞山微和尚堅首座。微在芙",
    "T47n1998B_001:0953b03": "蓉會中首眾。堅為侍者十餘年。師周旋三公",
    "T47n1998B_001:0953b04": "座下甚久。盡得曹洞宗旨。受授之際皆臂香。",
    "T47n1998B_001:0953b05": "以表不妄付授。師自惟曰。禪有傳授。豈佛祖",
    "T47n1998B_001:0953b06": "自證自悟之法。棄之依湛堂。一日湛堂問曰。",
    "T47n1998B_001:0953b07": "爾鼻孔因什麼今日無半邊。對曰。寶峯門下。",
    "T47n1998B_001:0953b08": "湛堂曰。杜撰禪和。又一日於粧十王處。問曰。",
    "T47n1998B_001:0953b09": "此官人姓什麼。對曰。姓梁。湛堂以手自摸頭",
    "T47n1998B_001:0953b10": "曰。爭奈姓梁底少箇幞頭。對曰。雖無幞頭鼻",
    "T47n1998B_001:0953b11": "孔髣髴。湛堂曰。杜撰禪和。又看經次。問曰。",
    "T47n1998B_001:0953b12": "看什麼經。對曰。金剛經。曰是法平等無有",
    "T47n1998B_001:0953b13": "高下。為什麼雲居山高寶峯山低。對曰。是法",
    "T47n1998B_001:0953b14": "平等無有高下。堂曰。爾做得箇座主使下。一",
    "T47n1998B_001:0953b15": "日問曰。杲上座。我這裏禪。爾一時理會得。教",
    "T47n1998B_001:0953b16": "爾說也說得。教爾做拈古頌古小參普說。爾",
    "T47n1998B_001:0953b17": "也做得。秖是有一件事未在。爾還知麼。對曰。",
    "T47n1998B_001:0953b18": "甚麼事。湛堂曰。爾秖欠這一解在。[囗@力]若爾不",
    "T47n1998B_001:0953b19": "得這一解。我方丈與爾說時便有禪。纔出方",
    "T47n1998B_001:0953b20": "丈便無了。惺惺思量時便有禪。纔睡著便無",
    "T47n1998B_001:0953b21": "了。若如此。如何敵得生死。對曰。正是某疑",
    "T47n1998B_001:0953b22": "處。後湛堂疾亟。問曰。和尚若不起此疾。教",
    "T47n1998B_001:0953b23": "某依附誰。可以了此大事。曰有箇勤巴子。我",
    "T47n1998B_001:0953b24": "亦不識他。爾若見之。必能成就此事。若見他",
    "T47n1998B_001:0953b25": "了不得。便修行去。後世出來參禪。",
    "T47n1998B_001:0953b26": "保寧勇禪師。四明人。初更衣依雪竇顯禪師",
    "T47n1998B_001:0953b27": "問道。雪竇呵為央庠座主。勇不意。堂儀纔滿。",
    "T47n1998B_001:0953b28": "即抽單望雪竇山禮拜誓曰。我此生行脚參",
    "T47n1998B_001:0953b29": "禪。道價若不過雪竇。定不歸鄉。勇至長沙雲",
    "T47n1998B_001:0953c01": "蓋。參見楊岐會和尚。與白雲端和尚為弟昆。",
    "T47n1998B_001:0953c02": "後出世住保寧。勇道播叢林。果如其言。信人",
    "T47n1998B_001:0953c03": "之志氣。安可不立耶。",
    "T47n1998B_001:0953c04": "先黃龍所山主。架造院宇。一一合叢林體格。",
    "T47n1998B_001:0953c05": "或者笑曰。和尚又不會禪。何用此為。龍云。自",
    "T47n1998B_001:0953c06": "有說禪者來。院成。遂陳乞請積翠南禪師住",
    "T47n1998B_001:0953c07": "持。後來先黃龍化去。南禪師一夜忽夢。有神",
    "T47n1998B_001:0953c08": "人云。乞去守塔。南禪師不經意。一日坐方丈",
    "T47n1998B_001:0953c09": "中。又見前所夢中人云。某甲願乞守塔。南詰",
    "T47n1998B_001:0953c10": "之。遂云。有交代人來。未幾果塑像人至。南禪",
    "T47n1998B_001:0953c11": "師令別塑土地。乃移舊土地。守先黃龍塔。",
    "T47n1998B_001:0953c12": "太瘤蜀僧。居眾常嘆佛法混濫異見鋒起。乃",
    "T47n1998B_001:0953c13": "曰。我參禪若得真正知見。當不惜口業。遂發",
    "T47n1998B_001:0953c14": "願禮馬祖塔。長年不輟。忽一日塔放白光。感",
    "T47n1998B_001:0953c15": "而有悟。後所至叢林。勘驗老宿。過雪竇山前",
    "T47n1998B_001:0953c16": "云。這老漢口裏水漉漉地。雪竇聞其語意似",
    "T47n1998B_001:0953c17": "不平。及太見雪竇。竇云。爾不肯老僧那。太",
    "T47n1998B_001:0953c18": "云。老漢果然口裏水漉漉地。遂摵一坐具便",
    "T47n1998B_001:0953c19": "出。直歲不甘。中路令人毆打捐太一足。太云。",
    "T47n1998B_001:0953c20": "此是雪竇老漢使之。他日須折一足償我。後",
    "T47n1998B_001:0953c21": "果如其言。太後至都下放意市肆中。有官人",
    "T47n1998B_001:0953c22": "請歸家供養。太屢告辭。官人確留之。愈加敬",
    "T47n1998B_001:0953c23": "禮。每使侍妾饋食其前。一日偶官人至。太故",
    "T47n1998B_001:0953c24": "意挑其妾。官人以此改禮。遂得辭去。不數日",
    "T47n1998B_001:0953c25": "鬧市中端坐而化。",
    "T47n1998B_001:0953c26": "太陽平侍者。預明安之室有年。雖盡得其旨。",
    "T47n1998B_001:0953c27": "惟以生滅為已任。擠陷同列。忌出其右者。瑯",
    "T47n1998B_001:0953c28": "瑘廣照公安圓。鑒居眾時。汾陽禪師令其探",
    "T47n1998B_001:0953c29": "明安宗旨。在大陽因平密授。明安甞云。興洞",
    "T47n1998B_001:0954a01": "上一宗。非遠即覺也。二師云。有平侍者在。明",
    "T47n1998B_001:0954a02": "安以手指胸云。平此處不佳。又揑拇指叉中",
    "T47n1998B_001:0954a03": "示之云。平向去當死於此耳。暨明安遷寂。遺",
    "T47n1998B_001:0954a04": "囑云。瘞全身十年無難。當為大陽山打供。入",
    "T47n1998B_001:0954a05": "塔時門人恐平將不利於師。遂作李和文都",
    "T47n1998B_001:0954a06": "尉所施黃白器物。書於塔銘。而實無也。平後",
    "T47n1998B_001:0954a07": "住大陽。忽云。先師靈塔風水不利。取而焚之。",
    "T47n1998B_001:0954a08": "山中耆宿切諫平。平云。於我有妨。遂發塔。顏",
    "T47n1998B_001:0954a09": "貌如生。薪盡儼然。眾皆驚異。平乃钁破其腦",
    "T47n1998B_001:0954a10": "益油薪。俄成灰燼。眾以其事聞于官。坐平謀",
    "T47n1998B_001:0954a11": "塔中物不孝還俗。平自稱黃秀才謁瑯瑘。瑯",
    "T47n1998B_001:0954a12": "云。昔日平侍者。今朝黃秀才。我在大陽時見",
    "T47n1998B_001:0954a13": "爾做處。遂不納。又謁公安。安亦不顧。平流",
    "T47n1998B_001:0954a14": "浪無所依。後於三叉路口遭大蟲食之。竟不",
    "T47n1998B_001:0954a15": "免大陽了叉之記。悲哉。",
    "T47n1998B_001:0954a16": "峨嵋山白長老。嘗云。鄉人雪竇有頒百餘首。",
    "T47n1998B_001:0954a17": "其詞意不甚出人。何乃浪得大名於世。遂作",
    "T47n1998B_001:0954a18": "頌千首。以多十倍為勝。自編成集。妄意他日",
    "T47n1998B_001:0954a19": "名壓雪竇。到處求人賞音。有大和山主者。遍",
    "T47n1998B_001:0954a20": "見當代有道尊宿。得法於法昌遇禪師。出世",
    "T47n1998B_001:0954a21": "住大和稱山主。氣吞諸方不妄許可。白携其",
    "T47n1998B_001:0954a22": "頌往謁之。求一言之鑑。取信後學。大和見乃",
    "T47n1998B_001:0954a23": "唾云。此頌如人患鵶臭當風立地。其氣不可",
    "T47n1998B_001:0954a24": "聞。自是白不敢出似人。後黃魯直聞之。到成",
    "T47n1998B_001:0954a25": "都大慈寺。大書於壁云。峨嵋白長老。千頌自",
    "T47n1998B_001:0954a26": "成集。大和曾有言。鵶臭當風立。",
    "T47n1998B_001:0954a27": "歸宗宣禪師。漢州人。瑯瑘廣照之嗣。與郭功",
    "T47n1998B_001:0954a28": "甫厚善。忽一日南康守以事臨之。宣令人馳",
    "T47n1998B_001:0954a29": "書與功甫。且祝送書者云。莫令縣君見。功甫",
    "T47n1998B_001:0954b01": "時任南昌尉。書云。某更有六年世緣未盡。今",
    "T47n1998B_001:0954b02": "日不奈抑逼何。欲託生君家。望君相照。乃化",
    "T47n1998B_001:0954b03": "去。功甫得書。驚喜盈懷。中夜其妻夢寐髣髴。",
    "T47n1998B_001:0954b04": "見宣入臥內。不覺失聲云。此不是和尚來處。",
    "T47n1998B_001:0954b05": "功甫問其故。妻答所見。功甫呼燈以宣書示",
    "T47n1998B_001:0954b06": "之。果有娠。及生即名宣老。纔周歲記問如昔。",
    "T47n1998B_001:0954b07": "逮三歲白雲端和尚過其家。功甫喚出相見。",
    "T47n1998B_001:0954b08": "望見便呼師姪。端云。與和尚相別幾年耶。宣",
    "T47n1998B_001:0954b09": "屈指云。四年也。端云。在甚處相別。宣云。白",
    "T47n1998B_001:0954b10": "蓮莊。端云。以何為驗。宣云。爹爹媽媽。明日",
    "T47n1998B_001:0954b11": "請和尚齋。忽門外推車過。端云。門外什麼聲。",
    "T47n1998B_001:0954b12": "宣作推車勢。端云。過後如何。宣云。平地一條",
    "T47n1998B_001:0954b13": "溝。甫及六歲。無疾而化。",
    "T47n1998B_001:0954b14": "海印信和尚嗣瑯瑘桂府人也。住蘇州定慧",
    "T47n1998B_001:0954b15": "寺。年八十餘。平日受朱防禦家供養。屢到其",
    "T47n1998B_001:0954b16": "宅。一日朱問曰。和尚後世能來弟子家中託",
    "T47n1998B_001:0954b17": "生否。師微笑諾之。及歸寺得疾。數日而化。其",
    "T47n1998B_001:0954b18": "遷化日。朱家生一女子。圓照本禪師時住瑞",
    "T47n1998B_001:0954b19": "光。聞其事往訪之。方出月抱出。一見便笑。圓",
    "T47n1998B_001:0954b20": "照喚云。海印爾錯了也。女子哭數聲化去。",
    "T47n1998B_001:0954b21": "長蘆福長老。道眼不明。常將所得施利。往上",
    "T47n1998B_001:0954b22": "江齋僧。圓通秀禪師聞之。往驗其虛實。適至",
    "T47n1998B_001:0954b23": "見福上堂云。入荒田不揀。可殺顢頇。信手拈",
    "T47n1998B_001:0954b24": "來草猶較些子。便下座。秀大驚曰。說禪如",
    "T47n1998B_001:0954b25": "此。誰道不會。乃謂。諸方生滅。遂躬造方丈",
    "T47n1998B_001:0954b26": "禮謁。具說前事。仍請益提唱之語。福依文解",
    "T47n1998B_001:0954b27": "義。秀曰。若如此。諸方不謾道。爾不會禪。福",
    "T47n1998B_001:0954b28": "不肯。秀曰。請打鐘集眾。有法秀上座在此。與",
    "T47n1998B_001:0954b29": "和尚理會。福休去。",
    "T47n1998B_001:0954c01": "和州開聖覺老。初參長蘆夫鐵脚。久無所得。",
    "T47n1998B_001:0954c02": "聞東山五祖法道。徑造席下。一日室中垂問",
    "T47n1998B_001:0954c03": "云。釋迦彌勒猶是他奴。且道。他是阿誰。覺",
    "T47n1998B_001:0954c04": "云。胡張三黑李四。祖然其語。時圓悟和尚為",
    "T47n1998B_001:0954c05": "座元。祖舉此語似之。悟云。好則好。恐未實。不",
    "T47n1998B_001:0954c06": "可放過。更於語下搜看。次日入室垂問如前。",
    "T47n1998B_001:0954c07": "覺云。昨日向和尚道了。祖云。道什麼。覺云。",
    "T47n1998B_001:0954c08": "胡張三黑李四。祖云。不是不是。覺云。和尚為",
    "T47n1998B_001:0954c09": "甚昨日道是。祖云。昨日是今日不是。覺於言",
    "T47n1998B_001:0954c10": "下大悟。覺後出世住開聖。見長蘆法席大盛。",
    "T47n1998B_001:0954c11": "乃嗣夫不原所得。拈香時忽覺胸前如擣。遂",
    "T47n1998B_001:0954c12": "於痛處發癰成竅。以乳香作餅塞之。久而不",
    "T47n1998B_001:0954c13": "愈竟卒。",
    "T47n1998B_001:0954c14": "王荊公。一日訪蔣山元禪師。坐間談論品藻",
    "T47n1998B_001:0954c15": "古今。山曰。相公口氣逼人。恐著述搜索勞役。",
    "T47n1998B_001:0954c16": "心氣不正。何不坐禪體此大事。公從之。一日",
    "T47n1998B_001:0954c17": "謂山曰。坐禪實不虧人。余數年要作胡笳十",
    "T47n1998B_001:0954c18": "八拍不成。夜坐間已就。山呵呵大笑。",
    "T47n1998B_001:0954c19": "王荊公。一日問張文定公曰。孔子去世百年",
    "T47n1998B_001:0954c20": "生孟子。亞聖後絕無人何也。文定公曰。豈無",
    "T47n1998B_001:0954c21": "人。亦有過孔孟者。公曰誰。文定曰。江西馬大",
    "T47n1998B_001:0954c22": "師坦然禪師。汾陽無業禪師。雪峯巖頭丹霞",
    "T47n1998B_001:0954c23": "雲門。荊公聞舉意不甚解。乃問曰。何謂也。文",
    "T47n1998B_001:0954c24": "定曰。儒門淡薄。收拾不住。皆歸釋氏焉。公欣",
    "T47n1998B_001:0954c25": "然嘆服。後舉似張無盡。無盡撫几嘆賞曰。達",
    "T47n1998B_001:0954c26": "人之論也。",
    "T47n1998B_001:0954c27": "任觀察。內貴中賢士　徽廟極眷之。任傾心",
    "T47n1998B_001:0954c28": "釋氏。遍參知識。每自嘆息曰。余幸得為人。而",
    "T47n1998B_001:0954c29": "形體不全。及不識所生父母。想前世輕賤於",
    "T47n1998B_001:0955a01": "人。招此報應。遂發誓。遇休沐還私宅。屏絕人",
    "T47n1998B_001:0955a02": "事。炷香禮佛。刺血寫華嚴經一部。每一字三",
    "T47n1998B_001:0955a03": "拜。願來世識所生父母。忽一日有客相訪。任",
    "T47n1998B_001:0955a04": "出遲。客怒云。人客及門。何故不出。任笑曰。",
    "T47n1998B_001:0955a05": "在家中寫一卷赦書。客詰其故。任以實對。遂",
    "T47n1998B_001:0955a06": "取經示之云。此是閻老子面前。喫鐵棒吞鐵",
    "T47n1998B_001:0955a07": "丸底赦書。客悚然驚駭。回舍亦自寫一部。",
    "T47n1998B_001:0955a08": "五祖演和尚。依舒州白雲海會端和尚。咨決",
    "T47n1998B_001:0955a09": "大事深徹骨髓。端令山前作磨頭。演逐年磨",
    "T47n1998B_001:0955a10": "下收糠麩錢解典出息。雇人工及開供。外剩",
    "T47n1998B_001:0955a11": "錢入常住。每被人於端處鬪諜是非云。演逐",
    "T47n1998B_001:0955a12": "日磨下飲酒食肉。及養莊客婦女。一院紛紜。",
    "T47n1998B_001:0955a13": "演聞之故意買肉沽酒。懸于磨院。及買坯粉。",
    "T47n1998B_001:0955a14": "與莊客婦女搽畫。每有禪和來遊磨院。演以",
    "T47n1998B_001:0955a15": "手與婦女椰榆語笑。全無忌憚。端一日喚至",
    "T47n1998B_001:0955a16": "方丈問其故。演喏喏無他語。端劈面掌之。演",
    "T47n1998B_001:0955a17": "顏色不動。遂作禮而去。端咄云。急退却。演",
    "T47n1998B_001:0955a18": "云。俟某算計了請人交割。一日白端曰。某在",
    "T47n1998B_001:0955a19": "磨下除沽酒買肉之餘。剩錢三百千入常住",
    "T47n1998B_001:0955a20": "端大驚駭。方知小人嫉妬。時秀圓通為座元。",
    "T47n1998B_001:0955a21": "受四面請。即請祖為第一座。",
    "T47n1998B_001:0955a22": "湛堂準和尚。因讀孔明出師表。悟得做文章。",
    "T47n1998B_001:0955a23": "有羅漢供疏云。梵語阿羅漢。此云無生。出",
    "T47n1998B_001:0955a24": "三界二十五有塵勞。超分段生死。受如來付",
    "T47n1998B_001:0955a25": "囑。應供天人。福利一切群情。檀越宜興供養。",
    "T47n1998B_001:0955a26": "又作水磨記云。泐潭山。即馬祖大寂禪師。昔",
    "T47n1998B_001:0955a27": "與禪者輩選佛大道場。雖年代深遠。而佛法",
    "T47n1998B_001:0955a28": "未甞遠也。但其間善知識。所見不同互有高",
    "T47n1998B_001:0955a29": "下。故有遠矣。如僧問馬祖如何是佛。曰即心",
    "T47n1998B_001:0955b01": "是佛。故觀其所以。即知眾生本來成佛無有",
    "T47n1998B_001:0955b02": "高下。其高下在人不在法也。而況末代有我",
    "T47n1998B_001:0955b03": "說法者。是故選佛求師。不得不審也。大宋元",
    "T47n1998B_001:0955b04": "符戊寅歲。有漢中沙門意忠上座。尋師訪道。",
    "T47n1998B_001:0955b05": "選佛參禪。干木隨身逢場作戲。然其場也戲",
    "T47n1998B_001:0955b06": "乎一時。以其功也利益千古。於是革其舊制。",
    "T47n1998B_001:0955b07": "郢人猶迷。徇器投機。變通在我。豈以繩墨拘",
    "T47n1998B_001:0955b08": "其大猷。而為古人規矩之所限哉。是謂有子",
    "T47n1998B_001:0955b09": "不可教。其可教者語言糟粕也。非心之至妙。",
    "T47n1998B_001:0955b10": "其至妙之心在我。不在文字語言也。縱有明",
    "T47n1998B_001:0955b11": "師密授。不如心之自得。故曰得之於心。應之",
    "T47n1998B_001:0955b12": "於手。皆靈然心法之妙用也。故有以破麥也",
    "T47n1998B_001:0955b13": "即為其磑。欲變米也即為其碾。欲取麵也即",
    "T47n1998B_001:0955b14": "為其羅。欲去糠也即為其扇。而規模法則。總",
    "T47n1998B_001:0955b15": "有關棙。消息既通。皆不撥而自轉。以其水也。",
    "T47n1998B_001:0955b16": "一波纔動。前波後波波波應而無盡。以其磑",
    "T47n1998B_001:0955b17": "也。一輪纔舉。大輪小輪輪輪運而無窮。由是",
    "T47n1998B_001:0955b18": "上下相應。高低共作。其妙用也出乎自然。故",
    "T47n1998B_001:0955b19": "不假人力之所能為。而奇絕可觀。玄之又玄。",
    "T47n1998B_001:0955b20": "然後左旋右轉。竪去橫來。更相擊觸出大法",
    "T47n1998B_001:0955b21": "音。皆演苦空無常無我諸波羅蜜。而聞者聞",
    "T47n1998B_001:0955b22": "其心。見者見其性。以至嗅甞知覺。盡獲法喜",
    "T47n1998B_001:0955b23": "禪悅之樂。又何即以米麵諸所須物。供香積",
    "T47n1998B_001:0955b24": "厨而為二膳。飽禪者輩往來選佛者歟。",
    "T47n1998B_001:0955b25": "師云。今時兄弟。參佛果底。不肯見佛眼。見佛",
    "T47n1998B_001:0955b26": "眼底。不肯參佛果。譬如眾盲摸象。豈知二老",
    "T47n1998B_001:0955b27": "之意耶。殊不知。佛眼便是有規矩底佛果。佛",
    "T47n1998B_001:0955b28": "果便是無規矩底佛眼。若是要為人不瞎人",
    "T47n1998B_001:0955b29": "眼。却來見佛果。若秖見佛眼。涅槃堂禪。自救",
    "T47n1998B_001:0955c01": "即得。為人即不得。老南會下得底兄弟。便指",
    "T47n1998B_001:0955c02": "教見真點胸蓋手段苦辣為人自別也。",
    "T47n1998B_001:0955c03": "師一日云。今時參禪人。如蠅子相似。有些腥",
    "T47n1998B_001:0955c04": "羶氣味便泊。須是從頭與他拈却到無氣味",
    "T47n1998B_001:0955c05": "處泊在。平地上從上來作家宗師能為人。惟",
    "T47n1998B_001:0955c06": "睦州。見爾有坐地處。便剗却。從頭秖是剗將",
    "T47n1998B_001:0955c07": "去。",
    "T47n1998B_001:0955c08": "又一日云。宗師為人。只不得有落地處。若有",
    "T47n1998B_001:0955c09": "落地處。便被學家在面前行也。",
    "T47n1998B_001:0955c10": "一日又云。爾但灰却心念來看。灰來灰去。驀",
    "T47n1998B_001:0955c11": "然冷灰。一粒豆爆在爐外。便是沒事人也。",
    "T47n1998B_001:0955c12": "師在寶峯時元首座極見喜。一日請假往謁",
    "T47n1998B_001:0955c13": "李商老。云一月日便歸。後四十日方歸。元見",
    "T47n1998B_001:0955c14": "遽云。噁野了也。無常迅速。師不覺汗下。",
    "T47n1998B_001:0955c15": "師因讀洞山悟道頌。遂疑云。有箇渠。又有箇",
    "T47n1998B_001:0955c16": "我。成什麼禪。遂請益湛堂。堂云。爾更舉看。",
    "T47n1998B_001:0955c17": "師遂舉。堂云。爾舉也未會。便推出。",
    "T47n1998B_001:0955c18": "圓悟云。達磨西來將何傳授。師云。不可總作",
    "T47n1998B_001:0955c19": "野狐精見解。又問。據虎頭收虎尾。第一句下",
    "T47n1998B_001:0955c20": "明宗旨。如何是第一句。師云。此是第二句。",
    "T47n1998B_001:0955c21": "師一日云。我這裏無逐日長進底禪。遂彈指",
    "T47n1998B_001:0955c22": "一下云。若會去便罷參。乃云。今時一般宗師",
    "T47n1998B_001:0955c23": "為人。入室三五。遍辨白他不出。却教他說悟",
    "T47n1998B_001:0955c24": "處。更問。爾見處如何。學人云。某見處說不",
    "T47n1998B_001:0955c25": "得。却云。爾說不得。我如何見得爾去。若恁麼",
    "T47n1998B_001:0955c26": "地。如何為人。不見泉大道。到慈明。明云。片",
    "T47n1998B_001:0955c27": "雲生谷口。遊人何處來。泉云。夜來何處火。燒",
    "T47n1998B_001:0955c28": "出古人墳。明云。未在更道。泉便作虎聲。明便",
    "T47n1998B_001:0955c29": "打一坐具。泉推明向禪床上。明却作虎聲。泉",
    "T47n1998B_001:0956a01": "云。我見八十四人善知識。惟師繼得臨濟宗",
    "T47n1998B_001:0956a02": "風。看他恁麼問答數句子。那裏便是見他處。",
    "T47n1998B_001:0956a03": "須是如此始得。",
    "T47n1998B_001:0956a04": "師云。山僧待人志誠。須是資質是始得。此是",
    "T47n1998B_001:0956a05": "一超直入如來地。參禪須是直心直行直言",
    "T47n1998B_001:0956a06": "直語。心言直故。始終地位中間。永無諸委曲",
    "T47n1998B_001:0956a07": "相。祖師西來直指人心見性成佛。僧問雲門。",
    "T47n1998B_001:0956a08": "如何是佛。門云。乾屎橛。擬議思量已曲了也。",
    "T47n1998B_001:0956a09": "何況脫空耶。",
    "T47n1998B_001:0956a10": "因無礙。請師讚法海真。乃曰。上江老宿。大段",
    "T47n1998B_001:0956a11": "笑下江。雲門下却不笑覺印。蓋他曾見保寧",
    "T47n1998B_001:0956a12": "勇真淨輩來。兼圓通曾見舜老夫浮山遠。所",
    "T47n1998B_001:0956a13": "以較別。如大小本夫鐵脚輩。皆可笑也。蓋法",
    "T47n1998B_001:0956a14": "海嗣覺印。印嗣圓通。其辭曰。廓圓通門續雲",
    "T47n1998B_001:0956a15": "門派。燕坐胡床虎視百怪。佩毘盧印摧伏魔",
    "T47n1998B_001:0956a16": "外。一句當陽電光非快。不動道場而入三昧。",
    "T47n1998B_001:0956a17": "贊之毀之俱遭白癩。夫是之謂法海老人。能",
    "T47n1998B_001:0956a18": "於一毫端。而遊戲無邊之法界。圓通甞在端",
    "T47n1998B_001:0956a19": "和尚處作首座。受四面請。其時演和尚在海",
    "T47n1998B_001:0956a20": "會作磨頭。遂交代作首座。圓通遷棲賢。而演",
    "T47n1998B_001:0956a21": "和尚交代住持四面也。端和尚甞頌古有一",
    "T47n1998B_001:0956a22": "句云。日出東方夜落西。圓通改夜字作定字。",
    "T47n1998B_001:0956a23": "端笑而從之。",
    "T47n1998B_001:0956a24": "五祖和尚一日云。我這裏禪似箇什麼。如人",
    "T47n1998B_001:0956a25": "家會作賊。有一兒子一日云。我爺老。後我却",
    "T47n1998B_001:0956a26": "如何養家。須學箇事業始得。遂白其爺。爺",
    "T47n1998B_001:0956a27": "云。好得。一夜引至巨室。穿窬入宅。開櫃乃教",
    "T47n1998B_001:0956a28": "兒子入其中取衣帛。兒纔入櫃。爺便閉却復",
    "T47n1998B_001:0956a29": "鎖了。故於聽上扣打令其家驚覺。乃先尋穿",
    "T47n1998B_001:0956b01": "窬而去。其家人即時起來。點火燭之知有賊。",
    "T47n1998B_001:0956b02": "但已去了其賊兒在櫃中私自語曰。我爺何",
    "T47n1998B_001:0956b03": "故如此。正悶悶中。却得一計作鼠咬聲。其家",
    "T47n1998B_001:0956b04": "遣使婢點燈開櫃。櫃纔開。賊兒聳身吹滅燈",
    "T47n1998B_001:0956b05": "推倒婢走出。其家人趕至中路。賊兒忽見一",
    "T47n1998B_001:0956b06": "井。乃推巨石投井中。其人却於井中覓。賊兒",
    "T47n1998B_001:0956b07": "直走歸家問爺。爺云。爾休說。爾怎生得出。兒",
    "T47n1998B_001:0956b08": "具說上件意。爺云。爾麼儘做得。",
    "T47n1998B_001:0956b09": "師云。圓通秀禪師因雪下云。雪下有三種僧。",
    "T47n1998B_001:0956b10": "上等底僧堂中坐禪。中等磨墨點筆作雪詩。",
    "T47n1998B_001:0956b11": "下等圍爐說食。予丁未年冬在虎丘。親見此",
    "T47n1998B_001:0956b12": "三等僧。不覺失笑。乃知前輩語不虛耳。",
    "T47n1998B_001:0956b13": "五祖和尚。初參圓照禪師。會盡古今因緣。惟",
    "T47n1998B_001:0956b14": "不會僧問興化。四方八面來時如何。化云。打",
    "T47n1998B_001:0956b15": "中間底。僧禮拜。化云。我昨日赴箇村齋。至中",
    "T47n1998B_001:0956b16": "路被一陣狂風暴雨。却向古廟裏嚲得過。遂",
    "T47n1998B_001:0956b17": "請益照。照云。此是臨濟門風。爾去問他兒孫。",
    "T47n1998B_001:0956b18": "祖遂來參浮山遠。請益此公案。遠云。有箇譬",
    "T47n1998B_001:0956b19": "喻。恰似箇三家村裏賣柴漢。夯一條匾擔了。",
    "T47n1998B_001:0956b20": "却問中書堂今日商量甚事。祖云。恁地時大",
    "T47n1998B_001:0956b21": "段未在。浮山遠既年尊耳聵。遂指教參一箇",
    "T47n1998B_001:0956b22": "小長老。乃白雲端也。老僧雖不識他。見他頌",
    "T47n1998B_001:0956b23": "臨濟三頓棒因緣。見得淨潔。可往咨決。祖",
    "T47n1998B_001:0956b24": "從之。真淨一日謂老黃龍云。白雲端頌臨濟",
    "T47n1998B_001:0956b25": "三頓棒。與某甲見處一般。南云。爾如何會他",
    "T47n1998B_001:0956b26": "底。淨便舉頌。龍喝云。白雲會。爾不會。",
    "T47n1998B_001:0956b27": "圓悟和尚。請益五祖。臨濟四賓主怎生。祖",
    "T47n1998B_001:0956b28": "云。也秖箇程限。是什麼閑事。祖云。我這裏恰",
    "T47n1998B_001:0956b29": "似馬前相撲。倒便休。",
    "T47n1998B_001:0956c01": "佛鑑平時參平實禪。自負不肯五祖。乃謂。秖",
    "T47n1998B_001:0956c02": "是硬移換人。圓悟云。不是這道理。有實處爾",
    "T47n1998B_001:0956c03": "看。我從前豈有恁麼說話來。徐徐稍信。後來",
    "T47n1998B_001:0956c04": "因舉。森羅及萬象。一法之所印。驀然便道。祖",
    "T47n1998B_001:0956c05": "師西來直指人心見性成佛。于今諸方多是",
    "T47n1998B_001:0956c06": "曲指人心說性成佛。",
    "T47n1998B_001:0956c07": "圓悟在五祖時。祖云。爾也儘好。只是有些病。",
    "T47n1998B_001:0956c08": "悟再三。請問不知某有什麼病。祖云。只是禪",
    "T47n1998B_001:0956c09": "忒多。悟云本為。參禪因什麼却嫌人。說禪祖",
    "T47n1998B_001:0956c10": "云。只似尋常說話時。多少好。時有僧便問。因",
    "T47n1998B_001:0956c11": "甚嫌人說禪。祖云。惡情悰。",
    "T47n1998B_001:0956c12": "五祖一日。問圓悟無縫塔話。悟罔然。直從方",
    "T47n1998B_001:0956c13": "丈隨至三門方道得。祖云。爾道得也。悟云不",
    "T47n1998B_001:0956c14": "然。暫時不在。便不堪也。",
    "T47n1998B_001:0956c15": "師因入室退閑坐。忽云。今時兄弟。知見情解",
    "T47n1998B_001:0956c16": "多。須要記閑言長語來這裏答。大似手中握",
    "T47n1998B_001:0956c17": "無價摩尼寶珠。被人問爾手中是什麼。却放",
    "T47n1998B_001:0956c18": "下拈起一箇土塊。可殺癡。若恁麼。參到驢年",
    "T47n1998B_001:0956c19": "也不省。",
    "T47n1998B_001:0956c20": "師一日云。我這裏無法與人。秖是據款結案。",
    "T47n1998B_001:0956c21": "恰如將箇琉璃瓶子來。護惜如什麼。我一見",
    "T47n1998B_001:0956c22": "便為爾打破。爾又將得摩尼珠來。我又奪了。",
    "T47n1998B_001:0956c23": "見爾恁地來。我又和爾兩手截了。所以臨濟",
    "T47n1998B_001:0956c24": "和尚道。逢佛殺佛。逢祖殺祖。逢羅漢殺羅",
    "T47n1998B_001:0956c25": "漢。爾且道。既稱善知識。為什麼却要殺人。",
    "T47n1998B_001:0956c26": "爾且看。他是什麼道理。而今兄弟。做工夫不",
    "T47n1998B_001:0956c27": "省這箇。過在何處。只為要去明他。且如恁麼",
    "T47n1998B_001:0956c28": "也不得不恁麼也不得恁麼不恁麼總不得。",
    "T47n1998B_001:0956c29": "作麼生是爾將一轉語便去明得麼。永明他",
    "T47n1998B_001:0957a01": "不得。古人忒殺直截。爾不肯去直截處行。秖",
    "T47n1998B_001:0957a02": "為分明極。翻令所得遲。",
    "T47n1998B_001:0957a03": "師一日云。我平生好罵人。因看玄沙語錄。大",
    "T47n1998B_001:0957a04": "喜他勘靈雲。道諦當甚諦當。敢保老兄未徹",
    "T47n1998B_001:0957a05": "在可謂壁立萬仞。後來與靈雲說話了。却云。",
    "T47n1998B_001:0957a06": "爾恁麼方始是徹。後頭却恁麼撒屎撒尿。却",
    "T47n1998B_001:0957a07": "問圓悟如何。悟笑云。他後頭却恁麼地。我也",
    "T47n1998B_001:0957a08": "理會不得。遂下來歸到寮。方知玄沙大段作",
    "T47n1998B_001:0957a09": "怪。遂舉似圓悟。悟笑云。且喜爾知。晦堂云。",
    "T47n1998B_001:0957a10": "今時諸方。多是無此藥頭。師云。切忌外人聞",
    "T47n1998B_001:0957a11": "此麁言。",
    "T47n1998B_001:0957a12": "師因見老宿上堂云。我在老師會中。得箇末",
    "T47n1998B_001:0957a13": "後句。不免布施大眾。良久云。不與萬法為侶",
    "T47n1998B_001:0957a14": "者。是什麼人。待汝一口吸盡西江水。即向汝",
    "T47n1998B_001:0957a15": "道。便下座。師云。山僧即不然。我在老師會中",
    "T47n1998B_001:0957a16": "得箇末後句。不免舉似大眾。便下座。",
    "T47n1998B_001:0957a17": "洞山寶禪師。嗣五祖戒和尚。廬州人。為人廉",
    "T47n1998B_001:0957a18": "謹。甞在五祖主事。戒病令行者往庫司取生",
    "T47n1998B_001:0957a19": "薑煎藥。寶叱之。行者白戒。戒令將錢回買。寶",
    "T47n1998B_001:0957a20": "方取薑付之。後筠州洞山闕人。郡守以書託",
    "T47n1998B_001:0957a21": "戒。舉所知者主之。戒曰。賣生薑漢住得。遂出",
    "T47n1998B_001:0957a22": "世住洞山。後移住歸宗。一日扶杖出門。見喝",
    "T47n1998B_001:0957a23": "道來問。甚官。吏云。縣尉。令避路。寶側立道",
    "T47n1998B_001:0957a24": "左避之。忽見馬跪不行。寶曰。畜生却識人。尉",
    "T47n1998B_001:0957a25": "知是寶。再拜而去。復遷雲居。一夜山神肩輿",
    "T47n1998B_001:0957a26": "遶寺行。寶云。擡爾爺擡爾娘。擡上方丈去。神",
    "T47n1998B_001:0957a27": "復舁歸方丈。寶初行脚時。甞宿旅邸。為倡女",
    "T47n1998B_001:0957a28": "所窘。遂讓榻與之睡。寶坐禪明發。倡女索宿",
    "T47n1998B_001:0957a29": "錢。寶與之。出門自燒被褥而去。倡女以寶告",
    "T47n1998B_001:0957b01": "其父母。遂請歸。致齋以謝。謂其真佛子也。甞",
    "T47n1998B_001:0957b02": "作達磨祖師贊。最播叢林。瑯瑘覺和尚和之。",
    "T47n1998B_001:0957b03": "今載正法眼藏。一僧問師云。某參禪不得。未",
    "T47n1998B_001:0957b04": "審病在甚麼處。師云。病在這裏。僧云。某甲",
    "T47n1998B_001:0957b05": "因什麼却參不得。師云。開眼尿床漢。我打爾",
    "T47n1998B_001:0957b06": "去。",
    "T47n1998B_001:0957b07": "懷禪師謂秀圓通曰。元青州慶福建并汝三",
    "T47n1998B_001:0957b08": "人。克振吾宗。自餘皆是隨根受道。",
    "T47n1998B_001:0957b09": "兜率悅禪師。在道吾首眾。時老智和尚居雲",
    "T47n1998B_001:0957b10": "蓋。悅一日領數十衲子謁智。智與語未及數",
    "T47n1998B_001:0957b11": "句。知悅所蘊深淺。笑曰。觀首座氣質不凡。奈",
    "T47n1998B_001:0957b12": "何出言吐氣如醉人耶。悅面熱汗下。曰願和",
    "T47n1998B_001:0957b13": "尚不吝慈悲。復與語未幾。又錐劄之。悅茫",
    "T47n1998B_001:0957b14": "然。遂領其徒咨聞入室。智笑曰。公首眾說法",
    "T47n1998B_001:0957b15": "人也。如某聞見不博。何益於公耶。再四懇之。",
    "T47n1998B_001:0957b16": "智曰。老僧無福。道不取信於人。脫受首座禮",
    "T47n1998B_001:0957b17": "拜。異日定取謗於某。竟不許。乃問悅曰。首座",
    "T47n1998B_001:0957b18": "曾見法昌遇禪師否。曰曾看他語錄自了。可",
    "T47n1998B_001:0957b19": "以不願見之。又問。曾見洞山文和尚否。曰關",
    "T47n1998B_001:0957b20": "西子。沒頭腦。拕一條布裙作尿臭氣。有甚長",
    "T47n1998B_001:0957b21": "處。智曰。首座但向尿臭氣參取。悅依教乃往",
    "T47n1998B_001:0957b22": "洞山依止。未久深領奧旨。復往見老智。智曰。",
    "T47n1998B_001:0957b23": "首座見關西子後。大事如何。悅曰。若不得和",
    "T47n1998B_001:0957b24": "尚指示。洎乎蹉過一生。乃焚香禮謝。後出世",
    "T47n1998B_001:0957b25": "嗣法洞山。居常誡其徒。敘其雲蓋指見洞山",
    "T47n1998B_001:0957b26": "之語。汝等當以師事智和尚也。後智遷寂。是",
    "T47n1998B_001:0957b27": "時照禪師住兜率。乃悅之高弟也。智後事盡",
    "T47n1998B_001:0957b28": "得照主之。如師資禮。蓋其不忘付囑也。",
    "T47n1998B_001:0957b29": "師一日云。菩薩人眼見佛性。須是眼見始得。",
    "T47n1998B_001:0957c01": "大慧普覺禪師宗門武庫終"
}