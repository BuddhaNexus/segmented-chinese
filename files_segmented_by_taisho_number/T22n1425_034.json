{
    "T22n1425_034:0499a20": "摩訶僧祇律卷第三十四",
    "T22n1425_034:0499a22": "東晉天竺三藏佛陀跋陀羅",
    "T22n1425_034:0499a23": "共法顯譯",
    "T22n1425_034:0499a24": "明威儀法之一(上坐法)",
    "T22n1425_034:0499a25": "佛住舍衛城，爾時比丘僧集欲作布薩，比丘",
    "T22n1425_034:0499a26": "盡集。時難陀為僧上座不來。有檀越持物來，",
    "T22n1425_034:0499a27": "待僧和合已欲布施，問：「僧集未？」答言：「未集。」復",
    "T22n1425_034:0499a28": "問：「誰不來？」答言：「僧上座不來。」檀越嫌言：「我待",
    "T22n1425_034:0499a29": "僧集欲有所施，而上座不來。」待良久便布施",
    "T22n1425_034:0499b01": "而去。上座逼暮方來，竟不行舍羅，復不唱：",
    "T22n1425_034:0499b02": "「不來諸比丘說欲清淨？」直略說四事而去。年",
    "T22n1425_034:0499b03": "少比丘問言：「上座來未？」答言：「上座來已還去。」",
    "T22n1425_034:0499b04": "年少比丘嫌言：「云何上座來亦不使人知，去",
    "T22n1425_034:0499b05": "亦不使人知？」諸比丘以是因緣往白世尊。佛",
    "T22n1425_034:0499b06": "言：「呼難陀來。」來已，佛問難陀：「汝實爾不？」",
    "T22n1425_034:0499b07": "答言：「實爾。」佛言：「從今日後僧上座應如是",
    "T22n1425_034:0499b08": "知。云何如是知？上座法應知。今十四日、若十",
    "T22n1425_034:0499b09": "五日布薩，中間布薩若晝、若夜，當知處所，若",
    "T22n1425_034:0499b10": "溫室、講堂、若林中，應廣誦五篇戒，下至四事",
    "T22n1425_034:0499b11": "及偈，餘者僧常聞。」若城邑聚落中有比丘者，",
    "T22n1425_034:0499b12": "上座應令人唱：「今僧十四日、若十五日，若食",
    "T22n1425_034:0499b13": "前食後，爾許人影在某處布薩。」應先使人掃",
    "T22n1425_034:0499b14": "地泥治、散眾花已，誰應呪願、誦戒、行舍羅？上",
    "T22n1425_034:0499b15": "座應知。說戒時僧未集，有檀越來者，上座應",
    "T22n1425_034:0499b16": "為說法共相勞問。若不能者，應請第二上",
    "T22n1425_034:0499b17": "座。若法師為說法、布薩時至者，應問：「檀越欲",
    "T22n1425_034:0499b18": "去住。」若言：「去。」者，應與呪願發遣令去。住者，應",
    "T22n1425_034:0499b19": "遣出已作布薩。有者應香湯洗舍羅已行。若",
    "T22n1425_034:0499b20": "坐希者，應一人行一人收，不得覆頭覆肩行",
    "T22n1425_034:0499b21": "籌，應脫革屣偏袒右肩行籌，受籌人亦如是。",
    "T22n1425_034:0499b22": "先行受具足人籌，然後行沙彌籌。行已應白：",
    "T22n1425_034:0499b23": "「爾許受具足人，爾許沙彌，合有爾許人。」僧上",
    "T22n1425_034:0499b24": "座應誦戒。若不能者，次第二上座誦。若復",
    "T22n1425_034:0499b25": "不能，乃至能誦者應誦。誦時若逼暮、天陰、",
    "T22n1425_034:0499b26": "風雨、有老病人不堪久坐、住處遠、有王難、賊",
    "T22n1425_034:0499b27": "難，爾時得略誦。若日早無上諸難者應廣誦，",
    "T22n1425_034:0499b28": "若上座自誦、若餘人誦，若和合竟夜說法、論",
    "T22n1425_034:0499b29": "議、問答、呪願。上座布薩法應如是。若不爾",
    "T22n1425_034:0499c01": "者，越威儀法。",
    "T22n1425_034:0499c02": "佛住舍衛城，爾時比丘僧集欲作布薩，第一",
    "T22n1425_034:0499c03": "上座來，第二上座不來。時檀越持物來欲布",
    "T22n1425_034:0499c04": "施，問：「僧集未？」答言：「未集。」問：「誰不來？」答言：「第",
    "T22n1425_034:0499c05": "二上座不來。」檀越嫌言：「我欲少有所施，第",
    "T22n1425_034:0499c06": "二上座不來。」待良久不來，便布施而去。第二",
    "T22n1425_034:0499c07": "上座逼暮方來，上座嫌言：「世尊獨制我，第二",
    "T22n1425_034:0499c08": "上座便不問耶？」諸比丘以是因緣往白世尊。",
    "T22n1425_034:0499c09": "佛言：「呼是比丘來。」來已，佛問比丘：「汝實爾不？」",
    "T22n1425_034:0499c10": "答言：「實爾。」佛言：「從今日後布薩時，第二上座",
    "T22n1425_034:0499c11": "亦應如是知。云何如是知？一切如上座中廣",
    "T22n1425_034:0499c12": "說。但以第二上座為異耳。若僧上座不能者，",
    "T22n1425_034:0499c13": "第二上座應知。若不如是者，越威儀法。」",
    "T22n1425_034:0499c14": "佛住舍衛城，爾時比丘僧集欲作布薩，上座、",
    "T22n1425_034:0499c15": "第二上座來，餘人彷徉不時來集。上座、第二",
    "T22n1425_034:0499c16": "上座嫌言：「世尊獨制我，不制餘人耶？」諸比丘",
    "T22n1425_034:0499c17": "以是因緣，往白世尊，佛言：「呼是諸比丘來。」來",
    "T22n1425_034:0499c18": "已，佛問：「汝實爾不？」答言：「實爾。世尊！」佛言：「從",
    "T22n1425_034:0499c19": "今日後布薩事，一切僧應如是知。云何如是",
    "T22n1425_034:0499c20": "應知？月一日、二日乃至十四日、十五日，布薩",
    "T22n1425_034:0499c21": "中間、布薩日處所應知。若人問：『今是幾日？』不",
    "T22n1425_034:0499c22": "得逆問：『昨日是幾日？』要當知。若恐忘者，應作",
    "T22n1425_034:0499c23": "籌繩穿懸講堂前、若食厨前，直月知事人日",
    "T22n1425_034:0499c24": "過一籌。布薩日廣誦五篇戒，乃至四事及偈，",
    "T22n1425_034:0499c25": "餘者僧常聞。一切如上座中廣說，但一切為",
    "T22n1425_034:0499c26": "異。若上座、第二上座復不能者，餘一切盡應",
    "T22n1425_034:0499c27": "知。若不如是，越威儀法。」",
    "T22n1425_034:0499c28": "佛住舍衛城，爾時祇洹精舍檀越設供飯比",
    "T22n1425_034:0499c29": "丘僧，第一上座不來，羹飯已冷。檀越言：「比丘",
    "T22n1425_034:0500a01": "僧集未？」答言：「未集。」「誰不來？」答言：「第一上座",
    "T22n1425_034:0500a02": "不來。」檀越嫌言：「我捨家業來欲飯僧，而比",
    "T22n1425_034:0500a03": "丘不集。」上座時至方來，亦不歎食呪願，狼狽",
    "T22n1425_034:0500a04": "食已便去。年少問言：「上座來未？」答言：「已來",
    "T22n1425_034:0500a05": "食竟便去。」年少嫌言：「上座來亦不令人知，去",
    "T22n1425_034:0500a06": "亦不令人知。」諸比丘以是因緣往白世尊。佛",
    "T22n1425_034:0500a07": "言：「呼難陀來。」來已，佛問：「汝實爾不？」答言：「實爾。」",
    "T22n1425_034:0500a08": "佛言：「從今日後僧上座食應如是知。云何",
    "T22n1425_034:0500a09": "如是知？今日誰施食？為二部眾、為一部眾？為",
    "T22n1425_034:0500a10": "別房、請聚落中？若精舍中應知。若有人請明",
    "T22n1425_034:0500a11": "日飯僧，僧上座不得即受，應知前請人姓名",
    "T22n1425_034:0500a12": "客舊巷陌處所，恐有人試弄比丘故，不應即",
    "T22n1425_034:0500a13": "受。若有人識彼請人男女，得受請。受請已不",
    "T22n1425_034:0500a14": "得便隨去，至明旦應遣直月、若園民、若沙彌",
    "T22n1425_034:0500a15": "往看之，或遭縣官、水火、盜賊產生死亡不能得",
    "T22n1425_034:0500a16": "辦。若有此難，僧應自辦食，若無者語令乞食。",
    "T22n1425_034:0500a17": "使往問：『請主食辦未？』若言：『是何人？是何食？』當",
    "T22n1425_034:0500a18": "知彼誑。若僧伽藍有食應辦常食，若無應",
    "T22n1425_034:0500a19": "唱言：『比丘僧被誑，各自乞食。』若請主言：『尊者！",
    "T22n1425_034:0500a20": "正爾辦。』是時上座應知時。若冬時應一切集",
    "T22n1425_034:0500a21": "已共去，若春夏時應前後去。若到彼請家日",
    "T22n1425_034:0500a22": "早，食未辦欲餘行，應白比丘：『我欲至某甲",
    "T22n1425_034:0500a23": "家，若食辦者莫待我。』去已應早還。入檀越家",
    "T22n1425_034:0500a24": "時，上座應知坐左右。若檀越作吉祥會，右敷",
    "T22n1425_034:0500a25": "座者應坐。若為餓鬼會，左敷座者亦應坐。若",
    "T22n1425_034:0500a26": "敷長淨坐具，急者應以手按令緩，徐徐坐不",
    "T22n1425_034:0500a27": "得使裂。若不急者不得頓身坐，或下有器物、",
    "T22n1425_034:0500a28": "眠小兒，先應一手按座。不得持膩鉢及餅果",
    "T22n1425_034:0500a29": "著上，不得用拭手。上座當知誰看房？誰病應",
    "T22n1425_034:0500b01": "語與食。若檀越惜者，應語言：『長壽！法應與，",
    "T22n1425_034:0500b02": "不得不與。』若日早者應著行取，若日晚者應",
    "T22n1425_034:0500b03": "先取發遣令去。僧上座應知前人為何等施？",
    "T22n1425_034:0500b04": "當為應時呪願。若檀越行食時，多與上座者，",
    "T22n1425_034:0500b05": "上座應問：『一切僧盡得爾許不？』答言：『止上座",
    "T22n1425_034:0500b06": "得耳。』應語言：『一切平等與。』若言：『盡得者應受。』",
    "T22n1425_034:0500b07": "若須，少取少下者，應語：『多與。』若乳酪、餅肉、酥",
    "T22n1425_034:0500b08": "如是比好食，盡應語：『平等與。』僧上座法不得",
    "T22n1425_034:0500b09": "隨下便食，應待行遍唱等供已然後得食。上",
    "T22n1425_034:0500b10": "座法當徐徐食，不得速食竟住看，令年少狼",
    "T22n1425_034:0500b11": "狽食不飽。應相望看，不得食竟便在前出去，",
    "T22n1425_034:0500b12": "應待行淨水，隨順呪願已然後乃出。若為亡",
    "T22n1425_034:0500b13": "人施福者，不應作是吉祥歎：",
    "T22n1425_034:0500b14": "「『賢善已無常，　　今是吉祥日，",
    "T22n1425_034:0500b15": "　　種種設餚饍，　　供養良福田。』",
    "T22n1425_034:0500b16": "「應作如是呪願：",
    "T22n1425_034:0500b17": "「『一切眾生類，　　有命皆歸死，",
    "T22n1425_034:0500b18": "　　隨彼善惡行，　　自受其果報。",
    "T22n1425_034:0500b19": "　　行惡入地獄，　　為善者生天，",
    "T22n1425_034:0500b20": "　　若能修行道，　　漏盡得泥洹。』",
    "T22n1425_034:0500b21": "「若生子設福者，不應作如是說：",
    "T22n1425_034:0500b22": "「『僮子棄塚間，　　[口*束]指七日活，",
    "T22n1425_034:0500b23": "　　不遭蚊虻害，　　僮子功德力。』",
    "T22n1425_034:0500b24": "「應如是呪願：",
    "T22n1425_034:0500b25": "「『僮子歸依佛，　　如來毘婆施，",
    "T22n1425_034:0500b26": "　　尸棄毘葉婆，　　拘樓拘那鋡，",
    "T22n1425_034:0500b27": "　　迦葉及釋迦，　　七世大聖尊，",
    "T22n1425_034:0500b28": "　　譬如人父母，　　慈念於其子，",
    "T22n1425_034:0500b29": "　　舉世之樂具，　　皆悉欲令得。",
    "T22n1425_034:0500c01": "　　令子受諸福，　　復倍勝於彼，",
    "T22n1425_034:0500c02": "　　室家諸眷屬，　　受樂亦無極。』",
    "T22n1425_034:0500c03": "「若入新舍設供者，不得作是說：",
    "T22n1425_034:0500c04": "「『若火燒屋時，　　得出中所有，",
    "T22n1425_034:0500c05": "　　必為己財寶，　　不為火所焚。』",
    "T22n1425_034:0500c06": "「應作如是呪願：",
    "T22n1425_034:0500c07": "「『屋舍覆蔭施，　　所欲隨意得，",
    "T22n1425_034:0500c08": "　　吉祥賢聖眾，　　處中而受用。",
    "T22n1425_034:0500c09": "　　世有黠慧人，　　乃知於此處，",
    "T22n1425_034:0500c10": "　　請持戒梵行，　　修福設飲食。",
    "T22n1425_034:0500c11": "　　僧口呪願故，　　宅神常歡喜，",
    "T22n1425_034:0500c12": "　　善心生守護，　　長夜於中住。",
    "T22n1425_034:0500c13": "　　若入於聚落，　　及以曠野處，",
    "T22n1425_034:0500c14": "　　若晝若於夜，　　天神常隨護。』",
    "T22n1425_034:0500c15": "「若估客欲行設福者，不應作是說",
    "T22n1425_034:0500c16": "「『一切諸方面，　　賊難不可行，",
    "T22n1425_034:0500c17": "　　今正是其時，　　出家修梵行。』",
    "T22n1425_034:0500c18": "「應作如是說：",
    "T22n1425_034:0500c19": "「『諸方皆安隱，　　諸天吉祥應，",
    "T22n1425_034:0500c20": "　　聞已心歡喜，　　所欲皆悉得。",
    "T22n1425_034:0500c21": "　　兩足者安隱，　　四足者亦安，",
    "T22n1425_034:0500c22": "　　去時得安隱，　　來時亦安隱。",
    "T22n1425_034:0500c23": "　　夜安晝亦安，　　諸天常護助，",
    "T22n1425_034:0500c24": "　　諸伴皆賢善，　　一切悉安隱。",
    "T22n1425_034:0500c25": "　　康健賢善好，　　手足皆無病，",
    "T22n1425_034:0500c26": "　　舉體諸身分，　　無有疾苦處。",
    "T22n1425_034:0500c27": "　　若有所欲者，　　去得心所願。』",
    "T22n1425_034:0500c28": "「東方有七星，常護世間令得如願：一名吉利",
    "T22n1425_034:0500c29": "帝，二名路呵尼，三名僧陀那，四名分婆[口*束]，五",
    "T22n1425_034:0501a01": "名弗施，六名婆羅那，七名阿舍利，是名七星",
    "T22n1425_034:0501a02": "在東方常護世間，今當護汝令得安隱得利",
    "T22n1425_034:0501a03": "早還，一切星宿皆當護汝。復次東方有八天",
    "T22n1425_034:0501a04": "女：一名賴車摩提，二名尸沙摩提，三名名稱，",
    "T22n1425_034:0501a05": "四名耶輸陀羅，五名好覺，六名婆羅濕摩，七",
    "T22n1425_034:0501a06": "名婆羅浮陀，八名阿毘呵羅，是名八天女，",
    "T22n1425_034:0501a07": "在東方常護世間。有天王名提頭賴吒、揵闥",
    "T22n1425_034:0501a08": "婆王及一切諸天常護汝等，普令安隱得利",
    "T22n1425_034:0501a09": "早還。東方有支提名弓杖，常出光明，諸天恭",
    "T22n1425_034:0501a10": "敬供養，是一切供養天當護汝，令得財利安",
    "T22n1425_034:0501a11": "隱早還。「南方有七星，常護世間：一名摩伽，二、",
    "T22n1425_034:0501a12": "三同名頗求尼，四名容帝，五名質多羅，六",
    "T22n1425_034:0501a13": "名私婆帝，七名毘舍佉，是名七星，在南方常",
    "T22n1425_034:0501a14": "護世間。今當護汝令安隱得利早還，一切星",
    "T22n1425_034:0501a15": "宿皆當護汝。南方有八天女：一名賴車魔帝，",
    "T22n1425_034:0501a16": "二名施師魔帝，三名名稱，四名名稱持，五名",
    "T22n1425_034:0501a17": "好覺，六名好家，七名好力，八名非斷，常護",
    "T22n1425_034:0501a18": "世間。有天王名毘留荼俱魔荼鬼神王，共護",
    "T22n1425_034:0501a19": "汝等得利早還。南方有支提名阿毘鉢施，常",
    "T22n1425_034:0501a20": "放光明，諸天恭敬供養。一切供養支提諸",
    "T22n1425_034:0501a21": "天，常護汝等安隱得利早還。「西方有七星，常",
    "T22n1425_034:0501a22": "護世間：一名不滅，二名逝吒，三名牟邏，四",
    "T22n1425_034:0501a23": "名堅強精進，五、六同名阿沙荼，七名阿毘闍",
    "T22n1425_034:0501a24": "摩，是名七星。常護世間，當護汝等得利早還，",
    "T22n1425_034:0501a25": "一切星宿皆當護汝。西方有八天女：一名阿",
    "T22n1425_034:0501a26": "藍浮婆，二名雜髮，三名阿利吒，四名好光，五",
    "T22n1425_034:0501a27": "名伊迦提舍，六名那婆私迦，七名既色尼，八",
    "T22n1425_034:0501a28": "名沙陀羅，是名八天女。有天王名毘留博",
    "T22n1425_034:0501a29": "叉，常護世間，有龍王名婆留尼，及一切諸",
    "T22n1425_034:0501b01": "龍當護汝等得利早還。西方有山名饒益，日",
    "T22n1425_034:0501b02": "月居中，若有所求得心所願。「北方有七星常",
    "T22n1425_034:0501b03": "護世間：一名檀尼吒，二、三同名世陀帝，四名",
    "T22n1425_034:0501b04": "不魯具陀尼，五名離婆帝，六名阿濕尼，七名",
    "T22n1425_034:0501b05": "婆羅尼，是名七星，常護世間，當護汝等得利",
    "T22n1425_034:0501b06": "早還，一切星宿皆當護汝。北方有八天女：一",
    "T22n1425_034:0501b07": "名尼羅提毘，二名修羅提毘，三名俱吒毘，四",
    "T22n1425_034:0501b08": "名波頭摩，五名呵尼，六名波利，七名遮",
    "T22n1425_034:0501b09": "邏尼，八名迦摩，是名八天女。有天王名婆",
    "T22n1425_034:0501b10": "留那，常護世間，當護汝等得利早還。北方有",
    "T22n1425_034:0501b11": "山名枳羅蘇，鬼神常居中，一切諸鬼神當護",
    "T22n1425_034:0501b12": "汝等得利早還。二十八宿并日月三十二天",
    "T22n1425_034:0501b13": "女，并四大天王治世有名稱，東方提頭羅吒",
    "T22n1425_034:0501b14": "王、西方毘留博叉王、南方毘留荼王、北",
    "T22n1425_034:0501b15": "方婆留那王。八沙門、八婆羅門、八大國剎利、",
    "T22n1425_034:0501b16": "八帝釋女等，當護汝等得利早還。「若取婦施",
    "T22n1425_034:0501b17": "者，不應作是說：",
    "T22n1425_034:0501b18": "「『枯河無有水，　　國空王無護，",
    "T22n1425_034:0501b19": "　　女有兄弟十，　　亦名無覆護。』",
    "T22n1425_034:0501b20": "「應作是呪願：",
    "T22n1425_034:0501b21": "「『女人信持戒，　　夫主亦復然，",
    "T22n1425_034:0501b22": "　　由有信心故，　　能行修布施。",
    "T22n1425_034:0501b23": "　　二人俱持戒，　　修習正見行，",
    "T22n1425_034:0501b24": "　　歡喜共作福。　　諸天常隨喜，",
    "T22n1425_034:0501b25": "　　此業之果報，　　如行不齎糧。』",
    "T22n1425_034:0501b26": "「若出家人布施者，不得作是說：",
    "T22n1425_034:0501b27": "「『使子孫繁熾，　　奴婢及錢財，",
    "T22n1425_034:0501b28": "　　牛羊諸六畜，　　一切皆滋多。』",
    "T22n1425_034:0501b29": "「應作是呪願：",
    "T22n1425_034:0501c01": "「『持鉢家家乞，　　值瞋或遇喜，",
    "T22n1425_034:0501c02": "　　將適護其意，　　出家布施難。』",
    "T22n1425_034:0501c03": "「僧上座應如是知，若不如是者越威儀法。」",
    "T22n1425_034:0501c04": "佛住舍衛城，時檀越飯僧，難陀為上座先坐，",
    "T22n1425_034:0501c05": "優波難陀及餘比丘不時集，上座嫌言：「世尊",
    "T22n1425_034:0501c06": "獨制我，不制餘人耶？」乃至佛言：「從今日後",
    "T22n1425_034:0501c07": "應一切齊集食。上座應如上說，此中但以第",
    "T22n1425_034:0501c08": "二上座，及一切為異，乃至當留比坐坐處。",
    "T22n1425_034:0501c09": "若行食人過者，不得默然而看比坐，應語：『與",
    "T22n1425_034:0501c10": "是。』不得得食便先食，要待遍已然後食。若時",
    "T22n1425_034:0501c11": "逼者，隨下隨食無罪。上座應呪願，若不能者，",
    "T22n1425_034:0501c12": "第二上座呪願。若復不能者下過，乃至能者",
    "T22n1425_034:0501c13": "應呪願。如是一切食上座應知。若不如是知",
    "T22n1425_034:0501c14": "者越威儀法。」佛住舍衛城，時優波難陀度人",
    "T22n1425_034:0501c15": "出家受具足，受具足已不教誡，如天牛、天羊",
    "T22n1425_034:0501c16": "威儀不具足，不知承事和上、阿闍梨、長老比",
    "T22n1425_034:0501c17": "丘法，又不知入聚落阿練若法，入眾著衣",
    "T22n1425_034:0501c18": "持鉢法。諸比丘以是因緣往白世尊。佛言：「呼",
    "T22n1425_034:0501c19": "優波難陀來。」來已，佛問比丘：「汝實爾不？」答言：",
    "T22n1425_034:0501c20": "「實爾。」佛言：「從今日後和上應如是教共行弟",
    "T22n1425_034:0501c21": "子。云何教？受具足已應教誦二部比尼；若",
    "T22n1425_034:0501c22": "不能者教誦一部；復不能者教廣誦五篇戒；",
    "T22n1425_034:0501c23": "復不能者教誦四、三、二下至四事。日三教，晨",
    "T22n1425_034:0501c24": "起、日中、向冥。教法者，若阿毘曇、若比尼。阿",
    "T22n1425_034:0501c25": "毘曇者，九部經。比尼者，波羅提木叉略廣。",
    "T22n1425_034:0501c26": "若不能者，應教知罪輕重、知線經義、知比",
    "T22n1425_034:0501c27": "尼義、知陰界入義、知因緣義，教威儀、非威",
    "T22n1425_034:0501c28": "儀應遮，受經時、共誦時、坐禪時，即名教。若不",
    "T22n1425_034:0501c29": "受經、共誦、坐禪者，下至應教莫放逸。和上不",
    "T22n1425_034:0502a01": "如是教共行弟子者，越威儀法。」",
    "T22n1425_034:0502a02": "復次佛住舍衛城，時優波難陀共行弟子，不",
    "T22n1425_034:0502a03": "數至和上所，優波難陀嫌言：「世尊獨制我、不",
    "T22n1425_034:0502a04": "制弟子。弟子來我當教，不來我教誰？」諸比",
    "T22n1425_034:0502a05": "丘以是因緣往白世尊。佛言：「呼是比丘來。」來",
    "T22n1425_034:0502a06": "已，佛問比丘：「汝實爾不？」答言：「實爾。」佛言：「從今",
    "T22n1425_034:0502a07": "日後共行弟子應如是事和上。云何事？共行",
    "T22n1425_034:0502a08": "弟子法應晨起先右脚入和上戶，入已頭面",
    "T22n1425_034:0502a09": "禮足問：『安眠不？』若受經、若問事已應出。小行",
    "T22n1425_034:0502a10": "器唾壺著常處，先以水灑地然後掃，巨摩塗",
    "T22n1425_034:0502a11": "地。洗手已授水、齒木竟，持鉢與迎粥食。粥",
    "T22n1425_034:0502a12": "已洗器舉著常處。若有請處者應往迎食。欲",
    "T22n1425_034:0502a13": "入村時授入聚落衣，卷疊院中衣著常處。入",
    "T22n1425_034:0502a14": "聚落時應從師後行。若欲乞食時當白和上，",
    "T22n1425_034:0502a15": "和上應語：『如法莫放逸。』若先還者應與和上",
    "T22n1425_034:0502a16": "敷坐床，取淨水、辦草葉待和上。和上還已應授",
    "T22n1425_034:0502a17": "與院中衣，取入聚落衣抖擻疊著常處。若熱",
    "T22n1425_034:0502a18": "時應與水洗浴，寒時應然爐火。己若得好食",
    "T22n1425_034:0502a19": "者應授與和上，和上看已應問：『汝何處得是",
    "T22n1425_034:0502a20": "好食？』若言：『某甲婬女家、寡婦家、大童女家、不能",
    "T22n1425_034:0502a21": "男家、惡名比丘尼邊、惡名沙彌尼邊得。』和上",
    "T22n1425_034:0502a22": "應語：『此非行處，不應取彼食。』若言：『為說法故",
    "T22n1425_034:0502a23": "得。』應語：『不得邪命取人食。』食時應授水洗手",
    "T22n1425_034:0502a24": "授食，若是熱時與冷水、以扇扇之，食已收鉢",
    "T22n1425_034:0502a25": "取草葉洗鉢舉著常處。和上若欲入林坐禪",
    "T22n1425_034:0502a26": "時，應取尼師檀著肩，上持澡罐隨後。到已",
    "T22n1425_034:0502a27": "若受經問義，得已應在一處修習。若欲共他",
    "T22n1425_034:0502a28": "並誦時白和上，和上應問：『與誰共誦？』答言：『與",
    "T22n1425_034:0502a29": "某甲共誦。』和上觀前人，持律緩者應語：『莫去，",
    "T22n1425_034:0502b01": "此人不可與作往反。』若持律好者應語：『誦。』",
    "T22n1425_034:0502b02": "還時應取尼師檀著肩上、持澡罐隨還。和",
    "T22n1425_034:0502b03": "上欲禮塔時，應與水洗手授華。禮塔已與敷",
    "T22n1425_034:0502b04": "坐床、與洗脚、與油塗足。欲眠時應拂拭床褥",
    "T22n1425_034:0502b05": "安枕，應與然燈，內唾壺小行器。和上安隱",
    "T22n1425_034:0502b06": "已，然後受經問義。分房當次得時，先問和上",
    "T22n1425_034:0502b07": "然後取。二人共得房者，和上應問：『汝共誰得",
    "T22n1425_034:0502b08": "房舍？』答言：『共某甲。』應觀前人，持戒緩者應語：",
    "T22n1425_034:0502b09": "『莫取，生人過患。』若賢善者語：『取。』後更有上座",
    "T22n1425_034:0502b10": "來，出去時亦當白。若共行弟子，於和上所應",
    "T22n1425_034:0502b11": "如是作，若不作者越威儀法。」若弟子眾多，下",
    "T22n1425_034:0502b12": "至一拂拭床，是名事。",
    "T22n1425_034:0502b13": "佛住舍衛城，時難陀、優波難陀受人依止不",
    "T22n1425_034:0502b14": "教誡，如天牛、天羊，一一如上和上中廣說，",
    "T22n1425_034:0502b15": "但以阿闍梨為異耳。",
    "T22n1425_034:0502b16": "佛住舍衛城，爾時難陀、優波難陀受人依止，",
    "T22n1425_034:0502b17": "弟子不來，師嫌言：「世尊獨制我、不制弟子。",
    "T22n1425_034:0502b18": "弟子不來，我當教誰？」如上共行弟子中廣說，",
    "T22n1425_034:0502b19": "但此中以依止弟子為異耳。",
    "T22n1425_034:0502b20": "　上座布薩事、　　第二一切然、",
    "T22n1425_034:0502b21": "　上座食上法、　　第二一切然、",
    "T22n1425_034:0502b22": "　和上所教示、　　共行應隨順、",
    "T22n1425_034:0502b23": "　依止順法教、　　弟子應奉行。",
    "T22n1425_034:0502b24": "初跋渠竟。",
    "T22n1425_034:0502b25": "佛住舍衛城祇洹精舍，如來五日一行諸比",
    "T22n1425_034:0502b26": "丘房，見床處處側地，風飄日曝雨露其上，蟲",
    "T22n1425_034:0502b27": "食烏鳥糞上。佛知而故問：「比丘！此是誰床？處",
    "T22n1425_034:0502b28": "處側地烏鳥糞上。」乃至佛告諸比丘：「從今日",
    "T22n1425_034:0502b29": "床褥應如是知。云何知？不得見床處處側地，",
    "T22n1425_034:0502c01": "蟲噉、日曝、雨露、風飄、烏鳥糞上而置。若處處",
    "T22n1425_034:0502c02": "者應收檢著一處，側者當正，日曝、風雨飄者",
    "T22n1425_034:0502c03": "應著房內，蟲噉者當支脚，烏鳥糞上當抖擻",
    "T22n1425_034:0502c04": "內著房中。不得看房舍漏壞不治。若草覆",
    "T22n1425_034:0502c05": "者當草補，瓦覆還用瓦補，石灰覆者還用石",
    "T22n1425_034:0502c06": "灰補，泥覆者還泥補。壁破者當泥治巨摩",
    "T22n1425_034:0502c07": "塗地。眾僧床褥不得趣爾受用以單故布覆",
    "T22n1425_034:0502c08": "上，應以兩重尼師檀覆上。若臥具，眠時應",
    "T22n1425_034:0502c09": "以物廁裏，不得令近身。褥氍毺厚者，不得屈",
    "T22n1425_034:0502c10": "敷破壞僧物。褥枕拘執、若垢膩者應浣，破",
    "T22n1425_034:0502c11": "者應補已還成。若僧床褥臥具應如是舉持，",
    "T22n1425_034:0502c12": "若不爾者越威儀法。」",
    "T22n1425_034:0502c13": "佛住舍衛城祇洹精舍，爾時諸比丘春末月",
    "T22n1425_034:0502c14": "不修治房舍。如來五事利益故，五日一行諸",
    "T22n1425_034:0502c15": "比丘房。何等五？一者、我聲聞弟子中不貪",
    "T22n1425_034:0502c16": "著有為事不？二、不著世俗言論不？三、不",
    "T22n1425_034:0502c17": "著眠睡不？四、為看病比丘故。五、有信心",
    "T22n1425_034:0502c18": "年少比丘見如來威儀庠序發歡喜故。是名",
    "T22n1425_034:0502c19": "五事行房。見房舍破壞不治，佛知而故問比",
    "T22n1425_034:0502c20": "丘：「是何等房破壞不治？」諸比丘答言：「安居比",
    "T22n1425_034:0502c21": "丘自當治事。」佛言：「從今日後安居時房舍",
    "T22n1425_034:0502c22": "應如是治。云何治？若安居時欲至，不得看房",
    "T22n1425_034:0502c23": "舍破壞不治而言：『安居人自當治。』若草房者",
    "T22n1425_034:0502c24": "當草覆，乃至泥房者應泥補，壁孔應泥治。當",
    "T22n1425_034:0502c25": "塞鼠孔、泥治地，房中受用物應聚著一處。五",
    "T22n1425_034:0502c26": "法成就應拜作分房人。何等五？不隨愛、不",
    "T22n1425_034:0502c27": "隨瞋、不隨怖、不隨癡、得不得應知，是名",
    "T22n1425_034:0502c28": "五。羯磨者應作是說：『大德僧聽！某甲比丘五",
    "T22n1425_034:0502c29": "法成就，若僧時到，僧拜某甲作分房人。如是",
    "T22n1425_034:0503a01": "白。』白一羯磨，乃至『僧忍默然故，是事如是持。』",
    "T22n1425_034:0503a02": "是比丘得羯磨已，應修房、溫室、食堂、講堂、浴",
    "T22n1425_034:0503a03": "室、井屋、廁屋、門屋、經行處、樹下，疏記多少，若",
    "T22n1425_034:0503a04": "阿練若、住處離餘住處遠者，四月十二日、十",
    "T22n1425_034:0503a05": "三日應分房舍，若不受者應餘處去。若多近",
    "T22n1425_034:0503a06": "住處者，十四日、十五日分房，應僧中讀疏：",
    "T22n1425_034:0503a07": "『大德僧聽！某甲精舍有爾所房、爾所床褥、爾",
    "T22n1425_034:0503a08": "許食、爾許齋日飲食、有爾所安居衣。』上座應",
    "T22n1425_034:0503a09": "語分房舍。共一施應分房，從上座乃至無歲",
    "T22n1425_034:0503a10": "比丘，不得與沙彌房。若和上、阿闍梨言：『但與，",
    "T22n1425_034:0503a11": "我當治事。』應與。若房長者，一人應與兩房，若",
    "T22n1425_034:0503a12": "言：『我不須二，得一便足。』應語言：『不為受用故",
    "T22n1425_034:0503a13": "與，為治事故與。』若房少者，二人、三人共一",
    "T22n1425_034:0503a14": "房。如是復不受者，五人、六人共。若復不受，有",
    "T22n1425_034:0503a15": "大堂者一切盡共入大堂。若復不受者，上座",
    "T22n1425_034:0503a16": "敷大床，下座敷小床。若復不受者，上座小",
    "T22n1425_034:0503a17": "床，下坐草褥。若復不受者，上座草褥，下坐應",
    "T22n1425_034:0503a18": "加趺坐。若復不受者，上座加趺坐，下坐應",
    "T22n1425_034:0503a19": "立、若出樹下。冬時分房，治事故與、受用故",
    "T22n1425_034:0503a20": "與。上座來喚起，便應去。春時分房亦復如是。",
    "T22n1425_034:0503a21": "夏時分房，治事故與、受用故與。上座來喚起",
    "T22n1425_034:0503a22": "去，不應去。若比丘春末月應如是治房，若不",
    "T22n1425_034:0503a23": "如是者越威儀法。」",
    "T22n1425_034:0503a24": "佛住舍衛城祇洹精舍，爾時世尊五事利益",
    "T22n1425_034:0503a25": "故，五日一行諸比丘房，見房舍漏壞不治事、",
    "T22n1425_034:0503a26": "雨潦瀰滿、水瀆不通、門戶蟲噉、床褥[醛-全+兩]青。",
    "T22n1425_034:0503a27": "佛知而故問：「比丘！是何等房？不治漏壞如",
    "T22n1425_034:0503a28": "是。」乃至佛言：「從今日後夏安居中應如是治",
    "T22n1425_034:0503a29": "房舍床褥。云何如是治？不得見房舍漏壞及",
    "T22n1425_034:0503b01": "以床褥而不治事。若草覆者應草補，乃至泥",
    "T22n1425_034:0503b02": "覆者泥補，通水瀆及長流。若臥床褥、坐床[醛-全+兩]",
    "T22n1425_034:0503b03": "生者，應日中曬令乾。若房內濕者，應令離壁",
    "T22n1425_034:0503b04": "支脚，勿使蟲食。應掃屋間炱煤蟲網，半月應",
    "T22n1425_034:0503b05": "以巨摩塗地。若乾者應以水洽塗地，若濕",
    "T22n1425_034:0503b06": "者淳用巨摩塗。若房內濕者，不得洗手、洗足、",
    "T22n1425_034:0503b07": "洗鉢，不得閉戶。當時時開戶使風得入，不",
    "T22n1425_034:0503b08": "得以烟熏之。若比丘夏安居，房舍當如是治。",
    "T22n1425_034:0503b09": "若不如是，越威儀法。」",
    "T22n1425_034:0503b10": "佛住舍衛城，爾時比丘阿練若處安居竟，不",
    "T22n1425_034:0503b11": "囑便去，後野火來燒房舍。諸比丘以是因緣",
    "T22n1425_034:0503b12": "往白世尊。佛言：「比丘安居竟，房舍應如是",
    "T22n1425_034:0503b13": "治。云何治？若比丘在阿練若處安居竟，至",
    "T22n1425_034:0503b14": "冬時欲移就暖處者，不得盡去。當求兩人三",
    "T22n1425_034:0503b15": "人堪能者令住，應與飲食勿令乏短。若言：『不",
    "T22n1425_034:0503b16": "能，我何故住此空野中為？』若都無住者，若有",
    "T22n1425_034:0503b17": "床、枕褥、拘執銅鐵器物，一切應寄聚落中精",
    "T22n1425_034:0503b18": "舍，臥床、坐床當離壁以物支足，勿令蟲食。安",
    "T22n1425_034:0503b19": "居竟，不得見房舍漏壞不治事而去。若草覆",
    "T22n1425_034:0503b20": "者應草補，乃至泥覆者泥補。泥治房舍作白",
    "T22n1425_034:0503b21": "色壁，周匝尠火當囑託放牧人：『汝時時與我",
    "T22n1425_034:0503b22": "看視。』聚落中住處亦應如是治事，若溫室、講",
    "T22n1425_034:0503b23": "堂、食堂自污灑治事。若精舍檀越在者，應",
    "T22n1425_034:0503b24": "語令治、若差人治。若無主復不差人者，一切",
    "T22n1425_034:0503b25": "僧應治。當共分，人得一肘、二肘、三肘令周遍。",
    "T22n1425_034:0503b26": "臥床、坐床緩壞者，應更織令堅。若褥枕、拘執、",
    "T22n1425_034:0503b27": "臥具膩，應浣令淨。若破者應補。房中受用諸",
    "T22n1425_034:0503b28": "物，應聚著一處。若比丘安居竟，房舍床褥應",
    "T22n1425_034:0503b29": "如是治。若不如是治，越威儀法。」",
    "T22n1425_034:0503c01": "佛住舍衛城，爾時世尊五事利益故，五日一",
    "T22n1425_034:0503c02": "行諸比丘房，見臥床、坐床處處狼藉側地，佛",
    "T22n1425_034:0503c03": "知而故問：「是何等床狼藉不舉？」答言：「世尊！是",
    "T22n1425_034:0503c04": "舊比丘所安，我是客。」佛言：「從今日後客比",
    "T22n1425_034:0503c05": "丘應如是知。云何知？乃至不得見臥床、坐床",
    "T22n1425_034:0503c06": "狼藉蟲噉而置。若狼藉者應收置一處，若側",
    "T22n1425_034:0503c07": "者應正，以物支足勿使蟲噉。客比丘來至，不",
    "T22n1425_034:0503c08": "得便持物著屋中，當放物一處覓舊比丘。得",
    "T22n1425_034:0503c09": "房舍已，若地不平者應平，若有鼠孔者應塞",
    "T22n1425_034:0503c10": "泥治，若有炱煤蟲網應掃，臥床、坐床若緩者",
    "T22n1425_034:0503c11": "應織令急。褥枕拘執應抖擻屋中，應以水灑",
    "T22n1425_034:0503c12": "淨掃塗地。若木衣架者，當以物拭令淨。若是",
    "T22n1425_034:0503c13": "竹滑者以手拭之，應看壯堅者以鉢懸上。若",
    "T22n1425_034:0503c14": "半夜住者，亦應如是治竟去。客比丘若不如",
    "T22n1425_034:0503c15": "是治，越威儀法。」",
    "T22n1425_034:0503c16": "佛住舍衛城祇洹精舍，爾時如來五事利益",
    "T22n1425_034:0503c17": "故，五日一行諸比丘房，乃至言：「世尊！是客",
    "T22n1425_034:0503c18": "比丘敷置，非我舊比丘。」佛言：「從今已後舊",
    "T22n1425_034:0503c19": "比丘應如是知。云何知？舊比丘不得令床",
    "T22n1425_034:0503c20": "敷處處棄捐，令蟲噉食而置。若處處星散者",
    "T22n1425_034:0503c21": "應聚一處，若蟲噉者當以物支足。舊比丘法",
    "T22n1425_034:0503c22": "不得自住好房，床褥枕留弊壞垢膩者待客",
    "T22n1425_034:0503c23": "比丘來。自當治當修治好者待客比丘。舊比",
    "T22n1425_034:0503c24": "丘應如是知，若不如是，越威儀法。」",
    "T22n1425_034:0503c25": "佛住舍衛城祇桓精舍，如來五事利益故，",
    "T22n1425_034:0503c26": "五日一行諸比丘房，乃至佛見已知而故",
    "T22n1425_034:0503c27": "問：「比丘！是誰床敷？」答言：「世尊！是舊比丘敷，",
    "T22n1425_034:0503c28": "我方始住。」佛言：「從今已後床敷，一切比丘",
    "T22n1425_034:0503c29": "應如是知。云何知？一切比丘不得令床褥處",
    "T22n1425_034:0504a01": "處雨露日炙蟲噉，若見散在地者應聚著一",
    "T22n1425_034:0504a02": "處。若雨露日炙者應安覆處，若蟲噉者當支",
    "T22n1425_034:0504a03": "足，若房舍漏壞者應覆，草覆者草補，乃至泥",
    "T22n1425_034:0504a04": "覆者泥補，壁穿壞者當補治泥地。若床褥枕",
    "T22n1425_034:0504a05": "拘執垢膩破壞者，不得看置，應浣染補治，內",
    "T22n1425_034:0504a06": "毳當擘還斫，床繩緩者當織令堅緻。打揵",
    "T22n1425_034:0504a07": "椎治床褥時，不得徐徐來，應疾往集，集已應",
    "T22n1425_034:0504a08": "當共治。有應作繩者、有應織者當共作。若分",
    "T22n1425_034:0504a09": "者，各自持去。若如是打揵椎治床褥時，不得",
    "T22n1425_034:0504a10": "言：『我是阿練若、我乞食、我大德、我是上座，不能",
    "T22n1425_034:0504a11": "治。』此中受用者自當治，一切盡集共治。有繩",
    "T22n1425_034:0504a12": "線者、有縫者、有上色者，比丘應如是一切",
    "T22n1425_034:0504a13": "治。若不如是，越威儀法。」",
    "T22n1425_034:0504a14": "佛住舍衛城，爾時諸比丘處處大便，為世人",
    "T22n1425_034:0504a15": "所嫌：「云何沙門釋子似如牛驢？便右無常處。」",
    "T22n1425_034:0504a16": "諸比丘以是因緣往白世尊。佛言：「從今已後",
    "T22n1425_034:0504a17": "應作廁屋，廁屋不得在東在北，應在南在西",
    "T22n1425_034:0504a18": "開風道。作法者，若作坑、若依高岸、若坑底有",
    "T22n1425_034:0504a19": "水出者，當使淨人先起止中，然後比丘行。若",
    "T22n1425_034:0504a20": "臨岸上底有流水者應安板，令先墮板上後",
    "T22n1425_034:0504a21": "墮水中。應作兩孔三孔，孔廣一不舒手、長",
    "T22n1425_034:0504a22": "一肘半。屋中應安隔，使兩不相見。邊安廁篦，",
    "T22n1425_034:0504a23": "屋下應安衣架。」爾時有比丘先在廁上，後有",
    "T22n1425_034:0504a24": "比丘急行入廁便，欲在先比丘上行。彼比丘",
    "T22n1425_034:0504a25": "言：「長老莫污我。」比丘以是因緣往白世尊。佛",
    "T22n1425_034:0504a26": "言：「從今日後上廁法應如是知。云何如是",
    "T22n1425_034:0504a27": "知？不得臨急已然後上廁，應當如覺欲行便",
    "T22n1425_034:0504a28": "往。往時不得默然入，應彈指。若內有人，亦應",
    "T22n1425_034:0504a29": "逆彈指。若大急者，應背蹲先人、應相容處，不",
    "T22n1425_034:0504b01": "得未至便高舉衣來，當隨下隨褰。不得著僧",
    "T22n1425_034:0504b02": "臥具上廁，不得廁上嚼齒木、覆頭覆右肩，應",
    "T22n1425_034:0504b03": "當偏袒。不得在中誦經、禪定、不淨觀及以睡眠，",
    "T22n1425_034:0504b04": "令妨餘人。起時不得高舉衣起去，應隨下隨",
    "T22n1425_034:0504b05": "起。」復次爾時諸比丘用竹作籌草傷破身，諸",
    "T22n1425_034:0504b06": "比丘以是因緣往白世尊。佛言：「從今已後不",
    "T22n1425_034:0504b07": "聽竹片[竺-二+韋]片木札及骨。應用滑物圓物。不得",
    "T22n1425_034:0504b08": "用已放廁中，應土毘夜置一處，若是深坑高",
    "T22n1425_034:0504b09": "岸放中無罪。大小行及涕唾，當使正墮孔中，",
    "T22n1425_034:0504b10": "不得污兩邊。若前人污者，當以木篦除令淨，",
    "T22n1425_034:0504b11": "不得大小行已不用水而受用僧坐具床褥。",
    "T22n1425_034:0504b12": "應安水瓶，若是坑者不得就中用水，若臨岸",
    "T22n1425_034:0504b13": "者得用，當用木石瓦作瓶蓋。年少比丘次第",
    "T22n1425_034:0504b14": "益水，時時當洗瓶。若木蓋者不得日中曬、勿",
    "T22n1425_034:0504b15": "令破，若是瓦石者得著日中曬。廁邊應著灰",
    "T22n1425_034:0504b16": "土巨摩。若水器有蟲者，不得言：『此中有蟲。』當",
    "T22n1425_034:0504b17": "持草橫上，令知有蟲相。不得多用水，應裁量",
    "T22n1425_034:0504b18": "用。若瓶水盡者，當語知水家使人益、若自益，",
    "T22n1425_034:0504b19": "下至一澡罐水令得一人用。若下部痔脫",
    "T22n1425_034:0504b20": "病不得洗者，當用軟物拭，若布、若樹葉。若",
    "T22n1425_034:0504b21": "無廁屋者應在房後。若壁不便右，不得並嚼",
    "T22n1425_034:0504b22": "楊枝及覆頭、覆肩、應偏袒。若夜患下者，應以",
    "T22n1425_034:0504b23": "瓦器盛棄之。若無器者當在水瀆邊，明當洗",
    "T22n1425_034:0504b24": "去。若溫室、講堂中卒下者，當出。若大急不得",
    "T22n1425_034:0504b25": "去者，當在一處，不得如牛隨行隨放，曉當除",
    "T22n1425_034:0504b26": "却、水洗處，持油塗之下至巨摩。若繞塔時，腹",
    "T22n1425_034:0504b27": "痛下者應當去。若大急者應在一處，不得如",
    "T22n1425_034:0504b28": "牛污脚而去。竟已，當除去，水洗、香泥塗之。若",
    "T22n1425_034:0504b29": "阿練若處無香者，當持油塗之。若欲入聚",
    "T22n1425_034:0504c01": "落，當先便右已而去。入聚落中若大行者，應",
    "T22n1425_034:0504c02": "往丈夫廁上，不得入女人廁。若無者，應問人",
    "T22n1425_034:0504c03": "求，隨所安處。問時不得問年少婦女，聞已當",
    "T22n1425_034:0504c04": "笑，應問長宿。若復無者，當入空舍。入時不得",
    "T22n1425_034:0504c05": "在淺露處，不得深處使人謂呼是賊。若復",
    "T22n1425_034:0504c06": "無者，應在道邊牆下。若有伴者令背向障。若",
    "T22n1425_034:0504c07": "共賈客，行時大便者應下道，勿在上風熏人，",
    "T22n1425_034:0504c08": "應在下風。若宿時欲便右者，不得默然去，當",
    "T22n1425_034:0504c09": "語賈客，勿呼是賊；亦當在下風，不得在上風。",
    "T22n1425_034:0504c10": "若隨賈客船上行時，若大便者當到大行處，",
    "T22n1425_034:0504c11": "應用木板著下，令先墮木上然後墮水。若",
    "T22n1425_034:0504c12": "無木者，乃至一廁草承。若無廁草，當用瓦器",
    "T22n1425_034:0504c13": "盛已棄之。若塔院僧院內見不淨者應除",
    "T22n1425_034:0504c14": "去。若二人共行見者，下坐應除，若下坐持戒",
    "T22n1425_034:0504c15": "緩者當自除。若被毒，醫言：『應服大便汁。』若自",
    "T22n1425_034:0504c16": "己許不須復受，若他許者當受。若比丘在廁",
    "T22n1425_034:0504c17": "上應如是。若不如是，越威儀法。」",
    "T22n1425_034:0504c18": "佛住舍衛城，爾時諸比丘處處小行，為世",
    "T22n1425_034:0504c19": "人所嫌：「云何沙門釋子如牛驢處處小行？此",
    "T22n1425_034:0504c20": "壞敗人，何道之有？」乃至佛言：「從今已後應作",
    "T22n1425_034:0504c21": "小行處。作法者，不得在北、在東，應在南、在西",
    "T22n1425_034:0504c22": "開風道。」時有比丘小行，復有比丘來於上",
    "T22n1425_034:0504c23": "欲小便，先比丘言：「長老！莫污我。」諸比丘以是",
    "T22n1425_034:0504c24": "因緣往白世尊。佛言：「從今已後小便法應如",
    "T22n1425_034:0504c25": "是知。云何知？不得臨急然後去，如覺欲行當",
    "T22n1425_034:0504c26": "去。應先彈指，若先有人者亦逆彈指。若急",
    "T22n1425_034:0504c27": "者應背先人，先人應容處。不得覆頭、覆肩",
    "T22n1425_034:0504c28": "並嚼齒木，應偏袒右肩。當上行，不得在上禪",
    "T22n1425_034:0504c29": "定、眠睡、誦經及不淨觀以妨後人，竟當時去。",
    "T22n1425_034:0505a01": "若無小便處者，應以甖盛，甖上當安穿底",
    "T22n1425_034:0505a02": "甌，別一甌中行以瀉中。若無甌者，當用木杓",
    "T22n1425_034:0505a03": "瀉中。不得大行涕唾中，年少比丘次第棄",
    "T22n1425_034:0505a04": "之。棄時當著屏處，不得棄塔院上流中，瀉",
    "T22n1425_034:0505a05": "已當水洗覆地，若無者應人人求器。若是瓦",
    "T22n1425_034:0505a06": "者洗已覆地、若木者洗已著陰中，勿令破。",
    "T22n1425_034:0505a07": "當施絃，夜當內著床下。若無器者，水瀆邊",
    "T22n1425_034:0505a08": "小便，不得在塔上流。若溫室、講堂上，欲小便",
    "T22n1425_034:0505a09": "時應出。若急失者不得行，失小便當住一處，",
    "T22n1425_034:0505a10": "訖然後以水洗油塗乃至巨摩。若繞塔欲小",
    "T22n1425_034:0505a11": "便者應去，若急者不得並行應住一處，訖以",
    "T22n1425_034:0505a12": "水洗之香塗。若阿練若處無香者，當用油塗。",
    "T22n1425_034:0505a13": "若欲入聚落，當先小便已而去。若聚落中欲",
    "T22n1425_034:0505a14": "小便者，當在屏處。若急不得至屏處者，當向",
    "T22n1425_034:0505a15": "牆，若有伴應背向障。若共賈客道行欲小便",
    "T22n1425_034:0505a16": "者，當在下風、不得上風。若夜宿時小便者，當",
    "T22n1425_034:0505a17": "在下風。起時當語人令知，勿令人呼是賊。若",
    "T22n1425_034:0505a18": "船行者當至小便處，若無者當小便器中已",
    "T22n1425_034:0505a19": "瀉棄。比丘病，醫言：『當服小便。』者，不得取初",
    "T22n1425_034:0505a20": "後應取中。若自己許，承取即名受。若在地及",
    "T22n1425_034:0505a21": "他許，當受，小便法應如是，若不如是，越威儀",
    "T22n1425_034:0505a22": "法。」",
    "T22n1425_034:0505a23": "佛住舍衛城，爾時六群比丘嚼未斷治齒木，",
    "T22n1425_034:0505a24": "為世人所嫌：「云何沙門釋子如凶惡人，合枝",
    "T22n1425_034:0505a25": "條嚼齒木？」諸比丘以是因緣往白世尊。佛言：",
    "T22n1425_034:0505a26": "「從今日後不聽用齒木。」復次佛住舍衛城，爾",
    "T22n1425_034:0505a27": "時世尊大會說法，時比丘口臭，在下風而",
    "T22n1425_034:0505a28": "住。佛知而故問：「是何比丘獨在一處如嫌恨",
    "T22n1425_034:0505a29": "人？」比丘答言：「世尊制戒不聽嚼齒木，口臭恐",
    "T22n1425_034:0505b01": "熏諸梵行人，故在下風。」佛言：「聽用齒木，應",
    "T22n1425_034:0505b02": "量用，極長者長十六指。」復次爾時有檀越",
    "T22n1425_034:0505b03": "在阿練若處種樹，比丘拔取作齒木用。主見",
    "T22n1425_034:0505b04": "已心生不悅，即往佛所，以是因緣而白世尊。",
    "T22n1425_034:0505b05": "佛為隨順說法，發喜心已禮佛而退。佛言：",
    "T22n1425_034:0505b06": "「呼是比丘來。」比丘來已，佛問：「汝實爾不？」答言：",
    "T22n1425_034:0505b07": "「實爾。」佛言：「汝云何取華果樹作齒木？從今",
    "T22n1425_034:0505b08": "已後不聽用花果樹作齒木。」嚼時不得在",
    "T22n1425_034:0505b09": "溫室、講堂、食屋，及僧前、和上阿闍梨前、塔前、像",
    "T22n1425_034:0505b10": "前，不得覆頭覆肩，應偏袒右肩在屏處。若",
    "T22n1425_034:0505b11": "僧房內者，應以器盛嚼，殘餘不得著器中，",
    "T22n1425_034:0505b12": "不得著塔院中、僧院中常行處。刮舌時不得",
    "T22n1425_034:0505b13": "如婬欲人法，刮已當洗著一處。若齒木難得",
    "T22n1425_034:0505b14": "者，當截所嚼處棄之，洗已殘者明日更用。復",
    "T22n1425_034:0505b15": "次爾時有比丘嚼齒木欲盡，見世尊來，以恭",
    "T22n1425_034:0505b16": "敬故咽之，細木著咽喉不樂。諸比丘以是因",
    "T22n1425_034:0505b17": "緣往白世尊。佛言：「從今已後不聽嚼盡，極",
    "T22n1425_034:0505b18": "長者十六指，極短者四指已上。嚼時當在",
    "T22n1425_034:0505b19": "屏處，先淨洗手，齒木嚼已水洗棄之。用時不",
    "T22n1425_034:0505b20": "得如婬欲人，當以除口臭穢故。嚼時不得咽",
    "T22n1425_034:0505b21": "汁，若誤咽者無罪。比丘病，若醫言：『嚼齒木咽",
    "T22n1425_034:0505b22": "之當差。』應受已嚼咽。若無齒木者，當用灰",
    "T22n1425_034:0505b23": "鹵、土塼、礓石、草木洗口已食。若塔院僧院中",
    "T22n1425_034:0505b24": "見所嚼齒木，當取棄之。若二人共見，小者應",
    "T22n1425_034:0505b25": "棄。若下坐持戒緩者，當自取棄之。齒木法應",
    "T22n1425_034:0505b26": "如是，若不如是，越威儀法。」",
    "T22n1425_034:0505b27": "　床敷春末月、　　安居坐已竟、",
    "T22n1425_034:0505b28": "　客比丘并舊、　　一切亦復然、",
    "T22n1425_034:0505b29": "　廁屋大小便、　　齒木二跋渠。",
    "T22n1425_034:0505c01": "佛住舍衛城，如來五事利益故，五日一行諸",
    "T22n1425_034:0505c02": "比丘房，見比丘敷衣地補，佛言：「從今日應",
    "T22n1425_034:0505c03": "作席。作法應用竹[竺-二+韋]長十肘、廣六肘，欲縫衣",
    "T22n1425_034:0505c04": "時應在講堂上、若溫室、禪坊中，敷席已張",
    "T22n1425_034:0505c05": "衣上縫，當洗脚坐上。若不洗當背坐上，勿令",
    "T22n1425_034:0505c06": "脚近。不得在上曬穀曬衣染衣，不得使日炙",
    "T22n1425_034:0505c07": "雨露鳥獸污上。縫衣竟當內著覆處。若無席",
    "T22n1425_034:0505c08": "者應在床上作。若復無者溫室、講堂上巨摩",
    "T22n1425_034:0505c09": "塗地縫。縫衣時應如是，若不如是，越威儀",
    "T22n1425_034:0505c10": "法。」",
    "T22n1425_034:0505c11": "佛住舍衛城，爾時比丘坐禪還，持冷脚熨",
    "T22n1425_034:0505c12": "他，彼比丘心驚不安。諸比丘以是因緣往白",
    "T22n1425_034:0505c13": "世尊。佛言：「從今已後當作障隔。作法者，應",
    "T22n1425_034:0505c14": "用[竺-二+韋]竹、若旃，竪四角施簾繩繫，坐禪還時",
    "T22n1425_034:0505c15": "開，入中還閉。不得晝閉應舉，夜當下。障隔法",
    "T22n1425_034:0505c16": "應如是。若不如是，越威儀法。」",
    "T22n1425_034:0505c17": "佛住舍衛城，爾時世尊五事利益故，五日一",
    "T22n1425_034:0505c18": "行諸比丘房，見房舍漏壞不治。佛知而故問：",
    "T22n1425_034:0505c19": "「是何房舍漏壞乃爾？從今日後房舍應如是",
    "T22n1425_034:0505c20": "知。云何如是知？不聽見房舍漏壞不治，若",
    "T22n1425_034:0505c21": "草覆者草補，乃至泥覆者泥補。應時時掃屋",
    "T22n1425_034:0505c22": "間蟲網塵埃。地高下者應平治，塞鼠孔泥",
    "T22n1425_034:0505c23": "治，半月當一巨摩塗地。若地燥者當水和塗，",
    "T22n1425_034:0505c24": "若濕者淳用。若是上屋地作紺青色者，當以",
    "T22n1425_034:0505c25": "物裹床足，不得在中然燈、經行及著革屣，不",
    "T22n1425_034:0505c26": "得唾地，當用唾壺。若是中屋者，得洗足洗",
    "T22n1425_034:0505c27": "手面盪鉢。下屋者，得然燈、經行、洗手足面、",
    "T22n1425_034:0505c28": "盪鉢。房舍應如是，若不如是，越威儀法。」",
    "T22n1425_034:0505c29": "佛住舍衛城，爾時世尊五日一行諸比丘房，",
    "T22n1425_034:0506a01": "見房舍講堂壁上涕唾淋落垂地，佛知而故",
    "T22n1425_034:0506a02": "問：「是何涕唾不淨乃爾？」佛言：「從今日後涕",
    "T22n1425_034:0506a03": "唾法應如是知。云何如是知？壁泥已不泥盡",
    "T22n1425_034:0506a04": "不得唾。若地不泥者當唾一處，以脚磨之，",
    "T22n1425_034:0506a05": "不得處處污。若作地者應用唾壺，底當安",
    "T22n1425_034:0506a06": "沙若灰礓石，當數棄之，勿令臭穢生蟲，清",
    "T22n1425_034:0506a07": "水淨洗覆乾，不得在中嚼齒木。若禪坊中",
    "T22n1425_034:0506a08": "欲唾者，應唾革屣底拭地，若地有覆者當用",
    "T22n1425_034:0506a09": "唾壺。若在食上欲唾者，不得大喀著地，使",
    "T22n1425_034:0506a10": "比坐比丘惡心，應唾兩足中間，以脚磨之。若",
    "T22n1425_034:0506a11": "大多出不止者，當出外唾已還坐。若和上、阿",
    "T22n1425_034:0506a12": "闍梨前欲唾者，當至屏處。若聚落中欲唾者，",
    "T22n1425_034:0506a13": "應唾足邊，以脚磨之。若是末，吐無罪。若塔",
    "T22n1425_034:0506a14": "院中、僧院中見涕唾者，應以足磨之。若二人",
    "T22n1425_034:0506a15": "共見，小者應磨。若小者持戒緩者，當自磨。",
    "T22n1425_034:0506a16": "比丘唾時應如是。若不如是，越威儀法。」",
    "T22n1425_034:0506a17": "佛住舍衛城，爾時比丘舉鉢著向孔中，旋風",
    "T22n1425_034:0506a18": "來吹墮地即破，聞食粥揵椎聲欲取鉢，正",
    "T22n1425_034:0506a19": "見一聚碎瓦。諸比丘以是因緣往白世尊。佛",
    "T22n1425_034:0506a20": "言：「呼是比丘來。」來已，佛問比丘：「汝實爾不？」",
    "T22n1425_034:0506a21": "答言：「實爾。」佛言：「從今日後鉢應如是知。云何",
    "T22n1425_034:0506a22": "知？不得舉著向孔中、岸邊、危處，不得著開戶",
    "T22n1425_034:0506a23": "扇處及行來處，不得用灰洗令脫色，當用樹",
    "T22n1425_034:0506a24": "葉汁、無沙巨磨洗。洗時不得在岸邊、危處、石",
    "T22n1425_034:0506a25": "上、塼上，不得在多羅樹下、迦毘陀樹下、那梨",
    "T22n1425_034:0506a26": "樹下。洗鉢應踞坐、若胡跪，離地一搩手。應",
    "T22n1425_034:0506a27": "先洗和上、阿闍梨鉢，然後自洗。不得持自鉢",
    "T22n1425_034:0506a28": "中殘水瀉和上、阿闍梨鉢中，當持和上、阿闍",
    "T22n1425_034:0506a29": "梨鉢中殘水洗己鉢。乾時亦先收和上、阿闍",
    "T22n1425_034:0506b01": "梨鉢。盛時應先盛和上、阿闍梨鉢。盛時當踞",
    "T22n1425_034:0506b02": "坐，持鉢囊帶串臂著膝上盛之。若著臥床上、",
    "T22n1425_034:0506b03": "若坐床上，鉢囊當用兩重三重作。欲懸鉢時，",
    "T22n1425_034:0506b04": "當先搖捎橛堅不？然後安之。若無懸處者",
    "T22n1425_034:0506b05": "當著床上，若向中有籠蔬遮者得安，若有鉢",
    "T22n1425_034:0506b06": "龕者得安，勿令相撐。鉢龕當作緣。不得闇中",
    "T22n1425_034:0506b07": "取鉢，不得不淨手取，應淨洗手、若以葉捻取。",
    "T22n1425_034:0506b08": "取鉢時一手捉兩、一手捉一，不得捉四。授鉢",
    "T22n1425_034:0506b09": "時不得卒放，應問言：『捉未？』若言：『捉已。』乃放。不",
    "T22n1425_034:0506b10": "得持鉢盛不淨物，亦不得用盛水剃髮、洗手",
    "T22n1425_034:0506b11": "足面、浴室中用及洗小便處用。護鉢如護眼，",
    "T22n1425_034:0506b12": "應當如是。若不如是，越威儀法。」",
    "T22n1425_034:0506b13": "佛住舍衛城，爾時六群比丘呰毀粥，若見薄",
    "T22n1425_034:0506b14": "者作是言：「此非粥，此是遙浮那河。」若見粥",
    "T22n1425_034:0506b15": "強者便言：「此非粥，是飯折人齒。」諸比丘以是",
    "T22n1425_034:0506b16": "因緣往白世尊。佛言：「呼是比丘來。」來已，佛",
    "T22n1425_034:0506b17": "問比丘：「汝實爾不？」答言：「實爾。」佛言：「從今已",
    "T22n1425_034:0506b18": "後粥應如是知。云何知？若聞打食粥揵椎",
    "T22n1425_034:0506b19": "聲時，當知此是二部僧粥？為是一部僧？為",
    "T22n1425_034:0506b20": "是師徒眷屬？知已應去。到已不得形相厚薄，",
    "T22n1425_034:0506b21": "隨得應取，不得越次取。取時不得覆頭、覆肩、",
    "T22n1425_034:0506b22": "著革屣，應脫革屣、偏袒右肩取。若行粥人去",
    "T22n1425_034:0506b23": "駃者，下至脫革屣根。若不及脫者，待還時",
    "T22n1425_034:0506b24": "取、若倩人取，若坐者次第取。若薄者不得言：",
    "T22n1425_034:0506b25": "『太清，如遙浮那河見月影。』若強者不得言：『此",
    "T22n1425_034:0506b26": "是飯折人齒。』隨得應取。粥法應如是。若不如",
    "T22n1425_034:0506b27": "是，越威儀法。」",
    "T22n1425_034:0506b28": "佛住王舍城迦蘭陀竹園，爾時比丘在帝釋",
    "T22n1425_034:0506b29": "石室山邊坐禪，時有比丘在前立住，坐禪",
    "T22n1425_034:0506c01": "比丘心不得定。諸比丘以是因緣往白世尊。",
    "T22n1425_034:0506c02": "佛言：「呼是比丘來。」來已，佛問言：「汝實爾不？」答",
    "T22n1425_034:0506c03": "言：「實爾。」佛言：「從今日後當如是住。云何如",
    "T22n1425_034:0506c04": "是住？不得在坐禪比丘前立，不得在僧中當",
    "T22n1425_034:0506c05": "前立，不得當徒眾坐前立，不得當和上、阿闍",
    "T22n1425_034:0506c06": "梨前立，及長老比丘前立，不得著革屣、叉腰、",
    "T22n1425_034:0506c07": "覆頭、放兩手在邊，若病者無罪。不得在婬女",
    "T22n1425_034:0506c08": "前住，樗蒱兒前、沽酒家前、屠兒前、獄囚前、",
    "T22n1425_034:0506c09": "殺人前住，不得在深邃處立住。住法應如是，",
    "T22n1425_034:0506c10": "若不如是，越威儀法。」",
    "T22n1425_034:0506c11": "摩訶僧祇律卷第三十四"
}