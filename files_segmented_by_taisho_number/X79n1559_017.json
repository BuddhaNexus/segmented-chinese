{
    "X79n1559_017:0395a05": "嘉泰普燈錄卷第十七",
    "X79n1559_017:0395a07": "平江府報恩光孝禪寺(臣)僧　(正受)　編",
    "X79n1559_017:0395a08": "　　　南嶽第十五世(臨濟十一世楊岐四世)",
    "X79n1559_017:0395a09": "開福道寧禪師法嗣",
    "X79n1559_017:0395a10": "潭州大溈月庵善果禪師信之鉛山人。族余氏。幼孤。",
    "X79n1559_017:0395a11": "依七寶元浹下髮。游方至鵝湖。聞二童子戲語。師有",
    "X79n1559_017:0395a12": "省。遂至雲居。一日。有僧自黃龍來。問。死心室中如何",
    "X79n1559_017:0395a13": "為人。云。每舉雲門話墮因緣問學者。子那裏是話墮",
    "X79n1559_017:0395a14": "處。師聞。心大慶快。即趨黃龍。蒙印可。死心謝事。乃往",
    "X79n1559_017:0395a15": "開福。語尤契。命分座。福垂入寂。以麈尾授師。師力辭。",
    "X79n1559_017:0395a16": "福曰。大法末運。賴汝以興。無拒。福歿。師憩湘西。會佛",
    "X79n1559_017:0395a17": "果禪師住道林。命典藏。為眾秉拂。師提綱罷。舉。乾峰",
    "X79n1559_017:0395a18": "示眾云。舉一不得舉二。放過一著。落在第二。雲門出",
    "X79n1559_017:0395a19": "眾云。昨日有人從天台來。却往徑山去。峰云。典座來",
    "X79n1559_017:0395a20": "日不得普請。師曰。乾峰平地生堆。韶石因風起浪。雖",
    "X79n1559_017:0395a21": "然合水和泥。千古叢林榜樣。既是叢林榜樣。為甚麼",
    "X79n1559_017:0395a22": "合水和泥。要會麼。不入洪波裏。爭見弄潮人。佛果為",
    "X79n1559_017:0395a23": "擊節。自爾有聞。郡守曾公孝序以上封請師出世。繼",
    "X79n1559_017:0395a24": "補道吾．福嚴。徙閩中黃檗及東．西禪。晚居大溈(兩住福嚴)。",
    "X79n1559_017:0395b01": "　上堂曰。奚仲造車一百輻。拈却兩頭除却軸。以拄",
    "X79n1559_017:0395b02": "杖打一圓相。曰。且莫錯認定盤星。卓一卓。下座。　上",
    "X79n1559_017:0395b03": "堂。八月秋。何處熱。向上事。時時說。撥轉天關。放迴地",
    "X79n1559_017:0395b04": "軸即不問。且道黃金為地。白銀為屋。是甚麼人居止。",
    "X79n1559_017:0395b05": "良久。曰。巍巍聖德遇三皇。歷歷清光吞二曜。　上堂。",
    "X79n1559_017:0395b06": "言語道斷。物我皆如。義路不生。風雲會合。直得玄關",
    "X79n1559_017:0395b07": "大啟。正眼流通。匝地光輝。呈祥顯瑞。然雖恁麼。且應",
    "X79n1559_017:0395b08": "物無私一句作麼生道。喝一喝。曰。頭頭無取捨。處處",
    "X79n1559_017:0395b09": "絕親踈。　上堂。是法不可示。言詞相寂滅。擊破太虗",
    "X79n1559_017:0395b10": "空。萬里一條鐵。諸禪德。適來話頭道甚麼。若也見得。",
    "X79n1559_017:0395b11": "功不浪施。其或未然。只知犯重障菩提。不見如來真",
    "X79n1559_017:0395b12": "秘訣。擊禪床。下座。　謝供頭上堂。解猛虎頷下金鈴。",
    "X79n1559_017:0395b13": "驚羣動眾。取蒼龍冗裏明珠。光天照地。山僧今日到",
    "X79n1559_017:0395b14": "此讚歎不及。汝等諸人合作麼生。竪起拂子曰。眨上",
    "X79n1559_017:0395b15": "眉毛。速須薦取。擲拂子。下座。　僧問。達磨九年面壁",
    "X79n1559_017:0395b16": "時如何。曰。魚行水濁。云。二祖禮三拜。為甚麼却得其",
    "X79n1559_017:0395b17": "髓。曰。地肥茄子大。云。只如一華開五葉。結果自然成。",
    "X79n1559_017:0395b18": "明甚麼邊事。曰。賊以贓為驗。云。有時乘好月。不覺過",
    "X79n1559_017:0395b19": "滄洲。曰。闍梨無分。　問。如何是月庵。曰。丹青畫不成。",
    "X79n1559_017:0395b20": "云。如何是月庵家風。曰。生鐵鑄就。　問。有句無句。如",
    "X79n1559_017:0395b21": "藤倚樹時如何。曰。驗盡當行家。云。樹倒藤枯。句歸何",
    "X79n1559_017:0395b22": "處。又作麼生。曰。風吹日炙。云。溈山呵呵大笑聻。曰。波",
    "X79n1559_017:0395b23": "斯讀梵字。云。道吾推倒泥裏。溈山不管。此意又且如",
    "X79n1559_017:0395b24": "何。曰。有理不在高聲。云。羅山道。道吾是撮馬糞漢。又",
    "X79n1559_017:0395c01": "作麼生。曰。多口阿師。云。今日足見老師七通八達。曰。",
    "X79n1559_017:0395c02": "仰面哭蒼天。僧禮拜。師曰。過。　問。蓮華未出水時如",
    "X79n1559_017:0395c03": "何。曰。乾坤無異色。云。出水後如何。曰。徧界有清香。紹",
    "X79n1559_017:0395c04": "興壬申正月十三。寢疾。書別知舊。十九。集大眾。勉令",
    "X79n1559_017:0395c05": "進道。書偈已。談笑而逝。二月八日。奉全身塔于寺之",
    "X79n1559_017:0395c06": "西峰。壽七十四。臘五十八。",
    "X79n1559_017:0395c07": "五祖表自禪師法嗣",
    "X79n1559_017:0395c08": "蘄州龍華高禪師上堂曰。象王行。師子住。赤脚崑",
    "X79n1559_017:0395c09": "崙眉卓竪。寒山拾得笑呵呵。指點門前老松樹。且道",
    "X79n1559_017:0395c10": "他指點箇甚麼。忽然風吹倒時。好一堆柴。",
    "X79n1559_017:0395c11": "大隨南堂元靜禪師法嗣",
    "X79n1559_017:0395c12": "簡州南巖勝禪師上堂。舉拂子示眾曰。識取鈎頭",
    "X79n1559_017:0395c13": "意。莫認定盤星。會麼。即心即佛幾人知。立雪齊腰只",
    "X79n1559_017:0395c14": "得皮。四海浪平龍玩寶。儘他螻蟻撼須彌。非佛非心",
    "X79n1559_017:0395c15": "絕謂情。玄途鳥道急回程。爍迦羅眼存機變。莫守寒",
    "X79n1559_017:0395c16": "巖異草青。心佛物兮俱不是。坐斷舌頭除藥忌。橫拈",
    "X79n1559_017:0395c17": "倒用總由他。活捉魔群穿却鼻。擲拂子。下座。　上堂。",
    "X79n1559_017:0395c18": "召大眾曰。護生須是殺。殺盡始安居。會得箇中意。分",
    "X79n1559_017:0395c19": "明在半途。且道到家一句又作麼生。釋迦彌勒沒量",
    "X79n1559_017:0395c20": "大。看來猶只是他奴。　僧問。放行五位即不問。把定",
    "X79n1559_017:0395c21": "三關事若何。曰。橫按鏌鎁全正令。云。把定三關蒙指",
    "X79n1559_017:0395c22": "示。放行五位又如何。曰。太平寰宇斬癡頑。云。恁麼則",
    "X79n1559_017:0395c23": "南巖門下。土曠人稀。曰。靈利衲僧。只消一點。云。自古",
    "X79n1559_017:0395c24": "自今。同生同死時如何。曰。家賊難防。云。今日學人小",
    "X79n1559_017:0396a01": "出大遇去也。師便打曰。須是老僧打你始得。僧禮拜。",
    "X79n1559_017:0396a02": "師曰。切忌詐明頭。",
    "X79n1559_017:0396a03": "常德府梁山廓庵師遠禪師合川魯氏子。　上堂曰。",
    "X79n1559_017:0396a04": "今朝二月半。百華開爛熳。雲繞翠峰頭。鶯啼楊柳岸。",
    "X79n1559_017:0396a05": "觀音借路行。文殊分主伴。獨有解空人。支笻渾不管。",
    "X79n1559_017:0396a06": "直饒天外雨華飛。飜覆都來是這漢。且道如何是這",
    "X79n1559_017:0396a07": "漢。喫茶去。　上堂。舉達磨見武帝。師曰。堯風舜日兩",
    "X79n1559_017:0396a08": "依依。一片虗凝截萬機。何必胡僧親付囑。如人飲水",
    "X79n1559_017:0396a09": "自家知。　上堂。五日一番陞座。拈出現成行貨。大眾",
    "X79n1559_017:0396a10": "普請商量。恰是老僧罪過。既是大眾商量。因甚麼恰",
    "X79n1559_017:0396a11": "成老僧罪過。不見道。常在於其中。經行及坐臥。　上",
    "X79n1559_017:0396a12": "堂。舉楊歧三脚驢子話。師召大眾曰。揚其湯者。莫若",
    "X79n1559_017:0396a13": "撲其火。壅其流者。莫若杜其源。此乃智人之明鑒。佛",
    "X79n1559_017:0396a14": "法之至論。正在斯焉。這因緣。如今叢林中提唱者甚",
    "X79n1559_017:0396a15": "多。商量者不少。有般底。只道宗師家無必固。凡有所",
    "X79n1559_017:0396a16": "問。隨口便答。似則也似。是則未是。若恁麼。只作得箇",
    "X79n1559_017:0396a17": "乾無事會。不見楊歧用處。乃至祖師。千差萬別。方便",
    "X79n1559_017:0396a18": "門庭。如何消遣。又有般底。只向佛邊會。却與自己沒",
    "X79n1559_017:0396a19": "交涉。古人道。凡有言句。須是一一銷歸自己。又作麼",
    "X79n1559_017:0396a20": "生。又有般底。一向只作自己會。棄却古人用處。唯知",
    "X79n1559_017:0396a21": "道明自己事。古人方便却如何消遣。既消遣不下。却",
    "X79n1559_017:0396a22": "似抱橋柱澡洗。要且放手不得。此亦是一病。又有般",
    "X79n1559_017:0396a23": "底。却去脚多少處會。若恁麼會。此病最難醫也。所以",
    "X79n1559_017:0396a24": "他語有巧妙處。參學人卒難摸索。纔擬心則差了也。",
    "X79n1559_017:0396b01": "前輩謂之楊歧宗旨。須是他屋裏人到恁麼田地。方",
    "X79n1559_017:0396b02": "堪傳授。若不然者。則守死善道之謂也。這公案直須",
    "X79n1559_017:0396b03": "還他透頂徹底漢。方能了得。此非止禪和子會不得。",
    "X79n1559_017:0396b04": "而今天下叢林中出世為人底。亦少有會得者。若要",
    "X79n1559_017:0396b05": "會麼。直向威音那畔空劫已前輕輕覷著。提起便行。",
    "X79n1559_017:0396b06": "捺著便轉。却向萬仞峰前進一步。可以寵罩古今。坐",
    "X79n1559_017:0396b07": "斷天下人舌頭。如今還有恁麼者麼。有則出來道看。",
    "X79n1559_017:0396b08": "如無。更聽一頌。三脚驢子弄蹄行。直透威音萬丈坑。",
    "X79n1559_017:0396b09": "雲在嶺頭閑不徹。水流澗下大忙生。湖南長老誰能",
    "X79n1559_017:0396b10": "會。行人更在青山外。",
    "X79n1559_017:0396b11": "嘉州能仁默堂悟禪師上堂。舉趙州訪二庵主。師",
    "X79n1559_017:0396b12": "曰。一重山盡一重山。坐斷孤峰子細看。霧卷雲収山",
    "X79n1559_017:0396b13": "嶽靜。楚天空闊月輪寒。",
    "X79n1559_017:0396b14": "合州鈎魚臺石頭自回庵主郡之石照人。世為石工。",
    "X79n1559_017:0396b15": "甞參禮報恩璉禪師。求安心法。璉諭之。因棄家為道",
    "X79n1559_017:0396b16": "人。一日。於大隨出石次。心光頓發。往見南堂。蒙印可。",
    "X79n1559_017:0396b17": "堂授以僧服後庵居。學者從之。　示眾曰。參禪學道。",
    "X79n1559_017:0396b18": "大似井底叫渴相似。殊不知塞耳塞眼。回避不及。且",
    "X79n1559_017:0396b19": "如十二時中行住坐臥。動轉施為。是甚麼人使作。眼",
    "X79n1559_017:0396b20": "見耳聞何處不是路頭。若識得路頭。便是大解脫路。",
    "X79n1559_017:0396b21": "方知老漢與你證明。山河大地與你證明。所以道。十",
    "X79n1559_017:0396b22": "方薄伽梵。一路涅槃門。諸仁者。大凡有一物當途。要",
    "X79n1559_017:0396b23": "見一物之根源。一物無處。要見一物之根源。見得源",
    "X79n1559_017:0396b24": "源。源無所源。所源既非。何處不圓。諸禪德。你看老漢",
    "X79n1559_017:0396c01": "有甚麼勝你處。諸人有甚麼不如老漢處。還會麼。太",
    "X79n1559_017:0396c02": "湖三萬六千頃。月在波心說向誰。",
    "X79n1559_017:0396c03": "彭州士溪智陀子言庵主綿之彰明人。初至大隨。聞",
    "X79n1559_017:0396c04": "舉石頭和尚示眾偈。倐然領旨。歸隱士溪。懸崖絕岳",
    "X79n1559_017:0396c05": "間有石若蹲異獸。言鑿以為室。中發異泉。無涸溢。四",
    "X79n1559_017:0396c06": "眾訝之。居三十年。化風盛播。室成日。作偈曰。一擊石",
    "X79n1559_017:0396c07": "庵全。縱橫得自然。清凉無暑氣。涓潔有甘泉。寬廓含",
    "X79n1559_017:0396c08": "沙界。寂寥絕眾緣。箇中無限意。風月一床眠。",
    "X79n1559_017:0396c09": "劒門南修造者淳厚之士。自大隨一語契投。服勤不",
    "X79n1559_017:0396c10": "怠。歸謁崇化贇禪師。坐次。贇以宗門三印問之。南曰。",
    "X79n1559_017:0396c11": "印空印泥印水。平地寒濤競起。假饒去就十分。也是",
    "X79n1559_017:0396c12": "靈龜曳尾。",
    "X79n1559_017:0396c13": "淨因蹣庵繼成禪師法嗣",
    "X79n1559_017:0396c14": "台州瑞巖佛燈如勝禪師上堂曰。人人領略釋迦。",
    "X79n1559_017:0396c15": "箇箇平欺達磨。及乎問著宗綱。束手盡云放過。放過",
    "X79n1559_017:0396c16": "即不無。只如女子出定。趙州洗鉢盂。又作麼生話會。",
    "X79n1559_017:0396c17": "鶴有九皐難翥翼。馬無千里謾追風。",
    "X79n1559_017:0396c18": "無為軍冶父實際道川禪師姑蘇玉峰人。為懸之弓",
    "X79n1559_017:0396c19": "級。聞東齊謙首座為道俗演法。遂從之。習坐不倦。一",
    "X79n1559_017:0396c20": "日。因是不職。尉笞之。師於杖下大悟。辭依謙。謙為改",
    "X79n1559_017:0396c21": "名道川。且曰。汝舊呼狄三。今名道川。川即三耳。此去",
    "X79n1559_017:0396c22": "能竪起脊梁。了辨箇事。其道如川之增。若放倒。則依",
    "X79n1559_017:0396c23": "舊狄三也。師銘於心。建炎初圓頂。游方至天峰。蹣庵",
    "X79n1559_017:0396c24": "與語鋒投。庵稱善。歸憩東齊。道俗愈敬。有以金剛般",
    "X79n1559_017:0397a01": "若經請問者。師為頌之。今盛行於世。隆興改元。殿撰",
    "X79n1559_017:0397a02": "鄭公喬年漕淮西。適冶又虗席。迎開法。　上堂曰。群",
    "X79n1559_017:0397a03": "陰剝盡一陽生。草木園林盡發萠。唯有衲僧無底鉢。",
    "X79n1559_017:0397a04": "依前盛飯又盛羹。　上堂。舉。雪峯一日登座召眾云。",
    "X79n1559_017:0397a05": "看看東邊底。又云。看看西邊底。汝若要會。拈拄杖擲",
    "X79n1559_017:0397a06": "下云。向這裏會取。師曰。東邊覷了復西觀。拄杖重重",
    "X79n1559_017:0397a07": "話歲寒。帶雨一枝華落盡。不煩公子倚闌干。",
    "X79n1559_017:0397a08": "青原第十五世(雲門九世)",
    "X79n1559_017:0397a09": "雪竇明禪師法嗣",
    "X79n1559_017:0397a10": "密州[山*耆]山寧禪師上堂曰。有時孤峰頂上嘯月眠",
    "X79n1559_017:0397a11": "雲。有時大洋海中翻波走浪。有時十字街頭七穿八",
    "X79n1559_017:0397a12": "穴。諸人還相委悉麼。樟樹華開盛。芭蕉葉最多。　僧",
    "X79n1559_017:0397a13": "問。全身放下時如何。曰。既是全身。何消放下。云。直是",
    "X79n1559_017:0397a14": "步步不將來。心心無處所。曰。亦無步步。云。不見道。直",
    "X79n1559_017:0397a15": "須步步踏著。曰。落在功勛。云。不涉功勛。爭得到這裏。",
    "X79n1559_017:0397a16": "曰。庭前樹子。一任風吹。云。而今四海清如鏡。暢快漁",
    "X79n1559_017:0397a17": "翁把鈎輪。曰。不見鯨鯢上玉鈎。",
    "X79n1559_017:0397a18": "淨慈月堂佛行昌禪師法嗣",
    "X79n1559_017:0397a19": "臨安府五雲悟禪師苕溪人。謁月堂於何山。入室次。",
    "X79n1559_017:0397a20": "堂舉雲門須彌山問之。擬對。堂以拂子擊其口。師即",
    "X79n1559_017:0397a21": "契悟。命為侍者。後謁諸方。皆蒙許可。月堂被　旨居",
    "X79n1559_017:0397a22": "靈隱。師歸省。堂延為座元。未幾。出住五雲。宿衲所向。",
    "X79n1559_017:0397a23": "　上堂。謂眾曰。月堂老漢道。行不見行。是箇甚麼。坐",
    "X79n1559_017:0397a24": "不見坐。是箇甚麼。著衣時不見著衣。是箇甚麼。喫飯",
    "X79n1559_017:0397b01": "時不見喫飯。是箇甚麼。山野雖與他同床打睡。要且",
    "X79n1559_017:0397b02": "各自做夢。何故。行見行。坐見坐。著衣時見著衣。喫飯",
    "X79n1559_017:0397b03": "時見喫飯。無有不見底道理。亦無箇是甚麼。諸人且",
    "X79n1559_017:0397b04": "道老漢底是。五雲底是。拈拄杖。卓一下。曰。桃紅李白",
    "X79n1559_017:0397b05": "薔薇紫。問著春風總不知。乾道戊子秋。回冷泉。為西",
    "X79n1559_017:0397b06": "堂。十二月望。示微疾。至二十四夜。請堂頭首座龍華",
    "X79n1559_017:0397b07": "本禪師為眾普說。敘師出處及得法(師未開堂故也)。躬起爇",
    "X79n1559_017:0397b08": "香。至四鼓。危坐不動。侍僧清隱請偃息。師曰。更少時。",
    "X79n1559_017:0397b09": "鐘鳴報我。鐘既鳴。書三偈付隱。一遺龍華。以二別月",
    "X79n1559_017:0397b10": "堂。顧隱曰。更寫一紙辭眾。如何。隱曰。諾。復大書曰。倒",
    "X79n1559_017:0397b11": "跨楊歧三脚驢。拗折雲門一條杖。禪流更擬問如何。",
    "X79n1559_017:0397b12": "江西十八灘俱漲。隱曰。莫更有在。師斂手而逝。龕留",
    "X79n1559_017:0397b13": "五日。顏如生。目微開。時國使入山。觀者如市。火浴。目",
    "X79n1559_017:0397b14": "睛舌本身根不壞。",
    "X79n1559_017:0397b15": "瑞巖寂室惠光禪師法嗣",
    "X79n1559_017:0397b16": "臨安府中天竺癡禪元妙禪師雙溪東陽人。族王氏。",
    "X79n1559_017:0397b17": "年十二。去家圓具。習台教。去依寂室於國清。聞舉索",
    "X79n1559_017:0397b18": "命話。師有省。撫屏大笑。辭謁西禪淨禪師。淨使職堂",
    "X79n1559_017:0397b19": "司。一日。舉興化打克賓公案問師。師曰。知恩方解報",
    "X79n1559_017:0397b20": "恩。淨打曰。多人作此見解。師頓領。及寂室　詔補靈",
    "X79n1559_017:0397b21": "隱。擢為第一座。自開法靈石。凡四坐道場。　上堂曰。",
    "X79n1559_017:0397b22": "靈石說禪麤操。動著七顛八倒。觀妙理玄言。恰似屎",
    "X79n1559_017:0397b23": "坑。視諸佛祖師。猶如糞埽。罵詈懵懂禪和。排斥杜撰",
    "X79n1559_017:0397b24": "長老。有時讚歎。使一一人人面前喜歡。有時耻剝。教",
    "X79n1559_017:0397c01": "一一人人肚裏煩惱。雖然九凸十凹。鬪湊將來恰好。",
    "X79n1559_017:0397c02": "敢問大眾。且道那裏是恰好處。提拄杖曰。還見麼。直",
    "X79n1559_017:0397c03": "饒向這裏見得倜儻分明。須知更有一處。未免殽訛。",
    "X79n1559_017:0397c04": "遂橫按曰。還委悉麼。東籬綻黃菊。秋雨滴青莎。　上",
    "X79n1559_017:0397c05": "堂。黃昏雞報曉。半夜日頭明。驚起雪師子。瞠開紅眼",
    "X79n1559_017:0397c06": "睛。　上堂。去年梅。今歲柳。顏色馨香。喝一喝。良久。曰。",
    "X79n1559_017:0397c07": "若不得這一喝。幾乎道著依舊。且道道著後如何。眼",
    "X79n1559_017:0397c08": "睛突出。　上堂。舉南泉喫油餈。師曰。南泉肚裏飽齁",
    "X79n1559_017:0397c09": "齁。莊主雖饑解點頭。侍者只聞歌樂響。不知洪飲在",
    "X79n1559_017:0397c10": "高樓。　僧問。如何是截斷眾流句。曰。佛祖開口無分。",
    "X79n1559_017:0397c11": "云。如何是函蓋乾坤句。曰。匝地普天。云。如何是隨波",
    "X79n1559_017:0397c12": "逐浪句。曰。有時入荒草。有時上孤峰。隆興改元。師以",
    "X79n1559_017:0397c13": "足疾。退藏[橘-矛+隹]李李氏庵。明年七月。作書偈。別參政周",
    "X79n1559_017:0397c14": "公葵及道俗。問侍者立秋近遠。以十一日對。至期。書",
    "X79n1559_017:0397c15": "偈而逝。火浴。舌睛齒顱不化。設利璨然。歸塔于寺之",
    "X79n1559_017:0397c16": "稽留峰。壽五十有四。",
    "X79n1559_017:0397c17": "嶽麓海禪師法嗣",
    "X79n1559_017:0397c18": "荊門軍玉泉思達禪師僧問。如何是一印印空。曰。",
    "X79n1559_017:0397c19": "萬象収歸古鑑中。云。如何是一印印水。曰。秋蟾影落",
    "X79n1559_017:0397c20": "千江裏。云。如何是一印印泥。曰。細觀文彩未生時。",
    "X79n1559_017:0397c21": "圓覺曇禪師法嗣",
    "X79n1559_017:0397c22": "撫州靈巖圓日禪師嘉興崇德人。年二十六。投千金",
    "X79n1559_017:0397c23": "妙冲為頭陀。數暮落髮。不善書。唯務宴寂。夜設香鼎",
    "X79n1559_017:0397c24": "於前。昏睡即引指爇之。不兩月。盡一指。後聞維那白",
    "X79n1559_017:0398a01": "犍椎發明。往依圓覺有年。辭扣諸方。歸侍次。問云。文",
    "X79n1559_017:0398a02": "殊與三十二菩薩各說不二法門。維摩默然。敘語未",
    "X79n1559_017:0398a03": "終。覺喝曰。你擬向馱然處垛根那。所疑冰釋。命分座。",
    "X79n1559_017:0398a04": "隆興初。住靈巖。後居圓覺。　上堂曰。悟無不悟。得無",
    "X79n1559_017:0398a05": "不得。九年面壁空勞力。三脚驢兒跳上天。泥牛入海",
    "X79n1559_017:0398a06": "無蹤跡。為甚麼如此。九九八十一。　上堂。舉。南泉示",
    "X79n1559_017:0398a07": "眾曰。馬大師說即心即佛。王老師不恁麼。不是心。不",
    "X79n1559_017:0398a08": "是佛。不是物。師曰。倒腹傾腸幾箇知。更無絲髮可相",
    "X79n1559_017:0398a09": "依。直饒徹底承當去。也落他家第二機。",
    "X79n1559_017:0398a10": "青原第十五世(洞山十一世)",
    "X79n1559_017:0398a11": "天童大休宗珏禪師法嗣",
    "X79n1559_017:0398a12": "慶元府雪竇足庵智鑒禪師上堂曰。世尊有密語。",
    "X79n1559_017:0398a13": "迦葉不覆藏。一夜落華雨。滿城流水香。",
    "X79n1559_017:0398a14": "雪竇聞庵嗣宗禪師法嗣",
    "X79n1559_017:0398a15": "泰州如皐廣福微庵道勒禪師邑之俞氏子。　上堂",
    "X79n1559_017:0398a16": "曰。祖師正令。不通水泄。放一線開。露柱饒舌。寒時須",
    "X79n1559_017:0398a17": "寒。熱時須熱。無欠無餘。應時應節。一切成現。休強分",
    "X79n1559_017:0398a18": "別。纔入思惟。便成剩說。不入思惟。只得一橛。是則金",
    "X79n1559_017:0398a19": "剛眼睛。不是則黃泥土揑。　上堂。舉。僧問同安。如何",
    "X79n1559_017:0398a20": "是和尚家風。曰。金雞抱子歸霄漢。玉兔懷胎向紫微。",
    "X79n1559_017:0398a21": "云。忽遇客來。將何祗待。曰。金果早朝猿摘至。玉華晚",
    "X79n1559_017:0398a22": "後鳳銜來。師曰。廣福即不然。有問。如何是和尚家風。",
    "X79n1559_017:0398a23": "只向道。翠竹叢邊歌款乃。碧巖深處臥煙蘿。忽遇客",
    "X79n1559_017:0398a24": "來。將何祗待。沒底籃兒盛白月。無心盌子貯清風。",
    "X79n1559_017:0398b01": "善權法智禪師法嗣",
    "X79n1559_017:0398b02": "紹興府超化藻禪師開爐日。上堂曰。雪滿寒窻。燒",
    "X79n1559_017:0398b03": "盡丹霞木佛。冰交野渡。凍殺陝府鐵牛。直得寒灰發",
    "X79n1559_017:0398b04": "焰。片雪不留。任運縱橫。現成受用。諸禪德要會麼。衲",
    "X79n1559_017:0398b05": "帔蒙頭坐。冷暖了無知。",
    "X79n1559_017:0398b06": "南嶽第十六世(臨濟十二世黃龍五世)",
    "X79n1559_017:0398b07": "光孝果慜禪師法嗣",
    "X79n1559_017:0398b08": "廣德軍光孝初首座分座日示眾。舉風幡話。至仁者",
    "X79n1559_017:0398b09": "心動處。乃曰。祖師恁麼道。賺殺一船人。今時衲僧不",
    "X79n1559_017:0398b10": "可也恁麼會。既不恁麼會。畢竟作麼生。良久。曰。六月",
    "X79n1559_017:0398b11": "好合醬。切忌著鹽多。",
    "X79n1559_017:0398b12": "祥符立禪師法嗣",
    "X79n1559_017:0398b13": "湖南報慈淳禪師上堂曰。青眸一瞬。金色知歸。授",
    "X79n1559_017:0398b14": "手而來。如王寶劒。而今開張門戶。各說異端。可謂古",
    "X79n1559_017:0398b15": "路坦而荊棘生。法眼正而還自翳。辜負廼祖。埋沒己",
    "X79n1559_017:0398b16": "靈。且道不埋沒。不辜負。正法眼藏畢竟如何話會。有",
    "X79n1559_017:0398b17": "吐露得底。試出來道看。如無。擔取詩書歸舊隱。野華",
    "X79n1559_017:0398b18": "啼鳥一般春。",
    "X79n1559_017:0398b19": "育王無示介諶禪師法嗣",
    "X79n1559_017:0398b20": "南劒州西巖宗回禪師雙溪人。久依無示。深得法忍。",
    "X79n1559_017:0398b21": "紹興己巳春。寺僧以茶禁聞有司。吏捕知事。師謂眾",
    "X79n1559_017:0398b22": "曰。此事不直之。則罪坐於我。若自直。彼復得罪。不忍",
    "X79n1559_017:0398b23": "為也。令擊鼓陞堂。師遂登座說偈曰。縣吏追呼不暫",
    "X79n1559_017:0398b24": "停。爭如長往事分明。從前有箇無生曲。且喜今朝調",
    "X79n1559_017:0398c01": "已成。言訖。瞑目而逝。餘語未見。",
    "X79n1559_017:0398c02": "台州萬年心聞曇賁禪師永嘉人。　上堂曰。一見便",
    "X79n1559_017:0398c03": "見。八角磨盤空裏轉。一得永得。辰錦朱砂如墨黑。秋",
    "X79n1559_017:0398c04": "風吹渭水。已落雲門三句裏。落葉滿長安。幾箇而今",
    "X79n1559_017:0398c05": "被眼瞞。竪拂子曰。瞞得瞞不得。總在萬年手裏。還見",
    "X79n1559_017:0398c06": "麼。華頂月籠招手石。斷橋水落捨身巖。　僧問。百丈",
    "X79n1559_017:0398c07": "卷席。意旨如何。曰。賊過後張弓。",
    "X79n1559_017:0398c08": "高麗國坥然國師少嗣王位。欽鄉宗乘。因海商方景",
    "X79n1559_017:0398c09": "仁抵四明。錄無示語歸。師閱之。啟悟。即棄位圓顱。作",
    "X79n1559_017:0398c10": "書以語要及四威儀偈。令景仁呈無示。示答曰。佛祖",
    "X79n1559_017:0398c11": "出興於世。無一法與人。實使其自信．自悟．自證．自到。",
    "X79n1559_017:0398c12": "具大知見。如所見而說。如所說而行。山河大地．草木",
    "X79n1559_017:0398c13": "叢林。相與證明。其來久矣。後復通嗣書。獻其國所賜",
    "X79n1559_017:0398c14": "磨衲袈裟．山錦拜褥．青磁香爐等。洎開堂語錄。其書",
    "X79n1559_017:0398c15": "略曰。生死海廣。劫殫罔通。得遇本分宗師。以三要印",
    "X79n1559_017:0398c16": "子。驗定其法。實謂龜盲值浮木孔耳。",
    "X79n1559_017:0398c17": "慶元府天童慧航了朴禪師七閩人(行實未詳)。　上堂曰。",
    "X79n1559_017:0398c18": "酷暑如焚不易禁。炎炎赫赫欲流金。夜明簾外無人",
    "X79n1559_017:0398c19": "到。靈木迢然愽綠陰。　上堂。久雨不晴。半睡半醒。可",
    "X79n1559_017:0398c20": "謂與天地合其德。日月合其明。四時合其序。鬼神合",
    "X79n1559_017:0398c21": "其吉凶。遂喝曰。住。住。內卦已成。更求外象。卓拄杖曰。",
    "X79n1559_017:0398c22": "適來擲得雷天大壯。如今變作地火明夷。　上堂。牛",
    "X79n1559_017:0398c23": "皮鞔露柱。露柱啾啾叫。燈籠佯不知。虗明還自照。殿",
    "X79n1559_017:0398c24": "脊老蚩刎。聞得呵呵笑。三門側耳聽。就上打之遶。譬",
    "X79n1559_017:0399a01": "如十日菊。開徹阿誰要。阿呵呵。未必秋香一夜衰。熨",
    "X79n1559_017:0399a02": "斗煎茶不同銚。　室中問僧。賊來須打。客來須看。只",
    "X79n1559_017:0399a03": "如三更夜半。人面似賊。賊面似人。作麼生辨。",
    "X79n1559_017:0399a04": "臨安府龍華無住本禪師廣德人。　上堂。舉。雲門大",
    "X79n1559_017:0399a05": "師拈起胡餅云。我只供養兩浙人。不供養向北人。眾",
    "X79n1559_017:0399a06": "無語。自代云。天寒日短。兩人共一椀。師曰。韶陽老漢。",
    "X79n1559_017:0399a07": "言中有響。痛處著錐。檢點將來。翻成毒藥。諸人要會",
    "X79n1559_017:0399a08": "麼。半在河南半河北。一片虗疑如墨黑。冷地思量愁",
    "X79n1559_017:0399a09": "殺人。叵耐雲門這老賊。老賊。下座。更不巡堂。",
    "X79n1559_017:0399a10": "道場普明慧琳嗣師法嗣",
    "X79n1559_017:0399a11": "臨江軍東山吉禪師因李朝請與甥薌林居士向公",
    "X79n1559_017:0399a12": "子諲訪之。遂問。家賊惱人時如何。師曰。誰是家賊。李",
    "X79n1559_017:0399a13": "竪拳。師曰。賊身已露。云。和尚莫誣罔人好。曰。贓證現",
    "X79n1559_017:0399a14": "在。李無語。師示以偈曰。家賊惱人孰柰何。千聖回機",
    "X79n1559_017:0399a15": "只為他。徧界徧空無影跡。無依無倚絕籠羅。賊。賊。猛",
    "X79n1559_017:0399a16": "將雄兵收不得。疑殺天下老禪和。笑翻閙市古彌勒。",
    "X79n1559_017:0399a17": "休。休。不用將心向外求。回頭瞥爾賊身露。并贓捉獲",
    "X79n1559_017:0399a18": "世無儔。世無儔。真可仰。從茲不復誇伎倆。貼貼安邦",
    "X79n1559_017:0399a19": "立業時。萬象森羅齊拊掌。後首眾於閩之開元。食時",
    "X79n1559_017:0399a20": "停筯而化。",
    "X79n1559_017:0399a22": "嘉泰普燈錄卷第十七",
    "X79n1559_017:0399a24": "音釋",
    "X79n1559_017:0399b01": "　昕許斤切　[工*(老/目)]音耆　諶時壬切　浹即恊切",
    "X79n1559_017:0399b02": "　輻音福　頷尸感切　眨音劄　[(冰-水+斬)/耳]足止切",
    "X79n1559_017:0399b03": "　鏌音莫　鎁音耶　捺女點切　罩陟教切",
    "X79n1559_017:0399b04": "　璉力展切　涸曷各切　溢音逸　贇於倫切",
    "X79n1559_017:0399b05": "　翥章庶切　蹣謨官切　漕在到切　勛音熏",
    "X79n1559_017:0399b06": "　鯢音倪　爇儒劣切　歧音祁　拗於絞切",
    "X79n1559_017:0399b07": "　懵毋總切　懂行董　湊千候切　倜他力切",
    "X79n1559_017:0399b08": "　殽何交切　瞠抽庚切　餈才咨切　齁呼[仁-二+(亡/大)]切",
    "X79n1559_017:0399b09": "　顱音盧　[怡-台+建]居言切　欵音[示*(由/大)]　乃音藹",
    "X79n1559_017:0399b10": "　閩音民　鞔摸官切　啾即由切　刎音吻",
    "X79n1559_017:0399b11": "　薌音香　諲音因　誣音巫"
}