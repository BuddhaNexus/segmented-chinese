{
    "T11n0310_075:0423c05": "3大寶積經卷第七十五",
    "T11n0310_075:0423c07": "北齊三藏那連提耶舍譯",
    "T11n0310_075:0423c08": "菩薩見實會第十六之十五六界差別品",
    "T11n0310_075:0423c09": "第二十五之三",
    "T11n0310_075:0423c10": "「大王！如人夢中自持熱銅鍱纏被其身。是人",
    "T11n0310_075:0423c11": "覺已，憶念夢中所被銅葉。於意云何？是人所",
    "T11n0310_075:0423c12": "夢是真實不？」王言：「不也。」「大王！於意云何？是人",
    "T11n0310_075:0423c13": "所夢執謂真實。是為智不？」王言：「不也。世尊！何",
    "T11n0310_075:0423c14": "以故？夢中畢竟無有銅葉，況以衣身。是人徒",
    "T11n0310_075:0423c15": "自疲勞，都無有實。」佛言：「大王！如是愚癡無聞",
    "T11n0310_075:0423c16": "凡夫，見恐懼事心生執著，生執著已起於怖",
    "T11n0310_075:0423c17": "畏，起怖畏已作怖畏業，謂身三、口四、意三種",
    "T11n0310_075:0423c18": "業。造彼業已即便謝滅，是業滅已不依東方",
    "T11n0310_075:0423c19": "而住，亦復不依南西北方四維上下而住。如",
    "T11n0310_075:0423c20": "是之業乃至臨死之時最後識滅，見先所作",
    "T11n0310_075:0423c21": "心想中現。大王！是人見已心生忙懼，自分業",
    "T11n0310_075:0423c22": "盡、異業現前。大王！如彼夢覺念夢中事。如是",
    "T11n0310_075:0423c23": "大王！最後識為主，彼業因緣故，以此二緣生",
    "T11n0310_075:0423c24": "分之中識心初起，或生地獄、或生畜生、或生",
    "T11n0310_075:0423c25": "閻魔羅界、或生阿修羅、或生天中、或生人",
    "T11n0310_075:0423c26": "中。前識既滅受生分識生，生分相續心種類",
    "T11n0310_075:0423c27": "不絕。大王！無有一法從於今世至於後世而",
    "T11n0310_075:0423c28": "有生滅，見所作業及受果報皆不失壞，無有",
    "T11n0310_075:0423c29": "作業者、亦無受報者。大王！彼後識滅時名入",
    "T11n0310_075:0424a01": "死數，若初識生名入生數。大王！彼後識起時",
    "T11n0310_075:0424a02": "無所從來，及其滅時亦無所至。其緣生時亦",
    "T11n0310_075:0424a03": "無所從來，滅時亦無所至。其業生時亦無所",
    "T11n0310_075:0424a04": "從來，滅時亦無所至。死時亦無所從來，滅時",
    "T11n0310_075:0424a05": "亦無所至。初識生時亦無所從來，滅時亦無",
    "T11n0310_075:0424a06": "所至。其生亦無所從來，滅時亦無所至。何",
    "T11n0310_075:0424a07": "以故？自性離故。彼後識、後識體性空，緣、緣",
    "T11n0310_075:0424a08": "體性空，業、業體性空，死、死體性空，初識、初識",
    "T11n0310_075:0424a09": "體性空，受生、受生體性空，世間、世間體性空，",
    "T11n0310_075:0424a10": "涅槃、涅槃體性空，起、起體性空，壞、壞體性空。",
    "T11n0310_075:0424a11": "大王！如是，作業果報皆不失壞，無有作業者、",
    "T11n0310_075:0424a12": "無有受報者，但隨世俗故有，非第一義也。大",
    "T11n0310_075:0424a13": "王當知，一切諸法皆悉空寂，一切諸法空者",
    "T11n0310_075:0424a14": "是空解脫門，空無空相名無相解脫門，若無",
    "T11n0310_075:0424a15": "相者則無願求名無願解脫門。如是大王！一",
    "T11n0310_075:0424a16": "切法皆具三解脫門，與空共行涅槃先道，遠",
    "T11n0310_075:0424a17": "離於相、遠離願求，究竟涅槃界，決定如法界，",
    "T11n0310_075:0424a18": "周遍虛空際。大王當知，諸根如幻、境界如夢。",
    "T11n0310_075:0424a19": "一切譬喻當如是知。",
    "T11n0310_075:0424a20": "「大王！如人夢中見身根壞不覺諸觸。是人覺",
    "T11n0310_075:0424a21": "已，憶念夢中敗壞之相。於意云何？是人所夢",
    "T11n0310_075:0424a22": "是真實不？」王言：「不也。」「大王！於意云何？是人所",
    "T11n0310_075:0424a23": "夢執謂為實。是為智不？」王言：「不也。世尊！何",
    "T11n0310_075:0424a24": "以故？夢中畢竟無有身根，況敗壞也。是人徒",
    "T11n0310_075:0424a25": "自疲勞，都無有實。」佛言：「大王！如是愚癡無",
    "T11n0310_075:0424a26": "聞凡夫，自見身根敗壞心生執著，生執著已",
    "T11n0310_075:0424a27": "起恐怖心，起恐怖心已作恐怖業，所謂身三、",
    "T11n0310_075:0424a28": "口四、意三種業。造彼業已即便謝滅，是業滅",
    "T11n0310_075:0424a29": "已不依東方而住，亦復不依南西北方四維",
    "T11n0310_075:0424b01": "上下而住。如是之業乃至臨死之時最後識",
    "T11n0310_075:0424b02": "滅，見先所作心想中現。大王！是人見已心生",
    "T11n0310_075:0424b03": "怖懼，自分業盡、異業現前。大王！如彼夢覺念",
    "T11n0310_075:0424b04": "夢中事。如是大王！最後識為主，彼業因緣故，",
    "T11n0310_075:0424b05": "以此二緣生分之中識心初起，或生地獄、或",
    "T11n0310_075:0424b06": "生畜生、或生閻魔羅界、或生阿修羅、或生天",
    "T11n0310_075:0424b07": "中、或生人中。前識既滅受生分識生，生分相",
    "T11n0310_075:0424b08": "續心種類不絕。大王！無有一法從於今世至",
    "T11n0310_075:0424b09": "於後世而有生滅，見所作業及受果報皆不失",
    "T11n0310_075:0424b10": "壞，無有作業者、無有受報者。大王！彼後識滅",
    "T11n0310_075:0424b11": "時名入死數，若初識生名入生數。大王！彼後",
    "T11n0310_075:0424b12": "識起時無所從來，及其滅時亦無所至。其",
    "T11n0310_075:0424b13": "緣生時亦無所從來，滅時亦無所至。其業生",
    "T11n0310_075:0424b14": "時亦無所從來，滅時亦無所至。初識生時亦",
    "T11n0310_075:0424b15": "無所從來，滅時亦無所至。其生亦無所從來，",
    "T11n0310_075:0424b16": "滅時亦無所至。何以故？自性離故。彼後識、後",
    "T11n0310_075:0424b17": "識體性空，緣、緣體性空，業、業體性空，死、死體",
    "T11n0310_075:0424b18": "性空，初識、初識體性空，受生、受生體性空，世",
    "T11n0310_075:0424b19": "間、世間體性空，涅槃、涅槃體性空，起、起體性",
    "T11n0310_075:0424b20": "空，壞、壞體性空。大王！如是，作業果報皆不失",
    "T11n0310_075:0424b21": "壞，無有作業者、無有受報者，但隨世俗故有，",
    "T11n0310_075:0424b22": "非第一義也。大王當知，一切諸法皆悉空寂，",
    "T11n0310_075:0424b23": "一切諸法空者是空解脫門，空無空相名無",
    "T11n0310_075:0424b24": "相解脫門，若無相者則無願求名無願解脫",
    "T11n0310_075:0424b25": "門。如是大王！一切法皆具三解脫門，與空共",
    "T11n0310_075:0424b26": "行涅槃先道，遠離於相、遠離願求，究竟涅槃",
    "T11n0310_075:0424b27": "界，決定如法界，周遍虛空際。大王當知，諸",
    "T11n0310_075:0424b28": "根如幻、境界如夢。一切譬喻當如是知。",
    "T11n0310_075:0424b29": "「大王！如人夢中夢見幻師幻作五欲，自見己",
    "T11n0310_075:0424c01": "身與彼圍繞共相娛樂。是人覺已不見五欲，",
    "T11n0310_075:0424c02": "便憶夢中五欲之樂。於意云何？是人所夢是",
    "T11n0310_075:0424c03": "真實不？」王言：「不也。」「大王！於意云何？是人所夢",
    "T11n0310_075:0424c04": "執謂真實。是為智不？」王言：「不也。世尊！何以",
    "T11n0310_075:0424c05": "故？夢中畢竟無有幻師，況復幻作五欲遞相",
    "T11n0310_075:0424c06": "娛樂。是人徒自疲勞，都無有實。」佛言：「大王。如",
    "T11n0310_075:0424c07": "是愚癡無聞凡夫，見是幻師幻作五欲心生",
    "T11n0310_075:0424c08": "執著，生執著已起於愛重，起愛重已生染著",
    "T11n0310_075:0424c09": "心，生染著已作染著業，所謂身三、口四、意三",
    "T11n0310_075:0424c10": "種業。造彼業已即便謝滅，是業滅已不依東",
    "T11n0310_075:0424c11": "方而住，亦復不依南西北方四維上下而住。",
    "T11n0310_075:0424c12": "如是之業乃至臨死之時最後識滅，見先所",
    "T11n0310_075:0424c13": "作心想中現。大王！是人見已心生愛著，自分",
    "T11n0310_075:0424c14": "業盡、異業現前。大王！如彼夢覺念夢中事。如",
    "T11n0310_075:0424c15": "是大王！最後識為主，彼業因緣故，以此二緣",
    "T11n0310_075:0424c16": "生分之中識心初起，或生地獄、或生畜生、或",
    "T11n0310_075:0424c17": "生閻魔羅界、或生阿修羅、或生天人中。前識",
    "T11n0310_075:0424c18": "既滅受生分識生，生分相續心種類不絕。大",
    "T11n0310_075:0424c19": "王！無有一法從於今世至於後世而有生滅，",
    "T11n0310_075:0424c20": "見所作業及受果報皆不失壞，無有作業者、",
    "T11n0310_075:0424c21": "亦無受報者。大王！彼後識滅時名入死數，若",
    "T11n0310_075:0424c22": "初識生名入生數。大王！彼後識起時無所從",
    "T11n0310_075:0424c23": "來，及其滅時亦無所至。其緣生時亦無所從",
    "T11n0310_075:0424c24": "來，滅時亦無所至。其業生時亦無所從來，滅",
    "T11n0310_075:0424c25": "時亦無所至。初識生時亦無所從來，滅時亦",
    "T11n0310_075:0424c26": "無所至。其生亦無所從來，滅時亦無所至。何",
    "T11n0310_075:0424c27": "以故？自性離故。彼後識、後識體性空，緣、緣體",
    "T11n0310_075:0424c28": "性空，業、業體性空，死、死體性空，初識、初識體",
    "T11n0310_075:0424c29": "性空，受生、受生體性空，世間、世間體性空，涅",
    "T11n0310_075:0425a01": "槃、涅槃體性空，起、起體性空，壞、壞體性空。大",
    "T11n0310_075:0425a02": "王！如是，作業果報皆悉不壞，無有作業者、",
    "T11n0310_075:0425a03": "無有受報者，但隨世俗故有，非第一義。大王",
    "T11n0310_075:0425a04": "當知，一切諸法皆悉空寂，一切諸法空者",
    "T11n0310_075:0425a05": "是空解脫門，空無空相名無相解脫門，若無",
    "T11n0310_075:0425a06": "相者則無願求名無願解脫門。如是大王！一",
    "T11n0310_075:0425a07": "切法皆具三解脫門，與空共行涅槃先道，遠",
    "T11n0310_075:0425a08": "離於相、遠離願求，究竟涅槃界，決定如法",
    "T11n0310_075:0425a09": "界，周遍虛空際。大王當知，諸根如幻、境界如",
    "T11n0310_075:0425a10": "夢。一切譬喻當如是知。",
    "T11n0310_075:0425a11": "「大王！如人夢中夢見大水漂蕩，己身妻子眷",
    "T11n0310_075:0425a12": "屬既見漂已，心生無量種種憂惱。是人覺已，",
    "T11n0310_075:0425a13": "憶念夢中為水所漂憂苦之事。於意云何？是",
    "T11n0310_075:0425a14": "人所夢是真實不？」王言：「不也。」佛言：「大王！是",
    "T11n0310_075:0425a15": "人所夢執謂真實。是為智不？」王言：「不也。世",
    "T11n0310_075:0425a16": "尊！何以故？夢中畢竟無有大水，況復漂蕩",
    "T11n0310_075:0425a17": "生大憂惱。是人徒自疲勞，都無有實。」佛言：",
    "T11n0310_075:0425a18": "「大王！如是愚癡無聞凡夫，見水漂蕩心生執",
    "T11n0310_075:0425a19": "著，生執著已其心不喜，心不喜故作不喜業，",
    "T11n0310_075:0425a20": "所謂身三、口四、意三種業。造彼業已即便謝",
    "T11n0310_075:0425a21": "滅，是業滅已不依東方而住，亦復不依南西",
    "T11n0310_075:0425a22": "北方四維上下而住。如是之業乃至臨死之",
    "T11n0310_075:0425a23": "時最後識滅，見先所作心想中現。大王！是人",
    "T11n0310_075:0425a24": "見已心生忙怖，自分業盡、異業現前。大王！如",
    "T11n0310_075:0425a25": "彼夢覺念夢中事。如是大王！最後識為主，彼",
    "T11n0310_075:0425a26": "業因緣故，以此二緣生分之中識心初起，或",
    "T11n0310_075:0425a27": "生地獄、或生畜生、或生閻魔羅界、或生阿修",
    "T11n0310_075:0425a28": "羅、或生天中人中。前識既滅受生分識生，生",
    "T11n0310_075:0425a29": "分相續心種類不絕。大王！無有一法從於今",
    "T11n0310_075:0425b01": "世至於後世而有生滅，見所作業及受果報",
    "T11n0310_075:0425b02": "皆不失壞，無有作業者、亦無受報者。大王！彼",
    "T11n0310_075:0425b03": "後識滅時名入死數，若初識生名入生數。大",
    "T11n0310_075:0425b04": "王！彼後識起時無所從來，及其滅時亦無所",
    "T11n0310_075:0425b05": "至。其緣生時亦無所從來，滅時亦無所至。其",
    "T11n0310_075:0425b06": "業生時亦無所從來，滅時亦無所至。死時亦",
    "T11n0310_075:0425b07": "無所從來，滅時亦無所至。初識生時亦無所",
    "T11n0310_075:0425b08": "從來，滅時亦無所至。其生亦無所從來，滅時",
    "T11n0310_075:0425b09": "亦無所至。何以故？自性離故。彼後識、後識體",
    "T11n0310_075:0425b10": "性空，緣、緣體性空，業、業體性空，死、死體性空，",
    "T11n0310_075:0425b11": "初識、初識體性空，受生、受生體性空，世間、世",
    "T11n0310_075:0425b12": "間體性空，涅槃、涅槃體性空，起、起體性空，壞、",
    "T11n0310_075:0425b13": "壞體性空。大王！如是作業果報皆不失壞，無",
    "T11n0310_075:0425b14": "有作業者、無有受報者，但隨世俗故有，非第",
    "T11n0310_075:0425b15": "一義也。大王當知，一切諸法皆悉空寂，一切",
    "T11n0310_075:0425b16": "諸法空者是空解脫門，空無空相名無相解",
    "T11n0310_075:0425b17": "脫門，若無相者則無願求名無願解脫門。如",
    "T11n0310_075:0425b18": "是大王！一切法皆具三解脫門，與空共行涅",
    "T11n0310_075:0425b19": "槃先道，遠離於相、遠離願求，究竟涅槃界，",
    "T11n0310_075:0425b20": "決定如法界，周遍虛空際。大王當知，諸根如",
    "T11n0310_075:0425b21": "幻、境界如夢。一切譬喻當如是知。",
    "T11n0310_075:0425b22": "「大王！如人夢中自見己身飲酒惛醉無所覺",
    "T11n0310_075:0425b23": "知，不識罪福善惡尊卑優劣。是人覺已，憶念",
    "T11n0310_075:0425b24": "夢中飲酒迷亂。於意云何？是人所夢是真實",
    "T11n0310_075:0425b25": "不？」王言：「不也。」「大王！於意云何？是人所夢執謂",
    "T11n0310_075:0425b26": "真實。是為智不？」王言：「不也。世尊！何以故？夢中",
    "T11n0310_075:0425b27": "竟無有酒，況飲惛亂不識尊卑善惡優劣。是",
    "T11n0310_075:0425b28": "人徒自疲勞，都無有實。」佛言：「大王！如是愚癡",
    "T11n0310_075:0425b29": "無聞凡夫，夢見飲酒惛醉心生執著，生執著",
    "T11n0310_075:0425c01": "已起染愛心，起染愛心已作染愛業，所謂身",
    "T11n0310_075:0425c02": "三、口四、意三種業。造彼業已即便謝滅，是業",
    "T11n0310_075:0425c03": "滅已不依東方而住，亦復不依南西北方四",
    "T11n0310_075:0425c04": "維上下而住。如是之業乃至臨死之時最後",
    "T11n0310_075:0425c05": "識滅，見先所作心想中現。大王！是人見已心",
    "T11n0310_075:0425c06": "生愛著，自分業盡、異業現前。大王！如彼夢覺",
    "T11n0310_075:0425c07": "念夢中事。如是大王！最後識為主，彼業因緣",
    "T11n0310_075:0425c08": "故，以此二緣生分之中識心初起，或生地獄、",
    "T11n0310_075:0425c09": "或生畜生、或生閻魔羅界、或生阿修羅、或生",
    "T11n0310_075:0425c10": "天中人中。前識既滅受生分識生，生分相續",
    "T11n0310_075:0425c11": "心種類不絕。大王！無有一法從於今世至於",
    "T11n0310_075:0425c12": "後世而有生滅，見所作業及受果報皆不失壞，",
    "T11n0310_075:0425c13": "無有作業者、亦無受報者。大王！彼後識滅時",
    "T11n0310_075:0425c14": "名入死數，若初識生名入生數。大王！彼後識",
    "T11n0310_075:0425c15": "起時無所從來，及其滅時亦無所至。其緣生",
    "T11n0310_075:0425c16": "時亦無所從來，滅時亦無所至。其業生時亦",
    "T11n0310_075:0425c17": "無所從來，滅時亦無所至。死時亦無所從來，",
    "T11n0310_075:0425c18": "滅時亦無所至。其生亦無所從來，滅時亦無",
    "T11n0310_075:0425c19": "所至。何以故？自性離故。彼後識、後識體性",
    "T11n0310_075:0425c20": "空，緣、緣體性空，業、業體性空，死、死體性空，初",
    "T11n0310_075:0425c21": "識、初識體性空，受生、受生體性空，世間、世間",
    "T11n0310_075:0425c22": "體性空，涅槃、涅槃體性空，起、起體性空，壞、壞",
    "T11n0310_075:0425c23": "體性空。大王！如是作業果報皆不失壞，無有",
    "T11n0310_075:0425c24": "作業者、無有受報者，但隨世俗有，非第一",
    "T11n0310_075:0425c25": "義也。大王當知，一切諸法皆悉空寂，一切諸",
    "T11n0310_075:0425c26": "法空者是空解脫門，空無空相名無相解脫",
    "T11n0310_075:0425c27": "門，若無相者則無願求名無願解脫門。如是",
    "T11n0310_075:0425c28": "大王！一切法皆具三解脫門，與空共行涅槃",
    "T11n0310_075:0425c29": "先道，遠離於相、遠離願求，究竟涅槃界，決定",
    "T11n0310_075:0426a01": "如法界，周遍虛空際。大王當知，諸根如幻、境",
    "T11n0310_075:0426a02": "界如夢。一切譬喻當如是知。」",
    "T11n0310_075:0426a03": "26 四轉輪王品1四轉輪王品第二十六之一",
    "T11n0310_075:0426a04": "爾時佛告淨飯王言：「大王！如上所說之法，繫",
    "T11n0310_075:0426a05": "心精勤，當自觀察修行，勿隨於他。此法乃是",
    "T11n0310_075:0426a06": "過去未來現在諸佛菩提，能超一切世間自在，",
    "T11n0310_075:0426a07": "能除一切渴愛，降伏我慢滅除罪過，一切諸",
    "T11n0310_075:0426a08": "法而得平等。彼非凡夫地，一切聲聞所不能",
    "T11n0310_075:0426a09": "到，一切辟支佛非其境界，一切菩薩之所修",
    "T11n0310_075:0426a10": "行，一切諸佛之所證得。大王！於此法中應當",
    "T11n0310_075:0426a11": "安意應作是念：『我當云何於天人中得為眼",
    "T11n0310_075:0426a12": "目、得為燈明、得為大炬、得為船筏善知水",
    "T11n0310_075:0426a13": "路、得為導師、得為商主、得為導首？我當云何",
    "T11n0310_075:0426a14": "得自度已復能度他、自既解脫令他解脫、自",
    "T11n0310_075:0426a15": "得安隱令他安隱、自證涅槃令他涅槃？』大王",
    "T11n0310_075:0426a16": "當知，不應觀過去世際所經豪富自在。大王！",
    "T11n0310_075:0426a17": "諸根如幻，無滿足時亦無能滿者。境界如夢，",
    "T11n0310_075:0426a18": "於色聲香味觸無有厭足。「大王！過去之世有",
    "T11n0310_075:0426a19": "轉輪王，名無邊稱大王。彼無邊稱王具足無",
    "T11n0310_075:0426a20": "量眾寶，輦輿軍眾象馬，無礙輪寶七寶具足，",
    "T11n0310_075:0426a21": "所有軍乘無能壞者。於先佛所殖諸善根，意",
    "T11n0310_075:0426a22": "力成就隨念即辦。大王！彼無量稱王有所憶",
    "T11n0310_075:0426a23": "念無不隨意。何以故？具足成就善根力故。大",
    "T11n0310_075:0426a24": "王！爾時無量稱王作如是念：『我今自試福",
    "T11n0310_075:0426a25": "德之力。』時無量稱王即作是念：『以我威力，令",
    "T11n0310_075:0426a26": "此四天下所有樹木，常有花果用之無盡。』大",
    "T11n0310_075:0426a27": "王！彼無量稱王作是念已，於四天下所有樹",
    "T11n0310_075:0426a28": "林，花果繁茂用無窮盡。大王！無量稱王復作",
    "T11n0310_075:0426a29": "是念：『令四天下所有人民，諸所欲願隨意無",
    "T11n0310_075:0426b01": "違。』大王！彼無量稱王作是念已，四天下中一切",
    "T11n0310_075:0426b02": "人民，一切所願悉得充滿。大王！無量稱王復",
    "T11n0310_075:0426b03": "作是念：『我當更試善根之力。若我有福，令四",
    "T11n0310_075:0426b04": "天下降注香水。』作是念已，於四天下尋降香",
    "T11n0310_075:0426b05": "雨。大王！爾時無量稱王復作是念：『我今當更",
    "T11n0310_075:0426b06": "自試福力。』大王！時無量稱王即作是念：『若我",
    "T11n0310_075:0426b07": "福力，令四天下普雨妙花。』作是念時，於四天",
    "T11n0310_075:0426b08": "下尋雨妙花。大王！爾時無量稱王復作是念：",
    "T11n0310_075:0426b09": "『我今當更自試福力。若我有福，令四天下普",
    "T11n0310_075:0426b10": "雨妙衣。』作是念已，於四天下尋雨天上劫貝",
    "T11n0310_075:0426b11": "樹衣。大王！彼無量稱王復作是念：『我今自試",
    "T11n0310_075:0426b12": "福力。若我有福，令四天下普雨銀雨。』作是念",
    "T11n0310_075:0426b13": "已，於四天下尋降銀雨。大王！彼無量稱王復",
    "T11n0310_075:0426b14": "作是念：『我今當更自試福力。』復作是念：『若我",
    "T11n0310_075:0426b15": "有福，令四天下普雨金雨。』作是念已，於四天",
    "T11n0310_075:0426b16": "下尋雨金雨。何以故？無量稱王所願從意，皆",
    "T11n0310_075:0426b17": "由過去於一切眾生修共業善。「大王！爾時此閻",
    "T11n0310_075:0426b18": "浮提地縱廣正等一萬八千由旬。當爾之時，",
    "T11n0310_075:0426b19": "此閻浮提有六十千萬諸大城郭。大王！爾時",
    "T11n0310_075:0426b20": "於此閻浮提中置立隍城，名寶莊嚴。其城縱",
    "T11n0310_075:0426b21": "廣十二由旬，四面平正妙巧所成，街巷莊嚴",
    "T11n0310_075:0426b22": "界分分明。於其城外有多羅樹七重行列，其",
    "T11n0310_075:0426b23": "多羅樹四寶合成，所謂金、銀、琉璃、頗梨，莊飾",
    "T11n0310_075:0426b24": "端嚴甚可愛樂。其金樹者，根莖枝條悉皆是",
    "T11n0310_075:0426b25": "金，其葉花果悉是白銀。其銀樹者，根莖枝條",
    "T11n0310_075:0426b26": "悉皆是銀，其葉花果皆是黃金。毘琉璃樹，根",
    "T11n0310_075:0426b27": "莖枝條悉是琉璃，其葉花果皆是頗梨。其頗",
    "T11n0310_075:0426b28": "梨樹，根莖枝條悉是頗梨，其葉花果皆毘琉",
    "T11n0310_075:0426b29": "璃。大王！爾時彼寶莊嚴城周匝七重懸寶鈴",
    "T11n0310_075:0426c01": "網，種種莊嚴微妙第一，復以種種眾寶羅網",
    "T11n0310_075:0426c02": "彌覆其上。於其城外有七重寶塹，彼一一塹",
    "T11n0310_075:0426c03": "深半由旬、廣一由旬。其七重塹底岸平正，八",
    "T11n0310_075:0426c04": "功德水清淨盈滿，眾鳥易飲。復有諸花，所謂",
    "T11n0310_075:0426c05": "優鉢羅花、拘物頭花、波頭摩花、分陀利花，",
    "T11n0310_075:0426c06": "彌滿其中。底布金沙。其塹四邊周匝階道四",
    "T11n0310_075:0426c07": "寶莊嚴，所謂金、銀、琉璃、頗梨，種種微妙甚可",
    "T11n0310_075:0426c08": "愛樂。彼諸階道四寶合成，黃金為階白銀為",
    "T11n0310_075:0426c09": "蹬，白銀為階黃金為蹬，琉璃頗梨間錯上下，",
    "T11n0310_075:0426c10": "交互莊飾。周匝欄楯七寶所成，端嚴無比。一",
    "T11n0310_075:0426c11": "一階道有七重寶門，種種莊嚴微妙最上，一",
    "T11n0310_075:0426c12": "一階道於其兩邊金芭蕉樹。其塹四邊周匝階",
    "T11n0310_075:0426c13": "道，於其兩頭一一皆有七寶妙座。彼諸所有",
    "T11n0310_075:0426c14": "種種莊嚴，皆悉是彼無量稱王福德所致。其",
    "T11n0310_075:0426c15": "寶莊嚴城外周匝而有八萬園林，無量稱王",
    "T11n0310_075:0426c16": "作此園林，不起愛著我所之心，悉施眾生共",
    "T11n0310_075:0426c17": "同受樂。是一一園有八大池，一一大池縱廣",
    "T11n0310_075:0426c18": "半由旬。於其池中有種種華，優鉢羅花、波頭",
    "T11n0310_075:0426c19": "摩花、拘物頭花、分陀利花，如是眾花彌覆其",
    "T11n0310_075:0426c20": "上。一一池邊有八階道，一一階道四寶所成，",
    "T11n0310_075:0426c21": "端嚴殊妙。其階道頭建七寶幢門，所謂金、銀、",
    "T11n0310_075:0426c22": "琉璃及馬瑙等。其階兩邊閻浮檀金為芭蕉",
    "T11n0310_075:0426c23": "樹，莊飾嚴麗。八功德水彌滿池中，眾鳥堪飲。",
    "T11n0310_075:0426c24": "其池四邊植諸妙花，所謂阿提目多伽花、薝",
    "T11n0310_075:0426c25": "蔔花、阿輸伽花、拘羅婆花、波吒梨花、迦",
    "T11n0310_075:0426c26": "膩迦羅花、婆拘羅花、婆利師迦花、末利迦",
    "T11n0310_075:0426c27": "花、蘇摩那花、摩樓多花、池㝹師迦花。如",
    "T11n0310_075:0426c28": "是等陸地生花，無量稱王為令諸人受適樂",
    "T11n0310_075:0426c29": "故，種植如是種種妙花，是諸人民遊戲其中",
    "T11n0310_075:0427a01": "歡娛受樂。大王！彼寶莊嚴城所有寶鈴、羅網、",
    "T11n0310_075:0427a02": "寶多羅樹，微風吹動出和雅音。譬如有人善",
    "T11n0310_075:0427a03": "作五種微妙音樂，其聲和雅甚可愛樂。彼無",
    "T11n0310_075:0427a04": "量稱王所有宮城鈴網、寶樹、園林、樂具，所出",
    "T11n0310_075:0427a05": "妙音甚可愛樂，亦復如是。大王！爾時寶莊嚴",
    "T11n0310_075:0427a06": "王城中所有人民，以彼妙音娛樂受樂。時彼",
    "T11n0310_075:0427a07": "寶莊嚴城豐樂安隱，人民充滿豪富自在。處",
    "T11n0310_075:0427a08": "處皆有優鉢羅花、波頭摩花、拘物頭花、分",
    "T11n0310_075:0427a09": "陀利花。「大王！彼無量稱王又於異時復作是",
    "T11n0310_075:0427a10": "念：『我今當往西瞿陀尼。』作是念已，王及四兵",
    "T11n0310_075:0427a11": "俱昇虛空往瞿陀尼。王既至彼，彼諸小王皆",
    "T11n0310_075:0427a12": "來奉迎，各以國土奉獻。大王！時無量稱王",
    "T11n0310_075:0427a13": "於彼止住百千萬歲。於彼王領，大王！彼無量",
    "T11n0310_075:0427a14": "稱王復作是念：『我今當往東弗婆提。』作是念",
    "T11n0310_075:0427a15": "已，即與四兵俱昇虛空往弗婆提。王既至彼，",
    "T11n0310_075:0427a16": "彼土小王亦皆奉迎，復以國土奉上。大王！無",
    "T11n0310_075:0427a17": "量稱王於彼止住百千萬歲。於彼王領，大王！",
    "T11n0310_075:0427a18": "彼無量稱王復於異時作是思惟：『我當往彼",
    "T11n0310_075:0427a19": "北欝單越。』作是念已，即與四兵上昇虛空詣",
    "T11n0310_075:0427a20": "欝單越。王既至彼，彼諸人民歡喜歸化。王於",
    "T11n0310_075:0427a21": "彼住多百千歲。王領受樂，教已眷屬。大王！彼",
    "T11n0310_075:0427a22": "無量稱王於彼久時，復作是念：『我曾聞有",
    "T11n0310_075:0427a23": "三十三天住須彌頂，我今宜往忉利天上。』作",
    "T11n0310_075:0427a24": "是念已即乘龍象，復與四兵飛昇虛空上須",
    "T11n0310_075:0427a25": "彌山。大王！爾時無量稱王即問御臣：『汝見",
    "T11n0310_075:0427a26": "須彌及以大海并四天下。其事云何？』御臣答",
    "T11n0310_075:0427a27": "王：『我見須彌及大海水四天下等悉皆旋轉。",
    "T11n0310_075:0427a28": "猶如陶師以杖轉輪。我見須彌及四天下悉",
    "T11n0310_075:0427a29": "皆旋轉，亦復如是。』王告御臣：『此龍象王大行",
    "T11n0310_075:0427b01": "未止。』大王！爾時無量稱王復更前進問御臣",
    "T11n0310_075:0427b02": "言：『汝見須彌大海及四天下。復更云何？』御臣",
    "T11n0310_075:0427b03": "答言：『我見須彌及大海水四天下等悉皆振",
    "T11n0310_075:0427b04": "動。』王答臣言：『今將欲到須彌山頂。此龍象王",
    "T11n0310_075:0427b05": "小行猶未止。』大王！彼無量稱王復更前行問",
    "T11n0310_075:0427b06": "御臣言：『汝見須彌及大海水并四天下，相復",
    "T11n0310_075:0427b07": "云何？』御臣答王：『我見須彌及大海水四天下",
    "T11n0310_075:0427b08": "等不動不轉。』王告臣言：『此龍象王今已到彼",
    "T11n0310_075:0427b09": "須彌山頂。』大王！爾時無量稱王及與四兵，尋",
    "T11n0310_075:0427b10": "即到彼須彌山頂。大王！爾時帝釋遙見無量",
    "T11n0310_075:0427b11": "稱王，歡喜來迎而作是言：『善來大王！』即分半",
    "T11n0310_075:0427b12": "座命王令坐。王即就坐。在彼天上經無量歲，",
    "T11n0310_075:0427b13": "與彼天主分半而治。大王！爾時無量稱王復",
    "T11n0310_075:0427b14": "於久時作如是念：『我今寧可退彼天主，即",
    "T11n0310_075:0427b15": "住其中獨為天王。』作是念已，無量稱王及以",
    "T11n0310_075:0427b16": "四兵，從彼三十三天即便退落，還閻浮提寶",
    "T11n0310_075:0427b17": "莊嚴城，墮七寶園中。爾時寶莊嚴城中人民",
    "T11n0310_075:0427b18": "出於城外至寶篋園中，見無量稱王及諸四",
    "T11n0310_075:0427b19": "兵從天而墮在彼園中。眾人見已速疾入城，",
    "T11n0310_075:0427b20": "告城中人作如是言：『今有天子并及四兵，從",
    "T11n0310_075:0427b21": "天而來在寶篋園中。』爾時寶莊嚴城中復有",
    "T11n0310_075:0427b22": "一王名曰作愛，秉執國事。彼作愛王聞有天",
    "T11n0310_075:0427b23": "子并及四兵從天而墮在寶篋園，聞已速疾",
    "T11n0310_075:0427b24": "嚴勅四兵駕御善乘，與諸城人從寶莊嚴城",
    "T11n0310_075:0427b25": "出詣寶篋園。王及城人見無量稱王怪未曾",
    "T11n0310_075:0427b26": "有。",
    "T11n0310_075:0427b27": "「爾時作愛王尋勅速辦種種香花、末香、塗香、",
    "T11n0310_075:0427b28": "疾至無量稱王所，偏袒右肩右膝著地，合掌",
    "T11n0310_075:0427b29": "長跪向無量稱王而作是言：『汝為是誰？』王即",
    "T11n0310_075:0427c01": "答言：『汝於昔來頗曾聞本無量稱王以不？』",
    "T11n0310_075:0427c02": "時作愛王及諸臣民皆云：『我昔曾從先舊人",
    "T11n0310_075:0427c03": "聞，本有大王名無量稱，王四天下，與其四兵",
    "T11n0310_075:0427c04": "昇忉利天。』無量稱王即答之言：『如汝所聞，",
    "T11n0310_075:0427c05": "無量稱王即我身是。』爾時無量稱王初從天",
    "T11n0310_075:0427c06": "下，聞彼人間飲食精氣，心不愛樂不能堪忍，",
    "T11n0310_075:0427c07": "身體沈惛猶如醍醐投熱沙中，尋即沈沒不",
    "T11n0310_075:0427c08": "得暫停。無量稱王於閻浮提飲食諸味不生",
    "T11n0310_075:0427c09": "愛樂，身心沈沒亦復如是。爾時作愛王見無",
    "T11n0310_075:0427c10": "量稱王不堪人中香氣飲食，身心頓弊不能",
    "T11n0310_075:0427c11": "止住，便作是語：『無量稱王有何善言，我於",
    "T11n0310_075:0427c12": "來世何所傳說？』大王！時無量稱王告作愛王",
    "T11n0310_075:0427c13": "言：『汝今當知，無量稱王從昔已來，王四天下",
    "T11n0310_075:0427c14": "威德自在，有所須念無不隨意，樹林花果及",
    "T11n0310_075:0427c15": "隨意果，能除一切眾生苦惱，隨諸眾生所須",
    "T11n0310_075:0427c16": "之具皆令如意。我復又能降天香，雨天衣、天",
    "T11n0310_075:0427c17": "花，雨銀、雨金，王四天下豪富自在。昇忉利天，",
    "T11n0310_075:0427c18": "帝釋分坐共治天事。貪無厭故於天退沒，下",
    "T11n0310_075:0427c19": "閻浮提遂便終沒。』時無量稱王告作愛王言：",
    "T11n0310_075:0427c20": "『如上眾事，汝於未來當如是說：「無量稱王豪",
    "T11n0310_075:0427c21": "富自在，貪求無厭自取命終。」』作是語已即便",
    "T11n0310_075:0427c22": "命終。」佛言：「大王當知，勿作異觀，莫生猶豫疑",
    "T11n0310_075:0427c23": "惑之心。爾時無量稱王豈異人乎？我身是也。",
    "T11n0310_075:0427c24": "大王！是故當知，諸根如幻、境界如夢。大王！",
    "T11n0310_075:0427c25": "如是應當繫心正觀，勿信於他。」爾時世尊即",
    "T11n0310_075:0427c26": "說偈言：",
    "T11n0310_075:0427c27": "「常樂法自在，　　數數策其心，",
    "T11n0310_075:0427c28": "貪欲自在中，　　智心應遠離。",
    "T11n0310_075:0427c29": "離欲自在已，　　住法自在中，",
    "T11n0310_075:0428a01": "若能降伏心，　　則能伏煩惱。",
    "T11n0310_075:0428a02": "若能降煩惱，　　即得離業道，",
    "T11n0310_075:0428a03": "若離業道已，　　則為世間塔。",
    "T11n0310_075:0428a04": "不為欲穢染，　　顯示煩惱過，",
    "T11n0310_075:0428a05": "念饒益眾生，　　故號為支提。",
    "T11n0310_075:0428a06": "聞貪欲過已，　　便能離貪欲，",
    "T11n0310_075:0428a07": "一切智淨心，　　故號為支提。",
    "T11n0310_075:0428a08": "最勝大丈夫，　　念滅眾生惡，",
    "T11n0310_075:0428a09": "解脫彼瞋恚，　　故號為支提。",
    "T11n0310_075:0428a10": "最勝大丈夫，　　念滅眾生癡，",
    "T11n0310_075:0428a11": "脫彼愚癡心，　　故號為支提。",
    "T11n0310_075:0428a12": "調御天人師，　　念滅眾生慢，",
    "T11n0310_075:0428a13": "淨彼眾生心，　　故號為支提。",
    "T11n0310_075:0428a14": "大寶積經卷第七十五"
}