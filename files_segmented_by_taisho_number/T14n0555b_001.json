{
    "T14n0555b_001:0907a21": "五母子經",
    "T14n0555b_001:0907a23": "吳優婆塞支謙譯",
    "T14n0555b_001:0907a24": "昔者有阿羅漢在山中奉行道禁。有一小",
    "T14n0555b_001:0907a25": "兒年始七歲，大好道，棄家去作沙門，隨",
    "T14n0555b_001:0907a26": "師在山中，從師學法，精進不懈。年八歲",
    "T14n0555b_001:0907a27": "便得四通：一者眼能徹視，二者耳能徹",
    "T14n0555b_001:0907a28": "聽，三者能飛行變化，四者自知宿命所",
    "T14n0555b_001:0907a29": "從來生。坐自思念，即見先世宿命所更，",
    "T14n0555b_001:0907b01": "為五母作子。時即還自笑。師問言：「若何",
    "T14n0555b_001:0907b02": "以笑？我是山間無倡樂、歌舞，用何等故笑？」",
    "T14n0555b_001:0907b03": "沙彌言：「我不敢笑師。自視我一身有五",
    "T14n0555b_001:0907b04": "母，皆為我晝夜啼哭，感傷愁毒，常言念子，",
    "T14n0555b_001:0907b05": "未曾忽忘。我自念一身愁毒五家，用是",
    "T14n0555b_001:0907b06": "故笑耳，不敢笑師。「我為第一母作子時，",
    "T14n0555b_001:0907b07": "比隣有與我同時生者。我死後，同日生者",
    "T14n0555b_001:0907b08": "出入行步，我母見之，便言：『我子在者，亦",
    "T14n0555b_001:0907b09": "當出入行步！』如是即愁憂，感痛念我。「復為",
    "T14n0555b_001:0907b10": "第二母作子，生不久復死。我母見人有乳",
    "T14n0555b_001:0907b11": "養子者，便感痛念我，愁憂啼哭我。「復為",
    "T14n0555b_001:0907b12": "第三母作子，不久復死。我母臨飯，淚出",
    "T14n0555b_001:0907b13": "念我言：『子在者，當與我共飯。為那棄我",
    "T14n0555b_001:0907b14": "死去！』便愁憂念我。「復為第四母作子，不",
    "T14n0555b_001:0907b15": "久復死。我同時等輩娉娶者，母即復念我",
    "T14n0555b_001:0907b16": "言：『子不死，今亦當復娶婦！』復啼哭愁感",
    "T14n0555b_001:0907b17": "我。「復為第五今見在母作子，捨家學道。母",
    "T14n0555b_001:0907b18": "日啼哭言：『我亡子不知所在、飢寒、生死，不",
    "T14n0555b_001:0907b19": "復相見！』忼愾悲痛念我。「今五母共會，各",
    "T14n0555b_001:0907b20": "言亡子，相對啼哭。我念一人魂神，為",
    "T14n0555b_001:0907b21": "五母作子，令五母啼哭念我。我用是故笑",
    "T14n0555b_001:0907b22": "耳。「世間人不知有後世生，但言死耳。人",
    "T14n0555b_001:0907b23": "作善自得其福，作惡自得其殃。人在世間",
    "T14n0555b_001:0907b24": "喜怒自恣，無所畏惡。後苦痛不可言，入",
    "T14n0555b_001:0907b25": "惡道中，悔無所及。「我厭世間故，去父母",
    "T14n0555b_001:0907b26": "求道。我視地獄、畜生、餓鬼、貧窮代其恐怖。",
    "T14n0555b_001:0907b27": "我得師恩，受佛經戒，今以度脫。我念是",
    "T14n0555b_001:0907b28": "五母不能得脫，反憂我故身。我所願者，",
    "T14n0555b_001:0907b29": "皆已竟。世間人展轉相憂哭無休止時。",
    "T14n0555b_001:0907c01": "身但作土耳，魂神空去，隨其施行，不能",
    "T14n0555b_001:0907c02": "自斷，拔其根株，便可得脫，但日積惡，是癡",
    "T14n0555b_001:0907c03": "所為。我今不復與生死同伍，如人不種，但",
    "T14n0555b_001:0907c04": "當泥洹，泥洹快樂。」為師說是語，前作禮",
    "T14n0555b_001:0907c05": "已，便飛去。",
    "T14n0555b_001:0907c06": "五母子經"
}