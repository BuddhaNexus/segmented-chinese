{
    "X72n1432_002:0192a01": "壽昌和尚語錄卷二",
    "X72n1432_002:0192a02": "住福州皷山湧泉禪寺嗣法小師元賢重編",
    "X72n1432_002:0192a03": "師三遷壽昌語錄",
    "X72n1432_002:0192a04": "開堂",
    "X72n1432_002:0192a05": "拈香白槌竟。師曰。第一義且止。姑與大眾商量箇佛",
    "X72n1432_002:0192a06": "事。佛身無為不墮諸數。九九八十一。六六三十六。前",
    "X72n1432_002:0192a07": "三三後三三。誰道佛身不具足。有罪免罪無福享福。",
    "X72n1432_002:0192a08": "須知各有一因緣。爭怪天堂并地獄。所以趙州云。老",
    "X72n1432_002:0192a09": "僧將丈六金身作一莖草用。將一莖草為丈六金身",
    "X72n1432_002:0192a10": "用。佛是煩惱煩惱是佛。僧曰佛是誰家煩惱。州曰與",
    "X72n1432_002:0192a11": "一切人煩惱。僧曰如何免得。州曰用免作麼。從此透",
    "X72n1432_002:0192a12": "得趙州平實禪。則一生參學事畢。無事珍重。",
    "X72n1432_002:0192a13": "上堂",
    "X72n1432_002:0192a14": "舉龐居士辭藥山。山命十禪客相送至門首。士指空",
    "X72n1432_002:0192a15": "中雪云。好雪片片不落別處。師曰。虗空挂雷椎。有全",
    "X72n1432_002:0192a16": "禪客曰落在甚麼處。師曰不識好惡。士打一掌。師曰",
    "X72n1432_002:0192a17": "功不浪施。全曰居士也不得草草。師曰灼然不知痛",
    "X72n1432_002:0192a18": "癢。士曰恁麼稱禪客。閻羅老子未放你在。師曰依公",
    "X72n1432_002:0192a19": "明斷。全曰居士作麼生。師曰真箇鈍置殺人。士又掌",
    "X72n1432_002:0192a20": "曰眼見如盲口說如瘂。師曰大丈夫殺人須見血。師",
    "X72n1432_002:0192a21": "復曰。古人舉此總祇要人得箇落處。好雪片片畢竟",
    "X72n1432_002:0192a22": "落在甚麼處。若也恁麼會。免使迦葉微笑。其或未然。",
    "X72n1432_002:0192a23": "達磨依舊面壁去也。所以云。靈苗瑞草野父愁耘。玉",
    "X72n1432_002:0192a24": "鎻金匙智人不顧。千華臺座空勞設。百寶光明枉費",
    "X72n1432_002:0192b01": "垂。何則。為它行脚超空劫之前。受用出威音之外。視",
    "X72n1432_002:0192b02": "諸佛國土猶如空花。一大藏教拭瘡疣紙。三十三天",
    "X72n1432_002:0192b03": "若一浮漚。四大部洲似一遺履。於中更復何為者乎。",
    "X72n1432_002:0192b04": "眾知識各發大心。莫拘小節。若然打失下落處。頓足",
    "X72n1432_002:0192b05": "搥胸悔不來。",
    "X72n1432_002:0192b06": "浴佛上堂",
    "X72n1432_002:0192b07": "世尊初誕。一手指天一手指地。周行七步目顧四方。",
    "X72n1432_002:0192b08": "天上天下唯吾獨尊。雲門云。我當時若見。一棒打殺",
    "X72n1432_002:0192b09": "與狗子喫。貴圖天下太平。琅琊云。雲門所謂將此深",
    "X72n1432_002:0192b10": "心奉塵剎。是則名為報佛恩。時人祇知雲門罵佛。若",
    "X72n1432_002:0192b11": "非琅琊。冤屈何伸。此事如虗空挂劒號令人天。寶印",
    "X72n1432_002:0192b12": "臨臺指揮龍象。全提向上。正眼難窺。雖佛祖猶且皺",
    "X72n1432_002:0192b13": "眉。況魔王安敢肆意。化風屏息。海嶽翛然。要具鐵膽",
    "X72n1432_002:0192b14": "銅肝始解步空捉影。一任野狐精巖中脫殻。從教水",
    "X72n1432_002:0192b15": "牯牛山下投胎。祇如不落因果造化底人。作麼生話",
    "X72n1432_002:0192b16": "會。良久云。輪王現出真金子。灌頂承封自自然。",
    "X72n1432_002:0192b17": "上堂",
    "X72n1432_002:0192b18": "眾知識。莫顢頇。天非高大海非寬。信解海天元是我。",
    "X72n1432_002:0192b19": "成僊作佛不相干。所以阿難總持第一。不消倒却門",
    "X72n1432_002:0192b20": "前剎竿。及至達磨九年口如磉盤。壽昌恁麼舉。也是",
    "X72n1432_002:0192b21": "太無端。下座。",
    "X72n1432_002:0192b22": "觀音誕日上堂",
    "X72n1432_002:0192b23": "五分真香預已然。光明雲起遍三千。普熏三世真如",
    "X72n1432_002:0192b24": "際。奉祝　　當今萬萬年。更冀滿朝臣佐合國軍民",
    "X72n1432_002:0192c01": "共樂堯天。觀音大士且喜來也。某甲有句請問大士。",
    "X72n1432_002:0192c02": "實是今日聖誕耶。祇如天無葢地無底。一切世界有",
    "X72n1432_002:0192c03": "無情身從何而起。道得即共大士七十三八十四。道",
    "X72n1432_002:0192c04": "不得未免柱杖道道。良久曰。先已告過。當仁不讓。念",
    "X72n1432_002:0192c05": "大士是正法明王。且放三十棒。珍重。",
    "X72n1432_002:0192c06": "上堂",
    "X72n1432_002:0192c07": "今夜初三。明朝十一。若問如來禪。一切都道畢。祖師",
    "X72n1432_002:0192c08": "禪作麼生會。中九下七。還會麼。虗空有路虗空大。可",
    "X72n1432_002:0192c09": "惜行人不解行。若是有能行上去。只饒佛祖也寒心。",
    "X72n1432_002:0192c10": "祇如恁麼道。會則直下會去。若不會。時寒各自珍重。",
    "X72n1432_002:0192c11": "　　　上堂",
    "X72n1432_002:0192c12": "良久曰。大眾。要似這等過日子。不可似這等過時光。",
    "X72n1432_002:0192c13": "且道這等是箇甚麼。若論過日子。木人今夜死。若論",
    "X72n1432_002:0192c14": "過時光。石女哭斷腸。間有知音者不在此限。下座。",
    "X72n1432_002:0192c15": "　　　上堂",
    "X72n1432_002:0192c16": "法門纔開。不許去來。禪關已閉。曷容來去。或問於意",
    "X72n1432_002:0192c17": "云何。向道眼橫鼻直。會麼。會不會。行人更在青山外。",
    "X72n1432_002:0192c18": "　　　上堂",
    "X72n1432_002:0192c19": "掛起毗盧印。珍藏罔象珠。臘月開交去。不必用工夫。",
    "X72n1432_002:0192c20": "祇與麼。別有長處。噫。感月夜來相照顧。承風時往埽",
    "X72n1432_002:0192c21": "遊塵。梅花香送禪關裏。良久云。向這裏齅著始得。",
    "X72n1432_002:0192c22": "　　　上堂",
    "X72n1432_002:0192c23": "若論此事。纔涉唇吻便落意思。盡是死門俱非活路。",
    "X72n1432_002:0192c24": "所以云。恁麼也不得。不恁麼也不得。恁麼不恁麼總",
    "X72n1432_002:0193a01": "不得。依斯透脫。自然七縱八橫天迴地轉。非唯人天",
    "X72n1432_002:0193a02": "慶幸。亦乃諸佛讚揚。其或未然。更聽末後句。行雨龍",
    "X72n1432_002:0193a03": "王不免興雲佈霧。踞地獅子自然嘯月吟風。揮尺一",
    "X72n1432_002:0193a04": "下下座。",
    "X72n1432_002:0193a05": "　　　上堂",
    "X72n1432_002:0193a06": "黃鶯啼歇楊枝老。白雁飛來桂萼傳。有問西來玄旨",
    "X72n1432_002:0193a07": "趣。不消擎起一空拳。會得者黐膠膠住。不會底無故",
    "X72n1432_002:0193a08": "含冤。棒下承當去也非伶俐。喝中透脫得豈解縱橫。",
    "X72n1432_002:0193a09": "作麼生始免得諸方簡點。咦。獅子窟中無異獸。象王",
    "X72n1432_002:0193a10": "行處絕狐踪。",
    "X72n1432_002:0193a11": "　　　上堂",
    "X72n1432_002:0193a12": "藏得真璽者。無權不足為貴。拾得野草者。解用總是",
    "X72n1432_002:0193a13": "堪珍。所以會者物物全真貧窮自樂。不會頭頭磕著",
    "X72n1432_002:0193a14": "富貴何榮。不觀古人乎。德山擔籠逞能。到龍潭灰飛",
    "X72n1432_002:0193a15": "煙滅。香嚴負笈恃有。見溈山瓦解氷消。不是一番寒",
    "X72n1432_002:0193a16": "徹骨。爭得梅花撲鼻香。",
    "X72n1432_002:0193a17": "　　　上堂",
    "X72n1432_002:0193a18": "以拄杖卓一下曰。一回舉起一回新。昨夜三更過孟",
    "X72n1432_002:0193a19": "津。驀然撞著風顛漢。三脚驢兒弄蹄行。即以拄杖一",
    "X72n1432_002:0193a20": "摑。彼不審來因。翻身見臨濟大師請決不平。濟亦以",
    "X72n1432_002:0193a21": "拄杖趂出曰。冤有頭。債有主。情理難伸。任是馬祖快",
    "X72n1432_002:0193a22": "斧。藥山利刀。莫能劈析。縱教雲門舌劒。洞山唇鋒。也",
    "X72n1432_002:0193a23": "斷不明。正所謂劒為不平離寶匣。藥因救病出金瓶。",
    "X72n1432_002:0193a24": "因事上堂",
    "X72n1432_002:0193b01": "同風罕會。據欵偏逢。狹處倒走千乘之駒。寬場難藏",
    "X72n1432_002:0193b02": "一塵之蠛。各得隨宜受用。無非妙行難思。如實當機",
    "X72n1432_002:0193b03": "直須自契。若夫扶掖宗旨。一條窮性命何貪。但凡叩",
    "X72n1432_002:0193b04": "激己躬。萬倍尊榮身不較。故宣宗喫黃蘗掌。不封粗",
    "X72n1432_002:0193b05": "行沙門。獅子承罽王刀。永播別傳祖道。為得造深步",
    "X72n1432_002:0193b06": "遠。自能革故鼎新。用大智能不逐是非途轍。受重賞",
    "X72n1432_002:0193b07": "罰方知苦樂寒酸。縱凑地刀鎗莫驚。任滿城火燄何",
    "X72n1432_002:0193b08": "懼。命根不斷。毫釐順逆不甘。性相頓空。百千生殺何",
    "X72n1432_002:0193b09": "涉。馬祖一聲喝。百丈三日耳聾。黃蘗三頓棒。臨濟一",
    "X72n1432_002:0193b10": "生心死。若是英靈衲子立成笑具。參方正眼却總難",
    "X72n1432_002:0193b11": "瞞。畢竟獨超諸方一句作麼生道。良久云。地上有程",
    "X72n1432_002:0193b12": "終莫走。空中無路始干行。",
    "X72n1432_002:0193b13": "上堂",
    "X72n1432_002:0193b14": "卓拄杖曰。拄杖流行千百年。頭頭露出祖根源。有時",
    "X72n1432_002:0193b15": "舉起乾坤黑。佛祖猶然莫近邊。何則。掣風顛漢不順",
    "X72n1432_002:0193b16": "聖意。豈容他情。是也三十。不是也三十。作麼生免得。",
    "X72n1432_002:0193b17": "豈不見德山臨濟似火消冰。不管踈親爭分勝負。單",
    "X72n1432_002:0193b18": "喝有得。偏打無依。假饒自解翻騰藏身沒影。顢頇不",
    "X72n1432_002:0193b19": "得。膽氣如天橫撞直行。威光赫奕。雖黃龍關棙自有",
    "X72n1432_002:0193b20": "匙開。任白馬陷坑猶能跳過也。畢竟未免在。信知有",
    "X72n1432_002:0193b21": "出古今外一句。會麼。良久云。慣捉龍頭擒虎尾。通身",
    "X72n1432_002:0193b22": "三界沒行蹤。",
    "X72n1432_002:0193b23": "　　　上堂",
    "X72n1432_002:0193b24": "即心即佛。幾個柰何。非心非佛。呢喃者多。不是心不",
    "X72n1432_002:0193c01": "是佛不是物。明眼衲僧多恍惚。縱然大梅我祇即心",
    "X72n1432_002:0193c02": "即佛。也似蚖蛇戀窟。作麼生始不拖泥帶水去。咄。復",
    "X72n1432_002:0193c03": "云。恰好。便下座。",
    "X72n1432_002:0193c04": "　　　上堂",
    "X72n1432_002:0193c05": "舉普化打筋斗因緣曰。盤山當時見他打觔斗出去。",
    "X72n1432_002:0193c06": "合喚回將鉢袋子與他。他若近前來受。劈脊便棒。免",
    "X72n1432_002:0193c07": "教後代參學乘虗接響去也。壽昌恁麼舉。還愜大眾",
    "X72n1432_002:0193c08": "意不。良久云。縱奪橫身宇宙間。到頭終未得安閑。別",
    "X72n1432_002:0193c09": "傳教外通方旨。豈肯循途望指南。",
    "X72n1432_002:0193c10": "　　　上堂",
    "X72n1432_002:0193c11": "幸值小陽天。大眾好譚禪。百草凋林麓。孤松秀嶺顛。",
    "X72n1432_002:0193c12": "孽虫藏孔穴。蟄龍隱深淵。一般干造化。得失有因緣。",
    "X72n1432_002:0193c13": "且道壽昌恁麼舉。還是禪非禪。眾中有具眼者請和",
    "X72n1432_002:0193c14": "後韻。眾無對。師曰。咦。若是老胡來在內。必然隻履又",
    "X72n1432_002:0193c15": "歸西。下座。",
    "X72n1432_002:0193c16": "歲夜上堂",
    "X72n1432_002:0193c17": "古云臘月三十夜作麼生折合去。山僧借路經過。大",
    "X72n1432_002:0193c18": "眾有解折合者。老僧與你商量。莫不是頓悟自心即",
    "X72n1432_002:0193c19": "名為佛不。莫不是一心不生萬法無咎不。莫不是瞥",
    "X72n1432_002:0193c20": "地一翻通身解脫不。莫不是言前薦得句下承當不。",
    "X72n1432_002:0193c21": "若作恁麼會。辜負先聖去也。且道作麼生得不辜負",
    "X72n1432_002:0193c22": "去。良久云。嘍囉國裏生嘍囉。便下座。",
    "X72n1432_002:0193c23": "上堂",
    "X72n1432_002:0193c24": "一義重新為眾宣。滿空佛祖皆稱賞。異口同音贊壽",
    "X72n1432_002:0194a01": "昌。猶能廣演如來藏。眾中有領略者出眾舉揚。博山",
    "X72n1432_002:0194a02": "出曰。和尚近日脩造務農不易。請和尚拋却犂耙鋤",
    "X72n1432_002:0194a03": "頭歸方丈相見。師曰。然雖如是。當知末後一句。假饒",
    "X72n1432_002:0194a04": "諸佛有廣長舌相猶不能舉。直須自悟者請再舉看。",
    "X72n1432_002:0194a05": "山曰。老馬無韁。驪龍無角。師曰。乾坤海嶽無塵相。南",
    "X72n1432_002:0194a06": "北東西有萬機。",
    "X72n1432_002:0194a07": "　　　上堂",
    "X72n1432_002:0194a08": "明白太甚。其或未然。黃公喫惱問張婆。貧窘教人怎",
    "X72n1432_002:0194a09": "柰何。張婆嘻笑答黃公。直須節儉做家風。黃公得意",
    "X72n1432_002:0194a10": "翻身去。四下門前栽荊棘。截斷人間是與非。果然家",
    "X72n1432_002:0194a11": "業重新起。二下商量生意通。果是優餘賽石崇。眾中",
    "X72n1432_002:0194a12": "且道他作麼生意得如是慶快。博山出曰。向上玄談",
    "X72n1432_002:0194a13": "不勞拈出。斷索殘篇一句作麼生道。師曰。若如是透",
    "X72n1432_002:0194a14": "得。則德山棒臨濟喝拈放一邊。趙州茶雲門餅不勞",
    "X72n1432_002:0194a15": "舉著。山曰和尚齒不關風。師曰爭柰宗門慶幸。山曰",
    "X72n1432_002:0194a16": "觸著家風不是家風。師曰。雖然如是。此一上堂特為",
    "X72n1432_002:0194a17": "四來緇素等。山曰却請和尚下座。師曰。業障隨雲走。",
    "X72n1432_002:0194a18": "靈明逐日回。",
    "X72n1432_002:0194a19": "　　　上堂",
    "X72n1432_002:0194a20": "不論一義二義。只要直下便是。大眾。作麼生說箇直",
    "X72n1432_002:0194a21": "下便是底道理。僧曰露柱燈籠[跳-兆+孛]跳。師曰。何不道頭",
    "X72n1432_002:0194a22": "髮連鬚眉毛合鼻。會麼。會則便請領去。不然關山萬",
    "X72n1432_002:0194a23": "里。下座。",
    "X72n1432_002:0194a24": "　　　上堂",
    "X72n1432_002:0194b01": "此事若舉起。無風起塵。如放下。猶雲蔽日。縱然不舉",
    "X72n1432_002:0194b02": "不放。又在顢頇。一切屏除。未是佛祖境界。畢竟作麼",
    "X72n1432_002:0194b03": "生是佛祖境界。咦。嵐風起處乾坤震。劫火燃時世界",
    "X72n1432_002:0194b04": "空。",
    "X72n1432_002:0194b05": "　　　上堂",
    "X72n1432_002:0194b06": "第一義真訣。唯心善分別。中間即不居。兩頭亦無涉。",
    "X72n1432_002:0194b07": "蕩蕩越虗空。輝輝超日月。瞥地一回時。猶雷轟電掣。",
    "X72n1432_002:0194b08": "龍象與金毛。聞之皆腦裂。惟有臨濟雲門善解抽釘",
    "X72n1432_002:0194b09": "拔楔。祇如釘楔去後又作麼生。良久云。驀看紅鑪一",
    "X72n1432_002:0194b10": "點雪。",
    "X72n1432_002:0194b11": "　　　上堂",
    "X72n1432_002:0194b12": "南無薩怛多。無始笑呵呵。畢竟因何事。憍陳如達磨。",
    "X72n1432_002:0194b13": "一箇混眾一箇獨坐。這等誵訛。今古禪和幾柰何。却",
    "X72n1432_002:0194b14": "有露柱子返是覷得破。大眾。且道他覷破箇甚麼。良",
    "X72n1432_002:0194b15": "久云。動地驚天。一場懡[怡-台+羅]。",
    "X72n1432_002:0194b16": "　　　上堂",
    "X72n1432_002:0194b17": "若論說法。無故有因。如若說禪。有因無故。肯心貴在",
    "X72n1432_002:0194b18": "承當。不管貴賤貧富。釋迦昔記然燈。畢竟有何分付。",
    "X72n1432_002:0194b19": "若云有。如云若有法得阿耨菩提。然燈佛則不與我",
    "X72n1432_002:0194b20": "授記。若云無。西天四七東土二三。五派宗師從何因",
    "X72n1432_002:0194b21": "立。所以云。極有來繇時。鬼神茶飯。最無分曉句。佛祖",
    "X72n1432_002:0194b22": "爪牙。然雖如是。眾中有具擇法眼者出眾辯白看。良",
    "X72n1432_002:0194b23": "久云。路窮山盡處。急著眼睛看。便下座。",
    "X72n1432_002:0194b24": "　　　上堂",
    "X72n1432_002:0194c01": "只有這箇。作麼生了。大而不大小而不小。虗空曷高",
    "X72n1432_002:0194c02": "天涯非杳。釋迦不唧[口*留]。達磨成逗漏。雪山六載假承",
    "X72n1432_002:0194c03": "當。面壁九年空杜口。遞代相貽古及今。誰能預發機",
    "X72n1432_002:0194c04": "先竅。只有木上座却解呵呵笑。",
    "X72n1432_002:0194c05": "　　　上堂",
    "X72n1432_002:0194c06": "抽筋不動皮。換骨不見血。筋骨一齊空。遊行不倒跌。",
    "X72n1432_002:0194c07": "達磨大士解滅而不解生。釋迦老人解生而不解滅。",
    "X72n1432_002:0194c08": "要知生滅不相干。除是當年乾屎橛。",
    "X72n1432_002:0194c09": "　　　上堂",
    "X72n1432_002:0194c10": "一義若有。真如實際不得其名。一義若無。普賢大士",
    "X72n1432_002:0194c11": "藏身無地。若道又有又無。未免儱侗。若道非有非無。",
    "X72n1432_002:0194c12": "猶是顢頇。祇如去此又作麼生定量。眾無對。師曰。乾",
    "X72n1432_002:0194c13": "坤無私意。聖賢無別心。達磨未來東土。南嶽天台現",
    "X72n1432_002:0194c14": "成。下座。",
    "X72n1432_002:0194c15": "　　　上堂",
    "X72n1432_002:0194c16": "在堂一眾知識。要且今日重起。須是把定乾坤。莫云",
    "X72n1432_002:0194c17": "明朝解制。何則。露地白牛無消息。豈肯一旦干休去。",
    "X72n1432_002:0194c18": "摑碎虗空著意尋。看他何處藏蹤跡。若然尋著牢穿",
    "X72n1432_002:0194c19": "鼻。騎得歸來方是貴。分付南泉與溈山。大家看守哩",
    "X72n1432_002:0194c20": "囉哩。眾生聞見悉皆如。一切齊赴龍華會。豈不聞古",
    "X72n1432_002:0194c21": "德云。終日在面門前露逈逈。趂亦不去。若得恁麼。方",
    "X72n1432_002:0194c22": "不辜負釋迦老子出世。我汝坐禪一上。有麼。咦。有意",
    "X72n1432_002:0194c23": "氣時添意氣。不風流處也風流。下座。",
    "X72n1432_002:0194c24": "臨終辭眾上堂",
    "X72n1432_002:0195a01": "今年只有茲時在。請問諸人知也無。那事未曾親磕",
    "X72n1432_002:0195a02": "著。切須緜密做工夫。從上佛祖皆因如是。昔歸宗座",
    "X72n1432_002:0195a03": "下僧夜大呌曰我悟也。歸宗次日上堂曰昨夜大悟",
    "X72n1432_002:0195a04": "僧出來道看。僧出曰師姑元是女人做。若論歸宗。馬",
    "X72n1432_002:0195a05": "祖下出八十餘員善知識。歸宗其一也。此僧若不的",
    "X72n1432_002:0195a06": "的當當到這田地。怎肯許他。大眾。且把這公案左看",
    "X72n1432_002:0195a07": "右看反覆細看。是箇甚麼道理。還有佛法也無。還有",
    "X72n1432_002:0195a08": "宗乘也無。且喜沒交涉。此是老僧今日最後分付一",
    "X72n1432_002:0195a09": "著。大眾切宜珍重。",
    "X72n1432_002:0195a10": "小參",
    "X72n1432_002:0195a11": "悟心若虗。空微塵飛不到。何況諸聖凡。境跡能依靠。",
    "X72n1432_002:0195a12": "了是空心者。解說無生道。曾令石點頭。普眼莫能討。",
    "X72n1432_002:0195a13": "左也好。右也好。大方獨步無煩惱。說法將近五十年。",
    "X72n1432_002:0195a14": "於中一字都忘了。世世生生法界中。屈尊就下提顛",
    "X72n1432_002:0195a15": "倒。復舉拂子云。看看。直須頭正尾正始得。",
    "X72n1432_002:0195a16": "　　　小參",
    "X72n1432_002:0195a17": "心有一法。在處不安。心無一法。未免顢頇。有無心不",
    "X72n1432_002:0195a18": "著。畢竟是何端。江山礙眼情非瞥。心境居胸識未乾。",
    "X72n1432_002:0195a19": "故恁麼也不得。不恁麼也不得。恁麼不恁麼總不得。",
    "X72n1432_002:0195a20": "透過三句外。自然與佛無差。橫行也得。直行也得。無",
    "X72n1432_002:0195a21": "能攔攩。殺也不怕。活也不怕。豈解傷鋒。為伊有通霄",
    "X72n1432_002:0195a22": "路徑。行於鳥道何處覔蹤繇。似幻人把捉伊不住。佛",
    "X72n1432_002:0195a23": "祖尚不柰何。況天堂地獄耶。大眾。須信有這箇道理。",
    "X72n1432_002:0195a24": "祇如不落聖凡一句作麼生道。良久云。大鵬鼓翅飛",
    "X72n1432_002:0195b01": "龍震。獅子頻呷大象驚。",
    "X72n1432_002:0195b02": "　　　小參",
    "X72n1432_002:0195b03": "一念不生。諸佛眾生無二相。三心勿起。五宗百派總",
    "X72n1432_002:0195b04": "孤明。十方三世誰安。六道四生何立。了無所了。了得",
    "X72n1432_002:0195b05": "元了自心。明無所明。明時祇明本性。三藏不談別事。",
    "X72n1432_002:0195b06": "五宗豈闡他乘。性理未徹。故起萬種參差。心地若明。",
    "X72n1432_002:0195b07": "渾化百家骨董。玄路登而開義網。關棙碎而破疑團。",
    "X72n1432_002:0195b08": "更不滯句隨言。一任曇花開遍野。竟休循行數墨。儘",
    "X72n1432_002:0195b09": "從貝葉散彌天。六載苦行是何緣。祇為演若。九年面",
    "X72n1432_002:0195b10": "壁成甚事。專引逃兒。正眼觀來。誠如一夢。唯有一真",
    "X72n1432_002:0195b11": "一切真。棒喝徒勞驅使。萬法總一法。殺活枉用行持。",
    "X72n1432_002:0195b12": "千聖不柰他何。祇是元無所有。諸方盡力歸仰。皆因",
    "X72n1432_002:0195b13": "脫體全空。從教五位排斑。覔蹤跡了不可得。三玄門",
    "X72n1432_002:0195b14": "啟。求影響畢竟難知。百千文殊。神力難出那伽。一箇",
    "X72n1432_002:0195b15": "普化。靈踪驚翻大地。爭似野狐能變化。不出黃蘗圈",
    "X72n1432_002:0195b16": "[袖-由+貴]。縱饒牛牯解翻身。仍受南泉嘔氣。三千門下。百萬",
    "X72n1432_002:0195b17": "人天。檢點將來。盡皆喫棒。且道過在甚麼處。噫。祇為",
    "X72n1432_002:0195b18": "今時有。未免古時無。",
    "X72n1432_002:0195b19": "　　　小參",
    "X72n1432_002:0195b20": "行不干徑。坐弗涉牀。放去無踪。收來沒跡。大抵通方",
    "X72n1432_002:0195b21": "提掇異。竪拳舞劍越尋常。差別門庭無軌則。儘從智",
    "X72n1432_002:0195b22": "行不相妨。",
    "X72n1432_002:0195b23": "　　　小參",
    "X72n1432_002:0195b24": "佛法非法貴在悟達。祖道無道要須親到。達則決聖",
    "X72n1432_002:0195c01": "凡之是非。到則斷人天之果報。達不達。一念無生定",
    "X72n1432_002:0195c02": "自發。發後千燈共一光。不須更議其生滅。到不到。一",
    "X72n1432_002:0195c03": "念純真當實造。造到因緣機熟時。一定虗空解跌倒。",
    "X72n1432_002:0195c04": "論甚佛祖。談甚法道。十方法界絕行踪。陽燄空花何",
    "X72n1432_002:0195c05": "處討。",
    "X72n1432_002:0195c06": "　　　小參",
    "X72n1432_002:0195c07": "汝等諸人既臨法會。當以法為先。若不得法。所脩何",
    "X72n1432_002:0195c08": "益。何者。是法即汝心是。古云。即心是佛。即心是法。法",
    "X72n1432_002:0195c09": "佛無二。僧寶亦然。故云。萬法從心生。還知此心麼。即",
    "X72n1432_002:0195c10": "是目下歷歷孤明晃耀乾坤底。又古云。心法無形。貫",
    "X72n1432_002:0195c11": "滿十方。此心在眼能見十方色。在耳能聞十方音。如",
    "X72n1432_002:0195c12": "是六門無不鑒覺。須自省悟。若不識此心。縱脩十善",
    "X72n1432_002:0195c13": "亦非解脫。縱得大定亦非究竟。縱有辯才智慧只成",
    "X72n1432_002:0195c14": "乾慧。不免輪迴。汝莫言但要空五蘊。便度一切苦厄。",
    "X72n1432_002:0195c15": "不知五蘊本空。苦厄何有。經不云乎。色不異空。空不",
    "X72n1432_002:0195c16": "異色。受想行識亦復如是。空即心也。色受想行識亦",
    "X72n1432_002:0195c17": "心也。所以凡所見色。皆是見心。經云。一切世間諸所",
    "X72n1432_002:0195c18": "有物。皆即菩提妙明心體。此心一悟。無色無受想行",
    "X72n1432_002:0195c19": "識。無眼耳鼻舌身意。乃至無智亦無得。一即一切一",
    "X72n1432_002:0195c20": "切即一。若能如是。何慮不畢。若不悟者。但於心法無",
    "X72n1432_002:0195c21": "形貫滿十方中參看。忽日參透。光超日月。大納乾坤。",
    "X72n1432_002:0195c22": "方是入頭處。管取有說話分。自然不被一切有無事",
    "X72n1432_002:0195c23": "縛。珍重。",
    "X72n1432_002:0195c24": "　　　小參",
    "X72n1432_002:0196a01": "昨夜雷轟電掣。打破虗空。腦裂不甘。哀告毗盧。未能",
    "X72n1432_002:0196a02": "依公斷決。大眾有知者為伊分雪。僧曰總在和尚。師",
    "X72n1432_002:0196a03": "曰聊與一摑。",
    "X72n1432_002:0196a04": "歲夜小參",
    "X72n1432_002:0196a05": "時當三十夜。當知折合處。雲從龍。風從虎。九九八十",
    "X72n1432_002:0196a06": "一。五五二十五。西天四七宗。東土二三祖。甜瓜徹蒂",
    "X72n1432_002:0196a07": "甜。苦匏連根苦。趙州黃蘗不落其數。參。",
    "X72n1432_002:0196a08": "小參",
    "X72n1432_002:0196a09": "憶昔年逢四十歲。插秧田內不知由。今時幸值古稀",
    "X72n1432_002:0196a10": "壽。依舊田中去使牛。栽禾博飯古之有。未審誰人共",
    "X72n1432_002:0196a11": "作儔。若有。即來與老僧荷鋤提笠。良久云。不然。依舊",
    "X72n1432_002:0196a12": "老和尚自己支當去也。四五十年鼓兩片皮。即今覔",
    "X72n1432_002:0196a13": "一箇荷鋤持笠人了不可得。珍重。",
    "X72n1432_002:0196a14": "　　　小參",
    "X72n1432_002:0196a15": "直草不踏。橫草不拈。四威儀外絕廉纖。道人不學道。",
    "X72n1432_002:0196a16": "何則。木頭。禪者不參禪。何故。[鹿*瓦]甎。不是達磨來此。爭",
    "X72n1432_002:0196a17": "知教外別傳。摘蘆渡江非本意。九年面壁乃乘權。禪",
    "X72n1432_002:0196a18": "者切宜勉旃。",
    "X72n1432_002:0196a19": "　　　小參",
    "X72n1432_002:0196a20": "一塊乘大海。大海統全潮。紅塵匝地如何遣。白浪滔",
    "X72n1432_002:0196a21": "天作麼消。眾中設有拏雲㸕浪奪鼓攙旗者。試請著",
    "X72n1432_002:0196a22": "力看。不然。優鉢非常不亂飄。",
    "X72n1432_002:0196a23": "臨終小參",
    "X72n1432_002:0196a24": "人生有受非償。莫為老病死慌。笑破無生法忍。自然",
    "X72n1432_002:0196b01": "業識消亡。一時雲淨常光發。佛祖皆安此道場。故云",
    "X72n1432_002:0196b02": "我今安住常寂滅光。名大涅槃。縱佛祖曲示玄妙差",
    "X72n1432_002:0196b03": "別門庭。七方八便接誘羣機。總不出大寂滅光而已。",
    "X72n1432_002:0196b04": "珍重。",
    "X72n1432_002:0196b05": "普說",
    "X72n1432_002:0196b06": "學佛道者。第一不得住學地。要行到佛祖田地始得。",
    "X72n1432_002:0196b07": "故善財參一百餘城。但言我先發菩提心。云何教我",
    "X72n1432_002:0196b08": "學菩薩道。如云無有一法可得名菩提心。從上諸祖",
    "X72n1432_002:0196b09": "所得。豈有少法可得也。故僧問九峰虔曰。祖祖相傳",
    "X72n1432_002:0196b10": "復傳何事。峰曰釋迦慳迦葉富。僧曰如何是釋迦慳。",
    "X72n1432_002:0196b11": "峯曰無物與人。僧曰如何是迦葉富。峯曰國內孟嘗",
    "X72n1432_002:0196b12": "君。僧曰畢竟傳底事作麼生。峯曰百歲老人分夜燈。",
    "X72n1432_002:0196b13": "你仔細看。是有學。是無學。雖然如是。直是行到方知",
    "X72n1432_002:0196b14": "有此事。但行不學十有九到。但學不行十無一到。學",
    "X72n1432_002:0196b15": "行兩全十脩十到。故釋迦六年苦行。達磨九年面壁。",
    "X72n1432_002:0196b16": "馬祖二十年不開口。趙州八十歲猶行脚。克符一生",
    "X72n1432_002:0196b17": "穿紙衣。玄泰一世著布衲。張九成看箇栢樹子。呂純",
    "X72n1432_002:0196b18": "甫提箇趙州無。古今得此旨者筆言難盡。一箇箇都",
    "X72n1432_002:0196b19": "是實行上做。一時打破漆桶。自然頭頭上合。物物上",
    "X72n1432_002:0196b20": "明。古今用不盡底到手了也。要用時果如貧婆[打-丁+婪]草",
    "X72n1432_002:0196b21": "隨手拈來。不行但學縱在三藏腹中穿下過。千七百",
    "X72n1432_002:0196b22": "則透將來。及乎定業到時。未免一場熱閙。想無別念",
    "X72n1432_002:0196b23": "只是啊[口*耶]。然定業者何。即是無始熟用之境也。雖知",
    "X72n1432_002:0196b24": "此咎。盡力掃除。愈加紛雜。行力不久。雖然脩進。又不",
    "X72n1432_002:0196c01": "知不覺打合輥作一塊去也。若要定業冤家散去。第",
    "X72n1432_002:0196c02": "一不得打掃他。但把箇敵生死話頭頓在面前。與彼",
    "X72n1432_002:0196c03": "抵捱。必然胡思洞裏閑神野鬼妖狐恠髏。佛魔天眾",
    "X72n1432_002:0196c04": "近不得也。昔槃特伽曾持掃箒三十年。生死心破。證",
    "X72n1432_002:0196c05": "無生忍。安有盡力行持者不瞥地耶。然切不可恣肆",
    "X72n1432_002:0196c06": "言易。山僧三十年來著實力行。尚自走作不柰何。況",
    "X72n1432_002:0196c07": "不下死工夫得成就哉。故汾陽曰。古人二三十年方",
    "X72n1432_002:0196c08": "纔成辦。況乎今時。余每向人前弗敢言易。不是用實",
    "X72n1432_002:0196c09": "力曾覷破古人巴鼻。安敢說這箇話。定不是饒舌瞞",
    "X72n1432_002:0196c10": "人。瞞人之罪定非輕也。眾等若肯發心。從善財本分",
    "X72n1432_002:0196c11": "上用底。諸師話頭上做將去。憤然一念。弗計遠近。年",
    "X72n1432_002:0196c12": "月管取有目。如雲開見日大地光輝。就解向佛未行",
    "X72n1432_002:0196c13": "到處。把關下寨攔攩野狐。揀辯是非。入平等除却不",
    "X72n1432_002:0196c14": "被六師牽入社火隊。誘壞後昆汙凟先聖。真師子兒",
    "X72n1432_002:0196c15": "一撥便轉。決擇種性。若非飲光別傳印子上的。縱是",
    "X72n1432_002:0196c16": "足踏蓮花。頭垂寶葢。辨若懸河。橫身宇宙。一定當面",
    "X72n1432_002:0196c17": "便吐。何則。祇要選取一箇定乾坤底手段。沒查滓的",
    "X72n1432_002:0196c18": "心腸。扶振宗風作將來眼。佛法千生莫遇。祖道萬世",
    "X72n1432_002:0196c19": "難逢。某甲幸緣一遇。如獲無孔鐵鎚。身心迷悶有年。",
    "X72n1432_002:0196c20": "忽於大好山行下過。如獲至寶。身心忻躍。迨至今時",
    "X72n1432_002:0196c21": "用度不盡。始知千聖共傳無底鉢。生生世世永馨香。",
    "X72n1432_002:0196c22": "伏冀當來好心珍重。",
    "X72n1432_002:0196c23": "拈古",
    "X72n1432_002:0196c24": "嵩山極因僧問。如何是脩善行人。師曰擔枷帶鎻。如",
    "X72n1432_002:0197a01": "何是作惡行人。師曰脩禪入定。曰某甲淺機請師直",
    "X72n1432_002:0197a02": "指。師曰。汝問我惡。惡不從善。汝問我善。善不從惡。會",
    "X72n1432_002:0197a03": "麼。曰不會。師曰。惡人無善念。善人無惡心。所以道善",
    "X72n1432_002:0197a04": "惡如浮雲。俱無起滅處。僧於言下大悟。",
    "X72n1432_002:0197a05": "師拈曰。惡人無善。善人無惡。倐爾言外知歸。翻然",
    "X72n1432_002:0197a06": "不落因果。僧大悟。悟甚麼。獅兒迸斷黃金鎻。據實",
    "X72n1432_002:0197a07": "舉論。俱未免過。畢竟過在甚麼處。閒雲一道凝青",
    "X72n1432_002:0197a08": "嶂。一任風雷鼓復收。",
    "X72n1432_002:0197a09": "外道問世尊曰。不問有言。不問無言。世尊良久。外道",
    "X72n1432_002:0197a10": "讚歎曰。世尊大慈。開我迷雲。令我得入。乃作禮而去。",
    "X72n1432_002:0197a11": "阿難白佛。外道得何道理稱讚而去。世尊曰。如世良",
    "X72n1432_002:0197a12": "馬。見鞭影而行。",
    "X72n1432_002:0197a13": "師拈曰。此事所謂空谷傳聲虗堂習聽。祇如世尊",
    "X72n1432_002:0197a14": "良久。昭覺賜棒。還是同是別。若檢點得出。則外道",
    "X72n1432_002:0197a15": "作佛。其或未然。佛即外道。會麼。龍飛鳳舞真奇恠。",
    "X72n1432_002:0197a16": "不中胡僧碧眼看。",
    "X72n1432_002:0197a17": "馬祖云。自從胡亂後。三十年不曾少鹽醬。",
    "X72n1432_002:0197a18": "師拈曰。馬祖恁麼道。在老僧則不然。自從胡亂後。",
    "X72n1432_002:0197a19": "三十年不曾有鹽醬。大眾。且道與馬師相去幾何。",
    "X72n1432_002:0197a20": "咦。彼即是空言。吾即是實受。",
    "X72n1432_002:0197a21": "僧問同安。如何是天人師。安曰。頭上角未全。身上毛",
    "X72n1432_002:0197a22": "未生。",
    "X72n1432_002:0197a23": "師拈曰。關津易過。險穿難行。謀士有先見之能。將",
    "X72n1432_002:0197a24": "元惟威勇之力。預知險處不踐。定獲勝地高登。不",
    "X72n1432_002:0197b01": "須血戰以成功。善保軍民之塗炭。從教神機妙算。",
    "X72n1432_002:0197b02": "終是乾弄一場。要知同安意麼。突然掇出燎原燧。",
    "X72n1432_002:0197b03": "驚散巢居鬼窟精。",
    "X72n1432_002:0197b04": "頌古",
    "X72n1432_002:0197b05": "世尊拈花。",
    "X72n1432_002:0197b06": "千鈞寶鼎浮滄海。一丈龜毛縛太虗。不是飲光重",
    "X72n1432_002:0197b07": "出世。爭能百萬眾前嗤。",
    "X72n1432_002:0197b08": "世尊見二人舁猪過。",
    "X72n1432_002:0197b09": "君子成人之美。平地無風浪起。雖然與眾無干。未",
    "X72n1432_002:0197b10": "免見聞思議。",
    "X72n1432_002:0197b11": "殃崛持鉢。",
    "X72n1432_002:0197b12": "含生多為蘊緣纏。得遇玄音即解冤。豁爾逈超空",
    "X72n1432_002:0197b13": "劫外。葢因不欠路頭錢。",
    "X72n1432_002:0197b14": "調達在地獄如三禪天樂。",
    "X72n1432_002:0197b15": "世尊不識好惡。調達不知死活。驀地故將生屎潑。",
    "X72n1432_002:0197b16": "致令天下問如何。大似臨河而呌渴。咦。法窟爪牙。",
    "X72n1432_002:0197b17": "威稜莫遏。",
    "X72n1432_002:0197b18": "馬師鹽醬。",
    "X72n1432_002:0197b19": "探竿影草諗來由。是處終還不是酬。三十年來茶",
    "X72n1432_002:0197b20": "飯事。豈應當作寶珠收。",
    "X72n1432_002:0197b21": "南泉斬猫。",
    "X72n1432_002:0197b22": "南泉揑怪。趙州幫惡。累及後人。牽繩帶索。惟有猫",
    "X72n1432_002:0197b23": "兒。高登極樂。",
    "X72n1432_002:0197b24": "丹霞燒木佛。",
    "X72n1432_002:0197c01": "丹霞不是好心腸。活活令人受苦殃。今日酬恩無",
    "X72n1432_002:0197c02": "越此。失錢遭罪幾甘當。",
    "X72n1432_002:0197c03": "南泉白牯。",
    "X72n1432_002:0197c04": "知有不知有。天下衲僧顛倒走。縱是八臂那吒身。",
    "X72n1432_002:0197c05": "摸著鼻孔失却口。",
    "X72n1432_002:0197c06": "僧問趙州如何是不錯路。州曰明心見性是不錯路。",
    "X72n1432_002:0197c07": "有口無心老作家。一時正又一時邪。千般伎倆能",
    "X72n1432_002:0197c08": "知的。今古還他子沒爺。",
    "X72n1432_002:0197c09": "臺山婆子。",
    "X72n1432_002:0197c10": "暗藏春色。明露秋光。有眼莫鑑。縱智難量。到家不",
    "X72n1432_002:0197c11": "上長安路。一任風花雪月揚。",
    "X72n1432_002:0197c12": "劃斷虗空真氣脉。掃除賢聖正經綸。須知教外單",
    "X72n1432_002:0197c13": "傳旨。提掇時人出見聞。",
    "X72n1432_002:0197c14": "庵主竪拳。",
    "X72n1432_002:0197c15": "趙州本分手段。優劣纔分者憨。殺活何甞有意。不",
    "X72n1432_002:0197c16": "須甘與不甘。",
    "X72n1432_002:0197c17": "趙州喫茶。",
    "X72n1432_002:0197c18": "殺活縱橫驗作家。有無只是一盃茶。若然遇著僊",
    "X72n1432_002:0197c19": "陀客。畢竟從他不順他。",
    "X72n1432_002:0197c20": "南陽無縫墖。",
    "X72n1432_002:0197c21": "問處無端舉亦然。金烏的不在天邊。生知自有通",
    "X72n1432_002:0197c22": "天眼。爭肯同暝望碧蟾。",
    "X72n1432_002:0197c23": "臨濟喫棒。",
    "X72n1432_002:0197c24": "醍醐上味出乎乳。滴水攙中總不成。三十棒頭開",
    "X72n1432_002:0198a01": "正眼。何甞傳得祖師心。",
    "X72n1432_002:0198a02": "問處情真切。慈心祇是椎。大愚不說說。瞥地始安",
    "X72n1432_002:0198a03": "居。騎虎頭。把虎尾。棒喝宗風從是起。[日/巾]轉佛祖鐵",
    "X72n1432_002:0198a04": "心腸。誰云佛法無多子。",
    "X72n1432_002:0198a05": "臨濟兩堂首座相見。同時下喝。僧問還有賓主也無。",
    "X72n1432_002:0198a06": "濟曰賓主歷然。",
    "X72n1432_002:0198a07": "賓主歷然。其道緜緜。會得者喪。不會者全。",
    "X72n1432_002:0198a08": "鹽官犀牛。",
    "X72n1432_002:0198a09": "扇子已破索犀牛。良久無酬是實酬。連累諸方多",
    "X72n1432_002:0198a10": "計較。盡從草裏去追求。",
    "X72n1432_002:0198a11": "洞山過水覩影大悟。",
    "X72n1432_002:0198a12": "渠今正是我。天地難包裹。我今不是渠。佛祖莫能",
    "X72n1432_002:0198a13": "知。要識洞山真實處。白雲飛在綠楊枝。",
    "X72n1432_002:0198a14": "雲門糊餅。",
    "X72n1432_002:0198a15": "雲門跨浪虗空走。笑倒南辰驚北斗。拈向人前不",
    "X72n1432_002:0198a16": "值錢。釋迦老子難下口。",
    "X72n1432_002:0198a17": "靈雲見桃花悟道。",
    "X72n1432_002:0198a18": "見色明心。附物顯理。具眼宗師。許而不許。敢保老",
    "X72n1432_002:0198a19": "兄未徹。一隊閒神野鬼。不是焦面王來。受陷遭坑",
    "X72n1432_002:0198a20": "幾許。",
    "X72n1432_002:0198a21": "婆生七子。",
    "X72n1432_002:0198a22": "攪亂乾坤漉海涯。豈知兜著活冤家。幸然棒眼明",
    "X72n1432_002:0198a23": "如日。鬼怪何甞得近他。",
    "X72n1432_002:0198a24": "洛浦服膺。",
    "X72n1432_002:0198b01": "玉璽權衡在手中。何如被奪一番空。慈悲不忍還",
    "X72n1432_002:0198b02": "他去。不爾爭些落草叢。",
    "X72n1432_002:0198b03": "雲門須彌山。",
    "X72n1432_002:0198b04": "挑得嵐風過海門。一時放出冷乾坤。蒼松老栢能",
    "X72n1432_002:0198b05": "禁傲。遇此因緣也斷魂。",
    "X72n1432_002:0198b06": "雲門乾屎橛。",
    "X72n1432_002:0198b07": "有屈無伸事果拙。使人憎愛難分雪。直下分明者",
    "X72n1432_002:0198b08": "幾人。鎮州蘿蔔重加楔。",
    "X72n1432_002:0198b09": "陳操尚書。",
    "X72n1432_002:0198b10": "非非想天幾人退。舉世參禪難可對。三二十年不",
    "X72n1432_002:0198b11": "柰何。要如足斷方知悔。",
    "X72n1432_002:0198b12": "洞山麻三斤。",
    "X72n1432_002:0198b13": "洞山麻三斤。縛殺幾多人。不解祖師意。凝然不動",
    "X72n1432_002:0198b14": "心。麻三斤。是甚麼。擬思量。無結果。",
    "X72n1432_002:0198b15": "古鏡未磨。",
    "X72n1432_002:0198b16": "一把爛茅當寶木。燃起烟騰法界中。大抵逢緣沾",
    "X72n1432_002:0198b17": "馥郁。翻然抖碎太虗空。",
    "X72n1432_002:0198b18": "香嚴擊竹。",
    "X72n1432_002:0198b19": "時來鐵也變成金。豈在區區遍討尋。擊竹礫聲而",
    "X72n1432_002:0198b20": "太悟。不知賺殺幾多人。",
    "X72n1432_002:0198b21": "南院啐啄同時。",
    "X72n1432_002:0198b22": "呼蛇容易遣蛇難。一遣誰知又解翻。已識此蛇能",
    "X72n1432_002:0198b23": "變化。故垂杖送下高灘。",
    "X72n1432_002:0198b24": "風穴問僧。啐啄同時話。汝當時作麼生會。僧曰當時",
    "X72n1432_002:0198c01": "如在燈影裏行相似。穴曰汝會也。",
    "X72n1432_002:0198c02": "悟不從師總屬緣。得時猶不費盤纏。從教地轉天",
    "X72n1432_002:0198c03": "迴者。也是金烏下碧川。",
    "X72n1432_002:0198c04": "風穴一塵。",
    "X72n1432_002:0198c05": "一塵飛起葢天涯。不管諸方老作家。沾著必然皆",
    "X72n1432_002:0198c06": "受困。未知誰不被伊遮。",
    "X72n1432_002:0198c07": "青原信禪師上堂。老僧三十年前未參禪時。見山是",
    "X72n1432_002:0198c08": "山見水是水。及至後來。親見知識有箇入處。見山不",
    "X72n1432_002:0198c09": "是山見水不是水。而今得箇休歇處。依前見山祇是",
    "X72n1432_002:0198c10": "山見水祇是水。大眾。這三般見解是同是別。有人緇",
    "X72n1432_002:0198c11": "素得出。許汝親見老僧。",
    "X72n1432_002:0198c12": "無端呈出一三叉。龍象筵中騐作家。若是老胡家",
    "X72n1432_002:0198c13": "裏客。是非蜂起儘從他。",
    "X72n1432_002:0198c14": "天童覺浴佛上堂曰。祇如釋迦老子在摩耶胎時作",
    "X72n1432_002:0198c15": "麼生。以拂畫[○@、]相。曰祇如以清淨水浴金色身時又",
    "X72n1432_002:0198c16": "作麼生。復畫[○@水]相。曰。祇如周行七步目顧四方。指天",
    "X72n1432_002:0198c17": "指地成道說法。神通變化智慧辯才。四十九年三百",
    "X72n1432_002:0198c18": "餘會。說青道黃指東話西。入般涅槃時又作麼生。乃",
    "X72n1432_002:0198c19": "畫⊕相。",
    "X72n1432_002:0198c20": "向上宗乘。無元字脚。大用現前。智難摸捉。清風無",
    "X72n1432_002:0198c21": "意過山頭。綠水自然眉皺却。若能透出此玄關。無",
    "X72n1432_002:0198c22": "下落時有下落。",
    "X72n1432_002:0198c23": "黃龍三關。",
    "X72n1432_002:0198c24": "我手何似佛手。看是何人知有。禪道佛法人空。更",
    "X72n1432_002:0199a01": "不思前慮後。",
    "X72n1432_002:0199a02": "我脚何似驢脚。反轉手難摸索。假饒摸索得時。黃",
    "X72n1432_002:0199a03": "龍關未夢著。",
    "X72n1432_002:0199a04": "人人盡有生緣。單驗教外別傳。未徹別傳要旨。縱",
    "X72n1432_002:0199a05": "然透得非禪。",
    "X72n1432_002:0199a06": "浮山九帶。",
    "X72n1432_002:0199a07": "正法眼。信手拈來不用揀。佛法藏。擬議思量即莾",
    "X72n1432_002:0199a08": "蕩。理貫事貫各得一半。理事縱橫應物隨緣。屈曲",
    "X72n1432_002:0199a09": "垂玅。叶兼扭揑。不得放之自然。金鍼雙鎻無可不",
    "X72n1432_002:0199a10": "可。平懷常實不落因果。更問九帶。總在九家坐。會",
    "X72n1432_002:0199a11": "得有眼如盲。不契無罪覔過。",
    "X72n1432_002:0199a12": "雲門三句。",
    "X72n1432_002:0199a13": "函葢乾坤句。通天徹地是。一法襍其中。不名超十",
    "X72n1432_002:0199a14": "地。",
    "X72n1432_002:0199a15": "截斷眾流句。鏌邪決是非。辯才如瀉水。到此却支",
    "X72n1432_002:0199a16": "離。",
    "X72n1432_002:0199a17": "隨波逐浪句。方便誘羣迷。雖然言句廣。未涉口唇",
    "X72n1432_002:0199a18": "皮。",
    "X72n1432_002:0199a19": "石頭三不得。",
    "X72n1432_002:0199a20": "恁麼也不得。虎被狐狸嚇。不恁麼也不得。乾坤齊",
    "X72n1432_002:0199a21": "暗黑。恁麼不恁麼總不得。黃巢滅却劒猶存。天下",
    "X72n1432_002:0199a22": "杳無這箇賊。",
    "X72n1432_002:0199a23": "三界唯心萬法唯識。",
    "X72n1432_002:0199a24": "三界唯心心是誰。達心心不把心推。長空亘古無",
    "X72n1432_002:0199b01": "形貌。畢竟名言一切灰。",
    "X72n1432_002:0199b02": "龐居士見丹霞畫七一。",
    "X72n1432_002:0199b03": "龐老年來氣運衰。挑擔乾草賣長街。果然撞著窮",
    "X72n1432_002:0199b04": "光棍。依舊滔滔哭轉來。",
    "X72n1432_002:0199b05": "龐居士指雪。",
    "X72n1432_002:0199b06": "好雪落處地獄滓。都緣未續鉢羅花。頭頭總是家",
    "X72n1432_002:0199b07": "珍寶。祇看誰人解用他。",
    "X72n1432_002:0199b08": "夾山普請掘坑(云云)其僧束裝潛去。",
    "X72n1432_002:0199b09": "拿龍角。捉虎尾。要且全身不落興廢。夾山老人一",
    "X72n1432_002:0199b10": "場悔氣。這僧鬼面蛇頭。也是無風浪起。",
    "X72n1432_002:0199b11": "地藏栽田。",
    "X72n1432_002:0199b12": "誰人不愛子孫賢。爭柰非賢亦枉然。家寶已將分",
    "X72n1432_002:0199b13": "付竟。無知金玉當為甎。",
    "X72n1432_002:0199b14": "僧問演祖如何是和尚家風。祖曰。老僧耳聾。高聲問",
    "X72n1432_002:0199b15": "將來。其僧便高聲問。祖曰。你問我家風。我却識你家",
    "X72n1432_002:0199b16": "風了也。",
    "X72n1432_002:0199b17": "老僧耳聾。鐵壁難通。誰知直下。佛祖家風。",
    "X72n1432_002:0199b18": "克符不借。",
    "X72n1432_002:0199b19": "拈掇全提大闡揚。何拘凡聖與存亡。虗空有骨無",
    "X72n1432_002:0199b20": "心事。一任時人謾度量。",
    "X72n1432_002:0199b21": "臨濟打維那。",
    "X72n1432_002:0199b22": "驊騮不是等閒駒。雪覆青山路不迷。大海潑天波",
    "X72n1432_002:0199b23": "莫賺。電光石火卒猶遲。",
    "X72n1432_002:0199b24": "馬師即心即佛非心非佛物。",
    "X72n1432_002:0199c01": "即心即佛不是物。太直分明覿面呈。南山虎向水",
    "X72n1432_002:0199c02": "中坐。北海龍從火內停。",
    "X72n1432_002:0199c03": "趙州無(二首)。",
    "X72n1432_002:0199c04": "信口張開吸五湖。從教行者亂分疏。要知根本繇",
    "X72n1432_002:0199c05": "來處。五祖何甞付老盧。",
    "X72n1432_002:0199c06": "狗子無佛性。虗空重安柄。撞著赤鬚鬍。難逃窮性",
    "X72n1432_002:0199c07": "命。",
    "X72n1432_002:0199c08": "五宗總頌。",
    "X72n1432_002:0199c09": "溈仰宗。返思靈燄玅無窮。事理不二通玄旨。縱奪",
    "X72n1432_002:0199c10": "緜緜掌握中。",
    "X72n1432_002:0199c11": "臨濟宗。棒頭打印妙玄通。三拳一掌興家業。殃及",
    "X72n1432_002:0199c12": "兒孫不可窮。",
    "X72n1432_002:0199c13": "曹洞宗。無情說法出羅籠。只這是中行異類。權分",
    "X72n1432_002:0199c14": "五位絕無功。",
    "X72n1432_002:0199c15": "雲門宗。足斷方離劫外蒙。玅法一時新定旨。四方",
    "X72n1432_002:0199c16": "普施永離中。",
    "X72n1432_002:0199c17": "法眼宗。現成公案續宗風。古今一切皆歸盡。剩有",
    "X72n1432_002:0199c18": "曇花別樣紅。",
    "X72n1432_002:0199c20": "壽昌無明和尚語錄卷二"
}