{
    "X20n0358_004:0201a03": "金光明經文句文句記會本卷第四",
    "X20n0358_004:0201a05": "北涼三藏法師　曇無讖　譯經",
    "X20n0358_004:0201a06": "天台智者大師說文句門人灌頂錄",
    "X20n0358_004:0201a07": "四明沙門　知禮　述文句記",
    "X20n0358_004:0201a08": "雙徑沙門明得會句并記入於經文",
    "X20n0358_004:0201a09": "【記】二明供養諸佛二初立意分文。",
    "X20n0358_004:0201a10": "【文句】從我今供養下三十五行明供養諸佛所以供",
    "X20n0358_004:0201a11": "養者我本癡盲蒙示懺悔此恩深重故興供養文",
    "X20n0358_004:0201a12": "為二初一行明財供養後三十四行明法供養。",
    "X20n0358_004:0201a13": "【記】二依文釋義二初明財供養。",
    "X20n0358_004:0201a14": "我今供養無量無邊三千大千世界諸佛。",
    "X20n0358_004:0201a15": "【記】我今等者此乃即法以明財供何者以一大千",
    "X20n0358_004:0201a16": "界中自有千百億佛況無量無邊大千諸佛財若",
    "X20n0358_004:0201a17": "有限何能徧供良由了達所奉之供體是法界出",
    "X20n0358_004:0201a18": "生無盡一一周徧故一切剎一切佛前皆有六塵",
    "X20n0358_004:0201a19": "玅供養事不獨廣徧亦乃常存盡未來時施作佛",
    "X20n0358_004:0201a20": "事為彰次段脩行法門故此別名財供養矣須知",
    "X20n0358_004:0201a21": "二供其體相即為門不同故分為二。二法供養",
    "X20n0358_004:0201a22": "二初分文立意。",
    "X20n0358_004:0201a23": "【文句】法供養為二初八行半明化他法供養隨順如",
    "X20n0358_004:0201a24": "來慈悲法門濟利含識是為化他脩法供養後二",
    "X20n0358_004:0201b01": "十五行半明自行法供養隨順如來智慧法門脩",
    "X20n0358_004:0201b02": "十地功德是為自行脩法供養諸供養中法供養",
    "X20n0358_004:0201b03": "最為第一財供法供事理自他皆悉具足也。",
    "X20n0358_004:0201b04": "【記】化他用慈是無緣慈不離三智自行順智既是",
    "X20n0358_004:0201b05": "佛智豈離三慈為令易解相對說耳法供養第一",
    "X20n0358_004:0201b06": "者能令佛壽常住不斷妙化無窮故也又有法則",
    "X20n0358_004:0201b07": "二供俱成無法則財供亦廢是故法供得稱為最。",
    "X20n0358_004:0201b08": "二依文釋義二初明化他法供養二初化他令",
    "X20n0358_004:0201b09": "脩行二初分文釋義二初分文。",
    "X20n0358_004:0201b10": "【文句】化他法供養文為二初四行化他令其脩行後",
    "X20n0358_004:0201b11": "四行半化他令脩懺悔初脩行者我自行十地為",
    "X20n0358_004:0201b12": "法供養今復化人令法供養譬如一燈然百千燈",
    "X20n0358_004:0201b13": "瞑者皆明明終不盡其意有四初明化始以大悲",
    "X20n0358_004:0201b14": "拔苦次勸真因十地之行次勸真果菩提大覺次",
    "X20n0358_004:0201b15": "勸精進督使速成。",
    "X20n0358_004:0201b16": "【記】二釋義四初明化始以大悲拔苦。",
    "X20n0358_004:0201b17": "我當拔濟十方一切無量眾生所有諸苦。",
    "X20n0358_004:0201b18": "【記】二勸真因十地之行。",
    "X20n0358_004:0201b19": "我當安止不可思議阿僧祇眾令住十地。",
    "X20n0358_004:0201b20": "【記】三勸真果菩提大覺。",
    "X20n0358_004:0201b21": "已得安止住十地者悉令具足如來正覺。",
    "X20n0358_004:0201b22": "【記】四勸精進督使成行。",
    "X20n0358_004:0201b23": "為一眾生億劫脩行使無量眾令度苦海。",
    "X20n0358_004:0201b24": "【記】二約教觀釋二初教義。",
    "X20n0358_004:0201c01": "【文句】夫眾生等故性欲亦等善巧度一眾多亦然不",
    "X20n0358_004:0201c02": "計劬勞積行累德功成大覺即智德滿盡一切苦",
    "X20n0358_004:0201c03": "即斷德滿文自明顯不俟多釋。",
    "X20n0358_004:0201c04": "【記】二觀行。",
    "X20n0358_004:0201c05": "【文句】觀心者調一念心使真明發任運成真果調一",
    "X20n0358_004:0201c06": "切心數亦復如是弟子眾塵勞隨意之所轉即此",
    "X20n0358_004:0201c07": "義也。",
    "X20n0358_004:0201c08": "【記】一念心者趣舉一念也以玅三觀調妄即真名",
    "X20n0358_004:0201c09": "真明發或至初住或至六根或成五品皆得名為",
    "X20n0358_004:0201c10": "成真果也故止觀義例道樹之喻觀陰等境成不",
    "X20n0358_004:0201c11": "思議名為生芽初品已上皆名生果彼脩止觀生",
    "X20n0358_004:0201c12": "芽生果與今觀心真明真果法喻相當調一切等",
    "X20n0358_004:0201c13": "者乃一心觀成歷彼彼心無不成觀與彼義例淨",
    "X20n0358_004:0201c14": "心徧歷任運泯合其意亦同。二化他令懺悔二",
    "X20n0358_004:0201c15": "初立意分文。",
    "X20n0358_004:0201c16": "【文句】次四行半化他令脩懺者我蒙佛教懺還以懺",
    "X20n0358_004:0201c17": "教他重重然無盡燈化化不絕也文為三意初欲",
    "X20n0358_004:0201c18": "為說懺次正為說懺三說懺已。",
    "X20n0358_004:0201c19": "【記】二依文釋義三初欲說懺。",
    "X20n0358_004:0201c20": "我當為是諸眾生等演說微玅甚深悔法所謂金光",
    "X20n0358_004:0201c21": "滅除諸惡。",
    "X20n0358_004:0201c22": "【記】二正為說。",
    "X20n0358_004:0201c23": "千劫所作極重惡業若能至心一懺悔者如是眾罪",
    "X20n0358_004:0201c24": "悉皆滅盡。",
    "X20n0358_004:0202a01": "【文句】千劫者假多以顯懺力大爾譬如惡人造罪山",
    "X20n0358_004:0202a02": "積能拔於王難尚分半國償豈復問其前愆設千",
    "X20n0358_004:0202a03": "劫造逆雖復厚重能拔法性之王從如來藏中顯",
    "X20n0358_004:0202a04": "成法身者大覺朗然超升自在寧復為五無間業",
    "X20n0358_004:0202a05": "之所縛邪。",
    "X20n0358_004:0202a06": "【記】涉時既多造罪復重若了逆罪即金光明全所",
    "X20n0358_004:0202a07": "具理為能觀觀由此顯出法性金等名拔王難障",
    "X20n0358_004:0202a08": "轉成德何罪能縛故五無間皆解脫相此乃名為",
    "X20n0358_004:0202a09": "正為說懺。三說懺已。",
    "X20n0358_004:0202a10": "我今已說懺悔之法是金光明清淨微玅速能滅除",
    "X20n0358_004:0202a11": "一切業障。",
    "X20n0358_004:0202a12": "【記】二明自行法供養二初分文立意。",
    "X20n0358_004:0202a13": "【文句】從我當安止下二十五行半自脩法供養文為",
    "X20n0358_004:0202a14": "二初五行自脩行後二十行半自脩懺前自懺竟",
    "X20n0358_004:0202a15": "今那復重譬如金師從初習學至于皓首互燒互",
    "X20n0358_004:0202a16": "打器成方息脩行譬智燒脩懺譬斷打智斷極乃",
    "X20n0358_004:0202a17": "止重說無咎前是自行門今是法供養門為異也",
    "X20n0358_004:0202a18": "自脩行又為三初一句標章我當安止是也次脩",
    "X20n0358_004:0202a19": "因十地是也次成果菩提是也。",
    "X20n0358_004:0202a20": "【記】前自下問譬如下答以譬帶法兼而答之金師",
    "X20n0358_004:0202a21": "譬金鼓釋迦化主也初習譬始發僧那時皓首譬",
    "X20n0358_004:0202a22": "今果後示現從始至今何甞暫廢說行說懺互燒",
    "X20n0358_004:0202a23": "譬即懺說行互打譬即行說懺智斷亦然器成譬",
    "X20n0358_004:0202a24": "一番之機自因得果故未得果須數燒打何嫌重",
    "X20n0358_004:0202b01": "說今是下辨異雖數燒打各有其門。二依文釋",
    "X20n0358_004:0202b02": "義二初自脩行三初標章。",
    "X20n0358_004:0202b03": "我當安止。",
    "X20n0358_004:0202b04": "【記】二脩因。",
    "X20n0358_004:0202b05": "住於十地十種珍寶以為脚足。",
    "X20n0358_004:0202b06": "【文句】珍寶者十地因可貴諸地即是珍寶也脚足者",
    "X20n0358_004:0202b07": "十地是果家之基本故言脚足又十度是十地之",
    "X20n0358_004:0202b08": "脚足於餘功德非為不脩隨力隨分正以檀為初",
    "X20n0358_004:0202b09": "地之足檀足若滿得入初地乃至智度足滿得入",
    "X20n0358_004:0202b10": "十地故十度為十地脚足也。",
    "X20n0358_004:0202b11": "【記】脚足者疏存二解初以十地為果脚足二以十",
    "X20n0358_004:0202b12": "度為十地脚足言十度者六外更加方便願力智",
    "X20n0358_004:0202b13": "也於餘下釋出十度為地足意華嚴十地品廣明",
    "X20n0358_004:0202b14": "其相。三明成果。",
    "X20n0358_004:0202b15": "成佛無上功德光明令諸眾生度三有海諸佛所有",
    "X20n0358_004:0202b16": "甚深法藏不可思議無量功德一切種智願悉具足",
    "X20n0358_004:0202b17": "百千禪定根力覺道不可思議諸陀羅尼十力世尊",
    "X20n0358_004:0202b18": "我當成就。",
    "X20n0358_004:0202b19": "【文句】果中有總明果滿別明果滿在文可知功德光",
    "X20n0358_004:0202b20": "明者是果上二種莊嚴也令眾生度海者即果上",
    "X20n0358_004:0202b21": "轉法輪也。",
    "X20n0358_004:0202b22": "【記】指經初句為總餘三行三句為別功德是福嚴",
    "X20n0358_004:0202b23": "光明是智嚴不離色光而論智光以其色心不二",
    "X20n0358_004:0202b24": "究竟也三行之中疏不釋者今略列之冀免檢尋",
    "X20n0358_004:0202c01": "法藏須論八萬四千皆秘密故名為甚深功德乃",
    "X20n0358_004:0202c02": "是六度萬行所成就者略言萬德廣則無量一切",
    "X20n0358_004:0202c03": "種智即中道智中必雙照令三圓極禪謂達禪達",
    "X20n0358_004:0202c04": "根本等皆法界故定謂楞嚴本性健相二是大乘",
    "X20n0358_004:0202c05": "事理二定於一切法皆明靜故泛舉百干根謂五",
    "X20n0358_004:0202c06": "根力謂五力即信進念定慧此五能生一切善法",
    "X20n0358_004:0202c07": "名之為根力排五障乃以疑怠邪亂癡遮此五故",
    "X20n0358_004:0202c08": "名之為力與上五根名同用別覺謂七覺分一擇",
    "X20n0358_004:0202c09": "法覺分二精進三喜四除五捨六定七念此七能",
    "X20n0358_004:0202c10": "令定慧均平通名覺分者有到極果覺知之分也",
    "X20n0358_004:0202c11": "道謂八正道一正見二正思惟三正語四正業五",
    "X20n0358_004:0202c12": "正命六正精進七正念八正定八離偏邪通至涅",
    "X20n0358_004:0202c13": "槃故名正道根等道品脩雖在因證皆果德陀羅",
    "X20n0358_004:0202c14": "尼者翻為遮持遮一切惡持一切善數或五百八",
    "X20n0358_004:0202c15": "萬四千表破煩惱且言其實數一切法能遮能持",
    "X20n0358_004:0202c16": "十力如向記中已列此乃自行始終之相。二自",
    "X20n0358_004:0202c17": "脩懺二初分文。",
    "X20n0358_004:0202c18": "【文句】從諸佛世尊下二十行半明自脩懺文為二初",
    "X20n0358_004:0202c19": "一行請佛。",
    "X20n0358_004:0202c20": "【記】二釋義二初請佛。",
    "X20n0358_004:0202c21": "諸佛世尊有大慈悲當證微誠哀受我悔。",
    "X20n0358_004:0202c22": "【記】二明懺二初分文。",
    "X20n0358_004:0202c23": "【文句】後十九行半明懺文為五初四行半懺報障次",
    "X20n0358_004:0202c24": "一行半懺煩惱障次六行懺業障次兩行明迴向",
    "X20n0358_004:0203a01": "次五行半懺善惡兩難就報障文又二初二行半",
    "X20n0358_004:0203a02": "出報障相次二行請除滅。",
    "X20n0358_004:0203a03": "【記】二釋義五初懺報障二初出報障相。",
    "X20n0358_004:0203a04": "若我百劫所作眾惡以是因緣生大憂苦貧窮困乏",
    "X20n0358_004:0203a05": "愁熱驚懼怖畏惡業心常怯劣在在處處暫無歡樂。",
    "X20n0358_004:0203a06": "【文句】百劫者受報之時也時中受身身即是報報有",
    "X20n0358_004:0203a07": "所作作即是障貧窮困苦是依報不圓亦是報障",
    "X20n0358_004:0203a08": "也愁熱驚懼者由貧窮外偪故驚懼內焦皆報障",
    "X20n0358_004:0203a09": "也所作眾惡者即想行陰苦也貧窮困苦者即色",
    "X20n0358_004:0203a10": "陰苦也愁熱驚懼心常怯劣者即識陰苦也暫無",
    "X20n0358_004:0203a11": "歡樂者即受陰苦也此皆報陰意爾。",
    "X20n0358_004:0203a12": "【記】百劫受身身作眾惡惡為因緣即生憂苦能生",
    "X20n0358_004:0203a13": "所生皆是報障良由報得惡五陰故故疏與經對",
    "X20n0358_004:0203a14": "於五陰既知皆陰非報是何須了五陰造作眾惡",
    "X20n0358_004:0203a15": "方名報障若作眾善豈名障耶。二請惡除滅。",
    "X20n0358_004:0203a16": "十方現在大悲世尊能除眾生一切怖畏願當受我",
    "X20n0358_004:0203a17": "誠心懺悔令我恐懼悉得消除。",
    "X20n0358_004:0203a18": "【記】願佛受懺即是除滅若不助正資導成懺佛雖",
    "X20n0358_004:0203a19": "有力何能除障意可見故疏更不釋。二懺煩惱",
    "X20n0358_004:0203a20": "障二初分文。",
    "X20n0358_004:0203a21": "【文句】次煩惱障文為二初兩句出相次一行乞清淨。",
    "X20n0358_004:0203a22": "【記】二釋義二初出相。",
    "X20n0358_004:0203a23": "我之所有煩惱業垢。",
    "X20n0358_004:0203a24": "【記】業垢者業名動作煩惱心動成於垢染亦可煩",
    "X20n0358_004:0203b01": "惱從宿業生故名業垢。二乞清淨。",
    "X20n0358_004:0203b02": "惟願現在諸佛世尊以大悲水洗除令淨。",
    "X20n0358_004:0203b03": "【記】大悲水者同體之悲方稱為大此悲為水洗無",
    "X20n0358_004:0203b04": "不淨悲雖同體非緣不興三懺為緣不洗而洗也。",
    "X20n0358_004:0203b05": "三懺業障二初分文。",
    "X20n0358_004:0203b06": "【文句】次業障文為三初二行豎論三世造業次二行",
    "X20n0358_004:0203b07": "橫明現起十惡次二行求懺過去業。",
    "X20n0358_004:0203b08": "【記】二隨釋三初豎論三世造業。",
    "X20n0358_004:0203b09": "過去諸惡今悉懺悔現所作罪誠心發露所未作者",
    "X20n0358_004:0203b10": "更不敢作已作之業不敢覆藏。",
    "X20n0358_004:0203b11": "【記】文二初對報示。",
    "X20n0358_004:0203b12": "【文句】今正受者名為報障未受者繫屬行人若脩善",
    "X20n0358_004:0203b13": "道能為障礙。",
    "X20n0358_004:0203b14": "【記】現前色心名正受者未成報者有繫屬能若脩",
    "X20n0358_004:0203b15": "善禪諸無漏道則來責報現諸業相或密為障不",
    "X20n0358_004:0203b16": "依大乘三種懺法此障不滅。二設問釋二初設",
    "X20n0358_004:0203b17": "未有問。",
    "X20n0358_004:0203b18": "【文句】問過現須懺未來未有云何言懺。",
    "X20n0358_004:0203b19": "【記】二明遮起答三初引經論證。",
    "X20n0358_004:0203b20": "【文句】答數家呼為未來有論家呼為當有大經云遮",
    "X20n0358_004:0203b21": "未來故名之為殺現在念念滅何所可殺秪遮斷",
    "X20n0358_004:0203b22": "未來名為殺爾經論悉以未來為有故須懺也。",
    "X20n0358_004:0203b23": "【記】數家是婆沙論家是成實遮未來者斷相續心",
    "X20n0358_004:0203b24": "若不遮斷〔(短音)〕未來必起故新經淨除業障品懺罪",
    "X20n0358_004:0203c01": "文中依三世菩薩皆云已作之罪願得除滅未來",
    "X20n0358_004:0203c02": "之惡更不敢作並遮未來也。二引現事例。",
    "X20n0358_004:0203c03": "【文句】今更舉現事例之如在家人畫度生方起無量",
    "X20n0358_004:0203c04": "惡念事雖未有次第必更忽然發心捨家脩道前",
    "X20n0358_004:0203c05": "所念事併與緣差。",
    "X20n0358_004:0203c06": "【記】在家例造罪時捨家例脩懺時若不遮斷必須",
    "X20n0358_004:0203c07": "更改未有之事至於正有。三據義結答。",
    "X20n0358_004:0203c08": "【文句】未來之業亦應如此雖非現有時到必然今若",
    "X20n0358_004:0203c09": "懺悔索然清淨。",
    "X20n0358_004:0203c10": "【記】索然猶解散也。二橫明現起十惡。",
    "X20n0358_004:0203c11": "身業三種口業有四意三業行今悉懺悔身口所作",
    "X20n0358_004:0203c12": "及以意思十種惡業一切懺悔。",
    "X20n0358_004:0203c13": "【文句】橫開現世三業為十惡可解。",
    "X20n0358_004:0203c14": "【記】三求懺過去業。",
    "X20n0358_004:0203c15": "遠離十惡脩行十善安止十住逮十力尊所造惡業",
    "X20n0358_004:0203c16": "應受惡報今於佛前誠心懺悔。",
    "X20n0358_004:0203c17": "【文句】遠離者惡斷也脩行者善生也十住者初心因",
    "X20n0358_004:0203c18": "位也逮十力者後果滿也。",
    "X20n0358_004:0203c19": "【記】若十惡十善止就三塗人天解釋豈安十住逮",
    "X20n0358_004:0203c20": "十力耶得前五戒持犯之意則今義可解十住十",
    "X20n0358_004:0203c21": "力別圓二教皆可明之持犯之意今義易明故須",
    "X20n0358_004:0203c22": "因位至於後果節節論於十惡十善。四明迴向。",
    "X20n0358_004:0203c23": "若此國土及餘世界所有善法悉以迴向我所脩行",
    "X20n0358_004:0203c24": "身口意善願於來世證無上道。",
    "X20n0358_004:0204a01": "【文句】次明迴向者眾生頑故愛著於有不能升出今",
    "X20n0358_004:0204a02": "懺此罪故云迴向他以若此國土及餘世界為隨",
    "X20n0358_004:0204a03": "喜之文今意不爾此土他方凡所作善皆施眾生",
    "X20n0358_004:0204a04": "共向佛果如聲入角則能遠聞方便力大與虗空",
    "X20n0358_004:0204a05": "等又結文云是迴向不得作隨喜釋隨喜在下文",
    "X20n0358_004:0204a06": "也。",
    "X20n0358_004:0204a07": "【記】此懺愛著因果之罪他以此國及餘世界是五",
    "X20n0358_004:0204a08": "乘人脩善法處約處明人故云隨喜今明我在此",
    "X20n0358_004:0204a09": "土他界所脩之善今悉攝取迴向眾生證無上道",
    "X20n0358_004:0204a10": "聲喻諸善角喻迴向近遠可知方便力大者若善",
    "X20n0358_004:0204a11": "迴向成大方便功等大虗然若不了善即法界不",
    "X20n0358_004:0204a12": "名迴向也。五懺善惡二難二初揀示分文。",
    "X20n0358_004:0204a13": "【文句】釋八難者此是善惡中論八難非佛前佛後之",
    "X20n0358_004:0204a14": "八難文為二初四行指惡為難次一行半指惡遮",
    "X20n0358_004:0204a15": "善為難或指善遮道為難。",
    "X20n0358_004:0204a16": "【記】次一行半疏釋正取善遮道義。二隨文釋義",
    "X20n0358_004:0204a17": "二初指惡為難。",
    "X20n0358_004:0204a18": "若在諸有六趣險難愚癡無智造作眾惡今於佛前",
    "X20n0358_004:0204a19": "皆悉懺悔世間所有生死險難種種婬欲愚煩惱難",
    "X20n0358_004:0204a20": "如是諸難我今懺悔心輕躁難近惡友難三有險難",
    "X20n0358_004:0204a21": "及三毒難。",
    "X20n0358_004:0204a22": "【記】文六初釋諸有險難。",
    "X20n0358_004:0204a23": "【文句】初四句是報障難諸有者二十五有報得之身",
    "X20n0358_004:0204a24": "造作眾惡豈非報障。",
    "X20n0358_004:0204b01": "【記】二十五有者四趣并四洲六欲大梵天四禪無",
    "X20n0358_004:0204b02": "想報那含四空處未絕漏業故同名有釋報障義",
    "X20n0358_004:0204b03": "具於前疏。二釋生死險難。",
    "X20n0358_004:0204b04": "【文句】生死險難有二解若取其因即是業障若取其",
    "X20n0358_004:0204b05": "果即是報障。",
    "X20n0358_004:0204b06": "【記】業為險難至非非想定報為險難至有頂天鬱",
    "X20n0358_004:0204b07": "頭藍弗是其例也下之業報險難可知。二釋婬",
    "X20n0358_004:0204b08": "欲難。",
    "X20n0358_004:0204b09": "【文句】種種婬欲即煩惱障。",
    "X20n0358_004:0204b10": "【記】四釋輕躁難二初正示輕躁相。",
    "X20n0358_004:0204b11": "【文句】心輕躁者復是報障輕躁是覺觀覺觀屬報法。",
    "X20n0358_004:0204b12": "【記】謂初心在緣名覺細心分別名觀亦尋伺心也",
    "X20n0358_004:0204b13": "此之陰心故屬報法。二引聖凡例二初聖。",
    "X20n0358_004:0204b14": "【文句】如羅漢斷煩惱盡出觀猶有覺觀散心當知輕",
    "X20n0358_004:0204b15": "躁是報障非煩惱也。",
    "X20n0358_004:0204b16": "【記】出觀者出定也就無學釋無惑業故驗是報法",
    "X20n0358_004:0204b17": "也。二凡。",
    "X20n0358_004:0204b18": "【文句】更舉世人學問迴轉易轍不成業障皆由輕躁",
    "X20n0358_004:0204b19": "之過豈非障邪。",
    "X20n0358_004:0204b20": "【記】迴轉易轍者如學經未成復欲學律學律未成",
    "X20n0358_004:0204b21": "復欲學論此輕躁人終不成功業也不成業障者",
    "X20n0358_004:0204b22": "障應作者字之誤也。五釋近惡友難。",
    "X20n0358_004:0204b23": "【文句】近惡友難者惡友能汙染人三業此屬業障如",
    "X20n0358_004:0204b24": "移廐於屠邊如孟母隣於哭貨朱赤墨黑即其義也。",
    "X20n0358_004:0204c01": "【記】如移廐者廐音救馬舍也馬之所聚也付法藏",
    "X20n0358_004:0204c02": "傳云親近賢善聽聞正法如昔華氏國有一白象",
    "X20n0358_004:0204c03": "氣力勇徤若有罪人令象蹋殺後時象廐為火所",
    "X20n0358_004:0204c04": "燒移近精舍有一比丘誦法句偈曰為善生天為",
    "X20n0358_004:0204c05": "惡入淵白象聞之心便柔和後付罪人不害齅舐",
    "X20n0358_004:0204c06": "而已王召智臣共謀此事一臣白王此象繫近精",
    "X20n0358_004:0204c07": "舍必聞妙法是故爾耳今可繫近屠坊彼覩殺害",
    "X20n0358_004:0204c08": "惡心當盛王令繫象屠所象見殺戮惡心猛盛殘",
    "X20n0358_004:0204c09": "害彌甚鄰於哭貨者謂鄰墓學哭鄰市學貨蔡氏",
    "X20n0358_004:0204c10": "貨請經曰貨化也變化易之也故字有化又財也",
    "X20n0358_004:0204c11": "史記曰孟軻考母偏孤居近墓軻乃常戲於墓母",
    "X20n0358_004:0204c12": "曰此非所居去居市旁軻復戲為商賈母又曰不",
    "X20n0358_004:0204c13": "可居又居學舘之旁乃為揖讓進退有禮母曰此",
    "X20n0358_004:0204c14": "真可以居軻後遂為大儒著書七篇。六釋三毒",
    "X20n0358_004:0204c15": "難。",
    "X20n0358_004:0204c16": "【文句】三毒是煩惱障也。",
    "X20n0358_004:0204c17": "【記】疏分科云善惡八難善論四難經疏可了今之",
    "X20n0358_004:0204c18": "惡難經似列七約何云四蓋就三障義有兼獨一",
    "X20n0358_004:0204c19": "兼三獨乃成四難何者六趣險難三有險難及輕",
    "X20n0358_004:0204c20": "躁難此雖三難獨在報障婬欲愚癡及三毒難獨",
    "X20n0358_004:0204c21": "屬煩惱近惡友難獨屬業障若生死險難疏有兩",
    "X20n0358_004:0204c22": "解體兼業報故三障惡義當四難然須了知惡是",
    "X20n0358_004:0204c23": "性惡是故此惡即無生觀如此懺之頓消諸難。",
    "X20n0358_004:0204c24": "二指善為難。",
    "X20n0358_004:0205a01": "遇無難難值好時難脩功德難值佛亦難如是諸難",
    "X20n0358_004:0205a02": "今悉懺悔。",
    "X20n0358_004:0205a03": "【記】文二初明善惡俱能為難二初雙明二義。",
    "X20n0358_004:0205a04": "【文句】遇無難難下此有二義一若不脩善障難不興",
    "X20n0358_004:0205a05": "若欲脩善惡障即起善非是障惡來遮善名善為",
    "X20n0358_004:0205a06": "難此義易知常人皆作此解也二者諸善是難善",
    "X20n0358_004:0205a07": "能障道豈非難邪此義今當說。",
    "X20n0358_004:0205a08": "【記】二依善釋文四初釋遇無難難。",
    "X20n0358_004:0205a09": "【文句】遇無難難者自謂無惡不肯脩善如二乘入空",
    "X20n0358_004:0205a10": "生滅度想生安隱想不復進求菩提即其義也。",
    "X20n0358_004:0205a11": "【記】二乘出宅到無畏處無難相顯故舉為例暫樂",
    "X20n0358_004:0205a12": "人天自謂無難皆當此難。二釋脩功德難。",
    "X20n0358_004:0205a13": "【文句】脩功德難者多作有為求可意果如一比丘專",
    "X20n0358_004:0205a14": "行福德不脩禁戒墮白象中七寶絡身金盂承糞",
    "X20n0358_004:0205a15": "又妙莊嚴王本事等豈非脩功德難。",
    "X20n0358_004:0205a16": "【記】如一等者大論第八云迦葉佛時有兄弟二人",
    "X20n0358_004:0205a17": "出家求道一人持戒誦經坐禪一人廣求檀越",
    "X20n0358_004:0205a18": "脩諸福業至釋迦佛出世一人生長者家一人作",
    "X20n0358_004:0205a19": "大白象力能破賊長者子出家學道得六通羅漢",
    "X20n0358_004:0205a20": "而以薄福乞食難得他日持鉢入城乞食徧不能",
    "X20n0358_004:0205a21": "得到白象廐見王供養象種種豐足語此象言我",
    "X20n0358_004:0205a22": "之與汝俱有罪過象即感結三日不食守象人怖",
    "X20n0358_004:0205a23": "求覔道人見而問曰汝作何術令王白象病而不",
    "X20n0358_004:0205a24": "食答此象是我先身時弟共於迦葉佛時出家學",
    "X20n0358_004:0205b01": "道我但持戒誦經坐禪不行布施弟但廣求檀越",
    "X20n0358_004:0205b02": "作諸布施故飲食備具種種豐足我但行道不脩",
    "X20n0358_004:0205b03": "布施故今雖得道乞食不得妙莊嚴王者法華疏",
    "X20n0358_004:0205b04": "云昔佛末法有四比丘於法華經極生殷重如甘",
    "X20n0358_004:0205b05": "露未霑於是結契入山脩道居山日久衣粮殫罄",
    "X20n0358_004:0205b06": "一人云君三人但以命奉道莫慮朝中我捨身力",
    "X20n0358_004:0205b07": "誓給所須三人功圓事辦一人數涉人間偶逢王",
    "X20n0358_004:0205b08": "出愛彼光榮功德熏脩報生人天常得為王三人",
    "X20n0358_004:0205b09": "議云我免籠樊功由於王王躭果報增長有為方",
    "X20n0358_004:0205b10": "沈火坑宜早開化一人云此王著欲而復邪見若",
    "X20n0358_004:0205b11": "非愛鈎無由可拔一人為端正婦二作聰明兒兒",
    "X20n0358_004:0205b12": "婦之言必當從順如宜設化果獲改邪婦即妙音",
    "X20n0358_004:0205b13": "菩薩也二子即藥王藥上也王即華德也。三釋",
    "X20n0358_004:0205b14": "值好時難。",
    "X20n0358_004:0205b15": "【文句】值好時難者如劫初時在鬱單越時一向受樂",
    "X20n0358_004:0205b16": "都不脩道豈非值好時難。",
    "X20n0358_004:0205b17": "【記】如劫初閻浮人壽八萬歲北洲壽定一千歲俱",
    "X20n0358_004:0205b18": "以壽長受樂不樂脩道鬱單越此云殊勝勝餘三",
    "X20n0358_004:0205b19": "洲故。四釋值佛亦難。",
    "X20n0358_004:0205b20": "【文句】值佛亦難者如旃遮婆羅門女善星調達等皆",
    "X20n0358_004:0205b21": "是值佛而難例此應云聞法起謗值僧起破皆是",
    "X20n0358_004:0205b22": "難也。",
    "X20n0358_004:0205b23": "【記】興起行經云多舌童女儛杅起腹至我前曰沙",
    "X20n0358_004:0205b24": "門何不自說家事乃說他事汝今自樂不知我苦",
    "X20n0358_004:0205c01": "耶汝先共我通使我有娠今當臨月事須蘇油養",
    "X20n0358_004:0205c02": "於小兒盡當給我天帝化作一鼠入其衣裏嚙杅",
    "X20n0358_004:0205c03": "忽然落地是時地裂旃遮現身墮阿鼻獄涅槃迦",
    "X20n0358_004:0205c04": "葉品善星是佛菩薩時子出家之後受持解說十",
    "X20n0358_004:0205c05": "二部經壞欲界結獲得四禪而親近惡友退先四",
    "X20n0358_004:0205c06": "禪生惡邪見言無佛無法無有涅槃遙見佛來生",
    "X20n0358_004:0205c07": "惡邪心入阿鼻獄調達是佛堂弟而自造三逆謂",
    "X20n0358_004:0205c08": "出佛身血破轉法輪僧弑阿羅漢教阿闍世弑父",
    "X20n0358_004:0205c09": "成就害母加行復以惡心十爪甲下藏於毒藥欲",
    "X20n0358_004:0205c10": "嗚佛足刺足害佛將往耆山出城地裂生入泥犂",
    "X20n0358_004:0205c11": "此等值佛而成大難然上三句體是漏善障脩無",
    "X20n0358_004:0205c12": "漏故名為難此句造逆似不類上以值三寶最名",
    "X20n0358_004:0205c13": "為善逆故成難亦可例上於善障道。二明平去",
    "X20n0358_004:0205c14": "二聲讀文二初明讀字通平。",
    "X20n0358_004:0205c15": "【文句】若讀作難易之難者此是惡來遮善之義使善",
    "X20n0358_004:0205c16": "難成也若讀作障難之難者此是善自是難能障",
    "X20n0358_004:0205c17": "於道。",
    "X20n0358_004:0205c18": "【記】二據經屬去。",
    "X20n0358_004:0205c19": "【文句】又依經文云如是諸難今悉懺悔當知經作障",
    "X20n0358_004:0205c20": "難之難義也。",
    "X20n0358_004:0205c21": "【記】三明稱歎二初立意分文。",
    "X20n0358_004:0205c22": "【文句】從諸佛世尊我所依止下二十一行偈是第三",
    "X20n0358_004:0205c23": "稱歎者論次第前財法供養是身意身意未洩未",
    "X20n0358_004:0205c24": "備今更口歎若作法門者前是供養法門今是念",
    "X20n0358_004:0206a01": "佛三昧法門文為三初一行標章歎次十九行正",
    "X20n0358_004:0206a02": "歎三一行結歎。",
    "X20n0358_004:0206a03": "【記】二種供養可對身意既不興言是故未洩三業",
    "X20n0358_004:0206a04": "不足是故未備今加口業顯而復具故成次第前",
    "X20n0358_004:0206a05": "雖自他脩行脩懺而能資益佛之壽命名供養門",
    "X20n0358_004:0206a06": "今雖稱歎佛之三身而能成就行人觀法名念佛",
    "X20n0358_004:0206a07": "門法雖互具從增勝故立二法門。二隨文釋義",
    "X20n0358_004:0206a08": "三初標歎。",
    "X20n0358_004:0206a09": "諸佛世尊我所依止是故我今敬禮佛海。",
    "X20n0358_004:0206a10": "【文句】標諸佛者橫則十方竪則三世事即報應理即",
    "X20n0358_004:0206a11": "法身言略而意廣標章之巧妙也我所依止者依",
    "X20n0358_004:0206a12": "止法性一體三佛也佛海者四眼入佛眼十智入",
    "X20n0358_004:0206a13": "如實智皆失本名字但名佛眼佛智如物投石蜜",
    "X20n0358_004:0206a14": "如流會海無不甘醎者法性三佛攝一切法故名",
    "X20n0358_004:0206a15": "佛海也。",
    "X20n0358_004:0206a16": "【記】報應二脩全理之事也法身一性全事之理也",
    "X20n0358_004:0206a17": "十方三世佛佛三身如此標章何所不攝我依止",
    "X20n0358_004:0206a18": "者既云法性一體三佛驗知他佛為心性佛此依",
    "X20n0358_004:0206a19": "本覺起於始覺亦是三諦發於三智非此依止不",
    "X20n0358_004:0206a20": "成妙懺故圓初心名脩佛行四眼入佛眼等大論",
    "X20n0358_004:0206a21": "文也十智與如實智總十一智十智與二乘共如",
    "X20n0358_004:0206a22": "實獨在佛十智者一法智二比智三他智四世智",
    "X20n0358_004:0206a23": "五苦智六集智七滅智八道智九盡智十無生智",
    "X20n0358_004:0206a24": "如物投等者石蜜至甘海水至醎物投水會皆失",
    "X20n0358_004:0206b01": "本味體法即性無不妙也此之佛海寧不歸敬。",
    "X20n0358_004:0206b02": "二正歎二初分文。",
    "X20n0358_004:0206b03": "【文句】就正歎為二初十六行寄言歎後三行絕言歎",
    "X20n0358_004:0206b04": "寄言又二初一行略歎略況次十五行廣歎廣況。",
    "X20n0358_004:0206b05": "【記】二隨釋二初寄言歎二初略歎略況。",
    "X20n0358_004:0206b06": "金色晃耀猶如須彌是故我今頂禮最勝。",
    "X20n0358_004:0206b07": "【記】文二初釋略歎二初金色相貌二初以他金比",
    "X20n0358_004:0206b08": "色。",
    "X20n0358_004:0206b09": "【文句】略歎者諸相好中略歎金色釋論以即時鐵比",
    "X20n0358_004:0206b10": "即是金即時金比海金海金比龍金龍金比閻浮",
    "X20n0358_004:0206b11": "洲金閻浮洲金比四天王金如是傳傳比第六天",
    "X20n0358_004:0206b12": "金第六天金比佛身金色第六天金如鐵。",
    "X20n0358_004:0206b13": "【記】閻浮金者此是西域河名近閻浮樹其金出彼",
    "X20n0358_004:0206b14": "河中此河因樹立稱金由河得名。二以照物顯",
    "X20n0358_004:0206b15": "光。",
    "X20n0358_004:0206b16": "【文句】又佛金光徹照壁障無影佛入城時放光照地",
    "X20n0358_004:0206b17": "一女人低頭禮拜金釵墮地唯見晃晃不知何者",
    "X20n0358_004:0206b18": "是地何者是釵佛過後光歇方見金釵爾。",
    "X20n0358_004:0206b19": "【記】二讚金色所以二初明是眾相所依。",
    "X20n0358_004:0206b20": "【文句】然金色身是眾相所依處唯見金色故知是總",
    "X20n0358_004:0206b21": "歎眾相好也。",
    "X20n0358_004:0206b22": "【記】二明為四德之譬。",
    "X20n0358_004:0206b23": "【文句】金有四義堅不可毀譬常得之者富譬樂體無",
    "X20n0358_004:0206b24": "瑕穢譬淨色妙晃耀譬我諸德之中四德為總。",
    "X20n0358_004:0206c01": "【記】二釋略況。",
    "X20n0358_004:0206c02": "【文句】猶如須彌者須彌為四寶所成況佛身具足四",
    "X20n0358_004:0206c03": "德故知總況也。",
    "X20n0358_004:0206c04": "【記】二廣歎廣況二初廣歎二初分文。",
    "X20n0358_004:0206c05": "【文句】廣歎廣況文為二初十二行半廣歎次二行半",
    "X20n0358_004:0206c06": "廣況廣歎又四。",
    "X20n0358_004:0206c07": "【記】二隨釋言讚應色意彰法報色相是表智證是",
    "X20n0358_004:0206c08": "裏雖分表裏豈是異體故新本中所明四德別屬",
    "X20n0358_004:0206c09": "三身謂法具常我應身具淨化身具樂分圓為別",
    "X20n0358_004:0206c10": "融別為圓故圓三身身身四德其得意者了今應",
    "X20n0358_004:0206c11": "四即法報四當以此意尋乎經疏文四初歎我德。",
    "X20n0358_004:0206c12": "其色無上如天真金眼目清淨如紺瑠璃功德威神",
    "X20n0358_004:0206c13": "名稱顯著佛日大悲滅一切闇。",
    "X20n0358_004:0206c14": "【文句】從其色無上下二行廣歎金色無上無上者我",
    "X20n0358_004:0206c15": "德也。",
    "X20n0358_004:0206c16": "【記】二歎淨德。",
    "X20n0358_004:0206c17": "善淨無垢離諸塵翳無上佛日大光普照煩惱火熾",
    "X20n0358_004:0206c18": "令心焦熱唯佛能除如月清涼三十二相八十種好",
    "X20n0358_004:0206c19": "莊嚴其身視之無厭。",
    "X20n0358_004:0206c20": "【文句】從善淨無垢下三行廣歎佛色無垢無垢者淨",
    "X20n0358_004:0206c21": "德也。",
    "X20n0358_004:0206c22": "【記】三歎常德。",
    "X20n0358_004:0206c23": "功德巍巍明網顯耀安住三界如日照世猶如瑠璃",
    "X20n0358_004:0206c24": "淨無瑕穢妙色廣大種種各異其色紅赤如日初出",
    "X20n0358_004:0207a01": "頗棃白銀校飾光網如是種種莊嚴佛日。",
    "X20n0358_004:0207a02": "【文句】從功德巍巍下三行半廣歎佛色安住安住者",
    "X20n0358_004:0207a03": "常德也。",
    "X20n0358_004:0207a04": "【記】經巍巍者高大貌也頗棃此云水玉也。四歎",
    "X20n0358_004:0207a05": "樂德。",
    "X20n0358_004:0207a06": "三有之中生死大海潦水波蕩惱亂我心其味苦毒",
    "X20n0358_004:0207a07": "最為麤澁如來網明能令枯涸妙身端嚴相好殊特",
    "X20n0358_004:0207a08": "金色光明徧照一切智慧大海彌滿三界是故我今",
    "X20n0358_004:0207a09": "稽首敬禮。",
    "X20n0358_004:0207a10": "【文句】從三有之中下四行廣歎佛色能除苦毒即樂",
    "X20n0358_004:0207a11": "德也。",
    "X20n0358_004:0207a12": "【記】潦音老行水也稽首者說文云下首也首頭也",
    "X20n0358_004:0207a13": "孔安國云稽首謂首至地。二廣況二初分文。",
    "X20n0358_004:0207a14": "【文句】從如大海水下二行半廣況文為二初二行廣",
    "X20n0358_004:0207a15": "況二半行合喻。",
    "X20n0358_004:0207a16": "【記】二隨釋二初廣況。",
    "X20n0358_004:0207a17": "如大海水其量難知大地微塵不可稱計諸須彌山",
    "X20n0358_004:0207a18": "難可度量虗空邊際亦不可得。",
    "X20n0358_004:0207a19": "【文句】佛功德海思所不能知言所不能盡心行處滅",
    "X20n0358_004:0207a20": "言語道斷即此義也海水難知況常德也地塵難",
    "X20n0358_004:0207a21": "知況淨德也山斤難知況我德也空邊難知況樂",
    "X20n0358_004:0207a22": "德也。",
    "X20n0358_004:0207a23": "【記】此之四句喻前四佛舉大師釋之或喻應身有",
    "X20n0358_004:0207a24": "量無量或喻法報四諦四德玄文序中顯金光明",
    "X20n0358_004:0207b01": "佛不能喻良以三身三一自在是故四喻或別在",
    "X20n0358_004:0207b02": "一或總顯三此文正同前對四德海無增減故常",
    "X20n0358_004:0207b03": "地體是淨山形高出如我虗空無礙故樂。二合",
    "X20n0358_004:0207b04": "喻。",
    "X20n0358_004:0207b05": "諸佛亦爾功德無量。",
    "X20n0358_004:0207b06": "【文句】諸佛亦爾下合喻也。",
    "X20n0358_004:0207b07": "【記】二絕言歎二初分文。",
    "X20n0358_004:0207b08": "【文句】從一切有心下三行絕言歎也文為二初一行",
    "X20n0358_004:0207b09": "半正絕言歎二一行半牒譬帖合。",
    "X20n0358_004:0207b10": "【記】二隨釋二初正絕言歎。",
    "X20n0358_004:0207b11": "一切有心無能知者於無量劫極心思惟不能得知",
    "X20n0358_004:0207b12": "佛功德邊。",
    "X20n0358_004:0207b13": "【文句】一切有心不能得知即是絕思思既已絕口何",
    "X20n0358_004:0207b14": "所宣即絕言也。",
    "X20n0358_004:0207b15": "【記】二牒喻帖合。",
    "X20n0358_004:0207b16": "大地諸山尚可知量毫滴海水亦可知數諸佛功德",
    "X20n0358_004:0207b17": "無能知者。",
    "X20n0358_004:0207b18": "【文句】更牒譬帖合在文可見。",
    "X20n0358_004:0207b19": "【記】問疏釋寄言及以絕言皆離思說同耶異耶答",
    "X20n0358_004:0207b20": "四德秘密本離心緣今之稱歎為令眾生入秘藏",
    "X20n0358_004:0207b21": "故故寄言絕言皆彰離念寄言用四喻於四德喻",
    "X20n0358_004:0207b22": "既莫數顯德忘緣絕言中四不可為喻亦顯四德",
    "X20n0358_004:0207b23": "忘於緣慮大師深達經文妙旨故解二文皆絕思",
    "X20n0358_004:0207b24": "說也。三總結。",
    "X20n0358_004:0207c01": "相好莊嚴名稱讚歎如是功德令眾皆得。",
    "X20n0358_004:0207c02": "【文句】從相好莊嚴下一行總結相者結一切相好者",
    "X20n0358_004:0207c03": "結一切好莊嚴者一一相一一好中皆具眾德以",
    "X20n0358_004:0207c04": "為莊嚴也。",
    "X20n0358_004:0207c05": "【記】四明發願二初立意分文。",
    "X20n0358_004:0207c06": "【文句】從我以善業諸因緣故下有五十一行半偈是",
    "X20n0358_004:0207c07": "第四發願行若無願如牛無御不能有所至如畫",
    "X20n0358_004:0207c08": "無膠如坏未火如水中月故以願持行亦是懺悔",
    "X20n0358_004:0207c09": "退轉之罪也文為二初有四十七行半明發願次",
    "X20n0358_004:0207c10": "四行約願隨喜初願又二初九行自發願次三十",
    "X20n0358_004:0207c11": "八行半為他發願自願又二初四行願果滿次五",
    "X20n0358_004:0207c12": "行願因圓果滿願又四初一行成佛道是願意輪",
    "X20n0358_004:0207c13": "滿次一行說法是願口輪滿次一行摧魔是願身",
    "X20n0358_004:0207c14": "輪滿次一行住壽久益是願慈悲滿。",
    "X20n0358_004:0207c15": "【記】如牛無御者謂牧竪也夫立願者若多若少皆",
    "X20n0358_004:0207c16": "須不失四弘之意而此四弘須依四諦願不依諦",
    "X20n0358_004:0207c17": "名為狂願今就圓論依無作諦雖世出世二種因",
    "X20n0358_004:0207c18": "果皆了即性無苦可度無集可斷無道可脩無滅",
    "X20n0358_004:0207c19": "可證如是則能徧度盡斷圓脩妙證比前三教願",
    "X20n0358_004:0207c20": "未免狂銷今諸願若失此意非圓行人。二隨文",
    "X20n0358_004:0207c21": "釋義二初正明發願二初自發願二初願果滿四",
    "X20n0358_004:0207c22": "初願意輪滿。",
    "X20n0358_004:0207c23": "我以善業諸因緣故來世不久成於佛道。",
    "X20n0358_004:0207c24": "【記】大覺圓明故屬意業。二願口輪滿。",
    "X20n0358_004:0208a01": "講宣妙法利益眾生度脫一切無量諸苦。",
    "X20n0358_004:0208a02": "【記】三願身輪滿。",
    "X20n0358_004:0208a03": "摧伏諸魔及其眷屬轉於無上清淨法輪。",
    "X20n0358_004:0208a04": "【記】陰死天子多約於身煩惱屬意今從多分。四",
    "X20n0358_004:0208a05": "願慈悲滿。",
    "X20n0358_004:0208a06": "住壽無量不思議劫充足眾生甘露法味。",
    "X20n0358_004:0208a07": "【記】非無緣慈住壽不爾。二願因圓二初分文。",
    "X20n0358_004:0208a08": "【文句】因圓願又四初一行具六度願有為功德圓次",
    "X20n0358_004:0208a09": "一行願無為功德圓次二行宿命念佛圓次一行",
    "X20n0358_004:0208a10": "值佛圓。",
    "X20n0358_004:0208a11": "【記】二釋義四初願有為功德滿。",
    "X20n0358_004:0208a12": "我當具足六波羅蜜猶如過佛之所成就。",
    "X20n0358_004:0208a13": "【記】六度成就此約真因破於六蔽從斷正論是智",
    "X20n0358_004:0208a14": "德故故名有為。二願無為功德滿。",
    "X20n0358_004:0208a15": "斷諸煩惱除一切苦悉滅貪欲及恚癡等。",
    "X20n0358_004:0208a16": "【記】此約真位垂形九道調伏眾生任運不與惑苦",
    "X20n0358_004:0208a17": "相應是斷德故故名無為故海東法師云始覺斷",
    "X20n0358_004:0208a18": "障是實斷斷本覺斷障是不斷斷正與今家智斷",
    "X20n0358_004:0208a19": "二德其義齊也。三願宿命念佛滿。",
    "X20n0358_004:0208a20": "我當憶念宿命之事百生千生百千億生常當志心",
    "X20n0358_004:0208a21": "正念諸佛聞說微妙無上之法。",
    "X20n0358_004:0208a22": "【記】憶宿命故見過去佛亦憶諸佛所說正法。四",
    "X20n0358_004:0208a23": "願值佛滿。",
    "X20n0358_004:0208a24": "我因善業常值諸佛遠離諸惡脩諸善業。",
    "X20n0358_004:0208b01": "【記】因過去善見未來佛遠惡脩善成智斷因。二",
    "X20n0358_004:0208b02": "為他發願二初分文。",
    "X20n0358_004:0208b03": "【文句】為他發願文為二前八行半願作藥樹王身大",
    "X20n0358_004:0208b04": "悲拔苦後三十行願作寶珠王身大慈與樂拔苦",
    "X20n0358_004:0208b05": "又為四初一行總拔眾苦次一行拔根不具苦次",
    "X20n0358_004:0208b06": "兩行拔病苦次四行半拔王難苦。",
    "X20n0358_004:0208b07": "【記】二釋義二初願作藥王拔苦二願作珠王與樂",
    "X20n0358_004:0208b08": "此能拔能與是無緣慈悲所拔所與須論十番所",
    "X20n0358_004:0208b09": "謂果報脩因聲聞支佛四教菩薩方便實報今藥",
    "X20n0358_004:0208b10": "樹王拔此十種行人之苦珠王合與十種人樂當",
    "X20n0358_004:0208b11": "以此意銷與拔文初自分四初總拔眾苦。",
    "X20n0358_004:0208b12": "一切世界所有眾生無量苦惱我當悉滅。",
    "X20n0358_004:0208b13": "【記】二拔根缺苦。",
    "X20n0358_004:0208b14": "若有眾生諸根毀壞不具足者悉令具足。",
    "X20n0358_004:0208b15": "【記】三㧞病苦。",
    "X20n0358_004:0208b16": "十方世界所有病苦羸疲頓乏無救護者悉令解脫",
    "X20n0358_004:0208b17": "如是諸苦還得勢力平復如本。",
    "X20n0358_004:0208b18": "【記】四㧞王難苦。",
    "X20n0358_004:0208b19": "若犯王法臨當刑戮無量怖畏愁憂苦惱如是之人",
    "X20n0358_004:0208b20": "悉令解脫若受鞭撻繫縛枷鎻種種苦事逼切其身",
    "X20n0358_004:0208b21": "無量百千愁憂驚畏種種恐懼擾亂其心如是無邊",
    "X20n0358_004:0208b22": "諸苦惱等願使一切悉得解脫。",
    "X20n0358_004:0208b23": "【記】二願作珠王與樂二初分文。",
    "X20n0358_004:0208b24": "【文句】與樂又為三初十六行半與世間果樂次九行",
    "X20n0358_004:0208c01": "半與出世因樂後四行結成。",
    "X20n0358_004:0208c02": "【記】二隨釋三初與世間樂果。",
    "X20n0358_004:0208c03": "若有眾生饑渴所惱令得種種甘美飲食盲者得視",
    "X20n0358_004:0208c04": "聾者得聽瘂者得言裸者得衣貧窮之者即得寶藏",
    "X20n0358_004:0208c05": "倉庫盈溢無所乏少一切皆受安隱快樂乃至無有",
    "X20n0358_004:0208c06": "一人受苦眾生相視和顏悅色形貌端嚴人所喜見",
    "X20n0358_004:0208c07": "心常思念他人善事飲食飽滿功德具足隨諸眾生",
    "X20n0358_004:0208c08": "之所思念皆願令得種種伎樂箜篌箏笛琴瑟鼓吹",
    "X20n0358_004:0208c09": "如是種種微妙音聲江河池沼流泉諸水金華徧布",
    "X20n0358_004:0208c10": "及優鉢羅隨諸眾生之所思念即得種種衣服飲食",
    "X20n0358_004:0208c11": "錢財珍寶金銀瑠璃真珠璧玉雜廁瓔珞願諸眾生",
    "X20n0358_004:0208c12": "不聞惡聲乃至無有可惡見者願諸眾生色貌微妙",
    "X20n0358_004:0208c13": "各各相於共相愛念世間所有資生之具隨其所念",
    "X20n0358_004:0208c14": "悉令具足願諸眾生諸所求索如其所須應念即得",
    "X20n0358_004:0208c15": "香華諸樹常於三時雨細末香及塗身香眾生受者",
    "X20n0358_004:0208c16": "歡喜快樂。",
    "X20n0358_004:0208c17": "【文句】上文大悲㧞苦根不具者令具今大慈與樂視",
    "X20n0358_004:0208c18": "聽聰明暢悅快樂諸根語同與㧞小異也。",
    "X20n0358_004:0208c19": "【記】經鼓吹古今注云短簫也經優鉢羅此云黛色",
    "X20n0358_004:0208c20": "即青蓮華也常於三時者晝三時也。二與出世",
    "X20n0358_004:0208c21": "樂因二初分文。",
    "X20n0358_004:0208c22": "【文句】從願諸眾生常得供養下九行半與出世因樂",
    "X20n0358_004:0208c23": "文為二初三行半令脩行外緣具次六行令脩行",
    "X20n0358_004:0208c24": "內因具外緣又二初二行值三寶二一行半離八",
    "X20n0358_004:0209a01": "難。",
    "X20n0358_004:0209a02": "【記】二隨釋二初令脩行外緣具二初值三寶。",
    "X20n0358_004:0209a03": "願諸眾生常得供養不可思議十方諸佛無上妙法",
    "X20n0358_004:0209a04": "清淨無垢及諸菩薩聲聞大眾。",
    "X20n0358_004:0209a05": "【記】二離八難。",
    "X20n0358_004:0209a06": "願諸眾生常得遠離三惡八難值無難處覲覩諸佛",
    "X20n0358_004:0209a07": "無上之王。",
    "X20n0358_004:0209a08": "【文句】人緣不同或值佛難不除或難除不值佛今願",
    "X20n0358_004:0209a09": "其亦除亦值。",
    "X20n0358_004:0209a10": "【記】二令脩行內因具二初分文。",
    "X20n0358_004:0209a11": "【文句】內因又二一半行生尊貴家二五行半多饒財",
    "X20n0358_004:0209a12": "寶。",
    "X20n0358_004:0209a13": "【記】二隨釋二初生尊貴。",
    "X20n0358_004:0209a14": "願諸眾生常生尊貴。",
    "X20n0358_004:0209a15": "【記】二饒財寶。",
    "X20n0358_004:0209a16": "多饒財寶安隱豐樂上妙色像莊嚴其身功德成就",
    "X20n0358_004:0209a17": "有大名稱願諸女人皆成男子具足智慧精勤不懈",
    "X20n0358_004:0209a18": "一切皆行菩薩之道勤心修習六波羅蜜常見十方",
    "X20n0358_004:0209a19": "無量諸佛坐寶樹下瑠璃座上安住禪定自在快樂",
    "X20n0358_004:0209a20": "演說正法眾所樂聞。",
    "X20n0358_004:0209a21": "【文句】人因不同或多財而卑賤或尊貴而貧窮因不",
    "X20n0358_004:0209a22": "具足今令其亦貴亦富女有五礙願其無五礙苦。",
    "X20n0358_004:0209a23": "【記】五礙者一不作梵王二不作帝釋三不作輪王",
    "X20n0358_004:0209a24": "四不作魔王五不得作佛。三結成二初分文。",
    "X20n0358_004:0209b01": "【文句】從若我現在下四行結成自他誓願也前二行",
    "X20n0358_004:0209b02": "結自後二行結他。",
    "X20n0358_004:0209b03": "【記】二釋經二初結自。",
    "X20n0358_004:0209b04": "若我現在及過去世所作惡業諸有險難應得惡果",
    "X20n0358_004:0209b05": "不適意者願悉滅盡令無有餘。",
    "X20n0358_004:0209b06": "【記】二結他。",
    "X20n0358_004:0209b07": "若諸眾生三有繫縛生死羅網彌密牢固願以智刀",
    "X20n0358_004:0209b08": "割斷破裂除諸苦惱早成菩提。",
    "X20n0358_004:0209b09": "【記】二約願隨喜二初分文。",
    "X20n0358_004:0209b10": "【文句】從若此閻浮下四行約願隨喜隨喜者慶他修",
    "X20n0358_004:0209b11": "善也亦是懺悔嫉妬之罪也文為二初二行隨喜",
    "X20n0358_004:0209b12": "於他後二行隨喜於自。",
    "X20n0358_004:0209b13": "【記】二釋經二初隨喜他。",
    "X20n0358_004:0209b14": "若此閻浮及餘他方無量世界所有眾生所作種種",
    "X20n0358_004:0209b15": "善妙功德我今深心隨其歡喜。",
    "X20n0358_004:0209b16": "【記】二隨喜自。",
    "X20n0358_004:0209b17": "我今以此隨喜功德及身口意所作善業願於來世",
    "X20n0358_004:0209b18": "成無上道得淨無垢吉祥果報。",
    "X20n0358_004:0209b19": "【記】五結成二初分文。",
    "X20n0358_004:0209b20": "【文句】從若有敬禮下有九行偈是第五結成文為三",
    "X20n0358_004:0209b21": "初二行結成斷惡故言超六十劫罪次四行半結",
    "X20n0358_004:0209b22": "成生善故言國王大臣之所恭敬次二行半結值",
    "X20n0358_004:0209b23": "佛多雖不別說善知識佛自兼之。",
    "X20n0358_004:0209b24": "【記】二釋經三初結成斷惡。",
    "X20n0358_004:0209c01": "若有敬禮讚歎十力信心清淨無諸疑網能作如是",
    "X20n0358_004:0209c02": "所說懺悔便得超越六十劫罪。",
    "X20n0358_004:0209c03": "【記】二結成生善。",
    "X20n0358_004:0209c04": "諸善男子及善女人諸王剎利婆羅門等若有恭敬",
    "X20n0358_004:0209c05": "合掌向佛稱歎如來并讚此偈在在生處常識宿命",
    "X20n0358_004:0209c06": "諸根具足清淨端嚴種種功德悉皆成就在在處處",
    "X20n0358_004:0209c07": "常為國王輔相大臣之所恭敬。",
    "X20n0358_004:0209c08": "【記】三結值佛多。",
    "X20n0358_004:0209c09": "非於一佛五佛十佛種諸功德聞是懺悔若於無量",
    "X20n0358_004:0209c10": "百千萬億諸佛如來種諸善根然後乃得聞是懺悔。",
    "X20n0358_004:0209c11": "【記】三讚歎品生善二初品題。",
    "X20n0358_004:0209c12": "　　金光明經讚歎品第四",
    "X20n0358_004:0209c13": "【記】句文分二初約義通釋二初示四悉意二初列。",
    "X20n0358_004:0209c14": "【文句】讚歎凡有四意一從能讚人二從生善三從滅",
    "X20n0358_004:0209c15": "惡四從所讚人。",
    "X20n0358_004:0209c16": "【記】二釋四初世界。",
    "X20n0358_004:0209c17": "【文句】一從能讚人者前品明信相思疑佛壽四尊盡",
    "X20n0358_004:0209c18": "降其室一心信解夜夢金鼓出聲且向耆山說夢",
    "X20n0358_004:0209c19": "今品佛述其昔為龍尊面讚法王願我當來夜夢",
    "X20n0358_004:0209c20": "晝說說斯人之本事故言讚歎品。",
    "X20n0358_004:0209c21": "【記】思疑佛壽者即前經云作是思惟心生疑惑也",
    "X20n0358_004:0209c22": "一心信解者開悟也即經云信相聞是四佛宣說",
    "X20n0358_004:0209c23": "壽命深心信解也斯人者信相也本事者今之所",
    "X20n0358_004:0209c24": "為皆由昔願令眾歡喜故屬世界。二為人。",
    "X20n0358_004:0210a01": "【文句】二從生善得名者夫善不孤運生必託緣緣中",
    "X20n0358_004:0210a02": "勝者無過於佛龍尊讚佛能生妙善從生善緣得",
    "X20n0358_004:0210a03": "名故言讚歎品。",
    "X20n0358_004:0210a04": "【記】三對治。",
    "X20n0358_004:0210a05": "【文句】三從滅惡得名者罪之尤者無過毀佛若翻滅",
    "X20n0358_004:0210a06": "斯罪應須讚歎讚歎治於毀訾從能治得名故言",
    "X20n0358_004:0210a07": "讚歎品。",
    "X20n0358_004:0210a08": "【記】罪之尤者尤甚也以德勝恩重毀之罪甚口毀",
    "X20n0358_004:0210a09": "曰訾亦訶也。四第一義。",
    "X20n0358_004:0210a10": "【文句】四從所讚人得名者即是去來現在三世諸佛",
    "X20n0358_004:0210a11": "諸佛極尊甚深無量稱揚顯說故名讚歎品。",
    "X20n0358_004:0210a12": "【記】言諸佛極尊甚深無量者圓初住去分以法性",
    "X20n0358_004:0210a13": "為身體相妙覺盡以深廣法性為身體相故起信",
    "X20n0358_004:0210a14": "論云諸佛如來皆是法身智相之身第一義諦離",
    "X20n0358_004:0210a15": "於施作今稱讚此令人入理。二釋讚歎名二初",
    "X20n0358_004:0210a16": "分字釋義。",
    "X20n0358_004:0210a17": "【文句】若欲分別述德名為讚裒喻名為歎亦更互分",
    "X20n0358_004:0210a18": "別爾。",
    "X20n0358_004:0210a19": "【記】亦更互分別者以述德為讚褒喻為歎但使敘",
    "X20n0358_004:0210a20": "述裒稱義成對字無在。二引論證成。",
    "X20n0358_004:0210a21": "【文句】釋論第三十云美其功德名為讚讚之不足又",
    "X20n0358_004:0210a22": "稱揚之名為歎也。",
    "X20n0358_004:0210a23": "【記】彼之稱揚可證褒喻也。二結示別顯二初約",
    "X20n0358_004:0210a24": "三業別顯。",
    "X20n0358_004:0210b01": "【文句】此品有恭敬是身業尊重是意業讚歎是口業",
    "X20n0358_004:0210b02": "口業不發身意不暢為暢身意音聲為佛事故稱",
    "X20n0358_004:0210b03": "揚顯說裒美如來真實功德故言讚歎品也。",
    "X20n0358_004:0210b04": "【記】雖具三業口業為正故是別顯。二約四悉別",
    "X20n0358_004:0210b05": "顯。",
    "X20n0358_004:0210b06": "【文句】結此四義都是四悉檀因緣立此品名故言讚",
    "X20n0358_004:0210b07": "歎品也此品雖從四悉檀立名正是生善之用。",
    "X20n0358_004:0210b08": "【記】四義指向能讚人等也此品下別顯也於四悉",
    "X20n0358_004:0210b09": "中正在生善對前懺品正滅惡故。二經文二初",
    "X20n0358_004:0210b10": "分文。",
    "X20n0358_004:0210b11": "【文句】文為二一長行二偈頌。",
    "X20n0358_004:0210b12": "【記】二隨釋二初長行。",
    "X20n0358_004:0210b13": "爾時佛告地神堅牢善女天過去有王名金龍尊常",
    "X20n0358_004:0210b14": "以讚歎讚歎去來現在諸佛。",
    "X20n0358_004:0210b15": "【記】文二初釋對告人二初約對治釋。",
    "X20n0358_004:0210b16": "【文句】而對告地神者主此大地菩薩行行皆寄其上",
    "X20n0358_004:0210b17": "壽命長久見去來今事證義事彊如瑞應云積功",
    "X20n0358_004:0210b18": "累德誰為證佛時指地是知我今說往昔金龍尊",
    "X20n0358_004:0210b19": "事所以對告地神也。",
    "X20n0358_004:0210b20": "【記】瑞應云佛告魔王我積功累德今得作佛魔云",
    "X20n0358_004:0210b21": "積功累德誰為證佛時以手指地云是知我是者",
    "X20n0358_004:0210b22": "謂指地神于時地神涌現為證。二約為人釋。",
    "X20n0358_004:0210b23": "【文句】又對善女天者男天陽表權女天陰表實實智",
    "X20n0358_004:0210b24": "能生眾善善生故宜對善女證往故宜對堅牢云",
    "X20n0358_004:0210c01": "云今論生善之用故對告善女。",
    "X20n0358_004:0210c02": "【記】半空已上皆是男天半空已下皆是女天是鬼",
    "X20n0358_004:0210c03": "神報稱為天者有天然力用故褒之以天召諸鬼",
    "X20n0358_004:0210c04": "神皆以天名不唯此也實智乃是善法之本今讚",
    "X20n0358_004:0210c05": "覺者生人實智宜告善女又別名堅牢宜證往事",
    "X20n0358_004:0210c06": "稱理不壞云云之意也。二釋金龍尊。",
    "X20n0358_004:0210c07": "【文句】金龍尊者此王往昔脩金光明法門依法性理",
    "X20n0358_004:0210c08": "故言金能以智慧讚三世佛辯如雲雨故言龍能",
    "X20n0358_004:0210c09": "為眾生作大利益為物所仰故言尊從行得名故",
    "X20n0358_004:0210c10": "言金龍尊也。",
    "X20n0358_004:0210c11": "【記】金光明法門所依法也金龍尊能契行也若法",
    "X20n0358_004:0210c12": "若行皆性一脩二故金為理能讚為龍能益故尊",
    "X20n0358_004:0210c13": "斯以證理起用二脩對於一性當體名為金龍尊",
    "X20n0358_004:0210c14": "也。二偈頌二初分文。",
    "X20n0358_004:0210c15": "【文句】總有六十二行半偈文為三一三十五行讚三",
    "X20n0358_004:0210c16": "世佛二二十五行半發來世願三二行結會二世",
    "X20n0358_004:0210c17": "事就讚佛文為五初一行半總讚次二十三行別",
    "X20n0358_004:0210c18": "讚次三行徧類讚次五行半絕言讚次二行迴",
    "X20n0358_004:0210c19": "向。",
    "X20n0358_004:0210c20": "【記】二隨釋三初讚三世佛五初總讚。",
    "X20n0358_004:0210c21": "我今尊重敬禮讚歎去來現在十方諸佛諸佛清淨",
    "X20n0358_004:0210c22": "微妙寂滅。",
    "X20n0358_004:0210c23": "【記】文三初約事理明總。",
    "X20n0358_004:0210c24": "【文句】總讚者竪總三世橫總十方世方是總事微妙",
    "X20n0358_004:0211a01": "寂滅是總理。",
    "X20n0358_004:0211a02": "【記】三世十方心意識境名之為事何有一事不從",
    "X20n0358_004:0211a03": "理現經云寂滅是涅槃義既稱微妙是大滅度則",
    "X20n0358_004:0211a04": "彰三德非縱非橫名秘密藏密藏圓徧無別世方",
    "X20n0358_004:0211a05": "世方宛然無非三德不以二相見諸佛土斯之謂",
    "X20n0358_004:0211a06": "歟以此總讚為妙何極。二約三法明總。",
    "X20n0358_004:0211a07": "【文句】總理是總法身總事是總報應二身總讚三身",
    "X20n0358_004:0211a08": "亦是總讚三德三寶等種種三法門。",
    "X20n0358_004:0211a09": "【記】法身者明性一也報應者明脩二也全脩在性",
    "X20n0358_004:0211a10": "合三為法名總法身全性成脩合三為報合三為",
    "X20n0358_004:0211a11": "應是故名為總報應也一切三法莫不然耳又法",
    "X20n0358_004:0211a12": "身總三土以實報等皆寂光故報身總二土方便",
    "X20n0358_004:0211a13": "同居覩尊特故應身總同居淨穢兩處凡夫二乘",
    "X20n0358_004:0211a14": "見生身故分別則三身三土勝劣不濫融即則三",
    "X20n0358_004:0211a15": "身三土局徧相收以此讚佛佛德無遺矣。三約",
    "X20n0358_004:0211a16": "四德明總。",
    "X20n0358_004:0211a17": "【文句】如是諸佛總皆清淨清淨者即是總讚之辭也",
    "X20n0358_004:0211a18": "非但清淨亦常樂我云云。",
    "X20n0358_004:0211a19": "【記】經云諸佛清淨剋果明德也果中眾德更無不",
    "X20n0358_004:0211a20": "會舉一淨德必常樂我四德圓妙舉一全收是故",
    "X20n0358_004:0211a21": "此四乃是三身之德三身融故四德徧嚴是故三",
    "X20n0358_004:0211a22": "身無非四德總此為讚極佛體用也令此點示故",
    "X20n0358_004:0211a23": "注云云。二別讚二初分文立義二初分文。",
    "X20n0358_004:0211a24": "【文句】從色中上色下二十三行是歷相別讚其文間",
    "X20n0358_004:0211b01": "出分為六意初六行半讚七大相海亦讚髮紺之",
    "X20n0358_004:0211b02": "好次二行讚兩小相海次兩句徧讚大相海次十",
    "X20n0358_004:0211b03": "三行又讚四大相海次兩句讚一小相海次兩句",
    "X20n0358_004:0211b04": "讚手足柔耎復是一大相海。",
    "X20n0358_004:0211b05": "【記】大相謂三十二相小相謂八十種好皆稱海者",
    "X20n0358_004:0211b06": "若大若小悉無有邊故皆是法界全體顯現故一",
    "X20n0358_004:0211b07": "一相無非法海據其總讚諸佛清淨微妙寂滅以",
    "X20n0358_004:0211b08": "總顯別一一相好皆秘密藏大師見彼得意處故",
    "X20n0358_004:0211b09": "故釋相好皆立海名。二立義二初明能讚智",
    "X20n0358_004:0211b10": "巧。",
    "X20n0358_004:0211b11": "【文句】所以然者大相小相更相間填共嚴佛身龍尊",
    "X20n0358_004:0211b12": "巧智如法相解如法相讚故大相小相相間而讚",
    "X20n0358_004:0211b13": "爾。",
    "X20n0358_004:0211b14": "【記】二明所讚德深二初歷教分別二據圓融即此",
    "X20n0358_004:0211b15": "之二意學者應知括經論之幽文立教觀之深趣",
    "X20n0358_004:0211b16": "彰化迹之不濫顯圓機之頓照何者以分別故從",
    "X20n0358_004:0211b17": "勝別示以融即故獨境徧收得後後者必得前前",
    "X20n0358_004:0211b18": "得前前者不得後後不知後故當分義成能知前",
    "X20n0358_004:0211b19": "故跨節義顯若能了知真中感應二識見佛則今",
    "X20n0358_004:0211b20": "二意收揀無遺矣二識者起信論云佛用有二種",
    "X20n0358_004:0211b21": "一依分別事識凡夫二乘心所見者說名應身以",
    "X20n0358_004:0211b22": "不知轉識現故見從外來取色分齊不能盡知故",
    "X20n0358_004:0211b23": "二者依於業識謂諸菩薩從初發意乃至菩薩究",
    "X20n0358_004:0211b24": "竟地心所見者名為報身身有無量色色有無",
    "X20n0358_004:0211c01": "量相相有無量好所住依果亦復無量種種莊嚴",
    "X20n0358_004:0211c02": "隨所示現即無有邊不可窮盡離分齊相隨其所",
    "X20n0358_004:0211c03": "應常能住持不毀不失皆因諸波羅蜜無漏行熏",
    "X20n0358_004:0211c04": "及不思議熏之所成就是受樂相說名報身(文畢)斯",
    "X20n0358_004:0211c05": "乃如來以法界用隨順眾生事業二識現報應身",
    "X20n0358_004:0211c06": "應身是今生身報身是今尊特及法性身依事識",
    "X20n0358_004:0211c07": "者但見應身不能覩報以其麤淺不窮深故依業",
    "X20n0358_004:0211c08": "識者既覩報身亦能見應以知真如起二用故行",
    "X20n0358_004:0211c09": "者應知真如之用現佛身相大有三品一如華嚴",
    "X20n0358_004:0211c10": "談相好數有十蓮華藏世界微塵二如觀無量壽",
    "X20n0358_004:0211c11": "佛經明八萬四千相好光明三如此經及法華般",
    "X20n0358_004:0211c12": "舟等說三十二相八十種好此三品相既是真如",
    "X20n0358_004:0211c13": "全體之用若多若少皆無邊際故悉稱海無非尊",
    "X20n0358_004:0211c14": "特然有通局以藏塵八萬局業識見其三十二通",
    "X20n0358_004:0211c15": "事識見名生名應若業識見即無有邊不可窮盡",
    "X20n0358_004:0211c16": "離分齊相名為尊特屬於報身此如今經列所歎",
    "X20n0358_004:0211c17": "相在三十二以金龍尊就佛四德微妙寂滅而為",
    "X20n0358_004:0211c18": "總讚以總顯別故三十二無非秘藏故一一相離",
    "X20n0358_004:0211c19": "於分齊如空無邊常住不毀疏據此釋三身融即",
    "X20n0358_004:0211c20": "正讚尊特若其不知龍尊總讚是依業識見應即",
    "X20n0358_004:0211c21": "報豈三十二圓光一尋名尊特耶言真中感應者",
    "X20n0358_004:0211c22": "良以如來現應化身示住偏真說於生滅及無生",
    "X20n0358_004:0211c23": "法被藏通機現尊特身住於中道宣說無量及無",
    "X20n0358_004:0211c24": "作法被別圓機故文句云丈六身佛住真諦丈六",
    "X20n0358_004:0212a01": "尊特合身佛雙住真中尊特身佛雙住俗中法身",
    "X20n0358_004:0212a02": "佛住中道疏有六處明應化尊特皆約真中感應",
    "X20n0358_004:0212a03": "而辨如法華歎佛經文顯云三十二相八十種好",
    "X20n0358_004:0212a04": "法身具故嚴法身故是特尊相是故荊谿類同華",
    "X20n0358_004:0212a05": "嚴一一相好與虛空等又云一一相皆法界海一一",
    "X20n0358_004:0212a06": "好無非名海疏釋今文大相小相皆稱為海此大",
    "X20n0358_004:0212a07": "小相全異華嚴九十七名一一皆與法界次第三",
    "X20n0358_004:0212a08": "十二相八十種好名目無差又懺悔品讚佛三十",
    "X20n0358_004:0212a09": "二相八十種好豈龍尊昔讚與今金皷所讚優劣",
    "X20n0358_004:0212a10": "故知秪就中道感應稱為尊特非是加添相好之",
    "X20n0358_004:0212a11": "數方名尊特故華嚴中業報眾生等十種之身皆",
    "X20n0358_004:0212a12": "盧舍那舍那非報報非尊特耶失此意者勿議今",
    "X20n0358_004:0212a13": "宗也父母生身丈六身也三藏及通鈍根所感尊",
    "X20n0358_004:0212a14": "特即是他受用報通教利根及別所感法性是法",
    "X20n0358_004:0212a15": "身圓人所感此乃如來法界大用對三類機現三",
    "X20n0358_004:0212a16": "種身故能嚴相亦分三種三身力用優劣有殊不",
    "X20n0358_004:0212a17": "唯示果身相不同亦示行因三種差別以今見佛",
    "X20n0358_004:0212a18": "皆是曩世結緣機也如示迹因論四脩相行六度",
    "X20n0358_004:0212a19": "等或示事脩或即空脩或次第脩或圓頓脩示脩",
    "X20n0358_004:0212a20": "不等致令眾機結緣有異今日感見三身不同初",
    "X20n0358_004:0212a21": "自分二初總明。",
    "X20n0358_004:0212a22": "【文句】夫相好本莊嚴佛身佛身多種父母生身尊特",
    "X20n0358_004:0212a23": "身法性身身既不同相好亦異相體不同相用亦",
    "X20n0358_004:0212a24": "異相用不同相業亦異。",
    "X20n0358_004:0212b01": "【記】二別釋二初釋三身相三初釋生身相。",
    "X20n0358_004:0212b02": "【文句】三身異者如林微尼園舉手攀樹化右脇生天",
    "X20n0358_004:0212b03": "地大動阿夷甚驚披氎而相相相炳明決定成佛",
    "X20n0358_004:0212b04": "悲不能聲此是生身佛相也。",
    "X20n0358_004:0212b05": "【記】林微尼此云解脫處舉手攀樹者即摩耶夫人",
    "X20n0358_004:0212b06": "攀無憂樹而太子自右脇而生也阿夷亦阿私陀",
    "X20n0358_004:0212b07": "此云無比仙人名也披開也太子既生三日遂褁",
    "X20n0358_004:0212b08": "以白氎王召仙人相之於是開氎相其形也相相",
    "X20n0358_004:0212b09": "炳明者謂三十二相皆明顯也決定成佛者即仙",
    "X20n0358_004:0212b10": "人奏王之語謂輪王雖有三十二相相不明了今",
    "X20n0358_004:0212b11": "觀太子相相炳明決定作佛不為輪王也悲不能",
    "X20n0358_004:0212b12": "聲者即仙人自嗟年老不見太子成佛故泣也無",
    "X20n0358_004:0212b13": "聲自出淚曰泣今云悲不能聲是泣也此是生身",
    "X20n0358_004:0212b14": "也者疏雖標云父母生身須解其意豈後二身全",
    "X20n0358_004:0212b15": "無父母今特云者彰藏通佛住偏真也以偏真理",
    "X20n0358_004:0212b16": "不具五陰故使佛身從正習造機緣若盡灰滅淪",
    "X20n0358_004:0212b17": "空永無示現故以父母顯其有生機盡歸空顯其",
    "X20n0358_004:0212b18": "有滅通雖幻有亦須永無依教分別相狀如是。",
    "X20n0358_004:0212b19": "二釋尊特相。",
    "X20n0358_004:0212b20": "【文句】如釋論說尊特身佛巍巍堂堂譬如須彌映臨",
    "X20n0358_004:0212b21": "大海所有大相小相亦巍巍堂堂不同常身常光",
    "X20n0358_004:0212b22": "常相此即尊特佛身相也。",
    "X20n0358_004:0212b23": "【記】巍巍高也堂堂明也言尊崇奇特者此別圓機",
    "X20n0358_004:0212b24": "所見身也常身常光者即凡夫二乘所見身也然",
    "X20n0358_004:0212c01": "高明身相應知兩意有須現起有不須現皆是如",
    "X20n0358_004:0212c02": "來鑑機進不中道之力於須現者即為現之如梵",
    "X20n0358_004:0212c03": "網經云方坐蓮華臺華嚴藏塵相維摩所說身如",
    "X20n0358_004:0212c04": "須彌映于大海觀無量壽相好八萬身量無邊此",
    "X20n0358_004:0212c05": "等皆是現起尊特相也有不須現者但以力加令",
    "X20n0358_004:0212c06": "於劣身見無分齊作巍巍堂堂而解以不可思議",
    "X20n0358_004:0212c07": "而觀此如今經讚三十二為尊特法性之身法華",
    "X20n0358_004:0212c08": "以三十二相莊嚴法身相相皆與虗空等量此等",
    "X20n0358_004:0212c09": "機緣悉以業識而見以中智而觀劣即無邊色即",
    "X20n0358_004:0212c10": "智性故不須現起而稱尊特若不爾者龍尊所讚",
    "X20n0358_004:0212c11": "三十二相疏云融三正讚尊特如何和會學人於",
    "X20n0358_004:0212c12": "此當善了之。三釋法性相。",
    "X20n0358_004:0212c13": "【文句】法性身佛者非是凡夫二乘下地之所能見唯",
    "X20n0358_004:0212c14": "應度者亦令得見此即無身之身無相之相一切",
    "X20n0358_004:0212c15": "智為頭第一義諦髻八萬四千法門髮大悲眼中",
    "X20n0358_004:0212c16": "道白毫無漏鼻十八空舌四十不共齒四弘誓肩",
    "X20n0358_004:0212c17": "三三昧腰如來藏腹權實智手定慧足如是等相",
    "X20n0358_004:0212c18": "莊嚴法性身佛也。",
    "X20n0358_004:0212c19": "【記】此乃諸佛第一義諦智相之身凡夫二乘尚不",
    "X20n0358_004:0212c20": "知名豈能覩見若論極證等覺罔窮又復初地不",
    "X20n0358_004:0212c21": "知二地是故樹神哀泣自淚請佛現身即此身也",
    "X20n0358_004:0212c22": "皆得名為非下地見唯應度等者斯是大乘第一",
    "X20n0358_004:0212c23": "義悉檀機扣佛者乃以此身應之令見即前疏解",
    "X20n0358_004:0212c24": "一時之義一切種智與中諦一時也無身等者非",
    "X20n0358_004:0213a01": "質礙身是微妙身非差別相是智淨相一切智是",
    "X20n0358_004:0213a02": "萬行首故以為頭第一義諦諸法十最故以為髻",
    "X20n0358_004:0213a03": "八萬塵勞轉為法門數多名髮大悲為眼見苦即",
    "X20n0358_004:0213a04": "㧞中道白毫不偏不染無漏為鼻齅功德香十八",
    "X20n0358_004:0213a05": "空舌徧甞理味不共為齒四十數齊大論以十八",
    "X20n0358_004:0213a06": "不共法十力四無畏大慈大悲三念處等為四十",
    "X20n0358_004:0213a07": "皆不與下地共故四弘為肩荷負不息三三昧止",
    "X20n0358_004:0213a08": "散如腰束衣圓三三昧秪是三觀空即空觀無相",
    "X20n0358_004:0213a09": "即假觀不得空相故無願即中觀於二邊不作願",
    "X20n0358_004:0213a10": "求故如來藏腹含三千故權實智手徧拔眾生定",
    "X20n0358_004:0213a11": "慧等足究踐理地今第三身與餘處列不無少異",
    "X20n0358_004:0213a12": "如觀無量壽佛經疏云色相身義當生身及他受",
    "X20n0358_004:0213a13": "用同為應身次法門身即今所列種種法門義當",
    "X20n0358_004:0213a14": "報身乃自受用也三實相身即以法門所嚴之理",
    "X20n0358_004:0213a15": "為第三身今則合彼理智二身為法性身開彼應",
    "X20n0358_004:0213a16": "身為生身尊特互有開合三身不虧又復應知今",
    "X20n0358_004:0213a17": "法性身頭等法門即是龍尊所讚之相心即色故",
    "X20n0358_004:0213a18": "名前二身色即心故名為法門但今歷教就分別",
    "X20n0358_004:0213a19": "門隨機所見前不見後是故後後從勝立名故使",
    "X20n0358_004:0213a20": "三身有優劣相又復尊特及法性身皆業識見以",
    "X20n0358_004:0213a21": "尊特相兼於別脩故就身相高廣而示今法性佛",
    "X20n0358_004:0213a22": "即脩即性故隱色相從法門說講者學者宜在精",
    "X20n0358_004:0213a23": "詳。三釋三相業此從如來淨佛土時隨彼機緣",
    "X20n0358_004:0213a24": "示脩不等故分三種初識生身業。",
    "X20n0358_004:0213b01": "【文句】種相業者如釋論脩百福德成於一相三千二",
    "X20n0358_004:0213b02": "百福德成三十二相此即生身佛種相義也。",
    "X20n0358_004:0213b03": "【記】雖通通教今且在藏以其通教是大乘門利人",
    "X20n0358_004:0213b04": "能見後二佛故今就三藏修行事度為相好因言",
    "X20n0358_004:0213b05": "修百福成一相者論存多解今明一種大千眾生",
    "X20n0358_004:0213b06": "遇緣當死一一救之皆得壽命是為一福此福至",
    "X20n0358_004:0213b07": "百方成一相此指伏惑事度所成令彼眾生効此",
    "X20n0358_004:0213b08": "脩之今見生身。二釋尊特業。",
    "X20n0358_004:0213b09": "【文句】若以空慧導諸相業一一業悉與空相應諸相",
    "X20n0358_004:0213b10": "應中空相應最為第一此是尊特身佛種相義也。",
    "X20n0358_004:0213b11": "【記】言空慧者良以體法即空之慧三教共脩鈍根",
    "X20n0358_004:0213b12": "之者但能空有利人知空非但空有亦能空空今",
    "X20n0358_004:0213b13": "分別門論尊特業雖能雙空且在別教但中之慧",
    "X20n0358_004:0213b14": "導諸相業諸業不出前之六度以知中故非莊嚴",
    "X20n0358_004:0213b15": "莊嚴乃能莊嚴第一義體令彼眾生効此脩種今",
    "X20n0358_004:0213b16": "見尊特無分齊身。三釋法性業。",
    "X20n0358_004:0213b17": "【文句】若以實相慧導成諸業一一業無非實相法界",
    "X20n0358_004:0213b18": "此是法性身佛種相義。",
    "X20n0358_004:0213b19": "【記】實相者中道理也全中實理為能觀慧名實相",
    "X20n0358_004:0213b20": "慧實相即慧也非別有慧從其所照得實相名導",
    "X20n0358_004:0213b21": "成諸業者諸業豈離前之六度以圓修故一一即",
    "X20n0358_004:0213b22": "性故無非實相一攝一切故無非法界故散脂云",
    "X20n0358_004:0213b23": "安住一切法如性於一切法含受一切法如是脩",
    "X20n0358_004:0213b24": "之絕三教之情名不思議業令彼眾生効此脩之",
    "X20n0358_004:0213c01": "今見法佛同虗空相。二據圓融即三初正融即。",
    "X20n0358_004:0213c02": "【文句】三身三種相三種相業不得縱橫並別若一異",
    "X20n0358_004:0213c03": "者則不清淨非微妙寂滅以不縱橫並別故是絕",
    "X20n0358_004:0213c04": "言言歎所不及也。",
    "X20n0358_004:0213c05": "【記】圓佛頓證三身三相亦能頓示三種脩相若其",
    "X20n0358_004:0213c06": "圓機能於一念脩三相業能於一身見三身三相",
    "X20n0358_004:0213c07": "以了三身是秘藏故生身必具尊特法性尊特必",
    "X20n0358_004:0213c08": "具法性生身法性必具生身尊特見身既爾脩業",
    "X20n0358_004:0213c09": "亦然如是方祛縱橫一異之情想也常樂我淨微",
    "X20n0358_004:0213c10": "妙寂滅此義方成金龍尊王昔是圓人頓脩頓見",
    "X20n0358_004:0213c11": "故於一身讚三身相欲彰三相是秘藏故寄言讚",
    "X20n0358_004:0213c12": "後絕言讚之欲令眾生圓見圓脩故也。二明巧",
    "X20n0358_004:0213c13": "讚。",
    "X20n0358_004:0213c14": "【文句】今經正讚尊特身相上兼法性下攝生身處中",
    "X20n0358_004:0213c15": "而明實讚者之巧云云。",
    "X20n0358_004:0213c16": "【記】經之讚辭就三十二即示絕言乃顯能嚴即非",
    "X20n0358_004:0213c17": "莊嚴嚴第一體尊特身相豈不然乎亦可得云非",
    "X20n0358_004:0213c18": "生非法而生而法上兼法性下攝生身其意在此",
    "X20n0358_004:0213c19": "斯乃龍尊巧讚之意也。三明妙用。",
    "X20n0358_004:0213c20": "【文句】一一相皆明其用如足下安平相一切魔邪無",
    "X20n0358_004:0213c21": "能傾動者一切有無無能動者一切邊無能動者",
    "X20n0358_004:0213c22": "如頂肉髻相法不禮人亦不禮聖亦不禮分中別",
    "X20n0358_004:0213c23": "有所出云云。",
    "X20n0358_004:0213c24": "【記】三相三業據圓相即被物成差歷教分之即融",
    "X20n0358_004:0214a01": "而別初安平相生身則表魔邪不動魔謂愛惑邪",
    "X20n0358_004:0214a02": "是見惑既住偏真此二莫動若尊特佛雙住俗中",
    "X20n0358_004:0214a03": "即無量四諦故凡夫有二乘無此二莫動若法性",
    "X20n0358_004:0214a04": "佛唯住中道邪外三教一切二邊當處皆中何邊",
    "X20n0358_004:0214a05": "能動最後肉髻兼無見頂故以不禮而為所表言",
    "X20n0358_004:0214a06": "法不禮者謂法爾也生身出離愛見二故法爾不",
    "X20n0358_004:0214a07": "禮凡夫之人尊特出離界內界外二種塵沙法爾",
    "X20n0358_004:0214a08": "不禮藏通之聖法性身佛究竟圓中法爾不禮分",
    "X20n0358_004:0214a09": "證中道初後既爾中三十相論用可知然不禮凡",
    "X20n0358_004:0214a10": "聖兼因而說非專果也別有所出及注云云者指",
    "X20n0358_004:0214a11": "諸廣文解相好處也。",
    "X20n0358_004:0214a12": "【記】二依經釋義六初讚七大相海。",
    "X20n0358_004:0214a13": "色中上色金光照耀於諸聲中佛聲最上猶如大梵",
    "X20n0358_004:0214a14": "深遠雷音其髮紺黑光螺燄起蜂翠孔雀色不得喻",
    "X20n0358_004:0214a15": "其齒鮮白猶如珂雪顯發金顏分齊分明其目修廣",
    "X20n0358_004:0214a16": "清淨無垢如青蓮華暎水開敷舌相廣長形色紅輝",
    "X20n0358_004:0214a17": "光明照耀如華初生眉間毫相白如珂月右旋潤澤",
    "X20n0358_004:0214a18": "如淨瑠璃。",
    "X20n0358_004:0214a19": "【記】三十二為大八十種好為小一一相好皆是法",
    "X20n0358_004:0214a20": "界無邊無底故稱為海謂初句是讚第十四金光",
    "X20n0358_004:0214a21": "微妙故云上色次一句讚第十五身光三一行讚",
    "X20n0358_004:0214a22": "二十八梵音深遠四一行讚小相中第七十九髮",
    "X20n0358_004:0214a23": "色青珠五一行讚二十二四十齒具足六一行讚",
    "X20n0358_004:0214a24": "二十九眼七一行讚二十七舌大薄覆面至髮際",
    "X20n0358_004:0214b01": "八一行讚三十一眉間白毫相此八段中一是小",
    "X20n0358_004:0214b02": "相七是大相。二讚兩小相海。",
    "X20n0358_004:0214b03": "眉細修揚形如月初其色黑耀過於蜂王鼻高圓直",
    "X20n0358_004:0214b04": "如鑄金鋌微妙柔軟當于面門。",
    "X20n0358_004:0214b05": "【記】初一行讚第三眉如月初次一行讚第二鼻高",
    "X20n0358_004:0214b06": "好孔不現脩揚者脩長也揚舉也即是眉高而長",
    "X20n0358_004:0214b07": "也面門口也。三徧讚大相海。",
    "X20n0358_004:0214b08": "如來勝相次第最上。",
    "X20n0358_004:0214b09": "【記】既云次第最上即徧讚三十二也。四又讚四",
    "X20n0358_004:0214b10": "大相海。",
    "X20n0358_004:0214b11": "得味真正無與等者一一毛孔一毛旋生輭細紺青",
    "X20n0358_004:0214b12": "猶孔雀項即於生時身放大光普照十方無量國土",
    "X20n0358_004:0214b13": "滅盡三界一切諸苦令諸眾生悉受快樂地獄畜生",
    "X20n0358_004:0214b14": "及以餓鬼諸人天等安隱無患悉滅一切無量惡趣",
    "X20n0358_004:0214b15": "身色微妙如融金聚面貌清淨如月盛滿佛身明耀",
    "X20n0358_004:0214b16": "如日初出進止威儀猶如師子脩臂下垂立過于膝",
    "X20n0358_004:0214b17": "猶如風動裟羅樹枝圓光一尋能照無量猶如聚集",
    "X20n0358_004:0214b18": "百千日月佛身淨妙無諸垢穢其明普照一切佛剎",
    "X20n0358_004:0214b19": "佛光巍巍明燄熾盛悉能隱蔽無量日月佛日燈炬",
    "X20n0358_004:0214b20": "照無量界皆令眾生尋光見佛本所脩習百千行業",
    "X20n0358_004:0214b21": "聚集功德莊嚴佛身。",
    "X20n0358_004:0214b22": "【記】初二句讚二十六咽中津液得味中上味二四",
    "X20n0358_004:0214b23": "句讚十三毛向上青色柔軟右旋三脩臂下四句",
    "X20n0358_004:0214b24": "讚第九立手摩膝相四圓光一尋下四句讚第十",
    "X20n0358_004:0214c01": "五身光面各一丈此言一尋是約佛說也手既摩",
    "X20n0358_004:0214c02": "膝即當面各一丈也此既常光驗知諸相皆是常",
    "X20n0358_004:0214c03": "相云讚尊特者故知不須身大相多但是業識依",
    "X20n0358_004:0214c04": "中理見即名尊特學者應知此丈六身若其量度",
    "X20n0358_004:0214c05": "即不得際若不度之所見如故如淨名室但是一",
    "X20n0358_004:0214c06": "丈而能容受百千人天又能容於三萬二千師子",
    "X20n0358_004:0214c07": "之座皆高八萬四千由旬其一丈量初無所改良",
    "X20n0358_004:0214c08": "以三脫不思議力使之然也今即常身歎尊特相",
    "X20n0358_004:0214c09": "義豈不然微妙寂滅斯言得矣經文除此四大相",
    "X20n0358_004:0214c10": "外或歎放光拔苦與樂行業之因功德之果悉如",
    "X20n0358_004:0214c11": "經文但須皆作十番益解其有二小相以文顯故",
    "X20n0358_004:0214c12": "疏不指之即面貌如月乃第四十面淨如滿月也",
    "X20n0358_004:0214c13": "身無垢穢即十一身淨潔也。五又讚一小相海。",
    "X20n0358_004:0214c14": "臂傭纖圓如象王鼻。",
    "X20n0358_004:0214c15": "【記】即第十四指長纖圓也傭丑凶反均也直也又",
    "X20n0358_004:0214c16": "音容。六復讚二大相海。",
    "X20n0358_004:0214c17": "手足柔蝡敬愛無厭。",
    "X20n0358_004:0214c18": "【記】即第四手足柔軟勝餘身分三十二相八十種",
    "X20n0358_004:0214c19": "好具如法界次第龍尊智巧雖略而周。三徧類",
    "X20n0358_004:0214c20": "讚。",
    "X20n0358_004:0214c21": "去來諸佛數如微塵現在諸佛亦復如是如是如來",
    "X20n0358_004:0214c22": "我今悉禮身口清淨意亦如是以好香華供養奉獻",
    "X20n0358_004:0214c23": "百千功德讚詠歌歎。",
    "X20n0358_004:0214c24": "【文句】從去來諸佛下是第三徧類讚諸佛法身平等",
    "X20n0358_004:0215a01": "一心一慧應化亦然特舉一佛一相以為讚端徧",
    "X20n0358_004:0215a02": "類諸佛亦復如是文殊問般若云念一佛功德與",
    "X20n0358_004:0215a03": "十方諸佛等即其義也身口清淨者有二解一云",
    "X20n0358_004:0215a04": "所讚者三業清淨我今悉禮二云能讚者清淨以",
    "X20n0358_004:0215a05": "好華香是身淨奉獻是意淨歌詠是口淨云云。",
    "X20n0358_004:0215a06": "【記】三世塵數而言一者過去不滅未來不生現在",
    "X20n0358_004:0215a07": "不住法身平等報應無差一不離多多即是一生",
    "X20n0358_004:0215a08": "佛尚即佛佛豈殊是故讚一類於一切此文復是",
    "X20n0358_004:0215a09": "讚尊特身何者如前疏云若見四佛同尊特身一",
    "X20n0358_004:0215a10": "身一智慧即是常身弟子眾一故若四佛不同即",
    "X20n0358_004:0215a11": "是應化弟子眾多故故知秪就一身一智及常住",
    "X20n0358_004:0215a12": "義是尊特相不必須論現起大身也文殊問般若",
    "X20n0358_004:0215a13": "者問字誤也應作說字今家依二經明常坐三昧",
    "X20n0358_004:0215a14": "一文殊說般若二文殊問菩提今所引文是說般",
    "X20n0358_004:0215a15": "若文也。四絕言讚二初分文。",
    "X20n0358_004:0215a16": "【文句】從設以百舌下是第四絕言讚初三行半是絕",
    "X20n0358_004:0215a17": "言讚次二行是絕心讚。",
    "X20n0358_004:0215a18": "【記】二隨釋二初絕言令兼例絕心初絕言讚。",
    "X20n0358_004:0215a19": "設以百舌於千劫中歎佛功德不能得盡如來所有",
    "X20n0358_004:0215a20": "現世功德種種深固微妙第一設復千舌欲讚一佛",
    "X20n0358_004:0215a21": "尚不能盡功德少分況欲歎美諸佛功德。",
    "X20n0358_004:0215a22": "【記】二絕心讚。",
    "X20n0358_004:0215a23": "大地及天以為大海乃至有頂滿其中水尚以一毛",
    "X20n0358_004:0215a24": "知其滴數無有能知佛一功德。",
    "X20n0358_004:0215b01": "【文句】而有三番者或應擬三身絕言也一人百頭頭",
    "X20n0358_004:0215b02": "有百口口有百舌住壽千劫讚生身佛相好功德",
    "X20n0358_004:0215b03": "不能得盡一人千頭頭有千口口有千舌住壽萬",
    "X20n0358_004:0215b04": "劫讚尊特身佛相好功德不能得盡大地及天毛",
    "X20n0358_004:0215b05": "滴其水一切有心不能知法性身佛相好功德是",
    "X20n0358_004:0215b06": "故絕言絕心歎。",
    "X20n0358_004:0215b07": "【記】三番者仍就分別門三身優劣不離分別有融",
    "X20n0358_004:0215b08": "即義學者應知。五迴向。",
    "X20n0358_004:0215b09": "我今以禮讚歎諸佛身口意業悉皆清淨一切所脩",
    "X20n0358_004:0215b10": "無量善業與諸眾生證無上道。",
    "X20n0358_004:0215b11": "【文句】從我今下兩行總迴向也。",
    "X20n0358_004:0215b12": "【記】一迴事向理即實際二迴自向他即眾生際三",
    "X20n0358_004:0215b13": "迴因向果即菩提際今闕實際菩提兼之謂無上",
    "X20n0358_004:0215b14": "道本性無上故也。二發來世願二初分文立意。",
    "X20n0358_004:0215b15": "【文句】從如是人王下二十五行半是第二廣發來願",
    "X20n0358_004:0215b16": "文為二初一行佛述後二十四行半是龍尊發願",
    "X20n0358_004:0215b17": "文為五別初五行夜夢晝說願次兩行為他取淨",
    "X20n0358_004:0215b18": "土願次兩行半同求記莂願次三行下化願次十",
    "X20n0358_004:0215b19": "二行上求願其間細釋可尋問諸願皆剋此中何",
    "X20n0358_004:0215b20": "不與記答法伴未來來在不久云云。",
    "X20n0358_004:0215b21": "【記】來在不久者即下授記品十千天子從忉利天",
    "X20n0358_004:0215b22": "來者是也。二隨經釋義二初佛述。",
    "X20n0358_004:0215b23": "如是人王讚歎佛已復作如是無量誓願。",
    "X20n0358_004:0215b24": "【記】二龍尊發來願五初夜夢晝說願。",
    "X20n0358_004:0215c01": "若我來世無量無邊阿僧祇劫在在生處常於夢中",
    "X20n0358_004:0215c02": "見玅金鼓得聞懺悔深奧之聲今所讚歎面貌清淨",
    "X20n0358_004:0215c03": "願我來世亦得如是諸佛功德不可思議於百千劫",
    "X20n0358_004:0215c04": "甚難得值願於當來無量之世夜則夢見晝如實說。",
    "X20n0358_004:0215c05": "【記】二為他取淨土願。",
    "X20n0358_004:0215c06": "我當具足脩行六度濟拔眾生越於苦海然後我身",
    "X20n0358_004:0215c07": "成無上道令我世界無與等者。",
    "X20n0358_004:0215c08": "【記】不脩六度不拔眾生二無由淨當知四脩及拔",
    "X20n0358_004:0215c09": "四相令於當世見我三身。三同求記莂願。",
    "X20n0358_004:0215c10": "奉貢金鼓讚佛因緣以此果報當來之世值釋迦佛",
    "X20n0358_004:0215c11": "得受記莂并令二子金龍金光常生我家同共受記。",
    "X20n0358_004:0215c12": "【記】以鼓必具圓空鳴義今讚如來一體三身名為",
    "X20n0358_004:0215c13": "金鼓讚佛因緣以此因緣趣向果地名為奉貢不",
    "X20n0358_004:0215c14": "論事相金鼓形也。四下化願。",
    "X20n0358_004:0215c15": "若有眾生無救護者眾苦逼切無所依止我於當來",
    "X20n0358_004:0215c16": "為是等輩作大救護及依止處能除眾苦悉令滅盡",
    "X20n0358_004:0215c17": "施與眾生諸善安樂。",
    "X20n0358_004:0215c18": "【記】五上求願。",
    "X20n0358_004:0215c19": "我未來世行菩提道不可劫數如盡本際以此金光",
    "X20n0358_004:0215c20": "懺悔因緣使我惡海及以業海煩惱大海悉竭無餘",
    "X20n0358_004:0215c21": "我功德海願悉成就智慧大海清淨具足無量功德",
    "X20n0358_004:0215c22": "助菩提道猶如大海珍寶具足以此金光懺悔力故",
    "X20n0358_004:0215c23": "菩提功德光明無礙慧光無垢照徹清淨我當來世",
    "X20n0358_004:0215c24": "身光普照功德威神光明燄盛於三界中最勝殊特",
    "X20n0358_004:0216a01": "諸功德力無所減少當度眾生越於苦海并復安置",
    "X20n0358_004:0216a02": "功德大海來世多劫行菩提道如昔諸佛行菩提者",
    "X20n0358_004:0216a03": "三世諸佛淨妙國土諸佛至尊無量功德令我來世",
    "X20n0358_004:0216a04": "得此殊異功德淨土如佛世尊。",
    "X20n0358_004:0216a05": "【記】此之二願皆明滅惡生善二益在文可見。三",
    "X20n0358_004:0216a06": "結會二世事。",
    "X20n0358_004:0216a07": "信相當知爾時國王金龍尊者則汝身是爾時二子",
    "X20n0358_004:0216a08": "金龍金光今汝二子銀相等是。",
    "X20n0358_004:0216a09": "【文句】從信相當知下兩行是第三結會古今如文。",
    "X20n0358_004:0216a10": "【記】四空品導成二初品題。",
    "X20n0358_004:0216a11": "　　金光明經空品第五",
    "X20n0358_004:0216a12": "【記】句文分二初正釋題二初約四教詮空示所言",
    "X20n0358_004:0216a13": "空者破相為義故一代教四空不同若不辨之迷",
    "X20n0358_004:0216a14": "名昧理此自分二初約部列四二初正判四空。",
    "X20n0358_004:0216a15": "【文句】夫空者應有四種謂滅色入空即色是空滅邊",
    "X20n0358_004:0216a16": "入空即邊是空。",
    "X20n0358_004:0216a17": "【記】滅色入空者三藏教也且寄色言諸法皆滅謂",
    "X20n0358_004:0216a18": "析破見愛陰乃不生既詮實有滅方入空也即色",
    "X20n0358_004:0216a19": "是空者通教也體乎因果非四性生既詮幻有故",
    "X20n0358_004:0216a20": "即色是空也滅邊入空者別教也中道為空不唯",
    "X20n0358_004:0216a21": "空有亦乃空空然不知中具於空有是故次第滅",
    "X20n0358_004:0216a22": "二邊已方入中空也即邊是空者圓教也中道具",
    "X20n0358_004:0216a23": "德何邊不中唯假唯空三皆絕待頓破諸相名即",
    "X20n0358_004:0216a24": "邊空。二約部須四。",
    "X20n0358_004:0216b01": "【文句】此經通諸乘懺悔應須四種空。",
    "X20n0358_004:0216b02": "【記】判教屬通三乘同懺前攝三藏後通別圓導成",
    "X20n0358_004:0216b03": "之空合論四種故四空慧不得不明。二定品唯",
    "X20n0358_004:0216b04": "圓二初直示唯圓二初就理示。",
    "X20n0358_004:0216b05": "【文句】而今品但標空者專是即邊而空也。",
    "X20n0358_004:0216b06": "【記】示機用四此乃通塗品在圓空斯為的旨是故",
    "X20n0358_004:0216b07": "中空即邊而示。二引文示。",
    "X20n0358_004:0216b08": "【文句】何故爾經云無量餘經已廣說空是故此中略",
    "X20n0358_004:0216b09": "而解說也。",
    "X20n0358_004:0216b10": "【記】諸部般若廣示衍中三教空慧復以三藏為助",
    "X20n0358_004:0216b11": "道觀斯為聞持利根之者廣談空相此空慧機義",
    "X20n0358_004:0216b12": "持雖利聞持根鈍故不廣談四種空相唯說即邊",
    "X20n0358_004:0216b13": "一中空慧。二略示圓相。",
    "X20n0358_004:0216b14": "【文句】又空者空有空無空有者空二十五之塊有空",
    "X20n0358_004:0216b15": "無者空二乘之灰無兩邊清淨名之為空。",
    "X20n0358_004:0216b16": "【記】中受空名意彰蕩相凡夫執有塊然質礙二乘",
    "X20n0358_004:0216b17": "證無灰滅歸寂中觀絕念空此兩邊令畢竟淨約",
    "X20n0358_004:0216b18": "次不次分於別圓今不次也。二約六句對中簡",
    "X20n0358_004:0216b19": "二初明用句意。",
    "X20n0358_004:0216b20": "【文句】直作此說惑者迷名濫理不能超悟今作六句",
    "X20n0358_004:0216b21": "分別。",
    "X20n0358_004:0216b22": "【記】若直說空是中道義能空二邊其如邪小及以",
    "X20n0358_004:0216b23": "別教皆說雙非空於有無故迷名者謂與今同何",
    "X20n0358_004:0216b24": "能超悟邊即中空又復恐謂若是圓實合談中道",
    "X20n0358_004:0216c01": "那但名空空唯離有豈此中道雙離二邊為防此",
    "X20n0358_004:0216c02": "計故作相破相脩相即三雙六句而對辨之若諸",
    "X20n0358_004:0216c03": "法相名相濫者無此六句莫辨異同。二正用句",
    "X20n0358_004:0216c04": "簡二初列六句。",
    "X20n0358_004:0216c05": "【文句】空破非有非無非有非無破空空脩非有非無",
    "X20n0358_004:0216c06": "非有非無脩空空即非有非無非有非無即空。",
    "X20n0358_004:0216c07": "【記】雙非是中沒於中名存雙非者以中道名邪小",
    "X20n0358_004:0216c08": "稀立若雙非名處處皆有故特用之對今圓空辨",
    "X20n0358_004:0216c09": "於同異又外道二乘別教空句及雙非句體是思",
    "X20n0358_004:0216c10": "議可破壞法圓教雙非及空若立諸義皆滅是以",
    "X20n0358_004:0216c11": "圓二互破諸二又復諸二互脩圓二則二酥中外",
    "X20n0358_004:0216c12": "道菩薩入圓者是二乘初心亦有修義此之兩雙",
    "X20n0358_004:0216c13": "諸二對圓優劣有異第三一雙屬圓當教名別體",
    "X20n0358_004:0216c14": "同是故相即不言脩破。二釋句相三初釋相破",
    "X20n0358_004:0216c15": "句二初空破中二初略示。",
    "X20n0358_004:0216c16": "【文句】空破非有非無者所謂凡邪非有非無見二乘",
    "X20n0358_004:0216c17": "偏住非有非無證別教教道執非有非無門悉為",
    "X20n0358_004:0216c18": "空品空所破也。",
    "X20n0358_004:0216c19": "【記】以理定詮不遭名惑豈聞雙非便是實理蓋能",
    "X20n0358_004:0216c20": "了知凡邪雙非體是見惑二乘雙非但證偏真別",
    "X20n0358_004:0216c21": "教雙非既存教道未與三融圓空若立前諸雙非",
    "X20n0358_004:0216c22": "須皆銷殞故云破也。二廣釋三初破凡邪雙非",
    "X20n0358_004:0216c23": "二初泛示見相二初正示。",
    "X20n0358_004:0216c24": "【文句】凡邪之見多種一單四見二複四見三具足四",
    "X20n0358_004:0217a01": "見單四見可解複四見者謂有有有無無有無無",
    "X20n0358_004:0217a02": "亦有亦無有亦有亦無無非有非無有非有非無",
    "X20n0358_004:0217a03": "無此是複四見具足四見者於一句中具有四句",
    "X20n0358_004:0217a04": "四四十六句故名具足也。",
    "X20n0358_004:0217a05": "【記】複四者複猶重也謂於一句更計有無即執有",
    "X20n0358_004:0217a06": "是有執有是無乃至雙非是有雙非是無具足之",
    "X20n0358_004:0217a07": "見其計轉巧故於句句皆生四計。二結過。",
    "X20n0358_004:0217a08": "【文句】雖單複具足皆苦集浩然。",
    "X20n0358_004:0217a09": "【記】三種四句雖轉巧細以執一為實餘皆妄語見",
    "X20n0358_004:0217a10": "愛尤盛業苦無涯浩然如海。二正破第四二初",
    "X20n0358_004:0217a11": "示所破邪計。",
    "X20n0358_004:0217a12": "【文句】雖計為非有非無實是妄見。",
    "X20n0358_004:0217a13": "【記】雙非是惑不入真中實是虛妄。二明能破圓",
    "X20n0358_004:0217a14": "空。",
    "X20n0358_004:0217a15": "【文句】故為空品空所破也。",
    "X20n0358_004:0217a16": "【記】二破二乘雙非二初泛明證相二初明證相。",
    "X20n0358_004:0217a17": "【文句】二乘偏住非有非無證者斷常見故言非有斷",
    "X20n0358_004:0217a18": "斷見故言非無有無二見滅無餘三界見思永已",
    "X20n0358_004:0217a19": "盡生滅度想生安隱想梵行已立所作已辦不受",
    "X20n0358_004:0217a20": "後有保此而已不復進求三菩提。",
    "X20n0358_004:0217a21": "【記】二乘雙非雖非中實而離斷常諦於真理未至",
    "X20n0358_004:0217a22": "寶渚已到化城寧不安隱梵行等者無學四智四",
    "X20n0358_004:0217a23": "中但闕我生已盡以滅度等當之力足由保此故",
    "X20n0358_004:0217a24": "不求徧知。二示四門。",
    "X20n0358_004:0217b01": "【文句】但二乘發真斷常見斷斷見其門不同或從有",
    "X20n0358_004:0217b02": "門入如阿毗曇或從無門入如成實論或從亦有",
    "X20n0358_004:0217b03": "亦無門入如昆勒或從非有非無門入如那陀迦",
    "X20n0358_004:0217b04": "旃延經。",
    "X20n0358_004:0217b05": "【記】阿毗曇此云無比法詮有門觀法拘鄰五人千",
    "X20n0358_004:0217b06": "二百羅漢皆此門入成實論詮空門觀法須菩提",
    "X20n0358_004:0217b07": "此門入昆勒此云篋藏彼論詮於雙亦觀法故大",
    "X20n0358_004:0217b08": "論云若不得般若波羅蜜多入阿毗曇則墮有中",
    "X20n0358_004:0217b09": "若入空門則墮無中若入昆勒則墮有無中那陀",
    "X20n0358_004:0217b10": "等者釋論明佛垂滅阿難問車匿佛答云惡性車",
    "X20n0358_004:0217b11": "匿吾涅槃後心漸調伏當為說陀那迦旃延經即",
    "X20n0358_004:0217b12": "雙非門也四門觀法假人本無四門不異而其實",
    "X20n0358_004:0217b13": "法四相不同有門則念念生滅空門則三假浮虛",
    "X20n0358_004:0217b14": "雙亦門則有無從容雙非門則有無俱遣隨依一",
    "X20n0358_004:0217b15": "觀可以發真三藏四門其意略爾。二正示破中",
    "X20n0358_004:0217b16": "二初示所破假名中。",
    "X20n0358_004:0217b17": "【文句】離斷離常名聖中道四門俱斷斷常名同中道",
    "X20n0358_004:0217b18": "實是保偏取證。",
    "X20n0358_004:0217b19": "【記】中道之名大略有二一離斷常稱為中道有名",
    "X20n0358_004:0217b20": "無體屬前二教二者佛性稱為中道此有實體屬",
    "X20n0358_004:0217b21": "後二教今論雙非斷常二見得中道名其實全非",
    "X20n0358_004:0217b22": "妙色妙心故無中體故情想不忘保偏取證此以",
    "X20n0358_004:0217b23": "沙礫謂瑠璃珠也。二示能破畢竟空。",
    "X20n0358_004:0217b24": "【文句】故為空品空所破也。",
    "X20n0358_004:0217c01": "【記】斯乃今品即邊之空若發此空假名中壞是為",
    "X20n0358_004:0217c02": "空破非有非無。三破別教雙非門三初示迷門",
    "X20n0358_004:0217c03": "起失二初舉意明失二初舉意。",
    "X20n0358_004:0217c04": "【文句】別教教道執非有非無門者佛為鈍根菩薩方",
    "X20n0358_004:0217c05": "便權巧作四門說中道如彼筏喻。",
    "X20n0358_004:0217c06": "【記】別人望圓其根名鈍非四說四名為權巧筏喻",
    "X20n0358_004:0217c07": "者四門意在入理簰筏意在度川若執門起諍如",
    "X20n0358_004:0217c08": "檐筏馳道故筏喻經云法尚應捨何況非法。二",
    "X20n0358_004:0217c09": "明失。",
    "X20n0358_004:0217c10": "【文句】不得意者四門成諍。",
    "X20n0358_004:0217c11": "【記】失於融攝是一非三。二示四門相。",
    "X20n0358_004:0217c12": "【文句】故涅槃云真善妙有大般涅槃空佛性亦色非",
    "X20n0358_004:0217c13": "色非色非非色。",
    "X20n0358_004:0217c14": "【記】亦色非色雙亦門也非色非非色雙非門也。",
    "X20n0358_004:0217c15": "二明失故須破。",
    "X20n0358_004:0217c16": "【文句】若各執一門則於如來有諍訟心不見中道執",
    "X20n0358_004:0217c17": "此教門猶為空品空所破也。",
    "X20n0358_004:0217c18": "【記】此之執諍非即邊空無由可破。三引證示失",
    "X20n0358_004:0217c19": "相。",
    "X20n0358_004:0217c20": "【文句】新本云初地菩薩欲行有相道斯即一門之意",
    "X20n0358_004:0217c21": "也文中悉有四門之說大經云自此之前我等悉",
    "X20n0358_004:0217c22": "名邪見人也。",
    "X20n0358_004:0217c23": "【記】經談初地被於地前悉有四門者經云初地菩",
    "X20n0358_004:0217c24": "薩欲行有相道即有門於無相法多用功力即空",
    "X20n0358_004:0218a01": "門一意欲入涅槃一意欲入生死即兩亦門微妙",
    "X20n0358_004:0218a02": "秘密之藏脩行未足即雙非門大經下明今之得",
    "X20n0358_004:0218a03": "顯前之失前屬別門執諍邪見非是外道邪見也。",
    "X20n0358_004:0218a04": "二明中破空。",
    "X20n0358_004:0218a05": "【文句】非有非無破空者還是凡邪之空見二乘之空",
    "X20n0358_004:0218a06": "證教道之空門墮在二邊故為中道非有非無所",
    "X20n0358_004:0218a07": "破也。",
    "X20n0358_004:0218a08": "【記】二明相脩句二初明諸空脩圓中。",
    "X20n0358_004:0218a09": "【文句】相脩者見空證空教道空應脩中道非有非無",
    "X20n0358_004:0218a10": "也。",
    "X20n0358_004:0218a11": "【記】凡邪空見二乘空證別教空門既隨二邊若聞",
    "X20n0358_004:0218a12": "圓中皆須即邊而觀中道。二諸雙非脩圓空。",
    "X20n0358_004:0218a13": "【文句】非有非無見非有非無證非有非無教門應脩",
    "X20n0358_004:0218a14": "中道空也。",
    "X20n0358_004:0218a15": "【記】若邪小及別教門雖曰雙非皆成取相皆須脩",
    "X20n0358_004:0218a16": "於三諦俱空名畢竟空由諸雙非及諸空句非究",
    "X20n0358_004:0218a17": "竟道是九界法是故皆須脩於圓教空中妙觀歸",
    "X20n0358_004:0218a18": "秘密藏。三釋相即句雖諸經論說空說中名相",
    "X20n0358_004:0218a19": "多少中若即邊空蕩三諦此則圓教一體異名是",
    "X20n0358_004:0218a20": "相即義不須相破及互脩也二初明圓教空中不",
    "X20n0358_004:0218a21": "二二初直示不二。",
    "X20n0358_004:0218a22": "【文句】相即者破二邊空即是中道非有非無中道非",
    "X20n0358_004:0218a23": "有非無即是破二邊空無二無別。",
    "X20n0358_004:0218a24": "【記】二引般若結。",
    "X20n0358_004:0218b01": "【文句】般若是一法佛說種種名空即是非有非無。",
    "X20n0358_004:0218b02": "【記】實相觀照文字三種般若即三而一故是一法",
    "X20n0358_004:0218b03": "即一而三立名何極得此意者一切異名無不相",
    "X20n0358_004:0218b04": "即。二明今品略說名空。",
    "X20n0358_004:0218b05": "【文句】而不以非有非無為名者為略說故故言空品",
    "X20n0358_004:0218b06": "也。",
    "X20n0358_004:0218b07": "【記】文約義豐空無不盡以被義持根利之者故以",
    "X20n0358_004:0218b08": "略名而標品目。二明來意二初導成上品二初",
    "X20n0358_004:0218b09": "正示二初導二用。",
    "X20n0358_004:0218b10": "【文句】此品來意者懺品破惡讚品生善空品導成滅",
    "X20n0358_004:0218b11": "惡生善也。",
    "X20n0358_004:0218b12": "【記】若其不了即邊是空懺非無生破惡不盡讚非",
    "X20n0358_004:0218b13": "稱性生善不深善不深故豈成智德惡不盡故豈",
    "X20n0358_004:0218b14": "成斷德鈍根之者於前未悟故於今品圓談空慧",
    "X20n0358_004:0218b15": "導前懺歎令成二用。二成三章。",
    "X20n0358_004:0218b16": "【文句】亦是導成用宗體等。",
    "X20n0358_004:0218b17": "【記】懺歎是用如向說之導成宗者萬行之因以無",
    "X20n0358_004:0218b18": "所得方證三身非畢竟空豈無所得是故圓空導",
    "X20n0358_004:0218b19": "於萬行成果德宗導成體者深廣法性徧一切法",
    "X20n0358_004:0218b20": "二種我故生死浩然今以二空導一切法顯成經",
    "X20n0358_004:0218b21": "體。二引證。",
    "X20n0358_004:0218b22": "【文句】故釋論云若以無此空一切無所作導成上品",
    "X20n0358_004:0218b23": "故明空品也。",
    "X20n0358_004:0218b24": "【記】論明一切以體宗用攝無不盡。二開悟鈍根。",
    "X20n0358_004:0218c01": "【文句】又常果顯體滅惡生善非不明空利者已解為",
    "X20n0358_004:0218c02": "鈍根故起大悲心更明五陰生法本性空寂爾。",
    "X20n0358_004:0218c03": "【記】圓空具德一切清淨故談常宗及顯性體懺歎",
    "X20n0358_004:0218c04": "二用皆是究竟清淨之法豈有一句暫離圓空如",
    "X20n0358_004:0218c05": "云一切眾生皆是般若即此意也利根聞上已解",
    "X20n0358_004:0218c06": "空義今為鈍根未解之者特論生法境觀皆空俾",
    "X20n0358_004:0218c07": "成上義。",
    "X20n0358_004:0218c09": "金光明經文句文句記會本卷第四",
    "X20n0358_004:0218c11": "音釋",
    "X20n0358_004:0218c12": "【經】躁(音躁動也)。潦(音老潦大水也)。戮(音律辱殺也)。鑄(音注鑄鎔鑄也)。鋌(音定鋌銅",
    "X20n0358_004:0218c13": "鐵璞)。",
    "X20n0358_004:0218c14": "【文句】洩(音泄)。[(畾/(冗-几+互))*毛](音跌[疊*毛]毛布也)。",
    "X20n0358_004:0218c15": "【記】殫罄(殫音丹殫盡也罄音慶罄器中空也)。儛杅(儛音舞義同杅音于杅盆也)。娠",
    "X20n0358_004:0218c16": "(音身姙娠也)。簰(當作[竺-二+椑]音排)。"
}