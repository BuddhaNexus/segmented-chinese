{
    "T30n1566_001:0050c02": "No. 1566 [cf. Nos. 1564, 1565, 1567]",
    "T30n1566_001:0050c03": "釋序般若燈論釋序",
    "T30n1566_001:0050c05": "釋慧賾述",
    "T30n1566_001:0050c06": "《般若燈論》者，一名「中論」，本有五百偈，龍樹",
    "T30n1566_001:0050c07": "菩薩之所作也。借燈為名者，無分別智有寂",
    "T30n1566_001:0050c08": "照之功也。舉中標目者，鑑亡緣觀，等離二",
    "T30n1566_001:0050c09": "邊也。然則燈本無心、智也亡照，法性平等，中",
    "T30n1566_001:0050c10": "義在斯，故寄論以明之也。若夫尋詮滯旨、執",
    "T30n1566_001:0050c11": "俗迷真，顛沛斷常之間、造次有無之內，守",
    "T30n1566_001:0050c12": "名喪實、攀葉亡根者，豈欲爾哉？蓋有由矣！請",
    "T30n1566_001:0050c13": "試陳之。若乃搆分別之因、招虛妄之果，惑業",
    "T30n1566_001:0050c14": "熏其內識、惡友結其外緣，致令慢聳崇山、見",
    "T30n1566_001:0050c15": "深滄海、恚火難觸、詞鋒罕當，聞說有而快心、",
    "T30n1566_001:0050c16": "聽談空而起謗，六種偏執各謂非偏、五百論",
    "T30n1566_001:0050c17": "師爭興異論，或將邪亂正，或以偽齊真，識似",
    "T30n1566_001:0050c18": "悟而翻迷、教雖通而更壅，可謂捐珠翫石、棄",
    "T30n1566_001:0050c19": "寶負薪，觀畫怖龍、尋跡怯象。愛好如此，良可",
    "T30n1566_001:0050c20": "悲夫。龍樹菩薩救世挺生，呵嗜慾而發心、",
    "T30n1566_001:0050c21": "閱深經而自鄙，蒙獨尊之懸記、燃法炬於閻",
    "T30n1566_001:0050c22": "浮，且其地越初依、功超伏位，既窮一實、且",
    "T30n1566_001:0050c23": "究二能，佩兩印而定百家、混三空而齊萬物，",
    "T30n1566_001:0050c24": "點塵劫數歷試諸難，悼彼群迷故作斯論，文",
    "T30n1566_001:0050c25": "玄旨妙、破巧申工，被之鈍根多生怯退。有分",
    "T30n1566_001:0050c26": "別明菩薩者，大乘法將，體道居衷，遐覽真",
    "T30n1566_001:0050c27": "言，為其釋論，開祕密藏、賜如意珠，略廣相",
    "T30n1566_001:0050c28": "成、師資互顯。至若自乘異執欝起千端、外道",
    "T30n1566_001:0050c29": "殊計紛然萬緒，驢乘競馳於駕駟、螢火爭耀",
    "T30n1566_001:0051a01": "於龍燭，莫不標其品類、顯厥師宗。玉石既分，",
    "T30n1566_001:0051a02": "玄黃已判。西域染翰，乃有數家，考實析微，",
    "T30n1566_001:0051a03": "此為精詣。若含通本末，有六千偈。梵文如",
    "T30n1566_001:0051a04": "此，翻則減之。我",
    "T30n1566_001:0051a05": "皇帝神道邁於羲農、陶鑄侔於造化，一六合",
    "T30n1566_001:0051a06": "而貫三才、攝四生而弘十善，崇本息末無",
    "T30n1566_001:0051a07": "為太平，守母存子不言而治，偏復留心釋典、",
    "T30n1566_001:0051a08": "遐想至真，以為聖教東流年淹數百，而億象",
    "T30n1566_001:0051a09": "所負闕者猶多，希聞未聞勞於寤寐。中天竺",
    "T30n1566_001:0051a10": "國三藏法師波羅頗蜜多羅，唐言明友，學兼",
    "T30n1566_001:0051a11": "半滿、博綜群詮，喪我怡神、搜玄養性，遊方在",
    "T30n1566_001:0051a12": "念、利物為懷，故能附杙傳身、舉煙召伴，",
    "T30n1566_001:0051a13": "冐氷霜而越葱嶺，犯風熱而渡沙河。時積",
    "T30n1566_001:0051a14": "五年、塗經四萬，以大唐貞觀元年歲次娵觜",
    "T30n1566_001:0051a15": "十一月二十日，頂戴梵文至止京輦。昔秦徵",
    "T30n1566_001:0051a16": "童壽，苦用戎兵；漢請摩騰，遠勞蕃使。詎可方",
    "T30n1566_001:0051a17": "茲感應，道契冥符。家國休祥，德人爰降，有司",
    "T30n1566_001:0051a18": "奏見，殊悅帝心。其年有勅安置大興善寺，仍",
    "T30n1566_001:0051a19": "請譯出《寶星經》一部。四年六月移住勝光，乃",
    "T30n1566_001:0051a20": "召義學沙門慧乘、慧朗、法常、曇藏、智首、慧",
    "T30n1566_001:0051a21": "明、道岳、僧𮗿、僧珍、智解、文順、法琳、靈佳、",
    "T30n1566_001:0051a22": "慧賾、慧淨等傳譯，沙門玄謨、僧伽及三藏同",
    "T30n1566_001:0051a23": "學崛多律師等，同作證明，對翻此論。尚書左",
    "T30n1566_001:0051a24": "僕射邠國公房玄齡，太子詹事杜正倫，禮部",
    "T30n1566_001:0051a25": "尚書趙郡王李孝恭等，並是翊聖賢臣，佐時",
    "T30n1566_001:0051a26": "匡濟，盡忠貞而事主、外形骸以求法。自聖君",
    "T30n1566_001:0051a27": "肇慮，竟此弘宣，利深益厚，寔資開發。監譯",
    "T30n1566_001:0051a28": "勅使右光祿大夫太府卿蘭陵簫璟，信根篤",
    "T30n1566_001:0051a29": "始、慧力要終，寂慮尋真、虛心慕道，贊揚影",
    "T30n1566_001:0051b01": "響、勸助無輟。其諸德僧，夙興匪懈，研覈幽",
    "T30n1566_001:0051b02": "旨，去華存實，目擊則欣其會理、函丈則究其",
    "T30n1566_001:0051b03": "是非，文雖定而覆詳、義乃明而重審。歲次",
    "T30n1566_001:0051b04": "壽星十月十七日，撿勘畢了。其為論也，觀明",
    "T30n1566_001:0051b05": "中道而存中失觀，空顯第一而得一乖空。",
    "T30n1566_001:0051b06": "然則司南之車本示迷者，照膽之鏡為鑑邪",
    "T30n1566_001:0051b07": "人。無邪則鏡無所施，不迷則車不為用。斯",
    "T30n1566_001:0051b08": "論破申，其由此矣。雖復斥內遮外、盡妄窮",
    "T30n1566_001:0051b09": "真，而存乎妙存、破如可破。蕩蕩焉，恢恢焉！",
    "T30n1566_001:0051b10": "迎之靡測其源、順之罔知其末，信是瑩心神",
    "T30n1566_001:0051b11": "之砥礪、越溟嶮之舟輿，駭昏識之雷霆、照幽",
    "T30n1566_001:0051b12": "塗之日月者矣。此土先有《中論》四卷，本偈大",
    "T30n1566_001:0051b13": "同，賓頭盧伽為其注解，晦其部執，學者昧焉。",
    "T30n1566_001:0051b14": "此論既興，可為明鏡。庶悟玄君子，詳而味之",
    "T30n1566_001:0051b15": "也。",
    "T30n1566_001:0051b18": "般若燈論釋1 觀緣品1觀緣品第一之一卷一",
    "T30n1566_001:0051b20": "偈本龍樹菩薩　釋論分別明菩薩",
    "T30n1566_001:0051b21": "大唐中印度三藏波羅頗蜜多羅譯",
    "T30n1566_001:0051b22": "普斷諸分別，　　滅一切戲論，",
    "T30n1566_001:0051b23": "能拔除有根，　　巧說真實法。",
    "T30n1566_001:0051b24": "於非言語境，　　善安立文字，",
    "T30n1566_001:0051b25": "破惡慧妄心，　　是故稽首禮。",
    "T30n1566_001:0051b26": "釋曰：如是等偈，其義云何？我師聖者，如自所",
    "T30n1566_001:0051b27": "證，於深般若波羅蜜中，審驗真理、開顯實義，",
    "T30n1566_001:0051b28": "為斷諸惡邪慧網故。彼惡見者雖修梵行，以",
    "T30n1566_001:0051b29": "迷惑故皆成不善。今欲令彼悟解正道，依淨",
    "T30n1566_001:0051c01": "阿含作此中論，宣通佛語。論所為者，其相云",
    "T30n1566_001:0051c02": "何？謂婆伽婆見彼無明眾生，世間起滅斷常",
    "T30n1566_001:0051c03": "一異來去等諸戲論網稠林所壞，起第一悲、",
    "T30n1566_001:0051c04": "發勇猛慧，於無量億百千俱胝那由他劫，為",
    "T30n1566_001:0051c05": "利益他，捐捨身命，無厭倦心。能擔無量福",
    "T30n1566_001:0051c06": "慧聚擔，鑽般若境界海，斷一切戲論網，非他",
    "T30n1566_001:0051c07": "緣、無分別，得一切法真實甘露。於彼趣壽分",
    "T30n1566_001:0051c08": "齊性處時等。攝受利益，不共一切聲聞緣覺",
    "T30n1566_001:0051c09": "及諸外道，唯為進趣第一乘者，依彼世諦、第",
    "T30n1566_001:0051c10": "一義諦，施設不起等諸名字句，此緣起實說",
    "T30n1566_001:0051c11": "中最勝。我阿闍梨亦於不起等文句，開示如",
    "T30n1566_001:0051c12": "來如實道理，得如實解，生極勇猛。如所通達，",
    "T30n1566_001:0051c13": "讚歎婆伽婆，故造此論。又悲水適心，驗已所",
    "T30n1566_001:0051c14": "解，令彼世間同已得解，故出此言。如偈曰：",
    "T30n1566_001:0051c15": "「不滅亦不起，　　不斷亦不常，",
    "T30n1566_001:0051c16": "非一非種種，　　不來亦不去。",
    "T30n1566_001:0051c17": "緣起戲論息，　　說者善滅故，",
    "T30n1566_001:0051c18": "禮彼婆伽婆，　　諸說中最上。」",
    "T30n1566_001:0051c19": "釋曰：彼句義次第解無間故，解此論義是故",
    "T30n1566_001:0051c20": "初說如是句義。破壞故滅，出生故起，相續死",
    "T30n1566_001:0051c21": "故斷，一切時住故常，無別不異義故一，差",
    "T30n1566_001:0051c22": "別異義故種種，向此義故來，向彼義故去，無",
    "T30n1566_001:0051c23": "此滅故不滅，乃至無此去故不去。彼起滅一",
    "T30n1566_001:0051c24": "異，第一義遮。彼斷常者，世俗中遮。彼來去者，",
    "T30n1566_001:0051c25": "或言俱遮。或有說言，如是一切第一義遮，以",
    "T30n1566_001:0051c26": "彼為故，彼者佛婆伽婆。緣起者，種種因緣和",
    "T30n1566_001:0051c27": "合得起，故名緣起。語自性執，永不行故，名戲",
    "T30n1566_001:0051c28": "論息。一切災障無故，或時自性空，故名善滅。",
    "T30n1566_001:0051c29": "說者開演義故，正不顛倒。通達人法二種無",
    "T30n1566_001:0052a01": "我，是故名為佛婆伽婆。由如此義，故我作禮。",
    "T30n1566_001:0052a02": "諸說中最上者，此言何謂？彼不顛倒緣起，開",
    "T30n1566_001:0052a03": "示天人涅槃信樂道故，教授聲聞獨覺菩薩",
    "T30n1566_001:0052a04": "最勝故。如所演說，正不顛倒，緣起勝故。問",
    "T30n1566_001:0052a05": "曰：汝向自言，說緣起法。若言緣起，云何不",
    "T30n1566_001:0052a06": "起？若言不起，云何緣起？此語自相違。又生解",
    "T30n1566_001:0052a07": "退故，語義俱壞，如云一切言語皆是妄者。答",
    "T30n1566_001:0052a08": "曰：若一切緣起皆不起者，彼當作解，我得此",
    "T30n1566_001:0052a09": "過。我未曾說一切緣起皆不起故，無如上過。",
    "T30n1566_001:0052a10": "此義云何？彼世諦中有緣起故，非第一義亦",
    "T30n1566_001:0052a11": "有緣起。彼說因者，此義不成。猶如檀等，第一",
    "T30n1566_001:0052a12": "義中不說為善，攝生死故說之為善。又如說",
    "T30n1566_001:0052a13": "識為我，第一義中識實非我。如此解知，是故",
    "T30n1566_001:0052a14": "無過。又如化丈夫起，丈夫自性實無所起，亦",
    "T30n1566_001:0052a15": "如幻焰內入起等，世俗故說，非第一義，是故",
    "T30n1566_001:0052a16": "無咎。問曰：起後遮滅，法相應爾。以彼先故，",
    "T30n1566_001:0052a17": "如不斷者。答曰：生死無始故，先滅後起，此亦",
    "T30n1566_001:0052a18": "同遮，非一向因過，觀義次第不觀異。文若先",
    "T30n1566_001:0052a19": "遮，起與滅同過。復次曇無德人言：汝論初言",
    "T30n1566_001:0052a20": "不起滅等，此無為法，別緣起者。是義不然。何",
    "T30n1566_001:0052a21": "以故？我法中有故。汝論初言，非聲聞等共緣",
    "T30n1566_001:0052a22": "起者，義不相應。論者言：遮自性故，說不起",
    "T30n1566_001:0052a23": "等別緣起法，令汝得解。若言有彼無為緣起",
    "T30n1566_001:0052a24": "令他信者。是義不然，驗無體故。若汝意謂，緣",
    "T30n1566_001:0052a25": "起決定，名緣起無為者。此解有過。何以故？由",
    "T30n1566_001:0052a26": "遮起故。彼起無體，不應名共。以無為無起有",
    "T30n1566_001:0052a27": "因故，譬如住。",
    "T30n1566_001:0052a28": "復次經部師言：不起等義，非聲聞不共。此義",
    "T30n1566_001:0052a29": "云何？彼異起無體，名為不起，如不自在。彼外",
    "T30n1566_001:0052b01": "道解滅，此滅無體，名為不滅。譬如無我，藉因",
    "T30n1566_001:0052b02": "果起故不斷，果起因壞故不常。彼摩尼珠、乾",
    "T30n1566_001:0052b03": "牛糞末、日光和合，如是起火。不可說彼體",
    "T30n1566_001:0052b04": "故不一，不可說異體故不種種。如是起時壞",
    "T30n1566_001:0052b05": "故，不來不去義正如此。汝論初言，不共聲聞，",
    "T30n1566_001:0052b06": "別緣起者。是義不然。論者言：汝雖有此語，違",
    "T30n1566_001:0052b07": "正道理。此義云何？彼起者不起故。我欲令人",
    "T30n1566_001:0052b08": "解不起等別緣起義，以是不共別緣起故，在",
    "T30n1566_001:0052b09": "初讚歎佛婆伽婆方作此論，先令了知起者",
    "T30n1566_001:0052b10": "不起，餘不滅等則易可思。云何令解彼不起",
    "T30n1566_001:0052b11": "等？謂諸分別起者現前知故。諸如是說，或言",
    "T30n1566_001:0052b12": "自起體、或言他起體、或言共起體、或言無因",
    "T30n1566_001:0052b13": "起體，此諸說皆不然。由依阿含及正道理，如",
    "T30n1566_001:0052b14": "實諦觀，起即無義。故造論者自在決定，說此",
    "T30n1566_001:0052b15": "偈曰：",
    "T30n1566_001:0052b16": "「無時亦無處，　　隨有一物體，",
    "T30n1566_001:0052b17": "從自他及共，　　無因而起者。」",
    "T30n1566_001:0052b18": "釋曰：非自者，彼聚安立諸起法者，竟無體故。",
    "T30n1566_001:0052b19": "如一一次第，應知自者我義故。彼一切體，何",
    "T30n1566_001:0052b20": "義故遮？所謂遮者最勝義故，又無餘分別網",
    "T30n1566_001:0052b21": "遮故。無餘分別網者，謂無餘所識境界故。無",
    "T30n1566_001:0052b22": "境界者，欲成立無分別智故。復次遮者，遮有",
    "T30n1566_001:0052b23": "餘受故。彼異方便說諸法不起、方便不起，令",
    "T30n1566_001:0052b24": "他解故。此非大乘悉檀。云何知耶？如阿含說：",
    "T30n1566_001:0052b25": "色不起行，不行般若波羅蜜故。復次不自起",
    "T30n1566_001:0052b26": "者，謂不自起如是體故，此正領解。若異此領",
    "T30n1566_001:0052b27": "解，而言不從自體起者，此義有過。有何等過？",
    "T30n1566_001:0052b28": "謂他起過故。復次汝言不從自體起者，非唯",
    "T30n1566_001:0052b29": "有他起過，及有自他共起過故。此非我欲，以",
    "T30n1566_001:0052c01": "違悉檀多故，此方便語。第一義中，諸內入等",
    "T30n1566_001:0052c02": "無自起義，世所不行，以有故。譬如思異部迴",
    "T30n1566_001:0052c03": "轉，不令解故。有故因者，同非因那，以譬喻",
    "T30n1566_001:0052c04": "無體。如是彼因迴轉非一切處，無譬過故。",
    "T30n1566_001:0052c05": "復次僧佉人言：汝所立者，立何等義？為果名",
    "T30n1566_001:0052c06": "自耶？為因名自耶？此有何過？若立果體為自",
    "T30n1566_001:0052c07": "者，我悉檀成。若立因體為自者，與義相違，以",
    "T30n1566_001:0052c08": "因中體有故。如是一切有起，應名為起。汝言",
    "T30n1566_001:0052c09": "不起者，義豈然耶？論者言：此語無義。汝不知",
    "T30n1566_001:0052c10": "耶？起分遮故，謂因自性起及他性起，此等",
    "T30n1566_001:0052c11": "悉遮。汝不正思惟，出此言者惑故，無過有",
    "T30n1566_001:0052c12": "異。釋曰：諸法無有從自體起，彼起無義故，又",
    "T30n1566_001:0052c13": "生無窮故，彼不相應。此義云何？以不說因及",
    "T30n1566_001:0052c14": "譬喻故，又不能避他說過故。此破顯示顛倒",
    "T30n1566_001:0052c15": "成就過。云何顛倒？謂從他起體過，及生有果",
    "T30n1566_001:0052c16": "過，又生有窮過故，違悉檀多故。復次有異僧",
    "T30n1566_001:0052c17": "佉作如是言：諸體不自起者，此不應爾。何以",
    "T30n1566_001:0052c18": "故？自欲作起，還自除故，如說三界有兔角起。",
    "T30n1566_001:0052c19": "復欲屏除汝義如此，我所成立因果能了，無異",
    "T30n1566_001:0052c20": "體故。猶如自我從彼因體果法自起，是故義",
    "T30n1566_001:0052c21": "成。論者言：邪分別說，不應道理。先遮彼義，",
    "T30n1566_001:0052c22": "是故無過。如是諸法，體不自起。從他起者，義",
    "T30n1566_001:0052c23": "亦不然。何以故？無時無處，隨有一體，從他起",
    "T30n1566_001:0052c24": "故。此義云何？他者異義，此方便語。第一義",
    "T30n1566_001:0052c25": "中，內入不從彼諸緣生。何以故？以他故。譬如",
    "T30n1566_001:0052c26": "瓶等。復次第一義中，他緣不能起眼等入。何",
    "T30n1566_001:0052c27": "以故？以他故。譬如經等。問曰：汝言他者，因",
    "T30n1566_001:0052c28": "義不成。何以故？立義一分故。譬如無常聲。聲",
    "T30n1566_001:0052c29": "故。答曰：汝不善說。無常聲者，是韋陀聲。聲",
    "T30n1566_001:0053a01": "故者，如鼓聲故。以見立義一分出因成故，非",
    "T30n1566_001:0053a02": "謂一邊。",
    "T30n1566_001:0053a03": "復次鞞世師人言：微塵為因，生諸法果。彼二",
    "T30n1566_001:0053a04": "微塵為初，次第如是地水火風聚實起成。汝",
    "T30n1566_001:0053a05": "言他者，為分別我求那因義耶？為分別異義",
    "T30n1566_001:0053a06": "耶？若分別我求那為因者，則因義不成。何以",
    "T30n1566_001:0053a07": "故？若離我體無別求那故。若彼異義分別",
    "T30n1566_001:0053a08": "者，即為世間解所破故。論者言：彼說不善，總",
    "T30n1566_001:0053a09": "說因故，以彼法聚集能生他覺。如是覺因，總",
    "T30n1566_001:0053a10": "說為他，非彼我及求那異思惟故。世間所解，",
    "T30n1566_001:0053a11": "亦不破壞，立義別故。第一義中，地微塵初起，",
    "T30n1566_001:0053a12": "不名地實，以微塵故。譬如火塵。如是第一義",
    "T30n1566_001:0053a13": "中，火微塵初起，不名火實，以微塵故。譬如水",
    "T30n1566_001:0053a14": "塵。如是等次第應說。",
    "T30n1566_001:0053a15": "復次阿毘曇人言：汝言他者，為以果功能空",
    "T30n1566_001:0053a16": "說為他耶？為當彼能不空說為他耶？二俱有",
    "T30n1566_001:0053a17": "過。何以故？若以果功能空說為他者，因義不",
    "T30n1566_001:0053a18": "成故。若彼能不空者，彼能成法空，譬喻壞故。",
    "T30n1566_001:0053a19": "論者言：總說聚法故，物邊觀故，生他覺故。汝",
    "T30n1566_001:0053a20": "言因義不成，及能成法空，譬喻壞者，無此過",
    "T30n1566_001:0053a21": "失，似光影耳。復次有自部言：若第一義中，彼",
    "T30n1566_001:0053a22": "內外入皆不起者，法體不成，能依止壞。汝",
    "T30n1566_001:0053a23": "得因義不成過故。論者言：世俗言說實故，瓶",
    "T30n1566_001:0053a24": "眼入等內外可得故。汝說過者，此不相應。復",
    "T30n1566_001:0053a25": "次佛護論師釋曰：他作亦不然。何以故？遍一",
    "T30n1566_001:0053a26": "切處，一切起過故。論者言：彼若如此說過，即",
    "T30n1566_001:0053a27": "所成能成顛倒故，謂自俱因起體過故。或時",
    "T30n1566_001:0053a28": "有處隨一物起，故先語相違。又若異此，遍一",
    "T30n1566_001:0053a29": "切處一切起過。此語能成他起過者，此不相",
    "T30n1566_001:0053b01": "應。如偈曰：",
    "T30n1566_001:0053b02": "「香附子苦蔘，　　菴摩羅除熱，",
    "T30n1566_001:0053b03": "石女無有兒，　　竹笋重有苦，",
    "T30n1566_001:0053b04": "兔印記月光，　　陽春時作樂。」",
    "T30n1566_001:0053b05": "復次異僧佉人言：彼別不別。地等種子，生",
    "T30n1566_001:0053b06": "芽等果。由如此義，說俱起體。彼說不然。何",
    "T30n1566_001:0053b07": "以故？不共者，非自他義，無時無處有一物體。",
    "T30n1566_001:0053b08": "從共起故。彼說有過。此復云何？若謂俱起令",
    "T30n1566_001:0053b09": "他信者，驗無體故，此義不成。復次此中又遮",
    "T30n1566_001:0053b10": "裸形部義，說不共起。此義云何？彼謂金與非",
    "T30n1566_001:0053b11": "金、人功火等，自他力故環釧等起。彼如是",
    "T30n1566_001:0053b12": "說，為遮彼故，說不共起，應如此知。復次不無",
    "T30n1566_001:0053b13": "因者，此義云何？無時無處有一物體無因起",
    "T30n1566_001:0053b14": "故。何故無因？驗無體故。若說有驗，即為世",
    "T30n1566_001:0053b15": "間所驗解破，有此過故。世間驗者，其相云",
    "T30n1566_001:0053b16": "何？世俗欲令內入體生。何以故？總別有故。譬",
    "T30n1566_001:0053b17": "如芽等。復次世間所解過者，於彼世間若",
    "T30n1566_001:0053b18": "有此物，知從因生，如絲成絹、如篾成筐、如",
    "T30n1566_001:0053b19": "泥成瓶等，為彼過故。復次彼惡因者，亦名無",
    "T30n1566_001:0053b20": "因，如無婦等。何等惡因？所謂自性及自在天、",
    "T30n1566_001:0053b21": "丈夫藏時、那羅延等不真實故，是故此等無",
    "T30n1566_001:0053b22": "因不能起體。若謂從彼自性等起令人解者，",
    "T30n1566_001:0053b23": "驗不爾故。若說有驗，此亦有過。復次執自性",
    "T30n1566_001:0053b24": "者說如是言：我立此義，自性有彼內入等",
    "T30n1566_001:0053b25": "生。何以故？莊嚴我體故。如水生花根鬚莖葉",
    "T30n1566_001:0053b26": "好色形相，如大青珠、因陀羅尼羅、阿毘尼羅",
    "T30n1566_001:0053b27": "寶等，又如孔雀項邊種種纈目光明可愛，皆",
    "T30n1566_001:0053b28": "自性爾。論者言：彼立此義自性作者，不觀業",
    "T30n1566_001:0053b29": "因無有作者。若爾，彼內入生因緣決定世智",
    "T30n1566_001:0053c01": "所行等，共言說成，已復成過。若第一義，譬喻",
    "T30n1566_001:0053c02": "無體。何以故？第一義中，蓮花寶等本無生",
    "T30n1566_001:0053c03": "故。復次汝欲共我立無因義，一切法成。我今",
    "T30n1566_001:0053c04": "示汝以無因故，一切不成。又彼立無因，若說",
    "T30n1566_001:0053c05": "因者先執破故。復次若謂我立無因，不能",
    "T30n1566_001:0053c06": "令彼說因者解故，須出因，今解無因。譬如共",
    "T30n1566_001:0053c07": "夷狄人，還行彼語。為此義故，方便說因，亦",
    "T30n1566_001:0053c08": "非先語破者。是義不然。何以故？語邊轉者，亦",
    "T30n1566_001:0053c09": "如所得相。以此相義，令彼得解。如語夷狄，彼",
    "T30n1566_001:0053c10": "處有煙，則知有火，令彼了知相覺起故。此",
    "T30n1566_001:0053c11": "彼語異，是故不成。復次有異僧佉婆冑羅",
    "T30n1566_001:0053c12": "人言：彼歌羅羅及以芽等，無緣故起。若瓶",
    "T30n1566_001:0053c13": "衣等，有緣故起。非一切體自性起故。成我所",
    "T30n1566_001:0053c14": "成。論者言：彼一切時一切物起皆悉遮故。",
    "T30n1566_001:0053c15": "汝所說者，此不相應。由如是義，無自性起。復",
    "T30n1566_001:0053c16": "次外人有執自在為因者，說如是言：眾生無",
    "T30n1566_001:0053c17": "智，於苦樂中不得自在，善道惡道皆是自在",
    "T30n1566_001:0053c18": "之所使故。論者言：彼立是義，自在令為世",
    "T30n1566_001:0053c19": "間起因。於世俗中，亦不應爾。何以故？或有憂",
    "T30n1566_001:0053c20": "喜因故。如牧牛者。若執自在名一切因作世",
    "T30n1566_001:0053c21": "間者，此義不然。當如是知，由所量故，譬如自",
    "T30n1566_001:0053c22": "在。是故當知，於彼世俗亦非自在能起諸",
    "T30n1566_001:0053c23": "法。若汝定謂自在為因生諸法者，是因與",
    "T30n1566_001:0053c24": "果，為自性？為他性？為俱性？此異分別，先已",
    "T30n1566_001:0053c25": "遮故。有起無起，後當廣破。第一義中，自在",
    "T30n1566_001:0053c26": "不能起諸法故。或有說言，眾生世間及器世",
    "T30n1566_001:0053c27": "間，種種業因，為自在故，彼住起壞，苦樂增",
    "T30n1566_001:0053c28": "減，通為依止。作是說者，成我所成世俗言",
    "T30n1566_001:0053c29": "說，非第一義。以第一義中業不起故。",
    "T30n1566_001:0054a01": "復次彼執丈夫為生因者，說如是言：一切世",
    "T30n1566_001:0054a02": "間丈夫為因故。是義云何？如糸齊織網，如",
    "T30n1566_001:0054a03": "月珠出水，如樹生枝葉等，一切眾生以彼為",
    "T30n1566_001:0054a04": "因。亦復如是。所謂彼過去未來、動不動等、遠",
    "T30n1566_001:0054a05": "近內外，如是一切皆丈夫為因。論者言：前執",
    "T30n1566_001:0054a06": "自在為因中已遮此計。今當復說。如調達我，",
    "T30n1566_001:0054a07": "不作調達身根聚因。何以故？由我故。譬如耶",
    "T30n1566_001:0054a08": "若達多自我。復次耶若達多身根等聚，非耶",
    "T30n1566_001:0054a09": "若達多我之所作。何以故？由彼樂苦智起因",
    "T30n1566_001:0054a10": "故。譬如提婆達多身根等聚，若謂彼繫縛我",
    "T30n1566_001:0054a11": "為三界因非一切者，此義不然。何以故？由我",
    "T30n1566_001:0054a12": "故如解脫我，彼執不成，立義過故。問曰：汝言",
    "T30n1566_001:0054a13": "我故因者，此自立義中是一分故，汝出因者",
    "T30n1566_001:0054a14": "是義不成，有過失故。答曰：無過失義，先已說",
    "T30n1566_001:0054a15": "故。何故無過？如上云，無常聲，聲故，譬如鼓",
    "T30n1566_001:0054a16": "聲。若有說言，我所立義，唯是一我，如一虛空",
    "T30n1566_001:0054a17": "瓶等分別，皆是其假，假故無量。為此義故，譬",
    "T30n1566_001:0054a18": "喻無體，驗破不成，立義無過故。論者言：彼不",
    "T30n1566_001:0054a19": "善說。此義云何？以虛空無生故，如虛空花，體",
    "T30n1566_001:0054a20": "不可得。如是而言，一虛空者，此義不成，但有",
    "T30n1566_001:0054a21": "言說。世俗法中總說我者，示假令識故。汝立",
    "T30n1566_001:0054a22": "一我令他信者，驗無體故，此義不成。問曰：",
    "T30n1566_001:0054a23": "縛我脫我，更無異體。何以故？由我故如解脫",
    "T30n1566_001:0054a24": "我。答曰：無餘涅槃界中，一解脫我，此有不",
    "T30n1566_001:0054a25": "成。如先說過，不能避故。如觀我品，當廣解",
    "T30n1566_001:0054a26": "說。",
    "T30n1566_001:0054a27": "復次僧佉人言：如我立義，彼自性為因，謂梵",
    "T30n1566_001:0054a28": "摩為初，下至住持際。諸法果生，皆因自性。如",
    "T30n1566_001:0054a29": "彼內入，為苦樂癡因決定作因，彼具有故。若",
    "T30n1566_001:0054b01": "世間物彼具有者，我知為因。如栴檀札，如",
    "T30n1566_001:0054b02": "瓦器片，金莊嚴具，如是等總別因故。由彼",
    "T30n1566_001:0054b03": "內入具有樂苦癡等故，說內入為彼樂苦癡",
    "T30n1566_001:0054b04": "因。如是應知，色想行識諸陰，皆是樂苦癡等",
    "T30n1566_001:0054b05": "自性。何以故？由陰故。譬如受陰。是故因及譬",
    "T30n1566_001:0054b06": "喻義皆得成。論者言：為此故，第一義中栴",
    "T30n1566_001:0054b07": "檀等譬不成，以無體故。於世俗中，癡者行",
    "T30n1566_001:0054b08": "陰攝故，譬喻不成。彼樂苦等二，異外諸法，",
    "T30n1566_001:0054b09": "非樂苦自性，應如是知。何以故？所量故。譬",
    "T30n1566_001:0054b10": "如覺驗不相應。問曰：汝第一義中，無譬喻",
    "T30n1566_001:0054b11": "故。答曰：總說覺故，世間共解取為譬喻，",
    "T30n1566_001:0054b12": "亦非譬喻無體。以是義故，彼藏不為大等諦",
    "T30n1566_001:0054b13": "因，由不了故。譬如丈夫。汝若欲說自性為因",
    "T30n1566_001:0054b14": "者，自驗破故。外人言，我立丈夫，與思相應，",
    "T30n1566_001:0054b15": "則得明了，而言由不了故者，此因不成，又能",
    "T30n1566_001:0054b16": "成法不具故，亦譬喻過故。論者言：彼語無",
    "T30n1566_001:0054b17": "義。此復云何？總說因故。立別義故，處處",
    "T30n1566_001:0054b18": "不了，總一不成。或有說言，亦不無因能起",
    "T30n1566_001:0054b19": "諸法，彼性時那羅延等為因故者，如遮自在",
    "T30n1566_001:0054b20": "中說應知。",
    "T30n1566_001:0054b21": "復次僧佉人言：汝說不自、不他、不共、不無",
    "T30n1566_001:0054b22": "因。有處有體，能起一物者，誠如所言，彼實",
    "T30n1566_001:0054b23": "不起。雖實無起，以了作故。論者問言：是何",
    "T30n1566_001:0054b24": "等物？云何了作？僧佉人言？如燈瓶等。論者",
    "T30n1566_001:0054b25": "言，燈瓶二物，本自不生。云何以不生燈欲了",
    "T30n1566_001:0054b26": "作？彼不生瓶等，如無馬角，豈能了耶？以第一",
    "T30n1566_001:0054b27": "義中諸法不生故，依於世諦作如是問，彼燈",
    "T30n1566_001:0054b28": "於瓶何所作用？外人言：受作故。論者言：受",
    "T30n1566_001:0054b29": "本先無，於後始有。先無後有，受即是作。若言",
    "T30n1566_001:0054c01": "暗中眼識爾時無受，由有燈明暗障等破者，",
    "T30n1566_001:0054c02": "如前已遮。是作法故，又暗障破者，豈非作耶？",
    "T30n1566_001:0054c03": "若汝執言受見先有。若先有者，燈復何用？復",
    "T30n1566_001:0054c04": "次云何名瓶？如我法中，四大及所造和合故",
    "T30n1566_001:0054c05": "名瓶。彼燈在時，與明俱起。以是義故，世諦法",
    "T30n1566_001:0054c06": "中有所作因，一一物體各從自因相續而起。",
    "T30n1566_001:0054c07": "所以者何？如明與物體俱起，是為了因。第一",
    "T30n1566_001:0054c08": "義中起法皆無，亦無有了，非大等諸諦不了",
    "T30n1566_001:0054c09": "之物能令其了。何以故，由不了故。譬如空",
    "T30n1566_001:0054c10": "花。是故汝言未了者了，此語非也。復次佛護",
    "T30n1566_001:0054c11": "論師釋此句云：亦非無因起彼物體。何以故？",
    "T30n1566_001:0054c12": "若無因者，應於一切處一切物常起。有如是",
    "T30n1566_001:0054c13": "過，此義不然。何以故？汝此語義，能成所成",
    "T30n1566_001:0054c14": "分明顛倒。是義云何？謂彼物體從因起故，或",
    "T30n1566_001:0054c15": "有時有體起，或有處一物起有初起故，與先",
    "T30n1566_001:0054c16": "語相違。如是不相應者，先已說過故。若彼",
    "T30n1566_001:0054c17": "有異不相應義者，亦如先說。復次此中亦不",
    "T30n1566_001:0054c18": "無因起者，一切諸論無如是說。有時有處，若",
    "T30n1566_001:0054c19": "自宗、若他宗，無有一物若染若淨，從無因",
    "T30n1566_001:0054c20": "起者。一一應如是說，以是故不共外道等，別",
    "T30n1566_001:0054c21": "緣起不起等義得成。復次阿毘曇人言：有四",
    "T30n1566_001:0054c22": "種緣，能生諸法。云何而言緣起不起？如我。",
    "T30n1566_001:0054c23": "偈曰：",
    "T30n1566_001:0054c24": "「因緣及緣緣，　　次第增上緣，",
    "T30n1566_001:0054c25": "四緣生諸法，　　更無第五緣。」",
    "T30n1566_001:0054c26": "釋曰：因緣者，謂共有、自分、相應、遍、報等五因",
    "T30n1566_001:0054c27": "緣。緣者，謂一切法。次第緣者，除阿羅漢最後",
    "T30n1566_001:0054c28": "所起心心數法。增上緣者，謂所作因。無第",
    "T30n1566_001:0054c29": "五者，若自宗他宗、若天上人間、若修多羅若",
    "T30n1566_001:0055a01": "阿毘曇及餘諸論，佛未曾說有第五緣。復次",
    "T30n1566_001:0055a02": "如大眾部亦作是言，先生無有等諸緣，皆於",
    "T30n1566_001:0055a03": "四緣中攝。以是義故，此四種緣能生諸法。汝",
    "T30n1566_001:0055a04": "言物體不從他起者，是義不然。論者偈曰：",
    "T30n1566_001:0055a05": "「所有諸物體，　　及以外眾緣，",
    "T30n1566_001:0055a06": "言說音聲等，　　是皆無自性。」",
    "T30n1566_001:0055a07": "釋曰：諸物體者，謂彼眼等。外眾緣者，謂歌羅",
    "T30n1566_001:0055a08": "邏等。言說聲者，謂和合時。無自性者，遮彼",
    "T30n1566_001:0055a09": "自體。是義云何？彼諸體等皆無自性，亦非異",
    "T30n1566_001:0055a10": "處及自在等有也。是故說言，彼他無體。復次",
    "T30n1566_001:0055a11": "何等為自體而言眾緣為他體彼有者？如先",
    "T30n1566_001:0055a12": "不起義中已說驗破。以是故汝於此中，不能",
    "T30n1566_001:0055a13": "破我。復次或有自心虛妄分別者，作是說言：",
    "T30n1566_001:0055a14": "若有能起諸法體者，說為他起，非是自體。若",
    "T30n1566_001:0055a15": "無他緣，則不能生。有他緣故，諸法得起，緣決",
    "T30n1566_001:0055a16": "定故。我作是解者，是義不然。何以故？若作是",
    "T30n1566_001:0055a17": "語，遮自起者，助成我義。若諸體未起，他能令",
    "T30n1566_001:0055a18": "起，是語不善，同前遮故。復次若言體不從他",
    "T30n1566_001:0055a19": "起，遮彼體外有異起者，助成我喻。以是義故，",
    "T30n1566_001:0055a20": "赤白緣中，無有眼等，以眾緣中眼法空故。所",
    "T30n1566_001:0055a21": "以者何？眾緣無自體，以無他故。復次是中",
    "T30n1566_001:0055a22": "有二種語，第一義中，彼眼入等不從赤白眾",
    "T30n1566_001:0055a23": "緣而起。何以故？眼等無故。如瓶。第一義中，",
    "T30n1566_001:0055a24": "赤白眾緣無其功能，生眼入等。何以故？彼眼",
    "T30n1566_001:0055a25": "空故。譬如織刀。是故佛說，第一義中，因及眾",
    "T30n1566_001:0055a26": "緣不能生眼。如是應知，佛為憐愍世間住於",
    "T30n1566_001:0055a27": "亂慧無因惡因諸諍論者，於世諦中，說有因",
    "T30n1566_001:0055a28": "緣、次第緣、緣緣、增上緣。以是緣故，我義不",
    "T30n1566_001:0055a29": "破，應如是知。復有異分別者，言體從他起。論",
    "T30n1566_001:0055b01": "者言，彼共於此。復應思量，是四緣中，云何能",
    "T30n1566_001:0055b02": "生眼等諸體？復有異名差別？如大眾部及鞞",
    "T30n1566_001:0055b03": "世師等所分別者？彼亦隨相於此中攝？是故",
    "T30n1566_001:0055b04": "決定無第五緣。如是第一義中，眼等及他皆",
    "T30n1566_001:0055b05": "不應爾。云何不然？如偈曰：",
    "T30n1566_001:0055b06": "「自我等諸體，　　內入等眾緣，",
    "T30n1566_001:0055b07": "一一皆不有，　　以無自性故。」",
    "T30n1566_001:0055b08": "釋曰：諸緣中若總若別，彼眼等體皆不可",
    "T30n1566_001:0055b09": "得。此等聲者，別因中無，和合中亦無，異中亦",
    "T30n1566_001:0055b10": "無。若世諦、若第一義諦，未曾有時，有無自",
    "T30n1566_001:0055b11": "性物體先起，亦未曾有無自性物。諸緣他體，",
    "T30n1566_001:0055b12": "未來欲起。諸他義者，云何得成？一向無他，以",
    "T30n1566_001:0055b13": "他因無體故。",
    "T30n1566_001:0055b14": "復次，若汝自心妄置諸法有體，未來當起，待此",
    "T30n1566_001:0055b15": "體故。彼緣為他相待力故說緣為他者，但有",
    "T30n1566_001:0055b16": "是語。何以故？彼等眾緣無他性故，是故不應",
    "T30n1566_001:0055b17": "於此生著。於世諦中假說有他，第一義中彼",
    "T30n1566_001:0055b18": "他不起，先已說故。僧佉人言：如我意謂有微",
    "T30n1566_001:0055b19": "細我體，彼於後時作令明了，即以不了果緣",
    "T30n1566_001:0055b20": "而為他義，是故得成。汝何能破？論者言：汝語",
    "T30n1566_001:0055b21": "非也。世間愚人不作此解，瓶等細我其義難",
    "T30n1566_001:0055b22": "成。汝言了者，先已破故。"
}