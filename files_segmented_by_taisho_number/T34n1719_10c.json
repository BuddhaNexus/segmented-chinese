{
    "T34n1719_10c:0350b18": "folio_10c 法華文句記卷第十下",
    "T34n1719_10c:0350b20": "唐天台沙門湛然述",
    "T34n1719_10c:0350b21": "釋囑累品釋囑累品",
    "T34n1719_10c:0350b22": "釋此品，先辯他人判品前後，次今文正釋。",
    "T34n1719_10c:0350b23": "初文者，慈恩、安國並令移之於〈勸發〉後，若在",
    "T34n1719_10c:0350b24": "此中有八相違、十不可也。余雖管見，頗有",
    "T34n1719_10c:0350b25": "稟承，每於聽筵忝蒙慈訓，垂示救旨深有",
    "T34n1719_10c:0350b26": "所憑，近見秀公《法華圓鏡》，廣立難勢不越",
    "T34n1719_10c:0350b27": "先規，今攢舊聞兼資後見，總別救之亦八",
    "T34n1719_10c:0350b28": "不可。初總救者，〈出塔〉已後凡述多寶，皆云",
    "T34n1719_10c:0350b29": "「塔中」不云「見佛」，若移在後無出塔處，一不",
    "T34n1719_10c:0350c01": "可也。分身散後凡有所述，唯論佛塔不涉",
    "T34n1719_10c:0350c02": "分身，若移在後佛無散處，二不可也。〈囑累〉",
    "T34n1719_10c:0350c03": "文中佛散土穢，已下經文言不涉淨，若移在",
    "T34n1719_10c:0350c04": "後無復穢處，三不可也。會本居地因塔升",
    "T34n1719_10c:0350c05": "空，佛散出塔後文在地，若移在後無還地",
    "T34n1719_10c:0350c06": "處，四不可也。〈囑累品後〉經既未盡，但述眾",
    "T34n1719_10c:0350c07": "喜不云「而去」，若移在後須加「而去」，五不可",
    "T34n1719_10c:0350c08": "也。〈勸發品〉後無復餘文，經既已終則云「而",
    "T34n1719_10c:0350c09": "去」，若移在後須除而去，六不可也。本迹二",
    "T34n1719_10c:0350c10": "門佛事既畢，須有所付，是有囑累，若移在",
    "T34n1719_10c:0350c11": "後法無所歸，七不可也。囑累已後明乘乘",
    "T34n1719_10c:0350c12": "人，弘經本事事須囑累，若移在後師弟參",
    "T34n1719_10c:0350c13": "雜，八不可也。次別救者，具述元破一一救",
    "T34n1719_10c:0350c14": "之。一云眾本相違者，準《正法華》及以隋朝",
    "T34n1719_10c:0350c15": "崛多三藏《添品法華》中，此品並皆在於經末。",
    "T34n1719_10c:0350c16": "救曰：《正》、《妙》二本譯人既異，所見各別，若令盡",
    "T34n1719_10c:0350c17": "同此不可也。言《添品》者，準南山《內典錄》云：",
    "T34n1719_10c:0350c18": "「崛多擅移〈囑累〉著後」，崛多既其擅改，法護",
    "T34n1719_10c:0350c19": "未可為憑，《正》本既其居先，《添品》不名擅",
    "T34n1719_10c:0350c20": "改，南山既斥添品，義當二本俱非。何者？羅",
    "T34n1719_10c:0350c21": "什生雖龜茲，遍遊五竺，豈獨不見梵本《法",
    "T34n1719_10c:0350c22": "華》？久居長安，豈不曾見法護所譯？而再譯",
    "T34n1719_10c:0350c23": "不用者，當知法護非堪指南；若堪指南，何",
    "T34n1719_10c:0350c24": "不文義咸依《正》本，若嫌後譯文義澆薄，則隋",
    "T34n1719_10c:0350c25": "朝所譯彌薄於前，今依什譯理可準憑。故",
    "T34n1719_10c:0350c26": "叡公云：「梵音錯者正之以天竺，秦言謬者正",
    "T34n1719_10c:0350c27": "之以字義，不可譯者即而書之。」豈什公與",
    "T34n1719_10c:0350c28": "四子頓爾無識，輒移一品安置經中？若不",
    "T34n1719_10c:0350c29": "測旨歸，應仰之而已，何得以凡見斗尺",
    "T34n1719_10c:0351a01": "量度大海虛空耶？二云經論相違者，《法華",
    "T34n1719_10c:0351a02": "論》云：「修行力有五」，第五護法力中云「如〈普",
    "T34n1719_10c:0351a03": "賢勸發品〉及後品」，後品即指〈囑累品〉也。救",
    "T34n1719_10c:0351a04": "曰：《論》亦人譯，擅指何疑？況《論》雖西來，譯時",
    "T34n1719_10c:0351a05": "既在《正法華》後，秖是譯者順《正法華》故，《正",
    "T34n1719_10c:0351a06": "經》在西晉時譯，《論》在後魏時譯，如隋笈多",
    "T34n1719_10c:0351a07": "見《正法華．藥草喻》後有一長行偈頌，及〈囑累〉",
    "T34n1719_10c:0351a08": "在後，便以《正經》添於品內，及移〈囑累〉在",
    "T34n1719_10c:0351a09": "〈勸發〉後，餘無所云，遂使後人云「添品法華」。",
    "T34n1719_10c:0351a10": "故知譯者不妨隨見，《妙》、《正》二本同一梵文，",
    "T34n1719_10c:0351a11": "乍可信羅什而寢於法護，安得釋《妙》本專",
    "T34n1719_10c:0351a12": "以《論》為憑？秀云：言「後品」者，是《普賢觀經》，以",
    "T34n1719_10c:0351a13": "同是普賢發起令依經修觀。又言「後品」者，",
    "T34n1719_10c:0351a14": "既其不出名目，則似經度不盡，若不爾者，",
    "T34n1719_10c:0351a15": "何不云「及囑累品」但言後耶？此亦是一見。",
    "T34n1719_10c:0351a16": "然準天台判為結經，不云「在勸發品後」。三、",
    "T34n1719_10c:0351a17": "諸教相違，云：一切諸經並在經末，如何此經",
    "T34n1719_10c:0351a18": "獨在於斯？救曰：例同諸經違妨更甚，即如",
    "T34n1719_10c:0351a19": "《大品》中間有〈累教品〉，經末復有〈囑累品〉，不",
    "T34n1719_10c:0351a20": "可一切皆兩處安。如《大寶積》四十九會，會",
    "T34n1719_10c:0351a21": "會皆有付囑之文，豈令諸經一切皆爾？如",
    "T34n1719_10c:0351a22": "《金剛經》問名問持乃在經中，不可一切悉",
    "T34n1719_10c:0351a23": "令居中。《法華》開權顯本授聲聞記，豈令一",
    "T34n1719_10c:0351a24": "切悉皆顯實？不類之例其數不一。四云二",
    "T34n1719_10c:0351a25": "事乖角者，分身若還此土復穢，準妙音被",
    "T34n1719_10c:0351a26": "誡故知土穢，〈囑累〉中亦令多寶還歸，觀音不",
    "T34n1719_10c:0351a27": "應施寶分二，分二即多寶未還，遣去既同",
    "T34n1719_10c:0351a28": "不應乖角。救曰：秖由未還故寶分二，是故",
    "T34n1719_10c:0351a29": "但云「一分奉多寶佛塔」，而不云「奉多寶佛」，",
    "T34n1719_10c:0351b01": "故知事畢者去、有緣者住，於理何傷？若多",
    "T34n1719_10c:0351b02": "寶在分身不合散者，經文但云「塔可如故」，",
    "T34n1719_10c:0351b03": "如故秖是依初還閉；令初身散，即云「各還",
    "T34n1719_10c:0351b04": "本土」，故知雖即令其塔還，聽餘經故塔閉",
    "T34n1719_10c:0351b05": "而在，如塔未開時，但云多寶「於寶塔中出",
    "T34n1719_10c:0351b06": "大音聲」。又云四眾聞寶塔中所出音聲，大",
    "T34n1719_10c:0351b07": "樂說云「於其塔中發是音聲」。又佛告大樂",
    "T34n1719_10c:0351b08": "說「是寶塔中有如來」等，故塔未開，大眾但",
    "T34n1719_10c:0351b09": "云「多寶如來於寶塔中」；次塔開已，大眾皆云",
    "T34n1719_10c:0351b10": "「見二如來在寶塔中」。若塔閉後，如〈藥王品〉",
    "T34n1719_10c:0351b11": "末云「多寶如來於寶塔中」，妙音至此但上釋",
    "T34n1719_10c:0351b12": "迦瓔珞以申問訊，次方問云「此久滅度多寶",
    "T34n1719_10c:0351b13": "如來，在寶塔中來聽法不？」仍對釋迦申彼",
    "T34n1719_10c:0351b14": "佛問云「安隱堪忍久住不？」當知塔閉住而未",
    "T34n1719_10c:0351b15": "去。又云「唯願世尊示我令見」，豈二佛並坐",
    "T34n1719_10c:0351b16": "乃云請見？又多寶佛於寶塔中告妙音言，",
    "T34n1719_10c:0351b17": "秖云「汝為供養釋迦」等，不云「分身」，豈分身",
    "T34n1719_10c:0351b18": "矚目而不供養？又妙音欲還但云「供養釋",
    "T34n1719_10c:0351b19": "迦及多寶塔已」，不云「見佛」；到彼見淨華宿",
    "T34n1719_10c:0351b20": "王，但云「供養釋迦及多寶塔」，亦不云「見多",
    "T34n1719_10c:0351b21": "寶如來及以分身」。又文殊來時即云「頭面敬",
    "T34n1719_10c:0351b22": "禮二世尊足」，囑累之後全無此文，故塔已閉、",
    "T34n1719_10c:0351b23": "分身已散。若分身在，觀音施寶理應供養，",
    "T34n1719_10c:0351b24": "不應但二。五、二命不齊者，何故？分身、多寶",
    "T34n1719_10c:0351b25": "二俱唱散，去留不等，若云「但令塔閉云如",
    "T34n1719_10c:0351b26": "故者」，何故《正本》云「還本土」？救曰：二命縱同，",
    "T34n1719_10c:0351b27": "所緣各別。寶塔為聽經故來，分身為開塔",
    "T34n1719_10c:0351b28": "故集，塔既已閉分身須散，經尚未畢故塔",
    "T34n1719_10c:0351b29": "未還，分身既散土合復常，故前文云「為諸",
    "T34n1719_10c:0351c01": "佛當來坐故，各淨八方」，況《正法華》云「可還",
    "T34n1719_10c:0351c02": "本土」，自是法護所譯不正，豈判什本令從",
    "T34n1719_10c:0351c03": "《正經》？若《正經》為正不應重譯，但云「如故」。若",
    "T34n1719_10c:0351c04": "欲依《正經》，何不講《正》本？遍觀正本處處相",
    "T34n1719_10c:0351c05": "違，及以妄誤前後非一，故不須以《正經》為",
    "T34n1719_10c:0351c06": "準。又問：釋迦出塔，塔何須閉？塔閉，分身何",
    "T34n1719_10c:0351c07": "必須散？答：多寶本願但云「以塔聽經」，若以",
    "T34n1719_10c:0351c08": "我身示四眾者，令集分身，當知分身開",
    "T34n1719_10c:0351c09": "塔故集，釋迦亦為開塔住空，住空故開",
    "T34n1719_10c:0351c10": "塔，塔開故命坐，囑累故出塔，出塔故塔閉，",
    "T34n1719_10c:0351c11": "塔閉故分身事訖，事訖故須散，故塔開閉分",
    "T34n1719_10c:0351c12": "身聚散各有因緣，何須難言二命不齊？六、",
    "T34n1719_10c:0351c13": "塔無還處者，分身諸佛令去咸歸，多寶佛",
    "T34n1719_10c:0351c14": "塔迄至經末更無還處，若品在後即唱竟",
    "T34n1719_10c:0351c15": "時還。救曰：經畢自還，何須求處？至〈勸發〉後",
    "T34n1719_10c:0351c16": "一切大眾作禮而去，作禮雖不通於寶塔，",
    "T34n1719_10c:0351c17": "而去遍該一切，多寶本願聽經故來，經若終",
    "T34n1719_10c:0351c18": "後何慮不去？但慮塔無歸去之文，不憂土",
    "T34n1719_10c:0351c19": "無復穢之語，若土後復穢，何得亦無人天",
    "T34n1719_10c:0351c20": "來時？七云淨穢不同者，妙音被誡復非淨",
    "T34n1719_10c:0351c21": "土，故知分身久已還國者，分身集日，那令",
    "T34n1719_10c:0351c22": "侍者皆諸靈山？信諸山並無而猶有靈鷲，文",
    "T34n1719_10c:0351c23": "殊海出亦云靈山忽有華現，故妙音來還依",
    "T34n1719_10c:0351c24": "舊誡。救曰：經文炳然而讀者不見。《經》云「移",
    "T34n1719_10c:0351c25": "諸天人置於他土，唯留此會眾」，故知土淨",
    "T34n1719_10c:0351c26": "為安諸佛，靈山舊眾不移可然。準文殊來",
    "T34n1719_10c:0351c27": "時，即云指靈鷲山住虛空中，妙音至時不",
    "T34n1719_10c:0351c28": "云住虛空中，故知淨時處空復穢在地，今",
    "T34n1719_10c:0351c29": "分身既散故一切皆穢。而沒却復穢之理，苦",
    "T34n1719_10c:0352a01": "執靈鷲獨穢，妙音被誡具云誡土，不獨云",
    "T34n1719_10c:0352a02": "山，故云「莫輕彼國土」等。故文殊、妙音二人來",
    "T34n1719_10c:0352a03": "時，其理不等；欲令一例，此理難齊。八云",
    "T34n1719_10c:0352a04": "眾喜乖情者，〈囑累品〉令分身還，而塔不去，",
    "T34n1719_10c:0352a05": "若非經末云「囑累」者，阿修羅等歡喜太早，",
    "T34n1719_10c:0352a06": "既非聞法歡喜，乃是見客佛去以生歡慰，",
    "T34n1719_10c:0352a07": "深可怪也。救曰：至此歡喜而嫌太早，三周",
    "T34n1719_10c:0352a08": "之末各有歡喜，更早於此，何不怪耶？說〈壽",
    "T34n1719_10c:0352a09": "量〉竟〈分別功德〉中云「聞佛壽無量一切皆歡",
    "T34n1719_10c:0352a10": "喜」。今本迹俱畢，復聞〈隨喜〉事少功多，又聞〈法",
    "T34n1719_10c:0352a11": "師〉聽持深效，又聞〈不輕〉能化所化現益後益，",
    "T34n1719_10c:0352a12": "明弘經法無定常儀，又見釋尊現十神力",
    "T34n1719_10c:0352a13": "授四結要，三摩付囑三反領受大事功畢，豈",
    "T34n1719_10c:0352a14": "得不喜而云太早耶？當知是人訖至經末",
    "T34n1719_10c:0352a15": "亦未歡喜，何能弘經令他喜耶？言喜客佛",
    "T34n1719_10c:0352a16": "去者，移在後文更加塔去而生歡喜，復彌",
    "T34n1719_10c:0352a17": "可怪。驗此一切皆以凡情測聖，徒攢筆語，",
    "T34n1719_10c:0352a18": "舉一蔽諸。又云：但是先施神力故見淨土，",
    "T34n1719_10c:0352a19": "此土本穢，恐妙音見本土穢相而生譏毀，",
    "T34n1719_10c:0352a20": "故佛誡之。非妙音至分身己還而土唯穢，",
    "T34n1719_10c:0352a21": "如雖淨土猶見靈山，變不唯淨兼見穢",
    "T34n1719_10c:0352a22": "故，上見下故。救曰：靈山是佛自留，故令大",
    "T34n1719_10c:0352a23": "眾俱見，如來自云「淨土」，曲釋云「不唯淨」，佛",
    "T34n1719_10c:0352a24": "言「皆令清淨」，乃云「本穢仍在」，若言上能見",
    "T34n1719_10c:0352a25": "下於淨見穢，何不妙音於穢見淨，復能見",
    "T34n1719_10c:0352a26": "穢，其心淨故故佛土淨？若猶見於穢，則知妙",
    "T34n1719_10c:0352a27": "音心不淨故，而佛尚誡之。妙音見穢尚生",
    "T34n1719_10c:0352a28": "譏毀，豈得名為上能見下耶？下生下想，非",
    "T34n1719_10c:0352a29": "上人也；尚生譏毀，豈上人耶？次涉法師更",
    "T34n1719_10c:0352b01": "加二難，總成十難，故云「十不可」。先破總敘，",
    "T34n1719_10c:0352b02": "次翻二難。先破敘者，彼先敘云，什公安〈囑累",
    "T34n1719_10c:0352b03": "品〉在〈神力品〉後，自是已來皆共信受。並云，",
    "T34n1719_10c:0352b04": "移著此中善得經意，若在後者所列諸妨，",
    "T34n1719_10c:0352b05": "略如向述。而云以義判文，正應安此；唯我",
    "T34n1719_10c:0352b06": "唐代慈恩法師，不許斯義。法師又云：妙音",
    "T34n1719_10c:0352b07": "被誡若是穢者，文殊海來何有靈山？秖云",
    "T34n1719_10c:0352b08": "唯留此會，不云唯留靈山，當知內外俱淨，",
    "T34n1719_10c:0352b09": "但是仍舊而說。又云：分身即是釋迦，若多寶",
    "T34n1719_10c:0352b10": "全身亦與一分，釋迦分身唯與一分，若受",
    "T34n1719_10c:0352b11": "多分者便是釋迦長受利養，修六和敬詎",
    "T34n1719_10c:0352b12": "應然耶？故但與一分。又云：若囑累在此，如",
    "T34n1719_10c:0352b13": "來起立不云更坐，分身佛去不應立送，受",
    "T34n1719_10c:0352b14": "觀音施不應立受。又云：大眾皆喜唯少奉",
    "T34n1719_10c:0352b15": "行，不應安此。又云：神力去穢未必全除，",
    "T34n1719_10c:0352b16": "要若全除併之何處？何處淨土容此穢生？救",
    "T34n1719_10c:0352b17": "曰：《正本法華》自西晉至唐都不行用，此《妙",
    "T34n1719_10c:0352b18": "法經》後秦譯訖，四海盛傳天下仰止，況流行",
    "T34n1719_10c:0352b19": "之處必藉冥加，冥加已遂安可議耶？況復受",
    "T34n1719_10c:0352b20": "持應驗無量，普賢尚授以句逗而不責移",
    "T34n1719_10c:0352b21": "品，況復爾後名僧繼踵碩學如林，共許〈囑",
    "T34n1719_10c:0352b22": "累〉安著此中，豈至唐朝所見乖昔？然此經",
    "T34n1719_10c:0352b23": "以常住佛性為咽喉，以一乘妙行為眼目，",
    "T34n1719_10c:0352b24": "以再生敗種為心腑，以顯本遠壽為其命；",
    "T34n1719_10c:0352b25": "而却以唯識滅種死其心，以婆沙菩薩掩",
    "T34n1719_10c:0352b26": "其眼，以壽量為釋疑斷其命，以常住不",
    "T34n1719_10c:0352b27": "遍割其喉，以三界八獄為大科形斯為",
    "T34n1719_10c:0352b28": "小，以一乘四德為小義無可會歸，據斯",
    "T34n1719_10c:0352b29": "以論諸例可識。言仍舊說者，妙音未曾於",
    "T34n1719_10c:0352c01": "此生慢，若土猶淨滿中諸佛釋迦及塔眾又",
    "T34n1719_10c:0352c02": "在空，神力所現十方通達，何須仍舊枉誡",
    "T34n1719_10c:0352c03": "妙音？彼佛現見高下不平，而掩佛智能言",
    "T34n1719_10c:0352c04": "土猶淨，而言釋迦不長受利順六和敬者，",
    "T34n1719_10c:0352c05": "乃是令聖效凡。若言分身即是釋迦，釋迦",
    "T34n1719_10c:0352c06": "開塔亦即分身，何須更集？若據應迹各別，",
    "T34n1719_10c:0352c07": "為是分身恐釋迦偏多而不受，為是觀音",
    "T34n1719_10c:0352c08": "恐諸佛多受而不與，若觀音不與乃表觀",
    "T34n1719_10c:0352c09": "音施偏，何關六和少欲？若分身不受，應先",
    "T34n1719_10c:0352c10": "施而後讓，何故但分為二分耶？故知令分",
    "T34n1719_10c:0352c11": "二分表現表當，其義已圓；分身已去，其理",
    "T34n1719_10c:0352c12": "善成，何須此難？若言不應立送分身，及立",
    "T34n1719_10c:0352c13": "受施，縱品移在後免斯過者，受觀音施",
    "T34n1719_10c:0352c14": "容可尚坐，摩頂之際仍立唱散，經後正當",
    "T34n1719_10c:0352c15": "立送之咎，徒設謔並嘲調尊儀，於此《妙經》",
    "T34n1719_10c:0352c16": "未成弘讚。若且順凡情，釋迦與分身齊",
    "T34n1719_10c:0352c17": "肩，坐送便成疎闕，故立送客正當其儀。況",
    "T34n1719_10c:0352c18": "立送立受何教所制？云送受不成，又云：已",
    "T34n1719_10c:0352c19": "有眾喜唯少奉行不合安此，秖緣少奉",
    "T34n1719_10c:0352c20": "行故不應在後。又云：何處淨土容此穢生",
    "T34n1719_10c:0352c21": "者？何不問劫燒擔草不同灰燼，毛孔納",
    "T34n1719_10c:0352c22": "海身不隨波，凡此諸釋並任己心，不順經",
    "T34n1719_10c:0352c23": "文其例若是。次別破第九第十者，第九佛",
    "T34n1719_10c:0352c24": "無就座，難云：開塔蒙命釋迦入坐，閉塔還",
    "T34n1719_10c:0352c25": "出亦宜復座，豈得立說下諸經耶？如《涅槃",
    "T34n1719_10c:0352c26": "經》如來現臥還從臥起，如茶毘時從金棺",
    "T34n1719_10c:0352c27": "起上升梵宮，梵宮下已還復本座，此亦應",
    "T34n1719_10c:0352c28": "爾，何事不然？翻曰：若摩頂已理須復座，若",
    "T34n1719_10c:0352c29": "言無文令佛常立者，如文殊答問竟無",
    "T34n1719_10c:0353a01": "入海文，何故至此忽云海來？又云於海常",
    "T34n1719_10c:0353a02": "說《法華》，常說之言應常在海，若本在海〈序〉",
    "T34n1719_10c:0353a03": "不應列，何得復為彌勒釋疑？又說經竟，",
    "T34n1719_10c:0353a04": "佛但令眾各散，元無更坐之文，佛應立送",
    "T34n1719_10c:0353a05": "天龍八部，何但獨送多寶分身？立送分身",
    "T34n1719_10c:0353a06": "其儀稍順，立送八部尊卑倍乖。又何不責",
    "T34n1719_10c:0353a07": "云諸分身佛但令侍者齎華以宣問訊，及",
    "T34n1719_10c:0353a08": "云彼某甲佛與欲開此寶塔，即云爾時釋",
    "T34n1719_10c:0353a09": "迦見分身集與欲開塔，不見侍者至會說",
    "T34n1719_10c:0353a10": "欲，欲應不成。〈法師〉與彼雖則稍親，黨理",
    "T34n1719_10c:0353a11": "不黨親，古可依也。又何不責，教門皆云",
    "T34n1719_10c:0353a12": "達多世世造惡，今忽說為佛師，復云與師",
    "T34n1719_10c:0353a13": "記莂，顛倒不可具言。何不責龍女成佛太",
    "T34n1719_10c:0353a14": "速？何不責聲聞成佛太遲？第十眾無命坐，",
    "T34n1719_10c:0353a15": "難云：佛處高遠眾人請接，今既還處地亦",
    "T34n1719_10c:0353a16": "應命下勅令復坐，何容久立不賜安居，",
    "T34n1719_10c:0353a17": "故知〈囑累〉定居經後。翻曰：凡假他力必須",
    "T34n1719_10c:0353a18": "請加，若任自力不求他援，處空非己力",
    "T34n1719_10c:0353a19": "所及，故請佛神通；還本任自力所能，故",
    "T34n1719_10c:0353a20": "不待佛命。況本緣佛入塔故請在空，今佛",
    "T34n1719_10c:0353a21": "從座起豈可安坐？故云益加恭敬曲躬低",
    "T34n1719_10c:0353a22": "頭。佛既復座說法，時眾理應復座，無文之",
    "T34n1719_10c:0353a23": "論義準應知。又眾若不起不坐，應仍在空，",
    "T34n1719_10c:0353a24": "何故〈普門品〉中無盡意云「從座而起」，〈陀羅尼",
    "T34n1719_10c:0353a25": "品〉初藥王從座而起，故知不可見略却就",
    "T34n1719_10c:0353a26": "座，等文移品向後。又品題有囑累之說，令",
    "T34n1719_10c:0353a27": "向後者，品內有囑累之義，亦應皆移。然囑",
    "T34n1719_10c:0353a28": "累品題雖云囑累，品內但通云「我於無量",
    "T34n1719_10c:0353a29": "阿僧祇，修習難得阿耨三菩提法，付囑汝",
    "T34n1719_10c:0353b01": "等」，故神力品題雖云神力，品內云「為囑累",
    "T34n1719_10c:0353b02": "是經故，乃以如來四法囑累上行」等也。故",
    "T34n1719_10c:0353b03": "應先移〈囑累〉次移〈神力〉著〈囑累〉後。又〈囑累",
    "T34n1719_10c:0353b04": "品〉初云「現大神力」，〈神力品〉內有囑累之言，",
    "T34n1719_10c:0353b05": "是故二品俱移向後。若俱移向後，不可兩",
    "T34n1719_10c:0353b06": "品重張，不可兩品前後，若有前後，還失最",
    "T34n1719_10c:0353b07": "後。若言經文次第，不輕已後即合勸持，何",
    "T34n1719_10c:0353b08": "事以神力而間雜之？寶塔慕覓宣弘之人，",
    "T34n1719_10c:0353b09": "秖應次以〈持品〉續之，何得許以〈調達品〉",
    "T34n1719_10c:0353b10": "間？若其品次不依羅什，理須一切並依《正",
    "T34n1719_10c:0353b11": "經》，今經聲聞一萬二千，《正經》但有一千二百，",
    "T34n1719_10c:0353b12": "歎聲聞德乃有一十一句，歎菩薩德則有",
    "T34n1719_10c:0353b13": "二十八句，與《妙經》及《論》復不相關，何不咎",
    "T34n1719_10c:0353b14": "《論》違《正法華》，而嫌《妙經》違《論》。又《正經》列名",
    "T34n1719_10c:0353b15": "之中云「光世音」，「光」「觀」聲同，便即書之。後代",
    "T34n1719_10c:0353b16": "何不依「光」釋義？寶掌菩薩離開為二，更加",
    "T34n1719_10c:0353b17": "寶印首也。掌已是手，復加頭首離為二人；",
    "T34n1719_10c:0353b18": "自在天子以大梵冠首，亦云「三萬天子俱」，",
    "T34n1719_10c:0353b19": "即是迴梵文大梵字不盡。別序中不云說",
    "T34n1719_10c:0353b20": "大乘經名無量義，直云說斯經已升座三昧，",
    "T34n1719_10c:0353b21": "又闕無量義處三昧，不知爾前為說何經？",
    "T34n1719_10c:0353b22": "為入何定？何不責《妙經》增加無量義耶？又",
    "T34n1719_10c:0353b23": "放光但云「上至三十三天」，法護何事抑佛光",
    "T34n1719_10c:0353b24": "明？《妙經》云「八百弟子」，《正經》云「十八人中」，凡",
    "T34n1719_10c:0353b25": "云「如恒河沙」，一切皆云「如江河砂」。〈序品〉既",
    "T34n1719_10c:0353b26": "爾，正宗之中錯不可數，何不依之而獨引",
    "T34n1719_10c:0353b27": "〈囑累〉？是故《正經》並未可依。縱是什公所移，",
    "T34n1719_10c:0353b28": "應見梵文深旨；若也漫移，何不安餘品後，",
    "T34n1719_10c:0353b29": "而必著此中？使無如上諸妨，更移著後生",
    "T34n1719_10c:0353c01": "諸妨耶？故使流行之處眾聖冥加。次正釋",
    "T34n1719_10c:0353c02": "品中亦具四悉，初世界中約得名以釋品，",
    "T34n1719_10c:0353c03": "得名事別即世界。又「累」者連及也，字應單作；",
    "T34n1719_10c:0353c04": "後人加口者，意言口囑，即義立也。言「煩爾」",
    "T34n1719_10c:0353c05": "者，「爾」汝也。謂累汝後代，如帶累也。《左傳》云：",
    "T34n1719_10c:0353c06": "「相時而動無累後人」，此是如來適時而化，",
    "T34n1719_10c:0353c07": "示有謙詞。又令於三世傳法不絕，三世",
    "T34n1719_10c:0353c08": "不同亦世界也。次為人者，此是後世宣布生",
    "T34n1719_10c:0353c09": "善。次對治者，令後世受者使不失故，治其",
    "T34n1719_10c:0353c10": "失惡故名對治。次第一義者，令後代人奉",
    "T34n1719_10c:0353c11": "旨入住，入住即證真也。初兩字並在能付，",
    "T34n1719_10c:0353c12": "次兩字皆在所付，三囑在能付、累在所付。",
    "T34n1719_10c:0353c13": "次正付囑中釋三摩者，先約所表釋，所付",
    "T34n1719_10c:0353c14": "不輕須以淺表深，故身口心三付方表慇",
    "T34n1719_10c:0353c15": "懃。次約四悉者，即具事理。經言「現大神力」",
    "T34n1719_10c:0353c16": "者，如來向現十種神力，已表當現四一益",
    "T34n1719_10c:0353c17": "竟，而今復云現神力者，正表身口心三付",
    "T34n1719_10c:0353c18": "故也。從座而起以如來一手一時遍摩，故名",
    "T34n1719_10c:0353c19": "為大。有人引《大經》中內有弟子解甚深義，",
    "T34n1719_10c:0353c20": "不為利養不生諍競，外有清淨檀越，佛法",
    "T34n1719_10c:0353c21": "久住，若不爾者法不久住。此是彼經最後",
    "T34n1719_10c:0353c22": "誡勸道俗弘通，亦捃拾之遺囑耳。不同今",
    "T34n1719_10c:0353c23": "經乃是一期宣暢，他方欲散，現十神力囑",
    "T34n1719_10c:0353c24": "累十方，佛親摩頂菩薩三受，表法懃懃。「佛",
    "T34n1719_10c:0353c25": "之智慧」等者，取覺照邊屬一切智見畢竟",
    "T34n1719_10c:0353c26": "空。「如來智慧為道種智」者，即取從因至果",
    "T34n1719_10c:0353c27": "得道種名，道種從權，具如第一卷中悉以",
    "T34n1719_10c:0353c28": "能契之行名為權也。「於如來室」至「如是明",
    "T34n1719_10c:0353c29": "三智」者，即依座室三各具三智，秖是三一相",
    "T34n1719_10c:0354a01": "即、三一互融，故一中具三，以此三事弘經",
    "T34n1719_10c:0354a02": "益他，令他各得果地三智之用，故知室若",
    "T34n1719_10c:0354a03": "無二弘誓不普，衣若無二法身不滿，座若",
    "T34n1719_10c:0354a04": "無二惑破不周。「如是施主」下，結能施意，應",
    "T34n1719_10c:0354a05": "云如是施主三法無闕自他不空，是施主",
    "T34n1719_10c:0354a06": "故有大慈悲，自既入室令他入室；無慳吝",
    "T34n1719_10c:0354a07": "故，自既著衣令地著衣；無所畏故，自既坐",
    "T34n1719_10c:0354a08": "座令他坐座。亦可云無慳吝故施此三",
    "T34n1719_10c:0354a09": "法，無所畏故說此三法，若施若說皆具慈",
    "T34n1719_10c:0354a10": "悲，即入室三法也。「汝等」等者，汝等當學如",
    "T34n1719_10c:0354a11": "來以此三法而流通之，以此三三應施一",
    "T34n1719_10c:0354a12": "切。故《經》云「汝等即是眾生之大施主」，此明經",
    "T34n1719_10c:0354a13": "之功用必具三三，況復所弘三三之法，方名",
    "T34n1719_10c:0354a14": "令他得於所弘。「世尊勅」者，具奉行之，他人",
    "T34n1719_10c:0354a15": "於此辯凡夫慳，引《成論》云，慳有五種，住處",
    "T34n1719_10c:0354a16": "護他物稱讚法慳。法慳七報：一生生常盲，二",
    "T34n1719_10c:0354a17": "生生愚癡，三生怨家中，四受胎或死，五為",
    "T34n1719_10c:0354a18": "諸佛怨，六善人遠離，七無惡不造。若消此",
    "T34n1719_10c:0354a19": "文，都不相關。且言如來若以小乘化，我則",
    "T34n1719_10c:0354a20": "墮慳貪，勸弘法者捨凡夫慳，此消可爾。若",
    "T34n1719_10c:0354a21": "直以此證，令佛同凡，深不可也。",
    "T34n1719_10c:0354a22": "釋藥王品釋藥王品",
    "T34n1719_10c:0354a23": "釋品引《觀經》釋名即世界也。「此文」去，具以",
    "T34n1719_10c:0354a24": "今經而成四悉。「若推」下明得名前後，非四",
    "T34n1719_10c:0354a25": "悉意。「竭其神力」者，用神通力三昧供養也。",
    "T34n1719_10c:0354a26": "「盡其形命」者，用其報法即燒臂也。「庶令弟子」",
    "T34n1719_10c:0354a27": "等者，上人行之令下效故，此則自他二義",
    "T34n1719_10c:0354a28": "具足。「諸佛」下「云云」者，令述有無，不輕乃至",
    "T34n1719_10c:0354a29": "〈方便品〉來，豈獨佛耶？「下品亦有佛」者，雲雷音",
    "T34n1719_10c:0354b01": "王佛、寶威德上王佛等，況釋迦化主始末恒",
    "T34n1719_10c:0354b02": "在，況復應以佛身度等，然應須云上品",
    "T34n1719_10c:0354b03": "有菩薩，佛事為正；下品有佛，菩薩事為正。",
    "T34n1719_10c:0354b04": "通途論之，從化主說，一切皆以佛為正",
    "T34n1719_10c:0354b05": "也。「藥王」至「流通義便」者，佛囑累已大事功",
    "T34n1719_10c:0354b06": "畢，隨物偏好故乘乘不同，真如實相是所",
    "T34n1719_10c:0354b07": "乘之體，一乘因果是所乘之事，苦行等是乘",
    "T34n1719_10c:0354b08": "乘之緣，隨物機宜故使弘者隨緣不等，故",
    "T34n1719_10c:0354b09": "所乘體皆妙法也。以依一實立因果故，乘",
    "T34n1719_10c:0354b10": "於所乘以利物故，故曰乘乘。「問為三」者，初",
    "T34n1719_10c:0354b11": "一利他，次一自行，遊化亦苦行，苦行亦利他，",
    "T34n1719_10c:0354b12": "已下去文如妙音等皆不出自他，自行皆",
    "T34n1719_10c:0354b13": "不出智斷福慧，利他皆不出三昧神通。「通",
    "T34n1719_10c:0354b14": "問遊」者，遊必具足十法界身，並如妙音、觀",
    "T34n1719_10c:0354b15": "音，但別舉苦行以逗所宜，故請答之言意",
    "T34n1719_10c:0354b16": "在苦行。「有佛聲聞」者文略，具如經列，有菩",
    "T34n1719_10c:0354b17": "薩及菩薩壽等。《經》「即時入是三昧」者，普現三",
    "T34n1719_10c:0354b18": "昧理無出入，表用三昧之力故云「入」耳。《經》",
    "T34n1719_10c:0354b19": "「以神通力願」者，明不以世火還依所得三",
    "T34n1719_10c:0354b20": "昧起利他願，以智觀火焚難思境，故使光",
    "T34n1719_10c:0354b21": "明起斯照彼，佛亦以逗物故讚。「真法供養」",
    "T34n1719_10c:0354b22": "等者，先總舉能觀所觀，次及觀相。「當是」之",
    "T34n1719_10c:0354b23": "言正顯真法，所以燒身名真法者，由內觀",
    "T34n1719_10c:0354b24": "故。所觀者何？即此生身由惑因故惑斯惑",
    "T34n1719_10c:0354b25": "果。「皆用」之言顯因果俱蕩。「又觀若身若火」等",
    "T34n1719_10c:0354b26": "者，於中先明法空，次「誰燒」下辯生空。初法",
    "T34n1719_10c:0354b27": "空者，既即實相實相無燒，身火能所安得有",
    "T34n1719_10c:0354b28": "燒有能所耶？次生空者，非但身等皆是實",
    "T34n1719_10c:0354b29": "相，身等宰主一切皆無，故名為「誰」。「燒」者，能",
    "T34n1719_10c:0354c01": "燒火也。「然」者，所然身也。身火並是能供事也，",
    "T34n1719_10c:0354c02": "佛法即是所供田也。宰主即是能觀觀者，身",
    "T34n1719_10c:0354c03": "火能所觀境也。境智不二能所斯亡，以不二",
    "T34n1719_10c:0354c04": "觀觀不二境，成不二行會不二空，作是",
    "T34n1719_10c:0354c05": "觀時苦為法界，見聞者益故曰「乘乘」。若不",
    "T34n1719_10c:0354c06": "爾者，成無益苦行，佛有誠誡實可先思。所",
    "T34n1719_10c:0354c07": "以投巖無招外行之論，赴火不為內眾之",
    "T34n1719_10c:0354c08": "譏，良由內有理觀、外曉期心，故勝熱息善",
    "T34n1719_10c:0354c09": "財之疑，尼乾生嚴熾之解，篤論其道行方有",
    "T34n1719_10c:0354c10": "剋。心正行正、智邪事邪，行不可廢、智不可",
    "T34n1719_10c:0354c11": "亡，後學之徒無失法利。有人問云：律制燒",
    "T34n1719_10c:0354c12": "身得蘭，燒指得吉，此中讚燒其事如何？今",
    "T34n1719_10c:0354c13": "為答之，大小開制教法不同，小制結過、大",
    "T34n1719_10c:0354c14": "制令燒，故《梵網》中若不燒者非出家菩薩，",
    "T34n1719_10c:0354c15": "豈獨令俗而不制道？故知順小行易不燒",
    "T34n1719_10c:0354c16": "何難？從大誠難燒乃不易。世以不持為大，",
    "T34n1719_10c:0354c17": "則大小俱傾，信此土機緣咸迷大小，不知",
    "T34n1719_10c:0354c18": "先小後大，依何夏次？先大後小，何心而受？",
    "T34n1719_10c:0354c19": "先小後大，開小乘遮不？先大後小，遮菩薩",
    "T34n1719_10c:0354c20": "開不？一界之內兩眾如何？一身之中二體同",
    "T34n1719_10c:0354c21": "異，大乘於小取益從何？小誦於大招損",
    "T34n1719_10c:0354c22": "誰測？勤勤甄別用為來種，所乘之乘皆妙法",
    "T34n1719_10c:0354c23": "故，以依一實立因果故，乘其所乘以利",
    "T34n1719_10c:0354c24": "物故，但自揣己德歷境觀心，與心相應當",
    "T34n1719_10c:0354c25": "順開制。今藥王久證並出開制之方，重法",
    "T34n1719_10c:0354c26": "亡懷起神通之願，為軌凡下思之可知。《經》",
    "T34n1719_10c:0354c27": "「以旃檀為𧂐」者，他人疑云：何得旃檀而為",
    "T34n1719_10c:0354c28": "𧂐耶？答：此土大愛道入涅槃後，猶用旃檀",
    "T34n1719_10c:0354c29": "闍維，況彼淨土何足為難？然淨穢並陳非",
    "T34n1719_10c:0355a01": "世有也，皆聖力故。《經》云「七萬二千歲」等者，",
    "T34n1719_10c:0355a02": "問：燒身但經千二百歲，燒臂何故時長？答：前",
    "T34n1719_10c:0355a03": "為自行身盡入滅，今為弘法令物會三，",
    "T34n1719_10c:0355a04": "故云「令無數」等，既言無數聲聞發菩提心，故",
    "T34n1719_10c:0355a05": "知喜見於佛滅後不令此等住於小果，此",
    "T34n1719_10c:0355a06": "土亦然。《經》云「金色之身」者，前已得普現，即",
    "T34n1719_10c:0355a07": "八相金色，故知此中須在極果。「能生」等者，",
    "T34n1719_10c:0355a08": "如父母必以四護護子，今發心由法為「生」，",
    "T34n1719_10c:0355a09": "始終隨逐為「養」，令滿極果為「成」，能應法",
    "T34n1719_10c:0355a10": "界為「榮」，雖四不同以法為本。又此四法即",
    "T34n1719_10c:0355a11": "四悉檀，次第對之亦應可見，此即始終對",
    "T34n1719_10c:0355a12": "四悉也。然前三教各得四益，今對圓說例",
    "T34n1719_10c:0355a13": "上可知。問：初開章云歎能持人，何故向云",
    "T34n1719_10c:0355a14": "「不如一偈」，又云「法是佛師」等耶？答：前歎有",
    "T34n1719_10c:0355a15": "法之人，今歎在人之法。言「初歎體，次歎用」",
    "T34n1719_10c:0355a16": "者，非宗體之體，非宗用之用，通指一部為",
    "T34n1719_10c:0355a17": "體，部內體、宗、用三，共有如是拔與等用。「十",
    "T34n1719_10c:0355a18": "寶山」者，具如《止觀》第五記。引《華嚴經》「或一",
    "T34n1719_10c:0355a19": "或二」者，《俱舍》云：「前七金所成蘇迷盧四寶，金",
    "T34n1719_10c:0355a20": "或兼餘，故云一二。」「諸經說權智」等者，權不",
    "T34n1719_10c:0355a21": "即實致令教法皆非自在，諸機不融故教",
    "T34n1719_10c:0355a22": "主別爾。「諸經明實智」等者，並是權外之實故",
    "T34n1719_10c:0355a23": "破疑不遍，尚不及此經說施權意已破諸",
    "T34n1719_10c:0355a24": "疑，故云「即實而權」，況復今經本為顯實，有疑",
    "T34n1719_10c:0355a25": "皆斷，故云「即權而實」，所以權實之語非獨今",
    "T34n1719_10c:0355a26": "經，相即之言出自於此，不收於小是故異",
    "T34n1719_10c:0355a27": "也。「文云學無學」等者，指三教菩薩為發菩",
    "T34n1719_10c:0355a28": "薩心者，今經為彼之父能生彼故，昔謂非",
    "T34n1719_10c:0355a29": "子至此方知。「餘經要因功用」者，但取發心畢",
    "T34n1719_10c:0355b01": "竟不別，不同三教要因功用，如別教地前",
    "T34n1719_10c:0355b02": "為方便也。「如風」下「云云」者，初住已入無功用",
    "T34n1719_10c:0355b03": "位，應具簡車體及具度等，釋如風所以至",
    "T34n1719_10c:0355b04": "入初住無功用道。《經》云「五百歲」者，《大集經》",
    "T34n1719_10c:0355b05": "中有五五百，具如前文。《經》云「若有女人」等",
    "T34n1719_10c:0355b06": "者，此中秖云得聞是經如說修行即淨土因，",
    "T34n1719_10c:0355b07": "不須更指《觀經》等也。問：如何修行？答：既云",
    "T34n1719_10c:0355b08": "如說修行，即依經立行，具如〈分別功德品〉中",
    "T34n1719_10c:0355b09": "直觀此土四土具足，故此佛身即三身也，故",
    "T34n1719_10c:0355b10": "此大眾即一切眾。以惑未斷故，故安樂行是",
    "T34n1719_10c:0355b11": "同居淨土行之氣分也，故不離同居穢見同",
    "T34n1719_10c:0355b12": "居淨。問：同居類多，何必極樂？答：教說多故，由",
    "T34n1719_10c:0355b13": "物機故，是攝生故，令專注故，宿緣厚故，",
    "T34n1719_10c:0355b14": "約多分故。下分兜率其例不同，但在機感。",
    "T34n1719_10c:0355b15": "釋妙音菩薩品釋妙音菩薩品",
    "T34n1719_10c:0355b16": "此品初具三釋，初文因緣，次「昔得」下約教，次",
    "T34n1719_10c:0355b17": "「此品」下本迹，唯無觀心，因緣甚略。且義立",
    "T34n1719_10c:0355b18": "者，音樂世界，自隨為人，奉鉢對治，道器第",
    "T34n1719_10c:0355b19": "一義。觀音有問得名之由，此中無者，此從",
    "T34n1719_10c:0355b20": "自行、下從利他。又如常不輕中亦有本",
    "T34n1719_10c:0355b21": "事，即名以顯本事，始從內解終至利他，",
    "T34n1719_10c:0355b22": "同在一名之內，雖自他不同，準觀音名",
    "T34n1719_10c:0355b23": "下有普門之名，此亦應爾，同得普現色身三",
    "T34n1719_10c:0355b24": "昧。若爾，〈藥王〉下五一切皆然，藥王又在獻呪",
    "T34n1719_10c:0355b25": "之初，淨德又指妙音身，是故五品法門定無",
    "T34n1719_10c:0355b26": "優劣，但隨機便乘乘不同，況普門居中理",
    "T34n1719_10c:0355b27": "通上下，以人對法理亦感均，單消其名義亦",
    "T34n1719_10c:0355b28": "無舛，不可從名異而蔽其法門。「當卑其地」",
    "T34n1719_10c:0355b29": "去勸成機緣，明普現意。若不以鬼畜為鬼",
    "T34n1719_10c:0355c01": "畜，但卑己心之地，則自壅妙法之流。「大人",
    "T34n1719_10c:0355c02": "相」等者，為四：先正略釋，是不思議相海故名",
    "T34n1719_10c:0355c03": "為大。次「遍體」下寄於所現展轉校量。三「此",
    "T34n1719_10c:0355c04": "相」下大小對並。四「問答」下釋疑。初二可見。",
    "T34n1719_10c:0355c05": "三對並中二：先寄小表大，故以應迹之相",
    "T34n1719_10c:0355c06": "因順於師長之毫光，因果相召照之必來。",
    "T34n1719_10c:0355c07": "言「本弟子」者，照非無緣本曾關涉，名昔為",
    "T34n1719_10c:0355c08": "本未必久本。「白毫」下次明大中實因所感，",
    "T34n1719_10c:0355c09": "照之令弘開顯之經，此乃因勝果勝，令弘",
    "T34n1719_10c:0355c10": "勝教是故放之。釋疑中二重問答：初問答",
    "T34n1719_10c:0355c11": "能放光疑，次問答所召眾疑。初疑意者，約",
    "T34n1719_10c:0355c12": "不思議相海，總立用問約事校量。答中云",
    "T34n1719_10c:0355c13": "「他經所明」等者，召他屬事宜且從他，故附",
    "T34n1719_10c:0355c14": "方便教云有優劣。又約應身現相宜附他",
    "T34n1719_10c:0355c15": "經，令弘實教故復從大，大復從因而為所",
    "T34n1719_10c:0355c16": "表，故云「放光令弘此法」，況顯本已尚無近",
    "T34n1719_10c:0355c17": "迹，豈存小耶？「何故召東說西」者，問意者，十",
    "T34n1719_10c:0355c18": "方菩薩豈皆無緣，何故放光但召東方妙音",
    "T34n1719_10c:0355c19": "竟，次說西方觀世音？答中從表，於中四：初",
    "T34n1719_10c:0355c20": "辯能表，次「未發心」下正明所表，三「一菩薩」下",
    "T34n1719_10c:0355c21": "舉例，四「聖不」下結用表意。初文三：先明能",
    "T34n1719_10c:0355c22": "表之光，次明光所照意，三「東是」下舉能表",
    "T34n1719_10c:0355c23": "意。次「未發」下出所表中，但舉始終任運攝",
    "T34n1719_10c:0355c24": "照。三舉例者，妙意既爾諸來悉然，但以照",
    "T34n1719_10c:0355c25": "東表始為便，若召南至北四維準知。聖不",
    "T34n1719_10c:0355c26": "繁文，理合十方咸至，如《華嚴》、《大集》諸部《般若》，",
    "T34n1719_10c:0355c27": "光及所召尚通十方，故此但以一方為表。",
    "T34n1719_10c:0355c28": "準下〈觀音〉初釋爾時，亦以妙音對辯，此中",
    "T34n1719_10c:0355c29": "既預以說西對問，故可預以西方對明，云",
    "T34n1719_10c:0356a01": "欲說西方菩薩事，先召東方菩薩等。「敘福",
    "T34n1719_10c:0356a02": "之由」者，既值多佛亦是慧由，但是文略。正",
    "T34n1719_10c:0356a03": "敘福慧中《經》云「悉」，又云「甚深」，故是圓慧。三",
    "T34n1719_10c:0356a04": "昧屬定，對慧名福，尚異三教豈同世有？又",
    "T34n1719_10c:0356a05": "此十六並是法華三昧異名耳。隨義說之，今",
    "T34n1719_10c:0356a06": "稱法華三昧之相。「佛誡」至「而規此耳」者，「肅」",
    "T34n1719_10c:0356a07": "延進也。妙音高位豈可待勗？至此見穢寧",
    "T34n1719_10c:0356a08": "生劣想？但佛寄誡妙音而規其所將。「規」謂",
    "T34n1719_10c:0356a09": "規模。「夫佛」至「諸佛道同」者，先正敘同，次結",
    "T34n1719_10c:0356a10": "同。初文自三：初云「約座為誡」者，依空亡相，",
    "T34n1719_10c:0356a11": "身是有相理為妙空，一塵之身咸與理等，況",
    "T34n1719_10c:0356a12": "丈六之質生劣想耶？次「夫師」等者，佛及弟子",
    "T34n1719_10c:0356a13": "身俱劣者，俱隱寂忍而耐其拙。「夫依報」等",
    "T34n1719_10c:0356a14": "者，應住無緣安其穢土。「此佛」下結同者，一",
    "T34n1719_10c:0356a15": "切應身化儀示迹說法之處，皆具此三，誡眾",
    "T34n1719_10c:0356a16": "而為弘經之軌，故此佛弘經亦勅三意以",
    "T34n1719_10c:0356a17": "例於彼，化儀不出佛身化境國土故也。「受",
    "T34n1719_10c:0356a18": "旨」中三力者，菩薩不無、推功化主。如來先誡",
    "T34n1719_10c:0356a19": "令菩薩自運，菩薩推者往彼實難，何況往復",
    "T34n1719_10c:0356a20": "應須利他，故知往來皆如來力。然又如來加",
    "T34n1719_10c:0356a21": "於可加，菩薩有分但未至極，故以極三",
    "T34n1719_10c:0356a22": "加於分三，令用弘經宗要衣座室耳。故知",
    "T34n1719_10c:0356a23": "皆如來力起於神通，種種莊嚴方能利物，是",
    "T34n1719_10c:0356a24": "則如來以中空故，能以慈悲加諸菩薩，具",
    "T34n1719_10c:0356a25": "足莊嚴故隨機利益。言「莊嚴」者，因中萬行。",
    "T34n1719_10c:0356a26": "「此會」者，彼土也。「若文殊位下」等者，妙音辭彼",
    "T34n1719_10c:0356a27": "佛時云「及見文殊」，豈可遠來求見下位，文",
    "T34n1719_10c:0356a28": "殊位高見華應識，何以問佛「以何因緣」等？",
    "T34n1719_10c:0356a29": "答中二義，並文殊位高或同是補處，一位之",
    "T34n1719_10c:0356b01": "中分始、中、終，或同是古佛則無高下。同位居",
    "T34n1719_10c:0356b02": "始未謝不知。「忝」者辱也。豈一事不知成屈",
    "T34n1719_10c:0356b03": "辱耶？又大眾無敢問者，文殊雖高為欲發",
    "T34n1719_10c:0356b04": "起示為不知。上品云「初得」等者，上〈藥王品〉",
    "T34n1719_10c:0356b05": "云「過去名一切眾生喜見菩薩，於日月淨明",
    "T34n1719_10c:0356b06": "德佛法中，得現一切色身三昧，後重生其",
    "T34n1719_10c:0356b07": "國，於淨德王家，忽然化生，白其父言：我先",
    "T34n1719_10c:0356b08": "已得解一切語言陀羅尼。」既云轉身得一切語",
    "T34n1719_10c:0356b09": "言，即似轉身方得，若云「我先已得」，即似指",
    "T34n1719_10c:0356b10": "先所得色身三昧，即此三昧亦名語言陀羅",
    "T34n1719_10c:0356b11": "尼，故云「猶是色法」。「猶是」之言表與前同，故",
    "T34n1719_10c:0356b12": "此語言與色身但是身口之異，豈可現身",
    "T34n1719_10c:0356b13": "不能說法，但從事別、其理必同，故作異名",
    "T34n1719_10c:0356b14": "消文最便。此則圓門三昧陀羅尼，必是體同",
    "T34n1719_10c:0356b15": "名異，三昧從定、陀羅尼從慧，即不思議之定",
    "T34n1719_10c:0356b16": "慧故得互用，準下釋中三輪具足。又舌下",
    "T34n1719_10c:0356b17": "判三昧與陀羅尼，秖是真位六根耳。",
    "T34n1719_10c:0356b18": "釋普門品釋普門品",
    "T34n1719_10c:0356b19": "初不云因緣等，此通別解，具足三釋唯闕",
    "T34n1719_10c:0356b20": "觀心。十雙中「智斷」下「云云」者，但次第標釋，不",
    "T34n1719_10c:0356b21": "暇先列。「人法」並云「有多種」，各注「云云」者，",
    "T34n1719_10c:0356b22": "並是示為一實并七方便，及以人法。「前後問",
    "T34n1719_10c:0356b23": "答」，前問如文。後問答者，「云何而為眾生說法」",
    "T34n1719_10c:0356b24": "等是也。「福能轉壽」者，羅漢尚能迴福為壽，",
    "T34n1719_10c:0356b25": "況普門示現以不思議福轉成種智，即福智",
    "T34n1719_10c:0356b26": "不二名之為轉，方例九雙。「如珠雨寶」者，所",
    "T34n1719_10c:0356b27": "轉若成不思議福，不同下位。「如意珠」者，珠",
    "T34n1719_10c:0356b28": "具多德，具如《止觀》第五。「鑿井」等者，如《華嚴》",
    "T34n1719_10c:0356b29": "云：「若有世界初成時，眾生所須資生具，菩",
    "T34n1719_10c:0356c01": "薩爾時為工匠，終不造作殺生器。」初略如",
    "T34n1719_10c:0356c02": "《釋籤》中初釋爾時注其四者，四悉耳。若消",
    "T34n1719_10c:0356c03": "文意令會四悉。「說東方菩薩」等者，問：何以",
    "T34n1719_10c:0356c04": "前云「召」今言「說」？答：前文初召，須云「召」；今是",
    "T34n1719_10c:0356c05": "說竟，故云「說」。故品後云「說是品時」。二處皆",
    "T34n1719_10c:0356c06": "有初聞名時，即世界也。皆有隨應為說，即",
    "T34n1719_10c:0356c07": "為人也。皆有答問得三昧由，即除疑也。皆",
    "T34n1719_10c:0356c08": "有聞品得益不同，即得道也。《經》云「偏袒」者，",
    "T34n1719_10c:0356c09": "此土謝過而肉袒，彼國興敬而偏服，蓋二土",
    "T34n1719_10c:0356c10": "風俗不同耳。先釋無盡意名，於中初釋無",
    "T34n1719_10c:0356c11": "盡，先引三經；次總結成三觀，初引《大品》空、",
    "T34n1719_10c:0356c12": "《大集》假、《淨名》中，《大品》明空則無盡；《大集》八十",
    "T34n1719_10c:0356c13": "無盡門既多門不同，即是假也；《淨名》夫無盡",
    "T34n1719_10c:0356c14": "者，無有盡與不盡，雙非故中也。次釋意中",
    "T34n1719_10c:0356c15": "亦先約三觀，次結。初空觀中雖並引境智，",
    "T34n1719_10c:0356c16": "正在和合皆無自性，智隨境空，無盡家之",
    "T34n1719_10c:0356c17": "意名為空意。次「又意」下約假者，世出世是",
    "T34n1719_10c:0356c18": "境，智隨於境，境多智多。次約中心者，以能",
    "T34n1719_10c:0356c19": "觀心性中故，所觀亦中，此約智照境說。「此",
    "T34n1719_10c:0356c20": "約」下結，二處結文並云「觀智」者，咸約能立",
    "T34n1719_10c:0356c21": "問答；俱云「慧莊嚴」者，問答已是二莊嚴竟。",
    "T34n1719_10c:0356c22": "今釋其意，云問答名莊嚴者，定慧二嚴之",
    "T34n1719_10c:0356c23": "中慧莊嚴也。況二菩薩名及以佛名，俱從慧",
    "T34n1719_10c:0356c24": "立。「多苦苦一人」等四句，一一句中有苦皆救",
    "T34n1719_10c:0356c25": "咸可持名，以有五隻十雙普故，故念念咸",
    "T34n1719_10c:0356c26": "益。圓菩薩皆然，但隨緣耳。《經》云「觀世音菩薩",
    "T34n1719_10c:0356c27": "即時」等者，有人以「觀世音」三字著下句上，",
    "T34n1719_10c:0356c28": "興皇著上句末，於下句上又足「觀世音」三",
    "T34n1719_10c:0356c29": "字。二俱不然，依下句頭亦不須足。有人",
    "T34n1719_10c:0357a01": "問：何以同念有脫不脫？答：同念是顯機，得脫",
    "T34n1719_10c:0357a02": "有冥顯，由過現緣差受益有等級，若其機",
    "T34n1719_10c:0357a03": "感厚，定業亦能轉，若過現緣淺，微苦亦無徵。",
    "T34n1719_10c:0357a04": "亦有人云：三災有大小，大謂火水風，小即命",
    "T34n1719_10c:0357a05": "身財。大次第有二，一從小至大，時義可然；",
    "T34n1719_10c:0357a06": "又從急至緩，此未必爾，火不盡急、風不併",
    "T34n1719_10c:0357a07": "緩。小亦有二，一從重至輕，二從難至易。",
    "T34n1719_10c:0357a08": "此或應爾，事益具如謝敷等《觀音應驗記》。說",
    "T34n1719_10c:0357a09": "別答中「三業機」者，七難是口機，以稱名故，",
    "T34n1719_10c:0357a10": "三毒是意機，令常念故，二求是身機，常禮",
    "T34n1719_10c:0357a11": "拜故。「火難」者，有人引《仁王經》七火不同，一鬼",
    "T34n1719_10c:0357a12": "火，二龍火，三霹靂火，四山神火，五人火，六",
    "T34n1719_10c:0357a13": "樹火，七賊火。人火者，惡業發時身自出火。",
    "T34n1719_10c:0357a14": "樹火者，如久旱時諸木自出火，及至釋",
    "T34n1719_10c:0357a15": "水，則無七相，況復七相無所表對，故不用",
    "T34n1719_10c:0357a16": "也。今文俱三，火名雖同淺深各異，若不爾",
    "T34n1719_10c:0357a17": "者，云何顯觀音力大、念者功深？「入大乘」下引",
    "T34n1719_10c:0357a18": "《論》格量。「六十二億」等者，有云：菩薩無殊，欲",
    "T34n1719_10c:0357a19": "令偏重觀音故也。有云：佛法二門，謂等不",
    "T34n1719_10c:0357a20": "等。不等如禮諸佛教說功異；平等者，得福",
    "T34n1719_10c:0357a21": "無殊。今問，若平等者，佛既無偏無不平等，",
    "T34n1719_10c:0357a22": "何故不等？以佛不可有等級故，故等不等",
    "T34n1719_10c:0357a23": "秖是被緣，雖是被緣亦未申難，故須依",
    "T34n1719_10c:0357a24": "今偏圓以釋。非但菩薩諸教不一，亦乃一",
    "T34n1719_10c:0357a25": "教設迹不同，此約境判。若心境相對四句分",
    "T34n1719_10c:0357a26": "別，今此乃是兩俱句邊，持六十二億心境俱",
    "T34n1719_10c:0357a27": "劣，受持觀音心境俱勝，此即定教當教而",
    "T34n1719_10c:0357a28": "觀。若二交互句，並境隨心轉。問：何故《法華論》",
    "T34n1719_10c:0357a29": "中乃以持六十二億恒沙佛名為校量耶？",
    "T34n1719_10c:0357b01": "答：有云《論》誤，今云不爾。今先出《論》文，次略",
    "T34n1719_10c:0357b02": "消釋。《論》云：「受持觀音名，與六十二億恒沙",
    "T34n1719_10c:0357b03": "諸佛名，彼福平等者，有二種義：一信力故，",
    "T34n1719_10c:0357b04": "二畢竟知故。信力復二：一者求我如觀音，",
    "T34n1719_10c:0357b05": "畢竟信故，二生恭敬心，如彼功德我亦得",
    "T34n1719_10c:0357b06": "故。二畢竟知者，決定知法界故，法界者名",
    "T34n1719_10c:0357b07": "為法性，初地菩薩能證入一切諸佛平等身",
    "T34n1719_10c:0357b08": "故。平等身者，謂真如法身，是故受持觀音",
    "T34n1719_10c:0357b09": "與六十二億恒沙諸佛功德無差。」今謂以",
    "T34n1719_10c:0357b10": "此驗知，須依圓釋。何者？於二義中，信力約",
    "T34n1719_10c:0357b11": "事、畢竟約理，事理相資方成所念。如信力",
    "T34n1719_10c:0357b12": "二中，既云「求我身如觀音」，即指化身。又言",
    "T34n1719_10c:0357b13": "「觀音功德我亦得之」，乃指報身。願齊報應，",
    "T34n1719_10c:0357b14": "方乃成念；但念果德者，何必識理？故次義",
    "T34n1719_10c:0357b15": "云「知法界」等。次引證位即是初地，且引分",
    "T34n1719_10c:0357b16": "證令人識之，故知若念觀音三身，須却以",
    "T34n1719_10c:0357b17": "念佛校之。若以念法身論之，縱引十方",
    "T34n1719_10c:0357b18": "諸佛其功亦等，何但六十二耶？所以《論》文雖",
    "T34n1719_10c:0357b19": "似舉經，乃是增句釋義，亦如〈方便〉初加",
    "T34n1719_10c:0357b20": "難解難知，欲說大法乃增三句而為申釋。",
    "T34n1719_10c:0357b21": "「三十三身十九說法云云」者，應具指離合，結",
    "T34n1719_10c:0357b22": "說少故但十九，如八部四眾但結一說。「結",
    "T34n1719_10c:0357b23": "別開總」者，前三十三身是別，故結云「成就如",
    "T34n1719_10c:0357b24": "是功德」，即以此句復為開下總句之首，故",
    "T34n1719_10c:0357b25": "下總云「種種形」等也。問：此經會三，何故云",
    "T34n1719_10c:0357b26": "應以三乘等耶？答：形異法一，故〈妙音品〉云「種",
    "T34n1719_10c:0357b27": "種變化說是經典」，人不見之，謂說三乘者",
    "T34n1719_10c:0357b28": "謬矣。問：何以〈妙音〉中四乘居後？〈觀音〉中三乘",
    "T34n1719_10c:0357b29": "在初？又無菩薩？答：總而言之無非菩薩，",
    "T34n1719_10c:0357c01": "於須別現者，秖是文略。又三十三身隨感",
    "T34n1719_10c:0357c02": "即應，亦何前後？但二文互顯別。「文廣意狹」至",
    "T34n1719_10c:0357c03": "「云云」者，離開多句故云「文廣」，意唯現文故",
    "T34n1719_10c:0357c04": "云「意狹」。「總答文狹」者，但十二字。言「意廣」者，",
    "T34n1719_10c:0357c05": "既云「種種」，何所不該？「聞品功德」云「持地」者，",
    "T34n1719_10c:0357c06": "《寶雲經》云：「菩薩有十法名持地三昧，如世",
    "T34n1719_10c:0357c07": "間地，一者廣大，二眾生依，三無好惡，四受",
    "T34n1719_10c:0357c08": "大雨，五生草木，六種子所依，七生眾寶，八",
    "T34n1719_10c:0357c09": "生眾藥，九風不動，十師子吼亦不能驚。菩",
    "T34n1719_10c:0357c10": "薩亦爾。」經一一合。今謂以八教判，方應今",
    "T34n1719_10c:0357c11": "經。「聞品功德」下「云云」者，應對諸經及以今",
    "T34n1719_10c:0357c12": "部，辯其得益共別不同，以判教相兼帶等",
    "T34n1719_10c:0357c13": "異，教若唯小顯露，終無結得大益，密得大",
    "T34n1719_10c:0357c14": "益教不可傳，教雖不傳須辨其旨。若如",
    "T34n1719_10c:0357c15": "方等般若之流，以部共故聞益亦共，則具顯",
    "T34n1719_10c:0357c16": "密及以不定，互相知者名為不定，互不相",
    "T34n1719_10c:0357c17": "知名為祕密。是則部內或品似大，益有大",
    "T34n1719_10c:0357c18": "小；或品似小，益亦大小，或兼大小，益亦大",
    "T34n1719_10c:0357c19": "小。皆以向來三義消之，不能具指諸經品",
    "T34n1719_10c:0357c20": "相，思之！思之！今經唯大，大中唯圓，無密偏",
    "T34n1719_10c:0357c21": "小，故聞品益始終無偏。雖於圓中亦有發",
    "T34n1719_10c:0357c22": "心不退及無生等，不與偏小共也。約部判",
    "T34n1719_10c:0357c23": "益良由於此。故〈嚴王品〉雖云「法眼名同體",
    "T34n1719_10c:0357c24": "異」，定非初果，須判為六根清淨法眼位耳，",
    "T34n1719_10c:0357c25": "即七信已上。若聞《法華》令得初果，則《法華》一",
    "T34n1719_10c:0357c26": "部文義俱壞。「初一是橫釋」等者，結前三重釋",
    "T34n1719_10c:0357c27": "無等等以成大車。佛界一念望理名橫，佛",
    "T34n1719_10c:0357c28": "心望理二義均等，故名為橫。次約初心緣",
    "T34n1719_10c:0357c29": "畢竟理，初後相望為豎。第三意者，心之與",
    "T34n1719_10c:0358a01": "理冥符一體，俱不可說，誰論橫豎？初釋唯",
    "T34n1719_10c:0358a02": "佛，心即空也。次釋通一切假也。第三明前",
    "T34n1719_10c:0358a03": "二俱不可得中也。文後偈頌什公不譯，近代",
    "T34n1719_10c:0358a04": "皆云梵本中有，此亦未測什公深意。《續僧",
    "T34n1719_10c:0358a05": "傳》中云：「偈是闍那掘多所譯」，今從舊本故",
    "T34n1719_10c:0358a06": "無所釋，還著本人，具如《止觀》第八記。",
    "T34n1719_10c:0358a07": "釋陀羅尼品釋陀羅尼品",
    "T34n1719_10c:0358a08": "「總持」下二番云「其四」者，並是四悉。初約翻",
    "T34n1719_10c:0358a09": "名，次「諸師」下約釋義，三「惡世」下總攬二重，以",
    "T34n1719_10c:0358a10": "明來意。初又二：先正約四悉，次對諸經開",
    "T34n1719_10c:0358a11": "遮以明四悉。初文者，善惡異故，即世界。次",
    "T34n1719_10c:0358a12": "一番具二悉故，注「其二三」者，能持善邊即",
    "T34n1719_10c:0358a13": "為人，能遮惡邊即對治，中善即第一義。故秖",
    "T34n1719_10c:0358a14": "「遮持」二字四悉具足。生云：近識受持心薄，故",
    "T34n1719_10c:0358a15": "敦之以呪術。注云：幽顯挾贊故曰陀羅尼。",
    "T34n1719_10c:0358a16": "觀生公去注遠矣。本為弘經者護難，豈唯",
    "T34n1719_10c:0358a17": "敦逼呪術，全濫矯俗，如藥王獻六十二億",
    "T34n1719_10c:0358a18": "佛之所說，勇施恒河等佛之所說，況護國四",
    "T34n1719_10c:0358a19": "王、羅剎七女皆為護法請佛印許，如何謂",
    "T34n1719_10c:0358a20": "為呪術敦之耶？然呪之為義本不合翻，如",
    "T34n1719_10c:0358a21": "〈勸發〉中云「菩薩得聞，當知普賢神通之力」，",
    "T34n1719_10c:0358a22": "豈同術耶？若全不可翻，竺法護何故翻之？",
    "T34n1719_10c:0358a23": "若其不曉不翻之意，移品何疑？「大明」等三",
    "T34n1719_10c:0358a24": "者，通論秖是般若，般若總攝故名為呪，總用",
    "T34n1719_10c:0358a25": "總持總破總安俱得名呪，別對三教思之",
    "T34n1719_10c:0358a26": "可見。如此通別復名為通。今別在今經護",
    "T34n1719_10c:0358a27": "法故也。他經隨事，禳災增益攝召不同，彼",
    "T34n1719_10c:0358a28": "文亦各別有觀法，所以新譯並名真言及以",
    "T34n1719_10c:0358a29": "明者，古人見祕密不譯，例如此土禁呪等",
    "T34n1719_10c:0358b01": "法，便以呪名往翻。今言皆是如來難思祕",
    "T34n1719_10c:0358b02": "密真言種子。注「云云」者，令說其意如向略",
    "T34n1719_10c:0358b03": "知。從「諸師」下說呪義者，初文者，王名異故",
    "T34n1719_10c:0358b04": "息惡生善。次文者，即以相應謂為生善，雖",
    "T34n1719_10c:0358b05": "有治罪之言正令順教。第三文者，密治即",
    "T34n1719_10c:0358b06": "對治也。第四文三：先明呪意，次引事釋成，",
    "T34n1719_10c:0358b07": "三「呪亦如是」下重牒結前，具足四法成第",
    "T34n1719_10c:0358b08": "一義，以密具四為稱理也。初病愈世界，罪",
    "T34n1719_10c:0358b09": "除對治，生善為人，道合第一義。三「惡世」下來",
    "T34n1719_10c:0358b10": "意可知。故知此與生公永異，注家云「贊」，未",
    "T34n1719_10c:0358b11": "損大儀終不及護。",
    "T34n1719_10c:0358b12": "釋嚴王品釋嚴王品",
    "T34n1719_10c:0358b13": "「因緣出他經」，未檢。此文亦有四悉，初是世",
    "T34n1719_10c:0358b14": "界，「又莊嚴」下為人，「此王」下治諸根之惡即對",
    "T34n1719_10c:0358b15": "治，「生雖」下即第一義。初文者，「晷」音軌，日月運",
    "T34n1719_10c:0358b16": "行也。「刻」謂漏刻。「喀喀」吐聲也，不進之貌，意",
    "T34n1719_10c:0358b17": "云，一餐不進長途妨於萬里，十日為旬但",
    "T34n1719_10c:0358b18": "唯九飯，復阻高志。白毫東照，照妙音也。一",
    "T34n1719_10c:0358b19": "欲示弘經之利，以勗受法弟子；二示結會",
    "T34n1719_10c:0358b20": "不虛，故《經》云「淨德夫人」者，今佛前光照莊嚴",
    "T34n1719_10c:0358b21": "相菩薩是妙音也。「神呪護經」者，且從後說，準",
    "T34n1719_10c:0358b22": "前亦應云苦行，神呪護法弘經，現身說法",
    "T34n1719_10c:0358b23": "雙規師弟，所以蒙照東至者，知有來往之",
    "T34n1719_10c:0358b24": "勳故也。欲來先云「欲見藥王」等，華德復為",
    "T34n1719_10c:0358b25": "妙音所將，及以此土發起之眾，藥王乃為總",
    "T34n1719_10c:0358b26": "持之主，共成二子之化，兼為結會古今令",
    "T34n1719_10c:0358b27": "時會並識，了宿因不失、信化迹功深，知權",
    "T34n1719_10c:0358b28": "謀叵測、仰遠種難亡。「說四聖之前緣」者，前",
    "T34n1719_10c:0358b29": "緣不同得聖前却，便分能所方乃改邪。又",
    "T34n1719_10c:0358c01": "利物多端邪正異轍，所化既熟能化棄邪。今",
    "T34n1719_10c:0358c02": "從示迹及從後說，故設化之時一凡三聖，",
    "T34n1719_10c:0358c03": "若準佛云「為欲引導妙莊嚴王及一切眾",
    "T34n1719_10c:0358c04": "生故說是法華經」，王宮八萬四千皆任受",
    "T34n1719_10c:0358c05": "持，二子四萬二千俱至佛所，則王及能化一",
    "T34n1719_10c:0358c06": "切悉權。從本為言四俱大聖，如勝鬘受化",
    "T34n1719_10c:0358c07": "有稱歸心，元為國人先迷後悟，化道之軌",
    "T34n1719_10c:0358c08": "理數而然。今從迹說，受化得記四聖名生。",
    "T34n1719_10c:0358c09": "「生雖未獲」者，雖闕生，知化時非久。「臻」至也。",
    "T34n1719_10c:0358c10": "是故預彰入道之兆，例如空生等空故「無",
    "T34n1719_10c:0358c11": "諍」德號預呈。「餘經指此為十波羅蜜」者，《未曾",
    "T34n1719_10c:0358c12": "有經》收六度四等為十度耳，亦不的對。「道",
    "T34n1719_10c:0358c13": "品中節節有三昧」者，七科之中唯念處屬慧、",
    "T34n1719_10c:0358c14": "正勤屬進，餘五科內皆有定名。復別列名",
    "T34n1719_10c:0358c15": "者，當知隨用立名，其理不異。「先白母」者，",
    "T34n1719_10c:0358c16": "父邪母正，故先白母，共設化方。若據其本，",
    "T34n1719_10c:0358c17": "母子元知。今約化儀機熟應發，槌碪相扣",
    "T34n1719_10c:0358c18": "物器方成，是故云「白」。若附世情則母慈先",
    "T34n1719_10c:0358c19": "白，利他之本慈復居先，父王已信宮中又熟，",
    "T34n1719_10c:0358c20": "父王一人何足可化？秖緣宮內未熟，所以",
    "T34n1719_10c:0358c21": "王亦待時。能化兩重遠鑑機理，推功化主",
    "T34n1719_10c:0358c22": "結會古今。《經》云「譬一眼龜」者，約事秖是譬",
    "T34n1719_10c:0358c23": "難值耳。若作所乘，凡龜魚之眼兩向看之，",
    "T34n1719_10c:0358c24": "既云一眼所見非正，在生死海而又邪見，",
    "T34n1719_10c:0358c25": "何可值於佛法浮木實諦之孔？「善知識」者，具",
    "T34n1719_10c:0358c26": "如《止觀》第四記。《華嚴》亦云：「如父母導師醫船」",
    "T34n1719_10c:0358c27": "等。聞品益中「法眼淨」者，有云：初果也。豈王夫",
    "T34n1719_10c:0358c28": "人及與八萬，皆持此經皆當作佛，而聞品",
    "T34n1719_10c:0358c29": "者得小果耶？名同義殊善須斟酌，已如前",
    "T34n1719_10c:0359a01": "說。注者亦云「所見清淨」，不云「小乘初果位」",
    "T34n1719_10c:0359a02": "也。",
    "T34n1719_10c:0359a03": "釋普賢品釋普賢品",
    "T34n1719_10c:0359a04": "三悉者，初世界，「悲華」下為人，「我行」下對治，若",
    "T34n1719_10c:0359a05": "從勝他為名乃是賢於一切，名為普賢。言",
    "T34n1719_10c:0359a06": "「即三悉」至「解釋也」者，既以翻名發願義當",
    "T34n1719_10c:0359a07": "三悉，故云「復是」及以「又是行願」。「又行願」下，亦",
    "T34n1719_10c:0359a08": "却指三悉並是行願，即是以三悉判行願",
    "T34n1719_10c:0359a09": "也。未立第一義者，由釋賢故讓聖方名第",
    "T34n1719_10c:0359a10": "一義，故《悲華》願兼於行，我行而兼於願。「由",
    "T34n1719_10c:0359a11": "來」下次約教也。為四：先古人釋判屬三藏。",
    "T34n1719_10c:0359a12": "「由來」者，由從也。謂古從來作此釋耳。以普",
    "T34n1719_10c:0359a13": "賢名通義別，亦應云通於通別，文無者略，",
    "T34n1719_10c:0359a14": "故知三教釋於普賢並謬。次「今明」去即從",
    "T34n1719_10c:0359a15": "圓釋也。三「若十信」下更對前位，況破通",
    "T34n1719_10c:0359a16": "別。四「今論」下重釋。問：《華嚴》云：「普賢菩薩依於",
    "T34n1719_10c:0359a17": "如如，不依佛土」，今何故云從東方來？答：此",
    "T34n1719_10c:0359a18": "據應迹所從，彼明所證自體，既云等覺，猶",
    "T34n1719_10c:0359a19": "有一分報土身在。經從極理，初住即證一",
    "T34n1719_10c:0359a20": "分如如，正當圓教，所以伏通斷偏，斷極之伏",
    "T34n1719_10c:0359a21": "方名普賢。伏通在初故云「伏始」，是賢非普",
    "T34n1719_10c:0359a22": "故「非頂非周」。故「隣初」下約初住位，十住之",
    "T34n1719_10c:0359a23": "初故非後極，十地但斷四十品盡，非斷伏",
    "T34n1719_10c:0359a24": "極，知非普賢義也。四重約位正判，先正判，",
    "T34n1719_10c:0359a25": "次引《釋論》以證圓極，《論》引《大經》文也。「具四",
    "T34n1719_10c:0359a26": "悉云云」者，不預列耳，即其四文是。「隨去」等",
    "T34n1719_10c:0359a27": "者，去動秖是表來去也。「隨」者，非先積而後",
    "T34n1719_10c:0359a28": "雨，非先畜而後奏，故以龍雨譬之。此是心",
    "T34n1719_10c:0359a29": "力、法力、眾生力、應化力、不思議力之所致也。",
    "T34n1719_10c:0359b01": "「略用二力」者，威德神通前已具列，自在等四",
    "T34n1719_10c:0359b02": "以表四德。今略無自在及以名聞，但二兼",
    "T34n1719_10c:0359b03": "二故也。經文既云「與無數等，各現二力」者，",
    "T34n1719_10c:0359b04": "當知所隨皆法身也。主伴並具四德，故云",
    "T34n1719_10c:0359b05": "「各」也。此文既在流通之末，故願聞之言，雙",
    "T34n1719_10c:0359b06": "請正宗及流通也。別列四句文中二解：正",
    "T34n1719_10c:0359b07": "宗，流通。初又二，即迹、本也。迹又二：先約開",
    "T34n1719_10c:0359b08": "權顯實，次約開示悟入。初文初句法身，二三",
    "T34n1719_10c:0359b09": "般若，第四解脫，二德莊嚴法身，是故後三",
    "T34n1719_10c:0359b10": "約於初句。於初句中「遠惡」下八字，即四悉",
    "T34n1719_10c:0359b11": "也。次約開等中經典四句迴互者，以從開",
    "T34n1719_10c:0359b12": "等次第故也。「唯三唯四」者，四秖是四安樂行，",
    "T34n1719_10c:0359b13": "三秖是三德及座衣室三。前文釋衣等三，皆",
    "T34n1719_10c:0359b14": "通兩句各有能所；今從一邊則以空座",
    "T34n1719_10c:0359b15": "為般若，所覆為法身，能覆為解脫，此中正",
    "T34n1719_10c:0359b16": "定合在法身德中，前對開顯中即合正定",
    "T34n1719_10c:0359b17": "入般若中，以此一句兩句得名故也。「浪作",
    "T34n1719_10c:0359b18": "餘解」者，設若有人不許此解，則為不許自",
    "T34n1719_10c:0359b19": "行化他，則為不許開示悟入，則為不許室",
    "T34n1719_10c:0359b20": "衣座三，則為不許方軌弘經。若言非是不",
    "T34n1719_10c:0359b21": "許但是無文，若謂經無即是不許逐要重",
    "T34n1719_10c:0359b22": "說，若不爾者，將何以攬今經正宗至此為",
    "T34n1719_10c:0359b23": "重說耶？經初存其開等四句而為四釋，今",
    "T34n1719_10c:0359b24": "至此經末又示開等還須四釋，故知始末",
    "T34n1719_10c:0359b25": "並是此經體宗用也。是則序、正、流通無非妙",
    "T34n1719_10c:0359b26": "法。教內法中云「三番」者，即讀誦思惟三七",
    "T34n1719_10c:0359b27": "日也。有人至此亦引文云：行有五法：一、三",
    "T34n1719_10c:0359b28": "七見，二、七七見，三、一生見，四、二生見，五、三生",
    "T34n1719_10c:0359b29": "見。又云應有六法：一嚴道場，二淨身，三六",
    "T34n1719_10c:0359c01": "時，四啟請，五讀誦，六思惟甚深空法。作是",
    "T34n1719_10c:0359c02": "觀時能滅百千萬億阿僧祇重罪。若爾，何以",
    "T34n1719_10c:0359c03": "解釋一經都無啟心投想之地，至此乃引",
    "T34n1719_10c:0359c04": "《普賢觀經》？況今自云「讀誦書寫者，欲修習是",
    "T34n1719_10c:0359c05": "《法華經》，於三七日中一心精進，我當乘象",
    "T34n1719_10c:0359c06": "至其人前」，故知若修行若解說，請依今師",
    "T34n1719_10c:0359c07": "方有所至。所以非《玄》文無以導，非《止觀》",
    "T34n1719_10c:0359c08": "無以達，非此疏無以持，非一家無以進。",
    "T34n1719_10c:0359c09": "若不爾者，用是教為？用講宣為？故東京",
    "T34n1719_10c:0359c10": "安國寺尼慧忍置法華道場，今天下仿效而",
    "T34n1719_10c:0359c11": "迷其本，不知此尼依憑有在而親感普賢？",
    "T34n1719_10c:0359c12": "然雖有置道場處，多分師心。況今講者而",
    "T34n1719_10c:0359c13": "欲輕略斯教，良由不知教旨故也。適與江",
    "T34n1719_10c:0359c14": "淮四十餘僧往禮臺山，因見不空三藏門人",
    "T34n1719_10c:0359c15": "含光奉勅在山修造，云與不空三藏親遊",
    "T34n1719_10c:0359c16": "天竺。彼有僧問曰：「大唐有天台教迹，最堪",
    "T34n1719_10c:0359c17": "簡邪正曉偏圓，可能譯之將至此土耶？」",
    "T34n1719_10c:0359c18": "豈非中國失法求之四維？而此方少有識",
    "T34n1719_10c:0359c19": "者，如魯人耳。故厚德向道者莫不仰之。",
    "T34n1719_10c:0359c20": "敬願學者行者隨力稱讚，應知自行兼人並",
    "T34n1719_10c:0359c21": "異他典，若說若聽境智存焉，若冥若顯種",
    "T34n1719_10c:0359c22": "熟可期，並由弘經者有方故也。若直爾講",
    "T34n1719_10c:0359c23": "說是弘經者，何須衣座室三之誡？如來所遣",
    "T34n1719_10c:0359c24": "豈可聊爾。余省躬揣見自覺多慚，迫以眾",
    "T34n1719_10c:0359c25": "緣彊復疏出，縱有立破為樹圓乘，使同志",
    "T34n1719_10c:0359c26": "者開佛知見，終無偏黨而順臆度，冀諸覽",
    "T34n1719_10c:0359c27": "者悉鑑愚誠。一句染神咸資彼岸，思惟修",
    "T34n1719_10c:0359c28": "習永用舟航，隨喜見聞恒為主伴，若取若",
    "T34n1719_10c:0359c29": "捨經耳成緣，或順或違終因斯脫，願解脫",
    "T34n1719_10c:0360a01": "之日依報正報常宣妙經，一剎一塵無非",
    "T34n1719_10c:0360a02": "利物，唯願諸佛冥熏加被，一切菩薩密借",
    "T34n1719_10c:0360a03": "威靈，在在未說皆為勸請，凡有說處親承",
    "T34n1719_10c:0360a04": "供養，一句一偈增進菩提，一色一香永無退",
    "T34n1719_10c:0360a05": "轉。",
    "T34n1719_10c:0360a06": "法華文句記卷第十下"
}