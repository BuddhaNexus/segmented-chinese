{
    "T35n1733_011:0306a14": "華嚴經探玄記卷第十一(此盡第二地)",
    "T35n1733_011:0306a16": "魏國西寺沙門法藏述",
    "T35n1733_011:0306a17": "第四校量勝分。菩薩住此中勝三乘故。",
    "T35n1733_011:0306a18": "前初住及安住已說過小。何故至此方說",
    "T35n1733_011:0306a19": "勝耶。釋云。菩薩諸行是事皆過。前是初住及",
    "T35n1733_011:0306a20": "正住過。今地滿勝故亦辨過。如小乘見位",
    "T35n1733_011:0306a21": "無此勝德。今此不同故顯殊勝。然此勝相",
    "T35n1733_011:0306a22": "略說三種。願是標志遐廣。行是依誓造修。",
    "T35n1733_011:0306a23": "果是當位行成就。",
    "T35n1733_011:0306a24": "初願中略作七門。一顯名。二體性。三約修",
    "T35n1733_011:0306a25": "分別。四約行分別。五約所求行位分別六",
    "T35n1733_011:0306a26": "因果分別。七釋文。初名者。願是希求義。地",
    "T35n1733_011:0306a27": "論云發諸大願者隨心求義故。次顯別名。",
    "T35n1733_011:0306a28": "此論中但釋文不顯名。古來諸德依義作",
    "T35n1733_011:0306a29": "名。或有順或不順。今依梁攝論具列十名。",
    "T35n1733_011:0306b01": "彼云。一供養願。願供養勝緣福田師法主。",
    "T35n1733_011:0306b02": "二受持願。願受持勝妙正法。三轉法輪願。",
    "T35n1733_011:0306b03": "願於大集中轉未曾有法輪。四修行願。願",
    "T35n1733_011:0306b04": "如說修行一切菩薩正行。五成就願。願成",
    "T35n1733_011:0306b05": "就此器世界眾生三乘善根。六承事願。願往",
    "T35n1733_011:0306b06": "諸佛土常見諸佛恒得敬事聽受正法。七",
    "T35n1733_011:0306b07": "淨土願。願清淨自土安立正法及能修行",
    "T35n1733_011:0306b08": "眾生。八不離願。願於一切生處恒不離諸",
    "T35n1733_011:0306b09": "佛菩薩得同意行。九利益願。願於一切時",
    "T35n1733_011:0306b10": "恒作益利眾生事無有空過。十正覺願。願",
    "T35n1733_011:0306b11": "與一切眾生同得無上菩提恒作佛事。解",
    "T35n1733_011:0306b12": "云。此十中。最初供養願。此經中唯約供佛。",
    "T35n1733_011:0306b13": "攝論通餘勝緣師等。第二同。第三此經中是",
    "T35n1733_011:0306b14": "請轉法輪為攝法上首。非是自身作轉法",
    "T35n1733_011:0306b15": "輪事。第四願。有人云此是知眾生心願。此名",
    "T35n1733_011:0306b16": "非也。文中自釋是修菩薩行故同攝論也。",
    "T35n1733_011:0306b17": "第五成就。是教化義同也。第六此經中名知",
    "T35n1733_011:0306b18": "世界願。現前了知世界差別。與攝論不同。",
    "T35n1733_011:0306b19": "會此二說。謂彼承事必往世界。此知世界",
    "T35n1733_011:0306b20": "必事佛故。又不須會。但此經為定。彼論十",
    "T35n1733_011:0306b21": "願從此經出。更餘處無文故。餘後四願意",
    "T35n1733_011:0306b22": "義。悉同可知。第二體性者有六門。一約",
    "T35n1733_011:0306b23": "剋性門。唯識論第九以欲勝解及信為性。",
    "T35n1733_011:0306b24": "願以此三為自性故。二約相應門。梁攝論",
    "T35n1733_011:0306b25": "第十清淨意欲以為願體。依般若故得清",
    "T35n1733_011:0306b26": "淨。依大悲故有意欲。解云。此有五法。一清",
    "T35n1733_011:0306b27": "淨是信。二意是意樂。三欲。四智。五悲。後二",
    "T35n1733_011:0306b28": "是所依。何故依此二者。以願有二故。唯識",
    "T35n1733_011:0306b29": "云。願有二種。謂求菩提願。利樂他願。三",
    "T35n1733_011:0306c01": "約所依。以依後得智起此願故。如餘論",
    "T35n1733_011:0306c02": "說。十度之中後四皆是後得智故。四約行漸",
    "T35n1733_011:0306c03": "增為性。如地論云。何故名大願。光明善根",
    "T35n1733_011:0306c04": "轉勝增廣故。五約眷屬。通一切行故。唯識",
    "T35n1733_011:0306c05": "云。若辨眷屬一一皆以一切俱行功德為",
    "T35n1733_011:0306c06": "性。六約究竟。梁攝論第十云。此十願至登",
    "T35n1733_011:0306c07": "初地乃得成立。何以故。此願以真如為體。",
    "T35n1733_011:0306c08": "初地能見真如故。第三約修分別者。初七",
    "T35n1733_011:0306c09": "是修始。次二修熟。後一修成得果。又從地",
    "T35n1733_011:0306c10": "前初發心時即起此願。至登初地。修願",
    "T35n1733_011:0306c11": "得成。如梁論等辨也。第四約行分別者有",
    "T35n1733_011:0306c12": "二。一別。二通。別而言之。初二自利行。論云",
    "T35n1733_011:0306c13": "初願功德行滿。第二願智慧行滿。次五利他",
    "T35n1733_011:0306c14": "行。於中初云以何身者謂攝法上首身能",
    "T35n1733_011:0306c15": "利他故。二云以何心者。修行心方能攝生",
    "T35n1733_011:0306c16": "故。三何者眾生者。謂四生等是所化故。四眾",
    "T35n1733_011:0306c17": "生住何處者。知世界差別故。五自身住何",
    "T35n1733_011:0306c18": "處能化眾生者。住淨土之處。後三有三義。",
    "T35n1733_011:0306c19": "一初是自利滿。次是利他滿。後是二利得果。",
    "T35n1733_011:0306c20": "二三俱自利。論云後三願顯自身故。三三俱",
    "T35n1733_011:0306c21": "利他。論云此三示現如實教化眾生故。二",
    "T35n1733_011:0306c22": "約通而言之。此十總是自利。俱是利他。故",
    "T35n1733_011:0306c23": "下論云。此校量菩薩願勝有二種。勝聲聞辟",
    "T35n1733_011:0306c24": "支。一常懃修習無量行故。二與一切眾生",
    "T35n1733_011:0306c25": "同行故。解云。此上句自利。後句利他故得知",
    "T35n1733_011:0306c26": "也。第五約所求行位分別者有二。一通。",
    "T35n1733_011:0306c27": "二別。通而言之。或俱是行。以並依願所修",
    "T35n1733_011:0306c28": "行故。或並是位。以創發在地前終成在地",
    "T35n1733_011:0306c29": "上。如前梁論故。別分中。初七是行。已如前",
    "T35n1733_011:0307a01": "辨。後三約位顯。論說後三初名得地校量",
    "T35n1733_011:0307a02": "勝。故此從初地乃至第九地轉勝故。二",
    "T35n1733_011:0307a03": "得菩薩地盡校量勝故。此在第十地菩薩位",
    "T35n1733_011:0307a04": "窮故云地盡三得一切地盡究竟故。此在",
    "T35n1733_011:0307a05": "佛地。佛果究竟一切地盡第六因果分別",
    "T35n1733_011:0307a06": "者亦有通別。通說俱因。以在因位故。若爾",
    "T35n1733_011:0307a07": "第十何故成佛。釋有二義。一此是地上菩薩",
    "T35n1733_011:0307a08": "願力示現他方成佛。理實非佛。二地中起",
    "T35n1733_011:0307a09": "願願當成。佛今亦未成。或是果。以地前",
    "T35n1733_011:0307a10": "起願未成為因。得地成就為果。如十度行",
    "T35n1733_011:0307a11": "地前為因。地上為果等。別說中有二。初隨",
    "T35n1733_011:0307a12": "顯言。前九為因。後一為果。二具攝言。前五",
    "T35n1733_011:0307a13": "成因行。第六知世界智。是所求種智果。第七",
    "T35n1733_011:0307a14": "是所求淨土依果。八九亦因。第十所求正報",
    "T35n1733_011:0307a15": "果。第七釋文有四。初一句結前生後。起",
    "T35n1733_011:0307a16": "願方便。二正顯十願。三廣攝眷屬。四以十",
    "T35n1733_011:0307a17": "盡要期。以顯無盡。初中生如是定心者。論",
    "T35n1733_011:0307a18": "大方便大行。故謂巧起大志標期所作。名",
    "T35n1733_011:0307a19": "大方便。是願心也。依願造修行成必然。故",
    "T35n1733_011:0307a20": "名大行成此願行也。於此二作心成決定。",
    "T35n1733_011:0307a21": "更無二念故名定心。二正顯十願即為十",
    "T35n1733_011:0307a22": "段。諸願之中皆有三義。一舉所作事。即行",
    "T35n1733_011:0307a23": "體也。二發如是大願。明對行興願。三廣大",
    "T35n1733_011:0307a24": "等顯願分齊。此願中通論有七種大。一供心",
    "T35n1733_011:0307a25": "大。清淨心者。論名上深信清淨。以增上敬",
    "T35n1733_011:0307a26": "重故釋上也。迴向菩提釋深也。決定信釋",
    "T35n1733_011:0307a27": "信也。此中淨心具此三義。又一向不雜餘",
    "T35n1733_011:0307a28": "念亦名淨心。二福田大。謂有佛斯供故曰",
    "T35n1733_011:0307a29": "無餘。供養三種。有人配供三佛。或可或不",
    "T35n1733_011:0307b01": "可准可知。於中香華但表敬。無資用故",
    "T35n1733_011:0307b02": "名敬也。其行供與行敬何別。但義一行",
    "T35n1733_011:0307b03": "可別。資順義為供養。虔仰義為恭敬。亦配",
    "T35n1733_011:0307b04": "三佛同前。論就三乘說三佛。准下別教亦",
    "T35n1733_011:0307b05": "十佛也。三供事大。謂一切供具等者此有三",
    "T35n1733_011:0307b06": "義。一事事廣。如論無量故。二種別多。如論",
    "T35n1733_011:0307b07": "種種故。三皆精妙。如論復勝事等供養。故",
    "T35n1733_011:0307b08": "具此三義。名一切具也。此上行體也。四願",
    "T35n1733_011:0307b09": "大。謂隨行起願。如經發如是大願。故此興",
    "T35n1733_011:0307b10": "願也。五攝功德大。勝餘凡小之善根故",
    "T35n1733_011:0307b11": "云廣大如法界。六因大。生無常愛果。因",
    "T35n1733_011:0307b12": "不盡故云究竟如空。七時大。能盡後際。",
    "T35n1733_011:0307b13": "得涅槃常果故云盡未來際故。八立誓自",
    "T35n1733_011:0307b14": "要故。云盡供養一切劫中乃至無休息故。一",
    "T35n1733_011:0307b15": "切劫中所有佛者。頓供養也。無休息者。常",
    "T35n1733_011:0307b16": "供養也。問諸處多明供養三寶。此中何故唯",
    "T35n1733_011:0307b17": "供佛耶。答理實通有。但文中影顯。初願對",
    "T35n1733_011:0307b18": "佛願供。第二願對法願護。第八願對僧願",
    "T35n1733_011:0307b19": "同。又復供養有三義。一唯供佛。顯行趣求。",
    "T35n1733_011:0307b20": "二供養佛僧。從之求法。三供養三寶。具攝",
    "T35n1733_011:0307b21": "功德。今據初義故唯供佛。第二願中亦三。",
    "T35n1733_011:0307b22": "初舉所作行。於中經有三句為二釋。一就",
    "T35n1733_011:0307b23": "始修。二約終成。初中三者。先護教法。謂契",
    "T35n1733_011:0307b24": "經等取應誦等。此是所護法也。書寫等解能",
    "T35n1733_011:0307b25": "護持行。餘經論說有十種。無性攝論云。一書",
    "T35n1733_011:0307b26": "寫。二供養。三轉施。四聽聞。五披讀。六受持。",
    "T35n1733_011:0307b27": "七開示。八諷誦。九思惟。十修習。今此論中且",
    "T35n1733_011:0307b28": "說六種。初五自行護。後一化他護。二攝一",
    "T35n1733_011:0307b29": "切諸佛等者明攝受證法。謂證三菩提自",
    "T35n1733_011:0307c01": "行持也。攝此轉授化他護也。三一切諸佛所",
    "T35n1733_011:0307c02": "教化法等者是行法。謂修行者皆是諸佛所",
    "T35n1733_011:0307c03": "教化故。彼修行時。若有障難。攝令住善。使",
    "T35n1733_011:0307c04": "離障故。濟令捨惡。使出難故。又未起障",
    "T35n1733_011:0307c05": "難護令不生。已起障難救濟令免。上來約",
    "T35n1733_011:0307c06": "始釋竟。復名三成就等約終成釋。一明法",
    "T35n1733_011:0307c07": "輪不斷成就。二證三正覺成就。何故菩薩證",
    "T35n1733_011:0307c08": "二乘菩提。釋有二義一所證二空攝生空",
    "T35n1733_011:0307c09": "故。如勝鬘經中攝受正法具足二乘世出",
    "T35n1733_011:0307c10": "世法故。二為物現證。如天女云。若以聲聞",
    "T35n1733_011:0307c11": "法化眾生我為聲聞等。又法華云。知眾",
    "T35n1733_011:0307c12": "樂小法菩薩化二乘等。皆此義也。三修行",
    "T35n1733_011:0307c13": "成就。從初發心乃至因滿故云如實修行。",
    "T35n1733_011:0307c14": "行成得果故云正覺成也。第二起願。第三",
    "T35n1733_011:0307c15": "分齊。竝同前釋可知。下諸願中。此後二段",
    "T35n1733_011:0307c16": "竝更不釋應知。第三願行體之中有四。一",
    "T35n1733_011:0307c17": "明攝法處。如經一切世界等故。此是一切",
    "T35n1733_011:0307c18": "應化身佛。往彼應感成道處故云一切願",
    "T35n1733_011:0307c19": "也。二明攝法時。謂彼中佛現八相時。此八",
    "T35n1733_011:0307c20": "相亦有化佛具不具者。如天王如來白衣成",
    "T35n1733_011:0307c21": "道則無出家。須扇多佛亦知出世。無眾生",
    "T35n1733_011:0307c22": "可化即入涅槃。留化佛。半劫度人。是則無",
    "T35n1733_011:0307c23": "轉法輪。若取化說亦得具八。餘釋迦等多",
    "T35n1733_011:0307c24": "亦具之。此等竝約須彌山世界。若就樹形",
    "T35n1733_011:0307c25": "等世界總無八相。以彼未必有兜率天等。",
    "T35n1733_011:0307c26": "又此八相論中但釋五相。以竝捨勝就劣",
    "T35n1733_011:0307c27": "故須釋耳。餘三不爾故不解釋。以處胎必",
    "T35n1733_011:0307c28": "生故不待釋。出家勝俗故亦不釋。轉法",
    "T35n1733_011:0307c29": "益生亦勝不說故不釋之。釋生兜率有",
    "T35n1733_011:0308a01": "二問答。一以上界為問。難處來答。二以他",
    "T35n1733_011:0308a02": "化等為問。生兜率眾生敬心為答。釋餘相",
    "T35n1733_011:0308a03": "如論顯之。三成攝法行。如經我於爾時等。",
    "T35n1733_011:0308a04": "論釋中二。一為隨彼眾生故。自供養佛令",
    "T35n1733_011:0308a05": "他學已故云方便。此成功德行。通於八相。",
    "T35n1733_011:0308a06": "二以彼如來有所說故。啟請攝法。請法為",
    "T35n1733_011:0308a07": "生故云方便。此成智慧行。唯約轉法輪相。",
    "T35n1733_011:0308a08": "此二總名助菩提法。四明其頓成。論經名",
    "T35n1733_011:0308a09": "一切處一時成一時轉。論釋。非前後故此",
    "T35n1733_011:0308a10": "名三時轉者。是於一切成佛之處同時三",
    "T35n1733_011:0308a11": "轉故名也。亦是三請轉故。第四願內行中",
    "T35n1733_011:0308a12": "有二。初正顯菩薩所行。二說以化物令心",
    "T35n1733_011:0308a13": "增長。前中論攝為四。一種種者行義差別。於",
    "T35n1733_011:0308a14": "中有二。先世間行。二出世間行。此二有二。",
    "T35n1733_011:0308a15": "若約位分。地前為世。地上為出。若隨義分",
    "T35n1733_011:0308a16": "地。教行名世。證行名出。今就後義。初至",
    "T35n1733_011:0308a17": "第六。於一行中修一切故名為廣。二第七",
    "T35n1733_011:0308a18": "地中。一切行中修一切故名大。三第八已",
    "T35n1733_011:0308a19": "去。念念任運深入無量佛境故名無量。出",
    "T35n1733_011:0308a20": "世者。正證真智不離法執故不可壞。離",
    "T35n1733_011:0308a21": "妄念故無分別也。二體者諸波羅蜜是菩薩",
    "T35n1733_011:0308a22": "行體故。三業者是諸地中所修之業故云助",
    "T35n1733_011:0308a23": "道法故。四方便者巧相集成一攝一切。要",
    "T35n1733_011:0308a24": "由六相方得顯示。何故論中同相異相。此",
    "T35n1733_011:0308a25": "名有相無相者。以於別類各帶於總。名",
    "T35n1733_011:0308a26": "有是同。然各互無名無。是異故不相違。二",
    "T35n1733_011:0308a27": "一切菩薩下說前四行。用以化人。於中菩",
    "T35n1733_011:0308a28": "薩所行牒前種種也。及諸波羅蜜牒前體",
    "T35n1733_011:0308a29": "也。本行牒業及方便也。教化下正以化人。",
    "T35n1733_011:0308b01": "令心得增長。第五願內行中有二。先明",
    "T35n1733_011:0308b02": "所化眾生。後明化所成益。前中論攝為六。",
    "T35n1733_011:0308b03": "初麁細者顯報相差別。於色中細者無想。是",
    "T35n1733_011:0308b04": "無想天。在第四禪。與廣果天同處。外道取",
    "T35n1733_011:0308b05": "為涅槃。修無想定生於彼天。得五百劫無",
    "T35n1733_011:0308b06": "心報。無佛弟子生彼天中。就無色中。前三",
    "T35n1733_011:0308b07": "空名非無想。第四空名非有想。以非有麁",
    "T35n1733_011:0308b08": "想故名非有想。非謂無細想故。論經名",
    "T35n1733_011:0308b09": "非想非非想也。二生依止者是報之所託。四",
    "T35n1733_011:0308b10": "生差別作三門。一明通局。二顯寬狹。三釋",
    "T35n1733_011:0308b11": "文。初中化生於五趣中二全。謂地獄及天。",
    "T35n1733_011:0308b12": "餘三少分。如劫初時。人畜及鬼一切化生。餘",
    "T35n1733_011:0308b13": "時通別故。胎於三趣少分。謂人畜鬼。餘皆",
    "T35n1733_011:0308b14": "無故。卵濕於二趣少分。謂人畜。餘悉無故。",
    "T35n1733_011:0308b15": "人中濕生如頂生王等卵生如毘舍佉母生",
    "T35n1733_011:0308b16": "肉卵出三十二子等。二寬狹者。以四生望",
    "T35n1733_011:0308b17": "五趣。四生寬五趣狹。雜心云。為生攝趣。為",
    "T35n1733_011:0308b18": "趣攝生。論自釋言。生攝趣非趣攝生。何者",
    "T35n1733_011:0308b19": "四生五趣不攝。論言中陰是化生。五趣不收。",
    "T35n1733_011:0308b20": "此四約所依處。受生名依止。如餘三。依胎",
    "T35n1733_011:0308b21": "依卵依濕化生依何。論釋依業。餘三豈不",
    "T35n1733_011:0308b22": "依業釋。化生業勝。不依外緣。三上界淨。欲",
    "T35n1733_011:0308b23": "界不淨。四種種身者受報別也。謂下三塗苦",
    "T35n1733_011:0308b24": "上天為樂。人及修羅通於苦樂。五以自業",
    "T35n1733_011:0308b25": "是受生所依故云生處也。六以名色為報。",
    "T35n1733_011:0308b26": "自報體故。四蘊為名。色蘊為色。以色形可",
    "T35n1733_011:0308b27": "覩當相說之。餘四是心心法。冥漠非名。不",
    "T35n1733_011:0308b28": "辨故說為名。楞伽云。以名宣說無色四陰",
    "T35n1733_011:0308b29": "故號為名。是謂眾生也。二為何義故化者",
    "T35n1733_011:0308c01": "有三。一信入教法故云教化成就。二得小",
    "T35n1733_011:0308c02": "果故云斷世間道。道是因義。即惑業也。世",
    "T35n1733_011:0308c03": "間是報。即苦果也。三得大菩提。準此二乘",
    "T35n1733_011:0308c04": "人無不皆向大菩提也。第六願中。初所",
    "T35n1733_011:0308c05": "求行中有三。初明世界形類故。二明世界",
    "T35n1733_011:0308c06": "分齊相遍故。三世界數多十方無量故。初中",
    "T35n1733_011:0308c07": "二。先舉所知。後隨入下求能知。前中有四。",
    "T35n1733_011:0308c08": "初約廣狹分別。小千為狹。中千為中。大",
    "T35n1733_011:0308c09": "千為廣。二義類分別。初類多無數量。二義",
    "T35n1733_011:0308c10": "難分別。三體不可壞。四相不可動。五事不",
    "T35n1733_011:0308c11": "可說。三麁細分別。論云隨何等世界意識",
    "T35n1733_011:0308c12": "身者。意識是心。身色色。心麁故世界亦麁。",
    "T35n1733_011:0308c13": "其細亦爾。又如法華中天人見劫盡者是麁",
    "T35n1733_011:0308c14": "也。我此土常安隱者細也。四依住分別。正住",
    "T35n1733_011:0308c15": "者是仰世界。倒住者是覆世界。如蜂窠等。",
    "T35n1733_011:0308c16": "言平坦者無塠阜等故。言方者四方故。如",
    "T35n1733_011:0308c17": "斗形。言圓者團圓故。如珠形。下明能知。隨",
    "T35n1733_011:0308c18": "如是世界。以智入中而明了知。二真實義",
    "T35n1733_011:0308c19": "相者。如帝釋妙勝殿上有寶珠為網。天珠",
    "T35n1733_011:0308c20": "明淨。一珠中現一切珠。一切珠亦爾。互無",
    "T35n1733_011:0308c21": "障礙。世界亦然。於一處中有多世界。多世",
    "T35n1733_011:0308c22": "界塵中復有多界。如是重重無障無礙。如",
    "T35n1733_011:0308c23": "幻業作故者轉喻顯之。如世幻士作幻業",
    "T35n1733_011:0308c24": "用。令於水處見火火處見水小處見大。",
    "T35n1733_011:0308c25": "皆無障礙。此亦如是世界實爾。故名真實。",
    "T35n1733_011:0308c26": "此是如理智中如量境界故云唯智能知也。",
    "T35n1733_011:0308c27": "三無量相者。如前二相遍於十方名無量",
    "T35n1733_011:0308c28": "差別。盡十方際故名入也。下明能知。皆現",
    "T35n1733_011:0308c29": "前知者不取比知故。願求此智。第七願",
    "T35n1733_011:0309a01": "內淨土七義中。經內略無自在淨。以與同",
    "T35n1733_011:0309a02": "體不多別故。六中初三當相明淨。次一約",
    "T35n1733_011:0309a03": "人顯淨。後二舉因顯果。前中初體淨。次",
    "T35n1733_011:0309a04": "一相淨。後一用淨。體中同體有二義。一同以",
    "T35n1733_011:0309a05": "法性為體。是故鎔融相入無礙。二一以多",
    "T35n1733_011:0309a06": "為體。多以一為體故名同體。是故論經無",
    "T35n1733_011:0309a07": "入字。明即是故不言入也。問與前帝網何",
    "T35n1733_011:0309a08": "別。答前是世界海。約緣起通染淨。互相變",
    "T35n1733_011:0309a09": "現。今是國土海。就理實言。一元來是多。多",
    "T35n1733_011:0309a10": "本來是一。亦非彼此相涉等。二具德莊嚴有",
    "T35n1733_011:0309a11": "三。一神通莊嚴。謂神變自在。或大小相容。",
    "T35n1733_011:0309a12": "或能起化宣說法故。二光明莊嚴。常放光",
    "T35n1733_011:0309a13": "明照除黑闇破無明故。三寶相莊嚴。眾寶",
    "T35n1733_011:0309a14": "集成具勝德故。略具此三故云無量莊嚴。",
    "T35n1733_011:0309a15": "三受用淨。謂受用此土。一令成斷德。煩惱",
    "T35n1733_011:0309a16": "永盡故云離諸垢穢。二令成行德。淨妙行",
    "T35n1733_011:0309a17": "成故云具足清淨。四住處眾生淨。諸大菩薩",
    "T35n1733_011:0309a18": "悉具勝智充滿其國故名淨。五因淨土。因",
    "T35n1733_011:0309a19": "有二。一生因謂修施戒等因。當得淨土果。",
    "T35n1733_011:0309a20": "如維摩經說。二依因此亦二種。一以鏡智淨",
    "T35n1733_011:0309a21": "識為土所依。二後智通慧為依。如下第十",
    "T35n1733_011:0309a22": "地入佛國體性三昧現淨土。今依此義故",
    "T35n1733_011:0309a23": "云常有等。六果淨。果有二種。一因所生果。",
    "T35n1733_011:0309a24": "二示現果。謂果德自在臨機示現。今依此",
    "T35n1733_011:0309a25": "義故云隨眾生心等。第八願中。所求行內",
    "T35n1733_011:0309a26": "有十二句。初一總。次十別。後一結。總中不",
    "T35n1733_011:0309a27": "念餘乘。釋同心同行。謂此願與一切菩薩",
    "T35n1733_011:0309a28": "也。同心是見理同。願與同行是學行同前",
    "T35n1733_011:0309a29": "中初五行修行同。後五德用同。前中初三自",
    "T35n1733_011:0309b01": "分行。後二勝進行。前中初一福行。後二慧行。",
    "T35n1733_011:0309b02": "慧行中初正證智。後是後得智。又釋此三句。",
    "T35n1733_011:0309b03": "如次即是戒定慧三學同也。初者起行同修",
    "T35n1733_011:0309b04": "名共集善根。情無乖異名無怨嫉。二與",
    "T35n1733_011:0309b05": "諸菩薩所證真如同一味故名同一境。能證",
    "T35n1733_011:0309b06": "智心亦不異故名為和合。論名住寂者所",
    "T35n1733_011:0309b07": "證同也。等觀者能證同也。三以後得智其",
    "T35n1733_011:0309b08": "諸菩薩聚會。解說論佛法故云常不相離。",
    "T35n1733_011:0309b09": "下二勝進中。四利他行。若有眾生應以佛",
    "T35n1733_011:0309b10": "身方可受化。能隨彼心現成佛故云隨",
    "T35n1733_011:0309b11": "其等。五自利行有二義。一解於佛果不由",
    "T35n1733_011:0309b12": "他教故云於自心中等。二解知佛境菩提",
    "T35n1733_011:0309b13": "通慧等法。竝唯自心。非心外有。於中神力",
    "T35n1733_011:0309b14": "外用。智力內照。自下明德用。六明通體。謂",
    "T35n1733_011:0309b15": "神通上進不退。所作稱心而成名常得隨意",
    "T35n1733_011:0309b16": "神通。下四明通用。論云通業得名也。於中",
    "T35n1733_011:0309b17": "前三如意通。後一法智通。七一身遊多剎。八",
    "T35n1733_011:0309b18": "多身多處現。九得種類俱生身。十成就實",
    "T35n1733_011:0309b19": "智。通達甚深不思之法。下具足菩薩行。是",
    "T35n1733_011:0309b20": "總結也。第九願中。所求行中有二。先明不",
    "T35n1733_011:0309b21": "退輪行菩薩行。後身口下明不空行菩薩行。",
    "T35n1733_011:0309b22": "前中謂身等三輪。是起行所依故名為乘。成",
    "T35n1733_011:0309b23": "行必然故名不退。二不空中亦二。一作業。",
    "T35n1733_011:0309b24": "二利益。前中亦二。先一句總明三業不空。二",
    "T35n1733_011:0309b25": "眾生下別顯不空。先明身業所作必定不空。",
    "T35n1733_011:0309b26": "謂令見者無不得法故云眾生見者等。二",
    "T35n1733_011:0309b27": "明口業所作必定不空。謂口宣實教物生",
    "T35n1733_011:0309b28": "真智故云聞我音等。三明意業不空。以內",
    "T35n1733_011:0309b29": "心具德令物念見。心喜入法離惑除障。二",
    "T35n1733_011:0309c01": "利益中二。一如藥樹王遍治諸苦。非獨治",
    "T35n1733_011:0309c02": "病故。論云對治種種苦。二如如意寶多治",
    "T35n1733_011:0309c03": "貧病。兼亦通餘。經略無此句。言為得如",
    "T35n1733_011:0309c04": "是者總結所求可知。第十願中。所求行",
    "T35n1733_011:0309c05": "內有八句。初句明所成菩提。後七顯菩提",
    "T35n1733_011:0309c06": "作用。前中於一切世界者。謂平滿遍於十方",
    "T35n1733_011:0309c07": "虛空法界等一切世界。亦通樹形等。非唯須",
    "T35n1733_011:0309c08": "彌界。於此等處現得菩提。下明作業中。初",
    "T35n1733_011:0309c09": "示正覺業。謂於一毛等者前中總說一切世",
    "T35n1733_011:0309c10": "界。此中別辨一一世界。中一一毛端處示現",
    "T35n1733_011:0309c11": "八相成正覺等。論經名凡夫道者。論釋。是",
    "T35n1733_011:0309c12": "閻浮提者。且約三乘就須彌山世界說。若",
    "T35n1733_011:0309c13": "依一乘則通樹形等及毛端等。以彼皆有",
    "T35n1733_011:0309c14": "可化眾生故。云於一毛端乃至示大涅槃",
    "T35n1733_011:0309c15": "故。二說實諦業。謂隨彼可化眾生心。以神",
    "T35n1733_011:0309c16": "通力為現佛身。以智慧力為說實法故。",
    "T35n1733_011:0309c17": "云現諸如來乃至得佛道故。三證教化業。謂",
    "T35n1733_011:0309c18": "觀法無我者離二我故。性淨涅槃者是所",
    "T35n1733_011:0309c19": "顯真性故示如此法。欲令眾生於此法上",
    "T35n1733_011:0309c20": "生信解故。又令眾生知於如來證得此法。",
    "T35n1733_011:0309c21": "言必可信故。云知一切法如涅槃相故。四",
    "T35n1733_011:0309c22": "種種說法業。謂以一音異解者釋有二義。",
    "T35n1733_011:0309c23": "一約實。謂就真為一。機感為異。如一真身",
    "T35n1733_011:0309c24": "應物現異。二就應復有二。一約類。或為",
    "T35n1733_011:0309c25": "天眾現一天音。能令餘類各別得解。對人",
    "T35n1733_011:0309c26": "亦爾。餘類皆然故。經言一音說法。眾生隨類",
    "T35n1733_011:0309c27": "各得解。二約法。或為眾生說施一音。亦",
    "T35n1733_011:0309c28": "令餘人解戒定等。如是一切故。經云一音",
    "T35n1733_011:0309c29": "說法。眾生各各隨所解也。隨機異解。各得",
    "T35n1733_011:0310a01": "成益故。云以一音乃至歡喜。五不斷佛種",
    "T35n1733_011:0310a02": "業。謂菩薩所行名為佛種。得佛常起名為",
    "T35n1733_011:0310a03": "不斷。故云示大涅槃而不斷菩薩所行故。六",
    "T35n1733_011:0310a04": "法輪復住業。謂大聖滅後。令法久住。示佛",
    "T35n1733_011:0310a05": "智地理行果法修多羅等。顯其教法。軌則不",
    "T35n1733_011:0310a06": "失。明住持如本。名為復住。故云示眾生乃",
    "T35n1733_011:0310a07": "至假偽。七自在業。言以大智慧者法智通",
    "T35n1733_011:0310a08": "也。言神通自在者如意通也。言出生變化",
    "T35n1733_011:0310a09": "者是幻通也。以轉變外事故言充滿法界",
    "T35n1733_011:0310a10": "者。通結上三皆滿法界也。又以法智照理",
    "T35n1733_011:0310a11": "不住世間。餘二隨事不住涅槃。總三合取",
    "T35n1733_011:0310a12": "名為無住。上來別釋十願竟。第三明攝",
    "T35n1733_011:0310a13": "眷屬。此十願中一一各攝百千萬阿僧祇諸",
    "T35n1733_011:0310a14": "大願。故云諸佛子乃至阿僧祇大願也。第",
    "T35n1733_011:0310a15": "四顯願無盡有三。初舉十法無盡。二以願",
    "T35n1733_011:0310a16": "反要。彼若有盡我願乃盡。三以願順同彼",
    "T35n1733_011:0310a17": "無盡故。願亦無盡。此十法中略作三門。一",
    "T35n1733_011:0310a18": "隨事分別。隨此十法一一皆無盡。對之以",
    "T35n1733_011:0310a19": "顯願。如文自顯。二廣略分別。謂前九廣散。",
    "T35n1733_011:0310a20": "後一略攝。謂眾生世界空界心所緣。此四是",
    "T35n1733_011:0310a21": "世間轉。法界涅槃起智。此三是法轉。佛出世",
    "T35n1733_011:0310a22": "及佛智慧。此二是智轉。又釋心所緣亦是智",
    "T35n1733_011:0310a23": "攝。以是染智故。是故論云略說三種三轉",
    "T35n1733_011:0310a24": "示現各三。是故第十句略攝前九。三依論總",
    "T35n1733_011:0310a25": "別分別。謂初句是總。以為化眾生故眾生",
    "T35n1733_011:0310a26": "為總。攝餘九事在眾生中意亦甚玄。應",
    "T35n1733_011:0310a27": "依一乘緣起無礙。准思可見。於別中。一眾",
    "T35n1733_011:0310a28": "生住何處。謂世界故。二世界依何。謂空界",
    "T35n1733_011:0310a29": "故。三說何法化。謂法界故。四隨所化眾生",
    "T35n1733_011:0310b01": "安置何處。令得涅槃故。五亦令得大菩",
    "T35n1733_011:0310b02": "提故云佛出世。佛出世者是遠離世間成菩",
    "T35n1733_011:0310b03": "提故。非謂佛應世間名為出矣。以論說",
    "T35n1733_011:0310b04": "名化所置處故。六以何方便巧化。謂佛智",
    "T35n1733_011:0310b05": "慧故。七云何隨物心器。謂心所緣故。八復",
    "T35n1733_011:0310b06": "以何法化。謂佛智所入境法即真性理。此",
    "T35n1733_011:0310b07": "名起智者智依此起故。今此論主餘前二",
    "T35n1733_011:0310b08": "門相顯如文。不待別釋。此總別相收。圓融",
    "T35n1733_011:0310b09": "之義義隱在文。故今別顯願校量竟。",
    "T35n1733_011:0310b10": "第二行校量中有二。先明大願熏心令心",
    "T35n1733_011:0310b11": "調暢堪能起行。二如是則成信者下攝行",
    "T35n1733_011:0310b12": "成人正顯所修。前中二。初決定發願者牒",
    "T35n1733_011:0310b13": "前大願。以用熏心。二則得下正顯大願熏",
    "T35n1733_011:0310b14": "心成益。十心中初句總。餘九別。總中利是增",
    "T35n1733_011:0310b15": "益義。安是順理義。又障不能動是安也。令",
    "T35n1733_011:0310b16": "行增長是利也。別中一柔軟者性善故。二調",
    "T35n1733_011:0310b17": "順者離惡故。三寂靜者不亂故。四不放逸者",
    "T35n1733_011:0310b18": "不失念故。五寂滅者不起煩惱故。六直心",
    "T35n1733_011:0310b19": "者正向真理故。七和潤者救護眾生故。八",
    "T35n1733_011:0310b20": "不恚者不捨眾生故。九不濁者不雜餘心",
    "T35n1733_011:0310b21": "故。自下正顯所成行相。於此十行略作七",
    "T35n1733_011:0310b22": "門。一顯名。二辨體。三明成處。四約心行",
    "T35n1733_011:0310b23": "分別相。五約二利分別。六明次第。七釋文。",
    "T35n1733_011:0310b24": "初顯名一信佛因果淨心不壞。二慈與",
    "T35n1733_011:0310b25": "生樂。三悲能救苦。四施捨珍財。五無有疲",
    "T35n1733_011:0310b26": "倦者策懃求法。六知諸經論書者慧達教",
    "T35n1733_011:0310b27": "法。七善解世法者俗智知宜。八慚愧者輕",
    "T35n1733_011:0310b28": "惡崇善。九堪受者堅固不退堪受法器。十",
    "T35n1733_011:0310b29": "供養佛如說行者。順佛興供順法修行。",
    "T35n1733_011:0310c01": "二體性者有二。一約所依。總以後得智為",
    "T35n1733_011:0310c02": "性。以依此起故。二剋別自性。初信當法為",
    "T35n1733_011:0310c03": "性。慈悲以無瞋善根及不害為性。施以無",
    "T35n1733_011:0310c04": "貪相應思為性。不疲倦及堪受俱以精進",
    "T35n1733_011:0310c05": "為性。知經書解世法俱以慧為性。慚愧",
    "T35n1733_011:0310c06": "當法為性。供養佛如說行。通論三業善表無",
    "T35n1733_011:0310c07": "表為性。是故通總有十法為性。一信。二思。",
    "T35n1733_011:0310c08": "三無貪。四無瞋。五不害。六懃。七慧。八慚。九",
    "T35n1733_011:0310c09": "愧。十色。三明處者。此信等行大分三位修",
    "T35n1733_011:0310c10": "之。初在十信位中。即初修學。如信進念慧",
    "T35n1733_011:0310c11": "等是也。二在三賢位修之。漸熟如十藏品",
    "T35n1733_011:0310c12": "信藏等。亦多與此同。三至初地已上修之。",
    "T35n1733_011:0310c13": "純熟堪任勝用。以將淨治諸地。今此所說",
    "T35n1733_011:0310c14": "是後門也。故地論云。此信等十行盡是彰地",
    "T35n1733_011:0310c15": "淨法。四約心行分別者。通論此十俱表",
    "T35n1733_011:0310c16": "心。是心無非是行。別分而辨。前三是行方",
    "T35n1733_011:0310c17": "便心。後七是造緣正行故。地論云此十種行",
    "T35n1733_011:0310c18": "顯二種勝成就。一深心成就。謂信慈悲等。二",
    "T35n1733_011:0310c19": "修行成就。謂所餘七行。此與地持相似。彼",
    "T35n1733_011:0310c20": "云。前三名心淨。後七名行方便淨。五約",
    "T35n1733_011:0310c21": "二利分別者。前七別顯二利。後三通約二",
    "T35n1733_011:0310c22": "利。前中信是自利行。地論云於中依自利",
    "T35n1733_011:0310c23": "行。謂信能信菩薩行及諸佛法。求必能得故",
    "T35n1733_011:0310c24": "依利他行。所謂悲慈安隱釋悲。與樂釋慈。",
    "T35n1733_011:0310c25": "施以財攝他故。不疲倦者自為他起攝法",
    "T35n1733_011:0310c26": "行。後二以法攝他行故。後三攝護前七。初",
    "T35n1733_011:0310c27": "二護成。後一成攝。由慚愧故。護令離惡。",
    "T35n1733_011:0310c28": "能令信等成無著行。由堅固力。護令住善",
    "T35n1733_011:0310c29": "能令信等成。不可動。由如說行。起後信",
    "T35n1733_011:0311a01": "等故名攝。離垢清淨名依止行。由供養佛",
    "T35n1733_011:0311a02": "亦攝起信等善根故。六次第者。初自既證",
    "T35n1733_011:0311a03": "信成佛因果。二傷愍眾生處苦流轉故起",
    "T35n1733_011:0311a04": "大悲。三誓當救彼具得佛果之樂故起大",
    "T35n1733_011:0311a05": "慈。四為欲救他自無顧戀故。一切悉施。五",
    "T35n1733_011:0311a06": "為益他故。為他求彼世出世法無有疲",
    "T35n1733_011:0311a07": "倦。六由求無倦證解經書。七善知經論故。",
    "T35n1733_011:0311a08": "於眾生上中下類善能籌量應作不應作等",
    "T35n1733_011:0311a09": "故。起善解世法。八依應時分量等正行故",
    "T35n1733_011:0311a10": "起慚愧。九於前所作懃無退轉故起堪受",
    "T35n1733_011:0311a11": "力。十以堪受力能供養佛如說行也。第",
    "T35n1733_011:0311a12": "七釋文中二。先別釋十行。後佛子是菩薩下",
    "T35n1733_011:0311a13": "結其十名。前中十行即為十段。就初信中",
    "T35n1733_011:0311a14": "二。初一句攝德成人故。云即成信者。餘句",
    "T35n1733_011:0311a15": "顯其信德。於中初二句總。次諸句別。後舉",
    "T35n1733_011:0311a16": "要下一句結。初總中言樂以信分別功德者。",
    "T35n1733_011:0311a17": "於佛果功德別別深信。二信佛本所行因道",
    "T35n1733_011:0311a18": "能至佛果。下別中初二句廣上信因行。論云",
    "T35n1733_011:0311a19": "云何菩薩信行者。信行六度等行。能得增",
    "T35n1733_011:0311a20": "成佛果故。二云何次第成者。信入十地",
    "T35n1733_011:0311a21": "漸得佛果殊勝功德。下明所信果德。論云此",
    "T35n1733_011:0311a22": "菩提本行入者。為簡前菩薩本行入故云菩",
    "T35n1733_011:0311a23": "提本行入也。前則標因別果。此標果別因。",
    "T35n1733_011:0311a24": "又前是能入名入。此是所入名入。此所入果",
    "T35n1733_011:0311a25": "中。論攝為六種勝。由此境勝令信心亦勝",
    "T35n1733_011:0311a26": "故云是故信勝也。六中前五別顯。後一總結",
    "T35n1733_011:0311a27": "良以此句是末。後結中結因果之內。舉其",
    "T35n1733_011:0311a28": "結果入此六攝故也。五中前四智德。後一",
    "T35n1733_011:0311a29": "斷德。前中初一寄對顯勝。謂十力降魔怨。",
    "T35n1733_011:0311b01": "無畏伏外道。不共過二乘故。此三句合為",
    "T35n1733_011:0311b02": "一。皆悉不為魔等所壞故云不可壞。下三",
    "T35n1733_011:0311b03": "當相辨德。一信真智難測故云信不思",
    "T35n1733_011:0311b04": "也。二信通慧深廣故云信神力等。三信種",
    "T35n1733_011:0311b05": "智多門故云信如來等。下一信佛斷德中。",
    "T35n1733_011:0311b06": "信從斷惑因緣得此涅槃果德故云信從",
    "T35n1733_011:0311b07": "因等。下一句總結。以別說難盡故云舉要",
    "T35n1733_011:0311b08": "言也。信菩薩普行是結信因也。諸佛等結",
    "T35n1733_011:0311b09": "信果也。威力是加。等取說也。第二明慈",
    "T35n1733_011:0311b10": "悲二心。於中有二。先明三觀為二心方便",
    "T35n1733_011:0311b11": "後即生大悲下正顯所起二心行相。前中三",
    "T35n1733_011:0311b12": "觀即為三段。初真樂本有迷隔名離。慈由",
    "T35n1733_011:0311b13": "此生。二妄苦本虛情取名具。悲由此起。三",
    "T35n1733_011:0311b14": "於此得失復不了知名彼二倒眾生。既爾",
    "T35n1733_011:0311b15": "可愍之甚。雙結悲慈。又釋此三各有二",
    "T35n1733_011:0311b16": "義。一但無他樂已為可愍。況復此樂本自有",
    "T35n1733_011:0311b17": "之而反遠離。二但令離樂已是可愍。況更",
    "T35n1733_011:0311b18": "有苦。設苦是實亦甚可愍。況本虛妄而枉受",
    "T35n1733_011:0311b19": "之。三彼二倒者。若雖無樂有苦。自有能",
    "T35n1733_011:0311b20": "覺知力。容有反苦得樂之期。由無明倒故",
    "T35n1733_011:0311b21": "體有妙樂不知悕求方。復謗云都無此事。",
    "T35n1733_011:0311b22": "虛妄容苦。不知厭離方。乃甘受妄想輪迴。",
    "T35n1733_011:0311b23": "由此菩薩起深重慈悲。就初中作是念等",
    "T35n1733_011:0311b24": "者。乘前所信故。今念法甚深。傷物不悟",
    "T35n1733_011:0311b25": "故。起悲愍也。十中初一總。謂超情曰深。深",
    "T35n1733_011:0311b26": "極名甚。別中一離妄計實有所取之相故。",
    "T35n1733_011:0311b27": "云離相。此約遮顯。二真理體寂名為法定。",
    "T35n1733_011:0311b28": "恒沙德義寂名義定故云寂滅。三無二我",
    "T35n1733_011:0311b29": "故云空。四無根境等故云無相。五離取捨",
    "T35n1733_011:0311c01": "願求故云無作。若約治障。論中分別者。即",
    "T35n1733_011:0311c02": "是妄想能取心也。相者即是名相所取相也。",
    "T35n1733_011:0311c03": "取捨者即是妄心於妄境順處願取。違處願",
    "T35n1733_011:0311c04": "捨。對治此三。如次三句應知故。又佛",
    "T35n1733_011:0311c05": "性論此三脫門治皮肉心三障可知。又彼論",
    "T35n1733_011:0311c06": "中配三無性觀。次第應知。六性淨不雜故",
    "T35n1733_011:0311c07": "云無染。七生德無窮故云無量。八俱益自",
    "T35n1733_011:0311c08": "他故云廣大。九多劫方證佛果。堅固故云",
    "T35n1733_011:0311c09": "難壞。第二具足諸苦中有三。初顯十二緣",
    "T35n1733_011:0311c10": "相。二如是下結成苦聚。三是中下明緣體",
    "T35n1733_011:0311c11": "空彰有是倒。論中於前初段內前之三支",
    "T35n1733_011:0311c12": "合為一分。二於三界下辨後九支及後二段。",
    "T35n1733_011:0311c13": "合為一分故為二段也。就前中亦二。初一",
    "T35n1733_011:0311c14": "句總。餘九句別。總中凡情迷理沒於二執",
    "T35n1733_011:0311c15": "故云心墮邪見。別中惑業皆名邪見。釋有",
    "T35n1733_011:0311c16": "二義。一是彼品故如惡趣業愚等。二如緣起",
    "T35n1733_011:0311c17": "六相相即無礙。上下文中例同此釋。九中初",
    "T35n1733_011:0311c18": "五屬無明支。次三是行支。後一是識支。前中",
    "T35n1733_011:0311c19": "初三依法義妄計。後二於追求時心過故。",
    "T35n1733_011:0311c20": "前中初是無明住地。迷覆法體障其慧眼。",
    "T35n1733_011:0311c21": "論名蔽意。故云無明癡等。次二慢愛由癡。",
    "T35n1733_011:0311c22": "迷覆因果之義。妄計內外。初一於內執我。",
    "T35n1733_011:0311c23": "自高[夌*欠]物名為憍慢。建我如幢。恒起名",
    "T35n1733_011:0311c24": "常故云常立等。後一於外貪取。愛網自纏",
    "T35n1733_011:0311c25": "故云墮在等。又上三句。初一癡使。二慢使。",
    "T35n1733_011:0311c26": "三愛使下二追求時過。一於可得處詐善外",
    "T35n1733_011:0311c27": "相生諂曲過。二於不可得處情忌在內生",
    "T35n1733_011:0311c28": "嫉妬過。又妬他內報嫉他外財。由此生生",
    "T35n1733_011:0311c29": "卑賤鄙陋。是妬心為因。資生不足。嫉心為",
    "T35n1733_011:0312a01": "因。此釋經中而作後身生處因緣也。此經",
    "T35n1733_011:0312a02": "名慳嫉者。於已得生慳。可得生諂。不得",
    "T35n1733_011:0312a03": "生嫉。又由慳自財故。資生不足。由嫉他",
    "T35n1733_011:0312a04": "身故。身形賤陋。下三明業支。一總明三毒",
    "T35n1733_011:0312a05": "造業。後二別顯業相。初中於樂受生貪。苦",
    "T35n1733_011:0312a06": "受生瞋。捨受生癡。捨翻前二故云彼顛倒",
    "T35n1733_011:0312a07": "非迷。前二名為顛倒。由此三毒集起重業。",
    "T35n1733_011:0312a08": "下別中初句內心思業。後句動身語業。前中",
    "T35n1733_011:0312a09": "煩惱如風。思心如火。煩惱動心如風吹火。",
    "T35n1733_011:0312a10": "此思中始也。常令熾燃思之。終也。論云於",
    "T35n1733_011:0312a11": "怨恨時互相追念者。釋嫌恨吹心也。欲起",
    "T35n1733_011:0312a12": "報惡業者釋熾燃也。二明起業者從思發",
    "T35n1733_011:0312a13": "動身語業也。顛倒是煩惱。煩惱發業。業還",
    "T35n1733_011:0312a14": "與彼顛倒相應。謂作惡時迭相加害者望",
    "T35n1733_011:0312a15": "殺業說。第九一種明識支。以識支亦是所引",
    "T35n1733_011:0312a16": "亦是能引。今取能引。以彼能持惑業種子。",
    "T35n1733_011:0312a17": "令四流不斷染諸善業悉成有流。四流者。",
    "T35n1733_011:0312a18": "謂欲界中一切煩惱。除見及無明。名為欲",
    "T35n1733_011:0312a19": "流。色無色界一切煩惱。除見及無明名有",
    "T35n1733_011:0312a20": "流。三界無明名無明流。三界見名見流。流",
    "T35n1733_011:0312a21": "者是流注不斷義。心意識名。有通有別。別",
    "T35n1733_011:0312a22": "言本識集起名心。末那審思為意。餘六了別",
    "T35n1733_011:0312a23": "為識。通則俱有可知。言起種子者有二義。",
    "T35n1733_011:0312a24": "一隨流造業。熏在本識名起彼種。二由",
    "T35n1733_011:0312a25": "無明行能引識中五果種子。令隨業生名",
    "T35n1733_011:0312a26": "起種子。今取後義故云起也。第二段於三",
    "T35n1733_011:0312a27": "界地下辨後九支。於中論主分為三相。一",
    "T35n1733_011:0312a28": "自相等者釋有二門。一約分位。二約隨義。",
    "T35n1733_011:0312a29": "分位者。自相者謂明現在因緣體狀故。同相",
    "T35n1733_011:0312b01": "者謂未來因緣同現在故。理實現在亦有生",
    "T35n1733_011:0312b02": "者等。未來亦有識名色等。今約分位分相",
    "T35n1733_011:0312b03": "故立二相。三顛倒相者顯緣體實空。顯執有",
    "T35n1733_011:0312b04": "是倒。二約隨義者。一約從因生微細行相。",
    "T35n1733_011:0312b05": "是緣起自相。二約果相顯彰。緣起過患遍通",
    "T35n1733_011:0312b06": "果位故云同相。猶如色法礙為自相苦無",
    "T35n1733_011:0312b07": "常等為其共相。共猶同也。此亦如是。從生",
    "T35n1733_011:0312b08": "名色牙即生義。次第乃至有彼老死。過患",
    "T35n1733_011:0312b09": "同故。三緣實無我。妄取為倒。問同相中。二",
    "T35n1733_011:0312b10": "支一向是果。一向現行。自相七支為現果為",
    "T35n1733_011:0312b11": "因種。設爾何失。俱有過故。若取因種則不",
    "T35n1733_011:0312b12": "應言三界地生牙。若取現果則彼前四不",
    "T35n1733_011:0312b13": "異生等。後三復非所生果攝。答此等竝是",
    "T35n1733_011:0312b14": "現生果位。却談因名以顯自相。就自相七",
    "T35n1733_011:0312b15": "支內。此中和合者。是論中共生義。亦是不",
    "T35n1733_011:0312b16": "離義。論分為三。一報相名色共阿梨耶識",
    "T35n1733_011:0312b17": "生者。謂名色支中有義通攝一切名言種子。",
    "T35n1733_011:0312b18": "阿梨耶即識支。通有三義。一依雜集論第",
    "T35n1733_011:0312b19": "四。以業種為識支故。屬能引識種入名",
    "T35n1733_011:0312b20": "支攝。是故此文前三支一處釋者。以俱是能",
    "T35n1733_011:0312b21": "引故。為四流等潤彼業種及五果種。轉為",
    "T35n1733_011:0312b22": "有故。令其生果。是故前言起心意識種子。",
    "T35n1733_011:0312b23": "由起彼種子。令三界地生苦報牙。二以",
    "T35n1733_011:0312b24": "本識種為識支故。唯識第八云。此中識種謂",
    "T35n1733_011:0312b25": "本識因。是故此中識種及名色等種為前。惑",
    "T35n1733_011:0312b26": "業引潤力故。起此種子令生苦果。三現行",
    "T35n1733_011:0312b27": "第八亦是識支。唯識第三引經證彼第八是",
    "T35n1733_011:0312b28": "識支故。是故此中因相云名色。不離本識",
    "T35n1733_011:0312b29": "故。謂此共識所生名色生已依於現行第",
    "T35n1733_011:0312c01": "八。為彼執持故名因相。理實此中識等五種",
    "T35n1733_011:0312c02": "由前熏發同時而生。但依當來現起分位有",
    "T35n1733_011:0312c03": "次第故說為前後。是故名為彼果次第相",
    "T35n1733_011:0312c04": "也。愛取有三雖非所生。然正生時具有此",
    "T35n1733_011:0312c05": "故。唯識論說生引同時。是此義也。問此三相",
    "T35n1733_011:0312c06": "與攝論中本識三相何別。謂彼云一自相謂",
    "T35n1733_011:0312c07": "本識自體。二因相謂種子識。三果相謂異熟",
    "T35n1733_011:0312c08": "識。答此中三相與彼不同。彼中一本識從",
    "T35n1733_011:0312c09": "種生邊名為果。能持種邊說為因。此二",
    "T35n1733_011:0312c10": "無二名自相。今此明本識與能依和合名",
    "T35n1733_011:0312c11": "為報相。二顯能依無體。依於所依故說此",
    "T35n1733_011:0312c12": "識名為因相三能依相盡。唯所依轉。轉入",
    "T35n1733_011:0312c13": "彼位名為果。亦以本識轉為此果。是故",
    "T35n1733_011:0312c14": "漸略餘相皆盡。唯有識在。此上約始教。若",
    "T35n1733_011:0312c15": "約終教即此本識是如來藏。初即與染和合",
    "T35n1733_011:0312c16": "次即染法依真。後乃染不異真故唯真轉。",
    "T35n1733_011:0312c17": "二如是因緣下結苦聚也。是中無我下顯顛",
    "T35n1733_011:0312c18": "倒相。竝如論釋可知。第三凡夫可愍下明",
    "T35n1733_011:0312c19": "彼二顛倒。謂失樂不知。得苦不覺。第二菩",
    "T35n1733_011:0312c20": "薩於此下正起悲慈。先見苦生悲。後令得",
    "T35n1733_011:0312c21": "最上樂故生慈。此二皆與後智俱故皆名",
    "T35n1733_011:0312c22": "智慧也。第四施行中三。初總。次別。後結。",
    "T35n1733_011:0312c23": "初總中句別有五。一牒前慈悲。二深心住",
    "T35n1733_011:0312c24": "地。三於物不惜。四重佛妙智。五盡捨一",
    "T35n1733_011:0312c25": "切為求彼智故。論云求佛無上大妙智故。",
    "T35n1733_011:0312c26": "二與金下別辨。九句。前八外財。後一內報。",
    "T35n1733_011:0312c27": "外中金等是貯積。餘是所用。此二中不攝內",
    "T35n1733_011:0312c28": "報。通九為二喜。一金等攝益令物生喜",
    "T35n1733_011:0312c29": "名藏攝喜餘八利身名利益喜。亦攝內",
    "T35n1733_011:0313a01": "報。一嚴飾。二代步。三代苦。四自在。五戲樂。",
    "T35n1733_011:0313a02": "六眷屬。七慳著者物未必上。但悏己情名",
    "T35n1733_011:0313a03": "所愛著。八稱意。竝如文可知。第五無疲",
    "T35n1733_011:0313a04": "倦行中三。初牒前起後。二懃求下正顯不",
    "T35n1733_011:0313a05": "倦之行。謂前用財施攝之未具。更為求法",
    "T35n1733_011:0313a06": "轉成大益。世間勝事亦堪益生。是故世事",
    "T35n1733_011:0313a07": "亦是所求。三是故下結成行相。第六知經",
    "T35n1733_011:0313a08": "書行中略無牒前。正顯及結可知。第七",
    "T35n1733_011:0313a09": "世智中初牒前。二善能下正顯行相。中論云",
    "T35n1733_011:0313a10": "隨自己力者量己智力也。隨彼能受者量眾",
    "T35n1733_011:0313a11": "生堪聞也。於自於他有宜應作。無宜不",
    "T35n1733_011:0313a12": "作。如論中說者如瑜伽菩薩地菩提分品具",
    "T35n1733_011:0313a13": "顯此義言上中下眾生者謂勝中劣眾生",
    "T35n1733_011:0313a14": "也。隨其所應隨其所宜而利益故。三是故",
    "T35n1733_011:0313a15": "下結。第八慚愧中。初牒前起後。二即知時",
    "T35n1733_011:0313a16": "下正顯行相。謂雖得世智能為利益眾生。",
    "T35n1733_011:0313a17": "然於或剎那時或晝夜時或所作成就時。每",
    "T35n1733_011:0313a18": "自斟量。不令自心隨逐世法。常生慚愧。",
    "T35n1733_011:0313a19": "不失自行故云習自他利道也。第九堪",
    "T35n1733_011:0313a20": "受中。論名堅固力。謂是精進於上八行遍",
    "T35n1733_011:0313a21": "能策進故云如是功德。即信等也。然精懃有",
    "T35n1733_011:0313a22": "二。一自分成處無退捨。二勝進分中修不",
    "T35n1733_011:0313a23": "息堅。心辨此名堪受力。第十供養修行",
    "T35n1733_011:0313a24": "中。利供是財。行供是法。即上二事可知。上來",
    "T35n1733_011:0313a25": "別釋十行竟。下結位顯名中。初結位。此是",
    "T35n1733_011:0313a26": "當地離障所顯地之淨法故云起如是淨地",
    "T35n1733_011:0313a27": "法。前安住中亦名淨地法者。彼是能治淨行",
    "T35n1733_011:0313a28": "此是障淨之處。二顯名可知。行校量竟。",
    "T35n1733_011:0313a29": "第三果校量中。四果之義略作十門。一釋名。",
    "T35n1733_011:0313b01": "二體性。三屬因。四攝果。五分齊。六通局。七",
    "T35n1733_011:0313b02": "同異。八行相。九次第。十釋文。初名者調柔",
    "T35n1733_011:0313b03": "有二義。一約能調。謂供養攝化及迴向等。能",
    "T35n1733_011:0313b04": "鍊信等名曰調柔。地滿足故稱之為果。",
    "T35n1733_011:0313b05": "此則調柔之果。依主釋。二約所調。謂信等",
    "T35n1733_011:0313b06": "十行。為供養等所調鍊故令離垢清淨故",
    "T35n1733_011:0313b07": "名調柔。調柔即果。持業釋也。二發趣果者。謂",
    "T35n1733_011:0313b08": "亦二義。一發於前地趣向後地。行相差別名",
    "T35n1733_011:0313b09": "為發趣。地滿明解名之為果。此從境為名。",
    "T35n1733_011:0313b10": "二在於此地滿處發正慧解。求趣解知後",
    "T35n1733_011:0313b11": "後地中所有義相名為發趣。發趣慧解即是",
    "T35n1733_011:0313b12": "果故。三攝報果者亦二義。一王位之身酬因",
    "T35n1733_011:0313b13": "名報。從於此地勝福所生故名為攝。此則",
    "T35n1733_011:0313b14": "因力果相為名。二勝生之身業感名報。屬",
    "T35n1733_011:0313b15": "此地收故名為攝。攝報即果故以為名。四",
    "T35n1733_011:0313b16": "願智果者亦二義。一內證願成。通慧外用。體",
    "T35n1733_011:0313b17": "用合舉故名願智。此在地滿故稱為果。二",
    "T35n1733_011:0313b18": "以願力助智令業用無邊故以為名。二",
    "T35n1733_011:0313b19": "體性。初果以信悲願相應智為性。以信興",
    "T35n1733_011:0313b20": "供悲化眾生迴向願求。謂初地後得與此",
    "T35n1733_011:0313b21": "三行相應斷彼麁重名調柔故。二以欲懃",
    "T35n1733_011:0313b22": "慧三法為性。謂勝進道中尋師求法懃無",
    "T35n1733_011:0313b23": "懈惓。正慧明解名發趣故。三以報五蘊為",
    "T35n1733_011:0313b24": "性。四如名以願智為性。又初是行。二是",
    "T35n1733_011:0313b25": "解。三是報體。四是業用。三屬因者有二。一",
    "T35n1733_011:0313b26": "別。二通。別論調柔是前安住地分及行校量",
    "T35n1733_011:0313b27": "家果。二發趣是前釋名分家果。以彼念當",
    "T35n1733_011:0313b28": "得中解諸地等。此處顯故。三攝報是前初住",
    "T35n1733_011:0313b29": "地家果。以此王身是依何身。果此中常不離",
    "T35n1733_011:0313c01": "念佛等。是為何義果。此中於一切眾生為",
    "T35n1733_011:0313c02": "首為勝等。是以何因果。此中能動百世界",
    "T35n1733_011:0313c03": "等。是有何相果。四願智是前願校量家果。",
    "T35n1733_011:0313c04": "二通論四果遍屬此地可知。四攝果者。此",
    "T35n1733_011:0313c05": "四中幾是等流果及離繫果。謂初二。幾是異",
    "T35n1733_011:0313c06": "熟果及事用果。謂第三。幾唯事用果。謂第四。",
    "T35n1733_011:0313c07": "幾作增上果。謂一切。五分齊者。初二是其",
    "T35n1733_011:0313c08": "行修方便。後二明其行報純熟前二唯在地",
    "T35n1733_011:0313c09": "滿之處後二該於當地始終。謂從初住地",
    "T35n1733_011:0313c10": "乃至地滿所受王身名為攝報。所有業用說",
    "T35n1733_011:0313c11": "為願智。六通局者。發趣一種文局初地。",
    "T35n1733_011:0313c12": "義通十地。其餘三果義局初地。文通十地。",
    "T35n1733_011:0313c13": "何以得知發趣義通。釋以後地地行既漸增",
    "T35n1733_011:0313c14": "解亦明故。若爾解行何故不齊。釋解可懸",
    "T35n1733_011:0313c15": "解。行無懸修。故不類也。等是懸解何故唯",
    "T35n1733_011:0313c16": "在初地釋。以是初首故。又是見道可懸見",
    "T35n1733_011:0313c17": "故。三果文通。何故義局。釋以地地皆有。是",
    "T35n1733_011:0313c18": "故文通。各各屬當地。是故義局。七同異",
    "T35n1733_011:0313c19": "者。前之三果諸地有異。願智一果諸地齊同。",
    "T35n1733_011:0313c20": "所以爾者良以諸地相別難分故。以前三",
    "T35n1733_011:0313c21": "顯其優劣。實德須論故。明願智。彰地平等。",
    "T35n1733_011:0313c22": "又前約三乘顯地差別。後約一乘明地齊",
    "T35n1733_011:0313c23": "等。謂以一地即一切地一切地即一地是此",
    "T35n1733_011:0313c24": "義也。八行相者通論四果。各通二利。別",
    "T35n1733_011:0313c25": "顯其相。發趣自利。餘三具二。九次第者何",
    "T35n1733_011:0313c26": "故於先說此調柔。以前說信等十行。今此",
    "T35n1733_011:0313c27": "轉更鍊使精妙。義便先彰。既當地行熟必",
    "T35n1733_011:0313c28": "趣後地。次明發趣。問若爾何故瑜伽住品。",
    "T35n1733_011:0313c29": "先明發趣。後說調柔。答此是本經彼論引",
    "T35n1733_011:0314a01": "此。計應不別。然論主迴之隨別義意義。意",
    "T35n1733_011:0314a02": "云何彼論意說當地修行。信等滿則便推求",
    "T35n1733_011:0314a03": "後諸地事。是故先明發趣然後方說當地",
    "T35n1733_011:0314a04": "鍊行。故後辨調柔。此約說時以明次第。",
    "T35n1733_011:0314a05": "今此本經中約行時說。是先調柔行後求",
    "T35n1733_011:0314a06": "上進。亦可法實隨說皆得。三前二行解細故",
    "T35n1733_011:0314a07": "先說。攝報是麁。是故後顯。若爾願智非麁。",
    "T35n1733_011:0314a08": "何乃最後釋。前三俱是差別果故。同在先論。",
    "T35n1733_011:0314a09": "願智是其無差別果。是故後說。前中行細。解",
    "T35n1733_011:0314a10": "次。報事最麁。以為先後也。十釋文者。文中",
    "T35n1733_011:0314a11": "四果即為四段。初中三。謂法喻合法中四。初",
    "T35n1733_011:0314a12": "見佛是能練行緣。二心大下明所練行體。",
    "T35n1733_011:0314a13": "三多以下顯別地行相。四是菩薩隨所下明",
    "T35n1733_011:0314a14": "所鍊淨。初中此名少見。論名多見。竝是總",
    "T35n1733_011:0314a15": "言。非是數。數法長引聲讀其義相似。以勝",
    "T35n1733_011:0314a16": "通力飛往他方。見佛色身及聞正法。即他",
    "T35n1733_011:0314a17": "受用身也。又以內正願不動一處。見法身",
    "T35n1733_011:0314a18": "遍滿義等。又依瑜伽住品。正願得生受用",
    "T35n1733_011:0314a19": "土中。常見佛。地論通力願力。即是瑜伽二因",
    "T35n1733_011:0314a20": "緣見佛也。此中一願二力亦同彼論故云以",
    "T35n1733_011:0314a21": "願力故。下明所見廣多。約數漸增。論名方",
    "T35n1733_011:0314a22": "便示現多佛等故。二行體中成三種行。一供",
    "T35n1733_011:0314a23": "養佛僧行。三供如論。二以是下迴向菩提",
    "T35n1733_011:0314a24": "行。三是菩薩下教化眾生行。三別地行中。論",
    "T35n1733_011:0314a25": "有二行。二攝利他。檀度自利。此略無檀度",
    "T35n1733_011:0314a26": "者。以二攝中施是財施愛語是法施無畏通",
    "T35n1733_011:0314a27": "二處。是故二攝以攝具檀行故不重顯。",
    "T35n1733_011:0314a28": "四是菩薩下明所鍊淨。於中初牒前供佛",
    "T35n1733_011:0314a29": "化生。二行為能鍊也。行淨地法是信等行。",
    "T35n1733_011:0314b01": "是所練行也。如是功德牒所練信等。迴向",
    "T35n1733_011:0314b02": "種智牒前迴向。亦是能鍊鍊此所鍊。令",
    "T35n1733_011:0314b03": "出障成用。謂前地滿時已得清淨。今此更",
    "T35n1733_011:0314b04": "淨故云轉益明顯。此出障也。言堪任有用",
    "T35n1733_011:0314b05": "者調柔德成堪為勝用。第二喻中金師喻菩",
    "T35n1733_011:0314b06": "薩。金喻信等行。火喻所見佛。數數入火喻",
    "T35n1733_011:0314b07": "供養等三行。此名隨火力。是論數入也。調",
    "T35n1733_011:0314b08": "柔等喻所鍊淨。問餘經論說。佛性猶如在",
    "T35n1733_011:0314b09": "鑛之金。鍊出令顯。此中復說。信等如金。",
    "T35n1733_011:0314b10": "此有何別義。答佛性有二。一理性。二行性。",
    "T35n1733_011:0314b11": "此二地前為障所纏。如金在鑛。一大僧祇",
    "T35n1733_011:0314b12": "懃修資糧。及加行力發本行性。生得初地",
    "T35n1733_011:0314b13": "初無流智及顯理性。一遍滿義如金出鑛。",
    "T35n1733_011:0314b14": "此中信等是行性所發初無流法。又如彼金",
    "T35n1733_011:0314b15": "新出沙鑛更須火練令其清淨。地法亦爾。",
    "T35n1733_011:0314b16": "初一剎那所生無漏唯行性力。第二念去更重",
    "T35n1733_011:0314b17": "新熏增益轉盛。況今至此地滿果位燒鍊",
    "T35n1733_011:0314b18": "純熟所況如是。餘文可知。第二發趣果中",
    "T35n1733_011:0314b19": "有二。初正明發趣行。後是名下總結地相。",
    "T35n1733_011:0314b20": "前中有四。一法。二喻。三合。四結。法中亦四。",
    "T35n1733_011:0314b21": "一問。二知。三行。四到。問中三。先別問初地。",
    "T35n1733_011:0314b22": "次別問二地。後總問餘地。於中相貌者。謂",
    "T35n1733_011:0314b23": "立障立治階別十地以為地相。以對地體",
    "T35n1733_011:0314b24": "說為相耳。言行者論中名得。即是出世無",
    "T35n1733_011:0314b25": "分別智證得所證真如。言果者依因本智",
    "T35n1733_011:0314b26": "力得有後得智。然此後得通緣俗故名世",
    "T35n1733_011:0314b27": "間。無分別智故亦是出世。是故論名世出",
    "T35n1733_011:0314b28": "世智。又此三中初是無間道。與惑相翻。二是",
    "T35n1733_011:0314b29": "解脫道證彼無為。三是勝進道後智進修。何",
    "T35n1733_011:0314c01": "故不說加行者以地前加行非地攝故。地",
    "T35n1733_011:0314c02": "上加行勝進收故。此三竝是諸地所修。言成",
    "T35n1733_011:0314c03": "地法者信等十行是諸地所行。能成滿地故",
    "T35n1733_011:0314c04": "須問此二種法也。是菩薩善知下明第二",
    "T35n1733_011:0314c05": "知。於中十一句作三門。一散為十一。二攝",
    "T35n1733_011:0314c06": "為五。三行體唯三。初十一者初即對治十",
    "T35n1733_011:0314c07": "障故。梁論第十云。地是對治義。二成壞者攬",
    "T35n1733_011:0314c08": "行成位集故名成。諸行各住散故名壞。三",
    "T35n1733_011:0314c09": "行果者諸地正證及後得智。四分別得者諸",
    "T35n1733_011:0314c10": "地所證法界各別。又分別得相有四種。如",
    "T35n1733_011:0314c11": "攝論。五清淨行者。諸地後得離染行成。六從",
    "T35n1733_011:0314c12": "一地至一地行者依前起後。地背捨相。七",
    "T35n1733_011:0314c13": "處非處者所斷二執名為非處。所證二空名",
    "T35n1733_011:0314c14": "為住處。八轉住處者自地行滿不滯住故。",
    "T35n1733_011:0314c15": "九勝進者勝進趣求後地住故。十不退者",
    "T35n1733_011:0314c16": "念念趣後不退息故。十一菩薩淨地入如來",
    "T35n1733_011:0314c17": "智者。善知因圓必剋果故。二論攝為五。初",
    "T35n1733_011:0314c18": "二名觀方便者。一觀障對治。二觀地成壞。",
    "T35n1733_011:0314c19": "初約所斷顯觀。後約所知明觀。次三名",
    "T35n1733_011:0314c20": "得方便者得之言證。一始證。二正證。三證",
    "T35n1733_011:0314c21": "滿。次三名增上方便者。修進後位名為增",
    "T35n1733_011:0314c22": "上修。不頓成。初中後別故有三句也。次二",
    "T35n1733_011:0314c23": "名不退方便者。一勝求。二不息故云不退。",
    "T35n1733_011:0314c24": "末後一句名盡至方便者。菩薩位窮名盡。",
    "T35n1733_011:0314c25": "至佛果位名至。此五皆善巧而成同名方",
    "T35n1733_011:0314c26": "便。三攝為三者。謂此五種不離諸相得果。",
    "T35n1733_011:0314c27": "初一是相。次一名得。第三是果。第四顯前",
    "T35n1733_011:0314c28": "三種進修不退。第五明三因窮入果。是故唯",
    "T35n1733_011:0314c29": "三也。諸佛子下。第三能行中。既喜知已雖未",
    "T35n1733_011:0315a01": "發初處。然去心決絕。必定能行故云乃至",
    "T35n1733_011:0315a02": "無有障礙。言得諸地下。第四明能至中。以",
    "T35n1733_011:0315a03": "必定能至後菩薩地及佛智地故云得諸地",
    "T35n1733_011:0315a04": "乃至佛慧光明。第二喻中亦四。商主喻菩薩。",
    "T35n1733_011:0315a05": "將人喻利他。初問中向於道路行處。宿處",
    "T35n1733_011:0315a06": "皆有利害。竝須問也。二未發初下。喻知",
    "T35n1733_011:0315a07": "前問行路不問宿處。今知宿時不論行",
    "T35n1733_011:0315a08": "處。文綺互。又前處此時。文互顯耳。三能以智",
    "T35n1733_011:0315a09": "下喻能行。既能善知行處宿處行時宿時各",
    "T35n1733_011:0315a10": "有利害。是以籌量辨諸資具。避害就利。令",
    "T35n1733_011:0315a11": "達所至。凡論導師要具此二故。論云。一",
    "T35n1733_011:0315a12": "不迷道方便。二資具利益方便此之謂也。故",
    "T35n1733_011:0315a13": "云乃至正導眾人也。四得至大城下喻能到",
    "T35n1733_011:0315a14": "可知。第三合中初問及知通合二。爾時下",
    "T35n1733_011:0315a15": "別令能行。三乃至令住下別合能到。第四",
    "T35n1733_011:0315a16": "是故下結彼懃行可知。上來別辨。諸佛子",
    "T35n1733_011:0315a17": "下第三總結略說。第三攝報果中二。先明",
    "T35n1733_011:0315a18": "在家果。二若欲捨家下明出家果。前中亦二。",
    "T35n1733_011:0315a19": "先明上勝身顯其報勝。二能以大施下明上",
    "T35n1733_011:0315a20": "勝果顯其行勝。又亦前是異熟果。後是等流",
    "T35n1733_011:0315a21": "果。前中問此王身是實是應。答若約初教。",
    "T35n1733_011:0315a22": "未離分段應是實報。然其所受非唯此身",
    "T35n1733_011:0315a23": "故云多作。不言純也。以生淨土受彼身",
    "T35n1733_011:0315a24": "故。又是應化。以有妻子非實身故。若約",
    "T35n1733_011:0315a25": "終教。初地已上捨分段故。變易微細非此",
    "T35n1733_011:0315a26": "身故。安立十王。為別十地。非謂十地如",
    "T35n1733_011:0315a27": "實為王。如瓔珞經。地前信等四位。如次已",
    "T35n1733_011:0315a28": "作鐵銅銀金四輪王故。豈可十信已作閻",
    "T35n1733_011:0315a29": "浮王。今至初地還作彼王。故知前寄四王",
    "T35n1733_011:0315b01": "以別四位。今寄十王以別十地。故不相違。",
    "T35n1733_011:0315b02": "二上勝果。謂依王報起勝行也。施中二。初",
    "T35n1733_011:0315b03": "自分行。二常生是心下明勝進願。前中初隨",
    "T35n1733_011:0315b04": "有攝生行。二是諸福下明智念無染行。又",
    "T35n1733_011:0315b05": "前正成利他。後不失自利。前中二。初以施",
    "T35n1733_011:0315b06": "行調物。於中二。初巧施調慳。二常施恒攝。",
    "T35n1733_011:0315b07": "二所作下四攝攝生令其入道。二自利中論",
    "T35n1733_011:0315b08": "攝為四。初三名上念。念三寶故。次一名同",
    "T35n1733_011:0315b09": "法念。念諸同行菩薩故。此一兩向用。以經",
    "T35n1733_011:0315b10": "中略無念僧故。次二名功德念。念自他行",
    "T35n1733_011:0315b11": "是所行道也。自體是波羅蜜也。轉勝是十地",
    "T35n1733_011:0315b12": "也。下四名求義念。念佛力等。是所求境義。",
    "T35n1733_011:0315b13": "又是大義利。又此等竝隨有攝生時不起",
    "T35n1733_011:0315b14": "妄念故云念也。如論云。如是諸念於事中",
    "T35n1733_011:0315b15": "行已者正明隨有攝生時也。言成大恭敬除",
    "T35n1733_011:0315b16": "妄想者明不失自行。謂上念三寶故成大",
    "T35n1733_011:0315b17": "敬念。行離障故云除妄也。下論重釋。約施",
    "T35n1733_011:0315b18": "中離三輪及所求菩提。二約四攝等云如",
    "T35n1733_011:0315b19": "是作業中等。皆離四事可知。第二勝進願",
    "T35n1733_011:0315b20": "中。初六自德。後五攝他。前中為首唯總。妙",
    "T35n1733_011:0315b21": "等唯別。勝大二種。亦總亦別。後五非總非",
    "T35n1733_011:0315b22": "別。此經略無微妙。就後五中。初一導以阿",
    "T35n1733_011:0315b23": "含。後四皆證。一成斷德。後三成智德。智德",
    "T35n1733_011:0315b24": "初教令得出世名師。二令學位窮滿名尊。",
    "T35n1733_011:0315b25": "三令得佛果位種智。竝如論釋可知。第二",
    "T35n1733_011:0315b26": "出家果三。初出家方便。二於佛法中下正",
    "T35n1733_011:0315b27": "明出家。三須臾下明出家所得。所得中二。",
    "T35n1733_011:0315b28": "初得三昧勝自在力。以是用本故。如經得",
    "T35n1733_011:0315b29": "百三昧。二依三昧所作勝。於中有十。初見",
    "T35n1733_011:0315c01": "百佛者。謂於十方各見十種他受用身。於",
    "T35n1733_011:0315c02": "彼佛所聽法習智故。又瑜伽住品云。以淨",
    "T35n1733_011:0315c03": "天眼能於種種諸佛國土見百如來。二知",
    "T35n1733_011:0315c04": "佛力者。於佛神力所加諸說法菩薩所聞",
    "T35n1733_011:0315c05": "法習智故。瑜伽云。變化住持菩薩住持皆能",
    "T35n1733_011:0315c06": "解了。上二自利行。三能動者。神力遙化。令",
    "T35n1733_011:0315c07": "生信故。後三身往授道。四飛過者。往至能",
    "T35n1733_011:0315c08": "入故。五能照者。正見彼世界故。又是身光",
    "T35n1733_011:0315c09": "照普令他見故。六能化等者。正教化故。上",
    "T35n1733_011:0315c10": "四利他行。七住壽者。五種生中攝取勝生故",
    "T35n1733_011:0315c11": "瑜伽云。若欲留命能住百劫。八知過未等",
    "T35n1733_011:0315c12": "者。為化眾生作離惡為首故。是故說彼",
    "T35n1733_011:0315c13": "過未善惡業道。用以教化諸眾生也。九善入",
    "T35n1733_011:0315c14": "者。為欲增自智慧故。於蘊界處等種種法",
    "T35n1733_011:0315c15": "門能正思惟簡擇義理。十變身等者。速疾變",
    "T35n1733_011:0315c16": "身以為百故作多利益者各百菩薩為眷",
    "T35n1733_011:0315c17": "屬故。以百身起彼利他之行。速益萬眾故",
    "T35n1733_011:0315c18": "名作多利益速疾行故。然初地已上入佛",
    "T35n1733_011:0315c19": "境界。所化無量非局限此。但為寄數別於",
    "T35n1733_011:0315c20": "十地。辨斯百耳。下二地等明千等數。皆准",
    "T35n1733_011:0315c21": "此知。",
    "T35n1733_011:0315c22": "第四願智果中。若以願力者內證正願久積",
    "T35n1733_011:0315c23": "成也。自在者智力作用也。以願自在。諸所",
    "T35n1733_011:0315c24": "示現。過前百數無量無邊。縱百千億那由",
    "T35n1733_011:0315c25": "他劫計不可知。問論經所示現中有十一",
    "T35n1733_011:0315c26": "事。何故此中總不顯耶。答大都與前百數所",
    "T35n1733_011:0315c27": "示十一種法不多別。故不重辨。少有不同。",
    "T35n1733_011:0315c28": "如論顯之。長行散說竟。第二偈頌中有四",
    "T35n1733_011:0315c29": "十五頌半。分為三。初二十二頌說分。次二十",
    "T35n1733_011:0316a01": "一頌半頌校量勝分。後二頌結說。前中分",
    "T35n1733_011:0316a02": "十。初二頌依何身。二有四頌為何義。三有",
    "T35n1733_011:0316a03": "二頌以何因。四有三頌有何相。五有二頌",
    "T35n1733_011:0316a04": "半頌釋名分中多歡喜。六有一頌念當得。",
    "T35n1733_011:0316a05": "七有二頌念現得。八有一頌半頌安住中",
    "T35n1733_011:0316a06": "信心成就。九有一頌修行成就。十有三",
    "T35n1733_011:0316a07": "頌迴向成就。上來十門頌前百句正地竟。",
    "T35n1733_011:0316a08": "下頌校量勝分。於中六。初五頌半頌十大",
    "T35n1733_011:0316a09": "願及十盡句。二有六頌頌行校量信等十",
    "T35n1733_011:0316a10": "行可知。三有二頌調柔果四有二頌發",
    "T35n1733_011:0316a11": "趣果。五有五頌半頌攝報果。六有半頌願",
    "T35n1733_011:0316a12": "智果。末後二頌結說分齊。初地竟。",
    "T35n1733_011:0316a13": "第二地中七門同前。初釋名者。依唯識第",
    "T35n1733_011:0316a14": "九。具淨尸羅遠離微細犯戒垢故。十住論",
    "T35n1733_011:0316a15": "云。行十善道離諸垢故。攝大乘云。由極遠",
    "T35n1733_011:0316a16": "離犯戒垢。世親釋云。性戒成就非如初地",
    "T35n1733_011:0316a17": "思擇護戒。無性亦同。瑜伽深密竝同此說",
    "T35n1733_011:0316a18": "地論釋名如前本分。二來意有三。一地論",
    "T35n1733_011:0316a19": "云。如是已證正位。依出世間道因清淨戒。",
    "T35n1733_011:0316a20": "說第二菩薩離垢地。解云。已證正位是前初",
    "T35n1733_011:0316a21": "地。依此出世修三學行。戒最居先。故此來",
    "T35n1733_011:0316a22": "也。二前地創證真如。猶有微細誤犯戒障。",
    "T35n1733_011:0316a23": "不能性自不待思擇護持淨戒。故有此地",
    "T35n1733_011:0316a24": "成斯戒行。三前施此戒。義次第故。三所離",
    "T35n1733_011:0316a25": "障者。依十地論。名邪行於眾生身等障。梁",
    "T35n1733_011:0316a26": "攝論第十云。依身等。諸眾生起邪行無明。",
    "T35n1733_011:0316a27": "唯識第九云。二邪行障。謂所知障中俱生一",
    "T35n1733_011:0316a28": "分。及所起誤犯三業。彼障二地極淨尸羅。入",
    "T35n1733_011:0316a29": "二地時。便能永斷。由斯二地說斷二愚及",
    "T35n1733_011:0316b01": "彼麁重。一微細誤犯愚。即是此中俱生一分。",
    "T35n1733_011:0316b02": "二種種業趣愚。即彼所起誤犯三業。或唯起",
    "T35n1733_011:0316b03": "業。不了業愚。解云此二愚中。初是能發。後",
    "T35n1733_011:0316b04": "是所發。問所知障不能發業。亦非潤生。如",
    "T35n1733_011:0316b05": "何此中能發三業。答唯識第一生煩惱發",
    "T35n1733_011:0316b06": "犯戒業。通所知障。此約誤犯故不相違。又",
    "T35n1733_011:0316b07": "此二愚。一是能發業愚。二是不了業愚。若依",
    "T35n1733_011:0316b08": "此釋二愚皆用無明為性。深密經瑜伽論",
    "T35n1733_011:0316b09": "皆同可知。又唯此地中總除五法。一所知",
    "T35n1733_011:0316b10": "障一分。二彼所發業。三彼障麁重。四及煩惱",
    "T35n1733_011:0316b11": "麁重。以十地修位雖不斷煩惱障然必伏",
    "T35n1733_011:0316b12": "彼斷其麁重。五及離報障相應心所離縛",
    "T35n1733_011:0316b13": "不生。准前知之。此上約始教。若依終教。",
    "T35n1733_011:0316b14": "如梁攝論等。其煩惱種初地永盡唯有彼",
    "T35n1733_011:0316b15": "習。其所知障一分麁者亦初地盡。餘分及習",
    "T35n1733_011:0316b16": "於諸地中各別正斷二無明為緣劣無流",
    "T35n1733_011:0316b17": "業。三所感變易方便生死報竝是所離。准前",
    "T35n1733_011:0316b18": "知之。四所證者依唯識第十證真如最勝",
    "T35n1733_011:0316b19": "義。謂是真如具無邊德。於一切法最為勝",
    "T35n1733_011:0316b20": "故。無性攝論第七云。第二地中由最勝義",
    "T35n1733_011:0316b21": "者。謂此空理一切法。中最為殊勝。如說離",
    "T35n1733_011:0316b22": "欲最為殊勝。了知此義。得入二地。五所",
    "T35n1733_011:0316b23": "成者。謂成就戒度。具足三聚及十善行。又",
    "T35n1733_011:0316b24": "如論。具足八清淨等。六所得者梁論",
    "T35n1733_011:0316b25": "云。若通達法界最勝功德得一切眾生最",
    "T35n1733_011:0316b26": "勝無上菩提果。此約當得。若約現得二",
    "T35n1733_011:0316b27": "界同前。七釋文有三。初偈頌讚請分。二",
    "T35n1733_011:0316b28": "正說本地分。三以偈重頌分。初中五頌分二。",
    "T35n1733_011:0316b29": "初三明大眾慶聞前地。一聞法心喜。二身",
    "T35n1733_011:0316c01": "業散華。三語業讚歎。後二解脫月正請後",
    "T35n1733_011:0316c02": "地。一知眾心。二正為請。第二正說分中論",
    "T35n1733_011:0316c03": "分為二。初發起淨。後自體淨。地果同前更",
    "T35n1733_011:0316c04": "不解釋。亦不科出。謂正地三聚無誤犯垢",
    "T35n1733_011:0316c05": "名自體淨。直心趣彼名發起淨。論云依清",
    "T35n1733_011:0316c06": "淨戒直心者。謂依此直心持戒純熟名清",
    "T35n1733_011:0316c07": "淨也。性戒成就至自然行者。依直心戒淨",
    "T35n1733_011:0316c08": "成就正地性戒。不待思擇。性自持戒故云",
    "T35n1733_011:0316c09": "自然行也。又中三。初結前標後。二正顯十",
    "T35n1733_011:0316c10": "心。三結行入位。就正顯中。直心是總。別中",
    "T35n1733_011:0316c11": "十心內。初六律儀戒。次二攝善戒。後二攝生",
    "T35n1733_011:0316c12": "戒。前中一不惱他故名柔軟。自有人雖直",
    "T35n1733_011:0316c13": "心持戒然心剛獷共住惱他。今此反彼故",
    "T35n1733_011:0316c14": "名共喜樂等也。二自不起惱故名調和。謂",
    "T35n1733_011:0316c15": "於違順任運持戒不為惑牽故名自在力",
    "T35n1733_011:0316c16": "等。又不為戒取煩惱所雜故也。三能受他",
    "T35n1733_011:0316c17": "惱故名堪受。論中無此。四能除細惡名不",
    "T35n1733_011:0316c18": "放逸。謂善護諸根不令誤犯。誤犯尚離。況",
    "T35n1733_011:0316c19": "有故犯。此與正地何別。釋此作意不誤。正",
    "T35n1733_011:0316c20": "地性自不誤。五不恃己戒自高輕彼故名",
    "T35n1733_011:0316c21": "寂滅。又釋得戒實相。心無所執故不自高。",
    "T35n1733_011:0316c22": "名為寂滅。六遇難堅持不壞名真。謂無有",
    "T35n1733_011:0316c23": "難持之戒。而不能忍苦持之。如世真金燒",
    "T35n1733_011:0316c24": "打磨等終不改變。又釋此亦屬攝善法戒。瑜",
    "T35n1733_011:0316c25": "伽住品云。六者於諸妙善菩提分法常懃修",
    "T35n1733_011:0316c26": "習。意樂下二明攝善戒。七修善無厭。不雜",
    "T35n1733_011:0316c27": "懈怠故名不雜。論中所得功德不生厭足",
    "T35n1733_011:0316c28": "者總標意也。依淨戒者。依前離戒。更求",
    "T35n1733_011:0316c29": "等者。進修攝善故名勝戒。下論云攝善法",
    "T35n1733_011:0317a01": "戒淨者。於離戒淨為上故此名勝也。樂寂",
    "T35n1733_011:0317a02": "靜者增長此心故。瑜伽云。七者即於復修",
    "T35n1733_011:0317a03": "為隨順故。樂處遠離意樂也。八修善求佛。",
    "T35n1733_011:0317a04": "不願人天故名不貪。下二攝生戒。九悲心",
    "T35n1733_011:0317a05": "益生故名為勝。謂願常在世。攝化眾生名",
    "T35n1733_011:0317a06": "為不斷三有之願。此是大悲不住涅槃。瑜",
    "T35n1733_011:0317a07": "伽云。遠離下乘趣證大乘意樂也。十智心",
    "T35n1733_011:0317a08": "無染故名為大。謂雖隨順諸有攝生。而其",
    "T35n1733_011:0317a09": "內心常不染世。此是大智不住世間。瑜伽",
    "T35n1733_011:0317a10": "云。欲一切有情義利意樂。又瑜伽中於前",
    "T35n1733_011:0317a11": "地未起此十心意樂。此經二地初亦相似",
    "T35n1733_011:0317a12": "也。言以是十心入第二地者結行入位也。",
    "T35n1733_011:0317a13": "瑜伽云。即由如是十種意樂。成上品故。極",
    "T35n1733_011:0317a14": "圓滿故。是諸菩薩入證第二增上戒住同於",
    "T35n1733_011:0317a15": "此也。第二自體淨中。論主分為三聚。此三",
    "T35n1733_011:0317a16": "聚戒義略作十門分別。如別說。文中初明",
    "T35n1733_011:0317a17": "離戒淨。以離殺等故亦名正受戒淨。亦名",
    "T35n1733_011:0317a18": "律儀戒。二從作是思惟一切眾生墮惡道下",
    "T35n1733_011:0317a19": "明攝善法戒。三從此十不善業道上者地獄",
    "T35n1733_011:0317a20": "下明攝眾生戒。就初中有三。初總明此地",
    "T35n1733_011:0317a21": "性戒成就。二捨棄下別顯遠離十惡業等。三",
    "T35n1733_011:0317a22": "菩薩如是下總結常行。初中住離垢地自然",
    "T35n1733_011:0317a23": "遠離者。正明性戒成就。不待思擇。方離殺",
    "T35n1733_011:0317a24": "等故云自然離也。於此十惡乃至微細。亦",
    "T35n1733_011:0317a25": "皆遠離故云離一切殺生等也。瑜伽住品云。",
    "T35n1733_011:0317a26": "於此住中性戒具足。極少邪惡業道所攝諸",
    "T35n1733_011:0317a27": "惡犯戒尚不現行。況中上品也。又遠離殺",
    "T35n1733_011:0317a28": "等。汎論有四。一但防三業麁過。如凡夫戒",
    "T35n1733_011:0317a29": "行。二止甚細犯。如三賢菩薩。上二約現行。",
    "T35n1733_011:0317b01": "三除種子。謂初地。四誤犯亦離。即此地。上",
    "T35n1733_011:0317b02": "約初教辨。又有四種。一防現起。二除種",
    "T35n1733_011:0317b03": "子。三滅習氣。四顯性淨。後二是此地。為性",
    "T35n1733_011:0317b04": "淨難彰。寄除殺等以顯彼淨。上約終教辨。",
    "T35n1733_011:0317b05": "又為地體超絕相實難分。寄顯地別。非即",
    "T35n1733_011:0317b06": "是地。若不爾者。豈可地前迴向等位行相極",
    "T35n1733_011:0317b07": "深。今至地上方離殺等。故知寄顯地相差",
    "T35n1733_011:0317b08": "別。後禪支等當知亦爾。上約圓教辨。二",
    "T35n1733_011:0317b09": "別釋文中。離十惡即為十段。初離殺中別",
    "T35n1733_011:0317b10": "辨內三。初因離者離殺因故。此有二種。外",
    "T35n1733_011:0317b11": "具名受畜因。謂刀斫杖打餘呪藥等。但是能",
    "T35n1733_011:0317b12": "殺之具。皆悉遠離。梵網經名離殺緣也。二",
    "T35n1733_011:0317b13": "內起貪等名起因。實具三毒。何故論中但",
    "T35n1733_011:0317b14": "舉貪瞋。釋癡心邪求祠祀殺生。為難遣故。",
    "T35n1733_011:0317b15": "非謂不離。是故對治離中別明此離。問貪",
    "T35n1733_011:0317b16": "瞋俱足起因何故文中。離瞋處言無瞋離",
    "T35n1733_011:0317b17": "貪處不言無貪。但言有慚愧耶。答殺業道",
    "T35n1733_011:0317b18": "中瞋為究竟故。雜集論第七云。殺生業道貪",
    "T35n1733_011:0317b19": "瞋癡為方便。由瞋究竟。如殺生。麁惡語。瞋",
    "T35n1733_011:0317b20": "恚業道亦爾。殺生謂為皮肉等是貪。為除",
    "T35n1733_011:0317b21": "怨等是瞋。為祠祀等是癡。離無慈悲必不",
    "T35n1733_011:0317b22": "殺害他有情故。是故由瞋乃究竟也。言有",
    "T35n1733_011:0317b23": "慚愧者。謂貪利殺生沒命無恥。反此有",
    "T35n1733_011:0317b24": "愧故無貪也。梵網經中名離殺因。二言於",
    "T35n1733_011:0317b25": "一切下明對治離。謂內起慈悲對治殺事。",
    "T35n1733_011:0317b26": "何容得有殺法成就。梵網經中名離殺法。",
    "T35n1733_011:0317b27": "此中對治即離名。對治離不同因離等。治行",
    "T35n1733_011:0317b28": "有二。一授與世出世樂因。二與彼二樂果。",
    "T35n1733_011:0317b29": "此中悲心是論安隱心也。言常求樂事者通",
    "T35n1733_011:0317c01": "結因果之樂也。三果行離者正離殺業。攬",
    "T35n1733_011:0317c02": "因成殺故名為果。離此所作故名果離。有",
    "T35n1733_011:0317c03": "二。細約心念惱尚不曾有。況麁約身害。",
    "T35n1733_011:0317c04": "是即亡言。論中麁內五緣成殺。雜集第七",
    "T35n1733_011:0317c05": "云。亦有五緣。一事者謂有情數。二意樂者謂",
    "T35n1733_011:0317c06": "此想及必害意。三方便者謂為害故加刀杖",
    "T35n1733_011:0317c07": "等。四煩惱者謂貪等五究竟者謂彼眾生由",
    "T35n1733_011:0317c08": "方便故。或無間死。或後時死。地論五中略",
    "T35n1733_011:0317c09": "無煩惱。雜集五中略無有他以簡自害。二",
    "T35n1733_011:0317c10": "論合釋通具七緣。一他簡自故。二眾生簡",
    "T35n1733_011:0317c11": "非情故。三眾生想簡迷心故。四殺心簡錯",
    "T35n1733_011:0317c12": "誤故。五興方便加刀杖故。六起貪等簡",
    "T35n1733_011:0317c13": "慈救故。以菩薩為救重罪殺不犯故。七究",
    "T35n1733_011:0317c14": "竟命斷故。闕緣辨罪。思准可知。下諸戒中",
    "T35n1733_011:0317c15": "皆具此緣。亦准之。離殺生竟。第二離盜中",
    "T35n1733_011:0317c16": "亦三。初因離中准殺應有二因。資生不足",
    "T35n1733_011:0317c17": "是外因。貪等為內因。何故不說內因。釋以",
    "T35n1733_011:0317c18": "同前故不重說也。又釋內懷知足為離",
    "T35n1733_011:0317c19": "盜因。又初地上得無盡財故說資生常足",
    "T35n1733_011:0317c20": "也。二對治離者於自資財當能捨施令當",
    "T35n1733_011:0317c21": "來大財報果不壞故。論經名不壞他財。謂他",
    "T35n1733_011:0317c22": "世財也。此經略無此句。三果行離者亦二。細",
    "T35n1733_011:0317c23": "謂草葉。麁謂資具。殺婬二業於他眾生正報",
    "T35n1733_011:0317c24": "處起。細約心念麁就身事。資約外財物",
    "T35n1733_011:0317c25": "有微麁以分輕重。論經五緣此中略無三",
    "T35n1733_011:0317c26": "四。餘如論顯。第三離邪婬中亦三。初因離",
    "T35n1733_011:0317c27": "者自足妻色故。以初二三地相同世間故。",
    "T35n1733_011:0317c28": "寄同凡夫故云足妻也。又釋此地攝報寄",
    "T35n1733_011:0317c29": "作輪王故有妻色。又釋梵行有餘故云自",
    "T35n1733_011:0318a01": "足也。二對治離者現在梵行淨故。不求未",
    "T35n1733_011:0318a02": "來妻色故云不求他妻。此經略無此句。三",
    "T35n1733_011:0318a03": "果行離中亦二。初微細約心故云不生一念",
    "T35n1733_011:0318a04": "也。二麁重約身。身中邪有三種。釋有二門。",
    "T35n1733_011:0318a05": "一約麁。二就細。麁中初不正有五。一他女。",
    "T35n1733_011:0318a06": "二他妻。三己親。四姓護。謂上族非下姓所配",
    "T35n1733_011:0318a07": "等。五標護。謂己許他。他已下信。為標誡",
    "T35n1733_011:0318a08": "所護。此竝如地論智論第十五云。若女人",
    "T35n1733_011:0318a09": "父母兄弟姊妹夫主兒子世間法王法守護。",
    "T35n1733_011:0318a10": "若犯者名邪婬。二非時有三。一者智論名梵",
    "T35n1733_011:0318a11": "行護有二。一出家。二一日戒。又自妻受八",
    "T35n1733_011:0318a12": "戒時。二有孕子時婦人厭本所習。又為傷",
    "T35n1733_011:0318a13": "胎。三乳兒時婬其乳竭故。皆是邪婬。三非",
    "T35n1733_011:0318a14": "處。謂非道有二處。可知。二約細顯中。不正",
    "T35n1733_011:0318a15": "者非己妻妾。菩薩不自受畜妻妾故常不",
    "T35n1733_011:0318a16": "邪婬。二非時者謂修戒時。菩薩無時不修",
    "T35n1733_011:0318a17": "戒故究竟不婬。三非處者是過麁鄙。永斷不",
    "T35n1733_011:0318a18": "為。若細辨邪正二婬俱不可得。上三身業戒",
    "T35n1733_011:0318a19": "竟。第四離妄語中。初句總。後別。別中二。初",
    "T35n1733_011:0318a20": "對治離。二果行離。以對治離即是因離如",
    "T35n1733_011:0318a21": "初殺中因有二。謂內外。後盜婬中單舉外因。",
    "T35n1733_011:0318a22": "謂資財不足及妻色不足。其內因貪等。更",
    "T35n1733_011:0318a23": "不重舉。今妄語中既無外因。內復無別故。",
    "T35n1733_011:0318a24": "論云無外事復無異因故。是故誑他之思",
    "T35n1733_011:0318a25": "心是妄語因。離此即實語。成實語即是謂",
    "T35n1733_011:0318a26": "離故不別說對治三中初常實語者不違",
    "T35n1733_011:0318a27": "自心。隨想語故。二諦語者審諦思量如事而",
    "T35n1733_011:0318a28": "語故。三隨時語者離過語也。自有發語心事",
    "T35n1733_011:0318a29": "俱實而言不合時自惱惱他。菩薩不爾。善",
    "T35n1733_011:0318b01": "知時語也。二果行離中亦二。舉細況麁可",
    "T35n1733_011:0318b02": "知論中覆見忍見者。依大婆娑論。覆相妄語",
    "T35n1733_011:0318b03": "名為覆見。覆心妄語名為忍見。謂本見前",
    "T35n1733_011:0318b04": "事實生見想。誑言不見。此覆己所見。名",
    "T35n1733_011:0318b05": "為覆見。又實不見前事妄生見想。誑言不",
    "T35n1733_011:0318b06": "見。於事雖實。於見有違故名忍見。此忍",
    "T35n1733_011:0318b07": "己見故。第五離兩舌中。新翻名離間語。",
    "T35n1733_011:0318b08": "言無破壞心者是對治離。以破壞兩頭是",
    "T35n1733_011:0318b09": "所治故。於鬪諍下明果行離有二。一細心",
    "T35n1733_011:0318b10": "中憶持其事。二麁身往異處說。論云此二",
    "T35n1733_011:0318b11": "種明者。謂於兩頭各詐現為明。此由成",
    "T35n1733_011:0318b12": "於兩舌故如野干詐親師子及虎破其兩",
    "T35n1733_011:0318b13": "處等。又云此聞不向彼說此壞故者。此明",
    "T35n1733_011:0318b14": "舉經顯離也。謂懼彼前人聞此語已於此",
    "T35n1733_011:0318b15": "人所起惱壞事。是故不說。又釋恐彼人於",
    "T35n1733_011:0318b16": "此人所和合心壞。是故不說。彼聞亦爾。餘",
    "T35n1733_011:0318b17": "如論說。第六離惡口。亦名離麁惡語。論",
    "T35n1733_011:0318b18": "中初果行離。正離麁惡之語。論經中有十六",
    "T35n1733_011:0318b19": "語。此中有四語。一麁獷者是損他語。能令",
    "T35n1733_011:0318b20": "他瞋故。二苦者是苦他語也。三惡者是鄙惡",
    "T35n1733_011:0318b21": "語。四自壞壞他者。已有同意樂事。自身失",
    "T35n1733_011:0318b22": "壞令他失壞故。餘語如論。二對治離。謂潤",
    "T35n1733_011:0318b23": "益語等有十二語。此經略無。如論具顯。",
    "T35n1733_011:0318b24": "第七離無義語。亦名離綺語。亦名離雜穢",
    "T35n1733_011:0318b25": "語。初對治離中。論經九句。此中有五。於中",
    "T35n1733_011:0318b26": "初二教化語。化令生信故。言常自護者。言",
    "T35n1733_011:0318b27": "合理不令失故。言應作不應作者。顯不",
    "T35n1733_011:0318b28": "失之相。謂若見在不善眾生。令捨不善安",
    "T35n1733_011:0318b29": "住善法。彼時教化成利益故。方始語故。故",
    "T35n1733_011:0318c01": "云知時語。次一名教授語。教令起行故。論",
    "T35n1733_011:0318c02": "中依展轉等者。謂互相策勵修勝行時。說",
    "T35n1733_011:0318c03": "義說法故。名利益語也。次一名教誡語誡",
    "T35n1733_011:0318c04": "令止惡故。論中展轉舉等者。互相舉罪令",
    "T35n1733_011:0318c05": "懺悔時。及有諍事。令殄滅時。作如法語",
    "T35n1733_011:0318c06": "及阿含語故云順法語也。後一名攝受語。",
    "T35n1733_011:0318c07": "謂說法攝受眾生。令修行時。如威儀住而",
    "T35n1733_011:0318c08": "發語故名籌量語也。二果行離中。戲咲是",
    "T35n1733_011:0318c09": "細故作。是麁二俱離也。餘如論辨。第八離",
    "T35n1733_011:0318c10": "貪下三明離意業惡。皆但有對治離。無餘",
    "T35n1733_011:0318c11": "二離可知。論中不貪有三種。一事財屬他",
    "T35n1733_011:0318c12": "事此有二。謂已攝者財事現在攝想者。物雖",
    "T35n1733_011:0318c13": "不在遙有所屬。彼有護想。此二名為若物",
    "T35n1733_011:0318c14": "屬他也。二體謂財體也。此亦二。謂金等但是",
    "T35n1733_011:0318c15": "所用不堪喫著。衣食有資身用。此二是所",
    "T35n1733_011:0318c16": "貪之境故云他所攝用也。三差別謂貪有下",
    "T35n1733_011:0318c17": "中上三種故。謂初起希望。二願得屬己。三",
    "T35n1733_011:0318c18": "起奪取意。離此三貪故云不作是念我當",
    "T35n1733_011:0318c19": "取之。第九離瞋中。論經內有三。初攝治。",
    "T35n1733_011:0318c20": "二離障。三起行。此經略無後二。就攝治中。",
    "T35n1733_011:0318c21": "論有六心。為五眾生。此唯四心。一於怨起",
    "T35n1733_011:0318c22": "慈。二貧苦起悲。三於著樂眾生起潤益心。",
    "T35n1733_011:0318c23": "以法津潤。令離放逸故。四發菩提心。勞倦",
    "T35n1733_011:0318c24": "眾生起愛念心而作利益故。又論云此慈",
    "T35n1733_011:0318c25": "心等有六種障者。明前六心有此六障。此",
    "T35n1733_011:0318c26": "非分別者非二三等障同障一治。亦非二",
    "T35n1733_011:0318c27": "三治同治一障。不可如此分別故云非",
    "T35n1733_011:0318c28": "分別也。亦非一一各別相對。但是通障及通",
    "T35n1733_011:0318c29": "治也。六中一約怨生長。是瞋力耳。二約親",
    "T35n1733_011:0319a01": "不生等。是恨力。三約自善不生等。是垢力。",
    "T35n1733_011:0319a02": "四約不善生長。是害力。五約他不愛事等。",
    "T35n1733_011:0319a03": "是妄想力。六約愛事不生等。是妬力矣。故",
    "T35n1733_011:0319a04": "云文句次第說也。無量惡行根本釋等字",
    "T35n1733_011:0319a05": "也。餘如論可知。第十離邪見。論中七種見",
    "T35n1733_011:0319a06": "作二門。一約行。二約人。約行中。初一離",
    "T35n1733_011:0319a07": "邪離小乘故。次三解邪。顛倒見故。一邪",
    "T35n1733_011:0319a08": "見。二戒取。三見取。次二行邪。藏非詐善故。",
    "T35n1733_011:0319a09": "一藏非。二詐善。後一信邪。信世間故。對",
    "T35n1733_011:0319a10": "治此七名離邪見。二約人中。初四是梵行",
    "T35n1733_011:0319a11": "求眾生。一是同法小乘。後三邪見外道。次二",
    "T35n1733_011:0319a12": "是欲求眾生。後一是有求眾生。今此經略無",
    "T35n1733_011:0319a13": "異乘及戒取見。餘五中深信罪福是不姦欺。",
    "T35n1733_011:0319a14": "餘如論辨可知。言菩薩如是常護善道者",
    "T35n1733_011:0319a15": "第三總結行成也。初離戒竟。第二攝善法",
    "T35n1733_011:0319a16": "戒中有四。一智。二願。三觀。四行。初言作是",
    "T35n1733_011:0319a17": "思惟眾生墮惡道者由十不善者。此是智有",
    "T35n1733_011:0319a18": "其三義。一何所知。知眾生苦因果。二何因",
    "T35n1733_011:0319a19": "知。因前自離十惡。即念眾生不能離惡。三",
    "T35n1733_011:0319a20": "何故知。知物有惡自行善業為欲化他。",
    "T35n1733_011:0319a21": "是大悲故。論中乘惡等者釋道也。亦名趣苦",
    "T35n1733_011:0319a22": "身苦處。釋惡也。常墮者釋墮也。上釋苦果",
    "T35n1733_011:0319a23": "下釋苦因。謂十不善業攝到一切惡果數",
    "T35n1733_011:0319a24": "故。論中以數攝經中十也。惡攝不善。果",
    "T35n1733_011:0319a25": "攝三塗。到攝其業以業能到果處故。受",
    "T35n1733_011:0319a26": "解集義。謂集果名集。納果名受。義相似",
    "T35n1733_011:0319a27": "故。行解因義。謂生果名因。趣果稱行。義相",
    "T35n1733_011:0319a28": "似。故第二我當自住下明願中亦三義。一何",
    "T35n1733_011:0319a29": "所願。願自住善亦令他住。二何因願。因前",
    "T35n1733_011:0319b01": "知生由業墮惡。三何故願。以大悲心不捨",
    "T35n1733_011:0319b02": "離故。故自行皆為眾生。文中二。初總舉願",
    "T35n1733_011:0319b03": "事。二何以故下徵責釋成可知。攝論頌(云云)。",
    "T35n1733_011:0319b04": "第三又深思惟下明觀。謂通觀十善有其五",
    "T35n1733_011:0319b05": "重。義亦有三。一何所觀。通觀障。所治十惡",
    "T35n1733_011:0319b06": "能治五重。二何因觀。因前願自住善亦令",
    "T35n1733_011:0319b07": "他住。若不識善知何所住。三何故觀。觀善",
    "T35n1733_011:0319b08": "為欲攝起行故。文中有二。初思惟十不善",
    "T35n1733_011:0319b09": "墮惡道。是所治障也。二行十善下明五重十",
    "T35n1733_011:0319b10": "善。是能治行也。問此中十善與上律儀戒十",
    "T35n1733_011:0319b11": "善何別。答前望止惡今約作善。止作不同",
    "T35n1733_011:0319b12": "故分二位。問十善翻十惡。十惡既唯一十善",
    "T35n1733_011:0319b13": "何得有五重。答計翻不善亦應是一。但以",
    "T35n1733_011:0319b14": "善隨無智故名世間隨智勝劣故有出世",
    "T35n1733_011:0319b15": "間之四位。問善既五重。所翻十惡亦應有",
    "T35n1733_011:0319b16": "五。何者謂人天十善翻惡道十惡。聲聞十善",
    "T35n1733_011:0319b17": "翻人天十惡。乃至如來十善翻菩薩十惡。應",
    "T35n1733_011:0319b18": "如是耶。答不爾。翻善之惡違理損物。不善",
    "T35n1733_011:0319b19": "相麁不通上位。故唯有一反惡之善順理",
    "T35n1733_011:0319b20": "益物。福隨於智通於上位故有五種。是故",
    "T35n1733_011:0319b21": "五位所離惡齊故唯一種。所成善異故有五",
    "T35n1733_011:0319b22": "重。此即止同而作別也。是故此地是菩薩十",
    "T35n1733_011:0319b23": "善。尚非二乘。況同凡位。若約寄言亦攝凡",
    "T35n1733_011:0319b24": "位。問不善業麁不通上位。不得約上說",
    "T35n1733_011:0319b25": "有五重。不善望下。未知亦有階降以不。",
    "T35n1733_011:0319b26": "答約心約境亦有五種。一極重如如來祕密",
    "T35n1733_011:0319b27": "藏經云。如父得緣覺道子斷父命。是殺生",
    "T35n1733_011:0319b28": "中重。餘如上說。二稍重如殺人等。如戒經",
    "T35n1733_011:0319b29": "說。三重如殺畜等。如此中說。四輕如祕密",
    "T35n1733_011:0319c01": "藏經。後復次說五無罪。如菩薩戒說為救",
    "T35n1733_011:0319c02": "生多命及救無間業而斷彼命不犯等也。",
    "T35n1733_011:0319c03": "竝具如前十不善章說。五重之中。初人天可",
    "T35n1733_011:0319c04": "知。二聲聞內。論云實相觀者總觀十惡及人",
    "T35n1733_011:0319c05": "天十善。具四諦故名實相也。下別顯二門",
    "T35n1733_011:0319c06": "四諦觀。如論可知。與此四諦觀智和合修",
    "T35n1733_011:0319c07": "聲聞行。論中智慧同觀。修行無分別者有二",
    "T35n1733_011:0319c08": "義。一約境。於前善惡二種四諦同觀齊修",
    "T35n1733_011:0319c09": "無別異故名無分別。二約智。謂此聲聞觀",
    "T35n1733_011:0319c10": "諦之智。與十善道和合故名同觀同行無",
    "T35n1733_011:0319c11": "分別也。上來總句對下彰勝。下別有五句。",
    "T35n1733_011:0319c12": "對上顯劣。論中五內。初三明劣菩薩。後二",
    "T35n1733_011:0319c13": "對劣緣覺。五中初因集有二義。一性因。二",
    "T35n1733_011:0319c14": "習因。今此論中且舉習因。謂過去所習狹劣",
    "T35n1733_011:0319c15": "善根。依之集起今所成行故因集。亦是集",
    "T35n1733_011:0319c16": "成種性。名曰因集。如經若心劣等可知。餘",
    "T35n1733_011:0319c17": "四論文自顯可知。第三緣覺十善中二。初總。",
    "T35n1733_011:0319c18": "二不從他下別顯有三。初不從他聞。自然",
    "T35n1733_011:0319c19": "得知者。地論名自覺義。謂不假佛說及菩",
    "T35n1733_011:0319c20": "薩故。瑜伽第三十四。獨覺地中明獨覺種姓",
    "T35n1733_011:0319c21": "有三相。中第三相云。本性獨覺先未證得",
    "T35n1733_011:0319c22": "彼菩提時。有中根種性是慢行類。由是因",
    "T35n1733_011:0319c23": "緣深心悕願。無師無敵而證菩提。二不能",
    "T35n1733_011:0319c24": "具足大悲方便者。地論是不能說法義。謂",
    "T35n1733_011:0319c25": "不起心說法者釋不具大悲也。不堪說",
    "T35n1733_011:0319c26": "法故者釋不具方便也。瑜伽名薄悲種性。",
    "T35n1733_011:0319c27": "由是因緣。於說正法利有情事。心不愛",
    "T35n1733_011:0319c28": "樂。於少思務。寂靜住中深心愛樂。三言而",
    "T35n1733_011:0319c29": "能深入乃至辟支佛乘者。地論名觀小境界",
    "T35n1733_011:0320a01": "義。謂觀微細因緣境行故。此中小境有二",
    "T35n1733_011:0320a02": "義。一約十二緣。但有苦集二法故名小。二",
    "T35n1733_011:0320a03": "是緣生深細名小。今取後義。瑜伽云有薄塵",
    "T35n1733_011:0320a04": "種性。由此因緣。於憒閙處心不愛樂等。",
    "T35n1733_011:0320a05": "瑜伽中五相。一種性二道。三習。四住。五行。",
    "T35n1733_011:0320a06": "廣釋如彼。地論云。因集畏苦捨眾生等者。",
    "T35n1733_011:0320a07": "明與聲聞辨同異。謂聲聞五相中。三同二",
    "T35n1733_011:0320a08": "異。二異者此不依師故。依止勝。能觀深細",
    "T35n1733_011:0320a09": "因緣法故。觀勝。問此不能說法與捨眾生",
    "T35n1733_011:0320a10": "何別。答聲聞亦有能說辯力。為無大悲。捨",
    "T35n1733_011:0320a11": "生趣寂。今獨覺亦無說力。瑜伽云或濟度",
    "T35n1733_011:0320a12": "他下劣愚昧。以身濟度不以語言。何以故。",
    "T35n1733_011:0320a13": "唯現身相為彼說法不發言故。示現種種",
    "T35n1733_011:0320a14": "神通境界。乃至為令心誹謗者生歸向故。",
    "T35n1733_011:0320a15": "然此有二類。一成獨覺者名麟角喻。二成",
    "T35n1733_011:0320a16": "獨勝者名部行喻。餘如瑜伽說。第四菩薩",
    "T35n1733_011:0320a17": "十善中。地論四內。初一行因。次二行相。後一",
    "T35n1733_011:0320a18": "行位。初言行是十善乃至無量無邊者。此是",
    "T35n1733_011:0320a19": "因集。謂宿習善根依之起行。論中三義。釋",
    "T35n1733_011:0320a20": "一依一切善。起行者明自利行因。二依一",
    "T35n1733_011:0320a21": "切眾生等明利他行因。三大乘心等出因",
    "T35n1733_011:0320a22": "體。謂此廣大心無量等也。又釋初釋大心。二",
    "T35n1733_011:0320a23": "廣心。三無量心可知。二言於眾生下明用。",
    "T35n1733_011:0320a24": "謂利他心緣苦能益故。見眾生習苦因受苦",
    "T35n1733_011:0320a25": "果。起慈悲。是菩薩用也。三言有方便力者。",
    "T35n1733_011:0320a26": "明彼力是利他行。即四攝方便依前慈起",
    "T35n1733_011:0320a27": "故。是彼力。四言志願下明地。謂行所依位。",
    "T35n1733_011:0320a28": "於中分三。謂三阿僧祇各滿處為一。故有",
    "T35n1733_011:0320a29": "三位也。文義如論具釋。應知。言淨諸地等",
    "T35n1733_011:0320b01": "者。以淨諸地上上淨故。及淨波羅蜜第一",
    "T35n1733_011:0320b02": "淨故。令彼第三廣成之行方得圓滿論中問",
    "T35n1733_011:0320b03": "答解釋可知。第五佛十善中論經有總有",
    "T35n1733_011:0320b04": "別。此中但別無總。別中四內。初三正是佛",
    "T35n1733_011:0320b05": "果。後一是此地中行。前中言得佛者。彼十",
    "T35n1733_011:0320b06": "不善習氣同滅故方得佛。二言十力下顯",
    "T35n1733_011:0320b07": "佛別德明善自在。成捨於二乘故。三言",
    "T35n1733_011:0320b08": "集諸佛法者。謂依菩薩乘方便善巧集諸",
    "T35n1733_011:0320b09": "佛法。令圓滿故。上來觀竟。四是故下是第",
    "T35n1733_011:0320b10": "四行也。釋有二義。一近望佛善以結求心",
    "T35n1733_011:0320b11": "故名無厭足。論依此釋。屬佛善中收。二上",
    "T35n1733_011:0320b12": "既通觀善有五重。今乃結已應行十善唯",
    "T35n1733_011:0320b13": "求佛善。攝善法戒竟。第三大段攝眾生戒。",
    "T35n1733_011:0320b14": "亦名利益眾生戒。於中論分為五。一智謂善",
    "T35n1733_011:0320b15": "知眾生苦因果故。二依智起願。願為眾生",
    "T35n1733_011:0320b16": "自修善故。三依願起行。如誓而修故。四依",
    "T35n1733_011:0320b17": "行攝生。悲為益本故名為集。五依悲正成",
    "T35n1733_011:0320b18": "攝生之行。名為集果。初中有三。初總知苦",
    "T35n1733_011:0320b19": "因。二從於中下別知苦果。三佛子下總結所",
    "T35n1733_011:0320b20": "知。前中論名時差別者。謂對果明因。果有",
    "T35n1733_011:0320b21": "三塗不同。明知因時亦有三位差別。故云上",
    "T35n1733_011:0320b22": "者地獄因等。此上中下有二義。一約境有",
    "T35n1733_011:0320b23": "三品。二約心亦三品。思以准之。問雜集等",
    "T35n1733_011:0320b24": "論。皆下是傍生。中是餓鬼等。何故與此不",
    "T35n1733_011:0320b25": "同。答依正法念經。此三各二。謂大海下無",
    "T35n1733_011:0320b26": "間等八大地獄為正地獄。如或在鐵圍山",
    "T35n1733_011:0320b27": "間等諸處小地獄名邊地獄。又如波吒迦",
    "T35n1733_011:0320b28": "餓鬼鐵脚餓鬼等名正餓鬼謂頭如大山。",
    "T35n1733_011:0320b29": "頸如針等。極大苦惱如餘人間坑塹等處。有",
    "T35n1733_011:0320c01": "鬼食人涕唾等名邊餓鬼。又畜生中如熱",
    "T35n1733_011:0320c02": "沙龍等受大苦名正畜生。人間諸畜名邊",
    "T35n1733_011:0320c03": "畜生。此三中地獄邊正望於鬼畜。一向苦故",
    "T35n1733_011:0320c04": "更無異說。若以邊鬼望正畜。則畜重鬼輕。",
    "T35n1733_011:0320c05": "此經約此說。若以正鬼望邊畜。則鬼重畜",
    "T35n1733_011:0320c06": "輕。雜集等約此辨。是故不相違也。下別顯",
    "T35n1733_011:0320c07": "中。地論顯二果。一報果。謂三惡道受苦報",
    "T35n1733_011:0320c08": "故。二習氣果。人中受殘果故。雜集論第七各",
    "T35n1733_011:0320c09": "有三果。一異熟果。二等流果。三增上果。初",
    "T35n1733_011:0320c10": "殺生異熟果隨下中上受三惡趣苦。二等流",
    "T35n1733_011:0320c11": "果彼論但一果。謂短命。此中有二者。謂殺",
    "T35n1733_011:0320c12": "命未斷時。令他苦故。約此方便位得多病",
    "T35n1733_011:0320c13": "報。二正命斷故得短命報。三增上果者。雜集",
    "T35n1733_011:0320c14": "云。所謂外具乏少光澤。是殺生增上果。二劫",
    "T35n1733_011:0320c15": "盜中報果可知。等流中共財不自在者。亦約",
    "T35n1733_011:0320c16": "方便位。以雖有財不得用故。增上果者",
    "T35n1733_011:0320c17": "不與取故。多遭霜雹。三邪婬中得不隨意眷",
    "T35n1733_011:0320c18": "屬。亦是約方便得果。三增上果者。欲邪行",
    "T35n1733_011:0320c19": "故多諸塵坌。四妄語中等流內。被謗約違",
    "T35n1733_011:0320c20": "境得。為誑約違心得。又為誑亦是方便。以",
    "T35n1733_011:0320c21": "有誑心故。增上果者妄語故。多諸臭穢。五",
    "T35n1733_011:0320c22": "兩舌等流中弊惡眷屬。是方便中令他眷屬",
    "T35n1733_011:0320c23": "不相喜見。故得此報。增上果者。離間語故",
    "T35n1733_011:0320c24": "高下險阻。六惡口等流中。言恒有諍訟約",
    "T35n1733_011:0320c25": "方便得。又常聞惡音約語體麁惡得。等流",
    "T35n1733_011:0320c26": "果言恒有諍訟。約違總他人得果。增上果",
    "T35n1733_011:0320c27": "者。麁惡語故。其地鹹鹵磽确穢惡。七無義語",
    "T35n1733_011:0320c28": "等流中。言不明了者。言不威肅故。是正等",
    "T35n1733_011:0320c29": "流果。人不信言者是約方便得果也。增上",
    "T35n1733_011:0321a01": "果者。綺語故。時候乖變。八貪欲等流中。多欲",
    "T35n1733_011:0321a02": "約方便。無厭就正位。集論名貪轉猛盛。增",
    "T35n1733_011:0321a03": "上果者。貪欲故。菓實尠少。九瞋恚等流中求",
    "T35n1733_011:0321a04": "長短。約方便得果。正果可知。集論名瞋轉",
    "T35n1733_011:0321a05": "猛盛。增上果者。瞋故。菓味辛苦。十邪見等流",
    "T35n1733_011:0321a06": "中心諂曲是方便果。集論名癡增上故。增上",
    "T35n1733_011:0321a07": "果者。邪見故。菓味辛苦。或全無菓。三言諸",
    "T35n1733_011:0321a08": "佛子下總結無量大苦聚也。智竟。第二願",
    "T35n1733_011:0321a09": "中。作是念等願離不善也。行十善道者願",
    "T35n1733_011:0321a10": "住善也。亦令等正為攝生故也。第三修行",
    "T35n1733_011:0321a11": "中。如是念已下明依前願修起自行。亦令",
    "T35n1733_011:0321a12": "他下明依自行成攝生行。論中遠離障是",
    "T35n1733_011:0321a13": "釋離十不善也。修行對治者釋安住十善",
    "T35n1733_011:0321a14": "道。第四集中言是菩薩爾時等明十種心。",
    "T35n1733_011:0321a15": "初為救惡業。二為苦眾生。三為怨。四為貪。",
    "T35n1733_011:0321a16": "五為樂。六為外道。七為入法眾生。八與己",
    "T35n1733_011:0321a17": "齊者推之為師。九德過己者尊若大師。十",
    "T35n1733_011:0321a18": "初發菩提劣於己者攝同己身。論中乘大",
    "T35n1733_011:0321a19": "乘進趣者。釋師心集具足功德者。釋尊心。",
    "T35n1733_011:0321a20": "餘義竝如論釋可知。第五集果中有二。初別",
    "T35n1733_011:0321a21": "明攝生。後諸佛子下總結。前中救攝亦有十",
    "T35n1733_011:0321a22": "類眾生。文皆有二。初舉所化。後明化益。前",
    "T35n1733_011:0321a23": "集中為分釋十心寄前十種眾生以釋差",
    "T35n1733_011:0321a24": "別。今此十類一一生所皆有如前十心救拔。",
    "T35n1733_011:0321a25": "初一解邪眾生。餘九邪行眾生。又十中論分",
    "T35n1733_011:0321a26": "為四。初一化顛倒眾生。謂違理乖境也。次",
    "T35n1733_011:0321a27": "有五化欲求眾生。謂求外五欲也。次二化",
    "T35n1733_011:0321a28": "有求眾生。求三有中果也。後二化梵行求",
    "T35n1733_011:0321a29": "眾生。妄求出道也。初中先舉所化。後我應",
    "T35n1733_011:0321b01": "下明化益。初中先總二邪心下別。別中邪心",
    "T35n1733_011:0321b02": "是論中惡心也。論中有惡意。言惡心者此",
    "T35n1733_011:0321b03": "是我淨二倒。望於常樂。根本集起故說為心。",
    "T35n1733_011:0321b04": "我是常本。淨為樂原。此二性成非作意生",
    "T35n1733_011:0321b05": "故名惡心。非專念行。又惡意者常樂二倒",
    "T35n1733_011:0321b06": "伺緣現起名為惡意專念行也。此經中舉",
    "T35n1733_011:0321b07": "本收末故略無惡意。言行邪險道者明此",
    "T35n1733_011:0321b08": "四倒是惡道因也。下明能化。先悲後攝。攝",
    "T35n1733_011:0321b09": "中令住正見者治前墮邪見也。如實法中",
    "T35n1733_011:0321b10": "者治前險道。餘如論釋。第二是諸眾生下明",
    "T35n1733_011:0321b11": "化欲求眾生。此有二種。一於現五欲受用",
    "T35n1733_011:0321b12": "生過名受用時。此約受果時。二於未得五",
    "T35n1733_011:0321b13": "欲追求起過名追求時。此約造因時。就前",
    "T35n1733_011:0321b14": "中有三。初受不共財者。謂已得之物不與",
    "T35n1733_011:0321b15": "他共。於費用時起瞋過也。二受無厭足財",
    "T35n1733_011:0321b16": "者求時無厭生貪過也。三受貯積財者貯而",
    "T35n1733_011:0321b17": "不用。順生三毒增癡過也。就初化不共財",
    "T35n1733_011:0321b18": "眾生中二。先所後能。亦是先過後治。前中初",
    "T35n1733_011:0321b19": "鬪諍於言中。後對怨於心中故。名分別彼",
    "T35n1733_011:0321b20": "我也。論中思念作報解瞋恨也。行熾解熾",
    "T35n1733_011:0321b21": "然也。增長解不息也。能治中為治瞋故令",
    "T35n1733_011:0321b22": "住大慈第三是諸眾生常貪下化受無厭足",
    "T35n1733_011:0321b23": "財眾生。先所化後能化。前中初常貪等者內",
    "T35n1733_011:0321b24": "心難滿也。二恒以等者身口侵奪也。論中斗",
    "T35n1733_011:0321b25": "秤是身。妄語是口。言等者等取餘計也。此",
    "T35n1733_011:0321b26": "等竝能巧侵他財不令彼覺。名方便奪。下",
    "T35n1733_011:0321b27": "能化中令住。淨身口治前邪命。淨意治",
    "T35n1733_011:0321b28": "前貪心。第四是諸眾生隨逐下化受貯積財",
    "T35n1733_011:0321b29": "眾生。先所化中有二。初因貯生三毒。二",
    "T35n1733_011:0321c01": "常為下結過屬癡。論中因體過者釋彼經中",
    "T35n1733_011:0321c02": "因字也。謂由貯積與貪等為因故。下別釋。",
    "T35n1733_011:0321c03": "彼染著故者解貪也。散用起瞋者釋瞋也。",
    "T35n1733_011:0321c04": "寶翫等釋癡也。數為下釋結成癡過。謂不",
    "T35n1733_011:0321c05": "見火燒不求對治。下明能治中。清涼處",
    "T35n1733_011:0321c06": "是涅槃。治前火故。上來三門是化起煩惱",
    "T35n1733_011:0321c07": "眾生。下二門化造業眾生。謂追求生過。於",
    "T35n1733_011:0321c08": "中二。初追求現報造諸惡業。後追求後報",
    "T35n1733_011:0321c09": "造有流善業。第五是諸眾生常為無明下化",
    "T35n1733_011:0321c10": "追求現報習諸惡行眾生。先所化中四句。",
    "T35n1733_011:0321c11": "初無明覆心過。謂以無明不見現在實是苦",
    "T35n1733_011:0321c12": "報故。妄生樂想求此妄樂而作大罪。復不",
    "T35n1733_011:0321c13": "知此罪未來當有大苦果報。二入大黑下",
    "T35n1733_011:0321c14": "明增惡遠善過。謂由此迷異熟愚故。造惡",
    "T35n1733_011:0321c15": "趣業。論中是愚癡因等者。下釋此第二過文",
    "T35n1733_011:0321c16": "也。謂依癡起貪瞋等。使滿足名癡。為使",
    "T35n1733_011:0321c17": "之因。言善行障是遠善。即離無流智處故。",
    "T35n1733_011:0321c18": "順不善行。是造惡業。三入於生死下明受",
    "T35n1733_011:0321c19": "苦報過。論中受至大對過下釋此第三過。",
    "T35n1733_011:0321c20": "謂此業因納果名受。到果名至。所受苦果",
    "T35n1733_011:0321c21": "多有對礙故名對也。對極名大。又大對有",
    "T35n1733_011:0321c22": "二。一受彼苦身。二至彼苦處。四隨逐下增",
    "T35n1733_011:0321c23": "邪見過。論中多作罪因。下釋此第四過。謂",
    "T35n1733_011:0321c24": "由多作罪因緣故。臨欲終時見地獄相。",
    "T35n1733_011:0321c25": "心雖生悔。不能集彼正見對治故名隨",
    "T35n1733_011:0321c26": "邪見也。下能化益中三。初化彼眾生令",
    "T35n1733_011:0321c27": "得慧眼。翻前初句。二以慧眼見實法相。",
    "T35n1733_011:0321c28": "治第二句。三見實使得無礙佛智。治",
    "T35n1733_011:0321c29": "後二句。謂證從心起名不隨他等也。餘",
    "T35n1733_011:0322a01": "如論釋第六是諸眾生墮生死道下化追",
    "T35n1733_011:0322a02": "求後報習諸善行眾生。謂由迷出世勝",
    "T35n1733_011:0322a03": "義。無明造福不動業。求於未來人天之報",
    "T35n1733_011:0322a04": "也。先明所化。後能化。前中句別有十。論",
    "T35n1733_011:0322a05": "分為三。一險道自體名為體也。二在之",
    "T35n1733_011:0322a06": "難出名為障礙三住之失於出世善法",
    "T35n1733_011:0322a07": "故名為失。初中善根既少令人天報危",
    "T35n1733_011:0322a08": "易可顛墜名為險道。二障礙中有八。初",
    "T35n1733_011:0322a09": "二迷苦。次二迷集。次二迷道。後二迷滅。",
    "T35n1733_011:0322a10": "初中。一有苦。二迷苦。前中將墜等者。謂",
    "T35n1733_011:0322a11": "厭離三塗造善求樂。論名求出也。然順",
    "T35n1733_011:0322a12": "世墜惡是過也。如世險道險危將墜。二入",
    "T35n1733_011:0322a13": "邪見網者。如世險道草葛交橫無由進涉。",
    "T35n1733_011:0322a14": "生死險道惡見難出。謂人天實苦妄生樂想。",
    "T35n1733_011:0322a15": "三為種種下二句中。初迷集。後造集。前中",
    "T35n1733_011:0322a16": "如世險道有荒榛闇[目*壹]視眄莫由。生死險",
    "T35n1733_011:0322a17": "道癡闇所覆不識苦因。四隨遂下明其造",
    "T35n1733_011:0322a18": "集。如世險道多諸危徑欲進返迴。生死險",
    "T35n1733_011:0322a19": "道邪法滿世入邪失正。五常為下二句迷",
    "T35n1733_011:0322a20": "道。初無道體。後無道緣。初中如人在險失",
    "T35n1733_011:0322a21": "目難出。凡無慧眼無由得出。謂著人天",
    "T35n1733_011:0322a22": "果癡愛覆心。六遠離導師者明無道緣。",
    "T35n1733_011:0322a23": "如人在險自既無目復無將導進趣無由。",
    "T35n1733_011:0322a24": "論中生惡道是三惡道也。放逸等是北洲長",
    "T35n1733_011:0322a25": "壽世智三難。亦通餘人天處也。雖值佛世",
    "T35n1733_011:0322a26": "不見不聞。是生盲生聾也。七非出要下二句",
    "T35n1733_011:0322a27": "明迷滅。初句迷正後句有障。初中如人",
    "T35n1733_011:0322a28": "在險迷東謂西向南入北。謂欲求涅槃謬",
    "T35n1733_011:0322a29": "求梵天正報梵世依報。此竝初禪等取於上。",
    "T35n1733_011:0322b01": "以為涅槃。八隨順魔心者明障於滅。如人",
    "T35n1733_011:0322b02": "在險怨賊所侵難得出離。凡夫亦爾。惡魔",
    "T35n1733_011:0322b03": "所侵。五欲是魔境。煩惱是魔心。貪著名隨",
    "T35n1733_011:0322b04": "順。已有功德却令盡。未起功德不令集。下",
    "T35n1733_011:0322b05": "明於失。論經有三。初一失人。後二失法。失",
    "T35n1733_011:0322b06": "法中。一失離惡法。二失於善法。今此經中",
    "T35n1733_011:0322b07": "略無初二。謂出世善法起順佛心名為佛",
    "T35n1733_011:0322b08": "意。違背名離。下明能化中二。初令度等治",
    "T35n1733_011:0322b09": "前險道之自體。二令住等治前障礙。反失可",
    "T35n1733_011:0322b10": "知。上來二門明造業差別竟。第七是諸眾生",
    "T35n1733_011:0322b11": "為煩惱下明有求眾生。辨其受報差別。亦有",
    "T35n1733_011:0322b12": "二門。一道差別者五趣流轉過。二界差別者",
    "T35n1733_011:0322b13": "三界繫閉過。初中二。先明所化。後顯能化。",
    "T35n1733_011:0322b14": "前中初句總。欲有下別。總中論名沒在大河",
    "T35n1733_011:0322b15": "過者。五趣漂溺煩惱瀑流猶如大河。求有",
    "T35n1733_011:0322b16": "沒中故。是過也。別中句別有十三。論攝為",
    "T35n1733_011:0322b17": "三。初煩惱是五。起河體。二處之多害名為",
    "T35n1733_011:0322b18": "起難。三離出世道名之為失。又初名惑體。",
    "T35n1733_011:0322b19": "二明障道。三失善友。初中五。一欲有等者",
    "T35n1733_011:0322b20": "顯深故如世河深名為大河。四流盈滿名",
    "T35n1733_011:0322b21": "無量水也。二隨生死流者。顯流故如河雖",
    "T35n1733_011:0322b22": "深若無流續即可枯竭。今煩惱常流故不",
    "T35n1733_011:0322b23": "可盡。三入大下立河名。如名大河。顯其",
    "T35n1733_011:0322b24": "非小。以有愛水所沒故愛河。煩惱非一。",
    "T35n1733_011:0322b25": "何故愛獨標名。以愛能潤漂溺中強生死",
    "T35n1733_011:0322b26": "連綿以愛為本故偏彰號。理實通餘。四為",
    "T35n1733_011:0322b27": "諸煩惱下顯漂急也。如流若緩人在易出",
    "T35n1733_011:0322b28": "急則難度。煩惱若緩聖道可生。現行無間",
    "T35n1733_011:0322b29": "聖道難發。論云念念不住者無間斷故釋",
    "T35n1733_011:0322c01": "煩惱勢也。不見岸者無對治故釋不能求",
    "T35n1733_011:0322c02": "等也。五常為欲覺下顯廣如河。若狹雖急",
    "T35n1733_011:0322c03": "可度。多起惡覺故難得越。又如河無毒",
    "T35n1733_011:0322c04": "虫。或可易濟。今為惡覺虫。所害故難得",
    "T35n1733_011:0322c05": "出。下明起難四中。初一見執。次二是愛。一",
    "T35n1733_011:0322c06": "約種子不滅故還來。二約現行染著故泥",
    "T35n1733_011:0322c07": "溺後一是慢。如人在河四事難出。一被執",
    "T35n1733_011:0322c08": "住。二被迴流。三為泥溺。四滯枯洲不到",
    "T35n1733_011:0322c09": "彼岸。謂愛令著慢令心舉況陸燋枯法水",
    "T35n1733_011:0322c10": "不沾也。論中舉我等取三種我慢者。如下",
    "T35n1733_011:0322c11": "三地中。一我慢。二大慢。三憍慢。初於下自",
    "T35n1733_011:0322c12": "高。二於等自大。三於上不恭。餘如論釋。下",
    "T35n1733_011:0322c13": "明失三中。初一惡道無救失。後二善道無",
    "T35n1733_011:0322c14": "出失。初一失出因。後一失出緣。又釋後二",
    "T35n1733_011:0322c15": "中。初一在人天無出意失。後一生八難異",
    "T35n1733_011:0322c16": "處去失。餘如論顯。下能化中二。先起化心。",
    "T35n1733_011:0322c17": "二以善下成化行。行有四句。一令離苦因。",
    "T35n1733_011:0322c18": "二得安穩者令得涅槃。三離恐怖者令",
    "T35n1733_011:0322c19": "離苦果。四住智洲者令得菩提。第八是諸",
    "T35n1733_011:0322c20": "眾生深心下明界差別。中先所化。後能化。前",
    "T35n1733_011:0322c21": "中初總。謂於三界深心貪著。在之難出事",
    "T35n1733_011:0322c22": "如牢獄。下別顯之。論中如世牢獄有五種",
    "T35n1733_011:0322c23": "過。一打棒楚撻。二費用資生。三親屬分張。",
    "T35n1733_011:0322c24": "四枷鎖著身。五欲出無由。三界牢獄亦有",
    "T35n1733_011:0322c25": "斯五。一病苦。二求不得苦。三愛別離苦。四愛",
    "T35n1733_011:0322c26": "鎖纏縛。五無明闇障。前三苦報。後二煩惱。論",
    "T35n1733_011:0322c27": "中五種難者翻對釋也。如無病是樂。障此",
    "T35n1733_011:0322c28": "名難。餘四亦爾。此中言多有憂悲者是論",
    "T35n1733_011:0322c29": "中第三愛離也。二苦惱患難是初苦事也。餘",
    "T35n1733_011:0323a01": "三可知。下明能化益中。治前繫閉故云令",
    "T35n1733_011:0323a02": "住無礙涅槃也。化有求眾生竟。下明化梵",
    "T35n1733_011:0323a03": "行求中亦二。初化邪梵行求令捨邪歸正。",
    "T35n1733_011:0323a04": "後化正梵行求令捨小入大。第九是諸眾",
    "T35n1733_011:0323a05": "生深著我下化邪見諸外道等。先所化中初",
    "T35n1733_011:0323a06": "句為總。謂諸外道先俱生著我重。復分別計",
    "T35n1733_011:0323a07": "執難脫故云深著等也。論中此餘見根本者",
    "T35n1733_011:0323a08": "釋疑也。謂何故偏舉我見為過。以是餘見",
    "T35n1733_011:0323a09": "本故。斷常等見皆依此起。下別中六句。初",
    "T35n1733_011:0323a10": "三遠離第一義樂。後三具足諸苦。前中初",
    "T35n1733_011:0323a11": "中後三也。初無始發方便。次造行不正。後",
    "T35n1733_011:0323a12": "終趣不真。初欲求涅槃以滅蘊苦。由執",
    "T35n1733_011:0323a13": "我故不出陰宅。人天如巢。惡趣猶窟。二常",
    "T35n1733_011:0323a14": "隨下造行不正。以倒想故謬行異路。三依",
    "T35n1733_011:0323a15": "六入下明終趣不真。計虛妄我欲趣涅槃。",
    "T35n1733_011:0323a16": "安置此我妄求梵天自在天等六入果報。以",
    "T35n1733_011:0323a17": "為涅槃。為妄我所居。妄我實無故云空聚。",
    "T35n1733_011:0323a18": "下三具足苦中。初二內苦。後一外苦。內中。一",
    "T35n1733_011:0323a19": "四大相違苦。二五陰遷逼苦。此經是煩惱殺",
    "T35n1733_011:0323a20": "善根。三受此等為外苦。亦是總結多苦。餘",
    "T35n1733_011:0323a21": "如論釋。下能化中二。初令住道諦治前我",
    "T35n1733_011:0323a22": "相。二所謂下令住滅諦治後六句。可知。第",
    "T35n1733_011:0323a23": "十是諸眾生其心下化正梵行同法小乘。先",
    "T35n1733_011:0323a24": "所化中三。初不求大因。謂其心狹劣者不",
    "T35n1733_011:0323a25": "能廣度眾生故。樂小法者不求大菩提",
    "T35n1733_011:0323a26": "故翻此二心廣大名為菩提薩埵。二遠離下",
    "T35n1733_011:0323a27": "不願大果。上二是求心過。三貪著下明失",
    "T35n1733_011:0323a28": "行過。謂不定聚中實有大乘出離之法。而反",
    "T35n1733_011:0323a29": "樂修小乘法行故是過。下明能化中二。初",
    "T35n1733_011:0323b01": "令住廣大心者治前狹少也。無量下治前",
    "T35n1733_011:0323b02": "願行也。上來廣明攝生戒相。諸佛子下第二",
    "T35n1733_011:0323b03": "總結。言隨順持戒力者。依前持於律儀攝",
    "T35n1733_011:0323b04": "善。起此攝生之力。論名依持戒行故得此",
    "T35n1733_011:0323b05": "戒力。是故能作善法善巧起諸攝生善行。故",
    "T35n1733_011:0323b06": "云能廣生大慈悲心也。上三戒明地體竟",
    "T35n1733_011:0323b07": "自下第三明其地果中。三果同前地。初調",
    "T35n1733_011:0323b08": "柔果亦三。初調柔相。二菩薩爾時下明別地。",
    "T35n1733_011:0323b09": "三是名下結。初中三。法喻合也。法中初見諸",
    "T35n1733_011:0323b10": "佛為練行緣。二以衣被下明能鍊行。三是",
    "T35n1733_011:0323b11": "菩薩下明所鍊淨。能鍊中二。初供佛。二",
    "T35n1733_011:0323b12": "於諸佛下受法。以戒地故受十善法也。論",
    "T35n1733_011:0323b13": "中有者同明調柔等三同前地。無者應知明",
    "T35n1733_011:0323b14": "無發趣。勸知也。此中勝事等者調柔中勝",
    "T35n1733_011:0323b15": "過前地故。今略顯。就所鍊淨中。由多劫",
    "T35n1733_011:0323b16": "離二垢故。令施戒俱性成淨也。前地戒未",
    "T35n1733_011:0323b17": "性淨。令施亦未淨。若爾何故前名施增上。",
    "T35n1733_011:0323b18": "釋彼望前為上。至此轉勝。因此略論諸地",
    "T35n1733_011:0323b19": "行有其四義。一就別顯異。初地唯檀乃至",
    "T35n1733_011:0323b20": "第十唯智增上。二辨勝過劣。初地檀勝。二",
    "T35n1733_011:0323b21": "地施戒。三地三度。乃至十地十度。皆以後兼",
    "T35n1733_011:0323b22": "前故。後勝前。前不兼後故。前劣後。三約",
    "T35n1733_011:0323b23": "實行修。一一地中皆具十度。四約證理行。",
    "T35n1733_011:0323b24": "唯平等平等非一非多下諸地准之。喻合",
    "T35n1733_011:0323b25": "可知。別地中離口四過故兼愛語也。攝報",
    "T35n1733_011:0323b26": "中金輪過前。前百此千者。瑜伽云。當知威",
    "T35n1733_011:0323b27": "力過前十倍也。餘義如論。及同前地應知",
    "T35n1733_011:0323b28": "第三大段重頌中有二十六頌分六。初二",
    "T35n1733_011:0323b29": "頌頌前十種直心。二有四頌頌前律儀戒。",
    "T35n1733_011:0323c01": "三有四頌頌攝善法戒。四有八頌頌攝生",
    "T35n1733_011:0323c02": "戒。五有七頌頌調柔等果。六末後一頌結",
    "T35n1733_011:0323c03": "歎所說。第二地竟。",
    "T35n1733_011:0323c04": "華嚴經探玄記卷第十一"
}