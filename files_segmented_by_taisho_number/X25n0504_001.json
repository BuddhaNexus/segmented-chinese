{
    "X25n0504_001:0751a11": "金剛經彚纂原序",
    "X25n0504_001:0751a13": "金剛一經。括盡諸經奧義。一切諸佛及諸佛阿耨多",
    "X25n0504_001:0751a14": "羅三藐三菩提法皆從此經出。經已明言之矣。其大",
    "X25n0504_001:0751a15": "旨總在破除我執。以無住為本體。以降伏為入門。如",
    "X25n0504_001:0751a16": "法受持。能使人在欲忘欲。居塵出塵。不使我為境用。",
    "X25n0504_001:0751a17": "而使境為我用。誠煩暑中一服清涼散也。竝非一味",
    "X25n0504_001:0751a18": "談空。具有實用。乃有善信之人。但知讀誦此經。懵然",
    "X25n0504_001:0751a19": "不解其義。亦有學者究心經註。或屬言煩。或苦義略。",
    "X25n0504_001:0751a20": "是非可否。靡所適從。即或粗知經義。不究精微。止求",
    "X25n0504_001:0751a21": "持誦以釋愆。無有信心而修證。則於如來至妙之心",
    "X25n0504_001:0751a22": "法。遂無由夢見。而佛教亦緣此似明實晦。不深可歎",
    "X25n0504_001:0751a23": "哉。(念劬)根鈍習深。苦纏蔽集。晚節末路。履蹈惟艱。嘗",
    "X25n0504_001:0751a24": "發憤於是經。不知而求其知。不解而求其解。以自袪",
    "X25n0504_001:0751b01": "其煩惑。爰取諸家註說。為之剪訛削膚。提綱挈維。節",
    "X25n0504_001:0751b02": "要以存義。參互以明體。反覆以示蘊。專錄以啟奧。兩",
    "X25n0504_001:0751b03": "存以質疑。以為是說也。殆庶幾近之。凡三閱寒暑而",
    "X25n0504_001:0751b04": "成。名曰彚纂。雖用力之勤。艱苦不辭。而謂於是經之",
    "X25n0504_001:0751b05": "大旨。已無不詳無不合。所不敢知也。賴藉眾力。鐫梓",
    "X25n0504_001:0751b06": "以公善信。上根之人。頓以明心。次根之人。漸以窮理。",
    "X25n0504_001:0751b07": "世之軋軋焉惟利欲是溺。迷失本來。墮煩惱障而不",
    "X25n0504_001:0751b08": "知悟者。盍向清冷中覔一波羅蜜乎。",
    "X25n0504_001:0751b09": "乾隆五十八年歲次癸丑三月望日潔齋孫念劬謹",
    "X25n0504_001:0751b10": "識",
    "X25n0504_001:0751b13": "重刻金剛經彚纂序",
    "X25n0504_001:0751b15": "三藏教文。無非證明心體。為成佛階梯。惟金剛直指",
    "X25n0504_001:0751b16": "無住本心。以顯般若之真智妙用。不捨一法。不存一",
    "X25n0504_001:0751b17": "法。是中出生諸佛。慧命不斷。在最上利根。隨機渙釋。",
    "X25n0504_001:0751b18": "直下承當。固得金剛正眼。即在下根。苟知信受奉行。",
    "X25n0504_001:0751b19": "亦能破欲離塵。遣諸煩惱。度苦濟厄。靈應超然。然此",
    "X25n0504_001:0751b20": "經解說紛如。未易窺其崕略。諸解或博而寡要。或簡",
    "X25n0504_001:0751b21": "而多遺。或字析而章未聯。或章聯而義猶隱。若欲專",
    "X25n0504_001:0751b22": "從一家。則談理深奧者。有妨於初學。立辭顯易者。恐",
    "X25n0504_001:0751b23": "棄於高明。或詳事相而簡精微。或指本源而脫章句。",
    "X25n0504_001:0751b24": "各有所長。難於竝美。(念劬)不揣冒昧。於昔年會集諸",
    "X25n0504_001:0751c01": "家。纂成一帙。然局於見聞。搜輯未廣。意義之膚淺。闡",
    "X25n0504_001:0751c02": "發之未透。殊有所不自知。因遠方同志。索者甚眾。甲",
    "X25n0504_001:0751c03": "寅春仲。倉猝付梓。讐校未細。字訛句脫。不可勝指。故",
    "X25n0504_001:0751c04": "印二百部即行停止。觀察章公。樂善心切。竟將此訛",
    "X25n0504_001:0751c05": "本刊刻。印送已多。(念劬)自誤誤人。孽非淺鮮。仗佛之",
    "X25n0504_001:0751c06": "靈。數年內連得佳本。披覽之下。悔悟交迫。因廣為搜",
    "X25n0504_001:0751c07": "輯。易稿再鐫。凡原刻之引義膚淺。闡發未透處。一一",
    "X25n0504_001:0751c08": "有以補其不逮。剪訛削膚。庶幾精實詳盡。顯豁貫穿。",
    "X25n0504_001:0751c09": "挈領提綱。本末洞徹。至此而稿已七易矣。欲救前刻",
    "X25n0504_001:0751c10": "之失。鐫刻反不容緩。於丁巳仲春告竣。以公同志。較",
    "X25n0504_001:0751c11": "原刻已十增其四。蓋此經義蘊甚深。非詳不達。學者",
    "X25n0504_001:0751c12": "當具細靜心。反覆推勘。求明自性。則演說靈文。愚迷",
    "X25n0504_001:0751c13": "立破。聖階可接。若存虗妄心。入文字障。或存粗率心。",
    "X25n0504_001:0751c14": "入邀福障。是反將金剛種智鏟斷矣。雖誦讀萬卷。豈",
    "X25n0504_001:0751c15": "能窺見佛法耶。經即佛也。佛即心也。無住心者。常住",
    "X25n0504_001:0751c16": "真心也。常住真心者。不生滅心也。不生滅心者。金剛",
    "X25n0504_001:0751c17": "心也。得金剛心之謂應住心。得應住心之謂降伏其",
    "X25n0504_001:0751c18": "心云何應住。得無所得也。住無所住也。無住何嘗有。",
    "X25n0504_001:0751c19": "生其心何嘗無。讀者以心學佛。毋以口學佛。於泡影",
    "X25n0504_001:0751c20": "見無住。不於無住見斷。於金剛見常住。不於常住見",
    "X25n0504_001:0751c21": "常。斷常雙遣。人法兩空。豈不到彼岸。與諸佛同登安",
    "X25n0504_001:0751c22": "樂哉。",
    "X25n0504_001:0751c23": "嘉慶元年歲次丙辰臘月望日述甫孫念劬謹識",
    "X25n0504_001:0752a04": "金剛經註說彚纂",
    "X25n0504_001:0752a05": "凡例",
    "X25n0504_001:0752a06": "此經註解。自晉梁迄今。不下數百種。或由大德。或",
    "X25n0504_001:0752a07": "自通儒。義無不備。非後學所可更加。然解者日眾。",
    "X25n0504_001:0752a08": "觀者日紛。論說註證。累牘難盡。抉疑闡奧。發明固",
    "X25n0504_001:0752a09": "多。而臆註岐言。正復不少。是編彚集各本。由博取",
    "X25n0504_001:0752a10": "約。因異求同。棄其粗淺。選其精要。未諦當者。概不",
    "X25n0504_001:0752a11": "採入。疑難處。必精求其是。",
    "X25n0504_001:0752a12": "經解雖繁。而足以傳留者。亦只有十餘種。其最善",
    "X25n0504_001:0752a13": "者。唐之圭峰有疏。宋之長水有記。明之憨山有決",
    "X25n0504_001:0752a14": "疑。曾鳳儀有宗通。大圓居士張有譽有義趣廣演。",
    "X25n0504_001:0752a15": "如如居士張國維有註說。數書實堪羽翼大乘。近",
    "X25n0504_001:0752a16": "代剩閒居士龔穊綵有正解。誠齋居士盛符升有",
    "X25n0504_001:0752a17": "五釋。又彚集各家而採其精要。可稱善本。以上各",
    "X25n0504_001:0752a18": "種。是編採錄最多。",
    "X25n0504_001:0752a19": "近今刊送諸本。字比句櫛。依文解義者。十有見其",
    "X25n0504_001:0752a20": "八九。提綱挈領。貫通脈絡。闡發全經宗旨者。百止",
    "X25n0504_001:0752a21": "見其二三。是編廣搜善本。棄粗擇精。解必求其切",
    "X25n0504_001:0752a22": "實。旨必求其貫穿。於全經之綱領脈絡。承接關照",
    "X25n0504_001:0752a23": "處。融會闡發。於各章各句。解說引證。仍不敢略。",
    "X25n0504_001:0752a24": "是編凡遇論說引證。及暢發旨趣處。註解同異處。",
    "X25n0504_001:0752b01": "俱各冠以姓氏。或即冠以原書之名。其解釋字句",
    "X25n0504_001:0752b02": "及文義。俱雜摭各書。不列書名姓氏。",
    "X25n0504_001:0752b03": "三十二分。各有原題。如經眼目。每分先明題義於",
    "X25n0504_001:0752b04": "前。并即冠以經旨。使大意炳如。讀者易曉。",
    "X25n0504_001:0752b05": "每分中文長義奧者。列註必多。今逐節分註。以便",
    "X25n0504_001:0752b06": "觀覽。每分後加以總註。務使旨趣詳暢。脈絡貫通。",
    "X25n0504_001:0752b07": "并將要領標於上方。以清眉目。",
    "X25n0504_001:0752b08": "集說次第。俱由淺至深。隨順文義。不以人代為敘。",
    "X25n0504_001:0752b09": "或註中又有義須解釋者。竝補列於上方。",
    "X25n0504_001:0752b10": "各本中有論說冗長者。限於短幅。不能全載。俱從",
    "X25n0504_001:0752b11": "節錄。觀者幸弗以割截為嫌。",
    "X25n0504_001:0752b12": "諸本引證。多用偈語及詩句。是編概不採入(彌勒作偈",
    "X25n0504_001:0752b13": "釋經。無著天親俱作論以釋偈。天親更為明切。倘若列偈。又須釋偈。太覺煩冗。偈本可以另觀。若引詩則",
    "X25n0504_001:0752b14": "甚無足取)。",
    "X25n0504_001:0752b15": "此經各本只用句點。但孰是如來語。孰是須菩提",
    "X25n0504_001:0752b16": "語。在明眼自易分辨。而初學不曉。此刻凡如來語",
    "X25n0504_001:0752b17": "句。俱用圓圈。須菩提語句。俱用尖圈。阿難結集語",
    "X25n0504_001:0752b18": "用點。起止加以方匡。則問答分明。瞭如指掌。",
    "X25n0504_001:0752b19": "此經各本。只用點以釋句。此刻凡係功夫密旨。及",
    "X25n0504_001:0752b20": "緊要眼目處。皆用連圈。或用尖圈。或加連點。",
    "X25n0504_001:0752b21": "此經前後凡六譯。一後秦羅什。二後魏流支。三陳",
    "X25n0504_001:0752b22": "真諦。四隋笈多。五唐玄奘。六周義淨。六法師皆稱",
    "X25n0504_001:0752b23": "三藏。今所流傳。乃秦譯本(魏本與秦本稍異)。",
    "X25n0504_001:0752b24": "此經三十二分。定自昭明太子。王真如謂其品節",
    "X25n0504_001:0752c01": "詳明。有功佛教。而人反有議其割裂者。然如無著",
    "X25n0504_001:0752c02": "論本。已分十八住。天親論本。已分二十七疑。總是",
    "X25n0504_001:0752c03": "婆心。欲與人一箇入路耳。今將十八住二十七疑。",
    "X25n0504_001:0752c04": "釋於上方。而昭明太子每分所標名目。仍列經前。",
    "X25n0504_001:0752c05": "使讀者易於記憶。且與經義無違。後學不得妄生",
    "X25n0504_001:0752c06": "訾議(顓愚師曰。若十八住為準。則天親不宜分二十七疑。若二十七疑為準。則無著何又判為",
    "X25n0504_001:0752c07": "十八住。二大士既難為準。餘者可知。是則但隨各人所見。成就各人一段金剛智。皆與實相不相違背。非",
    "X25n0504_001:0752c08": "以一美能絕其後。亦非一得盡廢其前。以理無盡。智亦無盡也)。",
    "X25n0504_001:0752c09": "經義以能斷立名。故彌勒第五偈中。即有斷疑之",
    "X25n0504_001:0752c10": "說。天親因之。分作二十七疑。總是佛之知見。無所",
    "X25n0504_001:0752c11": "不徹。所以躡前語跡。斷後疑情。有是說。即當有是",
    "X25n0504_001:0752c12": "發明。亦非必逆揣尊者意中。預有此疑也。",
    "X25n0504_001:0752c13": "經中問答。約二十九處。其間妙義。出於佛言者二",
    "X25n0504_001:0752c14": "十四。出於當機者十六。是集務求其所以呼示。所",
    "X25n0504_001:0752c15": "以酬答。所以發明之故。順節而遞釋之。至經中文",
    "X25n0504_001:0752c16": "句每多重複。又求其所以重複之故。如言不可相",
    "X25n0504_001:0752c17": "見者四。度無可度者四。說無可說者四。菩提無所",
    "X25n0504_001:0752c18": "得者四。無四相者九。寶施命施者九。要歸雖一。取",
    "X25n0504_001:0752c19": "義各殊。亦逐處疏別。",
    "X25n0504_001:0752c20": "經中句字。增減同異。從無畫一。如(十三分)是名般若波羅",
    "X25n0504_001:0752c21": "蜜。是名忍辱波羅蜜。(二十五分)是名凡夫等句。有遺失者。(古本",
    "X25n0504_001:0752c22": "亦無)按以經義。不可少也。若非無想上減去若字。如",
    "X25n0504_001:0752c23": "照九類理應除之。有則似分二天矣。至若取非法",
    "X25n0504_001:0752c24": "上。(六分)何以故三字。定為衍文。(八分)若復有人句上。有佛",
    "X25n0504_001:0753a01": "須菩提五字。即非佛法句下。有是名佛法四字。俱",
    "X25n0504_001:0753a02": "照盛龔二氏定本改正。非敢擅專。而文義亦定當",
    "X25n0504_001:0753a03": "如此(此外尚有增減之字。無大關係。亦不備載)。",
    "X25n0504_001:0753a04": "則與即二字。各本每多不同。嘗考其由。起於高麗",
    "X25n0504_001:0753a05": "王名稷。彼人欲避其音。故於經中去即改則。因此",
    "X25n0504_001:0753a06": "以偽亂真。海虞嚴氏折衷諸辨。謂合兩之義為即。",
    "X25n0504_001:0753a07": "相仍之義為則。即或可用之相仍。則不可用之合",
    "X25n0504_001:0753a08": "兩。此說最為諦當。",
    "X25n0504_001:0753a09": "是經分卷。或一或三或二。每多不同。按全經大意。",
    "X25n0504_001:0753a10": "自尊者再行啟請。與前文淺深各見。昔人云。前言",
    "X25n0504_001:0753a11": "粗執。後言細執。前為初發心者言。詳於發心之論。",
    "X25n0504_001:0753a12": "後為已發心者言。直云心無可發。憨山辨上下卷",
    "X25n0504_001:0753a13": "甚明。當仍之。",
    "X25n0504_001:0753a14": "是書原刻多訛。板已燬去。遠方善士。刷印流通。須用",
    "X25n0504_001:0753a15": "此定本。弗踵前訛。(念劬)庶可救疏誤之愆。不至抱",
    "X25n0504_001:0753a16": "隱憾於無窮矣。",
    "X25n0504_001:0753a17": "誦持此經。全在口讀其文。心思其義。使微言了徹。全",
    "X25n0504_001:0753a18": "旨貫通。信解受持。方為有益。若是急急趕讀。含糊",
    "X25n0504_001:0753a19": "圖快。口到心不到。縱然讀過萬遍。亦與不讀者等。",
    "X25n0504_001:0753a20": "潔齋居士謹識",
    "X25n0504_001:0753b01": "引用書目",
    "X25n0504_001:0753b02": "隋天台智者大師疏(法名智顗)",
    "X25n0504_001:0753b03": "唐曹溪法師直解(六祖法名慧能)",
    "X25n0504_001:0753b04": "圭峰禪師疏論纂要(法名宗密)",
    "X25n0504_001:0753b05": "宋長水大師刊定記(法名子璿纂集諸家)",
    "X25n0504_001:0753b06": "中峰禪師略義",
    "X25n0504_001:0753b07": "龍舒居士王日休註",
    "X25n0504_001:0753b08": "致政陳雄註",
    "X25n0504_001:0753b09": "明憨山大師決疑(法名德清)",
    "X25n0504_001:0753b10": "宗泐禪師經解(法名如玘又名曉月)",
    "X25n0504_001:0753b11": "曾鳳儀宗通",
    "X25n0504_001:0753b12": "李騰芳集解",
    "X25n0504_001:0753b13": "張有譽義趣廣演(號大圓居士)",
    "X25n0504_001:0753b14": "張國維疏解(號如如居士抄本)",
    "X25n0504_001:0753b15": "似空法師金剛鎞(法名廣伸)",
    "X25n0504_001:0753b16": "王化隆直指",
    "X25n0504_001:0753b17": "蓮池大師註說",
    "X25n0504_001:0753b18": "洪蓮和尚集註(採集五十三家)",
    "X25n0504_001:0753b19": "(本朝)剩閒居士龔穊綵集解",
    "X25n0504_001:0753b20": "誠齋居士盛符升五釋",
    "X25n0504_001:0753b21": "黃成采經貫",
    "X25n0504_001:0753b22": "王履昌句解",
    "X25n0504_001:0753b23": "無名氏芥疏(抄本)",
    "X25n0504_001:0753b24": "顧旦初圓旨",
    "X25n0504_001:0753c01": "范季珍如解(經旨提要俱摘大圓居上)",
    "X25n0504_001:0753c02": "石成金註論講證(採讀法四條)",
    "X25n0504_001:0753c03": "(附記)陸騰金剛經演說(字漁雲。國初松江人。此書甚佳購之未得)",
    "X25n0504_001:0753c04": "(以上各書引用最多者。長水之記。憨山之決疑。張有譽張國維兩家疏解。龔穊綵盛符升兩家",
    "X25n0504_001:0753c05": "集說。此數種書經疏中。最為精美。令人有觀止之歎)。",
    "X25n0504_001:0753c06": "(張有譽張國維兩家疏解。精實透闢。得未曾有。而龔氏集解。尤明備詳。悉得所折衷。惜此三書",
    "X25n0504_001:0753c07": "得之最後。致有禍棗災棃。自誤誤人之恨)。",
    "X25n0504_001:0753c10": "總說(採摘各書)",
    "X25n0504_001:0753c12": "此經要義有五。一以法喻為名。二辨實相為體。三明",
    "X25n0504_001:0753c13": "無住為宗。四論斷疑為用。五判大乘為教相。若昧法",
    "X25n0504_001:0753c14": "師曰。法身真智曰般若。法身理果曰彼岸。必以真智",
    "X25n0504_001:0753c15": "為先導。然後能斷煩惱。出生死。圓證理果。故曰智慧",
    "X25n0504_001:0753c16": "到彼岸。實相常住為體。體即法身。觀照契理為宗。宗",
    "X25n0504_001:0753c17": "即般若。文字斷疑為用。用即解脫。般若二字。包括宗",
    "X25n0504_001:0753c18": "體用。而獨標般若為名者。以法身非智慧不顯。解脫",
    "X25n0504_001:0753c19": "非智慧不成也。",
    "X25n0504_001:0753c20": "智者大師曰。般若有三種。實相。觀照。文字。實相即第",
    "X25n0504_001:0753c21": "一義諦。觀照即智慧。文字能作詮。亦為般若。",
    "X25n0504_001:0753c22": "無著云。金剛難壞。堅也。金剛能斷。利也。堅喻般若本",
    "X25n0504_001:0753c23": "覺。利喻般若始覺記云本即實相。始即觀照也實相",
    "X25n0504_001:0753c24": "是體心本無相以本來真理為實相(是生實相妙解真詮)。即如來藏自性",
    "X25n0504_001:0754a01": "清淨心。觀照是用。心本有覺。以真智所現為觀照。即",
    "X25n0504_001:0754a02": "相應本覺之妙慧(體用雙疏理智互發分明的當一讀一快)。故體用雖分。理智則一。疏云。即智",
    "X25n0504_001:0754a03": "之理為實相。即理之智為觀照也(破的語)。般若正翻曰慧。今",
    "X25n0504_001:0754a04": "云智慧。慧即智體。智即慧用。",
    "X25n0504_001:0754a05": "記云。金剛般若有二種。實相者。理也。觀照者。事也。離",
    "X25n0504_001:0754a06": "理無智。離智無理。故能斷一切。即堅即利也。",
    "X25n0504_001:0754a07": "此經為眾生性中所有。人自不見。但知誦讀文字。祗",
    "X25n0504_001:0754a08": "於身外覔佛。句下求經。若悟得本心。始知此經不在",
    "X25n0504_001:0754a09": "文字。始知諸佛皆從此經出。學者持內心經。以立見",
    "X25n0504_001:0754a10": "性之法。即此經不假立法矣。",
    "X25n0504_001:0754a11": "此經通部總是發明大乘義理。善現恥小慕大。故特",
    "X25n0504_001:0754a12": "為啟請。有應住降伏之問。此問直開千萬世教門心",
    "X25n0504_001:0754a13": "法。經云。是經為發大乘者說。為發最上乘者說。明以",
    "X25n0504_001:0754a14": "大乘為教相也。",
    "X25n0504_001:0754a15": "此經以發阿耨多羅三藐三菩提心十字為綱。一點",
    "X25n0504_001:0754a16": "菩提心。却是金剛正眼。萬法總持。要看得十分鄭重。",
    "X25n0504_001:0754a17": "方知切實下手工夫處。菩提心一發。智光便現。名為",
    "X25n0504_001:0754a18": "般若。一切萬行。從此而生。所以學佛人。初從淨信。直",
    "X25n0504_001:0754a19": "至成佛。總離不得發菩提心。(倘不發此心。則不應住而住。當降伏而不降伏。",
    "X25n0504_001:0754a20": "即護念付囑不信從矣。是以經中於發阿耨多羅句。凡二十九見)。",
    "X25n0504_001:0754a21": "金剛經佛說無相。但去妄念。不去天理。若併天理去",
    "X25n0504_001:0754a22": "了。豈非行屍走肉。虗生世間。故於第十四分中說出",
    "X25n0504_001:0754a23": "生實相三字。慧根人虗於此著眼。(要知說無相處。俱是說實相處。乃是",
    "X25n0504_001:0754a24": "佛家命脈)紫栢老人云。後人目釋氏為空門。殊非釋氏本",
    "X25n0504_001:0754b01": "旨。吾儒不去細究。但言佛氏虗無寂滅。豈不罪過。",
    "X25n0504_001:0754b02": "圓旨云。般若固在離相。然必以離相般若。貫徹於施",
    "X25n0504_001:0754b03": "忍等五度中間。實實去行。方能打成一片。故經文說",
    "X25n0504_001:0754b04": "般若。必從布施忍辱等處見之。修學人心有解悟。",
    "X25n0504_001:0754b05": "而未從事上證過。所見終不實落。空生既悟實相。佛",
    "X25n0504_001:0754b06": "復為說忍辱一大段經文。正欲其從極難忍境界。一",
    "X25n0504_001:0754b07": "一歷過。毫不動念。方是真正實相般若也。離相般",
    "X25n0504_001:0754b08": "若。原從森羅萬象中見。竝非斷滅相也。佛一路說離",
    "X25n0504_001:0754b09": "相般若。入後陡提可以三十二相觀如來試空生。空",
    "X25n0504_001:0754b10": "生直答云可以觀。正見其所見諦當處。後人不知佛",
    "X25n0504_001:0754b11": "意。見轉輪王一難。便謂空生不該如此說。埋沒空生",
    "X25n0504_001:0754b12": "多矣。",
    "X25n0504_001:0754b13": "布施為六度之首。是修行中一大事。首言滅度無量",
    "X25n0504_001:0754b14": "無數無邊眾生。實無眾生得度。是如來之般若法施",
    "X25n0504_001:0754b15": "也。此經句句是般若法施。菩薩心施。與財寶施身命",
    "X25n0504_001:0754b16": "施不同。一無住著。不落根塵。故第四分中。即云菩薩",
    "X25n0504_001:0754b17": "於法應無所住行於布施。○末世以布施為修行。以",
    "X25n0504_001:0754b18": "施捨為布施。又藉布施以求福利。是執四相以求佛",
    "X25n0504_001:0754b19": "也。根塵不淨。性海弗澄。修行者豈其如是。",
    "X25n0504_001:0754b20": "經中屢言清淨。葢一切諸相。有清有濁。有垢有淨。實",
    "X25n0504_001:0754b21": "相般若。一切捨離。故清淨二字。惟實相般若足以當",
    "X25n0504_001:0754b22": "之。長老說信心清淨。則生實相。苟未清淨。不名信心。",
    "X25n0504_001:0754b23": "舍利弗告佛言。菩薩有四清淨行法。情清淨。法清",
    "X25n0504_001:0754b24": "淨。願清淨。佛土莊嚴功德清淨。此經徹底掀翻。一",
    "X25n0504_001:0754c01": "味鞭撻妄情。直下如迅雷杲日。古劒太阿。無物不摧。",
    "X25n0504_001:0754c02": "無微不照。(所謂般若如大火聚。觸著便燒)直使法法皆無所得頭頭",
    "X25n0504_001:0754c03": "始是家珍。而本來清淨之體見矣。",
    "X25n0504_001:0754c04": "金剛經無前半部。演說不開。無後半部。搜括不盡。自",
    "X25n0504_001:0754c05": "十七分中。復說云何應住一段。收拾全旨。已後先詳",
    "X25n0504_001:0754c06": "者略之。先略者詳之。節節相承。各有妙義。",
    "X25n0504_001:0754c07": "上半部說無相三昧。是菩薩法。下半部說第一義諦。",
    "X25n0504_001:0754c08": "是佛法。菩薩即佛因。佛即菩薩果。所謂因該果海。果",
    "X25n0504_001:0754c09": "徹因源。",
    "X25n0504_001:0754c10": "第六分中一信字。與第二十八分中一忍字。相為表",
    "X25n0504_001:0754c11": "裏。信是入道之門。忍是守道之根。",
    "X25n0504_001:0754c12": "大圓云。十三分以前。止說根本智。結經名般若。十四",
    "X25n0504_001:0754c13": "分後。從六波羅蜜說起。直至得菩提。俱明一切法皆",
    "X25n0504_001:0754c14": "佛法。連差別智亦說完了。恐人疑般若外別有善法",
    "X25n0504_001:0754c15": "可修。故二十四分又提出般若經名。以見差別智。即",
    "X25n0504_001:0754c16": "在根本智內。總名般若。因以修善法福德。較量結之。",
    "X25n0504_001:0754c17": "(十六分前。說解行發心。是從根本說到差別。十七分後。說證發心。皆從差別攝歸根本)。",
    "X25n0504_001:0754c18": "自十七分至二十五分。是證發心。意在泯一切法。以",
    "X25n0504_001:0754c19": "通達無我之真如法。以一切法無我為義。以菩提無",
    "X25n0504_001:0754c20": "得而得為趣。二十六分至三十一分。是破一切見。以",
    "X25n0504_001:0754c21": "顯如來知見無見之正見。總為發菩提心人說。以知",
    "X25n0504_001:0754c22": "見無見為義。以不生法相為趣(二十五分前。是教人通達無我法。二十六",
    "X25n0504_001:0754c23": "分後是。教人破除有我見)。",
    "X25n0504_001:0754c24": "欲通達無我法。先須破除有我見。通達無我法。要合",
    "X25n0504_001:0755a01": "得渾成。合得渾成。方能破一切相。所以將即非是名",
    "X25n0504_001:0755a02": "三句一時說。揀破有我見。要分得清楚。分得清楚。方",
    "X25n0504_001:0755a03": "能破一切見。所以將即非是名三句劈開說。我見不",
    "X25n0504_001:0755a04": "出有無一異。二十九分。說出無所從來。亦無所去。故",
    "X25n0504_001:0755a05": "名如來。方是三句一時說。而有無四句之我見破盡",
    "X25n0504_001:0755a06": "矣。三十分斷法身化身一異疑。說個塵非塵。界非界。",
    "X25n0504_001:0755a07": "一合非一合。而一異四句之我見又破盡矣。如如不",
    "X25n0504_001:0755a08": "動。不取於相二句。是以離相會如。為說法之式。而本",
    "X25n0504_001:0755a09": "之觀法妙智。非根本差別二智俱圓。不能成此一觀。",
    "X25n0504_001:0755a10": "故一部般若。以此結之。",
    "X25n0504_001:0755a11": "聖賢差別。不在實相理體上。却在觀照智用上。說出",
    "X25n0504_001:0755a12": "般若即非般若。連覺照亦無住著處。然後遍塵遍界。",
    "X25n0504_001:0755a13": "即相非相的大身。一時現出。空生方纔解得實相即",
    "X25n0504_001:0755a14": "是非相。眾生相即是非相。離一切諸相。即名諸佛。佛",
    "X25n0504_001:0755a15": "眼法眼。一時開矣。不住相的般若。方得徹底。根本智",
    "X25n0504_001:0755a16": "已得。纔可去行六波羅蜜。忍辱下便教他將這離一",
    "X25n0504_001:0755a17": "切相約智慧。貫入萬事頭邊。實實行將出來。俾眾生",
    "X25n0504_001:0755a18": "咸受利益。自此至不可思議。總在功德上說。所謂迴",
    "X25n0504_001:0755a19": "理向事也。及再問離相如何發心。却又從度生說出",
    "X25n0504_001:0755a20": "實無有法發菩提得菩提。十七分自如來所得阿耨",
    "X25n0504_001:0755a21": "多羅以前。是迴事向理。無實無虗。至真是菩薩。是事",
    "X25n0504_001:0755a22": "理無礙。五眼福德相好言說四章。是離即離非。是即",
    "X25n0504_001:0755a23": "非即。教中則雙照雙遮。宗門則所謂同生同死也。到",
    "X25n0504_001:0755a24": "此方了得三四分之度生行施。不住相之案。一經大",
    "X25n0504_001:0755b01": "旨方完。後面有無一異將四句劈開。正所以顯即非",
    "X25n0504_001:0755b02": "是名三句一時說妙旨。以見分之即成我人眾生壽",
    "X25n0504_001:0755b03": "者四相。有個一合在。四見亦未全忘。直到有無一異",
    "X25n0504_001:0755b04": "俱離。一合相亦不可得。方是四見俱離之正見。因示",
    "X25n0504_001:0755b05": "人以受持之法。教以演說之方(已上四說俱摘張有譽)。",
    "X25n0504_001:0755b06": "宗密曰。此經為對治我法二執。煩惱所知二障。二執",
    "X25n0504_001:0755b07": "若除。二障隨斷。為除二執。故說此經。宋徵輿曰。凡",
    "X25n0504_001:0755b08": "夫計五蘊以為我。名我執。外道二乘計諸法有性。名",
    "X25n0504_001:0755b09": "法執。由我執起煩惱。為煩惱障。由法執起所知。為所",
    "X25n0504_001:0755b10": "知障。故曰二執若除。二障隨斷也。",
    "X25n0504_001:0755b11": "陳雄曰。植善根者。始而誦經。終而悟理。得堅固力。金",
    "X25n0504_001:0755b12": "剛是也。具大智慧。般若是也。度生死海登菩提岸。波",
    "X25n0504_001:0755b13": "羅蜜是也。五祖大師常勸僧俗。但持金剛經。自能見",
    "X25n0504_001:0755b14": "性。必至成佛。",
    "X25n0504_001:0755b15": "盛誠齋云。觀大乘諸部。多諸菩薩。互相參證。而是經",
    "X25n0504_001:0755b16": "當機。獨一空生尊者。或啟請。或呼示。或領受。淺深粗",
    "X25n0504_001:0755b17": "細。自成條理。當於前後一貫中求之。諸經問答每以",
    "X25n0504_001:0755b18": "逆徵取證。而空生領受。語語順承。隨機所觸。迎刃輙",
    "X25n0504_001:0755b19": "解。故毋煩辭費。大乘所論。如五法三性八識二執界",
    "X25n0504_001:0755b20": "入處有種種多名。而是經惟說一心。前有無住生心",
    "X25n0504_001:0755b21": "一語。後有不可得三言。枝葉悉空。獨標根本。斯為了",
    "X25n0504_001:0755b22": "義。第三時後。一味譚空。而是經所說。空字亦所不立。",
    "X25n0504_001:0755b23": "惟以無相為實相。即無住為應住。自發心以至心無",
    "X25n0504_001:0755b24": "可發。再以無實無虗統而明之。",
    "X25n0504_001:0755c01": "金剛經中。佛言其大。則謂如須彌山王。言其多。則謂",
    "X25n0504_001:0755c02": "如恒河沙等。言其久。則謂如無量阿僧祗劫實因極",
    "X25n0504_001:0755c03": "大極多極久。無盡之數也。非如來形容過當。亦非如",
    "X25n0504_001:0755c04": "來好為此等語以駭世俗。讀者當求其理。",
    "X25n0504_001:0755c05": "金剛經(第八)依法出生分中滿三千大千世界七寶布施。",
    "X25n0504_001:0755c06": "不如持經之福。(第十一)無為福勝分中。恒河沙世界七寶。比",
    "X25n0504_001:0755c07": "大千又多矣。亦不如持經之福。(第十三)如法受持分中。以河",
    "X25n0504_001:0755c08": "河沙等身命布施。不徒七寶矣。較之受持解說。終不",
    "X25n0504_001:0755c09": "能勝。(第十五)持經功德分中。以恒河沙等三度身命布施。視",
    "X25n0504_001:0755c10": "前又甚矣。終不及持經功德。能淨業障分中。自敘供",
    "X25n0504_001:0755c11": "養諸佛之多。視七寶身命布施。大有間矣。亦不如持",
    "X25n0504_001:0755c12": "經解說之萬一。(第二十四)福智無比分中。以須彌山王之七寶",
    "X25n0504_001:0755c13": "比喻。又多且高大矣。亦不及持經解說之福。言雖重",
    "X25n0504_001:0755c14": "疊。意實一步緊一步。總表此經乃見性要旨。能見自",
    "X25n0504_001:0755c15": "性。即得成佛。豈布施之福所能比量哉(佛知末法劫中多以布施",
    "X25n0504_001:0755c16": "當修行。不知解說見性要旨。所以諄切反覆言之耳)。",
    "X25n0504_001:0755c17": "讀金剛經者。當先有慈悲喜捨四無量心。又須靜坐",
    "X25n0504_001:0755c18": "觀心。心無其心。然後可入大道而悟金剛之義(七祖所撰",
    "X25n0504_001:0755c19": "開經偈。先請八金剛。欲轉身中之八識也。次請眷索愛語四菩薩。乃慈悲喜捨四無量心。吾身中之菩薩也。能",
    "X25n0504_001:0755c20": "見自性。何必於身外覓佛)。",
    "X25n0504_001:0756a04": "全經綱領",
    "X25n0504_001:0756a05": "若菩薩有我相人相眾生相壽者相。即非菩薩。(三分)",
    "X25n0504_001:0756a06": "若見諸相非相。即見如來。(五分)一切聖賢皆以無為",
    "X25n0504_001:0756a07": "法。而有差別。(七分)應無所住而生其心。(十分)信心清",
    "X25n0504_001:0756a08": "淨即生實相。　若心有住即為非住。　此法無實無",
    "X25n0504_001:0756a09": "虗。(俱十四分)實無有法。　通達無我法。(俱下卷十七分)過去",
    "X25n0504_001:0756a10": "心不可得。現在心不可得。未來心不可得。(十八分)一",
    "X25n0504_001:0756a11": "切法無我得成於忍。(二十八分)應如是知如是見如是",
    "X25n0504_001:0756a12": "信解不生法相。(三十一分)為人演說不取於相如如不",
    "X25n0504_001:0756a13": "動(三十二分)",
    "X25n0504_001:0756a14": "各分經旨",
    "X25n0504_001:0756a15": "(一分)是證信序(二分)是詢求要旨(三四)是正答住降。",
    "X25n0504_001:0756a16": "(五分)明有相皆妄。而顯無相之真佛(六七)明非法皆相",
    "X25n0504_001:0756a17": "而顯無為之真法(五分至十四分)明諸佛總是離相見佛。",
    "X25n0504_001:0756a18": "(九十)是歷徵一切聖賢證修處。皆不可取說(十一十三)",
    "X25n0504_001:0756a19": "較量經勝(十三)示以經名。并示奉持之法(十四)教以",
    "X25n0504_001:0756a20": "從解起行。離相發心。以利益眾生(十五十六)明行持此",
    "X25n0504_001:0756a21": "經功德難量〔下卷〕(十七分)詳言實無有法以明諸",
    "X25n0504_001:0756a22": "法之如義。而以通達無我法結之(十八至二十一)正明一",
    "X25n0504_001:0756a23": "切法無我(二十三二十四)言修善法不外般若(二十五分)說",
    "X25n0504_001:0756a24": "如來度生。實無滅度(自十七分至二十五分)總名忘法證如。",
    "X25n0504_001:0756b01": "(自二十六分至三十一分)總是破見顯智(二十六分)明著有者之",
    "X25n0504_001:0756b02": "為邪道(二十七分)明著無者之為斷滅(二十八分)明無我",
    "X25n0504_001:0756b03": "之功德獨勝。一切法無我。是成於忍。非忍則不能守",
    "X25n0504_001:0756b04": "道(二十九分)約法身破有無以明無去來(三十分)約",
    "X25n0504_001:0756b05": "塵界破一異。為諸人掃除貪著事相。以界喻法身。以",
    "X25n0504_001:0756b06": "塵喻化身(三十一分)約止觀破我法二見。　我空法空。",
    "X25n0504_001:0756b07": "故能無住。無住故能住。此是般若究竟(三十二分)以流",
    "X25n0504_001:0756b08": "通終焉",
    "X25n0504_001:0756b11": "金剛經三十二分總提(明王化隆撰)",
    "X25n0504_001:0756b13": "此一卷經。俱談真空無相。佛初於鹿苑三轉四諦法",
    "X25n0504_001:0756b14": "輪。不過令人知有。迷人遽執有相以修行。佛又恐人",
    "X25n0504_001:0756b15": "著有。方說此經。名破相宗。葢云凡所有相。皆是虗妄。",
    "X25n0504_001:0756b16": "必悟有而非有。空而不空。始是本來真性也。始焉羣",
    "X25n0504_001:0756b17": "弟子聚會說法。(法會因由分)而須菩提致一問端云。此菩",
    "X25n0504_001:0756b18": "提心如何住。妄心如何降伏。(善現啟請分)佛告以胎卵溼",
    "X25n0504_001:0756b19": "化。色相想非色相想等。皆是眾生妄心結習所致。皆",
    "X25n0504_001:0756b20": "當滅度。若無我人眾生壽者四相。乃為大乘正宗之",
    "X25n0504_001:0756b21": "教。(大乘正宗分)故凡有布施。不可住相。(妙行無住分)以其虗妄",
    "X25n0504_001:0756b22": "不實。必見相非相。則照心啟而如來見矣。(如理實相分)此",
    "X25n0504_001:0756b23": "其理最宜篤信。而不多得者也。(正信希有分)皆爾本有之",
    "X25n0504_001:0756b24": "性。自悟自修。何假言說。(無得無說分)是諸佛皆從此經之",
    "X25n0504_001:0756c01": "所流出。(依法出生分)四果皆從此理之所印證。(一相無相分)吾",
    "X25n0504_001:0756c02": "心清淨。始為莊嚴。(莊嚴淨土分)吾心無為。始稱福德。(無為福勝",
    "X25n0504_001:0756c03": "分)乃最上第一希有之法。所當尊而重之者也。(尊重正教",
    "X25n0504_001:0756c04": "分)又當受而持之者也。(如法受持分)離一切諸相。則寂滅",
    "X25n0504_001:0756c05": "現前。(離相寂滅分)能誦讀演說。則功德無量。(持經功德分)凡有",
    "X25n0504_001:0756c06": "業障。悉皆清淨。(能淨業障分)究竟將來名為菩薩無我法。",
    "X25n0504_001:0756c07": "(究竟無我分)所以然者。葢由過去現在未來之心本無可",
    "X25n0504_001:0756c08": "得。(一體同觀分)虗明湛寂。渾然一法界也。(法界通化分)三心既",
    "X25n0504_001:0756c09": "泯。則色相俱離。(離色離相分)言說俱亡。(非說所說分)又何一法",
    "X25n0504_001:0756c10": "可得。(一體同觀分)但當悟平等性。(淨心行善分)施妙智福。(福智無比",
    "X25n0504_001:0756c11": "分)凡聖互融。安知有眾生可化度(化無所化分)有如來可",
    "X25n0504_001:0756c12": "相求乎。(法身非相分)夫曰無相。則落於頑空矣。故於法不",
    "X25n0504_001:0756c13": "說斷滅相。(無斷無滅分)妙湛圓通。時或布施。心不貪受。(不受",
    "X25n0504_001:0756c14": "不貪分)時或應感。理無來去。(威儀寂靜分)則理與相合。表裏",
    "X25n0504_001:0756c15": "兼該。(一合理相分)妄見盡融矣。(知見不生分)然此經教人誦讀",
    "X25n0504_001:0756c16": "演說。只是一個真空本性。而凡應用感化。曷嘗有真",
    "X25n0504_001:0756c17": "實哉。(應化非真分)一言以蔽之曰。不取於相。如如不動。斯",
    "X25n0504_001:0756c18": "言至矣盡矣。能直下承當。一字尚無。何用三十二分。",
    "X25n0504_001:0756c19": "不然渡河藉筏。過海須船。此經皆當奉持。幸諦觀之。",
    "X25n0504_001:0756c22": "全經大綱(述甫纂錄)",
    "X25n0504_001:0756c24": "此經初序分有二。初陳信聞時主處眾以證信次陳",
    "X25n0504_001:0757a01": "戒定慧以發起。自二分至三十一分為正宗。佛告須",
    "X25n0504_001:0757a02": "菩提起至如所教住(二分至四分)。是略說般若。自須菩提於意云",
    "X25n0504_001:0757a03": "何。至應作如是觀(五分至三十二分)。是廣談般若。智度論所謂廣略二",
    "X25n0504_001:0757a04": "門是也。略中分三。佛告須菩提節(第三分)略說降伏。內具四",
    "X25n0504_001:0757a05": "心。是菩薩所修理觀也。復次須菩提節(第四分上)略說應住。外",
    "X25n0504_001:0757a06": "行六度。是菩薩所修事行也。何以故節(第四分下)。是較量功德。",
    "X25n0504_001:0757a07": "為遮斷滅見故。福等虗空。是菩薩所得果報也。廣中",
    "X25n0504_001:0757a08": "分七。上卷三段。是菩薩無相三昧。正答應住。而降伏",
    "X25n0504_001:0757a09": "在其中。初約菩薩果以明無相。如來現身無相(第五分)。說法",
    "X25n0504_001:0757a10": "無相(第七分)是也。次約菩薩位以明無相。教通十地。即菩薩",
    "X25n0504_001:0757a11": "之位也。首言四果以無相證(第九分)。二言辟支以無相證。三",
    "X25n0504_001:0757a12": "言菩薩以無相證(第十分)。四言佛以無相證是也。三約菩薩",
    "X25n0504_001:0757a13": "行以明無相。行六度。修忍辱。即菩薩之行也(第十四分)。首即慧",
    "X25n0504_001:0757a14": "度發明無相。次即忍度發明無相。更即布施以申言",
    "X25n0504_001:0757a15": "之。而極言相無可住之故。為離相究竟了義。以結前",
    "X25n0504_001:0757a16": "起後。中間爾時須菩提白佛言一段。乃破我見以入",
    "X25n0504_001:0757a17": "中道。為承上接下之文。文故重起。(此重起者。見經家重敘。非是須菩提",
    "X25n0504_001:0757a18": "之重問也)下卷分四段。是如來第一義諦。正答降伏而住",
    "X25n0504_001:0757a19": "修在其中。初約如來見智。安立第一義。五眼能見明",
    "X25n0504_001:0757a20": "見淨也(第十八)。三心不可得。明智淨也。次約如來三業安立",
    "X25n0504_001:0757a21": "第一義非相是相。為身具足(二十分)。無法可說。為語具足(二十一分)。得",
    "X25n0504_001:0757a22": "無所得。為心具足(二十二分)。三約如來度生安立第一義。見有",
    "X25n0504_001:0757a23": "眾生。是凡夫偏計。不見有眾生。是二乘空觀。實無眾",
    "X25n0504_001:0757a24": "生得滅度。如是而度。所謂即空即假即中方是如來",
    "X25n0504_001:0757b01": "第一義諦(二十五分)。四約如來來去安立第一義。如來法身徧",
    "X25n0504_001:0757b02": "一切處。安得有去來。眾生緣熟則見其來(二十九分)。譬如微塵",
    "X25n0504_001:0757b03": "之合為世界。眾生緣盡則見其去。譬如世界之碎為",
    "X25n0504_001:0757b04": "微塵。故以世界微塵作喻。天親論作一處異處釋之。",
    "X25n0504_001:0757b05": "立義可云精矣。段段較量功德。起信論所謂如實不",
    "X25n0504_001:0757b06": "空也。末云應如是知見信解正結。答前云何應住云",
    "X25n0504_001:0757b07": "何降伏等問也。我見破。法見無。故能無住。無住故能",
    "X25n0504_001:0757b08": "住。此經以無相無主。故以不生法相收拾全經。末後",
    "X25n0504_001:0757b09": "又標不取於相。以為演說之要。示以六喻。為般若正",
    "X25n0504_001:0757b10": "觀要門。諸修行人。宜從此入。第三十二為流通分。有",
    "X25n0504_001:0757b11": "二。一較福勝。二喜奉行。",
    "X25n0504_001:0757b24": "金剛經彚纂",
    "X25n0504_001:0757c01": "金剛般若波羅蜜經(經題有喻有法。此經合法喻為題)",
    "X25n0504_001:0757c02": "金剛是喻。般若是法。假喻彰法也。金中之剛。最堅",
    "X25n0504_001:0757c03": "最利。金取不變為義。喻般若之體。真常清淨。雖緜",
    "X25n0504_001:0757c04": "歷多生。流迸六道。不遷不變。即實相般若也。剛取",
    "X25n0504_001:0757c05": "斷截為義。喻般若之用。此慧顯時。見五蘊諸法皆",
    "X25n0504_001:0757c06": "空。斷一切有漏惑業。即觀照般若也。梵語般若。華",
    "X25n0504_001:0757c07": "言智慧。乃不動智光離相之真見。所謂佛智慧也。",
    "X25n0504_001:0757c08": "智慧不為諸相所迷。而能剖破諸相。金剛似之。梵",
    "X25n0504_001:0757c09": "語波羅蜜。華言到彼岸。謂造道之極也。人著諸相。",
    "X25n0504_001:0757c10": "如入苦海。涉中流。歷風波。最易沈溺。能有智慧。離",
    "X25n0504_001:0757c11": "一切相。心常清淨。即登彼岸。所謂涅槃是也。經。正",
    "X25n0504_001:0757c12": "也。至正無邪。經。常也。常道不易經。徑路也。盡人當",
    "X25n0504_001:0757c13": "行。",
    "X25n0504_001:0757c14": "釋文　金剛。天上寶名。帝釋有之。又云。護法力士",
    "X25n0504_001:0757c15": "所執杵。即此寶也。翁集英曰。五金皆謂之金。凡",
    "X25n0504_001:0757c16": "止言金。謂鐵也。此言金剛。若刀劒之有剛鐵。疏",
    "X25n0504_001:0757c17": "云。般若。乃本心現量無漏之聖智。非識心比量知",
    "X25n0504_001:0757c18": "見推測之妄智。是以經文不譯華語。所以別於世",
    "X25n0504_001:0758a01": "俗所云智慧也。集解。般若為成佛正法。陳雄",
    "X25n0504_001:0758a02": "曰。波羅蜜有六。布施度慳貪。持戒度淫邪。忍辱度",
    "X25n0504_001:0758a03": "瞋恚。精進度懈退。禪定度散亂。惟一般若能生八",
    "X25n0504_001:0758a04": "萬四千智慧。是故如來以智慧力。鑿人我山。以智",
    "X25n0504_001:0758a05": "慧因。取煩惱鑛。以智慧火。鍊成佛性精金。夫植善",
    "X25n0504_001:0758a06": "根者。始而誦經。終而悟理。得堅固力。金剛是也。具",
    "X25n0504_001:0758a07": "大智慧。般若是也。度生死海。登菩提岸。波羅蜜是",
    "X25n0504_001:0758a08": "也。五祖大師。常勸僧俗。但持金剛經。即自能見性。",
    "X25n0504_001:0758a09": "必至成佛。",
    "X25n0504_001:0758a10": "釋旨　無所住而生其心一句。是全經之要旨。所",
    "X25n0504_001:0758a11": "云住與降伏。先在不執於相。次在不泥於法。其功",
    "X25n0504_001:0758a12": "夫在無我。其究竟在如如不動。上半卷說空三昧。",
    "X25n0504_001:0758a13": "是菩薩法。下半卷說中道第一義。是佛法。菩薩即",
    "X25n0504_001:0758a14": "佛因。佛即菩薩果。所謂因該果海。果徹因源。",
    "X25n0504_001:0758a15": "○法會因由分第一",
    "X25n0504_001:0758a16": "說法聚會。由此起因。○一部經。只是一片說話。",
    "X25n0504_001:0758a17": "昭明太子科作三十二分。欲與人一條入路。亦",
    "X25n0504_001:0758a18": "便於記誦耳。傳流已久。今仍其舊。○此分全是",
    "X25n0504_001:0758a19": "阿難迦葉結集之詞。",
    "X25n0504_001:0758a20": "如是我聞。",
    "X25n0504_001:0758a21": "是。此也。指此一經之所言也。我。集經者自謂。言如",
    "X25n0504_001:0758a22": "是金剛般若之法。非我臆說。乃親聞之於佛。集",
    "X25n0504_001:0758a23": "解。如是我聞四字。重在遵前信後。令知法有自授。",
    "X25n0504_001:0758a24": "非隱覆之語。直示般若無秘密故。○經貫。如是二",
    "X25n0504_001:0758b01": "字。最要著眼。正直揭全經之宗旨。以後曰如是住。",
    "X25n0504_001:0758b02": "如是降伏。如是生清淨心。如是知。如是見。如是信",
    "X25n0504_001:0758b03": "解。俱照應此如是二字。曰如來。如語。諸法如義。如",
    "X25n0504_001:0758b04": "如不動。諸如字。亦照應此如字。如者不動。是者不",
    "X25n0504_001:0758b05": "非也。如其真性。不變動本體。乃為是而無非也。此",
    "X25n0504_001:0758b06": "懸指般若而言。當下直指也。",
    "X25n0504_001:0758b07": "一時佛在舍衛國祗樹給孤獨園。",
    "X25n0504_001:0758b08": "一時。說此般若時也。佛是釋迦牟尼。佛者梵音。華",
    "X25n0504_001:0758b09": "言覺也。內覺無諸妄念。外覺不染六塵。盛註覺",
    "X25n0504_001:0758b10": "有三義。一自覺異凡夫。二覺他異二乘。三覺滿異",
    "X25n0504_001:0758b11": "菩薩。舍衛國。中天竺波斯匿王所居。祗者。匿王太",
    "X25n0504_001:0758b12": "子祗陀。樹是祗陀所植。故名祗樹。祗陀太子有園",
    "X25n0504_001:0758b13": "大八十頃。方廣嚴潔。有長者名須達拏。給濟孤獨",
    "X25n0504_001:0758b14": "之人。稱給孤獨長者。欲卜勝地。請佛說法。乃往懇",
    "X25n0504_001:0758b15": "之。太子戲曰。爾布金滿園。我即與汝。須達拏不吝",
    "X25n0504_001:0758b16": "重價。太子鑒其誠。將園并樹施之。同建精舍。請佛",
    "X25n0504_001:0758b17": "在此說法。",
    "X25n0504_001:0758b18": "與大比邱眾千二百五十人俱。",
    "X25n0504_001:0758b19": "比邱。僧也。梵語比邱。華言乞士。謂上乞法於諸佛。",
    "X25n0504_001:0758b20": "下乞食於世人。乞食資身。乞法資心也。大比邱。則",
    "X25n0504_001:0758b21": "得道之深者。乃菩薩阿羅漢之類。李文會云。去",
    "X25n0504_001:0758b22": "惡取善。名小比邱。善惡俱遣。名大比邱。盛註。佛",
    "X25n0504_001:0758b23": "度比邱甚多。獨標千二百五十人者。以歸佛最先。",
    "X25n0504_001:0758b24": "又常不離佛。故諸經首列大眾。皆云千二百五十",
    "X25n0504_001:0758c01": "人俱。舊說。佛成道時。先度憍陳如等五人。次度",
    "X25n0504_001:0758c02": "迦葉三兄弟并徒眾千人。次度舍利弗及目連。各",
    "X25n0504_001:0758c03": "兼徒百人。次度耶舍長者子等五十人。合成千二",
    "X25n0504_001:0758c04": "百五十五人。不言五者。略也。俱。謂一時一處。○此",
    "X25n0504_001:0758c05": "一節為證信序。十一善法。信居其首。如是者。證信",
    "X25n0504_001:0758c06": "之辭。聞字。兼耳識與意識言。此序中有六種成就。",
    "X25n0504_001:0758c07": "曰信。曰聞。曰時。曰主。曰處。曰眾。必緣具而教興也。",
    "X25n0504_001:0758c08": "爾時世尊食時著衣持鉢。",
    "X25n0504_001:0758c09": "爾時。當是時也。佛為三界之尊。故稱世尊。乃佛十",
    "X25n0504_001:0758c10": "號之一。食時。謂將食時。非受食時也。經云。諸天神",
    "X25n0504_001:0758c11": "旦食。諸鬼夕食。諸佛日中食。乞食當辰巳。受食當",
    "X25n0504_001:0758c12": "午時也。衣。即二十五條大衣。制象水田。鉢。即紺琉",
    "X25n0504_001:0758c13": "璃鉢。應量器也。六祖云。著衣持鉢。為顯教示迹。",
    "X25n0504_001:0758c14": "入舍衛大城乞食。",
    "X25n0504_001:0758c15": "園在城外。自園入城。乞食必於人眾聚處也。佛是",
    "X25n0504_001:0758c16": "金輪王子。豈無供養之者。況祗陀太子。與給孤獨",
    "X25n0504_001:0758c17": "長者。同建精舍。請佛說法。我佛又豈少食者。而猶",
    "X25n0504_001:0758c18": "行乞。欲歷頭陀苦行。示同凡僧。亦使後緇徒。不殖",
    "X25n0504_001:0759a01": "資產。去彼貪心。折其憍慢。以煉種性也。",
    "X25n0504_001:0759a02": "於其城中。次第乞已。還至本處。",
    "X25n0504_001:0759a03": "佛心平等。無有分別。不越貧先富。不捨賤先貴。故",
    "X25n0504_001:0759a04": "曰次第。乞已者。應量而止。不求多也。本處。即祗園。",
    "X25n0504_001:0759a05": "飯食訖。收衣鉢。洗足已。敷座而坐。",
    "X25n0504_001:0759a06": "飯字。作[(歹*又)/食]字解。訖。猶畢也。收起袈裟鉢盂。屏資緣",
    "X25n0504_001:0759a07": "也。佛行跣足。故洗之。淨身業也。佛每會說法。必自",
    "X25n0504_001:0759a08": "敷坐具。以般若出生諸佛。表敬法也。四威儀中。惟",
    "X25n0504_001:0759a09": "坐為勝。從定發言。言無不當。○此一節發起序也。",
    "X25n0504_001:0759a10": "乞食是戒。趺坐是定。戒能資定。定能發慧。故以戒",
    "X25n0504_001:0759a11": "定發起般若正宗。疏云。祗園法會。表佛與大眾",
    "X25n0504_001:0759a12": "平等。具足無言說之金剛般若波羅蜜。而以著衣",
    "X25n0504_001:0759a13": "乞食。序列經前。顯示甚深般若。不離尋常日用也。",
    "X25n0504_001:0759a14": "圓旨云。佛動靜不二。豈待還禪林而入定。佛身",
    "X25n0504_001:0759a15": "即是金剛。無生熟藏。豈復須食。佛妙圓明。無作本",
    "X25n0504_001:0759a16": "心。原無所著。豈待收衣鉢而後休息攀緣。佛行離",
    "X25n0504_001:0759a17": "地四指。蓮華承足。豈染塵垢。總順世示現以垂範",
    "X25n0504_001:0759a18": "也。",
    "X25n0504_001:0759a19": "△此第一分。序說法之因由也。大圓曰。證信中。",
    "X25n0504_001:0759a20": "如是。法也。佛在。佛也。大比邱。僧也。三寶不具。法會",
    "X25n0504_001:0759a21": "不成。故經首必列此數語。發起中。乞食。威儀。戒也。",
    "X25n0504_001:0759a22": "敷座。定也。自世尊言之。則皆慧也。戒定慧。不可相",
    "X25n0504_001:0759a23": "離。此經雖專言慧。而首言持戒修福。勸行六波羅",
    "X25n0504_001:0759a24": "蜜。實兼戒定。故以此發端。如解云。將欲說般若",
    "X25n0504_001:0759b01": "先序如來乞食動止。以見無上智慧。不在語言文",
    "X25n0504_001:0759b02": "字間。只在尋常日用內。要人於著衣吃飯。行動坐",
    "X25n0504_001:0759b03": "息處。及時中節。向庸言庸行邊。識取自家本來面",
    "X25n0504_001:0759b04": "目耳。經貫云。佛依人性說法。非於人性之外。另",
    "X25n0504_001:0759b05": "有法可說也。人性是無字經。佛之說法。不過是註",
    "X25n0504_001:0759b06": "疏。知法不離性。自修自度。不從人得。即解自性釋",
    "X25n0504_001:0759b07": "迦矣。此卷經。隨說隨掃。又隨掃隨說。何也。只為接",
    "X25n0504_001:0759b08": "引眾生之未明本性者。不得不權立文字而詳說",
    "X25n0504_001:0759b09": "之。譬之無筏安得以渡。借筏到彼岸。則捨而不用",
    "X25n0504_001:0759b10": "矣。夫人不藉語言文字。自悟而度者。上也。其次則",
    "X25n0504_001:0759b11": "假法矣。能悟不須法。未悟尚須法。法安得不說。只",
    "X25n0504_001:0759b12": "要知說歸無說耳。故有下分善現之啟請。佛之欲",
    "X25n0504_001:0759b13": "言。至三十二分。說法始完。",
    "X25n0504_001:0759b14": "○善現啟請分第二",
    "X25n0504_001:0759b15": "善現。即須菩提名。起身請問佛法。○此是詢求要",
    "X25n0504_001:0759b16": "旨。大圓曰。一部金剛般若。全從空生一問發起。",
    "X25n0504_001:0759b17": "般若真空。非解空者不能與佛激揚。故此經以須",
    "X25n0504_001:0759b18": "菩提為當機。",
    "X25n0504_001:0759b19": "時長老須菩提。在大眾中。即從坐起。偏袒右肩。右膝",
    "X25n0504_001:0759b20": "著地。合掌恭敬而白佛言。",
    "X25n0504_001:0759b21": "德長年長曰長老。須菩提。譯云解空。亦稱善現。善",
    "X25n0504_001:0759b22": "吉。空生。長老生時。相師占之。惟善惟吉。又隨緣利",
    "X25n0504_001:0759b23": "物。能應現利人為善現。空性出生萬法為空生。全",
    "X25n0504_001:0759b24": "空之性。真是菩提。故名須菩提。袒肩。膝地。合掌。皆",
    "X25n0504_001:0759c01": "修敬之儀儀。皆從右。其俗右為順。左為逆也。疏",
    "X25n0504_001:0759c02": "云。右為正。左為邪。示去邪歸正之義。偏袒右肩。全",
    "X25n0504_001:0759c03": "身擔荷也。右膝著地。屈己順承也。合掌。心合於道。",
    "X25n0504_001:0759c04": "道合於心也。所以收斂起敬。總是整理威儀以伸",
    "X25n0504_001:0759c05": "問詞。",
    "X25n0504_001:0759c06": "希有世尊。",
    "X25n0504_001:0759c07": "希有者。讚佛之詞。謂難得也。如來曠劫難逢。是時",
    "X25n0504_001:0759c08": "希有。三千界中惟一佛。是處希有。實相般若。惟佛",
    "X25n0504_001:0759c09": "窮底。福慧超絕無比。是德希有。已證實智。具大慈",
    "X25n0504_001:0759c10": "悲極。巧度生。演無量法門。是事希有。下護念付囑。",
    "X25n0504_001:0759c11": "正是希有之事。釋文。佛有十號。一如來。二應供。",
    "X25n0504_001:0759c12": "三正徧知。四明行足。五善逝世間解。六無上士。七",
    "X25n0504_001:0759c13": "調御丈夫。八天人師。九佛。十世尊。經中須菩提俱",
    "X25n0504_001:0759c14": "稱世尊稱如來。而佛之自稱。亦曰如來也。",
    "X25n0504_001:0759c15": "如來善護念諸菩薩。善付囑諸菩薩。",
    "X25n0504_001:0759c16": "二句起引全經。以後凡佛所言。皆是善護念善付",
    "X25n0504_001:0759c17": "囑。如來。佛之總稱。真性自如無礙曰如。真性隨所",
    "X25n0504_001:0759c18": "來現曰來。諸菩薩。指凡學於如來者。善護念。謂護",
    "X25n0504_001:0759c19": "念現在。善付囑。謂付囑未來。盛註。付者。將小菩",
    "X25n0504_001:0759c20": "薩托大菩薩。囑者。命大菩薩化小菩薩也。梵語菩",
    "X25n0504_001:0759c21": "薩。本云菩提薩埵。欲省文便稱。故止稱菩薩。菩提",
    "X25n0504_001:0759c22": "者。覺也。薩埵。謂有情眾生。有情不能自覺。菩薩能",
    "X25n0504_001:0759c23": "自覺。而又能覺一切有情眾生也。大圓曰。善護",
    "X25n0504_001:0759c24": "念。謂護念現在信根成熟永無退轉者。與實智力。",
    "X25n0504_001:0760a01": "令證真如。與權智力。令化眾生。付囑者。謂付囑未",
    "X25n0504_001:0760a02": "來根未熟菩薩。已得大乘者令其不捨。未得大乘",
    "X25n0504_001:0760a03": "者令其精進。葢不護念。恐惡魔或得惱亂。不付囑。",
    "X25n0504_001:0760a04": "恐勝法有時斷絕。故須菩提於大眾聽法之初。不",
    "X25n0504_001:0760a05": "遑他說。惟願如來護念付囑而已。如解。瞿曇設",
    "X25n0504_001:0760a06": "教。廣為眾生。此何以護念付囑。專在菩薩。緣眾生",
    "X25n0504_001:0760a07": "根劣。未契上乘。菩薩悲智俱深。能信解所說。又能",
    "X25n0504_001:0760a08": "為人演說。世尊為眾生。故善護囑之。護者。防其偏",
    "X25n0504_001:0760a09": "邪。念者。護之切。有顯加冥加之力。付者。傳以正道。",
    "X25n0504_001:0760a10": "囑者。付之殷。兼口授心授之宜。善者。權實互施。聖",
    "X25n0504_001:0760a11": "凡等際。曲盡利濟眾生之法也。",
    "X25n0504_001:0760a12": "世尊。善男子。善女人。發阿耨多羅三藐三菩提心。",
    "X25n0504_001:0760a13": "言菩薩初修行。皆發此廣大心。阿。無也。耨多羅。上",
    "X25n0504_001:0760a14": "也。無上。無以加也。三。正也。藐。等也。菩提。覺也。皆梵",
    "X25n0504_001:0760a15": "語也。無上正等正覺心。即是佛心。人之真性也。真",
    "X25n0504_001:0760a16": "性包含太虗。無得而上之。故云無上。然上自諸佛。",
    "X25n0504_001:0760a17": "下至蠢動。此性正相平等。故云正等。其覺圓明普",
    "X25n0504_001:0760a18": "照。無偏無虧。故云正覺。如如居士曰。學人證果。",
    "X25n0504_001:0760a19": "先正其因。故首問發心。前云護囑菩薩。此却以善",
    "X25n0504_001:0760a20": "男子善女人為問。以眾生俱可證菩薩也。發阿耨",
    "X25n0504_001:0760a21": "多羅三藐三菩提心者。非外自心而求佛。乃發吾",
    "X25n0504_001:0760a22": "當下具足之菩提心也。無上正等正覺。乃諸佛之",
    "X25n0504_001:0760a23": "果。如何未修行人。便已具得。葢心為覺體。包含萬",
    "X25n0504_001:0760a24": "象。澄瑩周徹。本是至正至徧的。惟菩提乃可為心。",
    "X25n0504_001:0760b01": "非於心。中有菩提心。只因眾生為無明所覆。然一",
    "X25n0504_001:0760b02": "悟則全體俱發。佛菩薩之修者。修此而已。得果報",
    "X25n0504_001:0760b03": "者得此而已。",
    "X25n0504_001:0760b04": "云何應住。云何降伏其心。",
    "X25n0504_001:0760b05": "言善男淑女。學道之初。發此無上菩提之佛心。當",
    "X25n0504_001:0760b06": "如何常住。而使之不退轉。妄心若起。當如何降伏。",
    "X25n0504_001:0760b07": "使不惑亂我真心。盛註。二句是一經綱領。言未",
    "X25n0504_001:0760b08": "發心時。住六塵境。既發心已。住何境界。未發心時。",
    "X25n0504_001:0760b09": "心逐妄生。既發心已。妄將安伏。俱切發心菩薩言。",
    "X25n0504_001:0760b10": "無著云。須菩提問。有六因緣。一斷疑。二起信解。",
    "X25n0504_001:0760b11": "三入甚深義。四不退轉。五生喜。六正法久住。皆令",
    "X25n0504_001:0760b12": "佛種不斷故。決疑云。小乘住空。只知自度。不知",
    "X25n0504_001:0760b13": "度生。既發大心。將以下化眾生。上成佛果。然捨前",
    "X25n0504_001:0760b14": "空。未得真空。恐執佛果可求。便以求佛果為住處。",
    "X25n0504_001:0760b15": "又見滿眼眾生。未度如何成佛。急於求住。心將不",
    "X25n0504_001:0760b16": "安。故問安心之法。令發心者。知所修行也。如如",
    "X25n0504_001:0760b17": "居士曰。發心三句。一氣貫下。意謂所發之心如何",
    "X25n0504_001:0760b18": "安住。所住之心如何降伏。降伏。不作。制妄說。葢發",
    "X25n0504_001:0760b19": "心無安住之處。則屬偏空。然安住之心不可無。亦",
    "X25n0504_001:0760b20": "不可著。故須用降伏。定中攝持。有不即不離之妙。",
    "X25n0504_001:0760b21": "下文莫作是念是也。空生此問。深得般若之意。",
    "X25n0504_001:0760b22": "法忍居士參。上下兩心字相應。菩提心。乃最初真",
    "X25n0504_001:0760b23": "心也。原係故主。今為物遷而作過客。若非安住。則",
    "X25n0504_001:0760b24": "倐去而倐來矣。其心。煩惱顛倒之妄心也。本是外",
    "X25n0504_001:0760c01": "賊。誤認作子。與我最親。若不降伏。則盤結而難解",
    "X25n0504_001:0760c02": "矣。是最能障菩提者。故發此心者。安住降伏。並不",
    "X25n0504_001:0760c03": "容己。其實煩惱與菩提。真妄雖殊。而心總是一個。",
    "X25n0504_001:0760c04": "迷則即菩提為煩惱。悟則即煩惱為菩提。故工夫",
    "X25n0504_001:0760c05": "亦無兩樣。若能降伏。則安住在其中矣。故下首標",
    "X25n0504_001:0760c06": "降伏。",
    "X25n0504_001:0760c07": "佛言。善哉善哉。須菩提。如汝所說。如來善護念諸菩",
    "X25n0504_001:0760c08": "薩。善付囑諸菩薩。汝今諦聽。當為汝說。",
    "X25n0504_001:0760c09": "善現請問。妙契佛心。故重言善哉以美之。而印可",
    "X25n0504_001:0760c10": "其護念付囑之說。因囑以詳審真實而聽。言勿以",
    "X25n0504_001:0760c11": "生滅心。聽真實法也。",
    "X25n0504_001:0760c12": "善男子。善女人。發阿耨多羅三藐三菩提心。應如是",
    "X25n0504_001:0760c13": "住。如是降伏其心。",
    "X25n0504_001:0760c14": "發菩提心。乃千佛入道之總門。如是者。只這是也。",
    "X25n0504_001:0760c15": "即指菩提心言。長水曰。如是二字。即懸指向下",
    "X25n0504_001:0760c16": "總答之文。正解云。如是二句。承上起下。上承發",
    "X25n0504_001:0760c17": "菩提心來。下照度生布施去。要含蓄不露。纔得語",
    "X25n0504_001:0760c18": "意。大圓曰。既發無上正等正覺之心。即應如其",
    "X25n0504_001:0761a01": "所發之覺心而安住。如其所發之覺心而降伏。兩",
    "X25n0504_001:0761a02": "如是。言這裏便是。不待他求也。住是本體。降是工",
    "X25n0504_001:0761a03": "夫。即本體是工夫。即初心是究竟。燎原之火。由於",
    "X25n0504_001:0761a04": "始然。放海之泉。因乎始達。非於菩提外別有倚著",
    "X25n0504_001:0761a05": "修為也。蓮池師云。二句。一串看。所當住者住之。",
    "X25n0504_001:0761a06": "則所不當住者。自然伏之矣。不是應如是住。又如",
    "X25n0504_001:0761a07": "是去降伏也。如解云。此經為末世開佛知見。其",
    "X25n0504_001:0761a08": "所請問。正是菩提心行相。如來答以不住一切法。",
    "X25n0504_001:0761a09": "是真住。降伏一切取相之心。是真降。不住一切法。",
    "X25n0504_001:0761a10": "即降伏取相之心。既降伏取相之心。即不住一切",
    "X25n0504_001:0761a11": "法。按當知世尊意中則然。口中不曾說破。而以",
    "X25n0504_001:0761a12": "虗詞總答。不即詳言者。鄭重其說。欲其諦聽也。",
    "X25n0504_001:0761a13": "○唯然世尊。願樂欲聞。",
    "X25n0504_001:0761a14": "願聞安住降伏之詳也。須菩提領略大意。故唯而",
    "X25n0504_001:0761a15": "然之。又欲知其詳。故復請曰。願樂欲聞。如如居",
    "X25n0504_001:0761a16": "士曰。聞字最細。說無所說。聞無所聞。方是箇中授",
    "X25n0504_001:0761a17": "受。願樂欲三字。乃聞道之引磁針也。願是誠心。如",
    "X25n0504_001:0761a18": "寒士之急功名。樂是鼓舞心。如審音者之聽鼓樂。",
    "X25n0504_001:0761a19": "欲是迫切心。如飢渴者之見盤[(歹*又)/食]。有此三心。如能",
    "X25n0504_001:0761a20": "諦聽。故繼以涕泣。終於歡喜。",
    "X25n0504_001:0761a21": "△大圓曰。問箇發菩提心。是入大乘的要門。發菩",
    "X25n0504_001:0761a22": "提問箇應住。是要合他本然的覺體。問箇云何降",
    "X25n0504_001:0761a23": "伏。是要顯他本具的智用問得極其真切所以如",
    "X25n0504_001:0761a24": "來直捷提示。說箇如是住。如是降伏。一如菩提住",
    "X25n0504_001:0761b01": "降。所謂始覺合本覺之謂佛。後面說箇如來無所",
    "X25n0504_001:0761b02": "說。又說箇實無有法發菩提。實無有法得菩提。正",
    "X25n0504_001:0761b03": "顯如是二字之旨。宗鏡云。菩提心。為金剛正眼。",
    "X25n0504_001:0761b04": "此心發處。即是佛所住處。安住而不遷。便是降伏。",
    "X25n0504_001:0761b05": "故降伏即在住修中。而住修即在發心中。經貫",
    "X25n0504_001:0761b06": "云。以如是二字答云何之問。又應開章如是二字",
    "X25n0504_001:0761b07": "以起下文。如是二字。便含下無住。及以無住為住。",
    "X25n0504_001:0761b08": "無住便無相。無相便無諸相。無諸相即是實相。即",
    "X25n0504_001:0761b09": "眾生之本性也。",
    "X25n0504_001:0761b10": "○大乘正宗分第三",
    "X25n0504_001:0761b11": "最大之乘。至正之宗。○此答降伏之問。○此章",
    "X25n0504_001:0761b12": "是答降伏。而安住即在其中。雖答降伏安住。實",
    "X25n0504_001:0761b13": "正說發阿耨多羅三藐三菩提心也。彌勒偈分",
    "X25n0504_001:0761b14": "出四心。謂廣大心。第一心。常心。不顛倒心。即菩",
    "X25n0504_001:0761b15": "提心。乘。載也。載度一切眾生。而不見能度所度。",
    "X25n0504_001:0761b16": "乃正大之宗派。",
    "X25n0504_001:0761b17": "佛告須菩提。諸菩薩摩訶薩。應如是降伏其心。",
    "X25n0504_001:0761b18": "此句語意。直貫到實無生得度句始全。摩訶。大也。",
    "X25n0504_001:0761b19": "謂心量廣大也。是大覺性人。又高菩薩一頭地。未",
    "X25n0504_001:0761b20": "發心稱善人。已發心稱菩薩。應如是降伏其心是",
    "X25n0504_001:0761b21": "複述語。下文詳之。葢這箇降伏。不僅僅在自家身",
    "X25n0504_001:0761b22": "心上檢點。作箇自了漢已也。菩薩與眾生。不分二",
    "X25n0504_001:0761b23": "心。發菩提與度眾生。不分二事。降伏正在度生上",
    "X25n0504_001:0761b24": "見。如下文度盡眾生。而不見有眾生得滅度者。方",
    "X25n0504_001:0761c01": "無四相。方為降伏其心而成菩薩。",
    "X25n0504_001:0761c02": "所有一切眾生之類。",
    "X25n0504_001:0761c03": "該下文九種而言。盛註。三界眾生。不出五道。有",
    "X25n0504_001:0761c04": "十二類。以此四生攝之。四生中不過色心二法。故",
    "X25n0504_001:0761c05": "以九種分之。此總標。下析言也。",
    "X25n0504_001:0761c06": "若卵生。",
    "X25n0504_001:0761c07": "無明覆蔽。因想而生。六祖曰。迷性也。迷。故造諸孼。",
    "X25n0504_001:0761c08": "若胎生。",
    "X25n0504_001:0761c09": "煩惱包裏。因情而有。六祖曰。習性也。習。故常流轉。",
    "X25n0504_001:0761c10": "註謂習氣深重。",
    "X25n0504_001:0761c11": "若溼生。",
    "X25n0504_001:0761c12": "愛水浸淫。以合而感。六祖云。隨邪性也。隨邪。心不",
    "X25n0504_001:0761c13": "定。註謂心隨邪見。沉淪不省。",
    "X25n0504_001:0761c14": "若化生。",
    "X25n0504_001:0761c15": "歘起煩惱。以離而應。六祖云。見趣性也。見趣。墮阿",
    "X25n0504_001:0761c16": "鼻。謂心見景趣。遷變起幻。每多淪墮。○此四種。是",
    "X25n0504_001:0761c17": "欲界受生差別也。",
    "X25n0504_001:0761c18": "若有色。",
    "X25n0504_001:0762a01": "六祖云。起心修行。執有之心。妄見是非。內不契無",
    "X25n0504_001:0762a02": "相之理。",
    "X25n0504_001:0762a03": "若無色。",
    "X25n0504_001:0762a04": "六祖云。內心守真。執著空相。不修福慧。",
    "X25n0504_001:0762a05": "若有想。",
    "X25n0504_001:0762a06": "六祖云。心想思維。愛著法相。口說佛行。心不依行。",
    "X25n0504_001:0762a07": "若無想。",
    "X25n0504_001:0762a08": "六祖云。坐禪除妄。無有作用。猶如木石。不學慈悲",
    "X25n0504_001:0762a09": "喜捨智慧方便。",
    "X25n0504_001:0762a10": "若非有想。若(此若字古本無)非無想。",
    "X25n0504_001:0762a11": "六祖云。不著二法想。而求理在心者。教中經云。有",
    "X25n0504_001:0762a12": "無俱遣。語默雙忘。有取捨愛憎之心。不了中道。○",
    "X25n0504_001:0762a13": "此五種。俱指心念差別言之。○正義。四生者。卵以",
    "X25n0504_001:0762a14": "想生。胎以情有。溼以合感。化以離應。此欲界受生",
    "X25n0504_001:0762a15": "差別也。有色。是四禪天。有身形。無情欲。無色。是四",
    "X25n0504_001:0762a16": "空天。以受想行識為身。此依止差別也。而無色界",
    "X25n0504_001:0762a17": "中。空識二處為有想。第一第二天也。無所有處為",
    "X25n0504_001:0762a18": "無想。第三天也。非有想非無想在三界頂。為第四",
    "X25n0504_001:0762a19": "天。此境界差別也。舊註皆同。惟六祖俱指心說。",
    "X25n0504_001:0762a20": "按名曰眾生。以在五蘊法中受生也。真性既迷。則",
    "X25n0504_001:0762a21": "為胎卵溼化。遷流無極。六祖則就性習上剖示其",
    "X25n0504_001:0762a22": "受性轉變之所以然。其意要人自悟。非謂人心如",
    "X25n0504_001:0762a23": "此即謂之卵生。人心如彼即名為溼生化生也。",
    "X25n0504_001:0762a24": "疏云。九種眾生心。皆非菩提真心。一或有之。死即",
    "X25n0504_001:0762b01": "隨類受生。墮於胎卵溼化之物。虗空等神。天魔等",
    "X25n0504_001:0762b02": "鬼。所以輪迴六道。難入涅槃。覺非曰。一切眾生。",
    "X25n0504_001:0762b03": "皆從業現。所謂只因一念錯。現出萬般形。",
    "X25n0504_001:0762b04": "我皆令(指上九種)入無餘涅槃而滅度之。",
    "X25n0504_001:0762b05": "我者。對眾之稱。代度生菩薩。設為自任之詞。非佛",
    "X25n0504_001:0762b06": "自謂也。入者。入於其中。大涅槃。一切修行者之所",
    "X25n0504_001:0762b07": "依歸。葢指本來清淨真空心境也。疏云。不生為",
    "X25n0504_001:0762b08": "涅。不滅為槃。是圓滿清淨。能所全消。超脫輪迴。出",
    "X25n0504_001:0762b09": "離生死。即究竟到彼岸地位。誤認為死。則大謬矣。",
    "X25n0504_001:0762b10": "無餘。六祖作無餘習氣煩惱解。蓮池師作無剩義",
    "X25n0504_001:0762b11": "解。經貫作智慧無餘剩。造道之極至解。按釋義。",
    "X25n0504_001:0762b12": "二乘亦有涅槃。能破煩惱障。不能破所知障。能離",
    "X25n0504_001:0762b13": "分段生死。未離變易生死。則尚有身智之餘。為有",
    "X25n0504_001:0762b14": "餘涅槃。惟二障都盡。二死永離。無身智餘剩。方謂",
    "X25n0504_001:0762b15": "無餘涅槃。葢無妄可斷。無真可證。不著於有。不著",
    "X25n0504_001:0762b16": "於無。此正我佛化度眾生之術也。滅。消滅。盡一切",
    "X25n0504_001:0762b17": "愚癡煩惱。度。化度。度脫生死苦海。",
    "X25n0504_001:0762b18": "如是滅度無量無數無邊眾生。實無有眾生得滅度",
    "X25n0504_001:0762b19": "者。",
    "X25n0504_001:0762b20": "大乘佛法在度眾生。而佛絕不著度眾生之相。葢",
    "X25n0504_001:0762b21": "眾生本性原有佛。原能自度。即使度盡一切眾生。",
    "X25n0504_001:0762b22": "不過還其本然而已。我無功也。疏芥云。一切眾",
    "X25n0504_001:0762b23": "生。皆從業現。而業緣無有實性。當體即空。業緣既",
    "X25n0504_001:0762b24": "空。眾生何有。既無眾生。又滅度甚麼。降伏四相。即",
    "X25n0504_001:0762c01": "得身住於無餘涅槃。亦能令眾生安住於無餘涅",
    "X25n0504_001:0762c02": "槃。經中實無眾生一語。正降伏之要。",
    "X25n0504_001:0762c03": "何以故。須菩提。若菩薩有我相。人相。眾生相。壽者相。",
    "X25n0504_001:0762c04": "即非菩薩。",
    "X25n0504_001:0762c05": "如來惟無此四相。故度而無度也。大圓曰。眾生",
    "X25n0504_001:0762c06": "有眾生的四相。從色心內有主宰而起。菩薩有菩",
    "X25n0504_001:0762c07": "薩的四相。是證悟法相而起。若菩薩見有無餘涅",
    "X25n0504_001:0762c08": "槃。便是菩薩的我相。見有涅槃可以度人。便是菩",
    "X25n0504_001:0762c09": "薩的人相。見我所滅度無量無邊。便是菩薩的眾",
    "X25n0504_001:0762c10": "生相。見我與眾生同到涅槃。便是菩薩的壽者相。",
    "X25n0504_001:0762c11": "有此四相。則一切廣大心。第一心。常心。盡成顛倒",
    "X25n0504_001:0762c12": "心。而不可稱正智心。何以為菩薩。所以實無眾生",
    "X25n0504_001:0762c13": "得滅度。而後為正智也。能除四相。謂非降伏其心",
    "X25n0504_001:0762c14": "乎。挈領云。既先囑其度生。而又說實無眾生得",
    "X25n0504_001:0762c15": "滅度者何。由真如界內。絕生佛之假名。平等會中。",
    "X25n0504_001:0762c16": "無自他之形相。若著相者。自度不暇。焉能度人。故",
    "X25n0504_001:0762c17": "如來折之曰。即非菩薩。即此一句。便是斬釘截鐵",
    "X25n0504_001:0762c18": "降伏其心。不落於凡情聖見之金剛王寶劒也。",
    "X25n0504_001:0763a01": "如解云。無四相四句。正金剛經中的試金石。若四",
    "X25n0504_001:0763a02": "相果無。降伏是真降伏。無住是真無住。一切皆真。",
    "X25n0504_001:0763a03": "若四相尚存。則一切皆假矣。",
    "X25n0504_001:0763a04": "△此一節。先答降伏。言菩薩當內具四心以降伏",
    "X25n0504_001:0763a05": "無明。是菩薩所修理觀也。盛釋云。此就降伏之",
    "X25n0504_001:0763a06": "問而答之。尊者首請應住。次問降心。而世尊先酬",
    "X25n0504_001:0763a07": "次問者。以菩薩所發大心。為度生之心。故以度生",
    "X25n0504_001:0763a08": "開示之。三界九地。悉歸所度。而無度生之心。亦無",
    "X25n0504_001:0763a09": "度生之相。便是降伏也。偈論列為四心。所有眾生。",
    "X25n0504_001:0763a10": "下及胎卵溼化。上及非非想天。是廣大心。令入無",
    "X25n0504_001:0763a11": "餘。是第一心。實無滅度。是常心。無四相。是不顛倒",
    "X25n0504_001:0763a12": "心。具此四心。即菩提本心也。實無滅度者。以眾生",
    "X25n0504_001:0763a13": "性中。自具般若。各完本性。便為滅度。所為自性自",
    "X25n0504_001:0763a14": "度。乃名真度也。故曰度生者。如度虗空。內無能度",
    "X25n0504_001:0763a15": "心。外無所度境。中無度生法。此處稍有繫念。即為",
    "X25n0504_001:0763a16": "四相。四相者。諸相之總名。亦諸相之根本。以我相",
    "X25n0504_001:0763a17": "為主。餘皆由我而生。○決疑云。此佛示安心之法",
    "X25n0504_001:0763a18": "也。前問住降。此止言降伏者。以凡夫二乘。執著住",
    "X25n0504_001:0763a19": "處。總是名言習氣。求大乘者。遣此習氣。捨此名言。",
    "X25n0504_001:0763a20": "其心不待降伏而自安矣。既盡凡心。別無聖解。故",
    "X25n0504_001:0763a21": "言降不言住。佛不以實法繫屬於人也。○宗通云。",
    "X25n0504_001:0763a22": "問中住降並舉。此惟標降伏者何。蓋無上菩提。本",
    "X25n0504_001:0763a23": "無相狀。如微細無明。隱隱生發。即離本位。不得名",
    "X25n0504_001:0763a24": "住。密為防閑。便落勉強。不得名住。念念不舍。又落",
    "X25n0504_001:0763b01": "住著。不得名住。惟真如自體。具金剛慧。足以照破",
    "X25n0504_001:0763b02": "而降伏之。有此降伏之智。不但心不住時能降之",
    "X25n0504_001:0763b03": "使住。即心得所住。又能降之使無所住。無住而住。",
    "X25n0504_001:0763b04": "是為真住也。",
    "X25n0504_001:0763b05": "○妙行無住分第四",
    "X25n0504_001:0763b06": "妙行。謂修無上正覺精妙之行。無住。不拘泥執",
    "X25n0504_001:0763b07": "著也。○此答應住之問。覺非曰。依妙明真性",
    "X25n0504_001:0763b08": "而行。行無轍迹。故曰妙行無住。如等虗空。舉一",
    "X25n0504_001:0763b09": "布施。六度萬行。皆歸妙明。而如是住。如是降伏",
    "X25n0504_001:0763b10": "矣。○前說度生。專談理相。此說布施。則兼事相。",
    "X25n0504_001:0763b11": "蓋理非事。則功行不成也。",
    "X25n0504_001:0763b12": "復次。",
    "X25n0504_001:0763b13": "次。坐次也。須菩提先於坐起。跪而請問。至是使還",
    "X25n0504_001:0763b14": "坐而告之。又云。謂再編次佛與須菩提問答之言。",
    "X25n0504_001:0763b15": "是集經者。自謂。又云。佛言也。復呼須菩提而告之",
    "X25n0504_001:0763b16": "也。二說存參。經中言復次者凡四。",
    "X25n0504_001:0763b17": "須菩提。菩薩於法。應無所住行於布施。",
    "X25n0504_001:0763b18": "上文雖說。菩薩發心。未曾說菩薩修行。故復呼名",
    "X25n0504_001:0763b19": "而告之曰。凡發心菩薩。不但四相不可有。即於世",
    "X25n0504_001:0763b20": "間一切空有諸法。稍有所著。便非清淨覺體。當無",
    "X25n0504_001:0763b21": "所住著於心也。但菩提心量。遍該法界。又當以無",
    "X25n0504_001:0763b22": "所住之心。行於布施。使人人亦無所住。則自他俱",
    "X25n0504_001:0763b23": "利。而修證之功盡矣。疏云。法字總六度萬行諸",
    "X25n0504_001:0763b24": "法。所該甚廣。下文六塵。從法字抽出來。以六塵為",
    "X25n0504_001:0763c01": "日用切要也。六度以布施為首。布施有三。一資生",
    "X25n0504_001:0763c02": "施。二無畏施。三法施。此主法施言。履昌云。此經",
    "X25n0504_001:0763c03": "句句是般若法施。菩薩心施。與財寶施身命施不",
    "X25n0504_001:0763c04": "同。一無住著。不落根塵。是教諸大菩薩之最上乘",
    "X25n0504_001:0763c05": "法。非辟支佛之樂獨善寂。非聲聞人之自求涅槃。",
    "X25n0504_001:0763c06": "故上云四相非菩薩。下云樂小法著四相。疏芥",
    "X25n0504_001:0763c07": "云。無住布施。則心心是菩提妙心。事事是菩提大",
    "X25n0504_001:0763c08": "用。所謂即度處見滅。而寂滅不墮偏空。於滅處行",
    "X25n0504_001:0763c09": "度。而度生不著色相。此二句。便是菩薩日用間度",
    "X25n0504_001:0763c10": "眾生除我相的。真把柄了。如如居士曰。法門無",
    "X25n0504_001:0763c11": "盡。皆修行所依。然一著於相。則法與非法。總障性",
    "X25n0504_001:0763c12": "真。下文詳言法字。皆本於此。前云應如是住。此何",
    "X25n0504_001:0763c13": "云應無所住。蓋如是住之住。下文忍字。是註脚。應",
    "X25n0504_001:0763c14": "無所住之住。下文著字。是註脚。心惟無著。乃能安",
    "X25n0504_001:0763c15": "也。下文言無法相。即兼言無非法相。此何止言於",
    "X25n0504_001:0763c16": "法應無所住。蓋凡邊見。著於無。則障於有。大乘中",
    "X25n0504_001:0763c17": "道。不著於有。即不著於無。無所住之義。兼空有無",
    "X25n0504_001:0763c18": "二執。",
    "X25n0504_001:0764a01": "所謂不住色布施。不住聲香味觸法布施。",
    "X25n0504_001:0764a02": "無住行施維何。所謂不住色布施。不住聲香味觸",
    "X25n0504_001:0764a03": "法布施是也。如是布施乃真布施。若六塵未淨。則",
    "X25n0504_001:0764a04": "四相未離。欲人我兼修。豈可得乎。疏芥。六塵為",
    "X25n0504_001:0764a05": "日用切要。一切布施。脫不得六塵。曰不住。是不住",
    "X25n0504_001:0764a06": "於六塵之相也。世人行施。心希果報便為著相。菩",
    "X25n0504_001:0764a07": "薩行施。了達三輪體空。內不見能施之己。外不見",
    "X25n0504_001:0764a08": "受施之人。中不見所施之物。故能不住於相。大",
    "X25n0504_001:0764a09": "圓云。觀行於布施行字。非是斷滅。對塵有根。即根",
    "X25n0504_001:0764a10": "為我。無塵則無根。無根則無我。不住色等布施。即",
    "X25n0504_001:0764a11": "不住我等布施也。色聲香味等名六塵。由眼耳鼻",
    "X25n0504_001:0764a12": "舌身意所攝。菩薩化度眾生。教以清淨六根。不染",
    "X25n0504_001:0764a13": "六塵。可以證解脫乃法施也。疏云。佛有六通。謂",
    "X25n0504_001:0764a14": "入色界不被色惑。入聲界不被聲惑。入香界不被",
    "X25n0504_001:0764a15": "香惑。入味界不被味惑。入身界不被觸惑。入意界",
    "X25n0504_001:0764a16": "不被法惑。達此六種皆是空相。不能繫縛。即是無",
    "X25n0504_001:0764a17": "依道人。即是地行菩薩。觸字該得廣。凡一身所感",
    "X25n0504_001:0764a18": "皆是。法是方法之法。謂一切計較也。",
    "X25n0504_001:0764a19": "須菩提。菩薩應如是布施不住於相。",
    "X25n0504_001:0764a20": "如如居士曰。菩薩應如是布施句。結上不住色等",
    "X25n0504_001:0764a21": "二句。其義已盡。復云不住於相者。言非屏却色等",
    "X25n0504_001:0764a22": "諸境也。但不住相耳。此相字不專指六塵。上攝四",
    "X25n0504_001:0764a23": "相下含法非法。總是心住布施。即降伏色等布施",
    "X25n0504_001:0764a24": "之心也。正解云。應如是布施。承上複一句。引起",
    "X25n0504_001:0764b01": "下節意。如是不住相施。乃照見身心法相皆空者",
    "X25n0504_001:0764b02": "方能之。故菩薩應如是也。履昌云。經中所說不",
    "X25n0504_001:0764b03": "應者。皆當作降心解。所說應如是者。皆當作安住",
    "X25n0504_001:0764b04": "修行解。此二句是勸勉力行之詞。○此以上是答",
    "X25n0504_001:0764b05": "應住。言菩薩外修六度。當住於無相。是菩薩所修",
    "X25n0504_001:0764b06": "事行也。布施是檀波羅蜜。無住是般若波羅蜜。何",
    "X25n0504_001:0764b07": "以行施處離相。離相處行施。以檀施能攝六波羅",
    "X25n0504_001:0764b08": "蜜故。偈云。檀義攝於六。資生無畏法。此中一二三。",
    "X25n0504_001:0764b09": "名為修行住。檀者。布施也。六者。六度也。謂布施能",
    "X25n0504_001:0764b10": "攝六度。此中一二三。一即資生施。二即無畏施。三",
    "X25n0504_001:0764b11": "即法施。名為修行住。修行者應住此中也。",
    "X25n0504_001:0764b12": "何以故。若菩薩不住相布施。其福德不可思量。",
    "X25n0504_001:0764b13": "所以然者何故。菩薩若能如上布施。行妙行而不",
    "X25n0504_001:0764b14": "住於相。不泥著色聲香味觸法。則自性運用。所有",
    "X25n0504_001:0764b15": "善根。純熟圓滿。永得無上菩提之道。其福德與十",
    "X25n0504_001:0764b16": "方虗空等。不可以心思量度也。正解云。佛恐人",
    "X25n0504_001:0764b17": "疑不住相。則落頑空。故言福德以喚醒之。福德無",
    "X25n0504_001:0764b18": "量。福報亦無量。佛止言福德者。菩薩但修福。不望",
    "X25n0504_001:0764b19": "福報也。疏芥云。不住相。則心如虗空。福德不可",
    "X25n0504_001:0764b20": "思量。是指心境如如也。蓋福德。是言不住相之妙。",
    "X25n0504_001:0764b21": "不可思量。又是言福德之妙。而虗空。又是喻思量",
    "X25n0504_001:0764b22": "之無可容。以顯福德自然之妙。",
    "X25n0504_001:0764b23": "須菩提。於意云何。",
    "X25n0504_001:0764b24": "於汝意中。自謂如何。經中多用此四字。為發問之",
    "X25n0504_001:0764c01": "端。",
    "X25n0504_001:0764c02": "東方虗空可思量不。○不也。世尊。○須菩提。南西北",
    "X25n0504_001:0764c03": "方四維上下虗空可思量不。○不也。世尊。",
    "X25n0504_001:0764c04": "言及虗空。則思維路絕。故答云弗可思量。語畢復",
    "X25n0504_001:0764c05": "呼世尊者。敬之至也。凡問之不字音否。答之不字",
    "X25n0504_001:0764c06": "音弗。",
    "X25n0504_001:0764c07": "○須菩提。菩薩無住相布施福德。亦復如是不可思",
    "X25n0504_001:0764c08": "量。",
    "X25n0504_001:0764c09": "菩薩如上布施。不住於相。則自性運用。無住之福。",
    "X25n0504_001:0764c10": "徧滿一切。究竟莫窮。與十方虗空等。不可以心思",
    "X25n0504_001:0764c11": "限量也。真性如虗空。妙行如虗空。福德亦如虗空。",
    "X25n0504_001:0764c12": "豈復有住相妄心哉。疏云。佛貴無相。何說得福",
    "X25n0504_001:0764c13": "德。蓋憫眾生被六塵染。未可遽化。姑誘之也。因以",
    "X25n0504_001:0764c14": "虗空喻之。東西南北。四維上下。如是盡十方界。佛",
    "X25n0504_001:0764c15": "總要透出一箇大字。如如居士曰。何以故者。合",
    "X25n0504_001:0764c16": "承上滅度布施言。經文於此。止言布施。不言滅度。",
    "X25n0504_001:0764c17": "以修證無二義。言一即二。於意云何者。恐空生疑",
    "X25n0504_001:0764c18": "福德是有為之業。故標虗空二字。以明不可思量。",
    "X25n0504_001:0765a01": "有福德不著福德。名曰虗空。下文福德性。福德無。",
    "X25n0504_001:0765a02": "皆闡明虗空之義。無著云。虗空有三因緣。一徧",
    "X25n0504_001:0765a03": "一切處。謂色非色中。皆有虗空。空雖無相。非謂無",
    "X25n0504_001:0765a04": "空。福雖無住。非謂無福也。二高廣殊勝。高則豎窮",
    "X25n0504_001:0765a05": "三際。廣則徧橫十方。殊勝者。四相不遷。猶之三災",
    "X25n0504_001:0765a06": "不壞也。三究竟不窮。世界有盡。虗空無窮。有漏之",
    "X25n0504_001:0765a07": "福有窮。無漏之福無量也。",
    "X25n0504_001:0765a08": "須菩提。菩薩但應如所教住。",
    "X25n0504_001:0765a09": "如來教菩薩法。不過住無所住。菩薩受如來教。亦",
    "X25n0504_001:0765a10": "但當如其所教。以無住為住也。以無住為住。是全",
    "X25n0504_001:0765a11": "經大旨。大圓曰。須菩提兩問住降。佛答以度生",
    "X25n0504_001:0765a12": "不住我相。布施不住法相。單說降伏一邊。然有度",
    "X25n0504_001:0765a13": "有施。不著於無無度無住。不著於有。兩頭不住。離",
    "X25n0504_001:0765a14": "相離名。菩提本來如是。發心修行。亦復如是。無住",
    "X25n0504_001:0765a15": "而住。乃為真住。所謂如是住也。故以應如教住結",
    "X25n0504_001:0765a16": "之。如如居士曰。末句應如所教住者。總承上文",
    "X25n0504_001:0765a17": "言。因地果報。總一無相。是為無上菩提。菩薩如是",
    "X25n0504_001:0765a18": "住心。不必於住外求降伏矣。教與說微分。說以言",
    "X25n0504_001:0765a19": "傳。教兼意授。佛以付囑寓護念。以所說寓不可說。",
    "X25n0504_001:0765a20": "故不言住於所說。而言住於所教也。自諸菩薩摩",
    "X25n0504_001:0765a21": "訶句至此。皆言無相。以酬應住降伏之問。但眾生",
    "X25n0504_001:0765a22": "執情太重。此相旋袪。彼相旋伏。無日於相中去相。",
    "X25n0504_001:0765a23": "祇是心上加心。故下文層層淘汰。始證無相之體。",
    "X25n0504_001:0765a24": "然其要不外此段也。○此一節。略較功德。以遮凡",
    "X25n0504_001:0765b01": "夫斷滅見。而言福等虗空。即是菩薩所得果報也。",
    "X25n0504_001:0765b02": "恐人疑云。既離相施。則無福報。故佛告以離相之",
    "X25n0504_001:0765b03": "施。其福轉多。以施契性空。性空無邊。故福施無邊。",
    "X25n0504_001:0765b04": "此段較量。已為極至。為總較量。後文躡此。復有七",
    "X25n0504_001:0765b05": "番較量。為別較量也。",
    "X25n0504_001:0765b06": "△此分正答云何應住之問。所謂理觀兼修事觀",
    "X25n0504_001:0765b07": "也。不住是理。布施是事。上第三分答降伏。在發不",
    "X25n0504_001:0765b08": "住相的大心。此分答應住。在行不住相的大行。意",
    "X25n0504_001:0765b09": "實一貫。即降即住。無二法也。大圓曰。降伏之法。",
    "X25n0504_001:0765b10": "上章已說盡。即安住之法。亦已說盡。若便結箇如",
    "X25n0504_001:0765b11": "所教住。亦無賸義。但滅度二字。中間有許多事在。",
    "X25n0504_001:0765b12": "上章只在理上說。不曾在事上說。恐人將六度萬",
    "X25n0504_001:0765b13": "行。與菩提涅槃。打作兩橛。便要坐在無相處又成",
    "X25n0504_001:0765b14": "住著。所以此章說箇應無所住。又在事相上指點",
    "X25n0504_001:0765b15": "出滅度實際處來。因而點出福德不可思量來。方",
    "X25n0504_001:0765b16": "顯得箇福足慧足。然後結出住字。則以無住為住。",
    "X25n0504_001:0765b17": "所謂應如是住也。疏芥云。此解應住。舉布施為",
    "X25n0504_001:0765b18": "言者。根者。能住之主。塵者。所住之物。施者。有住之",
    "X25n0504_001:0765b19": "反。一根能施。即一根不住。六根能施。即六塵不住。",
    "X25n0504_001:0765b20": "得六不住。即得六應住矣。不住應住無兩法也。故",
    "X25n0504_001:0765b21": "結之曰。菩薩但應如所教住。長水云。準此問答。",
    "X25n0504_001:0765b22": "便已經終。如來知見。恐聞者於句下生疑。所以預",
    "X25n0504_001:0765b23": "為斷之。斷已復起。展轉滋多。此下天親分為二十",
    "X25n0504_001:0765b24": "七疑。皆是躡前語跡。斷後疑情。經中雖無疑詞。而",
    "X25n0504_001:0765c01": "實伏在文內。經貫云。佛答二問已竟。已為善護",
    "X25n0504_001:0765c02": "念善付囑矣。此下復有若干未盡之意者。恐人隨",
    "X25n0504_001:0765c03": "語生疑。有一相於心。終不能住。終不能降。終非善",
    "X25n0504_001:0765c04": "護念善付囑也。故有下文至末許多經文。然疑有",
    "X25n0504_001:0765c05": "二。有須菩提顯有疑詞者。有世尊逆知其有疑。而",
    "X25n0504_001:0765c06": "為之斷者。須知不是斷須菩提之疑。是斷在坐大",
    "X25n0504_001:0765c07": "眾。及天下後世之疑也。",
    "X25n0504_001:0765c08": "釋旨。按智度論。般若有廣略二門。以上佛告須",
    "X25n0504_001:0765c09": "菩提。至應如所教住。是略說般若。以下須菩提於",
    "X25n0504_001:0765c10": "意云何。至應作如是觀。是廣談般若。略中分三。理",
    "X25n0504_001:0765c11": "觀。事行。及果報是也。廣中分七。前三段。是菩薩無",
    "X25n0504_001:0765c12": "相三昧。後四段。是如來第一義諦。各段之旨。並二",
    "X25n0504_001:0766a01": "十七疑。俱標於上方。",
    "X25n0504_001:0766a02": "○如理實見分第五",
    "X25n0504_001:0766a03": "破執相虗妄習情。始悟真如之理。實見真性如",
    "X25n0504_001:0766a04": "來。○此言不住身相。○覺非曰。色身有相。法身",
    "X25n0504_001:0766a05": "無相。有相見形。無相見理。故曰如理實見。謂實",
    "X25n0504_001:0766a06": "見本性如來也。正解。凡人之形色。皆屬虗妄。",
    "X25n0504_001:0766a07": "非真實也。所見非真見也。惟此如如之理。乃人",
    "X25n0504_001:0766a08": "本性。是為真實。不以目見。而以心見。不求相見。",
    "X25n0504_001:0766a09": "而求理見。是為實見。○此章是明有相皆妄。而",
    "X25n0504_001:0766a10": "顯無相之真佛。要人具無相正見。大圓曰。上",
    "X25n0504_001:0766a11": "文說箇不住相。尚未說出所以不當住相之故。",
    "X25n0504_001:0766a12": "得無量福德。只說得無相的果報。是應化邊事。",
    "X25n0504_001:0766a13": "不曾說得無相的源頭。至此分說凡有所相。皆",
    "X25n0504_001:0766a14": "是虗妄。虗妄豈可住著。若見諸相非相等。乃知",
    "X25n0504_001:0766a15": "此無相處。即如來法身也。此經是破相宗。無相",
    "X25n0504_001:0766a16": "是真佛。乃從源頭上破恐二乘以相見佛。於不",
    "X25n0504_001:0766a17": "住相起疑。故舉佛果以問。令知果實無相。自然",
    "X25n0504_001:0766a18": "於因不疑無住矣。",
    "X25n0504_001:0766a19": "須菩提。於意云何。可以身相見如來不。",
    "X25n0504_001:0766a20": "身相者。謂佛應身三十二相也。見如來。指法身言。",
    "X25n0504_001:0766a21": "正解云。佛恐須菩提雖聞無相之旨。所悟尚未",
    "X25n0504_001:0766a22": "盡澈。故舉身相以徵詰之。大圓曰。前說無住相",
    "X25n0504_001:0766a23": "施。降伏其心。是成佛之因。恐空生疑佛果是有為",
    "X25n0504_001:0766a24": "身相。故舉此以問。集解云。此如來。指法身言。乃",
    "X25n0504_001:0766b01": "謂真性佛也。佛欲人見自性佛。故呼而問之。是佛",
    "X25n0504_001:0766b02": "第一問。如如居士曰。佛於此問。特為提出見如",
    "X25n0504_001:0766b03": "來三字。此六度萬行之指南。入法門者。首當體認。",
    "X25n0504_001:0766b04": "於諸相中獨拈身相者。蓋眾生無始顛倒。在於妄",
    "X25n0504_001:0766b05": "認身相。須識幻身乃證法身。盛釋。此是現身說",
    "X25n0504_001:0766b06": "法見得身相可無。諸相皆無可住也。",
    "X25n0504_001:0766b07": "○不也。世尊。不可以身相得見如來。(此謂法身)何以故。如",
    "X25n0504_001:0766b08": "來(此是佛號)所說身相即非身相。",
    "X25n0504_001:0766b09": "須菩提解佛問意。應聲曰不可。蓋如來所說。應身。",
    "X25n0504_001:0766b10": "是有生住異滅的。佛體異此。此為幻形。非真實身",
    "X25n0504_001:0766b11": "相也。身之不可執應以當法。猶鏡之不可執影以",
    "X25n0504_001:0766b12": "當光。安可以應身當之。身相原是四大假合。故不",
    "X25n0504_001:0766b13": "可以身相見。此須菩提自為問答以釋也。",
    "X25n0504_001:0766b14": "○佛告須菩提。凡所有相皆是虗妄。",
    "X25n0504_001:0766b15": "盛釋。佛乃印可其言而推廣之。言非但佛身為然。",
    "X25n0504_001:0766b16": "凡有為之相。皆從妄念而生。能生之妄念本空。所",
    "X25n0504_001:0766b17": "生之諸相何實。此二句。是全經要領。然非於相外",
    "X25n0504_001:0766b18": "別有一無相法身。故又云。見相非相即見如來。",
    "X25n0504_001:0766b19": "如解。善現已知身相虗妄。佛即為迎機而擴之曰。",
    "X25n0504_001:0766b20": "凡所有相。皆是虗妄。幻身既滅。諸幻亦滅也。又為",
    "X25n0504_001:0766b21": "下一轉語曰。若見諸相非相。即見如來。知幻即離。",
    "X25n0504_001:0766b22": "離幻即覺也。見非相。不落於有。見相非相。不滯於",
    "X25n0504_001:0766b23": "無。有無雙遣。中諦逼觀。見如來者。見眾生本性之",
    "X25n0504_001:0766b24": "如來。即菩提心是也。",
    "X25n0504_001:0766c01": "若見諸相非相即(一作則)見如來。",
    "X25n0504_001:0766c02": "法忍居士曰。佛恐須菩提離此有相之妄。別求無",
    "X25n0504_001:0766c03": "相之真。仍墮二乘見中。佛乃引進之。而以即相無",
    "X25n0504_001:0766c04": "住告之。即妄即真。即有即空。原無二體。若能見諸",
    "X25n0504_001:0766c05": "相當體全空之非相。則真妄不二。空有一如。此第",
    "X25n0504_001:0766c06": "一義諦。大乘之見也。諸相非相者。蓋言有無諸相。",
    "X25n0504_001:0766c07": "性本空故。不見空性者。非著相。即離相。如見色住",
    "X25n0504_001:0766c08": "色。是凡夫之常見也。見空住空。是二乘之斷見也。",
    "X25n0504_001:0766c09": "凡夫二乘。隨諸相轉。墮落有無。只見得一邊。若見",
    "X25n0504_001:0766c10": "到色即是空。空即是色。則不有不無。非即非離。是",
    "X25n0504_001:0766c11": "為菩薩之正見。得見真空實相。故曰即見如來。",
    "X25n0504_001:0766c12": "黃上彩曰。見諸相非相。是破相。即見如來。是顯性。",
    "X25n0504_001:0766c13": "破相正所以顯性。見字。要看得細。乃無見之真見。",
    "X25n0504_001:0766c14": "王履昌曰。此乃破相宗之四句偈也。經所謂四",
    "X25n0504_001:0766c15": "句偈。當即指此。下經若以色見我四句。即此見相",
    "X25n0504_001:0766c16": "非相二句。如夢幻泡影四句。即此凡所有相二句。",
    "X25n0504_001:0766c17": "△此一節言。如來現身無相也。菩薩果即是如來。",
    "X25n0504_001:0766c18": "如來法性如虗空。論其功德。不過現身說法。若離",
    "X25n0504_001:0767a01": "此二事。別無有如來。佛恐善現以相為佛。故先徵",
    "X25n0504_001:0767a02": "之。長水云。三十二相。是鏡智之上。所現影像。既",
    "X25n0504_001:0767a03": "涉有為之數。當為生住異滅四相所遷。若法身如",
    "X25n0504_001:0767a04": "來。前際非從無而有。後際非自有而無。無有變",
    "X25n0504_001:0767a05": "異不可破。壞所以異於有為之相也。宗註云。",
    "X25n0504_001:0767a06": "有相者。應身也。無相。法身也。法身是體。應身是用。",
    "X25n0504_001:0767a07": "了知用從體起。應即是法。所以無相。故論云。如來",
    "X25n0504_001:0767a08": "所說相。即非相。若能了達此意。則一切世間之相。",
    "X25n0504_001:0767a09": "無非真如無為佛體。直解云。法身不住諸相。譬",
    "X25n0504_001:0767a10": "如虗空。體非有相。而不拒諸相。若於諸相之中。了",
    "X25n0504_001:0767a11": "見本性非相之相。此不離當念。即見如來也。決",
    "X25n0504_001:0767a12": "疑云。法身亦非無相。即於諸法相上。見其非相。即",
    "X25n0504_001:0767a13": "見如來。非捨諸法之外。別有一相狀也。覺非曰。",
    "X25n0504_001:0767a14": "諸相非相者。亦非相外另有一箇非相也。以故二",
    "X25n0504_001:0767a15": "十七疑。只一相字盡之。斷二十七疑。只一破字盡",
    "X25n0504_001:0767a16": "之。不獨破生死相。亦破涅槃相。不獨破煩惱相。亦",
    "X25n0504_001:0767a17": "破菩提相。因相。果相。有相。無相。一異諸相。無不破",
    "X25n0504_001:0767a18": "之。直至破無可破。而本來清淨之見顯矣。住相云",
    "X25n0504_001:0767a19": "乎哉。○已下有八番探驗。三番結勸。五番較量。此",
    "X25n0504_001:0767a20": "第一番探驗也。",
    "X25n0504_001:0767a21": "○正信希有分第六",
    "X25n0504_001:0767a22": "學道以信為本。大乘法。無住無相。乃是正宗。聞",
    "X25n0504_001:0767a23": "之而不疑懼。故為正信。此人不可多得。故為希",
    "X25n0504_001:0767a24": "有。○此申言不住諸相。以起正信。○覺非曰。能",
    "X25n0504_001:0767b01": "信諸相非相。則不惟無四相。無法相。亦無非法",
    "X25n0504_001:0767b02": "相。如是。則法眼明澈。永離塵勞妄想。普現一切",
    "X25n0504_001:0767b03": "清淨。與佛無二矣。故曰正信希有。○此分與下",
    "X25n0504_001:0767b04": "七分。明非法皆相。而顯無為之真法。要人具離",
    "X25n0504_001:0767b05": "相淨行也。末世學人有二種障。一則著相見佛。",
    "X25n0504_001:0767b06": "二則執法修行。所以五分破身相。六分七分破",
    "X25n0504_001:0767b07": "法相。",
    "X25n0504_001:0767b08": "須菩提白佛言世尊。頗有眾生。得聞如是言說章句。",
    "X25n0504_001:0767b09": "即指上三四五分之辭。與無住行施。無相見佛之",
    "X25n0504_001:0767b10": "說。",
    "X25n0504_001:0767b11": "生實信不。",
    "X25n0504_001:0767b12": "開口說信者。信為道元功德母。長養一切諸善根。",
    "X25n0504_001:0767b13": "舍信不能入佛法也。然人必真知確見而後能信。",
    "X25n0504_001:0767b14": "況信曰實。尤必滿其信之量者乎。此須菩提所以",
    "X25n0504_001:0767b15": "有難辭也。曾鳳儀曰。此疑從無住行施。非相見",
    "X25n0504_001:0767b16": "佛來。無住行施。因深也。無相見佛。果深也。因果俱",
    "X25n0504_001:0767b17": "深。人法雙泯。末世鈍根。豈能信受。若不信受。將無",
    "X25n0504_001:0767b18": "空說耶。",
    "X25n0504_001:0767b19": "○佛告須菩提。莫作是說。如來滅後。後五百歲。有持",
    "X25n0504_001:0767b20": "戒修福者。於此章句。能生信心。以此為實。",
    "X25n0504_001:0767b21": "作是說。不但輕視眾生。阻人信根。亦且取著章句。",
    "X25n0504_001:0767b22": "長人法見。故云莫作。後五百歲者。言佛滅後。分為",
    "X25n0504_001:0767b23": "五世。初五百歲。名解脫。次名禪定。皆正法也。三名",
    "X25n0504_001:0767b24": "多聞。四名塔寺。皆像法也。五名鬬諍。為末法。乃邪",
    "X25n0504_001:0767c01": "見增長之世。以此為實者。非空說而有實理。信此",
    "X25n0504_001:0767c02": "章句為真實之諦也。莫謂今日無實信人。雖世遠",
    "X25n0504_001:0767c03": "年湮。猶且信從如此。黃上彩曰。持戒修福。戒定",
    "X25n0504_001:0767c04": "也。信心。慧也。能生者。戒定既具。智慧自生。故照萬",
    "X25n0504_001:0767c05": "法之空。而見般若之實。否則不能也。修福者。衣食",
    "X25n0504_001:0767c06": "為身福。智慧為性福。身福。布施供養之所招。性福。",
    "X25n0504_001:0767c07": "受持讀誦之所感。論云。戒出三途。定出六欲。慧",
    "X25n0504_001:0767c08": "出三界。",
    "X25n0504_001:0767c09": "當知是人。不於一佛二佛三四五佛而種善根。已於",
    "X25n0504_001:0767c10": "無量千萬佛所。種諸善根。",
    "X25n0504_001:0767c11": "如解。若論實信之由。當知此人不可輕看。此人必",
    "X25n0504_001:0767c12": "從諸佛同源一本之所。斷除惡業。栽植善根者也。",
    "X25n0504_001:0767c13": "盛註。此必善根深厚。多生植福。承事諸佛之人。",
    "X25n0504_001:0767c14": "解義。謂見佛多。聞法多。修行多。所。猶處也。",
    "X25n0504_001:0767c15": "聞是章句。乃至一念生淨信者。",
    "X25n0504_001:0767c16": "一念一心一意。無他念雜之。謂之淨信。履昌曰。",
    "X25n0504_001:0767c17": "上云實信。以佛語為實而信之。此云淨信。信諸相",
    "X25n0504_001:0767c18": "之虗妄。而不生妄想。信如來在自性。而舉心立見。",
    "X25n0504_001:0768a01": "蓋眾生不淨。事障理障。心念不一。遂不能信。此曰",
    "X25n0504_001:0768a02": "一念淨信。是不轉念不雜念之正憶念也。",
    "X25n0504_001:0768a03": "須菩提。如來悉知悉見是諸眾生。得如是無量福德。",
    "X25n0504_001:0768a04": "此人能生信心。心便能如來相合。佛智佛眼。無不",
    "X25n0504_001:0768a05": "知其存心。見其行事。是諸眾生。現心雖暫得無為。",
    "X25n0504_001:0768a06": "後果必圓成無漏。當得無量清淨福德。○如解云。",
    "X25n0504_001:0768a07": "善現已生信心。此但為眾生釋疑。章首如是字。指",
    "X25n0504_001:0768a08": "見如來說。見如來。乃是頓教。然功行必藉修持。故",
    "X25n0504_001:0768a09": "又指出持戒修福。一念者。歷萬行如一念。言信之",
    "X25n0504_001:0768a10": "不二也。淨信者。我執與法執兩空也。前云見如來。",
    "X25n0504_001:0768a11": "此云如來悉知悉見是諸眾生。蓋眾生見佛則佛",
    "X25n0504_001:0768a12": "在眾生心中。佛見眾生。則眾生在佛心中。總此菩",
    "X25n0504_001:0768a13": "提心平等相照耳。",
    "X25n0504_001:0768a14": "何以故(正言之)。是諸眾生。無復我相人相眾生相壽者相。無",
    "X25n0504_001:0768a15": "法相。亦無非法相。",
    "X25n0504_001:0768a16": "盛註。又言所以得福者何。淨信中空性自圓。了知",
    "X25n0504_001:0768a17": "無我。即知諸佛眾生。各無有我。故四相不生。是人",
    "X25n0504_001:0768a18": "空也。四相不生。諸法無從得立。故不住法相而為",
    "X25n0504_001:0768a19": "有。不住非法相而為無。是法空也。二執俱空。正得",
    "X25n0504_001:0768a20": "佛知見。成就淨信之本。大圓曰。無四相。則人空。",
    "X25n0504_001:0768a21": "無法。相則法空。無非法相。則空亦空。三空既證。而",
    "X25n0504_001:0768a22": "實相生焉。以清淨無相心。故受清淨無相福。如",
    "X25n0504_001:0768a23": "如居士曰。善現云頗有眾生。似未必旦暮遇之。世",
    "X25n0504_001:0768a24": "尊云是諸眾生。則言信心不擇人而見矣。三言諸",
    "X25n0504_001:0768b01": "眾生。諄諄切切。直欲喚醒羣夢。",
    "X25n0504_001:0768b02": "何以故(反言之)。是諸眾生若心取相即(宜作則)為著我人眾生",
    "X25n0504_001:0768b03": "壽者(反釋生空)。若取法相即著我人眾生壽者(反釋法空中之無法相)。何以故(弗讀)(盛釋及各正本",
    "X25n0504_001:0768b04": "俱定為衍文)。若取非法相。即著我人眾生壽者(反釋法空中之亦無非法相)。",
    "X25n0504_001:0768b05": "承上言法與非法總皆成相。著一相則四相因之。",
    "X25n0504_001:0768b06": "斯皆法執。總非法身無相。豈能得清淨無為之福",
    "X25n0504_001:0768b07": "哉。盛釋。取相者。妄立知見。妄起生滅也。取法相",
    "X25n0504_001:0768b08": "者。心外求法也。取非法者。除法為空也。惟淨信心",
    "X25n0504_001:0768b09": "不取相。則生相空。而法執空執當下皆空。四相前",
    "X25n0504_001:0768b10": "已申明。此重在明法相非法相之不可有。如解",
    "X25n0504_001:0768b11": "云。取字是為諸相根本。取字上加一心字。心之所",
    "X25n0504_001:0768b12": "之即為取。取則成著。不言物與。而言我取。較物交",
    "X25n0504_001:0768b13": "斯引之義。更為微細。若心取相二句。反釋無我執。",
    "X25n0504_001:0768b14": "相字。就我人四相言。若取法相五句。反釋無法執。",
    "X25n0504_001:0768b15": "即無我執。其若取非法相句。加一何以故。言非法",
    "X25n0504_001:0768b16": "之細執。尚屬我相。況取法相。非我執乎。著則不淨。",
    "X25n0504_001:0768b17": "不淨則不實。種種惑業。從茲相續。故著為疑根無",
    "X25n0504_001:0768b18": "著為信根。○此段是反上文而證之。",
    "X25n0504_001:0768b19": "是故不應取法。不應取非法。",
    "X25n0504_001:0768b20": "以是一取皆成四相之故。所以若取法相。即有法",
    "X25n0504_001:0768b21": "執。若取非法相。即有空執。故不取法相而為有。不",
    "X25n0504_001:0768b22": "取非法相而為無。不著有無二邊。方是清淨心。方",
    "X25n0504_001:0768b23": "是金剛真諦。此二句順結。下以如來常說之言證",
    "X25n0504_001:0768b24": "之。",
    "X25n0504_001:0768c01": "以是義故。如來常說汝等比丘。知我說法如筏喻者。",
    "X25n0504_001:0768c02": "法尚應捨。何況非法。",
    "X25n0504_001:0768c03": "如如居士曰。佛恐空生見法與非法。兩無所取。遂",
    "X25n0504_001:0768c04": "一味躭空。故示以如來於法未嘗無說。然終日說",
    "X25n0504_001:0768c05": "終日捨如筏者。津梁到彼岸之濟具也。用筏之時。",
    "X25n0504_001:0768c06": "見岸不見筏法者。法界到彼岸之方便也。說法之",
    "X25n0504_001:0768c07": "時見心不見法。即此是捨。若待到彼岸而捨。則說",
    "X25n0504_001:0768c08": "與捨又成兩相。又云。比丘借法明心。悟心便當",
    "X25n0504_001:0768c09": "捨法。夫法是度生之具。有體相可循。是可取著者",
    "X25n0504_001:0768c10": "也。尚不應戀筏作家。況非法乃遣執之言。無體相",
    "X25n0504_001:0768c11": "可據。是無可取著者也。何可縛空作筏乎。此段是",
    "X25n0504_001:0768c12": "結上文而證勸也。末世眾生。能人相與法相俱空。",
    "X25n0504_001:0768c13": "空見與有見並捨。可稱實信矣。",
    "X25n0504_001:0768c14": "△此分是言無相眾生。方能信此無相之法。以見",
    "X25n0504_001:0768c15": "眾生之不可輕。并明法相之不可取也。善現極言",
    "X25n0504_001:0768c16": "無相見佛之難。而佛極讚淨信者得福無量。因勸",
    "X25n0504_001:0768c17": "一切眾生慎毋以生滅心。聽說實相法。前半是引。",
    "X25n0504_001:0768c18": "眾生入淨信門。後半是表淨信出言說外。可見佛",
    "X25n0504_001:0769a01": "言應身固是相。佛所說之法亦是相。必并法與非",
    "X25n0504_001:0769a02": "法之相俱空。方可以名淨信也。佛恐人看眾生大",
    "X25n0504_001:0769a03": "輕。看言說太重。遂有執法修行。外心求法之病。故",
    "X25n0504_001:0769a04": "如此云。○圓旨云。空生聞見相非相即見如來之",
    "X25n0504_001:0769a05": "語。覺得此義甚深。難信難解。故為眾生疑慮。不知",
    "X25n0504_001:0769a06": "佛之言此。非徒言說章句。乃表自清淨心也。眾生",
    "X25n0504_001:0769a07": "之信此。亦非徒信佛言說章句。乃信自清淨心也。",
    "X25n0504_001:0769a08": "此清淨心。即眾生可以成佛作祖之善根。雖在纏",
    "X25n0504_001:0769a09": "百劫千生。而此善根終不泯滅。故即後五百歲。佛",
    "X25n0504_001:0769a10": "道陵替之時。自有持戒修福者。一念淨信。千佛印",
    "X25n0504_001:0769a11": "可。福德難量。此福德非有為之福德。即清淨心現。",
    "X25n0504_001:0769a12": "而我人眾生壽者俱粘不上。而上同佛心之福德",
    "X25n0504_001:0769a13": "也。即以佛言為言說章句之法相。與對治法相之",
    "X25n0504_001:0769a14": "非法相。亦粘不上。而千佛同源之福德也。若生一",
    "X25n0504_001:0769a15": "取相心。則非清淨心矣。即生一取法相與取非法",
    "X25n0504_001:0769a16": "相心。亦非清淨心矣。譬之渡河用筏。到岸即捨。法",
    "X25n0504_001:0769a17": "何有焉。而況易墮偏空之非法乎。",
    "X25n0504_001:0769a18": "○無得無說分第七",
    "X25n0504_001:0769a19": "了悟真空無法可得。無言可說。○大圓曰。此章",
    "X25n0504_001:0769a20": "是承上不可取法。取非法。而明無得無說之真",
    "X25n0504_001:0769a21": "法也。覺非曰。法體空寂。不著有無。安有定法。",
    "X25n0504_001:0769a22": "既無定法。安有定說。○此言不以實法繫人。而",
    "X25n0504_001:0769a23": "無住大旨已完。",
    "X25n0504_001:0769a24": "須菩提於意云何。如來得(謂得於己)阿耨多羅三藐三菩",
    "X25n0504_001:0769b01": "提耶。如來有所說(謂說於人)法耶。",
    "X25n0504_001:0769b02": "盛釋。此承上法尚應捨。作第二番探驗。既言身相",
    "X25n0504_001:0769b03": "可離。又言法相非法相可離。恐尊者疑佛法俱無。",
    "X25n0504_001:0769b04": "故以有所得有所說兩詰之。不但福相不可住。即",
    "X25n0504_001:0769b05": "智相亦不可住也。此言法身真如實際。離有無相。",
    "X25n0504_001:0769b06": "言說相。但以眾生故。現種種形相語言。無得而得。",
    "X25n0504_001:0769b07": "得即無得。無說而說。說即無說也。圓旨云。佛得",
    "X25n0504_001:0769b08": "無上菩提。非真有所得也。不過得自本心耳。佛為",
    "X25n0504_001:0769b09": "眾生說法。亦非有所說也。不過隨機應現耳。上文",
    "X25n0504_001:0769b10": "雖為諸菩薩掃除法相。恐其於佛法二見。終有未",
    "X25n0504_001:0769b11": "忘。故呼空生而以如來得菩提。有所說反徵之。",
    "X25n0504_001:0769b12": "○須菩提言。如我解佛所說義。無有定法名阿耨多",
    "X25n0504_001:0769b13": "羅三藐三菩提。亦無有定法如來可說。",
    "X25n0504_001:0769b14": "如如曰。上文言信。此言解。是知見信解之次第也。",
    "X25n0504_001:0769b15": "外道計常計斷。執為定有定無。即為謗法。故言無",
    "X25n0504_001:0769b16": "有定法。以闢邪見。無有定者。不偏有。不偏無。兼法",
    "X25n0504_001:0769b17": "與非法言。所謂非法非非法也。然善現所答。猶屬",
    "X25n0504_001:0769b18": "一間未達。蓋爾時尚未了一切法即非一切法。故",
    "X25n0504_001:0769b19": "不直曰無有法。而曰無有定法。尚未了得為無所",
    "X25n0504_001:0769b20": "得。故不直曰無可得。而曰無可名。疏芥云。法者。",
    "X25n0504_001:0769b21": "隨時而運。因人而施。何定之有。法闡於說。說依於",
    "X25n0504_001:0769b22": "法。法不可執。說豈可執乎。",
    "X25n0504_001:0769b23": "何以故。如來所說法。皆不可取。不可說。非法。非非法。",
    "X25n0504_001:0769b24": "若果可取說。即非不定。今則如來所說法無上菩",
    "X25n0504_001:0769c01": "提。即是本來正覺心。周匝空有。不住空有。安得以",
    "X25n0504_001:0769c02": "定法名之。非法者。一切法無取相故。非非法者。彼",
    "X25n0504_001:0769c03": "真如無我。實相有故。集解云。如來所說。乃無上",
    "X25n0504_001:0769c04": "菩提法也。可以性修。不可以相取。可以心傳。不可",
    "X25n0504_001:0769c05": "以言說。非法。則不有。非非法。則不無。此申言無定",
    "X25n0504_001:0769c06": "之故。",
    "X25n0504_001:0769c07": "所以者何。一切賢聖。皆以無為法而有差別。",
    "X25n0504_001:0769c08": "無為法者。乃自然覺性。不假人為者也。即是無上",
    "X25n0504_001:0769c09": "菩提之別名。但聖人具足清淨。故名為聖。菩薩自",
    "X25n0504_001:0769c10": "聲教而悟。故成其賢。悟有淺深。故所證遂有差別。",
    "X25n0504_001:0769c11": "然總一不可取說清淨無為之法而已。盛釋。此",
    "X25n0504_001:0769c12": "菩提法之所以不可取說者何故。凡一切賢聖。皆",
    "X25n0504_001:0769c13": "得人法兩空之理。俱是無為。但三乘差別。修證不",
    "X25n0504_001:0769c14": "同耳。經貫云。一切與皆字。見不獨如來為然。以",
    "X25n0504_001:0769c15": "無二字當一頓。再讀為法二字。纔得旨。曰以無則",
    "X25n0504_001:0769c16": "非法。曰以無為法。則非非法。以無為法非有差別。",
    "X25n0504_001:0769c17": "特因人而有差別。悟深者得自深。悟淺者得亦淺。",
    "X25n0504_001:0769c18": "(存叅)按。無為者。以正覺還我真性。本來無假作為。",
    "X25n0504_001:0770a01": "即是無住。無住即無相。無相即無起。無起即無滅。",
    "X25n0504_001:0770a02": "蕩然空寂。鑒覺無礙。乃真是解脫佛法。(說本六祖)疏鈔",
    "X25n0504_001:0770a03": "云未了人空法空。皆名執著。了此二法。即曰無為。",
    "X25n0504_001:0770a04": "△此以上言如來說法無相也。疏云。無有定法。",
    "X25n0504_001:0770a05": "即是性空。解窮相盡。謂之菩提。無相故不有。假名",
    "X25n0504_001:0770a06": "即不無。不有不無。何實可得。何定可說。大圓曰。",
    "X25n0504_001:0770a07": "此承上。不可取法。取非法。而明無得無說之真法。",
    "X25n0504_001:0770a08": "前文說箇若見諸相非相。即見如來。此兩句該得",
    "X25n0504_001:0770a09": "全經意旨。但見如來處。中間有箇岐路。落在實相",
    "X25n0504_001:0770a10": "上則成法相。落在非相上則又成非法相。所以第",
    "X25n0504_001:0770a11": "六分將法。與非法兩路截斷。此分。却將如來所得",
    "X25n0504_001:0770a12": "所說徵詰者。兩箇如來字。正根第五分如來字來。",
    "X25n0504_001:0770a13": "要勘他信處落在。那裏。空生答箇無有定法。不可",
    "X25n0504_001:0770a14": "取說。活潑潑地。恰在箇中。末後說箇一切賢聖。皆",
    "X25n0504_001:0770a15": "以無為法而有差別。不是脚踏實地。怎能說得如",
    "X25n0504_001:0770a16": "是諦當。只此一語。為眾生說。可以出生死。趨菩提。",
    "X25n0504_001:0770a17": "故下文遂以持經功德較量。但無為法一句。依舊",
    "X25n0504_001:0770a18": "落在實相上。故下文又以佛法即非佛法點撥之。",
    "X25n0504_001:0770a19": "○依法出生分第八",
    "X25n0504_001:0770a20": "法即此經之法。依者。不違之謂。諸佛之法。盡依",
    "X25n0504_001:0770a21": "此出生。○此分是較量受持此經功德之勝。蓋",
    "X25n0504_001:0770a22": "法雖不可取說而不空。佛恐人因不可取說。住",
    "X25n0504_001:0770a23": "在無相無為處。便欲毀棄言教。言教若毀。將何",
    "X25n0504_001:0770a24": "信解。所以又明一切佛法。俱從此經出。而隨轉",
    "X25n0504_001:0770b01": "一語曰。佛法即非佛法。不令他有存住處。○前",
    "X25n0504_001:0770b02": "教理行果。四法皆備。大旨已彰。故即較量其宏",
    "X25n0504_001:0770b03": "功。以啟發真性耳。覺非曰。住相布施。福德輪",
    "X25n0504_001:0770b04": "迴。與性遠隔。若依般若法。則令自他皆見性成",
    "X25n0504_001:0770b05": "佛。故曰依法出。生以見非他功德可比。",
    "X25n0504_001:0770b06": "須菩提於意云何。若人滿三千大千世界七寶。以用",
    "X25n0504_001:0770b07": "布施。是人所得福德。寧為多不。",
    "X25n0504_001:0770b08": "大圓曰。上文從無相。無住。無人。無法。無得。無說。歸",
    "X25n0504_001:0770b09": "到無為。則般若真宗。空生已了然矣。佛恐人將無",
    "X25n0504_001:0770b10": "為法認作枯寂。住在這裏。殊不知菩提一現。萬法",
    "X25n0504_001:0770b11": "具足無量福德。無邊佛法。皆從此出。不可取。却是",
    "X25n0504_001:0770b12": "取不盡的。不可說。却是說不盡的。故遂以福德較。",
    "X25n0504_001:0770b13": "世界者。世間之方位界限也。有小千。中千。大千之",
    "X25n0504_001:0770b14": "名。以其三次言千。故云三千大千。實則一大千耳。",
    "X25n0504_001:0770b15": "這布施。謂施捨。七寶者。金銀琉璃珊瑚瑪瑙珍珠",
    "X25n0504_001:0770b16": "玻瓈是也。佛欲顯無為福。先將有漏之福問之。",
    "X25n0504_001:0770b17": "○須菩提言甚多。世尊。何以故。是福德。即非福德性。",
    "X25n0504_001:0770b18": "是故如來說福德多。",
    "X25n0504_001:0770b19": "是福德者。事福也。即非福德性者。謂非般若福德",
    "X25n0504_001:0770b20": "種性。既非理福。不趨菩提。止成世間有漏之事福",
    "X25n0504_001:0770b21": "而已。如來說福得多以其有限。得以計其多寡也。",
    "X25n0504_001:0770b22": "陳雄曰。世人多以寶施為求福地。不知修性中",
    "X25n0504_001:0770b23": "福德。故設為之問以較優劣。持經精進者。率性而",
    "X25n0504_001:0770b24": "修也。性彌六虗。福德亦如是。是之謂福德性。聚寶",
    "X25n0504_001:0770c01": "布施者。藉物而修也。物有限。其福亦有限。故須菩",
    "X25n0504_001:0770c02": "提辨論以明之。",
    "X25n0504_001:0770c03": "○佛言。須菩提。(五字較訂補正)若復有人。於此經中受持。乃",
    "X25n0504_001:0770c04": "至四句偈等。為他人說。其福勝彼。",
    "X25n0504_001:0770c05": "持經之福。勝於寶施。正見此經即般若性也。受文",
    "X25n0504_001:0770c06": "字曰受。持義曰持。是自利行。為他人說。是利他行。",
    "X25n0504_001:0770c07": "總重因性悟性。非徒誦說也。發言成句為偈。四句",
    "X25n0504_001:0770c08": "偈。諸解不一。或指經中二偈。或指無我相四句。圭峯",
    "X25n0504_001:0770c09": "謂凡所有相四句最妙。須知佛止說偈未嘗執一。",
    "X25n0504_001:0770c10": "且從經中受持說來。上標乃至。下繫以等。乃是自",
    "X25n0504_001:0770c11": "多至少之意。豈可執四句以求著落乎。盛釋。諸",
    "X25n0504_001:0770c12": "經佛偈。多用四句。應作通解。故說一等字。有經而",
    "X25n0504_001:0770c13": "後有偈。故下乃至二字。剩閒云。圭峯以凡有所",
    "X25n0504_001:0770c14": "相四句。為偈中最妙。未嘗廢餘偈也。陸騰曰。大",
    "X25n0504_001:0770c15": "槩經典。以四句為一偈。不過曰自一經以至一偈云",
    "X25n0504_001:0770c16": "爾。說者紛紛。真屬無謂。宗註。言舉少以況多。",
    "X25n0504_001:0770c17": "廣伸云。上有乃至字。則由一部一章而至於一偈。",
    "X25n0504_001:0770c18": "下有等字。則由一偈半偈而至於一句。皆可也。",
    "X25n0504_001:0771a01": "剩閒曰。四偈之外。經中尚多偈句。自一二三四。各",
    "X25n0504_001:0771a02": "拈出以見例。如阿耨多羅三藐三菩提。一句偈也。",
    "X25n0504_001:0771a03": "不取於相。如如不動。二句偈也。佛說般若波羅蜜。",
    "X25n0504_001:0771a04": "即非般若波羅蜜。是名般若波羅蜜。三句偈也。如",
    "X25n0504_001:0771a05": "來者。無所從來。亦無所去。故名如來。四句偈也。隨",
    "X25n0504_001:0771a06": "經受持。任人領會。二說附參。",
    "X25n0504_001:0771a07": "何以故。須菩提。一切諸佛。及諸佛阿耨多羅三藐三",
    "X25n0504_001:0771a08": "菩提法。皆從此經出。",
    "X25n0504_001:0771a09": "持說甚約。得福甚奢。此何以故。蓋以諸佛之身。及",
    "X25n0504_001:0771a10": "所證之法。皆從此經而出。疏云。菩提名法身。不",
    "X25n0504_001:0771a11": "生不滅。人人具有。但以煩惱覆之則隱。今以持說",
    "X25n0504_001:0771a12": "之力。妙慧自彰。觀破煩惱。法身顯現。如燈照物。名",
    "X25n0504_001:0771a13": "為了因。是法從此出也。報化名福身。本來無有。是",
    "X25n0504_001:0771a14": "萬行齊備所致。今以持說之行。能成福身。如種得",
    "X25n0504_001:0771a15": "水土。芽苗自發。乃名生因。是佛從此出也。王日",
    "X25n0504_001:0771a16": "休曰。菩提謂真性。菩提法謂諸佛求真性之法也。",
    "X25n0504_001:0771a17": "何佛非心。何佛法非心法。故曰皆從此經出。所以",
    "X25n0504_001:0771a18": "般若稱為佛母。僧若納曰。皆從此經出者。非單",
    "X25n0504_001:0771a19": "指經文語句言。乃指所說實相般若。即是一心遍",
    "X25n0504_001:0771a20": "為諸法性體。一心能生一切法故。",
    "X25n0504_001:0771a21": "須菩提。所謂佛法者。即非佛法。是名佛法。",
    "X25n0504_001:0771a22": "四字較訂補正。佛纔說箇出生佛法。恐人在佛法",
    "X25n0504_001:0771a23": "上又生執著。故復呼須菩提以醒之。蓋佛法在心",
    "X25n0504_001:0771a24": "而不在教。非佛法者。不執法也。六祖曰。所說一",
    "X25n0504_001:0771b01": "切文字章句。如標如指。依標取物。依指觀月。月不",
    "X25n0504_001:0771b02": "是指。標不是物。但依經取法。經不是法。經文則肉",
    "X25n0504_001:0771b03": "眼可見。法則慧眼能見。若無慧眼。但見其文。不見",
    "X25n0504_001:0771b04": "其法。若不見法。即不解佛意。不解佛意。徒然誦經。",
    "X25n0504_001:0771b05": "不成佛道。○筏喻曰佛法即非佛法。申明無為法",
    "X25n0504_001:0771b06": "也。下章問答四果。申明一切聖賢皆以無為法而",
    "X25n0504_001:0771b07": "有差別也。",
    "X25n0504_001:0771b08": "△此節。乃躡前略答中。遮眾生斷見。為第一番較",
    "X25n0504_001:0771b09": "量功德也。尊者領悟。指出一性字。見得真性福德",
    "X25n0504_001:0771b10": "無量無邊。持經勝於寶施。正見此經即般若性也。",
    "X25n0504_001:0771b11": "佛法皆從此經出。言此經為般若真諦。能為法身",
    "X25n0504_001:0771b12": "作了因。能為報化作生因也。佛恐人執著經相。即",
    "X25n0504_001:0771b13": "於言下掃之。盛釋云。佛法者。真諦之理。即如來",
    "X25n0504_001:0771b14": "圓覺妙心。憨山云。般若。乃是能出生佛法者。本",
    "X25n0504_001:0771b15": "非佛法也。剩閒曰。般若本非佛法。指實相般若",
    "X25n0504_001:0771b16": "言。若觀照般若。與文字般若。便可云佛法矣。秦",
    "X25n0504_001:0771b17": "大音曰。下文四果。當直接差別一氣說。云何插入",
    "X25n0504_001:0771b18": "福德。蓋此經宗旨。遮有遮無。才說無為。恐人墮在",
    "X25n0504_001:0771b19": "無邊。忙中急下一轉。遂言福德佛法。以明有佛有",
    "X25n0504_001:0771b20": "法。又恐人執定佛法。遂成法相。故言即非以掃之。",
    "X25n0504_001:0771b21": "轉轉層翻。一團圓義。○盛釋云。已上數段。無住降",
    "X25n0504_001:0771b22": "心。是實相般若妙行。即見如來。是實相般若真體。",
    "X25n0504_001:0771b23": "無法可得。是實相般若真果。無法可說。是實相般",
    "X25n0504_001:0771b24": "若妙教。後此擴充小行俱歸大乘。使三乘同一解",
    "X25n0504_001:0771c01": "脫也。",
    "X25n0504_001:0771c02": "○一相無相分第九",
    "X25n0504_001:0771c03": "四果似有一相。而實無有。○此言四果皆以無",
    "X25n0504_001:0771c04": "為法。覺非曰。有法可得。有道可成。即是有為。",
    "X25n0504_001:0771c05": "未免著相。四果雖淺深不同。而無為則一。故曰",
    "X25n0504_001:0771c06": "一相無相。○此第九分。與下第十分。是歷徵一",
    "X25n0504_001:0771c07": "切聖賢證修處。皆不可取說。以證佛法即非佛",
    "X25n0504_001:0771c08": "法之意。全要看如來鉗錘妙密。空生解悟深微",
    "X25n0504_001:0771c09": "處。",
    "X25n0504_001:0771c10": "須菩提於意云何。須陀洹(人名。乃梵語華言入流)能作是念。",
    "X25n0504_001:0771c11": "指下得果之念。能字。各本俱未及解。疑指證果時",
    "X25n0504_001:0771c12": "說。",
    "X25n0504_001:0771c13": "我得須陀洹果不。",
    "X25n0504_001:0771c14": "佛氏有因有果。能修是因。即得是果。如種桃得桃。",
    "X25n0504_001:0771c15": "種李得李。我指四果之人。念我得果與否也。○盛",
    "X25n0504_001:0771c16": "釋。此承上不可取不可說來。作第三番探驗。上言",
    "X25n0504_001:0771c17": "無為法不可取。恐聲聞各取自果。而須菩提正四",
    "X25n0504_001:0771c18": "果中人。故問以得果之人。作念我已得果不。尊者",
    "X25n0504_001:0772a01": "一一辨論。言所得之實。即言無念之故。末復以己",
    "X25n0504_001:0772a02": "之無念無行。切為證明之。",
    "X25n0504_001:0772a03": "○須菩提言不也。世尊。(謂證果人不作是念)何以故。(何故不作)須陀",
    "X25n0504_001:0772a04": "洹名為入流。而無所入。(無取着心)不入色聲香味觸法。是",
    "X25n0504_001:0772a05": "名須陀洹。",
    "X25n0504_001:0772a06": "入流者。謂初入其門。能見道位。得預聖人之流也。",
    "X25n0504_001:0772a07": "無所入者。不著入流之相也。但未能頓悟真空。僅",
    "X25n0504_001:0772a08": "能離粗重煩惱。不入六塵境界耳。名須陀洹。以是",
    "X25n0504_001:0772a09": "之故。此聲聞初果。自聲教而悟者曰聲聞。能逆凡",
    "X25n0504_001:0772a10": "流。故入聖流。○此言初果以無相證。此果已斷見",
    "X25n0504_001:0772a11": "惑。離四趣生。然未能捨離塵境。",
    "X25n0504_001:0772a12": "○須菩提於意云何。斯陀含(華言一來)能作是念。我得斯",
    "X25n0504_001:0772a13": "陀含果不。○須菩提言不也。世尊。何以故。斯陀含名",
    "X25n0504_001:0772a14": "一往來。而實無往來。是名斯陀含。",
    "X25n0504_001:0772a15": "一往來者。謂一往天上。一生人間。便得涅槃。六祖",
    "X25n0504_001:0772a16": "云。前念起妄。後念即止。前念有著。後念即離。目覩",
    "X25n0504_001:0772a17": "諸境。此心還有一生一滅。無第二生滅。故言一往",
    "X25n0504_001:0772a18": "來。然已悟真空。究竟能出離生死。不受輪轉。實無",
    "X25n0504_001:0772a19": "往來之相也。名斯陀含以是之故。此聲聞第二果。",
    "X25n0504_001:0772a20": "比入流又高一級。○此言二果以無相證。此果人",
    "X25n0504_001:0772a21": "於欲界九品修惑。前六品盡。後三品未斷。故雖往",
    "X25n0504_001:0772a22": "上界。仍來欲界受生。惟能斷盡餘惑。始無往來。",
    "X25n0504_001:0772a23": "○須菩提於意云何。阿那含(華言不來亦名出欲)能作是念。我",
    "X25n0504_001:0772a24": "得阿那含果不。○須菩提言不也。世尊。何以故。阿那",
    "X25n0504_001:0772b01": "含名為不來。而實無不來。是故名阿那含。",
    "X25n0504_001:0772b02": "不來者。人間報謝。直生四禪天上更不還來欲界",
    "X25n0504_001:0772b03": "受生。實無不來者。本性清淨光明。真空無我。不見",
    "X25n0504_001:0772b04": "可欲。本無欲界。故實無不來也。名阿那含。以是之",
    "X25n0504_001:0772b05": "故。此聲聞第三果。比尚有往來。又高一級。○此明",
    "X25n0504_001:0772b06": "三果以無相證。此果斷欲界九品修惑淨盡。故直",
    "X25n0504_001:0772b07": "往天宮。不來欲界。",
    "X25n0504_001:0772b08": "○須菩提於意云何。阿羅漢。",
    "X25n0504_001:0772b09": "華言無生。謂諸漏已盡。無復煩惱。更不於三界內",
    "X25n0504_001:0772b10": "受生。亦云無學。究竟真理。無法可學也。集解。阿",
    "X25n0504_001:0772b11": "羅漢。具無煩惱。不受生。應供養三義。謂三界見思",
    "X25n0504_001:0772b12": "煩惱盡。不受後世所有之身。應受人天廣大供養。",
    "X25n0504_001:0772b13": "能作是念。我得阿羅漢道不。",
    "X25n0504_001:0772b14": "阿羅漢得無相之理。人法俱空。已證涅槃。聲聞之",
    "X25n0504_001:0772b15": "道。至此圓滿而至極。故不名果而名道。正解云。",
    "X25n0504_001:0772b16": "前三段言果。猶華之結果。有功夫成實義。阿羅漢",
    "X25n0504_001:0772b17": "言道。至此徹悟。有於理得證義。",
    "X25n0504_001:0772b18": "○須菩提言不也。世尊。何以故。實無有法。名阿羅漢。",
    "X25n0504_001:0772b19": "世尊。若阿羅漢作是念。我得阿羅漢道。即為著我人",
    "X25n0504_001:0772b20": "眾生壽者。",
    "X25n0504_001:0772b21": "李文會曰。實無有法者。謂無煩惱可斷。無貪嗔可",
    "X25n0504_001:0772b22": "離。情無逆順。境智俱忘。無絲毫之法可取。斯名之",
    "X25n0504_001:0772b23": "為阿羅漢也。若作念謂我得阿羅漢道。即著四相。",
    "X25n0504_001:0772b24": "與阿羅漢地位隔。何以稱阿羅漢耶。經貫云。實",
    "X25n0504_001:0772c01": "無有法。塵心淨盡。無法可學也。學到無法可學。方",
    "X25n0504_001:0772c02": "得阿羅漢道。若作是念。我得其道。即無異著四相。",
    "X25n0504_001:0772c03": "降伏之且不暇。豈能無法可學乎。○此明四果以",
    "X25n0504_001:0772c04": "無相證。此果斷三界見思煩惱俱盡。○四果人俱",
    "X25n0504_001:0772c05": "無得果之心。可見聖賢皆以無為法全不住相矣。",
    "X25n0504_001:0772c06": "但四果只是了一身。不度眾生。佛門謂之小乘。",
    "X25n0504_001:0772c07": "世尊。佛說我得無諍三昧。人中最為第一。是第一離",
    "X25n0504_001:0772c08": "欲阿羅漢。",
    "X25n0504_001:0772c09": "諍者。爭也。塵念欲行。道念欲遣。猶如水火不相和",
    "X25n0504_001:0772c10": "合。兩念相爭也。無諍。則理欲俱忘。一念不起。是為",
    "X25n0504_001:0772c11": "三昧。疏云。無諍者。離智惑二障也。離惑。則不著",
    "X25n0504_001:0772c12": "有相。離智。則不著無相。一念不生。諸法無諍。又心",
    "X25n0504_001:0772c13": "無生滅去來。惟有本覺常照。故名無諍三昧。廣",
    "X25n0504_001:0772c14": "錄云。三昧。此云正定。心無生滅是也。亦云正受。心",
    "X25n0504_001:0772c15": "不受一法是也。亦云正見。又云正覺。遠離九十五",
    "X25n0504_001:0772c16": "種邪見是也。按四義當以定為主。見乃定之見。",
    "X25n0504_001:0772c17": "覺亦定之覺。受亦定之受也。剩閒曰。即是本來",
    "X25n0504_001:0772c18": "靜覺心。經中不取於相。如如不動。即三昧正定之",
    "X25n0504_001:0773a01": "註脚也。人中。謂弟子之中。離欲者。斷盡見思影子。",
    "X25n0504_001:0773a02": "并不作一證心。即無得無說之真旨也。",
    "X25n0504_001:0773a03": "世尊。我不作是念。我是離欲阿羅漢。",
    "X25n0504_001:0773a04": "我却不作是念。謂我是離欲阿羅漢。",
    "X25n0504_001:0773a05": "世尊。我若作是念。我得阿羅漢道。世尊則(一作即)不說",
    "X25n0504_001:0773a06": "須菩提是樂阿蘭那行者。",
    "X25n0504_001:0773a07": "阿蘭那。華言寂靜。亦云無事。顏丙曰。阿蘭那行",
    "X25n0504_001:0773a08": "者。謂無我人行也。即是清淨行。外不見所行之法。",
    "X25n0504_001:0773a09": "內不見能行之心。是行而不以為行也。行者。作修",
    "X25n0504_001:0773a10": "行人看。言我若以離欲之想自存。則佛於諸弟子",
    "X25n0504_001:0773a11": "中。不應以我為好樂阿蘭那行者矣。",
    "X25n0504_001:0773a12": "以須菩提實無所行(不著行相)。而名須菩提是樂阿蘭那",
    "X25n0504_001:0773a13": "行(作一句讀)。",
    "X25n0504_001:0773a14": "實無所行者。本性空寂。雖隨緣赴感。而實無所行",
    "X25n0504_001:0773a15": "也。無得阿羅漢道心。故行而不以為行。此之謂真",
    "X25n0504_001:0773a16": "行。所以名樂阿蘭那行。○此明辟支佛以無相證。",
    "X25n0504_001:0773a17": "集解云。此節蒙上第四果須菩提自述其所造。",
    "X25n0504_001:0773a18": "以證無為法也。四果證處。皆無法可取。可悟佛法",
    "X25n0504_001:0773a19": "即非佛法矣。",
    "X25n0504_001:0773a20": "△上文說無為不可取。不可說。則修行當以無念",
    "X25n0504_001:0773a21": "為宗。無著為用。佛恐諸菩薩求佛果心急。則有所",
    "X25n0504_001:0773a22": "得心難忘。故舉四果以設問。決疑云。此示無住",
    "X25n0504_001:0773a23": "真宗也。佛言法非可取。佛不可求。恐聞者進退無",
    "X25n0504_001:0773a24": "據故。以四果逆徵之。俱從賢聖無為中差別來。及",
    "X25n0504_001:0773b01": "須菩提詳言三果。復自為證明。了無執著。則四果",
    "X25n0504_001:0773b02": "皆無住處。足見如來菩提。必無可住之理矣。○徐",
    "X25n0504_001:0773b03": "士英曰。佛說四果。自有等級。第一云不入色聲香",
    "X25n0504_001:0773b04": "味觸法。是知欲境當避。如初生果。第二云一往來。",
    "X25n0504_001:0773b05": "是蹈欲境不再。如方碩果。第三云不來。是去欲如",
    "X25n0504_001:0773b06": "遺。如已熟果。第四云離欲。是無欲可除。如既收果。",
    "X25n0504_001:0773b07": "宋儒謂釋氏有上達而無下學。觀此亦是下學上",
    "X25n0504_001:0773b08": "達處。王真如曰。此是漸教如此。若是無上菩提。",
    "X25n0504_001:0773b09": "頓悟真空。即此金剛般若波羅蜜。超入佛地矣。又",
    "X25n0504_001:0773b10": "何四果之足云。剩閒曰。今生頓超佛地。必從前",
    "X25n0504_001:0773b11": "生漸修中來。若是白地凡夫。豈能頓悟。故經以大",
    "X25n0504_001:0773b12": "乘為宗。兼說二乘。正見頓之不可無漸。而漸之不",
    "X25n0504_001:0773b13": "可自畫於頓也。宋徵輿曰。果可證。無可得。道可",
    "X25n0504_001:0773b14": "成。亦無可得。無得之得。其庶幾乎。",
    "X25n0504_001:0773b15": "○莊嚴淨土分第十",
    "X25n0504_001:0773b16": "非外面修飾之莊嚴。乃心地清淨之莊嚴。故謂",
    "X25n0504_001:0773b17": "莊嚴淨土。○此言佛菩薩皆以無為法。而為無",
    "X25n0504_001:0773b18": "意已完。是佛亦以無相證。○覺非曰。自性本來",
    "X25n0504_001:0773b19": "清淨。無假莊嚴。但莊嚴亦不在莊嚴上。淨心乃",
    "X25n0504_001:0773b20": "所以莊嚴也。○此分是證明佛菩薩之授記。嚴",
    "X25n0504_001:0773b21": "土。不可取說。結勸諸菩薩無住生心。因發喻以",
    "X25n0504_001:0773b22": "明無相身之大。而空生深解也。",
    "X25n0504_001:0773b23": "佛告須菩提。於意云何。如來(釋迦自稱)昔在然燈佛所。於",
    "X25n0504_001:0773b24": "法有所得不。",
    "X25n0504_001:0773c01": "上言聲聞不作得念果。蓋就證果時言也。若在因",
    "X25n0504_001:0773c02": "地修行。師資授受。必須有箇契合證據處。豈可亦",
    "X25n0504_001:0773c03": "言無取耶。所以佛將自己因地中事問之。若道有",
    "X25n0504_001:0773c04": "所得。得個甚麼。若道無所得。因何授記。然燈佛。即",
    "X25n0504_001:0773c05": "定光佛。是釋迦佛授記之師。佛生時。有光於眼耳",
    "X25n0504_001:0773c06": "口鼻百孔中放出。如燈之明。故號然燈。此問全欲",
    "X25n0504_001:0773c07": "空一得字。",
    "X25n0504_001:0773c08": "○不也。世尊。如來在然燈佛所。於法實無所得。",
    "X25n0504_001:0773c09": "大圓曰。尊者答云實無所得。即自果中實無有法",
    "X25n0504_001:0773c10": "之理也。蓋謂成佛由本心覺悟。雖然燈有說。釋迦",
    "X25n0504_001:0773c11": "有聞。然語言從緣。無自性體。非智證法。如來當日。",
    "X25n0504_001:0773c12": "惟以自無分別。智證自無差別。理智與理冥。神與",
    "X25n0504_001:0773c13": "境會。豈有所取所說耶。不過印契此心而已。如",
    "X25n0504_001:0773c14": "如曰。昔在然燈佛所。其時尚未作佛。似不能不依",
    "X25n0504_001:0773c15": "法修行。於法難言無得。不知如來修幻之時。即離",
    "X25n0504_001:0773c16": "法幻。豈待證果。方照蘊空。於法無得。不是屏除一",
    "X25n0504_001:0773c17": "切。乃無法相。亦無非法相也。實字。與上文實字相",
    "X25n0504_001:0773c18": "應。無得。原是實相。不屬斷滅。○此第四番探驗。",
    "X25n0504_001:0774a01": "○須菩提於意云何。菩薩莊嚴佛土不。",
    "X25n0504_001:0774a02": "菩提受記。不可取說。固矣。如來為菩薩時。修六度",
    "X25n0504_001:0774a03": "萬行。莊嚴佛土否。盛註。欲顯法性真土。先舉相",
    "X25n0504_001:0774a04": "土問之。莊嚴佛土。如金地寶林之類。凡造寺寫經。",
    "X25n0504_001:0774a05": "布施供養。總是著相莊嚴也。正解。莊嚴佛土。是",
    "X25n0504_001:0774a06": "從境說。答亦從境答。談境正所以徵心。見心為真",
    "X25n0504_001:0774a07": "實。境為虗假。境本乎心。因心現境。故菩薩不事境",
    "X25n0504_001:0774a08": "而事心也。剩閒曰。修行度眾。必假清淨佛土者。",
    "X25n0504_001:0774a09": "心固可以現境。境亦可以攝心。此佛所以既說心",
    "X25n0504_001:0774a10": "宗第一義。而又說淨土第二義以度眾也。佛為度",
    "X25n0504_001:0774a11": "眾生而現土。菩薩為度眾生而修現土因。修現土",
    "X25n0504_001:0774a12": "因者。生清淨心。兼修六度萬行也。經不言者。舉心",
    "X25n0504_001:0774a13": "以該行也。",
    "X25n0504_001:0774a14": "○不也。世尊。何以故。莊嚴佛土者。即非莊嚴是名莊",
    "X25n0504_001:0774a15": "嚴。",
    "X25n0504_001:0774a16": "菩薩修六度萬行。佐揚佛化。非不莊嚴佛土。但不",
    "X25n0504_001:0774a17": "取外相莊嚴。六度萬行。皆無為法。清淨行。不曾著",
    "X25n0504_001:0774a18": "相佛土。用意莊嚴。佛土因佛而有。佛遷化而度亦",
    "X25n0504_001:0774a19": "壞。則莊嚴非實有。一時虗名為莊嚴耳。盛釋。莊",
    "X25n0504_001:0774a20": "嚴佛土。謂相土也。維摩經云。隨其心淨。則佛土淨。",
    "X25n0504_001:0774a21": "乃性土也。尊者知自性佛土。本來具足。不假莊嚴。",
    "X25n0504_001:0774a22": "故云即非莊嚴。心常清淨。無嚴而嚴也。又云是名",
    "X25n0504_001:0774a23": "莊嚴。性空處。有不壞相。即實相莊嚴也。下文佛以",
    "X25n0504_001:0774a24": "淨心莊嚴示之。○此言嚴土不可取。第五番探驗。",
    "X25n0504_001:0774b01": "見得佛果無住。佛所住處。亦無為住也。廣錄。莊",
    "X25n0504_001:0774b02": "嚴。以境言。莊。端正裝飾也。嚴。齊整謹飭也。以心言。",
    "X25n0504_001:0774b03": "真性不亂曰莊。邪妄不入曰嚴。佛土。以境言。謂佛",
    "X25n0504_001:0774b04": "世界。以心言。指本來心地。謂之佛土者。佛心不失",
    "X25n0504_001:0774b05": "本來。能全心地。猶儒家言道。歸之聖人耳。五行。土",
    "X25n0504_001:0774b06": "居中央。出生萬物。心居中道。出生萬法。故以土喻",
    "X25n0504_001:0774b07": "心。",
    "X25n0504_001:0774b08": "○是故須菩提。諸菩薩摩訶薩。應如是生清淨心(點明問意)。不",
    "X25n0504_001:0774b09": "應住色生心。不應住聲香味觸法生心。應無所住而",
    "X25n0504_001:0774b10": "生其心。",
    "X25n0504_001:0774b11": "須菩提能領佛旨。佛於是順其詞。而語之。菩薩莊",
    "X25n0504_001:0774b12": "嚴。既不在外飾。則當內求於心。心本清淨。知誘物",
    "X25n0504_001:0774b13": "化。乃不清淨。既知佛法無所得。又知莊嚴非莊嚴。",
    "X25n0504_001:0774b14": "此無取無著清淨心也。諸學道菩薩。當如是湛然",
    "X25n0504_001:0774b15": "常虗而不染。寂然常定而不淆。以生清淨心。不當",
    "X25n0504_001:0774b16": "住在色聲香味觸法上生心。一有所住。便為六塵",
    "X25n0504_001:0774b17": "所縛。妄念旋起。不能清淨矣。須知清淨心妙圓周",
    "X25n0504_001:0774b18": "徧。不泥方所。本無所住也。當於無所住處而生其",
    "X25n0504_001:0774b19": "心。斯真莊嚴。斯真清淨。盛釋。此世尊以淨心莊",
    "X25n0504_001:0774b20": "嚴示之。乃第一番結勸。前以不住六塵。為無相布",
    "X25n0504_001:0774b21": "施。此以不住色等。為清淨心。為無相莊嚴。總結歸",
    "X25n0504_001:0774b22": "度生無生。及無住而住也。無住降心。是一經大旨。",
    "X25n0504_001:0774b23": "此心是正智。是真心。但住著於境。則隱而不現。心",
    "X25n0504_001:0774b24": "若不住。般若了然。生其心者。顯現本有真心。非突",
    "X25n0504_001:0774c01": "然生起也。○如如曰。前言菩薩莊嚴。是標其功行。",
    "X25n0504_001:0774c02": "此言諸菩薩。則護囑之人也。應如是生清淨心。指",
    "X25n0504_001:0774c03": "上無所得。及非莊嚴說。前云生淨信。是一念之覺。",
    "X25n0504_001:0774c04": "此清淨心。是全體。六度萬行。總為修此。清淨是本",
    "X25n0504_001:0774c05": "來地。即究竟地。前云不住色等布施。此云不住色",
    "X25n0504_001:0774c06": "等生心。攝事歸心。言不住較細。此生字。是生滅之",
    "X25n0504_001:0774c07": "生。生其心之生。乃以不生不滅為生。無生所以生",
    "X25n0504_001:0774c08": "也。不住。與初果之不入逈異。不入。止證離欲。故以",
    "X25n0504_001:0774c09": "不來無生為淨。不住則不離色等而無色等。故曰",
    "X25n0504_001:0774c10": "如來。曰生心。以能來能生為淨。前云應無所住行",
    "X25n0504_001:0774c11": "於布施。此云應無所住而生其心。并不著行於布",
    "X25n0504_001:0774c12": "施之相。清淨之不已處即是生也。所謂無降之降。",
    "X25n0504_001:0774c13": "無伏之伏。千聖心法在此。所以六祖一聞此語。頓",
    "X25n0504_001:0774c14": "悟如來。○此兩節。明菩薩以無相證。疏要云。菩",
    "X25n0504_001:0774c15": "薩事業。不外得法嚴土。二者。上節言得菩提無相。",
    "X25n0504_001:0774c16": "次節言度眾生無相。應如是下點明問意。無所住",
    "X25n0504_001:0774c17": "句。全經大旨。",
    "X25n0504_001:0774c18": "須菩提。譬如有人身如須彌山王。於意云何。是身為",
    "X25n0504_001:0775a01": "大不。",
    "X25n0504_001:0775a02": "盛釋。此舉受樂報身為第六番探驗也。前言三十",
    "X25n0504_001:0775a03": "二相。是化身之應現。若報身者實行所致。勝相難",
    "X25n0504_001:0775a04": "忘。然使身相可住。縱勝須彌。仍據形量。世尊欲取",
    "X25n0504_001:0775a05": "寔相。託大身以啟問。正解。問意。佛法既無為無",
    "X25n0504_001:0775a06": "取。所得報身。豈非有取。恐有此疑。故設喻為問。梵",
    "X25n0504_001:0775a07": "語須彌。華言妙高。山之極大。故名山王。人身寧有",
    "X25n0504_001:0775a08": "是大。不過假設其詞。如七寶滿三千大千之類。",
    "X25n0504_001:0775a09": "顏丙曰。報身。即是色身。色身雖大如須彌山王。畢",
    "X25n0504_001:0775a10": "竟非大。為有生滅。佛說非身。纔是我之清淨本心。",
    "X25n0504_001:0775a11": "乃真法身。法身充滿法界。是名大身也。",
    "X25n0504_001:0775a12": "○須菩提言甚大。世尊。何以故。佛說非身。是名大身。",
    "X25n0504_001:0775a13": "正解。答言身如須彌山王。誠大矣。若以色相身言。",
    "X25n0504_001:0775a14": "寧有是大。佛所說者。非色相之身。是乃名為大身",
    "X25n0504_001:0775a15": "也。盛釋。須菩提見得從法起報。報即法身。能見",
    "X25n0504_001:0775a16": "非身之身。報身亦不可取。總以明無住真心。徧滿",
    "X25n0504_001:0775a17": "法界。不當住於身相。廣錄。此示報身離六塵相。",
    "X25n0504_001:0775a18": "法身離心緣相。心境皆空。以顯報身無住境。法身",
    "X25n0504_001:0775a19": "無住心。是推明法報合一。宋徵輿曰。法身充滿",
    "X25n0504_001:0775a20": "法界。不可以大小論也。今佛以須彌為問。是指報",
    "X25n0504_001:0775a21": "身為喻耳。報身為喻。可以大小論。故答言甚大。又",
    "X25n0504_001:0775a22": "恐人執取報身。故復言佛說非身是名大身。此直",
    "X25n0504_001:0775a23": "指法身而言也。經貫云。非身。謂法身。即真心本",
    "X25n0504_001:0775a24": "性也。非身名大身者。蓋指真心之無住。足以包大",
    "X25n0504_001:0775b01": "虗藏沙界也。言至此。無住之義已盡。人不求之清",
    "X25n0504_001:0775b02": "淨。而求有得。求莊嚴。得毋反小視其心乎。圓旨",
    "X25n0504_001:0775b03": "云。佛於無住顯真心。空生即於非身見大身。問答",
    "X25n0504_001:0775b04": "至此。乃見身土皆空。心境雙絕。不言福德而福德",
    "X25n0504_001:0775b05": "難量矣。下文遂較量福德。○此節明佛以無相證。",
    "X25n0504_001:0775b06": "△此分及前分俱從離相。推至無取。而此更以受",
    "X25n0504_001:0775b07": "記嚴土申之。中段點明問意。說出一生字。結勸諸",
    "X25n0504_001:0775b08": "菩薩無住生心。淨心常生。法身圓滿。此常生之心。",
    "X25n0504_001:0775b09": "豎深橫遍。無去無來。因發喻以明無相法身之大。",
    "X25n0504_001:0775b10": "而空生深解也。不曰心之生。而曰生其心者。此心",
    "X25n0504_001:0775b11": "是正智。是顯現本有真心。於無所住中生之。並非",
    "X25n0504_001:0775b12": "落寂滅見。佛設大身之問。而尊者即於非身悟大",
    "X25n0504_001:0775b13": "身。益見身土皆空。心量之廓周無盡。○蓮師云。上",
    "X25n0504_001:0775b14": "言心。下言身者。非反說到身外也。身字。即作心字",
    "X25n0504_001:0775b15": "看。如來蓋欲廣須菩提之心。故以須彌山王之身",
    "X25n0504_001:0775b16": "問之耳。此段問答。言無所得。無有莊嚴。而至於心",
    "X25n0504_001:0775b17": "無所住。則此心方為廣大。託大身設問。此又是如",
    "X25n0504_001:0775b18": "來開悟須菩提一則也。自須陀洹起。直說到菩薩。",
    "X25n0504_001:0775b19": "層層駁入。俱是須菩提善解處。言四果中人。即答",
    "X25n0504_001:0775b20": "以小乘之旨。言阿羅漢。即答以無諍之旨。言佛。即",
    "X25n0504_001:0775b21": "答以無所得之旨。言菩薩。即答以非莊嚴之旨。隨",
    "X25n0504_001:0775b22": "問隨答。而中間須菩提自說佛名之一段。是須菩",
    "X25n0504_001:0775b23": "提以身自證之意。佛又說然燈佛一段。是如來以",
    "X25n0504_001:0775b24": "身證須菩提意。針針相對。絕不支離。當以此番問",
    "X25n0504_001:0775c01": "答為兩人本地風光。○大圓曰。若不知非身是名",
    "X25n0504_001:0775c02": "大身。則諸相非相。渾身墮在非法相裏。何處有出",
    "X25n0504_001:0775c03": "身之路。若不知大身即是非身。則一切賢聖。終身",
    "X25n0504_001:0775c04": "落在差別路上。何日見全身之現哉。到這裏方知",
    "X25n0504_001:0775c05": "無為法三字。未足以名此經。不得不問此經之名",
    "X25n0504_001:0775c06": "矣。",
    "X25n0504_001:0775c07": "○無為福勝分第十一",
    "X25n0504_001:0775c08": "無為。法也。持經功德。人己俱利。無為之福。勝於",
    "X25n0504_001:0775c09": "寶施。○覺非曰。前以四果無念。釋迦無得。申明",
    "X25n0504_001:0775c10": "一切賢聖。皆此無為法。恐人信持不及。故又較",
    "X25n0504_001:0775c11": "量福德。",
    "X25n0504_001:0775c12": "須菩提。如恒河中所有沙數。如是沙等恒河。於意云",
    "X25n0504_001:0775c13": "何。是諸恒河沙。寧為多不。",
    "X25n0504_001:0775c14": "恒河。西土天竺之河。從阿耨池東流出。周迴四十",
    "X25n0504_001:0775c15": "里。沙細如麵。佛多在此說法。故取為喻。弟子所習",
    "X25n0504_001:0775c16": "見。使易曉耳。其中沙數無量。沙等恒河。是倒裝文",
    "X25n0504_001:0775c17": "法。謂恒河如沙之多也。是諸恒河。其中之沙。寧為",
    "X25n0504_001:0775c18": "多否。亦是假設之喻。不過言數之極多。以喻世界",
    "X25n0504_001:0776a01": "之極大耳。",
    "X25n0504_001:0776a02": "○須菩提言。甚多。世尊。但諸恒河。尚多無數。何況其",
    "X25n0504_001:0776a03": "沙。",
    "X25n0504_001:0776a04": "如恒河中所有沙數。是一沙即為一恒河。是諸河",
    "X25n0504_001:0776a05": "中。又各有其沙。河尚無數。何況其中之沙也。",
    "X25n0504_001:0776a06": "○須菩提。我今實言告汝。若有善男子善女人以七",
    "X25n0504_001:0776a07": "寶滿爾所恒河沙數三千大千世界。以用布施。得福",
    "X25n0504_001:0776a08": "多不。",
    "X25n0504_001:0776a09": "前只說三千大千世界之寶施。此增言恒河沙數。",
    "X25n0504_001:0776a10": "總見布施之極多耳。正解云。前已有一番較量。",
    "X25n0504_001:0776a11": "然未說四果無心。釋迦無得。佛土不嚴而嚴。佛身",
    "X25n0504_001:0776a12": "無取而取。猶未是般若極則。今斯義既明。法理兼",
    "X25n0504_001:0776a13": "深。由是復取甚多之福以較量之。使受持者益知",
    "X25n0504_001:0776a14": "所趨向也。",
    "X25n0504_001:0776a15": "○須菩提言。甚多。世尊。",
    "X25n0504_001:0776a16": "謂如此布施。得福豈有不多之理。但不知世尊以",
    "X25n0504_001:0776a17": "為何如耳。",
    "X25n0504_001:0776a18": "○佛告須菩提。若善男子善女人。於此經中。乃至受",
    "X25n0504_001:0776a19": "持四句偈等為他人說。而此福德。勝前福德。",
    "X25n0504_001:0776a20": "七寶布施。亦是難事。而持說尤為福勝者。布施總",
    "X25n0504_001:0776a21": "屬有為。福德雖多。終有窮盡。不如受持經偈。輾轉",
    "X25n0504_001:0776a22": "教人。皆得入佛知見。彼此利益。成無上道。脫離輪",
    "X25n0504_001:0776a23": "迴。永超生死。此法施福德。歷劫常存。故勝河沙布",
    "X25n0504_001:0776a24": "施也。大圓曰。七寶。乃世間之寶。難以比佛法出",
    "X25n0504_001:0776b01": "世之至寶。恒河中所有沙。不若此經中出生佛法",
    "X25n0504_001:0776b02": "之多。如是沙等恒河。不如此經佛法中。各各具非",
    "X25n0504_001:0776b03": "佛非法之無為法身。是諸恒河所有沙數世界。又",
    "X25n0504_001:0776b04": "不及非佛非法非身中。生出無量無邊諸佛法之",
    "X25n0504_001:0776b05": "廣大。布施止得世福。受持則得性福。世福止及自",
    "X25n0504_001:0776b06": "身福盡還墮。性福轉化眾生福普益多。豈可同日",
    "X25n0504_001:0776b07": "而語哉。",
    "X25n0504_001:0776b08": "△此第二番較量。比八分較量。更深一層。蓋七分",
    "X25n0504_001:0776b09": "以前。止說得清淨法身。八分即以福德較量。因言",
    "X25n0504_001:0776b10": "佛法皆從此經出。八分以下。歷舉聲聞菩薩。俱從",
    "X25n0504_001:0776b11": "無為法中。現出許多差別。究竟歸於無為。然後結",
    "X25n0504_001:0776b12": "勸諸菩薩。無住生心。而託大身作喻以驗之。則清",
    "X25n0504_001:0776b13": "淨法身中之全體大用。一齊俱現矣。此較量功德。",
    "X25n0504_001:0776b14": "所以一步深一步也。如如居士曰。既為大身。福",
    "X25n0504_001:0776b15": "德何量。故持說能獲勝福。然揀外以表內。名為福",
    "X25n0504_001:0776b16": "德性。本內以彰外。名為大身。不是兩義。如何此福",
    "X25n0504_001:0776b17": "德勝前福德。蓋前說法固極元妙。然有賢聖差別",
    "X25n0504_001:0776b18": "之階。此則四果與菩薩。同歸無得。大小渾融。以經",
    "X25n0504_001:0776b19": "義之轉圓。顯持說之殊勝。若所說心性。前後無淺",
    "X25n0504_001:0776b20": "深也。○又云。自須陀洹能作是念句至此。以大身",
    "X25n0504_001:0776b21": "顯無相之殊勝也。統括其意。謂如來清淨法身。原",
    "X25n0504_001:0776b22": "無法可得。若不能總持一切法門。未足為大。今以",
    "X25n0504_001:0776b23": "佛之無得。蕩四果之無得。足引小乘為大乘。以菩",
    "X25n0504_001:0776b24": "薩之無得。印佛之無得足化大乘為最上乘。法輪",
    "X25n0504_001:0776c01": "所轉。點鐵成金。一身清淨。多身清淨。是名大身。其",
    "X25n0504_001:0776c02": "為福德。豈可思量。又何疑於持說者之獲福乎。無",
    "X25n0504_001:0776c03": "相之殊勝又曉然矣。宋徵輿曰。前分言非莊嚴",
    "X25n0504_001:0776c04": "名莊嚴。非身名身。恐人撥置因果。故復申言福勝。",
    "X25n0504_001:0776c05": "或以無遣有。或以有遣無。此為以有遣無也。直至",
    "X25n0504_001:0776c06": "無無可遣。庶乎無為矣。",
    "X25n0504_001:0776c07": "○尊重正教分第十二",
    "X25n0504_001:0776c08": "佛教正大。受持者天人皆生敬重。○極言正教",
    "X25n0504_001:0776c09": "尊重。以起經名。正教即無為法。佛以菩提法立",
    "X25n0504_001:0776c10": "教。皆是盡性至命之理。正大無邪之論。人能尊",
    "X25n0504_001:0776c11": "崇而敬重之。明心見性。了悟真空。為受持正教。",
    "X25n0504_001:0776c12": "天人皆生敬重。○大圓曰。此分是申明此經功",
    "X25n0504_001:0776c13": "德之所以勝。以足上十一分之義。初明處可敬。",
    "X25n0504_001:0776c14": "二明人可尊。三明處有佛。總是申明福勝之所",
    "X25n0504_001:0776c15": "以。",
    "X25n0504_001:0776c16": "復次須菩提。隨說是經。乃至四句偈等。當知此處一",
    "X25n0504_001:0776c17": "切世間天人阿修羅。皆應供養。如佛塔廟。何況有人",
    "X25n0504_001:0776c18": "盡能受持讀誦。",
    "X25n0504_001:0777a01": "如如居士曰。前兩言獲福。以受持與為他人說並",
    "X25n0504_001:0777a02": "提。恐學人徒逐章句。虗務福勝。而於第一義諦。未",
    "X25n0504_001:0777a03": "能思維修習。則自己不能成就。何能利益他人。故",
    "X25n0504_001:0777a04": "歸重受持以示說法之本。下文云何為人演說。正",
    "X25n0504_001:0777a05": "同此意。黃上彩曰。隨說。與後盡能相應。隨說是",
    "X25n0504_001:0777a06": "經四字。一氣貫注。不得分開。或半部。或一章。乃至",
    "X25n0504_001:0777a07": "最少如四句偈等。乃是隨舉經文之義。陳雄謂隨",
    "X25n0504_001:0777a08": "順眾生而說。則隨字屬聽法之人。王日休謂隨其",
    "X25n0504_001:0777a09": "所在之處。則隨字屬處。混入下文處字去。皆與盡",
    "X25n0504_001:0777a10": "能二字。不相呼應。疏云。隨說者。一節之般若也。",
    "X25n0504_001:0777a11": "盡能者。全體之般若也。世間天人阿修羅。謂天道",
    "X25n0504_001:0777a12": "人道及魔道也。塔。藏佛舍利者。廟。樹佛形像者。說",
    "X25n0504_001:0777a13": "是經。須跟定清淨不住相講。本清淨心說法。便是",
    "X25n0504_001:0777a14": "如來法身。恭敬之者。何殊塔廟。說經處。且尊敬如",
    "X25n0504_001:0777a15": "此。何況不但隨說。盡能受持讀誦者乎。",
    "X25n0504_001:0777a16": "須菩提。當知是人。成就最上第一希有之法。",
    "X25n0504_001:0777a17": "如如居士曰。經之所以貴於持說者。以此經為最",
    "X25n0504_001:0777a18": "上第一希有之法也。化導他人不妨隨說句偈。若",
    "X25n0504_001:0777a19": "自己成就。必期盡能受持。盡能之人。所成就之法。",
    "X25n0504_001:0777a20": "乃最上第一希有之法也。寧不愈感天人恭敬耶。",
    "X25n0504_001:0777a21": "受者。領會其意。思慧也。持者。服膺弗失。修慧也。對",
    "X25n0504_001:0777a22": "本曰讀。離本曰誦。聞慧也。論三慧次第。先讀誦。次",
    "X25n0504_001:0777a23": "受持。此云受持讀誦者。未受持而讀誦。領益猶淺。",
    "X25n0504_001:0777a24": "既受持而讀誦。取精乃深。萬行修持。俱攝在四字",
    "X25n0504_001:0777b01": "內。故能成就第一。盡能云者。金剛深慧無一不入。",
    "X25n0504_001:0777b02": "受持。是不從章句討生活者。最上第一希有之法。",
    "X25n0504_001:0777b03": "即前所云阿耨多羅三藐三菩提法也。正等正覺",
    "X25n0504_001:0777b04": "為第一。第一是體。最上。即無上。是第一之相。希有。",
    "X25n0504_001:0777b05": "是第一之用。所以下文止括第一。以該無上希有。",
    "X25n0504_001:0777b06": "不曰成就功德。而曰成就法者。以受持者成就善",
    "X25n0504_001:0777b07": "法。以利眾生。不徒以功德自了也。亦須法成就。然",
    "X25n0504_001:0777b08": "後功德成就。故下文乃言成就功德。",
    "X25n0504_001:0777b09": "若是經典所在之處。即為有佛。若尊重弟子。",
    "X25n0504_001:0777b10": "正解。不特持誦能感動而已。若是經典所在之處。",
    "X25n0504_001:0777b11": "即為有佛。不待外求。經在是。佛即在是。而大弟子",
    "X25n0504_001:0777b12": "亦在是。直是三寶共居。宋徵輿曰。若。猶言及。謂",
    "X25n0504_001:0777b13": "佛及佛弟子俱在也。如如居士曰。二若。字。不是",
    "X25n0504_001:0777b14": "虗字眼。乃成就第一者。意中深信之詞。蓋其智與",
    "X25n0504_001:0777b15": "理冥。視經典所在。則如有佛。即上文之見如來也。",
    "X25n0504_001:0777b16": "皈依護持。自視為尊重大乘之弟子。與文殊輩無",
    "X25n0504_001:0777b17": "異。即下文之荷擔如來也。否則末世之糟粕經典",
    "X25n0504_001:0777b18": "者多矣。若執塗人而告之曰。經典之有佛有弟子。",
    "X25n0504_001:0777b19": "豈不以為迂誕。金剛智珠云。經典在何處。即在",
    "X25n0504_001:0777b20": "此心。若盡能持誦之人。自心誦得此經。自心解得",
    "X25n0504_001:0777b21": "經義。自心體得無著無相之理。念念精進。常修佛",
    "X25n0504_001:0777b22": "行。即自心是佛。故曰即為有佛。是名佛子。故曰弟",
    "X25n0504_001:0777b23": "子。此三句。是讚持說者心常清淨。得真如妙性。自",
    "X25n0504_001:0777b24": "利利他。福勝恒沙布施。其為天人修羅供養也宜",
    "X25n0504_001:0777c01": "矣。",
    "X25n0504_001:0777c02": "△上言無為福勝。以是經法勝也。是經雖少至句",
    "X25n0504_001:0777c03": "偈。為人解說。即能破眾生之貪瞋癡而滅度之。故",
    "X25n0504_001:0777c04": "天人神鬼。皆供養起敬。況於盡能受持讀誦。則最",
    "X25n0504_001:0777c05": "上第一希有之法。是人定能成就之。更為天人所",
    "X25n0504_001:0777c06": "敬仰矣。一切諸佛。皆從此經出。故此經在處。即佛",
    "X25n0504_001:0777c07": "所在。即如護法之弟子所在。則此經即是正教所",
    "X25n0504_001:0777c08": "在。不以說時便有。不說便無。有人誦讀則在。無人",
    "X25n0504_001:0777c09": "誦讀則不在。所以繼往開來。傳法度人也。長水",
    "X25n0504_001:0777c10": "曰。何況二字。有二意。一是說經之處尚如此。而況",
    "X25n0504_001:0777c11": "說經之人。一是隨說四句尚如此。而況受持全經",
    "X25n0504_001:0777c12": "之人。觀當知此處。與當知是人。兩個當知字可見。",
    "X25n0504_001:0777c13": "大圓曰。此經受持。得最上法。故講經處。及經所",
    "X25n0504_001:0777c14": "在處。即當尊敬供養。正欲人處處見此經。在在持",
    "X25n0504_001:0777c15": "此經耳。然受持必先知經名。故下請名及受持法。",
    "X25n0504_001:0777c16": "○如法受持分第十三",
    "X25n0504_001:0777c17": "當依此般若之法。承受行持。○覺非曰。法名般",
    "X25n0504_001:0777c18": "若照見萬法皆空。法喻金剛。專指一真不壞。依",
    "X25n0504_001:0778a01": "此受持。便知本性湛然。一塵不染。法法頭頭。無",
    "X25n0504_001:0778a02": "非般若。大圓曰。此章特示經名。是一部經點",
    "X25n0504_001:0778a03": "眼處。這般若。是上半部經的眼目。下半部經的",
    "X25n0504_001:0778a04": "根原。即非般若。三句。是言智體無相。以見此經",
    "X25n0504_001:0778a05": "逈脫根塵。不拘文字也。此三句。根前非身名身",
    "X25n0504_001:0778a06": "來。伏下半無法得菩提之根。三千大千一段。是",
    "X25n0504_001:0778a07": "言法界非相。法法皆同般若也。伏下半一切法",
    "X25n0504_001:0778a08": "皆佛法之根。三十二相一段。是言佛身無相。例",
    "X25n0504_001:0778a09": "明法界無相。并顯智身無相也。至此方知非身",
    "X25n0504_001:0778a10": "大身的實落處。因以捨身功德喻之。",
    "X25n0504_001:0778a11": "爾時須菩提白佛言。世尊。當何名此經。我等云何奉",
    "X25n0504_001:0778a12": "持。",
    "X25n0504_001:0778a13": "如如居士曰。此經能成就第一法。則當立總題之",
    "X25n0504_001:0778a14": "名。俾可奉持。故以何名為請。前既言受持讀誦。此",
    "X25n0504_001:0778a15": "何以復言云何奉持。蓋受持讀誦。是修行常軌。空",
    "X25n0504_001:0778a16": "生妙悟所及。有求珠於罔象之意。佛嘉其問。故下",
    "X25n0504_001:0778a17": "文以所以二字徵之。盛註。佛說。皆經也。初稱言",
    "X25n0504_001:0778a18": "說章句。次稱法。第七段稱經。至此乃備言經勝。",
    "X25n0504_001:0778a19": "○佛告須菩提。是經名為金剛般若波羅蜜。以是名",
    "X25n0504_001:0778a20": "字。汝當奉持。",
    "X25n0504_001:0778a21": "大圓曰。上文言佛法皆從此經出。又言寶施不及",
    "X25n0504_001:0778a22": "持經。而未說出此經名目。欲知義趣。須先識名。因",
    "X25n0504_001:0778a23": "問示名。庶不使奉持無法。從前說降伏安住。並未",
    "X25n0504_001:0778a24": "說出般若。其間如度生破盡度相。布施破盡施相。",
    "X25n0504_001:0778b01": "見佛破盡身相。淨信破盡法相。是箇甚麼物如是",
    "X25n0504_001:0778b02": "堅固。如是猛利。說箇真如無為。猶是鈍置。全是般",
    "X25n0504_001:0778b03": "若的力用。喚作金剛劍。亦喚作金剛眼睛。此眼一",
    "X25n0504_001:0778b04": "開。則纖塵不留。四相俱掃。在四果非四果。在菩薩",
    "X25n0504_001:0778b05": "非菩薩。在佛非佛。在法非法。著不得一毫修證。一",
    "X25n0504_001:0778b06": "毫漸次。所以佛將此二字安名。又加以金剛二字。",
    "X25n0504_001:0778b07": "以見至堅至利。不與萬法為侶。乃一切俱空。一切",
    "X25n0504_001:0778b08": "具足。乃是到彼岸之般若。而非精進禪定分別之",
    "X25n0504_001:0778b09": "般若也。須菩提解空第一。非無般若。為他樂修阿",
    "X25n0504_001:0778b10": "蘭那行。亦只是精進禪定兼修之般若。而非無上",
    "X25n0504_001:0778b11": "正等正覺之金剛般若也。若不是世尊與他點破。",
    "X25n0504_001:0778b12": "則從前所說安住降伏之法。未免依舊落在修證",
    "X25n0504_001:0778b13": "差別路上去。安能使其涕淚俱下。頓見實相哉。所",
    "X25n0504_001:0778b14": "以佛但云以是名字。汝當奉持。直下一了百當。不",
    "X25n0504_001:0778b15": "可更贅一語也。如如曰。是經名為金剛般若波",
    "X25n0504_001:0778b16": "羅蜜。但躡上文。不攬下意。與題目之金剛般若波",
    "X25n0504_001:0778b17": "羅蜜。其義不同。因果無相。至於不可取。不可說。非",
    "X25n0504_001:0778b18": "法。非非法。生清淨心。是為金剛般若。得而無得。證",
    "X25n0504_001:0778b19": "福德性。以成大身。是為到彼岸。此中原無一切。故",
    "X25n0504_001:0778b20": "不壞於一切。能壞一切。而亦不必壞一切。鋒不利",
    "X25n0504_001:0778b21": "而銛。岸不移而到。故以強名耳。",
    "X25n0504_001:0778b22": "所以者何。",
    "X25n0504_001:0778b23": "言所以奉持者當何如。呼起下數節。",
    "X25n0504_001:0778b24": "須菩提。佛說般若波羅蜜。即非般若波羅蜜。是名般",
    "X25n0504_001:0778c01": "若波羅蜜。",
    "X25n0504_001:0778c02": "秦譯古本無此句。大圓曰。有名即有相。佛既教",
    "X25n0504_001:0778c03": "人離相。却立一箇經名。豈非又生一相。殊不知般",
    "X25n0504_001:0778c04": "若即非般若。本來無相。則名亦非名也。蓋般若即",
    "X25n0504_001:0778c05": "是人清淨心體上的一點靈光。把不住。取不得的。",
    "X25n0504_001:0778c06": "住處無方所。用處無痕迹。這箇面目。須在無所住",
    "X25n0504_001:0778c07": "而生其心識取。盤山云。心月孤圓。光吞萬象。圓覺",
    "X25n0504_001:0778c08": "經云。有照有覺。俱名障礙。所以般若即非般若。然",
    "X25n0504_001:0778c09": "而又不是無覺無照的。世尊於即非般若處轉一",
    "X25n0504_001:0778c10": "語曰。是名般若波羅蜜。離一切相。即一切法。盡大",
    "X25n0504_001:0778c11": "地無有一法是般若存住處。亦無有一法不是般",
    "X25n0504_001:0778c12": "若放光處。只此三句。逢有破有。逢空破空。并中道",
    "X25n0504_001:0778c13": "亦不立。描出箇金剛般若的樣子。分明為般若點",
    "X25n0504_001:0778c14": "睛。亦即為奉持二字點睛。○盛釋。此經從性體立",
    "X25n0504_001:0778c15": "名。中有真覺。為般若之智慧。如金剛之能斷。超證",
    "X25n0504_001:0778c16": "菩提。汝當奉持。只奉持此心而已。此心之外。別無",
    "X25n0504_001:0778c17": "般若波羅蜜。所謂即心即佛是也。佛恐人於句下",
    "X25n0504_001:0778c18": "求法。故云即非。覺性無體。何有於名。自說自翻。直",
    "X25n0504_001:0779a01": "欲使奉持之人。胸中不留一箇字脚。",
    "X25n0504_001:0779a02": "須菩提於意云何。如來有所說法不。○須菩提白佛",
    "X25n0504_001:0779a03": "言世尊。如來無所說。",
    "X25n0504_001:0779a04": "大圓曰。佛說般若三句。如來但為點醒。若向自家",
    "X25n0504_001:0779a05": "迴光一照。方知三句只是一句。一句實無一字。本",
    "X25n0504_001:0779a06": "來原是如此。所以如來急急問道。如來有所說法",
    "X25n0504_001:0779a07": "否。探他一探。空生便一句領過曰。如來無所說。只",
    "X25n0504_001:0779a08": "此一句便與如來打箇對同印子。與如來把手同",
    "X25n0504_001:0779a09": "行。此方是真能奉持的人。空生悟到這裏。已是十",
    "X25n0504_001:0779a10": "分圓滿。然而理上見則易。事上見則難。所以下文",
    "X25n0504_001:0779a11": "又將世界微塵發問。如如曰。善現已知名字當",
    "X25n0504_001:0779a12": "空。但經中如許深義。未免尚懷愛樂。佛恐其以空",
    "X25n0504_001:0779a13": "名字。即為清淨。故以是經所說之法問之。此與前",
    "X25n0504_001:0779a14": "如來有所說法耶。語同意異。前說字。承如我說法",
    "X25n0504_001:0779a15": "句。泛言教授。此說字。專言此經。空生直悟為無所",
    "X25n0504_001:0779a16": "說。既空其名。并空其義矣。前云無有定法如來可",
    "X25n0504_001:0779a17": "說。猶存空有二義。此直云如來無所說。所謂第一",
    "X25n0504_001:0779a18": "義諦無聲字也。前云佛說般若即非般若。猶作說",
    "X25n0504_001:0779a19": "般若觀。此則并無佛說之相。是奉持者之空觀也。",
    "X25n0504_001:0779a20": "○此第七番探驗。",
    "X25n0504_001:0779a21": "○須菩提於意云何。三千大千世界所有微塵是為",
    "X25n0504_001:0779a22": "多不。○須菩提言甚多。世尊。",
    "X25n0504_001:0779a23": "大圓曰。今人見到圓同太虗。無欠無餘田地。往往",
    "X25n0504_001:0779a24": "避三界如牢獄。視塵世如畏途。殊不知總是自家",
    "X25n0504_001:0779b01": "屋裏事。所以世尊將世界微塵。發箇問端。向這裏",
    "X25n0504_001:0779b02": "得箇活路。方不向無所說處坐定。空生只識得自",
    "X25n0504_001:0779b03": "己真空面目。至於大而世界。細而微塵。却沒有這",
    "X25n0504_001:0779b04": "箇心胸眼目。去包羅得他。辨析得他。故只於事相",
    "X25n0504_001:0779b05": "上答箇甚多。",
    "X25n0504_001:0779b06": "○須菩提。諸微塵。如來說非微塵。是名微塵(此示塵剎皆法身也)。如來說",
    "X25n0504_001:0779b07": "世界。非世界。是名世界。",
    "X25n0504_001:0779b08": "大圓曰。世尊只得與他點破。呼名而告之。這至多",
    "X25n0504_001:0779b09": "的微塵。眾生在裡許流轉。二乘向裡許脫離。若自",
    "X25n0504_001:0779b10": "如來看來。却是當體全空的。向即非微塵處與他",
    "X25n0504_001:0779b11": "安名曰是名微塵。依舊無所說也。如來說這三千",
    "X25n0504_001:0779b12": "大千世界。眾生向此中頭出頭沒。二乘向此外無",
    "X25n0504_001:0779b13": "生無滅。自如來視之。亦當體全空的。向即非世界",
    "X25n0504_001:0779b14": "處與他安名曰是名世界。依舊無所說也。如如",
    "X25n0504_001:0779b15": "曰。般若之體。離名字。離言說。離心緣。今名說俱離。",
    "X25n0504_001:0779b16": "心緣安在。因塵界乃有心緣。然塵界果為實有乎。",
    "X25n0504_001:0779b17": "微塵者。八萬四千塵勞也。世界者。眾生世界也。三",
    "X25n0504_001:0779b18": "千大千世界所有微塵。所謂眾生無邊。煩惱無盡",
    "X25n0504_001:0779b19": "也。空生曰甚多。尚帶情器。不知諸微塵佛說非微",
    "X25n0504_001:0779b20": "塵。塵勞本清淨。無塵可捨。既無可捨。則微塵何必",
    "X25n0504_001:0779b21": "不有。是名微塵而已。如來說世界非世界。世界皆",
    "X25n0504_001:0779b22": "法界。無世界可離。既無可離。則世界何必不有。是",
    "X25n0504_001:0779b23": "名世界而已。塵塵無礙。剎剎互融。是奉持者之假",
    "X25n0504_001:0779b24": "觀也。○盛釋。尊者既領說即無說之旨。世尊復舉",
    "X25n0504_001:0779c01": "塵性根性之皆空。為第八番探驗。以塵性言之。微",
    "X25n0504_001:0779c02": "塵是別。世界是總。聚塵成界。析界為塵。互成互破。",
    "X25n0504_001:0779c03": "體色皆空。佛謂文殊曰。在世離世。在塵離塵。是究",
    "X25n0504_001:0779c04": "竟法。即非塵非界之義也。故曰塵界是俗諦。非塵",
    "X25n0504_001:0779c05": "界是真諦。塵界不二是中諦。解義云。此說眾生",
    "X25n0504_001:0779c06": "性中妄念如世界中所有微塵。若能修般若無著",
    "X25n0504_001:0779c07": "無相之行。了妄念塵勞。即清淨法性。故云即非微",
    "X25n0504_001:0779c08": "塵。了妄即真。真妄俱泯。故云是名微塵。性無塵勞。",
    "X25n0504_001:0779c09": "即佛世界。性有塵勞。即眾生世界。了諸妄念。湛然",
    "X25n0504_001:0779c10": "空寂。故云非世界。證得法身。普見塵剎。應用無方。",
    "X25n0504_001:0779c11": "故云是名世界。決疑云。此示塵剎皆法身也。若",
    "X25n0504_001:0779c12": "以塵界觀之。則滿目萬象。森然塵境。若以非塵界",
    "X25n0504_001:0779c13": "觀之。則一道虗閒。真空真寂。所謂寂滅虗靈。寄森",
    "X25n0504_001:0779c14": "羅而顯象。縱橫幻境。歸一性而融真。圓旨云。般",
    "X25n0504_001:0779c15": "若心光。大包千界。細入微塵。長水云。盡十方世",
    "X25n0504_001:0779c16": "界是自己光明是也。",
    "X25n0504_001:0779c17": "須菩提於意云何。可以三十二相見如來不(此示法化冥一也)。○不也",
    "X25n0504_001:0779c18": "世尊。不可以三十二相得見如來。何以故。如來說三",
    "X25n0504_001:0780a01": "十二相。即是非相。是名三十二相。",
    "X25n0504_001:0780a02": "大圓曰。如來說到這裏。將如來非身的大身。一時",
    "X25n0504_001:0780a03": "寫出。猶恐空生未會。却將從前所問明的身相。重",
    "X25n0504_001:0780a04": "來點撥他。曹溪云。觀相原妄。無可指陳。不妨相。",
    "X25n0504_001:0780a05": "即無相。故曰即非身相。觀性原真。塵塵妙覺。不妨",
    "X25n0504_001:0780a06": "無相即相。故曰是名三十二相。疏云。非相假名",
    "X25n0504_001:0780a07": "身相。只以身為非身。不是遣除身。別有一非身也。",
    "X25n0504_001:0780a08": "亦非遣相別有無相。相無不一不異。如如曰。善現",
    "X25n0504_001:0780a09": "前云不可以身相見如來。是偏說虗空。此云不可",
    "X25n0504_001:0780a10": "以三十二相見如來。是了知應化。悟境懸殊。蓋說",
    "X25n0504_001:0780a11": "身相非相者。乃翻結業成解脫。故佛曰即見如來。",
    "X25n0504_001:0780a12": "說三十二相非相者。別有為於無為。故空生曰不",
    "X25n0504_001:0780a13": "可見如來。是真不為法輪轉者。即應化離應化。是",
    "X25n0504_001:0780a14": "奉持者之中觀也。決疑。此離應化示法化冥一",
    "X25n0504_001:0780a15": "也。三十二相。本非無相。而相即非相。則化身即法",
    "X25n0504_001:0780a16": "身矣。三身一體。莫謂有相非佛也。圓旨云。上文",
    "X25n0504_001:0780a17": "佛言。塵界俱是心光。則當身自不作色相會。宜空",
    "X25n0504_001:0780a18": "生之應聲如響也。王日詮曰。所說之法。既是無",
    "X25n0504_001:0780a19": "法。則所現應身。亦豈有身。觀世界微塵可見矣。應",
    "X25n0504_001:0780a20": "身三十二。相即是無相。應本無應。法身無相。即是",
    "X25n0504_001:0780a21": "三十二相。法本無法。法應不異塵界一如。此與下一",
    "X25n0504_001:0780a22": "合理相分互發。此先喻而後身。下先身而後喻也。",
    "X25n0504_001:0780a23": "○須菩提。若有善男子善女人。以恒河沙等身命布",
    "X25n0504_001:0780a24": "施。若復有人。於此經中乃至受持。四句偈等。為他人",
    "X25n0504_001:0780b01": "說。其福甚多。",
    "X25n0504_001:0780b02": "大圓曰。世間最寶惜者身命。非千界七寶之比。然",
    "X25n0504_001:0780b03": "猶見有身可捨。是未知身相即非身相也。猶見布",
    "X25n0504_001:0780b04": "施有恒河沙之多。是未知布施不住於相也。自救",
    "X25n0504_001:0780b05": "不了。終成苦果。若受持演說。自度度人。俱離名相。",
    "X25n0504_001:0780b06": "施等虗空。豈不天壤懸殊哉。正解云。受持是法",
    "X25n0504_001:0780b07": "身因。故福最為殊勝。經文前以奉持始。後以奉持",
    "X25n0504_001:0780b08": "終。極宜留意。蓋真能奉持者。稱性而行。本心而現。",
    "X25n0504_001:0780b09": "莫非金剛全體。○如如曰。自隨說自經至此。以奉",
    "X25n0504_001:0780b10": "持顯無相之殊勝也。統括其意。謂說法先觀受持。",
    "X25n0504_001:0780b11": "受持期於成就。今奉持是經者。空名字相。空言說",
    "X25n0504_001:0780b12": "相。離塵界相。離應化相。如此成就。豈非第一希有。",
    "X25n0504_001:0780b13": "以此為他人說。是以第一希有之法。利益他人。故",
    "X25n0504_001:0780b14": "其福甚多。無相之殊勝顯然矣。盛釋。此仍結到",
    "X25n0504_001:0780b15": "持經福德。初以大千寶施較經勝。次以河沙寶施",
    "X25n0504_001:0780b16": "較經勝。皆外財也。至此說到身命布施。是內財也。",
    "X25n0504_001:0780b17": "較財施雖優。總是有漏因果。此為下文較量身命",
    "X25n0504_001:0780b18": "之始。",
    "X25n0504_001:0780b19": "△此分是一部經點眼處。所以者下。申言般若以",
    "X25n0504_001:0780b20": "答奉持之法。般若即非般若三句。言智體無相。以",
    "X25n0504_001:0780b21": "見此經逈脫根塵。不拘文字。隨引塵界色身對顯",
    "X25n0504_001:0780b22": "之。正見塵界全是法界色身。不異智身。法身無邊。",
    "X25n0504_001:0780b23": "功德亦無邊矣。故以捨身功德。不及受持結之。",
    "X25n0504_001:0780b24": "宗通云。是經離文字相。故無所說。離煩惱相。故非",
    "X25n0504_001:0780c01": "微塵。離人天相。故非世界。乃至離佛色身。故非三",
    "X25n0504_001:0780c02": "十二相。離般若自性。故非般若波羅蜜。如此法門。",
    "X25n0504_001:0780c03": "能受持者。豈非成就第一希有之法。寶施身命施。",
    "X25n0504_001:0780c04": "安足彷彿其萬一乎。故下文但讚歎能契此理。轉",
    "X25n0504_001:0780c05": "教人者。其福無量。○憨山曰。空生未聞此法時。其",
    "X25n0504_001:0780c06": "心未安。初請降伏。以所知所見。滿目塵境。眾生與",
    "X25n0504_001:0780c07": "佛。穢淨殊途。取捨異趣。故其心不安。難以降伏。特",
    "X25n0504_001:0780c08": "起種種疑情。初疑眾生難度。則告以眾生本空。又",
    "X25n0504_001:0780c09": "疑佛果難求。則告以佛不必求。次疑布施難周。則",
    "X25n0504_001:0780c10": "告以三輪體空。次疑佛土難嚴。則告以心淨則嚴。",
    "X25n0504_001:0780c11": "次疑報身無寄。則告以法身無依。到此空生羣疑",
    "X25n0504_001:0780c12": "氷釋。佛心披露。故領旨請名也。佛隨說隨掃。空生",
    "X25n0504_001:0780c13": "言下即悟。於說法處。已能領會矣。佛更欲其處處",
    "X25n0504_001:0780c14": "如此領會。如細而微塵。大而世界。妙至三十二相。",
    "X25n0504_001:0780c15": "都無所著。方是般若法。方是真受持。故皆非之而",
    "X25n0504_001:0780c16": "皆是名也。",
    "X25n0504_001:0780c17": "○離相寂滅分第十四",
    "X25n0504_001:0780c18": "脫離一切形相。則真心寂靜。妄念消滅。○此實",
    "X25n0504_001:0781a01": "證諸相悉是非相。而持經意已完。覺非曰。本",
    "X25n0504_001:0781a02": "性空寂。原來無相。直至割截身體。如風過空。方",
    "X25n0504_001:0781a03": "是離相實際處。○此空生聞經深解。言信心清",
    "X25n0504_001:0781a04": "淨。即生實相。如來印可其說。因教從解起行。於",
    "X25n0504_001:0781a05": "六波羅蜜上。一一離相發心。以利益眾生也。○",
    "X25n0504_001:0781a06": "此分通段。不出理行果三法。既示實相之理。令",
    "X25n0504_001:0781a07": "人信解。又明無住之行。使人修行。又顯無得之",
    "X25n0504_001:0781a08": "報。令人證入。三法已明。正說畢矣。故此下至十",
    "X25n0504_001:0781a09": "六分。但顯勝功德。勸讚流通。",
    "X25n0504_001:0781a10": "爾時須菩提聞說是經。深解義趣。涕淚悲泣而白佛",
    "X25n0504_001:0781a11": "言。",
    "X25n0504_001:0781a12": "大圓曰。空生知捨命所感之福。不如持說。心悟真",
    "X25n0504_001:0781a13": "空無相之義趣。傷其覺悟之晚。故感極涕零也。空",
    "X25n0504_001:0781a14": "生向在實相上用心。未向諸相非相處開眼。所以",
    "X25n0504_001:0781a15": "法見未忘。如來點出經名般若。然後透出金剛眼",
    "X25n0504_001:0781a16": "睛。方知實相即是非相。眾生四相即是非相。凡聖",
    "X25n0504_001:0781a17": "情盡。人法雙忘。一切相離。目前依正根塵。無非是",
    "X25n0504_001:0781a18": "佛境界。所謂深解義趣也。義乃名中之義。經以般",
    "X25n0504_001:0781a19": "若為名。般若以破相為主。不住於相。便是此經之",
    "X25n0504_001:0781a20": "義。義之究竟歸著處為趣。不住於相。即生實相。便",
    "X25n0504_001:0781a21": "是義中之趣。空生解後。既喜其聞。且悲其晚。又愍",
    "X25n0504_001:0781a22": "當時眾生。及未來眾生。聾瞽是法。不覺涕淚俱下",
    "X25n0504_001:0781a23": "也。",
    "X25n0504_001:0781a24": "希有世尊。佛說如是甚深經典。我從昔來所得慧眼。",
    "X25n0504_001:0781b01": "未曾得聞如是之經。",
    "X25n0504_001:0781b02": "大圓曰。前贊希有。在度生上說。此贊希有。在說法",
    "X25n0504_001:0781b03": "處說。前淺後深。佛說如是甚深經典。不惟人空。而",
    "X25n0504_001:0781b04": "且法空。并般若智相亦空。昔得慧眼。止空人執。今",
    "X25n0504_001:0781b05": "聞是經。并空法執。歎其希有。因欲起教以示未來。",
    "X25n0504_001:0781b06": "如如曰。兩聞字要重看。與前願樂欲聞聞字相。",
    "X25n0504_001:0781b07": "應如是說須如是聞。乃足荷其護囑。聞說是經三",
    "X25n0504_001:0781b08": "句。是結集者摹寫空生之聞境。我從昔來三句。是",
    "X25n0504_001:0781b09": "空生自寫其聞境。不直曰深解義趣。先曰聞說是",
    "X25n0504_001:0781b10": "經。惟聞乃能解也。",
    "X25n0504_001:0781b11": "世尊。若復有人。得聞是經。信心清淨。即生實相。當知",
    "X25n0504_001:0781b12": "是人。成就第一希有功德。",
    "X25n0504_001:0781b13": "大圓曰。空生自陳己悟。猶恐會上有聲聞小乘。聞",
    "X25n0504_001:0781b14": "而未必信者。故言若復有人得聞是經。而信得此",
    "X25n0504_001:0781b15": "外別無有法。此中亦無法相可得。人執法執俱捐。",
    "X25n0504_001:0781b16": "人空法空雙顯。便見真實性相。即從此無相中生",
    "X25n0504_001:0781b17": "出。猶鑑空即能照也。這箇得聞。便是聞慧清淨。這",
    "X25n0504_001:0781b18": "箇信心。便是思慧清淨。這箇實相。便是修慧清淨。",
    "X25n0504_001:0781b19": "全體真如。實相未生。縱修功德。不出有為有漏作",
    "X25n0504_001:0781b20": "用。總是染緣幻相。實相既生。法身中具有恒沙性",
    "X25n0504_001:0781b21": "功德。自然觸處圓成。皆是第一義諦。故云希有。變",
    "X25n0504_001:0781b22": "福言功者。功成果滿。福不足道也。蓮師云。實相",
    "X25n0504_001:0781b23": "二字。是如來實地功夫。若未從實相處修持泛言",
    "X25n0504_001:0781b24": "空相。便落寂滅。何處發生。故言實相。以使人從此",
    "X25n0504_001:0781c01": "實地生出空相。從此修持也。陳雄曰。性中具如",
    "X25n0504_001:0781c02": "來法身。是之謂實相。夫悟理而至於證實相。吾知",
    "X25n0504_001:0781c03": "成就法身。功德莫出其右。故云第一希有。李騰",
    "X25n0504_001:0781c04": "芳曰。信心者。信及無我等四相。而修不住相之行",
    "X25n0504_001:0781c05": "也。清淨者。即人法兩空之心。不住於相也。實相者。",
    "X25n0504_001:0781c06": "即清淨法身。非有非無。不生不滅。如如不動者也。",
    "X25n0504_001:0781c07": "則生實相者。蓋人心本自清淨。以住相故生虗妄。",
    "X25n0504_001:0781c08": "以不住相故生實相。因對虗妄說。故說實相。因對",
    "X25n0504_001:0781c09": "虗妄滅。即說實相生。實則相歸無相。生豈有生。故",
    "X25n0504_001:0781c10": "空生自下轉語云。是實相者。即是非相。",
    "X25n0504_001:0781c11": "世尊。是實相者。即是非相。是故如來說名實相。",
    "X25n0504_001:0781c12": "空生又恐人聞實相之名。遂生實相之想。急轉一",
    "X25n0504_001:0781c13": "語掃之。是實相者。所謂真體全空。二邊不立。中道",
    "X25n0504_001:0781c14": "不安。如太虗空。無形相可以執著。故云即是非相。",
    "X25n0504_001:0781c15": "集解。實相。即是本性空淨。非有少法可尋的相。",
    "X25n0504_001:0781c16": "若執經求悟。便拋却自己真經。畢竟非實。又如",
    "X25n0504_001:0781c17": "來以非相為實相。以有相為幻相。只說實相無相。",
    "X25n0504_001:0781c18": "不是說無實相也。莫要錯會。又既曰實相。又曰",
    "X25n0504_001:0782a01": "非相。既曰非相。又曰實相。譬如虗空。於十方中求",
    "X25n0504_001:0782a02": "不可得。然非無虗空也。",
    "X25n0504_001:0782a03": "世尊。我今得聞如是經典。信解受持。不足為難。若當",
    "X25n0504_001:0782a04": "來世後五百歲。其有眾生得聞是經。信解受持。是人",
    "X25n0504_001:0782a05": "即為第一希有。",
    "X25n0504_001:0782a06": "如如曰。空生甫幸自聞。即以能聞望人。且望來世",
    "X25n0504_001:0782a07": "後五百歲之眾生。一則曰第一。再則曰第一。與佛",
    "X25n0504_001:0782a08": "之以獲福歆動持說者。同一惓切。蓋實知受持讀",
    "X25n0504_001:0782a09": "誦。能成就第一法也。又恐眾生誤。認受持讀誦。全",
    "X25n0504_001:0782a10": "在章句。於自家善根不能生發。故先言信以清淨。",
    "X25n0504_001:0782a11": "次言信解。以示受持讀誦之本。盛釋。此尊者深",
    "X25n0504_001:0782a12": "信法勝。既曉同會大眾。更欲流傳末世也。得聞。是",
    "X25n0504_001:0782a13": "聞慧。信解。是思慧。受持。是修慧。信中又具四義。一",
    "X25n0504_001:0782a14": "信萬法不外一心。二信是經決能開性靈出生死。",
    "X25n0504_001:0782a15": "三信眾生各具一心三般若。四信日用中心體空",
    "X25n0504_001:0782a16": "寂。便是受持大法力。故云第一希有。下文復徵希",
    "X25n0504_001:0782a17": "有之故。",
    "X25n0504_001:0782a18": "何以故。此人無我相。無人相。無眾生相。無壽者相。",
    "X25n0504_001:0782a19": "何以見其希有。正以此經義甚深。非僅受持文字。",
    "X25n0504_001:0782a20": "可稱信解。惟四相俱無。所以能悟般若妙義。信解",
    "X25n0504_001:0782a21": "受持也。○此人空也。",
    "X25n0504_001:0782a22": "所以者何。我相即是非相。人相眾生相壽者相即是",
    "X25n0504_001:0782a23": "非相。",
    "X25n0504_001:0782a24": "又須知是人所以能持是經而無四相者何也。為",
    "X25n0504_001:0782b01": "他信心清淨。了知五蘊本來空寂。我相即是非相。",
    "X25n0504_001:0782b02": "彼此原來絕待。人相即是非相。萬象一法所印。眾",
    "X25n0504_001:0782b03": "生即非眾生。億劫不出剎那。壽者即非壽者。既悟",
    "X25n0504_001:0782b04": "諸相非相之旨。四相所以不煩斷滅。而當體全空",
    "X25n0504_001:0782b05": "也。此法空也。",
    "X25n0504_001:0782b06": "何以故。離一切諸相。即名諸佛。",
    "X25n0504_001:0782b07": "又何以知四相非相。蓋但云無相。二乘亦能。止得",
    "X25n0504_001:0782b08": "人空。既知相即非相。則法本無法。法相空。則空見",
    "X25n0504_001:0782b09": "亦忘。淨悟三空。契合實理。性靈發現。可證清淨法",
    "X25n0504_001:0782b10": "身矣。此并空見亦忘也。如如曰。前云見諸相非",
    "X25n0504_001:0782b11": "相即見如來。末指其如何見。言一切諸佛從此經",
    "X25n0504_001:0782b12": "出。末指其如何出。今解悟所到。作決定義。曰離一",
    "X25n0504_001:0782b13": "切諸相。即名諸佛。如是見如是出也。妙在離字。凡",
    "X25n0504_001:0782b14": "無與有對。非與是對。離則有無雙遣。是非不立。無",
    "X25n0504_001:0782b15": "妄無真。湛然圓覺。故佛重言以印之。",
    "X25n0504_001:0782b16": "○佛告須菩提。如是如是。若復有人得聞是經。不驚",
    "X25n0504_001:0782b17": "不怖不畏。當知是人。甚為希有。",
    "X25n0504_001:0782b18": "須菩提信生實相。我法兼忘。直至相盡名佛。言言",
    "X25n0504_001:0782b19": "見諦。深契如來之旨。故以如是如是印可之。不惟",
    "X25n0504_001:0782b20": "信解受持為希有。聞是經而不驚其言之過。不怖",
    "X25n0504_001:0782b21": "其道之高。不畏其行之難。此人亦為希有。下徵其",
    "X25n0504_001:0782b22": "故。如如曰。佛慮善現。執第一之見。仍未離相。故",
    "X25n0504_001:0782b23": "纔為印許。隨以竿頭進步。奪其所據。蓋善現深解",
    "X25n0504_001:0782b24": "悲泣。悲生於喜。喜生於驚。驚則怖與畏相因而起。",
    "X25n0504_001:0782c01": "終有第一之相在。故說此示之。不驚不怖不畏之",
    "X25n0504_001:0782c02": "詣甚深。須得於信解受持之後。驚者。愕也。怖者。恐",
    "X25n0504_001:0782c03": "也。畏者。猶豫也。驚與愛對。怖與樂對。畏與銳對。人",
    "X25n0504_001:0782c04": "能智與理冥。不生愛想。不作樂想。渾無銳精。則可",
    "X25n0504_001:0782c05": "以名此。",
    "X25n0504_001:0782c06": "何以故。須菩提。如來說第一波羅蜜。即非第一波羅",
    "X25n0504_001:0782c07": "蜜。是名第一波羅蜜。",
    "X25n0504_001:0782c08": "空生既能深解。如來便要他實實去行六度。故此",
    "X25n0504_001:0782c09": "下以六波羅蜜示之。大圓曰。六波羅蜜中般若",
    "X25n0504_001:0782c10": "是法身正因。餘五度為助緣。法身最大最無上。惟",
    "X25n0504_001:0782c11": "般若能成就法身。故云第一。前言般若即非般若。",
    "X25n0504_001:0782c12": "是就般若一波羅蜜而言。自無體性也。此第一即",
    "X25n0504_001:0782c13": "非第一。是對餘五波羅蜜而言。而說六度總一般",
    "X25n0504_001:0782c14": "若萬行同成第一。以起下忍辱布施。離一切相之",
    "X25n0504_001:0782c15": "意也。如如曰。非第一者。是清淨之心。是名第一",
    "X25n0504_001:0782c16": "者。乃圓證之旨。圓旨云。須菩提所云希有者。是",
    "X25n0504_001:0782c17": "能見實相之人。佛所云希有者。乃實相現前。而不",
    "X25n0504_001:0782c18": "驚不怖不畏之人也。蓋金剛般若。貫徹五度。為第",
    "X25n0504_001:0783a01": "一波羅蜜。然不驚怖而作第一會者。是名第一。有",
    "X25n0504_001:0783a02": "驚怖則非清淨心相矣。何得為第一希有乎。",
    "X25n0504_001:0783a03": "須菩提。忍辱波羅蜜。如來說非忍辱波羅蜜。是名忍",
    "X25n0504_001:0783a04": "辱波羅蜜。",
    "X25n0504_001:0783a05": "秦譯及古本無是名句。如如曰。前云非般若波",
    "X25n0504_001:0783a06": "羅蜜。非第一波羅蜜。猶恐眾生未能通達於五度。",
    "X25n0504_001:0783a07": "故再拈忍辱示之。持戒。精進。禪定。般若。悉在心上",
    "X25n0504_001:0783a08": "修習。布施。忍辱。則見於應為。菩薩饒益有情。正於",
    "X25n0504_001:0783a09": "應為徵心。故經中言布施忍辱以攝餘度。起修貴",
    "X25n0504_001:0783a10": "於能捨。故以布施攝修。得果貴於能忘。故以忍辱",
    "X25n0504_001:0783a11": "攝果。大圓曰。六度中最難離相者。無如忍辱一",
    "X25n0504_001:0783a12": "度。被人毀害曰辱。我能安受曰忍。此見性之後。習",
    "X25n0504_001:0783a13": "定修慧。最緊要關頭。所以菩薩當行忍辱波羅蜜。",
    "X25n0504_001:0783a14": "然見有辱可忍。即不能忍矣。此忍辱原從般若而",
    "X25n0504_001:0783a15": "出。本源之心。寂然不動。外不見有所辱之相。內不",
    "X25n0504_001:0783a16": "見有能忍之心。是般若體中。本無我人。誰加誰忍。",
    "X25n0504_001:0783a17": "何以故。須菩提。如我昔為歌利王割截身體(一證)。我於爾",
    "X25n0504_001:0783a18": "時。無我相。無人相。無眾生相。無壽者相。",
    "X25n0504_001:0783a19": "徵其所以忍辱非忍辱者。將己行之行證之。集",
    "X25n0504_001:0783a20": "解。忍辱實有此事相。何以言非忍辱。只為能離四",
    "X25n0504_001:0783a21": "相故。如來引己事明之。歌利。華言極惡。如來昔因",
    "X25n0504_001:0783a22": "中。證初地已。山居修道。王帶宮女出獵。因倦而寢。",
    "X25n0504_001:0783a23": "諸人入山禮仙。王覺大怒。入山尋之。問仙得果否。",
    "X25n0504_001:0783a24": "答曰未得。又問以何為戒。答曰以忍為戒。王割其",
    "X25n0504_001:0783b01": "耳。容顏不變。又劓其鼻。截其手。其臣爭諫不聽。四",
    "X25n0504_001:0783b02": "天王雨沙石。王怖畏懺悔。仙復身如故。王後皈信",
    "X25n0504_001:0783b03": "受記。",
    "X25n0504_001:0783b04": "何以故。我於往昔節節支解時。若有我相人相眾生",
    "X25n0504_001:0783b05": "相壽者相。應生嗔恨(反明非忍)。",
    "X25n0504_001:0783b06": "有四相。便見有辱。有辱即有恨。有恨即有忍。有忍",
    "X25n0504_001:0783b07": "即有住。住於有忍。即非無忍矣。如來惜己苦行。轉",
    "X25n0504_001:0783b08": "人貪嗔。若有嗔恨。則被截者與加害者。同一無明。",
    "X25n0504_001:0783b09": "即非慈悲。何能化導。○盛云。上言第一波羅蜜。此",
    "X25n0504_001:0783b10": "又於六波羅蜜中。舉一忍辱。以證身命亦無住也。",
    "X25n0504_001:0783b11": "說非忍辱。是忍而無忍。如我一證。是極苦忍亦非",
    "X25n0504_001:0783b12": "忍也。無四相。正明非忍。與前度生無四相。持經無",
    "X25n0504_001:0783b13": "四相。互為發明。見得名雖忍辱。體總般若。如菩薩",
    "X25n0504_001:0783b14": "苦行。直造本源。不成苦果。",
    "X25n0504_001:0783b15": "須菩提。又念過去於五百世作忍辱仙人(又一證)。於爾所世。",
    "X25n0504_001:0783b16": "無我相。無人相。無眾生相。無壽者相。",
    "X25n0504_001:0783b17": "且此忍辱之行。不但於歌利王如此。未遇歌利以",
    "X25n0504_001:0783b18": "前。曾於過去五百世作忍辱仙人。修忍辱之行。已",
    "X25n0504_001:0783b19": "經脫離四相。住世已無四相之累。歷劫自能頓悟",
    "X25n0504_001:0783b20": "真空。言佛所修。非止一世一事也。是知忍辱乃學",
    "X25n0504_001:0783b21": "道之先務。首要破其嗔心。方離四相。○四相總歸",
    "X25n0504_001:0783b22": "我相。我相於布施忍辱。盤結甚堅。故此疊言忍辱",
    "X25n0504_001:0783b23": "無相。下又言布施無住。無非示菩薩以無我之義。",
    "X25n0504_001:0783b24": "是故須菩提。菩薩應離一切相。(五字總貫下文)發阿耨多羅",
    "X25n0504_001:0783c01": "三藐三菩提心。",
    "X25n0504_001:0783c02": "如如曰。以上詳言離相。以立修行之準。此乃就發",
    "X25n0504_001:0783c03": "心者說。佛意謂聞經之人。去佛甚遠。而能無驚怖",
    "X25n0504_001:0783c04": "諸相。忍辱仙人尚未成佛。而已無我等四相。汝莫",
    "X25n0504_001:0783c05": "謂離一切相。是諸佛極詣。菩薩皆當以此發心者",
    "X25n0504_001:0783c06": "也。經中言菩薩無四相。即言眾生無四相。言眾生",
    "X25n0504_001:0783c07": "無法相無非法相。即言如來非法非非法。言離一",
    "X25n0504_001:0783c08": "切相名諸佛。即言應離一切相發菩提心。總是平",
    "X25n0504_001:0783c09": "等本際。決定眾生是佛也。空生前問。如何住降。不",
    "X25n0504_001:0783c10": "問如何發心。佛却示以離相發心。所謂本起因地。",
    "X25n0504_001:0783c11": "澄水必於其原。滋木必於其本。識得離相發心。不",
    "X25n0504_001:0783c12": "必別求住降矣。",
    "X25n0504_001:0783c13": "(此段為離相提挈要旨處)不應住色生心。不應住聲香味觸法生心。應生無所",
    "X25n0504_001:0783c14": "住心(點明問意)。若心有住。即為非住。",
    "X25n0504_001:0783c15": "如如曰。離相發心。則所發之心。即無所住之心也。",
    "X25n0504_001:0783c16": "發則生矣。故不應住色生心。不應住聲香味觸法",
    "X25n0504_001:0783c17": "生心。即生無所住心可也。不應住色二句。已見上",
    "X25n0504_001:0783c18": "文。此更申言上是不應以有住生心。此是不應生",
    "X25n0504_001:0784a01": "有住之心。意微有異。前云應無所住而生其心。恐",
    "X25n0504_001:0784a02": "人認作兩層。有無所住之心。又有所生之心。轉非",
    "X25n0504_001:0784a03": "清淨。故直曰生無所住心。言生此原無所所住之",
    "X25n0504_001:0784a04": "心。更不必以無所住而生也。前云不住於相。及應",
    "X25n0504_001:0784a05": "如所教住。義原合一。此云若心有住即為非住。合",
    "X25n0504_001:0784a06": "一之義。於此發明。大圓曰。要離我人四相先離",
    "X25n0504_001:0784a07": "六塵。我人四相。由住著六塵而起也。不應住色等",
    "X25n0504_001:0784a08": "者。誡著相生心而修行也。應無所住等者。勸離相",
    "X25n0504_001:0784a09": "生心而修行也。若心有住。即為非住者。謂住於色",
    "X25n0504_001:0784a10": "等。即不住於菩提。入此出彼。幾微之際。不可不慎。",
    "X25n0504_001:0784a11": "是故佛說。菩薩心。不應住色布施。須菩提。菩薩為利",
    "X25n0504_001:0784a12": "益一切眾生故。(各本無故字)應如是布施。",
    "X25n0504_001:0784a13": "盛云。不應住色布施。又承不住生心。結歸離相本",
    "X25n0504_001:0784a14": "旨。此色字。只應作相字看。如如曰。此色字。該聲",
    "X25n0504_001:0784a15": "香味觸法在內。上先言不住相等布施。再言不住",
    "X25n0504_001:0784a16": "色等生心。此則言不住色等生心。即不住色布施。",
    "X25n0504_001:0784a17": "以融合上文兩義。○上文詳言離一切相。至於無",
    "X25n0504_001:0784a18": "所不空。慮空生因此。遂以己所證無生。即是佛之",
    "X25n0504_001:0784a19": "離一切相。而於一切眾生置之度外。故急呼而示",
    "X25n0504_001:0784a20": "之。布施。指法施言。滅度眾生。即是利益眾生。佛恐",
    "X25n0504_001:0784a21": "行人認無滅度為虗無。故以利益二字指示實際。",
    "X25n0504_001:0784a22": "蓋必利人福德。益人智慧。實實有其功用。始成其",
    "X25n0504_001:0784a23": "滅度。此是菩薩宏誓之量。勸修之本。上文離一切",
    "X25n0504_001:0784a24": "諸相。總為此耳。因眾生住著根塵。故廣行化導。若",
    "X25n0504_001:0784b01": "布施者。先有住著。何以化彼住著之心。所以決當",
    "X25n0504_001:0784b02": "如是布施。然後自性獲清淨無為功德。而眾生亦",
    "X25n0504_001:0784b03": "受清淨無為之利益也。",
    "X25n0504_001:0784b04": "如來說一切諸相。即是非相。又說一切眾生。即非眾",
    "X25n0504_001:0784b05": "生。",
    "X25n0504_001:0784b06": "大圓曰。所謂應離相布施。不聞如來之言耶。如來",
    "X25n0504_001:0784b07": "說一切諸相。因緣所生。盡是假合。相即非相。一切",
    "X25n0504_001:0784b08": "眾生。悉皆佛子。迷則為眾生。悟則不是眾生。生即",
    "X25n0504_001:0784b09": "非生。夫相既非相。則布施有何色相可住。眾生既",
    "X25n0504_001:0784b10": "非眾生。豈可以有相之布施利益之乎。集解。又",
    "X25n0504_001:0784b11": "將本來寂滅生佛同源的法性說明。以見相無可",
    "X25n0504_001:0784b12": "住之故。正解。一切諸相是法境。即是非相。顯法",
    "X25n0504_001:0784b13": "空。一切眾生是人境。即非眾生。顯人空。然此人法",
    "X25n0504_001:0784b14": "二相。本是空無。眾生不知。妄執為有。如來說者。意",
    "X25n0504_001:0784b15": "令知而離之也。○經貫云。此節結前起後。如來一",
    "X25n0504_001:0784b16": "切諸相二句。承上菩薩應離一切相。以結前諸相",
    "X25n0504_001:0784b17": "非相意。一切眾生二句。因上詳言利益眾生。恐人",
    "X25n0504_001:0784b18": "又生眾生相。故又舉眾二字詳明之。以結前滅度",
    "X25n0504_001:0784b19": "無量眾生。實無滅度意。一切諸相非相者。謂諸相",
    "X25n0504_001:0784b20": "非本性所有而離之。乃本性所無而為非相。不但",
    "X25n0504_001:0784b21": "不應住。原無可住也。一切眾生非眾生者。各明本",
    "X25n0504_001:0784b22": "性離一切相即是諸佛也。",
    "X25n0504_001:0784b23": "須菩提。如來是真語者。實語者。如語者。不誑語者。不",
    "X25n0504_001:0784b24": "異語者。須菩提。如來所得法。此法無實無虗(點明問意)。",
    "X25n0504_001:0784c01": "佛恐人不契無相之理。或疑佛語轉說轉深。故以",
    "X25n0504_001:0784c02": "五語堅人信心。是語真實。無妄無虗。是語如如。契",
    "X25n0504_001:0784c03": "真如理。非欺誑之語。非變易怪異之語。總是說無",
    "X25n0504_001:0784c04": "上菩提。欲人了悟佛法耳。如如曰。如來所語之",
    "X25n0504_001:0784c05": "法。即如來所得之法也。前云不應取法。何又言得",
    "X25n0504_001:0784c06": "法。蓋非其有者為取。還吾所有者為得。此心空空",
    "X25n0504_001:0784c07": "洞洞。萬法從此而生。取則失其空洞之原。心失則",
    "X25n0504_001:0784c08": "法失。無取則還吾本來清淨地。心得則法得。此法",
    "X25n0504_001:0784c09": "字見其別於小法。前言虗空。言虗妄。恐執此則礙",
    "X25n0504_001:0784c10": "於實。言生實信。言以此為實。恐執此又礙於虗。故",
    "X25n0504_001:0784c11": "又并空之曰無實無虗。此所謂不二法門也。大",
    "X25n0504_001:0784c12": "圓曰。此即空不空如來藏也。非實故六度兼行。而",
    "X25n0504_001:0784c13": "心不住於有。非虗故離一切相。而法未始墮於無。",
    "X25n0504_001:0784c14": "定慧齊行。寂感一致。正是菩提妙境。佛之所得者",
    "X25n0504_001:0784c15": "此也。所說者此也。李云。此法即此心。無實者。心",
    "X25n0504_001:0784c16": "體空寂。無虗者。妙用無方。盛云。法乃無為真如",
    "X25n0504_001:0784c17": "之法。法體空寂。無相可得。故云無實。非相即相。有",
    "X25n0504_001:0784c18": "真空體。故云無虗。不得言中執有。不得離言執無。",
    "X25n0504_001:0785a01": "即無住也。蓮師云。虗實二字。合說有味。虗中想",
    "X25n0504_001:0785a02": "出實際。實中想出虗理。虗實相形。乃成如來妙法。",
    "X25n0504_001:0785a03": "須菩提。若菩薩心住於法。而行布施。如人入闇。則無",
    "X25n0504_001:0785a04": "所見。若菩薩心不住法。而行布施(即指法施)。如人有目。日光明",
    "X25n0504_001:0785a05": "照見種種色。",
    "X25n0504_001:0785a06": "如如曰。如來法無虗實所以利益眾生也。則菩薩",
    "X25n0504_001:0785a07": "以布施行利益者。可住於法乎。法者。一切世間出",
    "X25n0504_001:0785a08": "世間等化眾生之法也。上文反覆言離一切相。自",
    "X25n0504_001:0785a09": "利功滿。菩薩為利益一切句以下。則詳言利他之",
    "X25n0504_001:0785a10": "行。曾云。闇謂無智。明謂有智。明與闇對。是對法",
    "X25n0504_001:0785a11": "也。智生則無智滅。明生則闇滅。集解。日能破闇。",
    "X25n0504_001:0785a12": "如智破惑。目能見空。如智證理。二喻合成一智。○",
    "X25n0504_001:0785a13": "盛釋。此第三番結勸也。上言此法無實無虗。已見",
    "X25n0504_001:0785a14": "法無可執。故以住無住之得失示之。身之無住。由",
    "X25n0504_001:0785a15": "於心之無住。故究其原而以心言之。住則著相。為",
    "X25n0504_001:0785a16": "煩惱所障。故云入闇。無住則人我兩忘。智光獨照。",
    "X25n0504_001:0785a17": "故云種種色。",
    "X25n0504_001:0785a18": "須菩提。當來之世。若有善男子善女人。能於此經受",
    "X25n0504_001:0785a19": "持讀誦(牧歸持經以起下段之意)。則為如來。以佛智慧。悉知是人。悉見是人。皆",
    "X25n0504_001:0785a20": "得成就無量無邊功德。",
    "X25n0504_001:0785a21": "盛釋。此無住之法。自度度人。無所不可。雖在末世。",
    "X25n0504_001:0785a22": "有受持修行者。皆在如來智慧之中。悉知悉見。又",
    "X25n0504_001:0785a23": "結歸經勝也。經貫云。以能字貫下。俱以不住於",
    "X25n0504_001:0785a24": "法言。即為如來。以同具般若言。無量無邊。以不特",
    "X25n0504_001:0785b01": "覺己性。且覺人性。不特覺一時。且覺及千萬世也。",
    "X25n0504_001:0785b02": "利益眾生而為功。長養菩提而為德。周法界而無",
    "X25n0504_001:0785b03": "方。歷萬劫而常在。其成就豈有限量邊所哉。長",
    "X25n0504_001:0785b04": "水云。得真如由心淨。心淨由不住法。不住法由有",
    "X25n0504_001:0785b05": "智。有智由聞經。當知此經有其勝德。故須讚歎以",
    "X25n0504_001:0785b06": "示將來也。",
    "X25n0504_001:0785b07": "△上文歷言持經之效而經以般若為名。般若以",
    "X25n0504_001:0785b08": "破相為主。不住於相。即生實相。尊者自陳悟解。嘆",
    "X25n0504_001:0785b09": "信經之人。實相離相。功德希有。佛因於離相之義。",
    "X25n0504_001:0785b10": "推極言之。舉忍施以例其餘。教以從解起行。於六",
    "X25n0504_001:0785b11": "波羅蜜上。一一離相發心。以利益眾生。一路反覆",
    "X25n0504_001:0785b12": "申明。推見相無可住之故。使修行者知所從事。而",
    "X25n0504_001:0785b13": "以無實無虗。括此經之宗旨。末又借入闇處明。以",
    "X25n0504_001:0785b14": "喻經勝。洵知心法無住。而如來之說。詎有謬乎。受",
    "X25n0504_001:0785b15": "持讀誦者。若能頓悟自心。真空無住。不事色相之",
    "X25n0504_001:0785b16": "求。而周沙界之益。從性起修。真福德性也。發心至",
    "X25n0504_001:0785b17": "此無不降伏。無非菩提矣。○自第五分起。至此分",
    "X25n0504_001:0785b18": "即名諸佛止。總是離相見佛。自此分如是如是起。",
    "X25n0504_001:0785b19": "至第十六分止。總名行解相應。",
    "X25n0504_001:0785b20": "○持經功德分第十五",
    "X25n0504_001:0785b21": "行持此經。功德難量。○此正說持經功德之勝。",
    "X25n0504_001:0785b22": "上章以佛智慧四句是綱。下文節節承上說來。",
    "X25n0504_001:0785b23": "歸結到不可思議。為人解說上。言捨命不及持",
    "X25n0504_001:0785b24": "經。以要言之。下言經義深妙。非小根人所能擔",
    "X25n0504_001:0785c01": "荷。正釋福勝之所以。在在處處下。言經中有佛",
    "X25n0504_001:0785c02": "全身。人當尊敬。覺非曰。捨身布施。不能見性。",
    "X25n0504_001:0785c03": "果報有盡。大乘經典。直下見性。為眾說明。即為",
    "X25n0504_001:0785c04": "荷擔佛法。所謂功德在自性也。",
    "X25n0504_001:0785c05": "須菩提。若有善男子善女人。初日分以恒河沙等身",
    "X25n0504_001:0785c06": "布施。中日分復以恒河沙等身布施。後日分亦以恒",
    "X25n0504_001:0785c07": "河沙等身布施(此暢說持經之義)。如是無量百千萬億劫以身布施。若",
    "X25n0504_001:0785c08": "復有人聞此經典信心(如前信心清淨)不逆。(如前不驚不怖不畏)其福",
    "X25n0504_001:0785c09": "勝彼。何況書寫受持讀誦。為人解說(即後云承當是法流通是經)。",
    "X25n0504_001:0785c10": "前者如法受持。無為福勝。猶是從修見性。而非從",
    "X25n0504_001:0785c11": "性起修。今茲心不住法。而全經受持。無邊功德。皆",
    "X25n0504_001:0785c12": "得成就。則是大乘道法。不可思議。故呼須菩提而",
    "X25n0504_001:0785c13": "告之。初日。中日。後日。以一日言。早中晚三時也。恒",
    "X25n0504_001:0785c14": "河沙。言其多。無量劫。言其久。皆借喻也。但捨身命。",
    "X25n0504_001:0785c15": "不能見性。仍為有漏業因。聞經信心。頓見自性。一",
    "X25n0504_001:0785c16": "志修行。更無退轉。此人得般若之福。大勝命施之",
    "X25n0504_001:0785c17": "福。何況又能為人解說。使人皆從性起修。其無邊",
    "X25n0504_001:0785c18": "功德。可思議乎。可稱量乎。陳雄曰。佛恐世人執",
    "X25n0504_001:0786a01": "著如來忍辱之說。徒以身施。而於自己性與他人",
    "X25n0504_001:0786a02": "性。無分毫利益。故於十三分言之。至此復言。屢救",
    "X25n0504_001:0786a03": "其失。○下即推言所以福勝之故。",
    "X25n0504_001:0786a04": "須菩提。以要言之。是經有不可思議。不可稱量。無邊",
    "X25n0504_001:0786a05": "功德。",
    "X25n0504_001:0786a06": "人之福勝。由於經勝。而經之勝。讚歎所不能窮。以",
    "X25n0504_001:0786a07": "要言之。此般若之體。廣大而無名相。其功德亦廣",
    "X25n0504_001:0786a08": "大而無名相。不可以心思。不可以口議。不可以器",
    "X25n0504_001:0786a09": "物量。不可以邊際測。所以如來不輕為人說。惟為",
    "X25n0504_001:0786a10": "發菩提心。趨菩薩乘趨最上乘大根氣人說也。是",
    "X25n0504_001:0786a11": "經。即文字中所詮實相般若。如如曰。要者。宗也。",
    "X25n0504_001:0786a12": "應機不妨施權。歸宗在於顯實。所謂頓教詮無二",
    "X25n0504_001:0786a13": "無三。言思斯絕。是為經之要也。不可思議。故不可",
    "X25n0504_001:0786a14": "稱量。財施。身施。多劫思。俱莫能較。故功德無邊。",
    "X25n0504_001:0786a15": "如來為發大乘者說。為發最上乘者說。",
    "X25n0504_001:0786a16": "大乘。謂菩薩乘也。最上乘。謂佛乘也。聲聞。獨了生",
    "X25n0504_001:0786a17": "死。不度眾生。名小乘。如車乘之小者。止能自載也。",
    "X25n0504_001:0786a18": "緣覺。半為人。半為己。所度無多。名中乘。菩薩。能度",
    "X25n0504_001:0786a19": "一切眾生。為大乘。佛能兼眾生菩薩而皆度之。為",
    "X25n0504_001:0786a20": "最上乘。此上不復有乘也。發。乃起發之發。謂起發",
    "X25n0504_001:0786a21": "此乘以濟度眾生也。蓮師云。乘即車乘。取通遠",
    "X25n0504_001:0786a22": "之義。雖有大小上中下之分。為乘則一。乘有輪始",
    "X25n0504_001:0786a23": "可轉行。故以法為法輪。有法而不能流通。猶之有",
    "X25n0504_001:0786a24": "乘而不用以行遠。謂之大乘者。取義法輪轉通之",
    "X25n0504_001:0786b01": "意也。如如曰。發大乘最上乘。即是發阿耨多羅",
    "X25n0504_001:0786b02": "三藐三菩提心。菩薩為已發最上乘之人。善男子",
    "X25n0504_001:0786b03": "善女人為能發最上乘之人。眾生為未發最上乘",
    "X25n0504_001:0786b04": "之人。然未發上乘。實是能發上乘者。如來護囑菩",
    "X25n0504_001:0786b05": "薩。為已發上乘者說。正為能發上乘者說。為能發",
    "X25n0504_001:0786b06": "上乘者說。正深於為未發上乘者說。所以下文廣",
    "X25n0504_001:0786b07": "為人說。如來即悉知悉見是人。",
    "X25n0504_001:0786b08": "若有人能。受持讀誦。廣為人說。如來悉知是人。悉見",
    "X25n0504_001:0786b09": "是人。皆得成就不可量。不可稱。無有邊。不可思議功",
    "X25n0504_001:0786b10": "德。",
    "X25n0504_001:0786b11": "如如曰。受持讀誦。是自利。廣為人說。是利他。自利",
    "X25n0504_001:0786b12": "乃利他之本。利他即自利之實。自他不二。方為最",
    "X25n0504_001:0786b13": "上乘心量。廣為人說。正欲使人如己受持。乃是無",
    "X25n0504_001:0786b14": "我人等相以滅度眾生。故得成就功德。其曰如來",
    "X25n0504_001:0786b15": "悉知悉見者。以是人廣為人說之心。與如來為發",
    "X25n0504_001:0786b16": "最上乘說之心。同此公普也。以經義而言。須由體",
    "X25n0504_001:0786b17": "以達用。故自不可思議。以及於不可稱。不可量。無",
    "X25n0504_001:0786b18": "有邊。以人之成就而言。則由用以顯體。故自不可",
    "X25n0504_001:0786b19": "量。不可稱。無有邊。以歸於不可思議。皆得成就四",
    "X25n0504_001:0786b20": "句。以功德言。應上文成就第一功德。下如是人等",
    "X25n0504_001:0786b21": "二句。以法言。應上文成就最上法。",
    "X25n0504_001:0786b22": "如是人等即為荷擔如來阿耨多羅三藐三菩提。何",
    "X25n0504_001:0786b23": "以故。須菩提。若樂(音效)小法者。著我見人見眾生見壽者",
    "X25n0504_001:0786b24": "見(又反言以明之)。即於此經不能聽受讀誦為人解說。",
    "X25n0504_001:0786c01": "如如曰。如來阿耨多羅三藐三菩提。所謂大乘法。",
    "X25n0504_001:0786c02": "最上法也。何不曰自得菩提。而曰荷擔如來菩提。",
    "X25n0504_001:0786c03": "佛恐空生認得菩提為自證善果。故以菩提本於",
    "X25n0504_001:0786c04": "如來。示正法授受之宗。如來護念付囑。專是求荷",
    "X25n0504_001:0786c05": "擔之人。荷擔之義。從乘字生來。然乘是運至佛之",
    "X25n0504_001:0786c06": "法界。荷擔直將佛之法界。肩承在自身上。更為諸",
    "X25n0504_001:0786c07": "佛所倚賴者。不度眾生成佛。則無息肩日子。豈樂",
    "X25n0504_001:0786c08": "小法者能幾及乎。若樂小法三句。正反釋最上乘",
    "X25n0504_001:0786c09": "乃能無相。無相及能受持解說。成就功德也。前云",
    "X25n0504_001:0786c10": "我相。此云我見。更切病源。人生生死輪迴。由有妄",
    "X25n0504_001:0786c11": "見。見則有取。取則有著。著則成相。故妄見又為妄",
    "X25n0504_001:0786c12": "相根本。有四種見。則不能見種種色矣。",
    "X25n0504_001:0786c13": "須菩提。在在處處。若有此經。一切世間天人阿修羅",
    "X25n0504_001:0786c14": "所應供養。當知此處。即為是塔。皆應恭敬。作禮圍繞。",
    "X25n0504_001:0786c15": "以諸華(同花)香而散其處。",
    "X25n0504_001:0786c16": "此經所具功德。不可思議。此經在處。可輕慢乎。此",
    "X25n0504_001:0786c17": "經中具諸佛全身。但流布處。即是法身常住。故凡",
    "X25n0504_001:0786c18": "有此經之所。即為有佛。所以一切天人阿修羅。無",
    "X25n0504_001:0787a01": "不當恭敬於內。供養於外。以諸寶華妙香。布散於",
    "X25n0504_001:0787a02": "其處也。重其處者。重其法也。法所在處尚可重。而",
    "X25n0504_001:0787a03": "況持法之人乎。所以信心持說者。便能荷擔菩提。",
    "X25n0504_001:0787a04": "而百千萬億劫以身布施。不足較矣。○前言塔廟。",
    "X25n0504_001:0787a05": "是說經處。此是有經處。各有分別。總名經勝也。前",
    "X25n0504_001:0787a06": "言四相。主六塵說。尚粗。此言四見。主六根說。稍細。",
    "X25n0504_001:0787a07": "△此第四番較量。所以終經勝之說也。信心不逆。",
    "X25n0504_001:0787a08": "即獲福德。何況流通是經。承當是法。能令人見性",
    "X25n0504_001:0787a09": "耶。然大法必須大機。故以大乘最上乘尊而重之。",
    "X25n0504_001:0787a10": "蓋佛以說法度生為己任。如大擔在身。是人能發",
    "X25n0504_001:0787a11": "人心。自利利他。令法久住。則如來大擔。直下承當。",
    "X25n0504_001:0787a12": "非小乘人所能與也。此經在處。即為有佛。三界天",
    "X25n0504_001:0787a13": "人。無不恭敬。況能如是受持。如是廣說。其功德寧",
    "X25n0504_001:0787a14": "有限量哉。○此分兩言功德。前言經中自有之功",
    "X25n0504_001:0787a15": "德。後言人所成就之功德。宗通云。受持讀誦。是",
    "X25n0504_001:0787a16": "自利行。廣為人說。是利他行。二利兼行。能令佛種",
    "X25n0504_001:0787a17": "不斷。故曰荷擔。行菩薩行者。以大悲下化。以大智",
    "X25n0504_001:0787a18": "上求。以大願雙運。於精進肩上。念念不住。必自他",
    "X25n0504_001:0787a19": "一同解脫。方捨此擔也。",
    "X25n0504_001:0787a20": "○能淨業障分第十六",
    "X25n0504_001:0787a21": "淨心受持。能消業障。○申言持經功德。不可思",
    "X25n0504_001:0787a22": "議。覺非曰。前十六分點色為空。後十六分點。",
    "X25n0504_001:0787a23": "空即色。前破我執。後破法執。不了經義。即是業",
    "X25n0504_001:0787a24": "障纏綿。若能淨心持經。直下見性。不惟業消。應",
    "X25n0504_001:0787b01": "得正覺。豈供佛可比。○此總言功德不可思議",
    "X25n0504_001:0787b02": "也。首段。言滅罪不可思議。次段。言證果不可思",
    "X25n0504_001:0787b03": "議。末段段。總結不可思議。經義二句。又是結中",
    "X25n0504_001:0787b04": "之結。",
    "X25n0504_001:0787b05": "復次須菩提。若善男子善女人。受持讀誦此經。若為",
    "X25n0504_001:0787b06": "人輕賤。是人先世罪櫱。應墮惡道。",
    "X25n0504_001:0787b07": "地獄餓鬼畜生三惡道也。即三塗苦。先世。指前生。",
    "X25n0504_001:0787b08": "有云昔日作惡。今日向善。在世上更換一番。亦為",
    "X25n0504_001:0787b09": "先世附參。六祖云。約理而言。先世。即是先念妄",
    "X25n0504_001:0787b10": "心。今世。即是後念覺心。此是說做工夫的法。不可",
    "X25n0504_001:0787b11": "以此作經文註解也。人不體味約理而言四字耳。",
    "X25n0504_001:0787b12": "以今世人輕賤故。先世罪業。即為消滅。當得阿耨多",
    "X25n0504_001:0787b13": "羅三藐三菩提。",
    "X25n0504_001:0787b14": "持經功德。已是天人恭敬。而反有為世人輕賤者。",
    "X25n0504_001:0787b15": "當是宿業所招。應墮惡道。止得輕賤。轉重罰而薄",
    "X25n0504_001:0787b16": "懲也。按此段經義。專為修善法而得惡報者說。恐",
    "X25n0504_001:0787b17": "其不知先業而道心退。故并以能得菩提示之。",
    "X25n0504_001:0787b18": "蓮師云。此又為下乘開一自新法門。如如曰。應",
    "X25n0504_001:0787b19": "墮惡道。今但為人輕賤。則受持是經之力也。以今",
    "X25n0504_001:0787b20": "世人輕賤故一句。大有忍辱功行在。惟我能慈愍",
    "X25n0504_001:0787b21": "於人。則不覺人輕賤。正於此行我導示拯濟之心。",
    "X25n0504_001:0787b22": "渾忘我相。委曲利他如此乃為擔荷之人。不止藏",
    "X25n0504_001:0787b23": "垢納污。不報無道已也。故入福德門。則先世罪孼",
    "X25n0504_001:0787b24": "消滅入智慧門。則得阿耨菩提。",
    "X25n0504_001:0787c01": "須菩提。我念過去無量阿僧祗劫。",
    "X25n0504_001:0787c02": "阿僧祗。華言無央數。劫。猶世也。",
    "X25n0504_001:0787c03": "於然燈佛前。",
    "X25n0504_001:0787c04": "謂未遇然燈佛以前。",
    "X25n0504_001:0787c05": "得值八百四千萬億那由他諸佛。",
    "X25n0504_001:0787c06": "那由他。華言一萬萬。值。猶遇也。",
    "X25n0504_001:0787c07": "悉皆供養承事。無空過者。",
    "X25n0504_001:0787c08": "盡以香華旛燈繒蓋衣食等物而供養之。復以身",
    "X25n0504_001:0787c09": "給侍左右而承事之。無有一佛空過者。",
    "X25n0504_001:0787c10": "若復有人。於後末世。能受持讀誦此經。所得功德。於",
    "X25n0504_001:0787c11": "我所供養諸佛功德。百分不及一。千萬億分。乃至算",
    "X25n0504_001:0787c12": "數譬喻所不能及。",
    "X25n0504_001:0787c13": "功德施曰。供佛之福。不證真實。持此法門。速疾得",
    "X25n0504_001:0787c14": "證。世尊供無數佛。經無數劫。方得成佛。今持經即",
    "X25n0504_001:0787c15": "得菩提。超過如來劫數之多。故曰速證。上言得菩",
    "X25n0504_001:0787c16": "提。為罪重者說。因經滅罪。精進修持。來世當能成",
    "X25n0504_001:0787c17": "佛此云速證菩提。為無罪者說。因經悟信。遂超入",
    "X25n0504_001:0787c18": "如來地也。如如曰。佛復自為貶損。以顯受持之",
    "X25n0504_001:0787c19": "功德。供養者承事無量佛。不知受持者荷擔一如",
    "X25n0504_001:0787c20": "來。是言供養不及受持。非是佛不如末世之人也。",
    "X25n0504_001:0787c21": "受持讀誦。兼為人解說在內。前俱以福德較量。此",
    "X25n0504_001:0787c22": "言功德。不復言福德者。福德之果報在身。功德之",
    "X25n0504_001:0787c23": "存濟在物。菩薩為利益眾生起修。故即以存濟為",
    "X25n0504_001:0787c24": "果報。",
    "X25n0504_001:0788a01": "須菩提。若善男子善女人。於後末世。有受持讀誦此",
    "X25n0504_001:0788a02": "經。所得功德。我若具說者(謂盡說也)。或有人聞。心即狂亂。狐疑",
    "X25n0504_001:0788a03": "不信。須菩提。當知是經義不可思議。果報亦不可思議。",
    "X25n0504_001:0788a04": "上既歷讚持說是經無相之功德勝。此總結之。具",
    "X25n0504_001:0788a05": "說功德人反狐疑何也。此經義趣。是無相之旨。所",
    "X25n0504_001:0788a06": "謂離心緣相。離言說相。離名字相。故其果報。亦如",
    "X25n0504_001:0788a07": "菩提之果。非可以心緣名字言說求也。下根人於",
    "X25n0504_001:0788a08": "無相之義。未必參得。何能知其功德極大。所以反",
    "X25n0504_001:0788a09": "生疑惑。佛言及此。正於難信中望人堅信也。故以",
    "X25n0504_001:0788a10": "當知經義結之。如如曰。諸相非相。為虗空之體。",
    "X25n0504_001:0788a11": "乃眾生聞言說。則生實信淨信。受持功德。為實修",
    "X25n0504_001:0788a12": "之效。乃末世聞其說。或狂亂狐疑不信何也。能見",
    "X25n0504_001:0788a13": "非相。即見實相。離相則印心。具說功德。即為著相。",
    "X25n0504_001:0788a14": "著相則迷心。狂亂狐疑。乃心中不淨之象。此佛示",
    "X25n0504_001:0788a15": "人當實修功德。又不當騖心功德也。證法身。得菩",
    "X25n0504_001:0788a16": "提。為果。證報應二身。得福德。為報。以經義不可思",
    "X25n0504_001:0788a17": "議。故果報亦不可思議。顯大乘之不不求果報也。",
    "X25n0504_001:0788a18": "△此第五番較量也。前云持經得福。此言亦可滅",
    "X25n0504_001:0788a19": "罪。雖宿業者。亦可與於上機。總見無人無地。最勝",
    "X25n0504_001:0788a20": "惟經也。又復自舉前因以較經勝。雖供養多佛。不",
    "X25n0504_001:0788a21": "足以方其萬一。較之極。量之至矣。此後讚較俱絕。",
    "X25n0504_001:0788a22": "故以不可思議結之。○按。罪福從來相對。言福不",
    "X25n0504_001:0788a23": "言罪。則此疑不破。且罪性本空。但能受持。生清淨",
    "X25n0504_001:0788a24": "心。業障自無處安著。直下見性。不惟滅罪。當得無",
    "X25n0504_001:0788b01": "上菩提。○自以要言之至此。以大乘最上乘。明無",
    "X25n0504_001:0788b02": "相之殊勝也。受持功德。皆從經出。人能離相發心。",
    "X25n0504_001:0788b03": "受持廣說。與樂小法者。何啻霄壤。成就功德。荷擔",
    "X25n0504_001:0788b04": "如來。消滅罪業。得成正覺。豈供養諸佛。所可較量",
    "X25n0504_001:0788b05": "哉。總由經義不可以相取。故果報亦不可以相測。",
    "X25n0504_001:0788b06": "無相之殊勝顯然矣。",
    "X25n0504_001:0788b07": "(已上總計)八番探驗。一以身相見如來。(五分)二如來得法",
    "X25n0504_001:0788b08": "說法。(七分)三證說四果。(九分)四受記。五嚴土。六大",
    "X25n0504_001:0788b09": "身。(俱十分)七如來有所說法。八三千大千世界微",
    "X25n0504_001:0788b10": "塵(俱十三分)。",
    "X25n0504_001:0788b11": "三番結勸。一應如是生清淨心。應無所住而生其",
    "X25n0504_001:0788b12": "心。(十分)二離一切相。發阿耨多羅三藐三菩提心。應",
    "X25n0504_001:0788b13": "生無所住心。三引入暗處明之喻。示以住無住",
    "X25n0504_001:0788b14": "之得失(俱十四分)。",
    "X25n0504_001:0788b15": "五番較量。一大千界寶施。(八分)二河沙數世界寶施",
    "X25n0504_001:0788b16": "(十一分)三一河沙數身命施。(十三分)四一日三時以河",
    "X25n0504_001:0788b17": "沙等身命施。(十五分)五供養諸佛功德。(十六分)至此更",
    "X25n0504_001:0788b18": "無可較說。無相之功德勝。其義已盡。後來較量。俱",
    "X25n0504_001:0788b19": "是別意。以之斷疑而已。非專論經勝也。",
    "X25n0504_001:0788b20": "以上為上半卷。談般若法。以下為下半卷。申明法",
    "X25n0504_001:0788b21": "無我正般若實際處。",
    "X25n0504_001:0788b22": "雲棲大師曰。此經義離心緣相。離言說相。所以擬",
    "X25n0504_001:0788b23": "心即差。動念即錯。直饒緘口忘言。依舊落在無記",
    "X25n0504_001:0788b24": "般若。若說到人法兩忘。猶未是不可思議處。空生",
    "X25n0504_001:0788c01": "亦解不到這裏。所以下文重問發心。正從不可思",
    "X25n0504_001:0788c02": "議來。",
    "X25n0504_001:0788c03": "金剛般若波羅蜜經卷上"
}