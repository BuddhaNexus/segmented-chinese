{
    "T01n0026_024:0578b01": "中阿含經卷第二十四",
    "T01n0026_024:0578b03": "東晉罽賓三藏瞿曇僧伽提婆譯",
    "T01n0026_024:0578b04": "因品第四(有十經)(第二小土城誦)",
    "T01n0026_024:0578b05": "　因、處、二苦陰　　增上心、及念",
    "T01n0026_024:0578b06": "　師子吼、優曇　　願、想最在後",
    "T01n0026_024:0578b07": "（九七）中阿含因品大因經第一",
    "T01n0026_024:0578b08": "我聞如是：一時，佛遊拘樓瘦，在劍磨瑟",
    "T01n0026_024:0578b09": "曇拘樓都邑。爾時，尊者阿難閑居獨處，宴坐",
    "T01n0026_024:0578b10": "思惟，心作是念：「此緣起甚奇，極甚深，明亦甚",
    "T01n0026_024:0578b11": "深，然我觀見至淺至淺。」於是，尊者阿難則",
    "T01n0026_024:0578b12": "於晡時從宴坐起，往詣佛所，稽首佛足，",
    "T01n0026_024:0578b13": "却住一面，白曰：「世尊！我今閑居獨處，宴坐思",
    "T01n0026_024:0578b14": "惟，心作是念：『此緣起甚奇，極甚深，明亦甚",
    "T01n0026_024:0578b15": "深，然我觀見至淺至淺。』」世尊告曰：「阿難！汝",
    "T01n0026_024:0578b16": "莫作是念，此緣起至淺至淺。所以者何？此",
    "T01n0026_024:0578b17": "緣起極甚深，明亦甚深。阿難！於此緣起不",
    "T01n0026_024:0578b18": "知如真，不見如實，不覺不達故。念",
    "T01n0026_024:0578b19": "彼眾生如織機相鎖，如蘊蔓草，多",
    "T01n0026_024:0578b20": "有調亂，怱怱喧閙，從此世至彼世，從彼",
    "T01n0026_024:0578b21": "世至此世，往來不能出過生死。阿難！是",
    "T01n0026_024:0578b22": "故知此緣起極甚深，明亦甚深。「阿難！若有",
    "T01n0026_024:0578b23": "問者：『老死有緣耶？』當如是答：『老死有緣。』",
    "T01n0026_024:0578b24": "若有問者：『老死有何緣？』當如是答：『緣於",
    "T01n0026_024:0578b25": "生也。』阿難！若有問者：『生有緣耶？』當如是",
    "T01n0026_024:0578b26": "答：『生亦有緣。』若有問者：『生有何緣？』當如",
    "T01n0026_024:0578b27": "是答：『緣於有也。』阿難！若有問者：『有有緣",
    "T01n0026_024:0578b28": "耶？』當如是答：『有亦有緣。』若有問者：『有有",
    "T01n0026_024:0578b29": "何緣？』當如是答：『緣於受也。』阿難！若有問",
    "T01n0026_024:0578c01": "者：『受有緣耶？』當如是答：『受亦有緣。』若有",
    "T01n0026_024:0578c02": "問者：『受有何緣？』當如是答：『緣於愛也。』阿",
    "T01n0026_024:0578c03": "難！是為緣愛有受，緣受有有，緣有有",
    "T01n0026_024:0578c04": "生，緣生有老死，緣老死有愁慼，啼哭、憂苦、",
    "T01n0026_024:0578c05": "懊惱皆緣老死有，如此具足純生大苦陰。",
    "T01n0026_024:0578c06": "「阿難！緣生有老死者，此說緣生有老死，",
    "T01n0026_024:0578c07": "當知所謂緣生有老死。阿難！若無生，魚、魚",
    "T01n0026_024:0578c08": "種，鳥、鳥種，蚊、蚊種，龍、龍種，神、神種，鬼、鬼種，天、",
    "T01n0026_024:0578c09": "天種，人、人種，阿難！彼彼眾生隨彼彼處，若",
    "T01n0026_024:0578c10": "無生，各各無生者，設使離生，當有老死耶？」",
    "T01n0026_024:0578c11": "答曰：「無也。」「阿難！是故當知是老死因、老死",
    "T01n0026_024:0578c12": "習、老死本、老死緣者，謂此生也。所以者何？",
    "T01n0026_024:0578c13": "緣生故則有老死。「阿難！緣有有生者，此",
    "T01n0026_024:0578c14": "說緣有有生，當知所謂緣有有生。阿難！若",
    "T01n0026_024:0578c15": "無有，魚、魚種，鳥，鳥種，蚊、蚊種，龍、龍種，神、神種，",
    "T01n0026_024:0578c16": "鬼、鬼種，天、天種，人、人種。阿難！彼彼眾生隨彼",
    "T01n0026_024:0578c17": "彼處無有，各各無有者，設使離有，當有生",
    "T01n0026_024:0578c18": "耶？」答曰：「無也。」「阿難！是故當知是生因、生習、",
    "T01n0026_024:0578c19": "生本、生緣者，謂此有也。所以者何？緣有故則",
    "T01n0026_024:0578c20": "有生。「阿難！緣受有有者，此說緣受有有，",
    "T01n0026_024:0578c21": "當知所謂緣受有有。阿難！若無受，各各無",
    "T01n0026_024:0578c22": "受者，設使離受，當復有有，施設有有耶？」",
    "T01n0026_024:0578c23": "答曰：「無也。」「阿難！是故當知是有因、有習、有本、",
    "T01n0026_024:0578c24": "有緣者，謂此受也。所以者何？緣受故則有",
    "T01n0026_024:0578c25": "有。「阿難！緣愛有受者，此說緣愛有受，當",
    "T01n0026_024:0578c26": "知所謂緣愛有受。阿難！若無愛，各各無",
    "T01n0026_024:0578c27": "愛者，設使離愛，當復有受立於受耶？」答",
    "T01n0026_024:0578c28": "曰：「無也。」「阿難！是故當知是受因、受習、受本、",
    "T01n0026_024:0578c29": "受緣者，謂此愛也。所以者何？緣愛故則有",
    "T01n0026_024:0579a01": "受。「阿難！是為緣愛有求，緣求有利，緣",
    "T01n0026_024:0579a02": "利有分，緣分有染欲，緣染欲有著，",
    "T01n0026_024:0579a03": "緣著有慳，緣慳有家，緣家有守。阿",
    "T01n0026_024:0579a04": "難！緣守故便有刀杖，鬪諍、諛諂、欺誑、妄言、兩",
    "T01n0026_024:0579a05": "舌，起無量惡不善之法，有如此具足純生",
    "T01n0026_024:0579a06": "大苦陰。阿難！若無守，各各無守者，設使離",
    "T01n0026_024:0579a07": "守，當有刀杖、鬪諍、諛諂、欺誑、妄言、兩舌，起無",
    "T01n0026_024:0579a08": "量惡不善之法耶？」答曰：「無也。」「阿難！是故當",
    "T01n0026_024:0579a09": "知是刀杖、鬪諍、諛諂、欺誑、妄言、兩舌，起無量",
    "T01n0026_024:0579a10": "惡不善之法。因是習、是本、是緣者，謂此守也。",
    "T01n0026_024:0579a11": "所以者何？緣守故則有刀杖、鬪諍、諛諂、欺誑、",
    "T01n0026_024:0579a12": "妄言、兩舌，起無量惡不善之法，有如此具",
    "T01n0026_024:0579a13": "足純生大苦陰。「阿難！緣家有守者，此說",
    "T01n0026_024:0579a14": "緣家有守，當知所謂緣家有守。阿難！若無",
    "T01n0026_024:0579a15": "家，各各無家者，設使離家，當有守耶？」答曰：",
    "T01n0026_024:0579a16": "「無也。」「阿難！是故當知是守因、守習、守本、守緣",
    "T01n0026_024:0579a17": "者，謂此家也。所以者何？緣家故則有守。",
    "T01n0026_024:0579a18": "「阿難！緣慳有家者，此說緣慳有家，當知",
    "T01n0026_024:0579a19": "所謂緣慳有家。阿難！若無慳，各各無慳",
    "T01n0026_024:0579a20": "者，設使離慳，當有家耶？」答曰：「無也。」「阿難！",
    "T01n0026_024:0579a21": "是故當知是家因、家習、家本、家緣者，謂此慳",
    "T01n0026_024:0579a22": "也。所以者何？緣慳故則有家。「阿難！緣著有",
    "T01n0026_024:0579a23": "慳者，此說緣著有慳，當知所謂緣著有",
    "T01n0026_024:0579a24": "慳。阿難！若無著，各各無著者，設使離著，當",
    "T01n0026_024:0579a25": "有慳耶？」答曰：「無也。」「阿難！是故當知是慳因、",
    "T01n0026_024:0579a26": "慳習、慳本、慳緣者，謂此著也。所以者何？緣著",
    "T01n0026_024:0579a27": "故則有慳。「阿難！緣欲有著者，此說緣欲",
    "T01n0026_024:0579a28": "有著，當知所謂緣欲有著。阿難！若無欲，",
    "T01n0026_024:0579a29": "各各無欲者，設使離欲，當有著耶？」答曰：",
    "T01n0026_024:0579b01": "「無也。」「阿難！是故當知是著因、著習、著本、著緣",
    "T01n0026_024:0579b02": "者，謂此欲也。所以者何？緣欲故則有著。「阿",
    "T01n0026_024:0579b03": "難！緣分有染欲者，此說緣分有染欲，當",
    "T01n0026_024:0579b04": "知所謂緣分有染欲。阿難！若無分，各各無",
    "T01n0026_024:0579b05": "分者，設使離分，當有染欲耶？」答曰：「無也。」",
    "T01n0026_024:0579b06": "「阿難！是故當知是染欲因、染欲習、染欲本、染",
    "T01n0026_024:0579b07": "欲緣者，謂此分也。所以者何？緣分故則有",
    "T01n0026_024:0579b08": "染欲。「阿難！緣利有分者，此說緣利有分，",
    "T01n0026_024:0579b09": "當知所謂緣利有分。阿難！若無利，各各無",
    "T01n0026_024:0579b10": "利者，設使離利，當有分耶？」答曰：「無也。」「阿",
    "T01n0026_024:0579b11": "難！是故當知是分因、分習、分本、分緣者，謂此",
    "T01n0026_024:0579b12": "利也。所以者何？緣利故則有分。「阿難！緣求",
    "T01n0026_024:0579b13": "有利者，此說緣求有利，當知所謂緣求",
    "T01n0026_024:0579b14": "有利。阿難！若無求，各各無求者，設使離",
    "T01n0026_024:0579b15": "求，當有利耶？」答曰：「無也。」「阿難！是故當知",
    "T01n0026_024:0579b16": "是利因、利習、利本、利緣者，謂此求也。所以者",
    "T01n0026_024:0579b17": "何？緣求故別有利。「阿難！緣愛有求者，此",
    "T01n0026_024:0579b18": "說緣愛有求，當知所謂緣愛有求。阿難！",
    "T01n0026_024:0579b19": "若無愛，各各無愛者，設使離愛，當有求耶？」",
    "T01n0026_024:0579b20": "答曰：「無也。」「阿難！是故當知是求因、求習、求",
    "T01n0026_024:0579b21": "本、求緣者，謂此愛也。所以者何？緣愛故則",
    "T01n0026_024:0579b22": "有求。「阿難！欲愛及有愛，此二法因覺、",
    "T01n0026_024:0579b23": "緣覺致來。阿難！若有問者：『覺有緣耶？』當如",
    "T01n0026_024:0579b24": "是答：『覺亦有緣。』若有問者：『覺有何緣？』當",
    "T01n0026_024:0579b25": "如是答：『緣更樂也。』當知所謂緣更樂有",
    "T01n0026_024:0579b26": "覺。阿難！若無有眼更樂，各各無眼更樂",
    "T01n0026_024:0579b27": "者，設使離眼更樂，當有緣眼更樂生樂",
    "T01n0026_024:0579b28": "覺、苦覺、不苦不樂覺耶？」答曰：「無也。」「阿難！若",
    "T01n0026_024:0579b29": "無耳、鼻、舌、身、意更樂，各各無意更樂者。設",
    "T01n0026_024:0579c01": "使離意更樂，當有緣意更樂生樂覺、苦覺、",
    "T01n0026_024:0579c02": "不苦不樂覺耶？」答曰：「無也。」「阿難！是故當知",
    "T01n0026_024:0579c03": "是覺因、覺習、覺本、覺緣者，謂此更樂也。所以",
    "T01n0026_024:0579c04": "者何？緣更樂故則有覺。「阿難！若有問者：『更",
    "T01n0026_024:0579c05": "樂有緣耶？』當如是答：『更樂有緣。』若有問者：",
    "T01n0026_024:0579c06": "『更樂有何緣？』當如是答：『緣名色也。』當知",
    "T01n0026_024:0579c07": "所謂緣名色有更樂。阿難！所行、所緣有名",
    "T01n0026_024:0579c08": "身，離此行、離此緣有有對更樂耶？」答曰：",
    "T01n0026_024:0579c09": "「無也。」「阿難！所行、所緣有色身，離此行、離此",
    "T01n0026_024:0579c10": "緣有增語更樂耶？」答曰：「無也。」「設使離名",
    "T01n0026_024:0579c11": "身及色身，當有更樂施設更樂耶？」答曰：「無",
    "T01n0026_024:0579c12": "也。」「阿難！是故當知是更樂因、更樂習、更樂",
    "T01n0026_024:0579c13": "本、更樂緣者，謂此名色也。所以者何？緣名",
    "T01n0026_024:0579c14": "色故則有更樂。「阿難！若有問者：『名色有緣",
    "T01n0026_024:0579c15": "耶？』當如是答：『名色有緣。』若有問者：『名色",
    "T01n0026_024:0579c16": "有何緣？』當如是答：『緣識也。』當知所謂緣",
    "T01n0026_024:0579c17": "識有名色。阿難！若識不入母胎者，有名",
    "T01n0026_024:0579c18": "色成此身耶？」答曰：「無也。」「阿難！若識入胎",
    "T01n0026_024:0579c19": "即出者，名色會精耶？」答曰：「不會。」「阿難！若",
    "T01n0026_024:0579c20": "幼童男童女、識初斷壞不有者，名色轉增長",
    "T01n0026_024:0579c21": "耶？」答曰：「不也。」「阿難！是故當知是名色因、",
    "T01n0026_024:0579c22": "名色習、名色本、名色緣者，謂此識也。所以者",
    "T01n0026_024:0579c23": "何？緣識故則有名色。「阿難！若有問者：『識",
    "T01n0026_024:0579c24": "有緣耶？』當如是答：『識亦有緣。』若有問者：",
    "T01n0026_024:0579c25": "『識有何緣？』當如是答：『緣名色也。』當知所",
    "T01n0026_024:0579c26": "謂緣名色有識。阿難！若識不得名色，若識",
    "T01n0026_024:0579c27": "不立、不倚名色者，識寧有生、有老、有病、",
    "T01n0026_024:0579c28": "有死、有苦耶？」答曰：「無也。」「阿難！是故當知是",
    "T01n0026_024:0579c29": "識因、識習、識本、識緣者，謂此名色也。所以者",
    "T01n0026_024:0580a01": "何？緣名色故則有識。阿難！是為緣名色",
    "T01n0026_024:0580a02": "有識，緣識亦有名色，由是增語，增語說傳，",
    "T01n0026_024:0580a03": "傳說可施設有，謂識、名色共俱也。阿難！云",
    "T01n0026_024:0580a04": "何有一見有神耶？」尊者阿難白世尊曰：「世",
    "T01n0026_024:0580a05": "尊為法本，世尊為法主，法由世尊，唯願說",
    "T01n0026_024:0580a06": "之，我今聞已，得廣知義。」佛便告曰：「阿難！諦",
    "T01n0026_024:0580a07": "聽，善思念之，我當為汝分別其義。」尊者阿",
    "T01n0026_024:0580a08": "難受教而聽。佛言：「阿難！或有一見覺是神，",
    "T01n0026_024:0580a09": "或復有一不見覺是神，見神能覺，然神法",
    "T01n0026_024:0580a10": "能覺。或復有一不見覺是神，亦不見神能",
    "T01n0026_024:0580a11": "覺，然神法能覺，但見神無所覺。阿難！若有一",
    "T01n0026_024:0580a12": "見覺是神者，應當問彼：『汝有三覺：樂覺、苦",
    "T01n0026_024:0580a13": "覺、不苦不樂覺，汝此三覺為見何覺？是神",
    "T01n0026_024:0580a14": "耶？』阿難！當復語彼：『若有覺樂覺者，彼於",
    "T01n0026_024:0580a15": "爾時二覺滅：苦覺、不苦不樂覺，彼於爾時",
    "T01n0026_024:0580a16": "唯覺樂覺。樂覺者，是無常法、苦法、滅法。若樂",
    "T01n0026_024:0580a17": "覺已滅，彼不作是念，非為神滅耶？』阿難！",
    "T01n0026_024:0580a18": "若復有一覺苦覺者，彼於爾時二覺滅：樂",
    "T01n0026_024:0580a19": "覺、不苦不樂覺，彼於爾時唯覺苦覺。苦覺",
    "T01n0026_024:0580a20": "者，是無常法、苦法、滅法。若苦覺已滅，彼不",
    "T01n0026_024:0580a21": "作是念，非為神滅耶？阿難！若復有一覺",
    "T01n0026_024:0580a22": "不苦不樂覺者，彼於爾時二覺滅：樂覺、苦",
    "T01n0026_024:0580a23": "覺，彼於爾時唯覺不苦不樂覺。不苦不樂",
    "T01n0026_024:0580a24": "覺者，是無常法、苦法、滅法。若不苦不樂覺已",
    "T01n0026_024:0580a25": "滅，彼不作是念，非為神滅耶？阿難！彼如",
    "T01n0026_024:0580a26": "是無常法但離苦樂，當復見覺是神耶？」",
    "T01n0026_024:0580a27": "答曰：「不也。」「阿難！是故彼如是無常法但",
    "T01n0026_024:0580a28": "離苦樂，不應復見覺是神也。阿難！若復",
    "T01n0026_024:0580a29": "有一不見覺是神，然神能覺，見神法能覺",
    "T01n0026_024:0580b01": "者，應當語彼：『汝若無覺者，覺不可得，不",
    "T01n0026_024:0580b02": "應說是我所有。』阿難！彼當復如是見覺",
    "T01n0026_024:0580b03": "不是神，然神能覺，見神法能覺耶？」答曰：「不",
    "T01n0026_024:0580b04": "也。」「阿難！是故彼不應如是見覺非神，神",
    "T01n0026_024:0580b05": "能覺，見神法能覺。阿難！若復有一不見",
    "T01n0026_024:0580b06": "覺是神，亦不見神能覺，然神法能覺，但見",
    "T01n0026_024:0580b07": "神無所覺者，應當語彼：『汝若無覺都不可",
    "T01n0026_024:0580b08": "得，神離覺者，不應神清淨。』阿難！彼當復見",
    "T01n0026_024:0580b09": "覺非神，亦不見神能覺、神法能覺，但見神",
    "T01n0026_024:0580b10": "無所覺耶？」答曰：「不也。」「阿難！是故彼不應",
    "T01n0026_024:0580b11": "如是見覺非神，亦不見神能覺、神法能覺，",
    "T01n0026_024:0580b12": "但見神無所覺，是謂有一見有神也。阿",
    "T01n0026_024:0580b13": "難！云何有一不見有神耶？」尊者阿難白世",
    "T01n0026_024:0580b14": "尊曰：「世尊為法本，世尊為法主，法由世",
    "T01n0026_024:0580b15": "尊，唯願說之，我今聞已，得廣知義。」佛便告",
    "T01n0026_024:0580b16": "曰：「阿難！諦聽，善思念之，我當為汝分別",
    "T01n0026_024:0580b17": "其義。」尊者阿難受教而聽。佛言：「阿難！或有",
    "T01n0026_024:0580b18": "一不見覺是神，亦不見神能覺，然神法能",
    "T01n0026_024:0580b19": "覺，亦不見神無所覺。彼如是不見已，則不",
    "T01n0026_024:0580b20": "受此世間，彼不受已，則不疲勞，不疲勞已，",
    "T01n0026_024:0580b21": "便般涅槃，我生已盡，梵行已立，所作已辦，",
    "T01n0026_024:0580b22": "不更受有，知如真。阿難！是謂增語，增語說",
    "T01n0026_024:0580b23": "傳，傳說可施設有，知是者，則無所受。阿難！",
    "T01n0026_024:0580b24": "若比丘如是正解脫者，此不復有見如來",
    "T01n0026_024:0580b25": "終，見如來不終，見如來終、不終，見如來亦",
    "T01n0026_024:0580b26": "非終亦非不終，是謂有一不見有神也。阿",
    "T01n0026_024:0580b27": "難！云何有一有神施設而施設耶？」尊者阿",
    "T01n0026_024:0580b28": "難白世尊曰：「世尊為法本，世尊為法主，",
    "T01n0026_024:0580b29": "法由世尊，唯願說之，我今聞已，得廣知義。」",
    "T01n0026_024:0580c01": "佛便告曰：「阿難！諦聽，善思念之，我當為汝",
    "T01n0026_024:0580c02": "分別其義。」尊者阿難受教而聽。佛言：「阿難！",
    "T01n0026_024:0580c03": "或有一少色是神施設而施設。或復有一",
    "T01n0026_024:0580c04": "非少色是神施設而施設，無量色是神施設",
    "T01n0026_024:0580c05": "而施設。或復有一非少色是神施設而施設，",
    "T01n0026_024:0580c06": "亦非無量色是神施設而施設，少無色是",
    "T01n0026_024:0580c07": "神施設而施設。或復有一非少色是神施設",
    "T01n0026_024:0580c08": "而施設，亦非無量色是神施設而施設，",
    "T01n0026_024:0580c09": "亦非少無色是神施設而施設，無量無色",
    "T01n0026_024:0580c10": "是神施設而施設。「阿難！若有一少色是神",
    "T01n0026_024:0580c11": "施設而施設者，彼今少色是神施設而施設，",
    "T01n0026_024:0580c12": "身壞命終，亦如是說、亦如是見，有神若離",
    "T01n0026_024:0580c13": "少色時，亦如是如是思，彼作如是念。阿",
    "T01n0026_024:0580c14": "難！如是有一少色是神施設而施設，如是",
    "T01n0026_024:0580c15": "有一少色是神見著而著。「阿難！若復有一",
    "T01n0026_024:0580c16": "非少色是神施設而施設，無量色是神施",
    "T01n0026_024:0580c17": "設而施設者，彼今無量色是神施設而施設，",
    "T01n0026_024:0580c18": "身壞命終，亦如是說、亦如是見，有神若離",
    "T01n0026_024:0580c19": "無量色時，亦如是如是思，彼作如是念。",
    "T01n0026_024:0580c20": "阿難！如是有一無量色是神施設而施設，",
    "T01n0026_024:0580c21": "如是無量色是神見著而著。「阿難！若復有",
    "T01n0026_024:0580c22": "一非少色是神施設而施設，亦非無量色",
    "T01n0026_024:0580c23": "是神施設而施設，少無色是神施設而施設",
    "T01n0026_024:0580c24": "者，彼今少無色是神施設而施設，身壞命",
    "T01n0026_024:0580c25": "終，亦如是說、亦如是見，有神若離少無色",
    "T01n0026_024:0580c26": "時，亦如是如是思，彼作如是念。阿難！如",
    "T01n0026_024:0580c27": "是有一少無色是神施設而施設，如是有",
    "T01n0026_024:0580c28": "一少無色是神見著而著。「阿難！若復有一",
    "T01n0026_024:0580c29": "非少色是神施設而施設，亦非無量色是神",
    "T01n0026_024:0581a01": "施設而施設，亦非少無色是神施設而施設，",
    "T01n0026_024:0581a02": "無量無色是神施設而施設者，彼今無量無",
    "T01n0026_024:0581a03": "色是神施設而施設，身壞命終，亦如是說、",
    "T01n0026_024:0581a04": "亦如是見，有神若離無量無色時，亦如是",
    "T01n0026_024:0581a05": "如是思，彼作如是念。阿難！如是有一無",
    "T01n0026_024:0581a06": "量無色是神施設而施設，如是有一無量",
    "T01n0026_024:0581a07": "無色是神見著而著，是謂有一有神施設而",
    "T01n0026_024:0581a08": "施設也。「阿難！云何有一無神施設而施設",
    "T01n0026_024:0581a09": "耶？」尊者阿難白世尊曰：「世尊為法本，世尊",
    "T01n0026_024:0581a10": "為法主，法由世尊，唯願說之，我今聞已，得",
    "T01n0026_024:0581a11": "廣知義。」佛便告曰：「阿難！諦聽，善思念之，",
    "T01n0026_024:0581a12": "我當為汝分別其義。」尊者阿難受教而聽。",
    "T01n0026_024:0581a13": "佛言：「阿難！或有一非少色是神施設而施",
    "T01n0026_024:0581a14": "設，亦非無量色是神施設而施設，亦非少",
    "T01n0026_024:0581a15": "無色是神施設而施設，亦非無量無色是",
    "T01n0026_024:0581a16": "神施設而施設。阿難！若有一非少色是神",
    "T01n0026_024:0581a17": "施設而施設者，彼非今少色是神施設而施",
    "T01n0026_024:0581a18": "設，身壞命終，亦不如是說、亦不如是見，",
    "T01n0026_024:0581a19": "有神若離少色時，亦不如是如是思，亦不",
    "T01n0026_024:0581a20": "作如是念。阿難！如是有一非少色是神",
    "T01n0026_024:0581a21": "施設而施設，如是有一非少色是神不見",
    "T01n0026_024:0581a22": "著而著。「阿難！若復有一非無量色是神施",
    "T01n0026_024:0581a23": "設而施設者，彼非今無量色是神施設而施",
    "T01n0026_024:0581a24": "設，身壞命終，亦不如是說、亦不如是見，",
    "T01n0026_024:0581a25": "有神若離無量色時，亦不如是如是思，亦",
    "T01n0026_024:0581a26": "不作如是念。阿難！如是有一非無量色",
    "T01n0026_024:0581a27": "是神施設而施設，如是有一非無量色是",
    "T01n0026_024:0581a28": "神不見著而著。「阿難！若復有一非少無色",
    "T01n0026_024:0581a29": "是神施設而施設者，彼非今少無色是神",
    "T01n0026_024:0581b01": "施設而施設，身壞命終，亦不如是說、亦不",
    "T01n0026_024:0581b02": "如是見，有神若離少無色時，亦不如是如",
    "T01n0026_024:0581b03": "是思，亦不作如是念。阿難！如是有一非",
    "T01n0026_024:0581b04": "少無色是神施設而施設，如是有一非少無",
    "T01n0026_024:0581b05": "色是神不見著而著。「阿難！若復有一非無量",
    "T01n0026_024:0581b06": "無色是神施設而施設者，彼非今無量無色",
    "T01n0026_024:0581b07": "是神施設而施設，身壞命終，亦不如是說、",
    "T01n0026_024:0581b08": "亦不如是見，有神若離無量無色時，亦不",
    "T01n0026_024:0581b09": "如是如是思，亦不作如是念。阿難！如是",
    "T01n0026_024:0581b10": "有一非無量無色是神施設而施設，如是",
    "T01n0026_024:0581b11": "有一非無量無色是神不見著而著。阿難！",
    "T01n0026_024:0581b12": "是謂有一無神施設而施設也。「復次，阿難！",
    "T01n0026_024:0581b13": "有七識住及二處。云何七識住？有色眾生",
    "T01n0026_024:0581b14": "若干身、若干想，謂人及欲天，是謂第一識",
    "T01n0026_024:0581b15": "住。復次，阿難！有色眾生若干身、一想，謂梵天",
    "T01n0026_024:0581b16": "初生不夭壽，是謂第二識住。復次，阿難！有",
    "T01n0026_024:0581b17": "色眾生一身、若干想，謂晃昱天，是謂第三",
    "T01n0026_024:0581b18": "識住。復次，阿難！有色眾生一身、一想，謂遍",
    "T01n0026_024:0581b19": "淨天，是謂第四識住。復次，阿難！有無色眾",
    "T01n0026_024:0581b20": "生度一切色想，滅有對想，不念若干想，無",
    "T01n0026_024:0581b21": "量空處，是空處成就遊，謂無量空處天，是",
    "T01n0026_024:0581b22": "謂第五識住。復次，阿難！有無色眾生度一",
    "T01n0026_024:0581b23": "切無量空處，無量識處，是識處成就遊，謂",
    "T01n0026_024:0581b24": "無量識處天，是謂第六識住。復次，阿難！有",
    "T01n0026_024:0581b25": "無色眾生度一切無量識處，無所有處，是",
    "T01n0026_024:0581b26": "無所有處成就遊，謂無所有處天，是謂第七",
    "T01n0026_024:0581b27": "識住。「阿難！云何有二處，有色眾生無想無覺，",
    "T01n0026_024:0581b28": "謂無想天，是謂第一處。復次，阿難！有無色",
    "T01n0026_024:0581b29": "眾生度一切無所有處，非有想非無想處，",
    "T01n0026_024:0581c01": "是非有想非無想處成就遊，謂非有想非無",
    "T01n0026_024:0581c02": "想處天，是謂第二處。「阿難！第一識住者，有",
    "T01n0026_024:0581c03": "色眾生若干身、若干想，謂人及欲天。若有比",
    "T01n0026_024:0581c04": "丘知彼識住、知識住習，知滅、知味、知患、",
    "T01n0026_024:0581c05": "知出要如真。阿難！此比丘寧可樂彼識住，",
    "T01n0026_024:0581c06": "計著住彼識住耶？」答曰：「不也。」「阿難！第二",
    "T01n0026_024:0581c07": "識住者，有色眾生若干身、一想，謂梵天初生",
    "T01n0026_024:0581c08": "不夭壽。若有比丘知彼識住、知識住習，",
    "T01n0026_024:0581c09": "知滅、知味、知患、知出要如真。阿難！此比丘",
    "T01n0026_024:0581c10": "寧可樂彼識住，計著住彼識住耶？」答曰：「不",
    "T01n0026_024:0581c11": "也。」「阿難！第三識住者，有色眾生一身、若干",
    "T01n0026_024:0581c12": "想，謂晃昱天。若有比丘知彼識住、知識",
    "T01n0026_024:0581c13": "住習，知滅、知味、知患、知出要如真。阿難！此",
    "T01n0026_024:0581c14": "比丘寧可樂彼識住，計著住彼識住耶？」答",
    "T01n0026_024:0581c15": "曰：「不也。」「阿難！第四識住者，有色眾生一身、",
    "T01n0026_024:0581c16": "一想，謂遍淨天。若有比丘知彼識住、知識",
    "T01n0026_024:0581c17": "住習，知滅、知味、知患、知出要如真。阿難！此",
    "T01n0026_024:0581c18": "比丘寧可樂彼識住，計著住彼識住耶？」答",
    "T01n0026_024:0581c19": "曰：「不也。」「阿難！第五識住者，無色眾生度一",
    "T01n0026_024:0581c20": "切色想，滅有對想，不念若干想，無量空處，",
    "T01n0026_024:0581c21": "是空處成就遊，謂無量空處天。若有比丘",
    "T01n0026_024:0581c22": "知彼識住、知識住習，知滅、知味、知患、知",
    "T01n0026_024:0581c23": "出要如真。阿難！此比丘寧可樂彼識住，計著",
    "T01n0026_024:0581c24": "住彼識住耶？」答曰：「不也。」「阿難！第六識住",
    "T01n0026_024:0581c25": "者，無色眾生度一切無量空處，無量識處，",
    "T01n0026_024:0581c26": "是識處成就遊，謂無量識處天。若有比丘",
    "T01n0026_024:0581c27": "知彼識住、知識住習，知滅、知味、知患、知",
    "T01n0026_024:0581c28": "出要如真。阿難！此比丘寧可樂彼識住，計",
    "T01n0026_024:0581c29": "著住彼識住耶？」答曰：「不也。」「阿難！第七識",
    "T01n0026_024:0582a01": "住者，無色眾生度一切無量識處，無所有處，",
    "T01n0026_024:0582a02": "是無所有處成就遊，謂無所有處天。若有比",
    "T01n0026_024:0582a03": "丘知彼識住、知識住習，知滅、知味、知患、",
    "T01n0026_024:0582a04": "知出要如真。阿難！此比丘寧可樂彼識住，",
    "T01n0026_024:0582a05": "計著住彼識住耶？」答曰：「不也。」「阿難！第一",
    "T01n0026_024:0582a06": "處者，有色眾生無想無覺，謂無想天。若有",
    "T01n0026_024:0582a07": "比丘知彼處、知彼處習，知滅、知味、知患、",
    "T01n0026_024:0582a08": "知出要如真。阿難！此比丘寧可樂彼處，計",
    "T01n0026_024:0582a09": "著住彼處耶？」答曰：「不也。」「阿難！第二處者，",
    "T01n0026_024:0582a10": "無色眾生度一切無所有處，非有想非無想",
    "T01n0026_024:0582a11": "處，是非有想非無想處成就遊，謂非有想非",
    "T01n0026_024:0582a12": "無想處天。若有比丘知彼處、知彼處習，",
    "T01n0026_024:0582a13": "知滅、知味、知患、知出要如真。阿難！此比丘",
    "T01n0026_024:0582a14": "寧可樂彼處，計著住彼處耶？」答曰：「不也。」「阿",
    "T01n0026_024:0582a15": "難！若有比丘彼七識住及二處知如真，心",
    "T01n0026_024:0582a16": "不染著，得解脫者，是謂比丘阿羅訶，名慧",
    "T01n0026_024:0582a17": "解脫。「復次，阿難！有八解脫。云何為八？色觀",
    "T01n0026_024:0582a18": "色，是謂第一解脫。復次，內無色想外觀色，",
    "T01n0026_024:0582a19": "是謂第二解脫。復次，淨解脫身作證成就遊，",
    "T01n0026_024:0582a20": "是謂第三解脫。復次，度一切色想，滅有對",
    "T01n0026_024:0582a21": "想，不念若干想，無量空處，是無量空處成",
    "T01n0026_024:0582a22": "就遊，是謂第四解脫。復次，度一切無量空",
    "T01n0026_024:0582a23": "處，無量識處，是無量識處成就遊，是謂第",
    "T01n0026_024:0582a24": "五解脫。復次，度一切無量識處，無所有處，是",
    "T01n0026_024:0582a25": "無所有處成就遊，是謂第六解脫。復次，度一",
    "T01n0026_024:0582a26": "切無所有處，非有想非無想處，是非有想非",
    "T01n0026_024:0582a27": "無想處成就遊，是謂第七解脫。復次，度一切",
    "T01n0026_024:0582a28": "非有想非無想處，想知滅解脫身作證成就",
    "T01n0026_024:0582a29": "遊，及慧觀諸漏盡知，是謂第八解脫。阿難！",
    "T01n0026_024:0582b01": "若有比丘彼七識住及二處知如真，心不",
    "T01n0026_024:0582b02": "染著，得解脫，及此八解脫，順逆身作證成就",
    "T01n0026_024:0582b03": "遊，亦慧觀諸漏盡者，是謂比丘阿羅訶，名俱",
    "T01n0026_024:0582b04": "解脫。」佛說如是。尊者阿難及諸比丘聞佛所",
    "T01n0026_024:0582b05": "說，歡喜奉行。",
    "T01n0026_024:0582b06": "大因經第一竟(五千四百七十二字)",
    "T01n0026_024:0582b07": "（九八）中阿含因品念處經第二(第二小土城誦)",
    "T01n0026_024:0582b08": "我聞如是：一時，佛遊拘樓瘦，在劒磨瑟",
    "T01n0026_024:0582b09": "曇拘樓都邑。爾時，世尊告諸比丘：「有一道淨",
    "T01n0026_024:0582b10": "眾生，度憂畏，滅苦惱，斷啼哭，得正法，謂",
    "T01n0026_024:0582b11": "四念處。若有過去諸如來、無所著、等正覺，",
    "T01n0026_024:0582b12": "悉斷五蓋、心穢、慧羸，立心正住於四念處，修",
    "T01n0026_024:0582b13": "七覺支，得覺無上正盡之覺。若有未來諸",
    "T01n0026_024:0582b14": "如來、無所著、等正覺，悉斷五蓋、心穢、慧羸，立",
    "T01n0026_024:0582b15": "心正住於四念處，修七覺支，得覺無上正",
    "T01n0026_024:0582b16": "盡之覺。我今現在如來、無所著、等正覺，我亦",
    "T01n0026_024:0582b17": "斷五蓋、心穢、慧羸，立心正住於四念處，修七",
    "T01n0026_024:0582b18": "覺支，得覺無上正盡之覺。「云何為四？觀身",
    "T01n0026_024:0582b19": "如身念處，如是觀覺、心、法如法念處。云何觀",
    "T01n0026_024:0582b20": "身如身念處？比丘者，行則知行，住則知住，坐",
    "T01n0026_024:0582b21": "則知坐，臥則知臥，眠則知眠，寤則知寤，眠",
    "T01n0026_024:0582b22": "寤則知眠寤。如是比丘觀內身如身，觀外",
    "T01n0026_024:0582b23": "身如身，立念在身，有知有見，有明有達，",
    "T01n0026_024:0582b24": "是謂比丘觀身如身。復次，比丘觀身如身，",
    "T01n0026_024:0582b25": "比丘者，正知出入，善觀分別，屈伸低昂，儀",
    "T01n0026_024:0582b26": "容庠序，善著僧伽梨及諸衣鉢，行住坐臥，眠",
    "T01n0026_024:0582b27": "寤語默皆正知之。如是比丘觀內身如身，",
    "T01n0026_024:0582b28": "觀外身如身，立念在身，有知有見，有明有",
    "T01n0026_024:0582b29": "達，是謂比丘觀身如身。「復次，比丘觀身如",
    "T01n0026_024:0582c01": "身，比丘者，生惡不善念，以善法念治斷滅",
    "T01n0026_024:0582c02": "止，猶木工師、木工弟子，彼持墨繩，用拼",
    "T01n0026_024:0582c03": "於木，則以利斧斫治令直。如是比丘生惡",
    "T01n0026_024:0582c04": "不善念，以善法念治斷滅止。如是比丘觀",
    "T01n0026_024:0582c05": "內身如身，觀外身如身，立念在身，有知有",
    "T01n0026_024:0582c06": "見，有明有達，是謂比丘觀身如身。復次，比",
    "T01n0026_024:0582c07": "丘觀身如身，比丘者，齒齒相著，舌逼上齶，",
    "T01n0026_024:0582c08": "以心治心，治斷滅止。猶二力士捉一羸人，處",
    "T01n0026_024:0582c09": "處旋捉，自在打鍛。如是比丘齒齒相著，舌逼",
    "T01n0026_024:0582c10": "上齶，以心治心，治斷滅止。如是比丘觀內",
    "T01n0026_024:0582c11": "身如身，觀外身如身，立念在身，有知有見，",
    "T01n0026_024:0582c12": "有明有達，是謂比丘觀身如身。「復次，比丘",
    "T01n0026_024:0582c13": "觀身如身，比丘者，念入息即知念入息，念",
    "T01n0026_024:0582c14": "出息即知念出息，入息長即知入息長，出息",
    "T01n0026_024:0582c15": "長即知出息長，入息短即知入息短，出息短",
    "T01n0026_024:0582c16": "即知出息短；學一切身息入，學一切身息",
    "T01n0026_024:0582c17": "出，學止身行息入，學止口行息出。如是",
    "T01n0026_024:0582c18": "比丘觀內身如身，觀外身如身，立念在身，",
    "T01n0026_024:0582c19": "有知有見，有明有達，是謂比丘觀身如身。",
    "T01n0026_024:0582c20": "「復次，比丘觀身如身，比丘者，離生喜樂，漬",
    "T01n0026_024:0582c21": "身潤澤，普遍充滿於此身中，離生喜樂無處",
    "T01n0026_024:0582c22": "不遍。猶工浴人器盛澡豆，水和成摶，水漬",
    "T01n0026_024:0582c23": "潤澤，普遍充滿無處不周。如是比丘離生喜",
    "T01n0026_024:0582c24": "樂，漬身潤澤，普遍充滿於此身中，離生喜樂",
    "T01n0026_024:0582c25": "無處不遍。如是比丘觀內身如身，觀外身",
    "T01n0026_024:0582c26": "如身，立念在身，有知有見，有明有達，是謂",
    "T01n0026_024:0582c27": "比丘觀身如身。「復次，比丘觀身如身，比丘",
    "T01n0026_024:0582c28": "者，定生喜樂，漬身潤澤，普遍充滿於此身中，",
    "T01n0026_024:0582c29": "定生喜樂無處不遍。猶如山泉，清淨不濁，",
    "T01n0026_024:0583a01": "充滿流溢，四方水來，無緣得入，即彼泉底，水",
    "T01n0026_024:0583a02": "自涌出，流溢於外，漬山潤澤，普遍充滿無",
    "T01n0026_024:0583a03": "處不周。如是比丘定生喜樂，漬身潤澤，普遍",
    "T01n0026_024:0583a04": "充滿於此身中，定生喜樂無處不遍。如是",
    "T01n0026_024:0583a05": "比丘觀內身如身，觀外身如身，立念在身，",
    "T01n0026_024:0583a06": "有知有見，有明有達，是謂比丘觀身如",
    "T01n0026_024:0583a07": "身。「復次，比丘觀身如身，比丘者，無喜生樂，漬",
    "T01n0026_024:0583a08": "身潤澤，普遍充滿於此身中，無喜生樂無處",
    "T01n0026_024:0583a09": "不遍。猶青蓮華，紅、赤、白蓮，水生水長，在於水",
    "T01n0026_024:0583a10": "底，彼根莖華葉悉漬潤澤，普遍充滿無處不",
    "T01n0026_024:0583a11": "周。如是比丘無喜生樂，漬身潤澤，普遍充滿",
    "T01n0026_024:0583a12": "於此身中，無喜生樂無處不遍。如是比丘",
    "T01n0026_024:0583a13": "觀內身如身，觀外身如身，立念在身，有知",
    "T01n0026_024:0583a14": "有見，有明有達，是謂比丘觀身如身。「復次，",
    "T01n0026_024:0583a15": "比丘觀身如身，比丘者，於此身中，以清淨",
    "T01n0026_024:0583a16": "心意解遍滿成就遊，於此身中，以清淨心",
    "T01n0026_024:0583a17": "無處不遍。猶有一人，被七肘衣或八肘衣，",
    "T01n0026_024:0583a18": "從頭至足，於其身體無處不覆。如是比丘",
    "T01n0026_024:0583a19": "於此身中，以清淨心無處不遍。如是比丘",
    "T01n0026_024:0583a20": "觀內身如身，觀外身如身，立念在身，有知",
    "T01n0026_024:0583a21": "有見，有明有達，是謂比丘觀身如身。「復次，",
    "T01n0026_024:0583a22": "比丘觀身如身，比丘者，念光明想，善受善",
    "T01n0026_024:0583a23": "持，善憶所念，如前後亦然，如後前亦然，如",
    "T01n0026_024:0583a24": "晝夜亦然，如夜晝亦然，如下上亦然，如上",
    "T01n0026_024:0583a25": "下亦然。如是不顛倒，心無有纏，修光明心，",
    "T01n0026_024:0583a26": "心終不為闇之所覆。如是比丘觀內身如",
    "T01n0026_024:0583a27": "身，觀外身如身，立念在身，有知有見，有",
    "T01n0026_024:0583a28": "明有達，是謂比丘觀身如身。「復次，比丘觀",
    "T01n0026_024:0583a29": "身如身，比丘者，善受觀相，善憶所念，猶",
    "T01n0026_024:0583b01": "如有人，坐觀臥人，臥觀坐人。如是比丘善",
    "T01n0026_024:0583b02": "受觀相，善憶所念。如是比丘觀內身如身，",
    "T01n0026_024:0583b03": "觀外身如身，立念在身，有知有見，有明有",
    "T01n0026_024:0583b04": "達，是謂比丘觀身如身。「復次，比丘觀身如",
    "T01n0026_024:0583b05": "身，比丘者，此身隨住，隨其好惡，從頭至足，",
    "T01n0026_024:0583b06": "觀見種種不淨充滿，我此身中有髮、髦、爪、",
    "T01n0026_024:0583b07": "齒、麁細薄膚、皮、肉、筋、骨、心、腎、肝、肺、大腸、小",
    "T01n0026_024:0583b08": "腸、脾、胃、摶糞、腦及腦根、淚、汗、涕、唾、膿、血、肪、髓、",
    "T01n0026_024:0583b09": "涎、膽、小便。猶如器盛若干種子，有目之士，",
    "T01n0026_024:0583b10": "悉見分明，謂稻、粟種、蔓菁、芥子。如是比丘",
    "T01n0026_024:0583b11": "此身隨住，隨其好惡，從頭至足，觀見種種",
    "T01n0026_024:0583b12": "不淨充滿，我此身中有髮、髦、爪、齒、麤細薄",
    "T01n0026_024:0583b13": "膚、皮、肉、筋、骨、心、腎、肝、肺、大腸、小腸、脾、胃、摶糞、",
    "T01n0026_024:0583b14": "腦及腦根、淚、汗、涕、唾、膿、血、肪、髓、涎、膽、小便。",
    "T01n0026_024:0583b15": "如是比丘觀內身如身，觀外身如身，立念",
    "T01n0026_024:0583b16": "在身，有知有見，有明有達，是謂比丘觀",
    "T01n0026_024:0583b17": "身如身。「復次，比丘觀身如身，比丘者，觀",
    "T01n0026_024:0583b18": "身諸界，我此身中有地界、水界、火界、風界、空",
    "T01n0026_024:0583b19": "界、識界。猶如屠兒殺牛，剝皮布地於上，",
    "T01n0026_024:0583b20": "分作六段。如是比丘觀身諸界，我此身中，",
    "T01n0026_024:0583b21": "地界、水界、火界、風界、空界、識界。如是比丘觀",
    "T01n0026_024:0583b22": "內身如身，觀外身如身，立念在身，有知有",
    "T01n0026_024:0583b23": "見，有明有達，是謂比丘觀身如身。「復次，比",
    "T01n0026_024:0583b24": "丘觀身如身，比丘者，觀彼死屍，或一、二",
    "T01n0026_024:0583b25": "日，至六、七日，烏鵄所啄，犲狼所食，火燒埋",
    "T01n0026_024:0583b26": "地，悉腐爛壞，見已自比：『今我此身亦復如是，",
    "T01n0026_024:0583b27": "俱有此法，終不得離。』如是比丘觀內身",
    "T01n0026_024:0583b28": "如身，觀外身如身，立念在身，有知有見，",
    "T01n0026_024:0583b29": "有明有達，是謂比丘觀身如身。「復次，比丘",
    "T01n0026_024:0583c01": "觀身如身，比丘者，如本見息道骸骨青色，",
    "T01n0026_024:0583c02": "爛腐食半，骨璅在地，見已自比：『今我此身",
    "T01n0026_024:0583c03": "亦復如是，俱有此法，終不得離。』如是比丘",
    "T01n0026_024:0583c04": "觀內身如身，觀外身如身，立念在身，有",
    "T01n0026_024:0583c05": "知有見，有明有達，是謂比丘觀身如身。復",
    "T01n0026_024:0583c06": "次，比丘觀身如身，比丘者，如本見息道",
    "T01n0026_024:0583c07": "離皮肉血，唯筋相連，見已自比：『今我此身亦",
    "T01n0026_024:0583c08": "復如是，俱有此法，終不得離。』如是比丘",
    "T01n0026_024:0583c09": "觀內身如身，觀外身如身，立念在身，有",
    "T01n0026_024:0583c10": "知有見，有明有達，是謂比丘觀身如身。「復",
    "T01n0026_024:0583c11": "次，比丘觀身如身，比丘者，如本見息道",
    "T01n0026_024:0583c12": "骨節解散，散在諸方，足骨、膞骨、髀骨、髖骨、",
    "T01n0026_024:0583c13": "脊骨、肩骨、頸骨、髑髏骨，各在異處，見已自比：",
    "T01n0026_024:0583c14": "『今我此身亦復如是，俱有此法，終不得離。』",
    "T01n0026_024:0583c15": "如是比丘觀內身如身，觀外身如身，立念",
    "T01n0026_024:0583c16": "在身，有知有見，有明有達，是謂比丘觀",
    "T01n0026_024:0583c17": "身如身。復次，比丘觀身如身，比丘者，如本",
    "T01n0026_024:0583c18": "見息道骨白如螺，青猶鴿色，赤若血塗，腐",
    "T01n0026_024:0583c19": "壞碎粖，見已自比：『今我此身亦復如是，俱",
    "T01n0026_024:0583c20": "有此法，終不得離。』如是比丘觀內身如",
    "T01n0026_024:0583c21": "身，觀外身如身，立念在身，有知有見，有",
    "T01n0026_024:0583c22": "明有達，是謂比丘觀身如身。若比丘、比丘",
    "T01n0026_024:0583c23": "尼，如是少少觀身如身者，是謂觀身如身",
    "T01n0026_024:0583c24": "念處。「云何觀覺如覺念處？比丘者，覺樂覺",
    "T01n0026_024:0583c25": "時，便知覺樂覺。覺苦覺時，便知覺苦覺。覺",
    "T01n0026_024:0583c26": "不苦不樂覺時，便知覺不苦不樂覺。覺樂",
    "T01n0026_024:0583c27": "身、苦身、不苦不樂身；樂心、苦心、不苦不樂心；",
    "T01n0026_024:0583c28": "樂食、苦食、不苦不樂食；樂無食、苦無食、不苦",
    "T01n0026_024:0583c29": "不樂無食；樂欲、苦欲、不苦不樂欲。樂無欲、苦",
    "T01n0026_024:0584a01": "無欲覺、不苦不樂無欲覺時，便知覺不苦不",
    "T01n0026_024:0584a02": "樂無欲覺。如是比丘觀內覺如覺，觀外覺",
    "T01n0026_024:0584a03": "如覺，立念在覺，有知有見，有明有達，是",
    "T01n0026_024:0584a04": "謂比丘觀覺如覺。若比丘、比丘尼如是少",
    "T01n0026_024:0584a05": "少觀覺如覺者，是謂觀覺如覺念處。「云何觀",
    "T01n0026_024:0584a06": "心如心念處？比丘者，有欲心知有欲心如真，",
    "T01n0026_024:0584a07": "無欲心知無欲心如真，有恚，無恚，有癡，無癡，",
    "T01n0026_024:0584a08": "有穢污，無穢污。有合，有散，有下，有高，有小，有",
    "T01n0026_024:0584a09": "大，修，不修，定，不定，有不解脫心知不解脫心",
    "T01n0026_024:0584a10": "如真，有解脫心知解脫心如真。如是比丘",
    "T01n0026_024:0584a11": "觀內心如心，觀外心如心，立念在心，有",
    "T01n0026_024:0584a12": "知有見，有明有達，是謂比丘觀心如心。若",
    "T01n0026_024:0584a13": "有比丘、比丘尼如是少少觀心如心者，是",
    "T01n0026_024:0584a14": "謂觀心如心念處。「云何觀法如法念處？眼緣",
    "T01n0026_024:0584a15": "色生內結，比丘者，內實有結知內有結如",
    "T01n0026_024:0584a16": "真，內實無結知內無結如真，若未生內結而",
    "T01n0026_024:0584a17": "生者知如真，若已生內結滅不復生者知",
    "T01n0026_024:0584a18": "如真；如是耳、鼻、舌、身，意緣法生內結，比丘",
    "T01n0026_024:0584a19": "者，內實有結知內有結如真，內實無結知內",
    "T01n0026_024:0584a20": "無結如真，若未生內結而生者知如真，若已",
    "T01n0026_024:0584a21": "生內結滅不復生者知如真。如是比丘觀",
    "T01n0026_024:0584a22": "內法如法，觀外法如法，立念在法，有知有",
    "T01n0026_024:0584a23": "見，有明有達，是謂比丘觀法如法，謂內六",
    "T01n0026_024:0584a24": "處。「復次，比丘觀法如法。比丘者，內實有欲",
    "T01n0026_024:0584a25": "知有欲如真，內實無欲知無欲如真，若未生",
    "T01n0026_024:0584a26": "欲而生者知如真，若已生欲滅不復生者",
    "T01n0026_024:0584a27": "知如真，如是瞋恚、睡眠、調悔。內實有疑知",
    "T01n0026_024:0584a28": "有疑如真，內實無疑知無疑如真，若未生疑",
    "T01n0026_024:0584a29": "而生者知如真，若已生疑滅不復生者知",
    "T01n0026_024:0584b01": "如真。如是比丘觀內法如法，觀外法如法，",
    "T01n0026_024:0584b02": "立念在法，有知有見，有明有達，是謂比丘",
    "T01n0026_024:0584b03": "觀法如法，謂五蓋也。「復次，比丘觀法如法。",
    "T01n0026_024:0584b04": "比丘者，內實有念覺支知有念覺支如真，內",
    "T01n0026_024:0584b05": "實無念覺支知無念覺支如真，若未生念覺",
    "T01n0026_024:0584b06": "支而生者知如真，若已生念覺支便住不",
    "T01n0026_024:0584b07": "忘而不衰退，轉修增廣者知如真，如是法、",
    "T01n0026_024:0584b08": "精進、喜、息、定。比丘者，內實有捨覺支知有",
    "T01n0026_024:0584b09": "捨覺支如真，內實無捨覺支知無捨覺支如",
    "T01n0026_024:0584b10": "真，若未生捨覺支而生者知如真，若已生捨",
    "T01n0026_024:0584b11": "覺支便住不忘而不衰退，轉修增廣者知",
    "T01n0026_024:0584b12": "如真。如是比丘觀內法如法，觀外法如法，",
    "T01n0026_024:0584b13": "立念在法，有知有見，有明有達，是謂比丘",
    "T01n0026_024:0584b14": "觀法如法，謂七覺支。若有比丘、比丘尼如",
    "T01n0026_024:0584b15": "是少少觀法如法者，是謂觀法如法念處。",
    "T01n0026_024:0584b16": "「若有比丘、比丘尼七年立心正住四念處",
    "T01n0026_024:0584b17": "者，彼必得二果，或現法得究竟智，或有餘",
    "T01n0026_024:0584b18": "得阿那含，置七年，六五四三二一年。若有",
    "T01n0026_024:0584b19": "比丘、比丘尼七月立心正住四念處者，彼必",
    "T01n0026_024:0584b20": "得二果，或現法得究竟智，或有餘得阿那",
    "T01n0026_024:0584b21": "含，置七月，六五四三二一月。若有比丘、比",
    "T01n0026_024:0584b22": "丘尼七日七夜立心正住四念處者，彼必",
    "T01n0026_024:0584b23": "得二果，或現法得究竟智，或有餘得阿那",
    "T01n0026_024:0584b24": "含，置七日七夜，六五四三二，置一日一夜。",
    "T01n0026_024:0584b25": "若有比丘、比丘尼少少須臾頃立心正住四",
    "T01n0026_024:0584b26": "念處者，彼朝行如是，暮必得昇進，暮行如",
    "T01n0026_024:0584b27": "是，朝必得昇進。」佛說如是。彼諸比丘聞佛",
    "T01n0026_024:0584b28": "所說，歡喜奉行。",
    "T01n0026_024:0584b29": "念處經第二竟(三千一百三十七字)",
    "T01n0026_024:0584c01": "中阿含經卷第二十四(八千六百九字)(第二小土城",
    "T01n0026_024:0584c02": "誦)"
}